{"Id":161,"LanguageCodes":["fa","fas"],"Name":"fas-mostafakhorramd","Author":"Mostafa Khorramdel","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":51,"VerseNumber":1,"Text":"سوگند به بادها! که (ابرها را برمی‌انگیزند و به این سو و آن سو برابر فرمان یزدان می‌برند و) به سرعت پراکنده می‌دارند"},{"SurahNumber":51,"VerseNumber":2,"Text":"و سوگند به ابرهائی که بار سنگینی (از باران) را با خود برمی‌دارند"},{"SurahNumber":51,"VerseNumber":3,"Text":"و سوگند به کشتیهائی که ساده و آسان (در آبهای رودخانه‌ها و دریاها و اقیانوسها) روان و در حرکتند"},{"SurahNumber":51,"VerseNumber":4,"Text":"و سوگند به فرشتگانی که کارها را (میان خود برابر فرمان یزدان) تقسیم کرده‌اند"},{"SurahNumber":51,"VerseNumber":5,"Text":"مسلّماً چیزی که بدان وعده داده می‌شوید و از آن ترسانیده می‌شوید، راست و قطعی است"},{"SurahNumber":51,"VerseNumber":6,"Text":"و روز جزا، حتماً وقوع پیدا می‌کند و می‌آید"},{"SurahNumber":51,"VerseNumber":7,"Text":"سوگند به آسمان! که دارای راهها است"},{"SurahNumber":51,"VerseNumber":8,"Text":"(ای کفّار! هر لحظه) شما سخن و گفتار دیگری دارید. (گاه فرستاده‌ی ما را مجنون، گاه شاعر، گاه ساحر، و ... می‌نامید)"},{"SurahNumber":51,"VerseNumber":9,"Text":"کسانی (از ایمان به سزا و جزا) منحرف می‌شوند که (از مسیر دلیل عقل و منطق حق‌طلبی، به سبب پیروی از اهریمن و هوا و هوس) منحرف شده باشند"},{"SurahNumber":51,"VerseNumber":10,"Text":"مرگ بر دروغگویان"},{"SurahNumber":51,"VerseNumber":11,"Text":"همان کسانی که در گرداب ضلالت و جهالت، غافل و سرگشته‌اند (و راه بجائی نمی‌برند)"},{"SurahNumber":51,"VerseNumber":12,"Text":"(با تمسخر پیوسته) می‌پرسند: روز (حساب و کتاب و) سزا و جزا کی خواهد آمد؟"},{"SurahNumber":51,"VerseNumber":13,"Text":"آن روز، روزی است که ایشان روی آتش گداخته می‌شوند"},{"SurahNumber":51,"VerseNumber":14,"Text":"(بدیشان گفته می‌شود:) بچشید عذاب خود را. این همان چیزی است که در فرا رسیدن آن شتاب می‌ورزیدید"},{"SurahNumber":51,"VerseNumber":15,"Text":"پرهیزگاران در میان باغهای بهشت و چشمه‌ساران خواهند بود"},{"SurahNumber":51,"VerseNumber":16,"Text":"دریافت می‌دارند چیزهائی را که پروردگارشان بدیشان مرحمت فرموده باشد. چرا که آنان پیش از آن (در سرای جهان) از زمره‌ی نیکوکاران بوده‌اند"},{"SurahNumber":51,"VerseNumber":17,"Text":"آنان اندکی از شب می‌خفتند"},{"SurahNumber":51,"VerseNumber":18,"Text":"و در سحرگاهان درخواست آمرزش می‌کردند"},{"SurahNumber":51,"VerseNumber":19,"Text":"در اموال و دارائیشان حقی و سهمی (جز زکات) برای گدایان و بینوایان تهی‌دست بود"},{"SurahNumber":51,"VerseNumber":20,"Text":"در زمین دلائل و نشانه‌های فراوانی است برای کسانی که می‌خواهند به یقین برسند (و از روی دلیل خدای را بشناسند و آثار قدرت او را ببینند)"},{"SurahNumber":51,"VerseNumber":21,"Text":"و در خودِ وجود شما (انسانها، نشانه‌های روشن و دلائل متقن برای شناخت خدا و پی بردن به قدرت او) است. مگر نمی‌بینید؟"},{"SurahNumber":51,"VerseNumber":22,"Text":"در آسمان، روزی شما است و نیز چیزهائی که بدان وعد و وعید داده می‌شوید"},{"SurahNumber":51,"VerseNumber":23,"Text":"به خدای آسمان و زمین سوگند که این (مطلب، یعنی وقوع رستاخیز، حساب و کتاب، جزا و سزا، بهشت برای دینداران، و دوزخ برای بی‌دینان) حق است، درست همان گونه که شما سخن می‌گوئید (و سخن گفتن کاملاً برایتان محسوس است و درباره‌ی آن شکّ و تردیدی ندارید)"},{"SurahNumber":51,"VerseNumber":24,"Text":"آیا خبر مهمانهای بزرگوار ابراهیم به تو رسیده است؟"},{"SurahNumber":51,"VerseNumber":25,"Text":"در آن زمانی که بر او وارد شدند و گفتند: سلام (بر تو!) گفت: سلام بر شما! (شما مهمانان، برایم) مردمان ناآشنا و ناشناسی هستید"},{"SurahNumber":51,"VerseNumber":26,"Text":"به دنبال آن، پنهانی به سوی خانواده‌ی خود رفت، و گوساله‌ی فربه‌ای را (که بریان کرده بودند، برای ایشان) آورد"},{"SurahNumber":51,"VerseNumber":27,"Text":"و آن را نزدیک ایشان گذارد. (ولی با تعجّب دید دست به سوی غذا نمی‌برند و از آن چیزی نمی‌خورند!) گفت: آیا نمی‌خورید؟"},{"SurahNumber":51,"VerseNumber":28,"Text":"(هنگامی که دید دست به سوی غذا نمی‌برند) در دل از ایشان احساس ترس و وحشت کرد. گفتند: مترس! سپس او را به تولّد پسری دانا و آگاه بشارت دادند"},{"SurahNumber":51,"VerseNumber":29,"Text":"همسرش جلو آمد، در حالی که (از تعجّب) فریاد می‌کشید و به صورت خود می‌زد و می‌گفت: من پیرزنی نازا هستم (مگر می‌شود در این سنّ و سال بزایم و فرزندی به دنیا بیاورم؟)"},{"SurahNumber":51,"VerseNumber":30,"Text":"فرشتگان گفتند: همان گونه خواهد بود که گفتیم. پروردگارت دستور فرموده است (و قطعاً چنین خواهد شد). او (کارهایش) دارای حکمت، و آگاه (از هر چیز) است"},{"SurahNumber":51,"VerseNumber":31,"Text":"ابراهیم گفت: ای فرستادگان! (بعد از مژده، مأموریّت شما چیست و) چه کار مهمّی‌دارید؟"},{"SurahNumber":51,"VerseNumber":32,"Text":"گفتند: ما به سوی مردمان بزهکاری فرستاده شده‌ایم"},{"SurahNumber":51,"VerseNumber":33,"Text":"تا بارانی از سنگ گِلی برآنان ببارانیم"},{"SurahNumber":51,"VerseNumber":34,"Text":"این سنگها، از جانب پروردگارت، برای اسرافکاران (در فسق و فجور) نشاندار شده بود"},{"SurahNumber":51,"VerseNumber":35,"Text":"ما تمام مؤمنانی را که در شهرهای قوم لوط زندگی می‌کردند (قبل از نزول بلا از شهرها) بیرون بردیم"},{"SurahNumber":51,"VerseNumber":36,"Text":"در آن مناطق جز یک خانواده‌ی مسلمان (راستین) نیافتیم"},{"SurahNumber":51,"VerseNumber":37,"Text":"در آن سرزمین نشانه‌ای (دالّ بر هلاک کفّار) برای کسانی برجای گذاشتیم که از عذاب دردناک (دنیوی و اخروی خدا) می‌ترسند"},{"SurahNumber":51,"VerseNumber":38,"Text":"در (داستان زندگی) موسی نیز پند و عبرت وجود دارد. آنگاه که او را مجهّز به نیروی آشکاری (از معجزات که عصا و ید بیضا بود) به سوی فرعون فرستادیم"},{"SurahNumber":51,"VerseNumber":39,"Text":"او همراه با نیروهای (نظامی و انتظامی) خود از (پیام حق و از ایمان به) موسی رویگردان شد و گفت: او جادوگر یا دیوانه است"},{"SurahNumber":51,"VerseNumber":40,"Text":"ما او را و لشکریانش را گرفتار کردیم و به دریایشان انداختیم، و او سزاوار سرزنش بود (و لذا تاریخ، نام ننگین و رفتار و کردار شرم‌آورش را همیشه به خاطر خواهد داشت)"},{"SurahNumber":51,"VerseNumber":41,"Text":"در سرگذشت قوم عاد نیز پند و عبرتی است. بدانگاه که تندباد بی‌خیر و برکتی (که مرگ و نابودی ایشان را به همراه داشت) به سوی ایشان وزان کردیم"},{"SurahNumber":51,"VerseNumber":42,"Text":"به هر چیزی که برمی‌خورد بر جایش نمی‌گذاشت، مگر این که همچون استخوانهای پوسیده و پودرشده‌اش می‌کرد"},{"SurahNumber":51,"VerseNumber":43,"Text":"در سرگذشت قوم ثمود نیز پند و عبرت است. بدان هنگام که بدیشان گفته شد: مدّت کوتاهی از زندگی تمتّع برگیرید و بهره ببرید"},{"SurahNumber":51,"VerseNumber":44,"Text":"آنان از فرمان پروردگارشان سر باز زدند و صاعقه ایشان را فرا گرفت و آنان خیره خیره بدان نگاه می‌کردند (و نابودی خویش را می‌دیدند و قدرتی بر دفاع از خویشتن نداشتند)"},{"SurahNumber":51,"VerseNumber":45,"Text":"آنان (چنان نقش زمین شدند که) نتوانستند برخیزند و نتوانستند (از کسی یاری بطلبند و) خویشتن را کمک کنند"},{"SurahNumber":51,"VerseNumber":46,"Text":"پیش از آنان، ما قوم نوح را هلاک ساخته بودیم. چرا که ایشان قوم فاسقی بوده و (با انجام کفر و معاصی) از فرمان خدا خارج شده بودند"},{"SurahNumber":51,"VerseNumber":47,"Text":"ما آسمان را با قدرت بنا ساخته‌ایم و همواره آن را وسعت می‌بخشیم"},{"SurahNumber":51,"VerseNumber":48,"Text":"و زمین را پهن کرده‌ایم (و برای زندگی مردمان آماده ساخته‌ایم) و چه آماده‌کنندگان خوبی بوده‌ایم"},{"SurahNumber":51,"VerseNumber":49,"Text":"ما از هر چیز جفتی را آفریده‌ایم، تا این که شما (عظمت آفریدگار را) یاد کنید"},{"SurahNumber":51,"VerseNumber":50,"Text":"به سوی (عبادت) خدا بشتابید. من بیم‌دهنده‌ی آشکاری از سوی او برای شما هستم (و پیغمبری من با دلائل و معجزات، برای شما روشن است)"},{"SurahNumber":51,"VerseNumber":51,"Text":"با خدا، معبود دیگری را انباز مسازید. من بیم‌دهنده و بیانگر (عاقبت وحشتناک شرک و بت‌پرستی) از سوی خدا برای شما می‌باشم"},{"SurahNumber":51,"VerseNumber":52,"Text":"همین گونه (که اینان شما را تکذیب می‌دارند) هیچ پیغمبری به سوی مردمان پیش از ایشان نرفته است، مگر این که گفته‌اند: او جادوگر یا دیوانه است"},{"SurahNumber":51,"VerseNumber":53,"Text":"مگر همدیگر را (به گفتن چنین سخنی) سفارش کرده‌اند؟! نه، بلکه آنان مردمان طغیانگریند (و عامل وحدت عمل ایشان همان روحیّه‌ی واحد خبیث طغیانگریشان است)"},{"SurahNumber":51,"VerseNumber":54,"Text":"از ستیزه‌ی با آنان روی بگردان، چون تو سرزنش نمیگردی (که چرا ایشان ایمان نمی‌آورند)"},{"SurahNumber":51,"VerseNumber":55,"Text":"پند و اندرز بده، چرا که پند و اندرز به مؤمنان سود می‌رساند (و کاری می‌کند که خدا را فراموش نکنند، و پیوسته بر ایمان و یقینشان بیفزایند)"},{"SurahNumber":51,"VerseNumber":56,"Text":"من پریها و انسانها را جز برای پرستش خود نیافریده‌ام"},{"SurahNumber":51,"VerseNumber":57,"Text":"من از آنان نه درخواست هیچ گونه رزق و روزی می‌کنم، و نه می‌خواهم که مرا خوراک دهند"},{"SurahNumber":51,"VerseNumber":58,"Text":"تنها خدا روزی‌رسان و صاحب قدرت و نیرومند است و بس"},{"SurahNumber":51,"VerseNumber":59,"Text":"کسانی که ستم می‌کنند، سهم بزرگی از عذاب دارند، همانند سهم بزرگ یارانشان (از اقوام ستمگر پیشین!). بنابراین، از من به شتاب وقوع عذاب را مخواهید"},{"SurahNumber":51,"VerseNumber":60,"Text":"واویلا بر کافران! از دست آن روزی که ایشان بدان وعده داده می‌شوند"}]}