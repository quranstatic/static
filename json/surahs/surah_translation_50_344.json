{"Id":344,"LanguageCodes":["sq","sqi"],"Name":"sqi-sherifahmeti","Author":"Sherif Ahmeti","Language":"Albanian","Description":"Albanian","Direction":"ltr","Source":"http://tanzil.net","Translations":[{"SurahNumber":50,"VerseNumber":1,"Text":"Kaf, pasha Kur’anin e lavdishëm (do të ringjalleni)"},{"SurahNumber":50,"VerseNumber":2,"Text":"Por jo, ata u çuditën që u erdhi i dërguari (qortues) nga mesi tyre, andaj jobesimtarët thanë: “Kjo është diçka shumë e çuditshme"},{"SurahNumber":50,"VerseNumber":3,"Text":"A pasi të vdesim e të bëhemi dhe (do të kthehemi në jetë)? Ai kthim është larg (mendjes e mundësisë)!”"},{"SurahNumber":50,"VerseNumber":4,"Text":"Ne dimë se ç’pakësohet (ç’tret) toka prej tyre. Te Ne është edhe libri që ruan çdo gjë (numrin e tyre, emrat, pjesët e trupit)"},{"SurahNumber":50,"VerseNumber":5,"Text":"Ata përgënjeshtruan të vërtetën kur ajo u erdhi dhe ata janë në gjendje të luhatshme"},{"SurahNumber":50,"VerseNumber":6,"Text":"A nuk shikojnë ata me vëmendje kah qielli se si mbi ta kemi ndërtuar atë, e kemi zbukuruar atë duke mos pasur në të ndonjë zbrazëti"},{"SurahNumber":50,"VerseNumber":7,"Text":"Edhe tokën se si e kemi shtrirë, e në të kemi vendosur kodra përforcuese dhe kemi bërë që në të të mbijnë gjithfarë bimësh të bukura"},{"SurahNumber":50,"VerseNumber":8,"Text":"(I bëmë ashtu) Dëshmi të dukshme dhe përkujtuese për secilin njeri që ka drejtuar mendjen (te Zoti)"},{"SurahNumber":50,"VerseNumber":9,"Text":"Ne, nga qielli lëshuam shiun e dobishëm dhe më të bëmë që të kultivohen kopshte e drithëra të korren"},{"SurahNumber":50,"VerseNumber":10,"Text":"Dhe rritëm trungje të gjata hurmash me frua të paluara njëri mbi tjetrin"},{"SurahNumber":50,"VerseNumber":11,"Text":"ushqim për njerëz, dhe me të, Ne e ngjallëm tokën e vdekur, e kështu do të jetë edhe ringjallja"},{"SurahNumber":50,"VerseNumber":12,"Text":"Para tyre përgënjeshtruan populli i Nuhut, banorët e Bunarit (të pusit) dhe Themudi"},{"SurahNumber":50,"VerseNumber":13,"Text":"Edhe Adi, edhe Faraoni dhe vëllezërit e Lutit"},{"SurahNumber":50,"VerseNumber":14,"Text":"Edhe banorët e Ejkes, populli i Tubbeit. Të gjithë i përgënjeshtruan të dërguarit, atëherë e merituan dënimin Tim"},{"SurahNumber":50,"VerseNumber":15,"Text":"A mos u lodhëm Ne me krijimin e parë? Jo, por ata janë në një huti rreth një krijimi të ri"},{"SurahNumber":50,"VerseNumber":16,"Text":"Ne e kemi krijuar njeriun dhe dimë se ç’pëshpëritë ai në vetvete dhe Ne jemi më afër tij se damari (që rrah) i qafës së tij"},{"SurahNumber":50,"VerseNumber":17,"Text":"Dhe se kur dy engjëjt qëndrojnë pranë tij në të djathtë dhe në të majtë"},{"SurahNumber":50,"VerseNumber":18,"Text":"Që ai nuk hedh ndonjë fjalë e të mos jetë pranë tij përcjellësi i gatshëm"},{"SurahNumber":50,"VerseNumber":19,"Text":"Agonia e vdekjes i vjen me atë të vërtetën (i zbulohet çështja e ahiretit); kjo është ajo prej së cilës ke ikur"},{"SurahNumber":50,"VerseNumber":20,"Text":"Dje i fryhet surit, e ajo është dita e premtuar (për dënim)"},{"SurahNumber":50,"VerseNumber":21,"Text":"E do të vijë secili njeri bashkë me të dhe grahësi edhe dëshmitari"},{"SurahNumber":50,"VerseNumber":22,"Text":"(I thuhet) Ti ishe në një huti nga kjo (ditë) e NE ta tërhoqëm perdën tënde dhe tash ti sheh shumë mprehtë"},{"SurahNumber":50,"VerseNumber":23,"Text":"E shoku (përcjellësi) i tij do të thotë: “Kjo që është te unë (regjistri i veprave) është gati"},{"SurahNumber":50,"VerseNumber":24,"Text":"Ju të dy (engjëjt) hidhinie në Xhehennem secilin mohues kryeneç"},{"SurahNumber":50,"VerseNumber":25,"Text":"Secilin pengues të veprave, mizor e të dyshimtë në fe"},{"SurahNumber":50,"VerseNumber":26,"Text":"I cili All-llahut i shoqëroi Zot tjetër, pra hidhnie atë në vuajtjet më të rënda”"},{"SurahNumber":50,"VerseNumber":27,"Text":"E shoku i tij (djalli) thotë: “Zoti ynë, unë nuk u shmanga prej rrugës së drejtë, por ai vetë ka qenë i humbur larg”"},{"SurahNumber":50,"VerseNumber":28,"Text":"Ai (All-llahu) thotë: “Mos u gridni tash para Meje, se Unë më parë ju tërhoqa vërejtjen"},{"SurahNumber":50,"VerseNumber":29,"Text":"te Unë nuk ndryshon fjala (vendimi) dhe Unë nuk jam zullumqar për robërit”"},{"SurahNumber":50,"VerseNumber":30,"Text":"(Përkujto) Ditën kur Ne Xhehennemit i themi: “A je mbushur?” E, ai thotë: “A ka ende?”"},{"SurahNumber":50,"VerseNumber":31,"Text":"Ndërsa besimtarëve të ruajtur Xhenneti u afrohet krejt afër"},{"SurahNumber":50,"VerseNumber":32,"Text":"Kjo është ajo që u premtohet për secilin që pendohet dhe që e ruan besën e dhënë"},{"SurahNumber":50,"VerseNumber":33,"Text":"Për secilin që i është frikësuar Zotit pa e parë dhe ka qenë i kthyer te Ai me zemër të sinqertë"},{"SurahNumber":50,"VerseNumber":34,"Text":"(U thuhet) Hyni në te, të shpëtuar, se kjo është dita e përjetshme"},{"SurahNumber":50,"VerseNumber":35,"Text":"Ata aty kanë çka të dëshirojnë, e te Ne ka edhe më shumë"},{"SurahNumber":50,"VerseNumber":36,"Text":"E sa e sa brezni para tyre kemi shkatërruar e që ishin më të fortë e më të shkathët se këta (idhujtarët kurejshitë). Ata brodhën andej e këndej nëpër tokë (për t’i ikur vdekjes). Por, a mos gjetën rrugëdalje"},{"SurahNumber":50,"VerseNumber":37,"Text":"Në të gjitha këto, për atë që ka mendje të shëndoshë dhe që i ka vënë me vëmendje, ka argumente"},{"SurahNumber":50,"VerseNumber":38,"Text":"Ne krijuam qiejt e tokën dhe gjithçka ka ndërmjet tyre brenda gjashtë ditesh dhe Ne nuk ndiem lodhje"},{"SurahNumber":50,"VerseNumber":39,"Text":"Po ti (Mumahed) me përballo atë që ata të thonë, para lindjes së diellit dhe para përendimit madhëro e falënderim Zotin tënd"},{"SurahNumber":50,"VerseNumber":40,"Text":"Falu për të Tij edhe në një pjesë të natës edhe pas sexhdes (pas namazit farz)"},{"SurahNumber":50,"VerseNumber":41,"Text":"Dhe vëni veshin thirrësit kur thërret nga ndonjë vend i afërt"},{"SurahNumber":50,"VerseNumber":42,"Text":"Ditën kur e dëgjojnë thirrjen për të vërtetën (ringjalljen), e ajo është dita e daljes (prej varrezave)"},{"SurahNumber":50,"VerseNumber":43,"Text":"S’ka dyshim se Ne japim vdekje dhe vetëm te Ne është kthimi i tyre"},{"SurahNumber":50,"VerseNumber":44,"Text":"Ditën kur me ata hapet toka e ata nguten (për vendtubim), e ai është një tubim i lehtë për Ne"},{"SurahNumber":50,"VerseNumber":45,"Text":"Ne dimë më së miri çka thonë ata, e ti ndaj tyre nuk je ndonjë dhunues, ti këshilloje me këtë Kur’an atë që i ka frikë kërcënimit Tim"}]}