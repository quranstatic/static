{"Id":184,"LanguageCodes":["ha","hau"],"Name":"hau-abubakarmahmood","Author":"Abubakar Mahmood Jummi","Language":"Hausa","Description":"Hausa","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":34,"VerseNumber":1,"Text":"Gõdiya ta tabbata ga Allah, wanda Yake abin da yake a cikin sammai da abin da yake a cikin ƙasã Nãsa ne, kuma shĩ ne Mai hikima, Mai labartawa"},{"SurahNumber":34,"VerseNumber":2,"Text":"Yã san abin da yake shiga a cikin ƙasã da abin da yake fita daga gare ta, da abin da yake sauka daga sama da abin da yake hawa a cikinta, kuma Shĩ ne Mai jin ƙai, Mai gãfara"},{"SurahNumber":34,"VerseNumber":3,"Text":"Kuma waɗanda suka kãfirta suka ce: \"Sã'a bã zã ta zo mana ba.\" Ka ce: \"Kayya! Na rantse da Ubangijĩna, lalle, zã ta zõ muku.\" Masanin gaibi, gwargwadon zarra bã ta nĩsanta daga gare Shi a cikin sammai kuma bã ta nĩsanta a cikin ƙasã, kuma bãbu mafi ƙaranci daga wancan kuma bãbu mafi girma fãce yanã a cikin Littãfi bayyananne"},{"SurahNumber":34,"VerseNumber":4,"Text":"Dõmin Ya sãkã wa waɗanda suka yi ĩmãni kuma suka aikata ayyukan ƙwarai. Waɗancan suna da wata gãfara da wani arziki mai karimci"},{"SurahNumber":34,"VerseNumber":5,"Text":"Kuma waɗanda suka yi mãkirci ga ãyõyin Mu, sunã mãsu gajiyarwa, waɗannan sunã da wata azãba daga azãba mai raɗaɗi"},{"SurahNumber":34,"VerseNumber":6,"Text":"Kuma waɗanda aka bai wa ilmi sunã ganin abin nan da aka saukar zuwa gare ka daga Ubangijinka, shi ne gaskiya, kuma yanã shiryarwa zuwa ga hanyar Mabuwãyi, Gõdadde"},{"SurahNumber":34,"VerseNumber":7,"Text":"Kuma waɗanda suka kãfirta suka ce: \"Shin zã mu nũna muku wani namiji wanda yake gaya muku wai idan an tsattsãge ku, kõwace irin tsattsãgẽwa, lalle kũ, tabbas, kunã a cikin wata halitta sãbuwa"},{"SurahNumber":34,"VerseNumber":8,"Text":"Ya ƙãga ƙarya ga Allah ne kõ kuwa akwai wata hauka a gare shi?\" Ã'a, waɗanda ba su yi ĩmãni da Lãhira ba, sunã a cikin azãba da ɓãta mai nĩsa"},{"SurahNumber":34,"VerseNumber":9,"Text":"Ashe fa, ba su yi dũbi ba zuwa ga abin da ke a gaba gare su da abin da ke a bãyansu daga sama da ƙasã? idan Mun so, sai Mu shãfe ƙasã da su, kõ kuma Mu kãyar da wani ɓaɓɓake daga sama a kansu. Lalle, a cikin wancan akwai ãyã ga dukan bãwã mai maida al'amarinsa ga Allah"},{"SurahNumber":34,"VerseNumber":10,"Text":"Kuma lalle, haƙĩƙa, Mun bai wa Dãwũda wata falala dagagare Mu. Yã duwatsu, ku konkõma sautin tasbihi tãre da shi kuma da tsuntsãye. Kuma Muka tausasa masa baƙin ƙarfe"},{"SurahNumber":34,"VerseNumber":11,"Text":"Ka aikata sulkuna kuma ka ƙaddara lissãfi ga tsãrawa, kuma ka aikata aikin ƙwarai. Lalle Nĩ Mai gani ne ga abin da kuke aikatãwa"},{"SurahNumber":34,"VerseNumber":12,"Text":"Kuma ga Sulaimãn, Mun hõre masa iska, tafiyarta ta safiya daidai da wata, kuma ta maraice daidai da wata. Kuma Muka gudãnar masa da marmaron gaci, kuma daga aljannu (Muka hõre masa) waɗanda ke aiki a gaba gare shi, da iznin Ubangijinsa. Wanda ya karkata daga cikinsu, daga umurnin Mu, sai Mu ɗanɗana masa daga azãbar sa'ĩr"},{"SurahNumber":34,"VerseNumber":13,"Text":"Sunã aikata masa abin da yake so, na masallatai da mutummutumai da akussa kamar kududdufai, da tukwãne kafaffu. Ku aikata gõdiya, yã ɗiyan Dãwũda, kuma kaɗan ne mai gõdiya daga bãyĩ Na"},{"SurahNumber":34,"VerseNumber":14,"Text":"Sa'an nan a lõkacin da Muka hukunta mutuwa a kansa bãbu abin da ya ja hankalinsu, a kan mutuwarsa, fãce dabbar ƙasa (gara) wadda take cin sandarsa. To a lõkacin da ya fãɗi, sai aljannu suka bayyana (ga mutãne) cẽwa dã sun kasance sun san gaibi, dã ba su zauna ba a cikin azãba mai wulãkantarwa"},{"SurahNumber":34,"VerseNumber":15,"Text":"Lalle, haƙĩƙa, akwai ãyã ga saba'ãwa* a cikin mazauninsu: gõnakin lambu biyu, dama da hagu. \"Ku ci daga arzikin Ubangijinku, kuma ku yi gõdiya gare shi. Gari mai dãɗin zama, da Ubangiji Mai gãfara"},{"SurahNumber":34,"VerseNumber":16,"Text":"Sai suka bijire sabõda haka Muka saki Mãlãlin Arimi (dam) a kansu, kuma Muka musanya musu gõnakinsu biyu da waɗansu gõnaki biyu mãsu 'ya'yan itãce kaɗan: talãkiya da gõriba da wani abu na magarya kaɗan"},{"SurahNumber":34,"VerseNumber":17,"Text":"Wancan, da shi Muka yi musu sakamako sabõda kãfircinsu. Kuma lalle, bã Mu yi wa kõwa* irin wannan sakamako, fãce kafirai"},{"SurahNumber":34,"VerseNumber":18,"Text":"Kuma Muka sanya, a tsakaninsu da tsakãnin* garũruwan da Muka Sanya albarka a cikinsu, waɗansu garũruwa mãsuganin jũna kuma Muka ƙaddara tafiya a cikinsu, \"Ku yi tafiya a cikinsu, darũruwa da rãnaiku, kunã amintattu"},{"SurahNumber":34,"VerseNumber":19,"Text":"Sai suka ce: \"Ya Ubangijinmu! Ka nĩsantar da tsakãnin tafiyõyinmu,\" kuma suka zãlunci kansu, sabõda haka Muka sanya su lãbãran hĩra kuma Muka kekkẽce* su kõwace, irin kekkẽcewa. Lalle a cikin wancan akwai ãyõyi ga dukan mai yawan haƙuri, mai yawan gõdiya"},{"SurahNumber":34,"VerseNumber":20,"Text":"Kuma lalle, haƙĩƙa, Iblĩs ya gaskata zatonsa a kansu, sai suka bi shi fãce wani ɓangare na mũminai"},{"SurahNumber":34,"VerseNumber":21,"Text":"Kuma bã ya da wani dalĩli a kansu fãce dai dõmin Mu san wanda yake yin ĩmãni da Lãhira daga wanda yake a cikin shakka daga gare ta. Kuma Ubangijinka, a kan kõme, Mai tsaro ne"},{"SurahNumber":34,"VerseNumber":22,"Text":"Ka ce: \"Ku kirãyi waɗanda kuka riya (cẽwa abũbuwan bautãwa ne) baicin Allah, bã su Mallakar ma'aunin zarra a cikin sammai, kuma bã su Mallakarsa a cikin ƙasa kuma bã su da wani rabon tãrẽwa a cikinsu (sammai da ƙasa), kuma bã Shi da wani mataimaki daga gare su"},{"SurahNumber":34,"VerseNumber":23,"Text":"Kuma wani cẽto bã ya amfãni a wurin Sa face fa ga wanda Ya yi izni a gare shi. Har a lõkacin da aka kuranye* tsõro daga zukãtansu, sai su ce, 'Mẽne ne Ubangijinku Ya ce?' Suka ce: 'Gaskiya', kuma shi ne Maɗaukaki, Mai girma"},{"SurahNumber":34,"VerseNumber":24,"Text":"Ka ce: \"Wãne ne yake azurta ku daga sama da ƙasa?\" Ka ce: \"Allah kuma lalle mũ kõ ku, wani yanã a kan shiriya, kõ yana a cikin ɓata bayyananniya"},{"SurahNumber":34,"VerseNumber":25,"Text":"Ka ce: \"Bã zã a tambaye ku ba ga abin da muka aikata daga laifi, kuma bã zã a tambaye mu daga abin da kuke aikatawa ba"},{"SurahNumber":34,"VerseNumber":26,"Text":"Ka ce: \"Ubangijinmu zai tãra tsakãninmu, sa'an nan Ya yi hukunci a tsakaninmu da gaskiya. Kuma Shĩ ne Mahukunci, Masani"},{"SurahNumber":34,"VerseNumber":27,"Text":"Ka ce: \"Ku nũna mini waɗanda kuka riskar da Shi, su zama abõkan tãrayya. Ã'a, Shĩ ne Allah, Mabuwãyi, Mai hikima"},{"SurahNumber":34,"VerseNumber":28,"Text":"Kuma ba Mu aika ka ba fãce zuwa ga mutãne gabã ɗaya, kanã mai bãyar da bushãra kuma mai gargaɗi, kuma amma mafi yawan mutãne ba su sani ba"},{"SurahNumber":34,"VerseNumber":29,"Text":"Sunã cẽwa, \"Yaushe ne wannan wa'adi zai auku idan kun kasance mãsu gaskiya"},{"SurahNumber":34,"VerseNumber":30,"Text":"Ka ce: \"Kunã da mi'ãdin wani yini wanda bã ku jinkirta daga gare shi kõ da sa'a ɗaya, kuma bã ku gabãta"},{"SurahNumber":34,"VerseNumber":31,"Text":"Kuma waɗanda suka kãfirta suka ce: \"Bã zã mu yi ĩmanida wannan Alƙur'ãni ba, kuma bã zã mu yi ĩmani da abin da yakea gabãninsa ba (na waɗansu littattafan sama).\" Kuma dã kã gani a lõkacin da azzãlumai suke abin tsayarwa wurin Ubangijinka, sashensu na mayar wa sãshe maganar maraunana (mabiya) suke cẽwa makangara (shũgabanni) \"Ba dõminku ba, lalle, dã mun kasance mũminai"},{"SurahNumber":34,"VerseNumber":32,"Text":"Makangara suka ce wa maraunana, \"Ashe, mũ ne muka kange ku daga shiriya a bãyan ya zo muku? Ã, a' kun dai kasance mãsu laifi"},{"SurahNumber":34,"VerseNumber":33,"Text":"Kuma maraunana suka ce wa makangara. \"Ã'a, (ku tuna) mãkircin dare da na rãna a lõkacin da kuke umurnin mu da mu kãfirta da Allah, kuma mu sanya Masa abõkan tãrayya.\" Kuma suka assirtar da nadãma a lõkacin da suka ga azãba. Kuma Muka sanya ƙuƙumma a cikin wuyõyin waɗanda suka kãfirta. Lalle, bã zã a yi musu sakamako ba fãce da abin da suka kasance sunã aikatãwa"},{"SurahNumber":34,"VerseNumber":34,"Text":"Kuma ba mu aika wani mai gargaɗi ba a cikin wata alƙarya fãce mani'imtanta (shũgabanni) sunce, \"Lalle mũ, mãsu kãfirta ne da abin da aka aiko ku da shi"},{"SurahNumber":34,"VerseNumber":35,"Text":"Kuma suka ce: \"Mũ ne mafiya yawa ga dũkiya da ɗiya, kuma mu ba mu zama waɗanda ake yi wa azãba ba"},{"SurahNumber":34,"VerseNumber":36,"Text":"Ka ce: \"Lalle, Ubangijĩna Yanã shimfiɗa arziki ga wanda Ya so, kuma Yanã ƙuntatãwa, kuma amma mafi yawan mutãne ba su sani ba"},{"SurahNumber":34,"VerseNumber":37,"Text":"Kuma dũkiyarku ba ta zamo ba, haka ɗiyanku ba su zamo abin da yake kusantar da ku ba a wurinMu, kusantarwar muƙãmi fãce wanda, ya yi ĩmãni kuma ya aikata aikin ƙwarai. To, waɗannan sunã da sakamakon ninkawa sabõda abin da suka aikata. Kuma su amintattu ne a cikin bẽnãye"},{"SurahNumber":34,"VerseNumber":38,"Text":"Kuma waɗanda suke mãkirci a cikin ãyõyinMu, sunã nẽman gajiyarwa, waɗannan abin halartãwa ne a cikin azãba"},{"SurahNumber":34,"VerseNumber":39,"Text":"Ka ce: \"Lalle, Ubangijĩna Yanã shimfida arziki ga wanda Ya so daga bãyinSa, kuma Yanã ƙuntatãwa a gare shi, kuma abin da kuka ciyar daga wani abu, to, Shĩ ne zai musanya shi, kuma Shĩ ne Mafi fĩcin mãsu azurtawa"},{"SurahNumber":34,"VerseNumber":40,"Text":"Kuma rãnar da Allah Ya ke tãra su gabã ɗaya, sa'an nan Ya ce wa Malã'iku, \"Shin, waɗannan kũ ne suka kasance sunã bauta wa"},{"SurahNumber":34,"VerseNumber":41,"Text":"Sukace: \"Tsarki ya tabbata a gare Ka. Kai ne Majiɓincinmu, bã su ba. Ã'a, sun kasance sunã bauta wa aljannu. Mafi yawansu, da sũ suka yi ĩmani"},{"SurahNumber":34,"VerseNumber":42,"Text":"Sabõda haka, a yau sãshenku bã ya mallakar wani amfãni ga wani sãshen, kuma bã ya mallakar wata cũta, kuma Munã cẽwa ga waɗanda suka yi zalunci, Ku ɗanɗani azabar wutã wadda \"kuka kasance game da ita, kunã ƙaryatãwa"},{"SurahNumber":34,"VerseNumber":43,"Text":"Kuma idan an karanta ãyõyin Mu bayyanannu a kansu, sai su ce: \"Wannan bai zama ba fãce namiji ne yanã son ya kange ku daga abin da ubanninku suka kasance sunã bauta wa.\" Kuma su ce: \"Wannan bai zama ba fãce ƙiren ƙarya da aka ƙãga.\" Kuma waɗanda suka kãfirta suka ce: ga gaskiya a lõkacin da ta je musu: \"Wannan bã kõme ba fãce sihiri ne bayyananne"},{"SurahNumber":34,"VerseNumber":44,"Text":"Kuma ba Mu bã su waɗansu littattafai ba waɗanda suke karãtun su, kuma ba Mu aika wani mai gargaɗi ba zuwa gare su a gabãninka"},{"SurahNumber":34,"VerseNumber":45,"Text":"Kuma waɗanda suke a gabãninsu, sun ƙaryata, alhãli kuwa ba su kai ushurin-ushurin abin da Muka bã su ba, sai suka ƙaryata Manzanni Na! To, yãya musũ Na (ga maƙaryata) ya kasance"},{"SurahNumber":34,"VerseNumber":46,"Text":"Ka ce: \"Ina yi muku wa'azi ne kawai da kalma guda! watau ku tsayu dõmin Allah, bibbiyu da ɗaiɗai, sa'an nan ku yi tunãni, bãbu wata hauka ga ma'abũcinku. Shĩ bai zama ba fãce mai gargaɗi ne a gare ku a gaba ga wata azãba mai tsanani"},{"SurahNumber":34,"VerseNumber":47,"Text":"Ka ce: \"Abin da na rõƙe ku na wani sakamako, to, amfãninsa nãku ne. Ijãrata ba ta zama ba fãce daga Allah, kuma shi Ma shadai ne a kan dukan kõme"},{"SurahNumber":34,"VerseNumber":48,"Text":"Ka ce: \"Lalle Ubangijina Yanã jẽfa gaskiya. (Shi) Masanin abũbuwan fake ne"},{"SurahNumber":34,"VerseNumber":49,"Text":"Ka ce: \"Gaskiya ta zo, kuma ƙarya bã ta iya fara (kome) kuma bã ta iya mayarwa"},{"SurahNumber":34,"VerseNumber":50,"Text":"Ka ce: \"Idan na ɓace, to, inã ɓacẽwa ne kawai a kan kaina. Kuma idan na shiryu, to, sabõda abin da Ubangijina Yake yõwar wahayi ne zuwa a gare ni. Lalle Shĩ Mai ji ne, Makusanci"},{"SurahNumber":34,"VerseNumber":51,"Text":"Kuma dã kã gani, a lõkacin da suka firgita, to, bãbu kuɓuta, kuma aka kãma su daga wuri makusanci"},{"SurahNumber":34,"VerseNumber":52,"Text":"Kuma suka ce: \"Mun yi ĩmãni da Shi.\" To inã zã su sãmu kãmãwa daga wuri mai nisa"},{"SurahNumber":34,"VerseNumber":53,"Text":"Kuma lalle sun kãfirta da Shi a gabãnin haka, kuma sunã jĩfa da jãhilci daga wuri mai nĩsa"},{"SurahNumber":34,"VerseNumber":54,"Text":"Kuma an shãmakance a tsakãninsu da tsakãnin abin da suke marmari, kamar yadda aka aikata da irin ƙungiyõyinsu a gabãninsu. Lalle sũ sun kasance a cikin shakka mai sanya kõkanto"}]}