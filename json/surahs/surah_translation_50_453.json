{"Id":453,"LanguageCodes":["ur","urd"],"Name":"urd-fatehmuhammadja","Author":"Fateh Muhammad Jalandhry","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":50,"VerseNumber":1,"Text":"قٓ۔ قرآن مجید کی قسم (کہ محمد پیغمبر خدا ہیں)"},{"SurahNumber":50,"VerseNumber":2,"Text":"لیکن ان لوگوں نے تعجب کیا کہ انہی میں سے ایک ہدایت کرنے والا ان کے پاس آیا تو کافر کہنے لگے کہ یہ بات تو (بڑی) عجیب ہے"},{"SurahNumber":50,"VerseNumber":3,"Text":"بھلا جب ہم مر گئے اور مٹی ہوگئے (تو پھر زندہ ہوں گے؟) یہ زندہ ہونا (عقل سے) بعید ہے"},{"SurahNumber":50,"VerseNumber":4,"Text":"ان کے جسموں کو زمین جتنا (کھا کھا کر) کم کرتی جاتی ہے ہمیں معلوم ہے۔ اور ہمارے پاس تحریری یادداشت بھی ہے"},{"SurahNumber":50,"VerseNumber":5,"Text":"بلکہ (عجیب بات یہ ہے کہ) جب ان کے پاس (دین) حق آ پہنچا تو انہوں نے اس کو جھوٹ سمجھا سو یہ ایک الجھی ہوئی بات میں (پڑ رہے) ہیں"},{"SurahNumber":50,"VerseNumber":6,"Text":"کیا انہوں نے اپنے اوپر آسمان کی طرف نگاہ نہیں کی کہ ہم نے اس کو کیونکر بنایا اور (کیونکر) سجایا اور اس میں کہیں شگاف تک نہیں"},{"SurahNumber":50,"VerseNumber":7,"Text":"اور زمین کو (دیکھو اسے) ہم نے پھیلایا اور اس میں پہاڑ رکھ دیئے اور اس میں ہر طرح کی خوشنما چیزیں اُگائیں"},{"SurahNumber":50,"VerseNumber":8,"Text":"تاکہ رجوع لانے والے بندے ہدایت اور نصیحت حاصل کریں"},{"SurahNumber":50,"VerseNumber":9,"Text":"اور آسمان سے برکت والا پانی اُتارا اور اس سے باغ وبستان اُگائے اور کھیتی کا اناج"},{"SurahNumber":50,"VerseNumber":10,"Text":"اور لمبی لمبی کھجوریں جن کا گابھا تہہ بہ تہہ ہوتا ہے"},{"SurahNumber":50,"VerseNumber":11,"Text":"(یہ سب کچھ) بندوں کو روزی دینے کے لئے (کیا ہے) اور اس (پانی) سے ہم نے شہر مردہ (یعنی زمین افتادہ) کو زندہ کیا۔ (بس) اسی طرح (قیامت کے روز) نکل پڑنا ہے"},{"SurahNumber":50,"VerseNumber":12,"Text":"ان سے پہلے نوح کی قوم اور کنوئیں والے اور ثمود جھٹلا چکے ہیں"},{"SurahNumber":50,"VerseNumber":13,"Text":"اور عاد اور فرعون اور لوط کے بھائی"},{"SurahNumber":50,"VerseNumber":14,"Text":"اور بن کے رہنے والے اور تُبّع کی قوم۔ (غرض) ان سب نے پیغمبروں کو جھٹلایا تو ہمارا وعید (عذاب) بھی پورا ہو کر رہا"},{"SurahNumber":50,"VerseNumber":15,"Text":"کیا ہم پہلی بار پیدا کرکے تھک گئے ہیں؟ (نہیں) بلکہ یہ ازسرنو پیدا کرنے میں شک میں (پڑے ہوئے) ہیں"},{"SurahNumber":50,"VerseNumber":16,"Text":"اور ہم ہی نے انسان کو پیدا کیا ہے اور جو خیالات اس کے دل میں گزرتے ہیں ہم ان کو جانتے ہیں۔ اور ہم اس کی رگ جان سے بھی اس سے زیادہ قریب ہیں"},{"SurahNumber":50,"VerseNumber":17,"Text":"جب (وہ کوئی کام کرتا ہے تو) دو لکھنے والے جو دائیں بائیں بیٹھے ہیں، لکھ لیتے ہیں"},{"SurahNumber":50,"VerseNumber":18,"Text":"کوئی بات اس کی زبان پر نہیں آتی مگر ایک نگہبان اس کے پاس تیار رہتا ہے"},{"SurahNumber":50,"VerseNumber":19,"Text":"اور موت کی بےہوشی حقیقت کھولنے کو طاری ہوگئی۔ (اے انسان) یہی (وہ حالت) ہے جس سے تو بھاگتا تھا"},{"SurahNumber":50,"VerseNumber":20,"Text":"اور صور پھونکا جائے گا۔ یہی (عذاب کے) وعید کا دن ہے"},{"SurahNumber":50,"VerseNumber":21,"Text":"اور ہر شخص (ہمارے سامنے) آئے گا۔ ایک (فرشتہ) اس کے ساتھ چلانے والا ہوگا اور ایک (اس کے عملوں کی) گواہی دینے والا"},{"SurahNumber":50,"VerseNumber":22,"Text":"(یہ وہ دن ہے کہ) اس سے تو غافل ہو رہا تھا۔ اب ہم نے تجھ پر سے پردہ اُٹھا دیا۔ تو آج تیری نگاہ تیز ہے"},{"SurahNumber":50,"VerseNumber":23,"Text":"اور اس کا ہم نشین (فرشتہ) کہے گا کہ یہ (اعمال نامہ) میرے پاس حاضر ہے"},{"SurahNumber":50,"VerseNumber":24,"Text":"(حکم ہوگا کہ) ہر سرکش ناشکرے کو دوزخ میں ڈال دو"},{"SurahNumber":50,"VerseNumber":25,"Text":"جو مال میں بخل کرنے والا حد سے بڑھنے والا شبہے نکالنے والا تھا"},{"SurahNumber":50,"VerseNumber":26,"Text":"جس نے خدا کے ساتھ اور معبود مقرر کر رکھے تھے۔ تو اس کو سخت عذاب میں ڈال دو"},{"SurahNumber":50,"VerseNumber":27,"Text":"اس کا ساتھی (شیطان) کہے گا کہ اے ہمارے پروردگار میں نے اس کو گمراہ نہیں کیا تھا بلکہ یہ آپ ہی رستے سے دور بھٹکا ہوا تھا"},{"SurahNumber":50,"VerseNumber":28,"Text":"(خدا) فرمائے گا کہ ہمارے حضور میں ردوکد نہ کرو۔ ہم تمہارے پاس پہلے ہی (عذاب کی) وعید بھیج چکے تھے"},{"SurahNumber":50,"VerseNumber":29,"Text":"ہمارے ہاں بات بدلا نہیں کرتی اور ہم بندوں پر ظلم نہیں کیا کرتے"},{"SurahNumber":50,"VerseNumber":30,"Text":"اس دن ہم دوزخ سے پوچھیں گے کہ کیا تو بھر گئی؟ وہ کہے گی کہ کچھ اور بھی ہے؟"},{"SurahNumber":50,"VerseNumber":31,"Text":"اور بہشت پرہیزگاروں کے قریب کردی جائے گی (کہ مطلق) دور نہ ہوگی"},{"SurahNumber":50,"VerseNumber":32,"Text":"یہی وہ چیز ہے جس کا تم سے وعدہ کیا جاتا تھا (یعنی) ہر رجوع لانے والے حفاظت کرنے والے سے"},{"SurahNumber":50,"VerseNumber":33,"Text":"جو خدا سے بن دیکھے ڈرتا ہے اور رجوع لانے والا دل لے کر آیا"},{"SurahNumber":50,"VerseNumber":34,"Text":"اس میں سلامتی کے ساتھ داخل ہوجاؤ۔ یہ ہمیشہ رہنے کا دن ہے"},{"SurahNumber":50,"VerseNumber":35,"Text":"وہاں وہ جو چاہیں گے ان کے لئے حاضر ہے اور ہمارے ہاں اور بھی (بہت کچھ) ہے"},{"SurahNumber":50,"VerseNumber":36,"Text":"اور ہم نے ان سے پہلے کئی اُمتیں ہلاک کر ڈالیں۔ وہ ان سے قوت میں کہیں بڑھ کر تھے وہ شہروں میں گشت کرنے لگے۔ کیا کہیں بھاگنے کی جگہ ہے؟"},{"SurahNumber":50,"VerseNumber":37,"Text":"جو شخص دل (آگاہ) رکھتا ہے یا دل سے متوجہ ہو کر سنتا ہے اس کے لئے اس میں نصیحت ہے"},{"SurahNumber":50,"VerseNumber":38,"Text":"اور ہم نے آسمانوں اور زمین کو اور جو (مخلوقات) ان میں ہے سب کو چھ دن میں بنا دیا۔ اور ہم کو ذرا تکان نہیں ہوئی"},{"SurahNumber":50,"VerseNumber":39,"Text":"تو جو کچھ یہ (کفار) بکتے ہیں اس پر صبر کرو اور آفتاب کے طلوع ہونے سے پہلے اور اس کے غروب ہونے سے پہلے اپنے پروردگار کی تعریف کے ساتھ تسبیح کرتے رہو"},{"SurahNumber":50,"VerseNumber":40,"Text":"اور رات کے بعض اوقات میں بھی اور نماز کے بعد بھی اس (کے نام) کی تنزیہ کیا کرو"},{"SurahNumber":50,"VerseNumber":41,"Text":"اور سنو جس دن پکارنے والا نزدیک کی جگہ سے پکارے گا"},{"SurahNumber":50,"VerseNumber":42,"Text":"جس دن لوگ چیخ یقیناً سن لیں گے۔ وہی نکل پڑنے کا دن ہے"},{"SurahNumber":50,"VerseNumber":43,"Text":"ہم ہی تو زندہ کرتے ہیں اور ہم ہی مارتے ہیں اور ہمارے ہی پاس لوٹ کر آنا ہے"},{"SurahNumber":50,"VerseNumber":44,"Text":"اس دن زمین ان پر سے پھٹ جائے گی اور وہ جھٹ پٹ نکل کھڑے ہوں گے۔ یہ جمع کرنا ہمیں آسان ہے"},{"SurahNumber":50,"VerseNumber":45,"Text":"یہ لوگ جو کچھ کہتے ہیں ہمیں خوب معلوم ہے اور تم ان پر زبردستی کرنے والے نہیں ہو۔ پس جو ہمارے (عذاب کی) وعید سے ڈرے اس کو قرآن سے نصیحت کرتے رہو"}]}