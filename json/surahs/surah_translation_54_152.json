{"Id":152,"LanguageCodes":["fa","fas"],"Name":"fas-bahaoddinkhorra","Author":"Baha Oddin Khorramshahi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":54,"VerseNumber":1,"Text":"قیامت نزدیک شد و ماه دو پاره شد"},{"SurahNumber":54,"VerseNumber":2,"Text":"و اگر معجزه‌ای بینند روی برتابند و گویند جادویی دنباله‌دار است‌"},{"SurahNumber":54,"VerseNumber":3,"Text":"و انکار پیشه کردند و از هوی و هوسهایشان پیروی کردند و هر کاری سرانجامی دارد"},{"SurahNumber":54,"VerseNumber":4,"Text":"و به راستی برای آنان از اخبار [پیشینیان‌] آنچه در آن درس عبرت هست، به میان آمده است‌"},{"SurahNumber":54,"VerseNumber":5,"Text":"حکمتی است رسا، و هشدارها سودی نبخشیده است‌"},{"SurahNumber":54,"VerseNumber":6,"Text":"پس از آنان روی بر تاب [تا] روزی که آن دعوتگر به چیزی غریب و ناشناخته دعوت کند"},{"SurahNumber":54,"VerseNumber":7,"Text":"در حالی که دیدگانشان را فروداشته‌اند، از گورها بیرون آیند، گویی که ملخهای پراکنده‌اند"},{"SurahNumber":54,"VerseNumber":8,"Text":"به سوی دعوتگر شتابند، و کافران گویند امروز روزی دشوار است‌"},{"SurahNumber":54,"VerseNumber":9,"Text":"پیش از آنان قوم نوح انکار پیشه کردند و بنده ما را دروغ‌زن انگاشتند و گفتند دیوانه است و رانده شد"},{"SurahNumber":54,"VerseNumber":10,"Text":"سپس پروردگارش را به دعا خواند که من درمانده‌ام [یاری کن و] انتقام [مرا] بگیر"},{"SurahNumber":54,"VerseNumber":11,"Text":"آنگاه درهای آسمان را به آبی سیل‌آسا گشودیم‌"},{"SurahNumber":54,"VerseNumber":12,"Text":"و از زمین چشمه‌هایی بر شکافتیم، سپس آب [بسیار] برای کاری که مقدر بود، به هم بر آمد"},{"SurahNumber":54,"VerseNumber":13,"Text":"و او [نوح‌] را بر [کشتی‌] ساخته و پرداخته از تخته‌ها و میخها سوار کردیم‌"},{"SurahNumber":54,"VerseNumber":14,"Text":"که زیر نظر ما روان بود، این پاداش کسی بود که به او ناسپاسی کرده بودند"},{"SurahNumber":54,"VerseNumber":15,"Text":"و به راستی آن را به عنوان مایه عبرت باقی گذاردیم، پس آیا پندپذیری هست؟"},{"SurahNumber":54,"VerseNumber":16,"Text":"بنگر تا عذاب و هشدار من چگونه بود"},{"SurahNumber":54,"VerseNumber":17,"Text":"و به راستی قرآن را قابل پند گیری گرداندیم، پس آیا پندپذیری هست؟"},{"SurahNumber":54,"VerseNumber":18,"Text":"[قوم‌] عاد تکذیب کردند، بنگر تا عذاب و هشدار من چگونه بود"},{"SurahNumber":54,"VerseNumber":19,"Text":"ما بر آنان بادی سخت سرد در روزی شوم دنباله‌دار فرو فرستادیم‌"},{"SurahNumber":54,"VerseNumber":20,"Text":"که مردمان را از جا می‌کند، گویی که ایشان خرمابنان ریشه‌کن شده‌اند"},{"SurahNumber":54,"VerseNumber":21,"Text":"بنگر تا عذاب و هشدار من چگونه بود"},{"SurahNumber":54,"VerseNumber":22,"Text":"و به راستی قرآن را قابل پندگیری گرداندیم، پس آیا پندپذیری هست؟"},{"SurahNumber":54,"VerseNumber":23,"Text":"[قوم‌] ثمود هشداردهندگان را دروغ‌زن شمرد"},{"SurahNumber":54,"VerseNumber":24,"Text":"و گفتند آیا از میان خود، از انسانی تک و تنها پیروی کنیم، در آن صورت دچار گمراهی و سردرگمی خواهیم بود"},{"SurahNumber":54,"VerseNumber":25,"Text":"آیا از میان همه ما کتاب آسمانی بر او فرود آمده است، نه بلکه او دروغ‌زن خودپسند است‌"},{"SurahNumber":54,"VerseNumber":26,"Text":"زودا که فردا بدانند که دروغ‌زن خودپسند کیست‌"},{"SurahNumber":54,"VerseNumber":27,"Text":"ما فرستنده ماده شتر [معجزه‌آسا] برای آزمایش ایشانیم، پس منتظر ایشان باش و شکیبایی کن‌"},{"SurahNumber":54,"VerseNumber":28,"Text":"و به آنان خبر بده که آب در میان آنان تقسیم شده است، هر یک به حصه‌ای از آب حاضر باشند"},{"SurahNumber":54,"VerseNumber":29,"Text":"آنگاه رفیقشان را ندا دادند، سپس او دست درازی کرد و [شتر را] پی کرد"},{"SurahNumber":54,"VerseNumber":30,"Text":"بنگر عذاب و هشدار من چگونه بود"},{"SurahNumber":54,"VerseNumber":31,"Text":"ما بر آنان بانگ مرگباری یگانه فرو فرستادیم، آنگاه مانند خار و خاشاکی شدند که از سایه‌بان‌ساز بازماند"},{"SurahNumber":54,"VerseNumber":32,"Text":"و به راستی قرآن را قابل پندگیری گرداندیم، پس آیا پندپذیری هست؟"},{"SurahNumber":54,"VerseNumber":33,"Text":"قوم لوط هشداردهندگان را دروغ‌زن شمردند"},{"SurahNumber":54,"VerseNumber":34,"Text":"ما بر آنان شن‌بادی فرو فرستادیم، مگر بر خاندان لوط که سحرگاهی نجاتشان دادیم‌"},{"SurahNumber":54,"VerseNumber":35,"Text":"که نعمتی از جانب ما بود، بدین‌سان کسی را که سپاس گزارده است، جزا دهیم‌"},{"SurahNumber":54,"VerseNumber":36,"Text":"و به راستی [لوط] آنان را از سختگیری ما هشدار داده بود، ولی در برابر هشدار گردنکشی می‌کردند"},{"SurahNumber":54,"VerseNumber":37,"Text":"و به راستی از مهمانان او کام می‌خواستند، پس ایشان را نابینا ساختیم [و گفتیم‌] پس عذاب و هشدار مرا بچشید"},{"SurahNumber":54,"VerseNumber":38,"Text":"و به راستی بامدادی پگاه عذابی پایدار آنان را فرو گرفت‌"},{"SurahNumber":54,"VerseNumber":39,"Text":"[و گفتیم‌] پس عذاب و هشدار مرا بچشید"},{"SurahNumber":54,"VerseNumber":40,"Text":"و به راستی قرآن را قابل پندگیری گرداندیم، پس آیا پندپذیری هست؟"},{"SurahNumber":54,"VerseNumber":41,"Text":"و به راستی هشداردهندگان به سراغ خاندان فرعون آمدند"},{"SurahNumber":54,"VerseNumber":42,"Text":"آنان همه معجزات ما را دروغ شمردند، آنگاه آنان را چنان فرو گرفتیم که پیروزمند توانمند گیرد"},{"SurahNumber":54,"VerseNumber":43,"Text":"آیا کافران شما از همه اینان بهترند، یا برای شما امان نامه‌ای است در کتابهای آسمانی؟"},{"SurahNumber":54,"VerseNumber":44,"Text":"یا می‌گویند ما هم‌پشتیم [و] کین‌ستان‌"},{"SurahNumber":54,"VerseNumber":45,"Text":"زودا که آن جمع ورشکسته شود و همه پشت کنند"},{"SurahNumber":54,"VerseNumber":46,"Text":"آری قیامت موعد [اصلی‌] ایشان است و قیامت سهمگین‌تر و تلخ‌تر است‌"},{"SurahNumber":54,"VerseNumber":47,"Text":"آری که گناهکاران در گمراهی و سردرگمی‌اند"},{"SurahNumber":54,"VerseNumber":48,"Text":"روزی که بر چهره‌هایشان در آتش کشیده شوند [و گویندشان‌] آسیب دوزخ را بچشید"},{"SurahNumber":54,"VerseNumber":49,"Text":"ما هر چیز را به اندازه آفریده‌ایم‌"},{"SurahNumber":54,"VerseNumber":50,"Text":"و فرمان ما جز [فرمانی‌] یگانه نیست، مانند چشم برهم‌زدنی‌"},{"SurahNumber":54,"VerseNumber":51,"Text":"و به راستی همانندانتان را نابود کردیم، پس آیا پندپذیری هست؟"},{"SurahNumber":54,"VerseNumber":52,"Text":"و هر چیزی که انجام داده‌اند در نامه‌های اعمال هست‌"},{"SurahNumber":54,"VerseNumber":53,"Text":"و هر خرد و بزرگی نوشته شده است‌"},{"SurahNumber":54,"VerseNumber":54,"Text":"بی‌گمان پرهیزگاران در باغها و [جوار] جویبارها هستند"},{"SurahNumber":54,"VerseNumber":55,"Text":"در مقام و منزلتی راستین، نزد فرمانروای توانا"}]}