{"Id":151,"LanguageCodes":["fa","fas"],"Name":"fas-abolfazlbahramp","Author":"Abolfazl Bahrampour","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":15,"VerseNumber":1,"Text":"الف، لام، را. اين آيات كتاب و قرآن روشنگر است"},{"SurahNumber":15,"VerseNumber":2,"Text":"چه بسا كسانى كه كافر شدند آرزو مى‌كنند كه اى كاش مسلمان بودند"},{"SurahNumber":15,"VerseNumber":3,"Text":"آنها را بگذار تا بخورند و بهره‌گيرند و آرزوها سرگرمشان كند، ولى به زودى خواهند دانست"},{"SurahNumber":15,"VerseNumber":4,"Text":"و هيچ شهرى را هلاك نكرديم مگر اين كه براى آن اجلى معين بود"},{"SurahNumber":15,"VerseNumber":5,"Text":"هيچ امتى از اجل خويش نه پيش مى‌افتد و نه پس مى‌ماند"},{"SurahNumber":15,"VerseNumber":6,"Text":"و گفتند: اى كسى كه قرآن بر او نازل شده، تو به يقين ديوانه‌اى"},{"SurahNumber":15,"VerseNumber":7,"Text":"اگر راست مى‌گويى چرا فرشته‌ها را نزد ما نمى‌آورى"},{"SurahNumber":15,"VerseNumber":8,"Text":"ما فرشتگان را جز به حق نمى‌فرستيم و در آن هنگام ديگر مهلت داده نمى‌شوند"},{"SurahNumber":15,"VerseNumber":9,"Text":"بى‌ترديد ما خود اين قرآن را نازل كرديم و قطعا ما خود نگهدار آنيم"},{"SurahNumber":15,"VerseNumber":10,"Text":"و البته، پيش از تو نيز در ميان گروه‌هاى پيشينيان [پيامبرانى‌] فرستاديم"},{"SurahNumber":15,"VerseNumber":11,"Text":"و هيچ پيامبرى برايشان نمى‌آمد جز آن كه او را مسخره مى‌كردند"},{"SurahNumber":15,"VerseNumber":12,"Text":"بدين‌سان آن [قرآن‌] را در دل‌هاى مجرمان راه مى‌دهيم"},{"SurahNumber":15,"VerseNumber":13,"Text":"[با اين حال‌] به آن ايمان نمى‌آورند، و روش پيشينيان نيز [بر اين‌] رفته است [كه پيامبران را تكذيب مى‌كردند]"},{"SurahNumber":15,"VerseNumber":14,"Text":"و اگر درى از آسمان بر آنان مى‌گشوديم كه در آن پيوسته بالا مى‌رفتند"},{"SurahNumber":15,"VerseNumber":15,"Text":"قطعا مى‌گفتند: جز اين نيست كه ما چشم‌بندى شده‌ايم، بلكه ما گروهى جادو زده‌ايم"},{"SurahNumber":15,"VerseNumber":16,"Text":"و همانا ما در آسمان برج‌هايى قرار داديم و آن را براى تماشاگران آراستيم"},{"SurahNumber":15,"VerseNumber":17,"Text":"و آن را از [ورود] هر شيطان مطرودى نگاه داشتيم"},{"SurahNumber":15,"VerseNumber":18,"Text":"مگر آن كس كه دزديده گوش فرا دهد كه شهابى روشن او را دنبال مى‌كند"},{"SurahNumber":15,"VerseNumber":19,"Text":"و زمين را گسترديم و در آن كوه‌هاى استوار افكنديم و در آن از هر چيز متناسب [نياز انسان‌] رويانديم"},{"SurahNumber":15,"VerseNumber":20,"Text":"و در آن براى شما و براى آن كه روزى رسان وى نيستيد اسباب زندگانى پديد آورديم"},{"SurahNumber":15,"VerseNumber":21,"Text":"و هر چه هست، خزينه‌هاى آن نزد ماست و ما آن را جز به اندازه‌ى معين نازل نمى‌كنيم"},{"SurahNumber":15,"VerseNumber":22,"Text":"و بادها را بارور كننده فرستاديم و از آسمان آبى نازل كرديم و شما را بدان سيراب نموديم، در حالى كه شما ذخيره كننده‌ى آن نبوديد"},{"SurahNumber":15,"VerseNumber":23,"Text":"و بى‌ترديد، اين ماييم كه زنده مى‌كنيم و مى‌ميرانيم و ما وارث [همه‌] هستيم"},{"SurahNumber":15,"VerseNumber":24,"Text":"و ما به خوبى رفتگان شما را شناخته‌ايم و بازماندگان شما را نيز شناخته‌ايم"},{"SurahNumber":15,"VerseNumber":25,"Text":"و مسلما پروردگار تو هموست كه آنها را محشور خواهد كرد، [و] او حكيم داناست"},{"SurahNumber":15,"VerseNumber":26,"Text":"همانا انسان را از گلى خشكيده، از لجن مانده‌ى بدبوى آفريديم"},{"SurahNumber":15,"VerseNumber":27,"Text":"و جن را پيش از آن از آتش نافذ آفريديم"},{"SurahNumber":15,"VerseNumber":28,"Text":"و [ياد كن‌] هنگامى را كه پروردگار تو به فرشتگان گفت: من آفريننده بشرى از گل خشكيده، از لجن مانده‌ى بدبوى خواهم بود"},{"SurahNumber":15,"VerseNumber":29,"Text":"پس وقتى آن را پرداختم و از روح خود در آن دميدم براى او به سجده در افتيد"},{"SurahNumber":15,"VerseNumber":30,"Text":"پس فرشتگان همگى يكسره سجده كردند"},{"SurahNumber":15,"VerseNumber":31,"Text":"جز ابليس كه سرباز زد از اين كه با سجده كنندگان باشد"},{"SurahNumber":15,"VerseNumber":32,"Text":"گفت: اى ابليس! تو را چه شده است كه با سجده كنندگان نباشى"},{"SurahNumber":15,"VerseNumber":33,"Text":"گفت: من آن نيستم كه براى بشرى كه او را از گلى خشك، از لجن مانده‌ى بدبوى آفريده‌اى سجده كنم"},{"SurahNumber":15,"VerseNumber":34,"Text":"گفت: پس از آن جا بيرون شو كه بى‌شك تو مطرودى"},{"SurahNumber":15,"VerseNumber":35,"Text":"و بر توست لعنت و نفرين تا روز قيامت"},{"SurahNumber":15,"VerseNumber":36,"Text":"گفت: اى پروردگار من! پس تا روزى كه [مردم‌] برانگيخته مى‌شوند مهلتم ده"},{"SurahNumber":15,"VerseNumber":37,"Text":"گفت: تو از مهلت يافتگانى"},{"SurahNumber":15,"VerseNumber":38,"Text":"تا روز وقت معين"},{"SurahNumber":15,"VerseNumber":39,"Text":"گفت: پروردگارا! به سبب آن كه مرا گمراه كردى، من هم [باطل را] در روى زمين حتما برايشان مى‌آرايم و همه را گمراه مى‌كنم"},{"SurahNumber":15,"VerseNumber":40,"Text":"مگر بندگان خالص شده‌ى تو را از ميان آنها"},{"SurahNumber":15,"VerseNumber":41,"Text":"[خداى‌] گفت: اين سنت و راه راستى است بر عهده‌ى من"},{"SurahNumber":15,"VerseNumber":42,"Text":"كه تو را بر بندگان من تسلطى نيست، جز كسانى از گمراهان كه تو را پيروى كنند"},{"SurahNumber":15,"VerseNumber":43,"Text":"و قطعا جهنم وعده‌گاه همه آنهاست"},{"SurahNumber":15,"VerseNumber":44,"Text":"آن را هفت در است و براى هر درى، گروه معينى از آن [گمراه‌] ها تقسيم شده‌اند"},{"SurahNumber":15,"VerseNumber":45,"Text":"بى‌گمان، پرهيزكاران در باغ‌ها و چشمه‌سارانند"},{"SurahNumber":15,"VerseNumber":46,"Text":"[به آنها گويند] به سلامت و ايمنى داخل آن شويد"},{"SurahNumber":15,"VerseNumber":47,"Text":"و هر كينه‌اى را از سينه آنها برداشتيم، كه برادرانه بر تخت‌ها رو به روى هم قرار گيرند"},{"SurahNumber":15,"VerseNumber":48,"Text":"در آن جا رنجى به آنان نرسد و نه از آن بيرون رانده مى‌شوند"},{"SurahNumber":15,"VerseNumber":49,"Text":"به بندگان من خبر ده كه همانا من آمرزنده‌ى مهربانم"},{"SurahNumber":15,"VerseNumber":50,"Text":"و اين كه عذاب من عذابى دردآور است"},{"SurahNumber":15,"VerseNumber":51,"Text":"و آنها را از مهمانان ابراهيم خبر كن"},{"SurahNumber":15,"VerseNumber":52,"Text":"هنگامى كه بر او وارد شدند و سلام گفتند. گفت: همانا ما از شما بيمناكيم"},{"SurahNumber":15,"VerseNumber":53,"Text":"گفتند: مترس كه ما تو را به پسرى دانا مژده مى‌دهيم"},{"SurahNumber":15,"VerseNumber":54,"Text":"گفت: آيا با اين كه مرا پيرى فرا رسيده است بشارتم مى‌دهيد؟ به چه بشارت مى‌دهيد"},{"SurahNumber":15,"VerseNumber":55,"Text":"گفتند: ما تو را به حق بشارت داديم، پس از نوميدان مباش"},{"SurahNumber":15,"VerseNumber":56,"Text":"گفت: چه كسى جز گمراهان، از رحمت پروردگارش نوميد مى‌شود"},{"SurahNumber":15,"VerseNumber":57,"Text":"گفت: اى فرستادگان! پس كار شما چيست"},{"SurahNumber":15,"VerseNumber":58,"Text":"گفتند: ما به سوى مردمى گناهكار فرستاده شده‌ايم"},{"SurahNumber":15,"VerseNumber":59,"Text":"مگر خاندان لوط كه ما قطعا همه آنها را نجات مى‌دهيم"},{"SurahNumber":15,"VerseNumber":60,"Text":"جز زنش را كه مقدّر كرده‌ايم وى از بازماندگان [در عذاب‌] باشد"},{"SurahNumber":15,"VerseNumber":61,"Text":"پس چون فرستادگان نزد خاندان لوط آمدند"},{"SurahNumber":15,"VerseNumber":62,"Text":"لوط گفت: شما مردمى ناشناس هستيد"},{"SurahNumber":15,"VerseNumber":63,"Text":"گفتند: ما همان را براى تو آورده‌ايم كه در آن ترديد مى‌كردند [نزول عذاب را]"},{"SurahNumber":15,"VerseNumber":64,"Text":"و ما براى تو خبر راست آورده‌ايم و قطعا ما راست گوييم"},{"SurahNumber":15,"VerseNumber":65,"Text":"بنابر اين، در پاسى از شب خاندان خود را حركت ده و خود از پى ايشان روانه شو، و كسى از شما به پشت سر ننگرد، و همان جا كه دستور داده مى‌شويد برويد"},{"SurahNumber":15,"VerseNumber":66,"Text":"و او را از اين امر آگاه كرديم كه صبحگاهان همه آنها ريشه كن خواهند شد"},{"SurahNumber":15,"VerseNumber":67,"Text":"و اهل شهر شادى‌كنان سر رسيدند"},{"SurahNumber":15,"VerseNumber":68,"Text":"لوط گفت: اينان مهمانان منند، پس آبرويم مريزيد"},{"SurahNumber":15,"VerseNumber":69,"Text":"و از خدا پروا كنيد و مرا خوار نسازيد"},{"SurahNumber":15,"VerseNumber":70,"Text":"گفتند: مگر تو را از [مهمانى و پناه دادن‌] مردمان منع نكرده‌ايم"},{"SurahNumber":15,"VerseNumber":71,"Text":"گفت: اينان دختران منند، [با آنها ازدواج نماييد] اگر كارى مى‌كنيد"},{"SurahNumber":15,"VerseNumber":72,"Text":"به جان تو سوگند كه آنها در مستى خود سرگشته بودند"},{"SurahNumber":15,"VerseNumber":73,"Text":"پس به هنگام طلوع آفتاب [صيحه‌ى مرگبار] آنها را فرا گرفت"},{"SurahNumber":15,"VerseNumber":74,"Text":"پس آن شهر را زير و رو كرديم و بر آنان سنگ‌هايى از سجّيل بارانديم"},{"SurahNumber":15,"VerseNumber":75,"Text":"به يقين، در اين [كيفر] براى هوشياران عبرت‌هاست"},{"SurahNumber":15,"VerseNumber":76,"Text":"و ويرانه‌هاى آن هنوز بر سر راهى است كه بر جاى مانده"},{"SurahNumber":15,"VerseNumber":77,"Text":"بى‌گمان، در اين براى مؤمنان عبرتى است"},{"SurahNumber":15,"VerseNumber":78,"Text":"و به راستى اهل «ايكه» ستمگر بودند"},{"SurahNumber":15,"VerseNumber":79,"Text":"پس از آنها انتقام گرفتيم، و آن دو شهر اكنون بر رهگذرى آشكار است"},{"SurahNumber":15,"VerseNumber":80,"Text":"و اهل حجر (قوم صالح) نيز پيامبران را تكذيب كردند"},{"SurahNumber":15,"VerseNumber":81,"Text":"و آيات خود را به آنها داديم ولى از آن رويگردان بودند"},{"SurahNumber":15,"VerseNumber":82,"Text":"و براى خود از كوه‌ها خانه‌هايى مى‌تراشيدند كه در امان بمانند"},{"SurahNumber":15,"VerseNumber":83,"Text":"پس صبحدم صيحه [مرگبار] آنها را در گرفت"},{"SurahNumber":15,"VerseNumber":84,"Text":"و آنچه [از امكانات‌] به دست آورده بودند به كارشان نيامد"},{"SurahNumber":15,"VerseNumber":85,"Text":"و ما آسمان‌ها و زمين و آنچه را كه ميان آن دو است جز به حق نيافريديم، و يقينا قيامت آمدنى است، پس [با آنها] بساز، سازشى نيكو"},{"SurahNumber":15,"VerseNumber":86,"Text":"پروردگار تو همان آفريدگار آگاه است"},{"SurahNumber":15,"VerseNumber":87,"Text":"و به راستى تو را سبع المثانى (سوره‌ى فاتحه) و قرآن بزرگ عطا كرديم"},{"SurahNumber":15,"VerseNumber":88,"Text":"چشمان خود را به امكاناتى كه به گروه‌هايى از آنها داده‌ايم خيره مكن، و براى ايشان اندوه مخور، و بال محبت خود را بر مؤمنان بگستر"},{"SurahNumber":15,"VerseNumber":89,"Text":"و بگو: من همان هشدار دهنده‌ى آشكارم [به عذابى سخت‌]"},{"SurahNumber":15,"VerseNumber":90,"Text":"آن سان كه بر تجزيه گران [آيات الهى‌] نازل كرديم"},{"SurahNumber":15,"VerseNumber":91,"Text":"همانان كه قرآن را بخش بخش كردند [برخى را قبول، برخى را مردود و برخى را شعر يا سحر ناميدند]"},{"SurahNumber":15,"VerseNumber":92,"Text":"پس سوگند به پروردگارت كه همه آنها را بازخواست خواهيم كرد"},{"SurahNumber":15,"VerseNumber":93,"Text":"از آنچه انجام مى‌دادند"},{"SurahNumber":15,"VerseNumber":94,"Text":"پس آنچه را بدان دستور مى‌يابى آشكار كن و از مشركان روى بگردان"},{"SurahNumber":15,"VerseNumber":95,"Text":"ما شرّ مسخره كنندگان را از تو دور مى‌سازيم"},{"SurahNumber":15,"VerseNumber":96,"Text":"همانان كه با خدا معبود ديگرى قرار مى‌دهند، اما به زودى خواهند دانست"},{"SurahNumber":15,"VerseNumber":97,"Text":"و ما به خوبى مى‌دانيم كه تو از آنچه مى‌گويند دلتنگ مى‌شوى"},{"SurahNumber":15,"VerseNumber":98,"Text":"پس با ستايش پروردگارت تسبيح گوى و از سجده كنندگان باش"},{"SurahNumber":15,"VerseNumber":99,"Text":"و پروردگارت را بندگى كن تا وقتى كه تو را مرگ فرا رسد"}]}