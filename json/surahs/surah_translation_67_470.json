{"Id":470,"LanguageCodes":["xh","xho"],"Name":"xho-imaamismaaeelng","Author":"Imaam Ismaaeel Ngqoyiyana","Language":"Xhosa","Description":"Xhosa","Direction":"ltr","Source":"The Islamic Dawah Movement of Southern Africe(IDM) , https://www.alqurantranslation.com/","Translations":[{"SurahNumber":67,"VerseNumber":1,"Text":"Usikelelekile loWo eSandleni saKhe kukho uBukumkani, Onamandla ngaphezulu kwezinto zonke"},{"SurahNumber":67,"VerseNumber":2,"Text":"Yena loWo Wadala ukufa nokuphila ukuze Anivavanye (kucace ukuba) nguwuphi na kuni olungileyo ngezenzo. Yena nguSobunganga, uMxoleli"},{"SurahNumber":67,"VerseNumber":3,"Text":"Yena lowo Wadala amazulu asixhenxe alekeneyo. Akuboni kungangqinelani endalweni kaSozinceba. Ngoko ke guquka ujonge (esibhakabhakeni), likhona na ithanda olibonayo"},{"SurahNumber":67,"VerseNumber":4,"Text":"Phinda ujonge kwakhona okwesibini. (Oko) kujonga (kwakho) kuya kubuyela kuwe kuthobekile kudiniwe"},{"SurahNumber":67,"VerseNumber":5,"Text":"Inene Sihombise izulu elikufuphi ngezibane (iinkwenkwezi), Senza kananjalo ngazo oko kugityiselwa ngako amashayâtîn (ooSathana), yaye Sibalungiselele isohlwayo seDangatya"},{"SurahNumber":67,"VerseNumber":6,"Text":"Ke kaloku okwabo bangakholwayo eNkosini yabo sisohlwayo sesiHogo, hayi ukuba libi kwekhaya (labo) lokugqibela"},{"SurahNumber":67,"VerseNumber":7,"Text":"Xa bejulwa kuso, beva ukubizela kwaso (okoyikisayo) lo gama sibila nokubila"},{"SurahNumber":67,"VerseNumber":8,"Text":"Siphantsela ukugqabhuka ngumsindo, maxa onke iqela (elithile) liphoswa ngaphakathi kuso, abagcini baso bayababuza: “Akuzanga kufike Mlumkisi na kuni?”"},{"SurahNumber":67,"VerseNumber":9,"Text":"(Baphendula) bathi bona: “Ewe, uMlumkisi wayefikile kuthi kodwasamphikisathinasathi:“UAllâhakukhontoAyithumele phantsi, nina (baLumkisi) aninto yimbi ngaphandle kokuba sekulahlekeni okukhulu.”"},{"SurahNumber":67,"VerseNumber":10,"Text":"Kananjalo baya kuthi: “Akwaba sasiphulaphule okanye saqiqa, ngesingabangakho phakathi kwamadlelane eDangatya loMlilo"},{"SurahNumber":67,"VerseNumber":11,"Text":"Ke kaloku baya kusivuma isono sabo, ngoko ke kude lee ngabahlali baseDangatyeni loMlilo"},{"SurahNumber":67,"VerseNumber":12,"Text":"Inene abo bayoyikayo iNkosi yabo Engabonwayo, okwabo iya kuba kukuxolelwa nomvuzo omkhulu"},{"SurahNumber":67,"VerseNumber":13,"Text":"Ke kaloku nokuba ningazifihla iintetho zenu zasekhusini okanye niziveze elubala, Yena nguMazi woko kusezifubeni (zabantu)"},{"SurahNumber":67,"VerseNumber":14,"Text":"Akamelanga kwazi na loWo Wadalayo? Kananjalo Yena nguSobubele, Onolwazi (lweento zonke)"},{"SurahNumber":67,"VerseNumber":15,"Text":"NguYe Owenza umhlaba waba phantsi kolawulo lwenu ngoko ke hambani phakathi kwamathambeka wawo nidle kwimbonelelo yaKhe ukanti kukuYe apho uvuko lukhoyo"},{"SurahNumber":67,"VerseNumber":16,"Text":"Ingaba niziva nikhuselekile na ukuba Yena loWo Usezulwini Akanakuwenza umhlaba uniginye, uthi kananjalo ngokukhawuleza ujikeleze (nani)?”"},{"SurahNumber":67,"VerseNumber":17,"Text":"Okanye niziva nikhuselekile ekubeni loWo Usezulwini Akanakuthumela isiphango samatye ngokuchasene nani na? Niya kwazi ke okokuba saba (sibi) kanjani na isilumkiso saM"},{"SurahNumber":67,"VerseNumber":18,"Text":"Kananjalo sele baphika kakade abo bangaphambili kunabo saba njani ke isiyalo saM"},{"SurahNumber":67,"VerseNumber":19,"Text":"Abaziboni\tna\tiintaka\t(eziphaphazela)\tphezu\tkwabo ngamaphiko avuliweyo (ngaxa limbi) evalekile? Akukho bani uzibambayo (ukuba zibe sesibhakabhakeni) ngaphandle koSozinceba. Inene Yena nguSokubona ngaphezu kweento zonke"},{"SurahNumber":67,"VerseNumber":20,"Text":"Kanti ngubani na onokuba ngumkhosi wenu anincede ngaphandle koSozinceba? Abangakholwayo abakho ntweni ngaphandle kwenkohliso"},{"SurahNumber":67,"VerseNumber":21,"Text":"Ingubani khona onokunondla ukuba Ebenokusuka Ayibambe imbonelelo yaKhe (kuni)? Kodwa bona bathe gqolo ngokudelela nokuchasa (inkolo)"},{"SurahNumber":67,"VerseNumber":22,"Text":"Ingaba lowo uhamba erhubuluza ngobuso bakhe ukhokeleleke ngcono na kunalowo umi nkqo eNdleleni ethe Tye"},{"SurahNumber":67,"VerseNumber":23,"Text":"Yithi: “NguYe Onivelisileyo, Waninika ukuva nokubona neentliziyo, kuncinane eninombulelo ngako.”"},{"SurahNumber":67,"VerseNumber":24,"Text":"Yithi: “NguYe Onenze naba baninzi ngokuphindeneyo emhlabeni, yaye kukuYe apho niza kuqokelelwa khona.”"},{"SurahNumber":67,"VerseNumber":25,"Text":"Ke kaloku bathi: “Sinini na esisi thembiso, ukuba (nina bakholwayo) nithetha inyaniso?”"},{"SurahNumber":67,"VerseNumber":26,"Text":"Yithi: “Ulwazi (loko) lukuAllâh, mna ndinguMlumkisi ocacileyo.”"},{"SurahNumber":67,"VerseNumber":27,"Text":"Kodwa ukusibona kwabo sisondela, ubuso babo bangakholwayo, buya kunxunguphala kuze kuthiwe (kubo): “Oko ke koko nanikubiza"},{"SurahNumber":67,"VerseNumber":28,"Text":"Yithi (Muhammad), “Niyabona phofu ukuba uAllâh Anganditshabalalisa ndawonye nabo bakunye nam okanye Asenzele inceba, ngubani ongabakhusela bona abangakholwayo esohlwayeni esibuhlungu"},{"SurahNumber":67,"VerseNumber":29,"Text":"Yithi: “NguSolubabalo; thina sikholiwe kuYe, kananjalo kukuYe apho sixhomekeke khona. Kwaye niza kwazi okokuba ngubani na osekulahlekeni okucacileyo.”"},{"SurahNumber":67,"VerseNumber":30,"Text":"Yithi: “Niyijongile phofu (yona into yokuba): xa amanzi wenu ebenokusuka atshoniswe emhlabeni, ngubani omnye obeza kunizela namanzi ampompozayo"}]}