{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":12,"VerseNumber":1,"Text":"Alif. Lam. Ra. To są znaki Księgi jasnej"},{"SurahNumber":12,"VerseNumber":2,"Text":"My zesłaliśmy ją w postaci Koranu arabskiego - być może, potraficie zrozumieć"},{"SurahNumber":12,"VerseNumber":3,"Text":"Przez objawienie tobie tego Koranu My przekażemy ci najpiękniejsze opowiadanie, chociaż byłeś wśród niedbałych"},{"SurahNumber":12,"VerseNumber":4,"Text":"Oto powiedział Józef do swego ojca: \"O mój ojcze! Zobaczyłem jedenaście gwiazd i słońce, i księżyc; widziałem je, jak mi wybijały pokłony"},{"SurahNumber":12,"VerseNumber":5,"Text":"On powiedział: \"O mój synu! Nie opowiadaj tego widzenia twoim braciom, bo oni uknują przeciwko tobie podstęp. Zaprawdę, szatan jest dla człowieka wrogiem oczywistym"},{"SurahNumber":12,"VerseNumber":6,"Text":"W ten sposób wybiera ciebie twój Pan i nauczy cię wyjaśniania wydarzeń; On dopełni Swojej dobroci względem ciebie i względem rodu Jakuba, tak jak dopełnił jej poprzednio względem twoich dwóch ojców: Abrahama i Izaaka. Zaprawdę, twój Pan jest wszechwiedzący, mądry"},{"SurahNumber":12,"VerseNumber":7,"Text":"Z pewnością w Józefie i w jego braciach były znaki dla tych, którzy pytają"},{"SurahNumber":12,"VerseNumber":8,"Text":"Oto oni powiedzieli: \"Zapewne, Józef i jego brat są milsi naszemu ojcu niż my, a przecież my jesteśmy gromadą. Zaprawdę, nasz ojciec jest w oczywistym błędzie"},{"SurahNumber":12,"VerseNumber":9,"Text":"Zabijcie Józefa albo wyrzućcie go na obcą ziemię! Wtedy ku wam zwróci się oblicze ojca i będziecie wtedy ludźmi prawymi"},{"SurahNumber":12,"VerseNumber":10,"Text":"Powiedział jeden z nich: \"Nie zabijajcie Józefa, lecz wrzućcie go w głębinę studni, a odnajdzie go jakaś karawana; jeśli już chcecie to uczynić"},{"SurahNumber":12,"VerseNumber":11,"Text":"Oni powiedzieli: \"O nasz ojcze! Dlaczego ty nam nie dowierzasz, jeśli chodzi o Józefa? Zaprawdę, my jesteśmy jego szczerymi doradcami"},{"SurahNumber":12,"VerseNumber":12,"Text":"Poślij go z nami jutro! On się ucieszy i zabawi, a my będziemy nad nim czuwać"},{"SurahNumber":12,"VerseNumber":13,"Text":"On powiedział: \"Zasmuci mnie to z pewnością, jeśli z nim pójdziecie. Obawiam się, że pożre go wilk, jeśli nie będziecie go pilnowali"},{"SurahNumber":12,"VerseNumber":14,"Text":"Oni powiedzieli: \"Jeśli pożre go wilk - a jest nas przecież gromada - to i my poniesiemy stratę"},{"SurahNumber":12,"VerseNumber":15,"Text":"I kiedy poszli z nim, i zgodzili się, aby go wrzucić w głębinę studni, My objawiliśmy mu: \"Ty im wyjawisz tę ich sprawkę, kiedy oni nie będą nawet przeczuwali"},{"SurahNumber":12,"VerseNumber":16,"Text":"I przyszli do swego ojca wieczorem, i płakali"},{"SurahNumber":12,"VerseNumber":17,"Text":"Powiedzieli: \"O ojcze nasz! Urządzaliśmy sobie wyścigi i pozostawiliśmy Józefa przy naszych rzeczach, i pożarł go wilk. Ty nam nie uwierzysz, nawet jeślibyśmy mówili prawdę"},{"SurahNumber":12,"VerseNumber":18,"Text":"I przynieśli jego koszulę zaplamioną fałszywą krwią. I on powiedział: \"Tak, wasze dusze podsunęły wam ten czyn, lecz cierpliwość jest piękna. U Boga należy szukać pomocy w tym, co wy opisujecie"},{"SurahNumber":12,"VerseNumber":19,"Text":"I przybyła karawana; wysłali swego człowieka dla zaczerpnięcia wody; on spuścił w dół swój bukłak i powiedział: \"O, jaka radosna wiadomość! Oto młodzieniec!\" Oni go ukryli jako towar, lecz Bóg wiedział, co oni zamierzali uczynić"},{"SurahNumber":12,"VerseNumber":20,"Text":"Sprzedali go za mizerną cenę, za niewiele dirhemów, ponieważ nie interesowali się nim"},{"SurahNumber":12,"VerseNumber":21,"Text":"I powiedział ten z Egiptu, który go wykupił, do swojej żony: \"Przygotuj mu godne mieszkanie! Być może, będzie on dla nas pożyteczny, albo weźmiemy go za syna. \" W ten sposób urządziliśmy Józefa na tej ziemi, aby go nauczyć wyjaśniania wydarzeń. Bóg zwycięsko dopełnia Swojego dzieła, lecz większość ludzi nie wie"},{"SurahNumber":12,"VerseNumber":22,"Text":"A kiedy doszedł do dojrzałości, daliśmy mu mądrość i wiedzę. W ten sposób My nagradzamy czyniących dobro"},{"SurahNumber":12,"VerseNumber":23,"Text":"Ta, w której domu on przebywał, próbowała go uwieść; zamknęła drzwi mówiąc: \"Chodź tutaj!\" On powiedział: \"Niech mnie Bóg uchroni! Zaprawdę, On - mój Pan, dał mi piękne miejsce schronienia! Zaprawdę, nie bądź szczęśliwi ludzie niesprawiedliwi"},{"SurahNumber":12,"VerseNumber":24,"Text":"Ona bardzo go pragnęła; i on też by jej mocno zapragnął, gdyby nie zobaczył dowodów swego Pana. Tak się stało, abyśmy mogli odsunąć od niego zło i niegodziwość. Zaprawdę, on należy do Naszych szczerych sług"},{"SurahNumber":12,"VerseNumber":25,"Text":"Oboje pobiegli szybko do drzwi; ona podarła jego koszulę z tyłu; i przy drzwiach spotkali jej pana; ona powiedziała: \"Jaka jest zapłata dla tego, kto chciał zaszkodzić twojej rodzinie? Chyba tylko więzienie albo kara dotkliwa"},{"SurahNumber":12,"VerseNumber":26,"Text":"Józef powiedział: \"Ona nastawała na mnie.\" I znalazł się pewien świadek z jej rodziny: \"Jeśli jego koszula została rozerwana z przodu, to ona mówi prawdę, a on jest kłamcą"},{"SurahNumber":12,"VerseNumber":27,"Text":"A jeśli jego koszula została rozerwana z tyłu, to ona skłamała, a on jest prawdomówny"},{"SurahNumber":12,"VerseNumber":28,"Text":"Pan zobaczył jego koszulę rozerwaną z tyłu i powiedział: \"Oto jeden z waszych kobiecych podstępów; zaprawdę, wasz podstęp jest wielki"},{"SurahNumber":12,"VerseNumber":29,"Text":"Józefie, oddal się! A ty proś o przebaczenie za swój grzech! Ty przecież jesteś tą, która zgrzeszyła"},{"SurahNumber":12,"VerseNumber":30,"Text":"I mówiły kobiety w mieście: \"Żona możnego kusi swego sługę, on rozpalił w niej miłość. Widzimy ją w jawnym błędzie"},{"SurahNumber":12,"VerseNumber":31,"Text":"A kiedy ona posłyszała ich złośliwość, posłała po nie; przygotowała dla nich ucztę i dała każdej z nich nóż. Powiedziała: \"Wyjdź im naprzeciw!\" A kiedy one go zobaczyły, wpadły w taki zachwyt, że pocięły sobie ręce, i powiedziały: \"Niech Bóg uchowa! To nie jest człowiek śmiertelny! To nie kto inny, jak tylko szlachetny anioł"},{"SurahNumber":12,"VerseNumber":32,"Text":"Ona powiedziała: \"Oto macie tego, z czyjego powodu ganiłyście mnie! Chciałam go uwieść, lecz on się obronił. Jeśli on nie uczyni tego, co mu nakazuję, to zostanie uwięziony i znajdzie się w liczbie nędznych"},{"SurahNumber":12,"VerseNumber":33,"Text":"On powiedział: \"Panie mój! Więzienie jest milsze dla mnie aniżeli to, do czego one mnie namawiają: Ale jeśli Ty nie odwrócisz mnie od ich chytrości, to ja się ku nim skłonię i znajdę się w liczbie głupców"},{"SurahNumber":12,"VerseNumber":34,"Text":"I wysłuchał go Pan, i odwrócił od niego ich chytrość. Zaprawdę, On jest Słyszący, Wszechwiedzący"},{"SurahNumber":12,"VerseNumber":35,"Text":"A kiedy ujrzeli znaki, wydało im się właściwe uwięzić go na pewien czas"},{"SurahNumber":12,"VerseNumber":36,"Text":"I weszli z nim do więzienia dwaj młodzieńcy. Jeden z nich powiedział: \"Oto widzę siebie, jak wyciskam winogrona!\" I powiedział drugi: \"Oto widzę siebie, jak niosę na głowie chleb, z którego jedzą ptaki! Daj nam wyjaśnienie tego. Zaprawdę, widzimy, iż jesteś z liczby czyniących dobro"},{"SurahNumber":12,"VerseNumber":37,"Text":"On powiedział: \"Jeszcze nie otrzymacie jedzenia, które jest wam podawane, a ja wyjaśnię wasze widzenia, zanim one się spełnią. Oto czego nauczył mnie dla was mój Pan. Oto porzuciłem religię ludzi, którzy nie wierzą w Boga i którzy nie wierzą w życie ostateczne"},{"SurahNumber":12,"VerseNumber":38,"Text":"I poszedłem za religią moich ojców, Abrahama, Izaaka i Jakuba. My nie możemy dodawać Bogu niczego za współtowarzysza. To jest łaska Boga dla nas i dla ludzi. Lecz większość ludzi jest niewdzięczna"},{"SurahNumber":12,"VerseNumber":39,"Text":"O wy, towarzysze więzienia! Czy podzieleni panowie są lepsi, czy Bóg - Jeden, Wszechpotężny"},{"SurahNumber":12,"VerseNumber":40,"Text":"Ci, których wy czcicie, poza Nim, to są tylko imiona, którymi wy ich nazwaliście - wy i wasi ojcowie. Bóg nie zesłał z nimi żadnej władzy. Sąd należy tylko do Boga. On rozkazał; abyście czcili tylko Jego. To jest religia prawdziwa, lecz większość ludzi nie wie"},{"SurahNumber":12,"VerseNumber":41,"Text":"O wy, obaj towarzysze więzienia! Jeden z was będzie poił swojego pana winem; a drugi będzie ukrzyżowany i ptaki będą dziobały jego głowę. Rozstrzygnięta została sprawa, w której zasięgacie mojej rady"},{"SurahNumber":12,"VerseNumber":42,"Text":"I powiedział on do tego, o którym myślał, że się wyratuje: \"Wspomnij mnie u twego pana!\" Lecz szatan kazał mu zapomnieć o tym i Józef pozostał w więzieniu przez kilka lat"},{"SurahNumber":12,"VerseNumber":43,"Text":"I powiedział kr6l: \"Oto widzę siedem krów tłustych, które zjada siedem krów chudych. I widzę siedem kłosów zielonych i siedem kłosów suchych. O wy, starszyzno! Wyjaśnijcie mi moje widzenie, jeśli potraficie tłumaczyć widzenia"},{"SurahNumber":12,"VerseNumber":44,"Text":"Oni powiedzieli: \"To jest tylko skłębienie marzeń sennych, a my nie umiemy tłumaczyć snów"},{"SurahNumber":12,"VerseNumber":45,"Text":"I powiedział ten z dwóch, który się uratował: - bo sobie przypomniał po pewnym czasie - \"Ja wam dam wytłumaczenie, pozwólcie mi pójść"},{"SurahNumber":12,"VerseNumber":46,"Text":"O Józefie, mężu sprawiedliwy! Daj nam wyjaśnienie, co znaczą te krowy tłuste, które pożera siedem krów chudych; i siedem kłosów zielonych, i siedem wyschniętych! Być może, ja powrócę do ludzi. Być może, oni się dowiedzą"},{"SurahNumber":12,"VerseNumber":47,"Text":"On powiedział: \"Będziecie zasiewać przez siedem lat, trudząc się jak zwykle. To, co zbierzecie jako żniwo, pozostawcie w kłosach, oprócz niewielkiej ilości tego, co będziecie jedli"},{"SurahNumber":12,"VerseNumber":48,"Text":"Następnie nadejdzie siedem lat trudnych, które zjedzą to, co dla nich przygotowaliście, oprócz niewielkiej ilości, którą zachowacie"},{"SurahNumber":12,"VerseNumber":49,"Text":"Następnie przyjdzie jeden rok, kiedy ludziom zostanie zesłany deszcz i kiedy pójdą do tłoczni"},{"SurahNumber":12,"VerseNumber":50,"Text":"Powiedział król: \"Przyprowadźcie mi go!\" Kiedy przyszedł do niego posłaniec, on powiedział: \"Wróć do twojego pana i zapytaj go, jakie były zamysły kobiet, które sobie pocięły ręce? Zaprawdę, mój Pan zna doskonale ich podstęp"},{"SurahNumber":12,"VerseNumber":51,"Text":"Powiedział: \"Jakie były wasze zamiary, kiedy starałyście się skusić Józefa?\" One powiedziały: \"Uchowaj Boże! My nie mamy mu nic złego do zarzucenia.\" Powiedziała żona możnego: \"Teraz wyszła na jaw prawda. Oto starałam się go skusić, lecz on jest z liczby prawdomównych"},{"SurahNumber":12,"VerseNumber":52,"Text":"To zostało wyjaśnione, aby wiedział pan, że ja nie oszukałem go potajemnie i że Bóg nie kieruje podstępem zdrajców"},{"SurahNumber":12,"VerseNumber":53,"Text":"Ja wcale nie uniewinniam mojej duszy, dusza bowiem pobudza do złego, jeśli tylko nie zmiłuje się mój Pan. Zaprawdę, mój Pan jest przebaczający, litościwy"},{"SurahNumber":12,"VerseNumber":54,"Text":"I powiedział król: \"Przyprowadźcie go do mnie! Ja zatrzymam go dla siebie.\" A kiedy Józef przemówił do niego, król powiedział: \"Oto jesteś dzisiaj u nas poważany, godny zaufania"},{"SurahNumber":12,"VerseNumber":55,"Text":"Powiedział: \"Postaw mnie nad spichlerzami tej ziemi! Ja jestem dobrym strażnikiem, umiejętnym"},{"SurahNumber":12,"VerseNumber":56,"Text":"W ten sposób umocniliśmy Józefa na tej ziemi, aby mógł zamieszkać tam, gdzie chciał. My dosięgamy Naszym miłosierdziem tego, kogo chcemy, i nie gubimy nagrody należnej czyniącym dobro"},{"SurahNumber":12,"VerseNumber":57,"Text":"A nagroda życia ostatecznego jest lepsza dla tych, którzy uwierzyli i byli bogobojni"},{"SurahNumber":12,"VerseNumber":58,"Text":"A kiedy przybyli bracia Józefa i weszli do niego, on ich poznał, lecz oni go nie poznali"},{"SurahNumber":12,"VerseNumber":59,"Text":"A kiedy zaopatrzył ich w zapasy, powiedział: \"Przyprowadźcie mi waszego brata urodzonego z waszego ojca. Czyż nie widzicie, że daję pełną miarę i że jestem najlepszym z gospodarzy"},{"SurahNumber":12,"VerseNumber":60,"Text":"Jeśli go nie przyprowadzicie, to nie będziecie u mnie mieć miary i więcej się do mnie nie zbliżajcie"},{"SurahNumber":12,"VerseNumber":61,"Text":"Oni powiedzieli: \"Będziemy się starali uzyskać to od ojca, i uczynimy to z pewnością"},{"SurahNumber":12,"VerseNumber":62,"Text":"Józef powiedział swoim sługom: \"Włóżcie ich towar w ich juki podróżne; może oni to zauważą, kiedy powrócą do swojej rodziny; może oni powrócą"},{"SurahNumber":12,"VerseNumber":63,"Text":"Kiedy powrócili do swojego ojca, powiedzieli: \"O ojcze nasz Odmówiono nam miary zboża. Poślij więc z nami naszego brata, zdobędziemy wtedy naszą miarę. Zaprawdę, będziemy czuwać nad nim"},{"SurahNumber":12,"VerseNumber":64,"Text":"On powiedział: \"Czyż mogę wam go powierzyć, tak jak wam powierzyłem kiedyś jego brata? Lecz Bóg jest najlepszym stróżem! On jest Najmiłosierniejszy spośród tych, którzy okazują miłosierdzie"},{"SurahNumber":12,"VerseNumber":65,"Text":"A kiedy otworzyli juki podróżne, znaleźli swój towar, który im został zwrócony. Powiedzieli: \"O ojcze nasz! Czego mamy jeszcze pragnąć? Nasz towar został nam zwrócony. My zaopatrzymy naszą rodzinę w żywność; będziemy strzec naszego brata; i otrzymamy o jeden więcej ładunek wielbłąda. To jest ładunek nieznaczny"},{"SurahNumber":12,"VerseNumber":66,"Text":"On powiedział: \"Ja nie wyślę go z wami, dopóki nie złożycie przysięgi wobec Boga, iż na pewno przywieziecie go do mnie z powrotem; chyba że zostaniecie otoczeni.\" A kiedy oni złożyli mu przysięgę, on powiedział: \"Bóg jest poręczycielem tego, co mówimy"},{"SurahNumber":12,"VerseNumber":67,"Text":"I powiedział: \"O synowie moi! Nie wchodźcie przez jedną bramę, lecz wchodźcie różnymi bramami! Ja nie mogę wam nic pomóc wobec Boga: Władza należy tylko do Boga. Ja Jemu zaufałem i niech Jemu zaufają"},{"SurahNumber":12,"VerseNumber":68,"Text":"A chociaż weszli tak, jak nakazał im ich ojciec, to nie posłużyło im w niczym wobec Boga. Było to bowiem tylko pragnienie w duszy Jakuba, które on wypowiedział. On przecież posiadał wiedzę, ponieważ My mu ją daliśmy. Lecz większość ludzi nie wie"},{"SurahNumber":12,"VerseNumber":69,"Text":"Kiedy oni przyszli do Józefa, on wziął do siebie swego brata i powiedział: \"Ja jestem twoim bratem, nie rozpaczaj z powodu tego, co oni uczynili"},{"SurahNumber":12,"VerseNumber":70,"Text":"A kiedy przygotował im ich zaopatrzenie, umieścił kielich w sakwie jednego brata, a potem herold ogłosił: \"O wy, wielbłądnicy! jesteście złodziejami"},{"SurahNumber":12,"VerseNumber":71,"Text":"Oni powiedzieli, kiedy podeszli do nich: \"Czego szukacie"},{"SurahNumber":12,"VerseNumber":72,"Text":"Powiedzieli: \"Poszukujemy kielicha króla; ten, kto go przyniesie, otrzyma ładunek wielbłąda. I ja za to gwarantuję"},{"SurahNumber":12,"VerseNumber":73,"Text":"Oni powiedzieli: \"Na Boga! Wy przecież wiecie, że nie przyszliśmy tutaj, aby szerzyć zgorszenie na tej ziemi, i nie jesteśmy złodziejami"},{"SurahNumber":12,"VerseNumber":74,"Text":"Powiedzieli: \"A jaka będzie zapłata za to, jeśli jesteście kłamcami"},{"SurahNumber":12,"VerseNumber":75,"Text":"Oni powiedzieli: \"Zapłatą będzie ten, w którego sakwie to znajdziecie - a więc on sam będzie zapłatą. Tak my płacimy niesprawiedliwym"},{"SurahNumber":12,"VerseNumber":76,"Text":"I Józef zaczął od innych sakw, zanim zabrał się do sakwy swego brata. Potem wyciągnął kielich z sakwy swego brata. Podsunęliśmy ten podstęp Józefowi, ponieważ on nie mógłby zabrać swego brata - według prawa króla - jeśliby nie zechciał tego Bóg. My wywyższamy o stopnie tego, kogo chcemy. A nad każdym posiadającym wiedzę jest wszechwiedzący"},{"SurahNumber":12,"VerseNumber":77,"Text":"Oni powiedzieli: \"Jeśli on ukradł, to jego brat ukradł wcześniej.\" Józef zachował to w tajemnicy w swojej duszy i nie ujawnił im tego. Powiedział: \"Wy jesteście w gorszej sytuacji. A Bóg wie najlepiej, co wy opisujecie"},{"SurahNumber":12,"VerseNumber":78,"Text":"Oni powiedzieli: \"O możny panie! Zaprawdę, on ma bardzo starego ojca; weź jednego z nas na jego miejsce! My przecież widzimy, że ty jesteś z liczby czyniących dobro"},{"SurahNumber":12,"VerseNumber":79,"Text":"On powiedział: \"Niech Bóg broni, żebyśmy brali kogoś innego niż tego, u którego znaleźliśmy naszą własność! Wtedy bylibyśmy niesprawiedliwymi"},{"SurahNumber":12,"VerseNumber":80,"Text":"A kiedy już byli zrozpaczeni o niego, zaczęli naradzać się na osobności. Powiedział starszy z nich: \"Czyż nie wiecie, że ojciec wasz wziął od was przysięgę wobec Boga? A przedtem postąpiliście niedbale w stosunku do Józefa. Ja więc nie opuszczę tej ziemi, dopóki nie pozwoli mi mój ojciec, albo niech rozstrzygnie za mnie Bóg. On jest najlepszym z sędziów"},{"SurahNumber":12,"VerseNumber":81,"Text":"Wracajcie do waszego ojca i powiedzcie mu: Ĺ¤O ojcze nasz! Zaprawdę, twój syn popełnił kradzież; my zaświadczamy tylko to, co wiemy; nie jesteśmy stróżami tego, co skryte"},{"SurahNumber":12,"VerseNumber":82,"Text":"Zapytaj mieszkańców miasta, w którym byliśmy, i karawany, z którą przybyliśmy. My przecież mówimy prawdę"},{"SurahNumber":12,"VerseNumber":83,"Text":"On powiedział: \"Wcale nie! Wasze dusze podsunęły wam jakąś myśl. Lecz cierpliwość jest piękna! Być może, Bóg przyprowadzi mi ich wszystkich! Zaprawdę, On jest Wszechwiedzący, Mądry"},{"SurahNumber":12,"VerseNumber":84,"Text":"I odwrócił się od nich, i powiedział: \"O biada mi z powodu Józefa!\" I zbielały jego oczy ze smutku, i był bardzo przygnębiony"},{"SurahNumber":12,"VerseNumber":85,"Text":"Oni powiedzieli: \"Na Boga! Przestań wspominać Józefa, inaczej bowiem całkowicie osłabniesz i doprowadzisz się do zguby"},{"SurahNumber":12,"VerseNumber":86,"Text":"On powiedział: \"Ja tylko żalę się Bogu na moją udrękę i na mój smutek. Ja wiem od Boga to, czego wy nie wiecie"},{"SurahNumber":12,"VerseNumber":87,"Text":"O synowie moi! Idźcie i dowiadujcie się o Józefa i jego brata! Nie powątpiewajcie w dobroć Boga! Zaprawdę w dobroć Boga powątpiewa tylko lud niewiernych"},{"SurahNumber":12,"VerseNumber":88,"Text":"A kiedy przyszli do Józefa, powiedzieli: \"O możny panie! Nieszczęście dotknęło nas i naszą rodzinę i niewiele przynosimy towaru. Wymierz nam pełną miarę i bądź dla nas miłosierny. Zaprawdę, Bóg nagradza miłosiernych"},{"SurahNumber":12,"VerseNumber":89,"Text":"On powiedział: \"Czy wiecie, co uczyniliście Józefowi i jego bratu w waszej nieświadomości"},{"SurahNumber":12,"VerseNumber":90,"Text":"Oni powiedzieli: \"Czy ty naprawdę jesteś Józefem?\" On powiedział: \"Ja jestem Józefem, a to jest mój brat. Bóg okazał nam dobroć. Zaprawdę, kto jest bogobojny i cierpliwy... - to przecież Bóg nie zgubi nagrody tych, którzy czynią dobro"},{"SurahNumber":12,"VerseNumber":91,"Text":"Oni powiedzieli: \"Na Boga! Bóg wyróżnił ciebie ponad nami, a my z pewnością byliśmy grzesznikami"},{"SurahNumber":12,"VerseNumber":92,"Text":"On powiedział: Niech żadna nagana nie spadnie dziś na was! Niech Bóg wam przebaczy! On jest Najmiłosierniejszy z tych, którzy czynią miłosierdzie"},{"SurahNumber":12,"VerseNumber":93,"Text":"Zabierzcie tę moją koszulę i zarzućcie ją na twarz mojego ojca, a on przejrzy na oczy. I przyjdźcie do mnie z całą waszą rodziną"},{"SurahNumber":12,"VerseNumber":94,"Text":"A kiedy karawana wyruszyła w drogę powrotną, powiedział ich ojciec: \"Zaprawdę, ja czuję zapach Józefa! Tylko nie uważajcie mnie za mówiącego brednie"},{"SurahNumber":12,"VerseNumber":95,"Text":"Oni powiedzieli: \"Na Boga! Ty ciągle jesteś w dawnym błędzie"},{"SurahNumber":12,"VerseNumber":96,"Text":"A kiedy przybył zwiastun radosnej nowiny i zarzucił koszulę na jego twarz, on odzyskał wzrok i powiedział: \"Czyż wam nie mówiłem, że wiem od Boga to, czego wy nie wiecie"},{"SurahNumber":12,"VerseNumber":97,"Text":"Oni powiedzieli: \"O ojcze nasz! Proś o przebaczenie nam naszych grzechów! My przecież byliśmy grzesznikami"},{"SurahNumber":12,"VerseNumber":98,"Text":"Będę prosił dla was o przebaczenie mego Pana. Zaprawdę, On jest Przebaczający, Litościwy"},{"SurahNumber":12,"VerseNumber":99,"Text":"A kiedy weszli oni do Józefa, on przyjął do siebie swoich rodziców i powiedział: \"Wejdźcie do Egiptu bezpieczni, jeśli Bóg tak chce"},{"SurahNumber":12,"VerseNumber":100,"Text":"A oni padli przed nim na twarz, wybijając pokłony. On powiedział: \"O ojcze mój! Oto jest wyjaśnienie mego dawnego widzenia! Mój Pan uczynił je prawdą. On okazał mi dobroć: oto wyprowadził mnie z więzienia i przyprowadził was z pustyni, choć przedtem szatan zasiał niezgodę między mną i między moimi braćmi. Zaprawdę, mój Pan jest łagodny względem wszystkiego, co chce! Zaprawdę, On jest Wszechwiedzący, Mądry"},{"SurahNumber":12,"VerseNumber":101,"Text":"Panie mój! Ty mi dałeś nieco władzy królewskiej i nauczyłeś mnie tłumaczenia wydarzeń. Ty jesteś stwórcą niebios i ziemi i jesteś moim opiekunem na tym świecie i w życiu ostatecznym. Daj mi umrzeć poddanym Tobie całkowicie i dołącz mnie do sprawiedliwych"},{"SurahNumber":12,"VerseNumber":102,"Text":"Oto jedno z opowiadań o tym, co skryte, które tobie objawiamy. Ty nie byłeś przy nich, kiedy oni uzgodnili swój zamysł i kiedy planowali chytrość"},{"SurahNumber":12,"VerseNumber":103,"Text":"I większa część ludzi, choćbyś bardzo tego chciał, nie będzie wierząca"},{"SurahNumber":12,"VerseNumber":104,"Text":"Ty nie żądasz od nich za to żadnej nagrody. To jest tylko napomnienie dla światów"},{"SurahNumber":12,"VerseNumber":105,"Text":"A ileż jest znaków w niebiosach i na ziemi, obok których oni przechodzą i od których się odwracają"},{"SurahNumber":12,"VerseNumber":106,"Text":"I większość z nich nie wierzy w Boga, i tylko dodają Mu współtowarzyszy"},{"SurahNumber":12,"VerseNumber":107,"Text":"Czy oni są pewni, że nie ogarnie ich kara Boża albo że nie zaskoczy ich Godzina, kiedy nawet nie będą przeczuwali"},{"SurahNumber":12,"VerseNumber":108,"Text":"Powiedz: \"Oto jest moja droga! Ja wzywam do Boga na podstawie jasnego dowodu - ja i ci, którzy postępują za mną. Chwała niech będzie Bogu! Ja nie należę do bałwochwalców"},{"SurahNumber":12,"VerseNumber":109,"Text":"My, przed tobą, posyłaliśmy tylko ludzi spośród mieszkańców miast, którym zsyłaliśmy objawienie. Czyż oni nie wędrowali po ziemi i czy nie widzieli, jaki był ostateczny koniec tych, którzy byli przed nimi? Przecież siedziba życia ostatecznego jest lepsza dla tych, którzy są bogobojni. Czy wy nie rozumiecie tego wcale"},{"SurahNumber":12,"VerseNumber":110,"Text":"A kiedy posłańcy popadli w rozpacz i sądzili, że zostali uznani za kłamców, przyszła do nich Nasza pomoc. I zostali uratowani ci, których chcieliśmy uratować. Lecz Nasza srogość nie może być odwrócona od ludzi grzesznych"},{"SurahNumber":12,"VerseNumber":111,"Text":"W opowiadaniach o nich jest pouczający przykład dla obdarzonych rozumem. Nie było to opowiadanie, które zostało zmyślone, lecz ono jest potwierdzeniem prawdziwości tego, co było przed nim, i wyjaśnieniem wszystkich rzeczy, i drogą prostą, i miłosierdziem dla ludzi, którzy wierzą"}]}