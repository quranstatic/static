{"Id":199,"LanguageCodes":["ilp"],"Name":"ilp-abdulazizgroaal","Author":"Abdul Aziz Gro Aalem Saromintang","Language":"Iranun","Description":"Iranun","Direction":"ltr","Source":"https://www.islamic-invitation.com/ , King Fahd Quran Complex","Translations":[{"SurahNumber":36,"VerseNumber":1,"Text":"Yasin. So Allah i Mata-o ko paka-a antapan Niyan ro-o"},{"SurahNumber":36,"VerseNumber":2,"Text":"Ibut ko Qur-an, a Hokoman (a pimbaibaitan)"},{"SurahNumber":36,"VerseNumber":3,"Text":"Mata-an! A Suka (Ya Muhammad) na pud dun ko manga Sogo (o Allah)"},{"SurahNumber":36,"VerseNumber":4,"Text":"A si-i ko okit a maka-o ontol (a so Islam)"},{"SurahNumber":36,"VerseNumber":5,"Text":"Initoron o (Allah a) Mabagur, a Makalimo-on"},{"SurahNumber":36,"VerseNumber":6,"Text":"Ka-an Ka Mapaka-iktiyar so pagtao, a da Mapaka-iktiyar so manga Lokus iran, na siran na di khipaka-i inungka"},{"SurahNumber":36,"VerseNumber":7,"Text":"Sabunsabunar a Miyatangkud so Katharo (a siksa) ko kadakulan kiran: Na siran na di siran Mapaparatiyaya"},{"SurahNumber":36,"VerseNumber":8,"Text":"Mata-an! A Sukami na tiyagowan Ami so manga lig iran sa manga patong, na giyoto na taman ko manga baka.na ba siran ndun makalilintangag"},{"SurahNumber":36,"VerseNumber":9,"Text":"Go tiyagowan Ami so kasasangoran niran sa runding, go so katatalikhodan niran sa runding, na pinilusan Ami siran: na siran na di siran phakanono"},{"SurahNumber":36,"VerseNumber":10,"Text":"Na magishan kiran o ino Piyaka-iktiyar Ka siran, antawa-a Dangka siran Paka-iktiyara: Ka di siran mbo Pharatiyaya"},{"SurahNumber":36,"VerseNumber":11,"Text":"Aya bo a Maphaka-iktiyar Ka na so tao a Miyonot ko Qur-an, go inikaluk iyan so (Allah a) Masalinggagao, a Migagaib: Na Puphamanotholangka-on so Ma-ap, go so Balas a mapiya"},{"SurahNumber":36,"VerseNumber":12,"Text":"Mata-an! A Sukamıi na Sukami i Magoyag ko Miyamatai, go Ipushorat Ami so miniona iran, go so manga rarad iran; na langowan taman na mal-itong Ami sukaniyan ko Kitab a Mapayag (a so laokh makhpol)"},{"SurahNumber":36,"VerseNumber":13,"Text":"Na Mba-alingka kiran a ibarat: So manga tao ko Ingud (a Intakiyah). Gowani na Miyakaoma kiran so manga Sogo"},{"SurahNumber":36,"VerseNumber":14,"Text":"Gowani a Sogowan Nami siran sa dowa Katao, na Piyakambokhag iran a dowa oto: Na biyagur Ami a ika tulo: Na Pitharo iran: A Mata-an! A Sukami na si-i rukano manga Sogo"},{"SurahNumber":36,"VerseNumber":15,"Text":"Pitharo iran: A da ko Sukano inonta na Manosiya a lagid ami; go da-a Initoron o (Allah a) Masalinggagao a maito bo (a Wahy): Da ko Sukano inonta na Puphamamokhag kano"},{"SurahNumber":36,"VerseNumber":16,"Text":"Pitharo iran: A so Kadnan tano na Katawan Niyan a Mata-an! A Sukami na si-i rukano titho a manga Sogo"},{"SurahNumber":36,"VerseNumber":17,"Text":"Na da-a Paliyogat Rukami a rowar ko Kapamakasampai (ko Sogowan o Allah) a Mapayag"},{"SurahNumber":36,"VerseNumber":18,"Text":"Pitharo iran: A Mata-an! A sukami na miyakashokna kami sa marata sa sabap Rukano: Ibut o di Kano gunuk, na Mata-an a radiyamun nami Sukano dun, go Mata-an a masogat Kano dun o pho-on rukami a siksa a Malipudus"},{"SurahNumber":36,"VerseNumber":19,"Text":"Pitharo Iran: A so sokna iyo a marata na sarta iyo: A ti amai ko Piyakatadum kano (na pishokna-an kano sa marata)? Kuna, ka sukano na pagtao a manga Malawani"},{"SurahNumber":36,"VerseNumber":20,"Text":"Na miyakaoma a pho-on ko pikhilidan o Bandara Ingud a Mama (a si Habibo Najar), a gi-i nggagaan, Pitharo Iyan: Hai pagtao Akun! Onoti niyo so manga Sogo"},{"SurahNumber":36,"VerseNumber":21,"Text":"Onoti niyo so tao a da-a Phangunin Niyan rukano a sokal, ka Siran i Maka-o ontol"},{"SurahNumber":36,"VerseNumber":22,"Text":"Na antona-a i bagiyan Ko sa di Yakun ka Shimba-a ko (Allah a) Sukaniyan i Miyadun Rakun, go rongkano phakandoda"},{"SurahNumber":36,"VerseNumber":23,"Text":"A ti Khowa-an Ko so salakao Rukaniyan a manga Katohanan? A o paka-antapi Yako o (Allah a) Masalinggagao sa morala, na da-a khilinding Rakun, o Pangongogopan niran a maito bo, go di Yako iran khasabut"},{"SurahNumber":36,"VerseNumber":24,"Text":"Mata-an! A Sakun na sa maoto na miyatago Ako dun ko Kadadag a Mapayag"},{"SurahNumber":36,"VerseNumber":25,"Text":"Mata-an! A Sakun na Piyaratiyaya Ko so Kadnan niyo na Pakinuga Ko niyo: (Na Biyono iran)"},{"SurahNumber":36,"VerseNumber":26,"Text":"Pitharo (Rukaniyan): Solud Ka ko Sorga. Pitharo Iyan: Hai dingan o Mambo! O so pagtao Akun na katawan niran"},{"SurahNumber":36,"VerseNumber":27,"Text":"So KĶKiyapuma-api Rakun o Kadnan Ko, go so Kiyabaloya Niyan Rakun a pud ko Khipaga-adatan"},{"SurahNumber":36,"VerseNumber":28,"Text":"Na da-a Piyakatoron Ami ko pagtao Niyan, ko oriyan niyan, a tantara a pho-on ko Langit, go da Kami Sogo"},{"SurahNumber":36,"VerseNumber":29,"Text":"Da-a rowar ko lalis a isa, na sa maoto na siran na Miyapadung siran"},{"SurahNumber":36,"VerseNumber":30,"Text":"Hai Kasundit a phakatana ko manga Oripun (o Allah)! A da-a Puphakatalingoma kiran a Sogo a ba iran noto da pamagurugi"},{"SurahNumber":36,"VerseNumber":31,"Text":"Ba iran nda katokawi a madakul a bininasa Mi a miyaona an niran ko miyagapidapid a pagtao? Mata-an! A siran na di siran kiran phakandod"},{"SurahNumber":36,"VerseNumber":32,"Text":"Na da ko omani isa o ba di langon si-i ko Hadapan Nami phamakadarpa-a"},{"SurahNumber":36,"VerseNumber":33,"Text":"Na tanda kiran so Lopa a miyatai: A inoyag Amı sukaniyan, go piyakagumawan Nami sukaniyan sa Pur, na so saba-a don na pukhakan niran"},{"SurahNumber":36,"VerseNumber":34,"Text":"Go tiyagowan Nami oto sa manga Pamomolan a manga Qormah, go manga Anggor, go piyamakambowat Ami ron so manga Bowalan"},{"SurahNumber":36,"VerseNumber":35,"Text":"Ka-an siran Puphakakan ko Onga niyan: Go so miyanggalubuk sukaniyan o manga lima iran: Ati di siran Phanalamat"},{"SurahNumber":36,"VerseNumber":36,"Text":"Soti so (Allah a) Miyadun ko nggaganapa sa kalangolangowan niyan, pudon so Puphakatho-on o Lopa, go pudon so manga ginawa iran, go so nganin a di iran katawan"},{"SurahNumber":36,"VerseNumber":37,"Text":"Go tanda kiran so Gagawi-i: A puphokasun Nami ron so Daondao, na sa maoto na siran na Pukhalibotungan siran"},{"SurahNumber":36,"VerseNumber":38,"Text":"Go so Alongan a Puphalalagoi si-i ko Takus Iyan: Giyoto na takdir o (Allah a) Mabagur, a Mata-o"},{"SurahNumber":36,"VerseNumber":39,"Text":"Go so Olan,- a singgayan Nami sukaniyan sa manga darpa taman sa makakasoi sa lagid o talingtang a Qormah a miyathai"},{"SurahNumber":36,"VerseNumber":40,"Text":"Da ko Alongan o ba-on mapatot i karaota niyan ko Olan, go da ko Gagawi-i o ba niyan kaona i so Daondao: Na omani isa na si-i ko okit iyan puphamangudug"},{"SurahNumber":36,"VerseNumber":41,"Text":"Go tanda kiran a kiyarorana Mi ko manga Mimoriyatao kiran ko Kapal (o Nuh) a mapupuno"},{"SurahNumber":36,"VerseNumber":42,"Text":"Go IĪInadun Ami kiran so lagid oto a Kapuphaguda-an niran"},{"SurahNumber":36,"VerseNumber":43,"Text":"Na o kabaya Ami, a ludun Ami siran: Na da-a makatabang kiran, go da-a makasabut kiran"},{"SurahNumber":36,"VerseNumber":44,"Text":"IĪnonta so Limo a pho-on Rukami, go so kapakasungka sa dimathai taman ko wakto (o Kapatai)"},{"SurahNumber":36,"VerseNumber":45,"Text":"Na igira a Pitharo kiran: A Kalukun niyo so miya-ona an niyoa go so khaoriyan niyo, ka angkano Mipangalimo (na tomalikhod siran)"},{"SurahNumber":36,"VerseNumber":46,"Text":"Go da-a phakatalingoma kiran a tanda a pud ko manga tanda o Kadnan niran, inonta na miyabaloi siran non a khitatalikhod"},{"SurahNumber":36,"VerseNumber":47,"Text":"Go igira a Pitharo kiran: A Puphamumugai kano ko ini Pagupur rukano o Allah, na Tharo-on o siran a Miyamangongkir ko siran a Miyamaratiyaya: Ino ami Phakakana so tao a o kabaya o Allah, na Phakakun Niyan sukaniyan? da ko inonta na matatago ko Karibat a mapayag"},{"SurahNumber":36,"VerseNumber":48,"Text":"Go gi-i ran Tharo-on: A anda dun angkai a diyandi (a siksa), o sukano na manga Bunar"},{"SurahNumber":36,"VerseNumber":49,"Text":"Da-a pukhanayao iran a rowar ko Lalis a isa: A phakadansal kiran ko gi-i ran kaphapawala"},{"SurahNumber":36,"VerseNumber":50,"Text":"Na di siran lomakai thanan, go di siran makandod ko manga tonganai ran"},{"SurahNumber":36,"VerseNumber":51,"Text":"Na Iyopun so Sanggakala. Na sa maoto na siran na makapoon ko manga kobor, a Puphamagarabaya siran ko Kadnan niran"},{"SurahNumber":36,"VerseNumber":52,"Text":"Tharo-on niran: Hai dowan dowan tano! Antawa-a i miyokao rukutano ko Pakatotorogan tano? (Isumbag kiran a) Giyaya so inidiyandi o (Allah a) Masalinggagao; go miyatoman so (Katharo o) manga Sogo"},{"SurahNumber":36,"VerseNumber":53,"Text":"Da-a Kha-adun a rowar ko Lalis a isa, na sa maoto na siran na langon si-i ko Hadapan Nami phamakadarpa-a"},{"SurahNumber":36,"VerseNumber":54,"Text":"Na sa Alongan naya, na da-a kha-a niyaya a Baraniyawa a maito bo, go da-a Imbalas rukano a rowar ko Pinggolaola niyo"},{"SurahNumber":36,"VerseNumber":55,"Text":"Mata-an! A so manga tao ko Sorga sa Alongan naya na matatago ko katumbangan a Pukhababaya siran"},{"SurahNumber":36,"VerseNumber":56,"Text":"Siran a go so manga Karoma iran, na si-i ko khikasisirongan ko liyawao o manga Kantir, a gi-i siran Shasandasandang"},{"SurahNumber":36,"VerseNumber":57,"Text":"Adun a bagiyan niran ro-o a manga Onga; go khakowa iran so nganin a Phangunin niran"},{"SurahNumber":36,"VerseNumber":58,"Text":"Kalilintad a Katharo a phoon ko Kadnan a Makalimo-on"},{"SurahNumber":36,"VerseNumber":59,"Text":"Na sibai kano sa Alongan naya! Hai manga Baradosa"},{"SurahNumber":36,"VerseNumber":60,"Text":"Ba Akun rukano da banain hai manga Moriyatao o Adam, a di niyo Pushowasowata so Shaitan; Mata-an! A sukaniyan na ridowai"},{"SurahNumber":36,"VerseNumber":61,"Text":"niyo a mapayag?61. Na Showasowata Ko niyo; giyaya i okit a maka-o ontol"},{"SurahNumber":36,"VerseNumber":62,"Text":"Na Sabunsabunar a Miyakadadag rukano so KĶa-adun a madakul. Ba da-a manga sabot iyo"},{"SurahNumber":36,"VerseNumber":63,"Text":"Kati-i so Naraka Jahannam a so sukano na idi diyandi rukano"},{"SurahNumber":36,"VerseNumber":64,"Text":"Pamanolud kano ron sa Alongan naya, sabap ko KĶKiyaongkir iyo"},{"SurahNumber":36,"VerseNumber":65,"Text":"Sa Alongan naya na Parkatun Nami so manga Ngari iran; go Imbitiyarai Kami o manga Lima iran, go Shaksi-an o manga Ai ran, so Pinggalubuk iran"},{"SurahNumber":36,"VerseNumber":66,"Text":"Na o kabaya Ami, na Mataan a khabota Mi so manga Mata iran; na makapagoradorad siran ko lalan, na andamanaya i kaphakanono iran"},{"SurahNumber":36,"VerseNumber":67,"Text":"Na o kabaya Ami, na Mataan a khasalin Nami siran si-i ko manga darpa iran; na di iran magaga lomipos, go di siran phakandod"},{"SurahNumber":36,"VerseNumber":68,"Text":"Na sa tao a Pagumbowain Namı sukaniyan, na phato-on Nami sukaniyan ko korang a Ka-adun: Ba iran ndi shabota"},{"SurahNumber":36,"VerseNumber":69,"Text":"Na da-a Mi ndaon (ko Nabi) so Bayok, go di ron patot: Da ko Sukaniyan (a Minitalingoma Niyan) inonta na Pananadum, go Qur-an a Miyakapayag"},{"SurahNumber":36,"VerseNumber":70,"Text":"Ka-a Niyan Mapaka-iktiyar so tao a aya butad iyan na Oyagoyag, (1 poso) go an matangkud so Katharo (a siksa) ko Miyamangongkir"},{"SurahNumber":36,"VerseNumber":71,"Text":"Ba iran nda mailai a Mataan! A Sukami na Miyadun Kami sa ruk iran-a pud ko Pinggalubuk o manga Gu-us Ami-a manga Ayam, na siran i Makapapa-ar on"},{"SurahNumber":36,"VerseNumber":72,"Text":"Go Piyakaphasiyonot Ami kiran noto, ka so saba-adon na gi-i ran Kakhoda-an, go so saba-adon na Pukhakan niran"},{"SurahNumber":36,"VerseNumber":73,"Text":"Go adun a bagiyan niran non a manga gona, go manga inomun (a manga Gatas). Ino siran ndi Phanalamat"},{"SurahNumber":36,"VerseNumber":74,"Text":"Na kominowa siran sa salakao ko Allah, sa manga Katohanan, ka-an siran Katabangi"},{"SurahNumber":36,"VerseNumber":75,"Text":"Di ran khagaga so Katabangi kiran: Go siran na manga Tantara iran a phamakadarpa-an (ko Naraka)"},{"SurahNumber":36,"VerseNumber":76,"Text":"Na o ba Ka Mapakamboko o Katharo iran. Mata-an! A sukami na Katawan Nami so isosolun niran, go so Papayagun niran"},{"SurahNumber":36,"VerseNumber":77,"Text":"Ba di katawi o Manosiya a Mata-an! A Sukami na inadun Ami sukaniyan a pho-on sa Notfa! Na sa maoto na sukaniyan na lampawi, a mapayag"},{"SurahNumber":36,"VerseNumber":78,"Text":"Na mimba-al Rukami sa ibarat, go kiyalipatan niyan so Kiya-aduna on: Pitharo iyan: A antawa-a 1 Phakaoyag ko manga tolan a sukaniyan na miyardak"},{"SurahNumber":36,"VerseNumber":79,"Text":"Tharowangka: A Pagoyagun noto o Miyadun non ko paganai a kiya-okitan! Ka Sukaniyan i Mata-o ko oman i (okit a) Kapangadun"},{"SurahNumber":36,"VerseNumber":80,"Text":"So IĪnadunan kano Niyan pho-on ko Kayo a mailao sa Apoi, na sa maoto na sukano na mapuphakakadug iyo (sukaniyan)"},{"SurahNumber":36,"VerseNumber":81,"Text":"Ba di so Miyadun ko manga Langit a go so Lopa i Phakagaga sa Ka-aduna Niyan ko lagid iran?Owai na, Suka so Puphangadun, a Matao"},{"SurahNumber":36,"VerseNumber":82,"Text":"Aya dun a butad iyan, na igira a Kabaya Iyan so apiya antona-a, na Tharo-on Niyan non: so Kon, na Ma-adun"},{"SurahNumber":36,"VerseNumber":83,"Text":"Na Soti so shisi-i sa Tangan Niyan so Kapa-ar ko langowan taman: Go Ron kano Phamakandoda (ko kaphamagitonga ko manga Amal)"}]}