{"Id":1,"LanguageCodes":["aa","aar"],"Name":"aar-sheikhmahmoudab","Author":"Sheikh Mahmoud Abdel Qader Hamz And Group Of Scholars","Language":"Afar","Description":"Afar","Direction":"ltr","Source":"https://qurancomplex.gov.sa/","Translations":[{"SurahNumber":84,"VerseNumber":1,"Text":"Qaran qanxixa waqdi, (woh Qhiyaamah ayró)"},{"SurahNumber":84,"VerseNumber":2,"Text":"Kaadu isi Rabbih ayti yaceeh, kay amri oggolam cakkik kaal tan"},{"SurahNumber":84,"VerseNumber":3,"Text":"Kaadu baaxó fidsimtaah, farakka itta waqdi"},{"SurahNumber":84,"VerseNumber":4,"Text":"Kaadu tet addat tanim qambissaah, foyyah kak raqta"},{"SurahNumber":84,"VerseNumber":5,"Text":"Kaadu isi Rabbih ayti taceeh, kay amri oggoltam cakkik teetil tan"},{"SurahNumber":84,"VerseNumber":6,"Text":"Kee ta seehadaytow diggah, atu isi Rabbî fanah gexxaah , meqe taama abtek hinnay uma taama abtek, tokkel atu qhiyaamah ayró kaat angoorewettooh abteemil koo galte le"},{"SurahNumber":84,"VerseNumber":7,"Text":"Tokkel Le kitab migdak kah yontocowwime numuh tu gactek, (moomintu kinnuk)"},{"SurahNumber":84,"VerseNumber":8,"Text":"Toysa Sahalik tan fokkaaqoh (cisab kinnuk fokkaaqime le sarriinoh)"},{"SurahNumber":84,"VerseNumber":9,"Text":"Kaadu isi marâ fanah wallitak yandabbe.(jannatal)"},{"SurahNumber":84,"VerseNumber":10,"Text":"Kaadu Le kitab kay xiiroonih derrek kah yontocowwime numuh tu gactek,(korosta kinnuk)"},{"SurahNumber":84,"VerseNumber":11,"Text":"Toysa Sarriinoh finqaa kee baatih deerise le (seece le)"},{"SurahNumber":84,"VerseNumber":12,"Text":"Urta girá culele tet niqna tammoysuh"},{"SurahNumber":84,"VerseNumber":13,"Text":"Diggah usuk addunyal isi marih addal wallitak suge"},{"SurahNumber":84,"VerseNumber":14,"Text":"Diggah usuk isi Rabbî fanah inkinnah aduure wayu waam yekkele"},{"SurahNumber":84,"VerseNumber":15,"Text":"Yeey, Yalli kaa gacsele! diggah kay Rabbi kaa yabalih sugeeh kay caalat yaaxigeh"},{"SurahNumber":84,"VerseNumber":16,"Text":"Yalli korta ayról ciggiila qasa caawil xiibite"},{"SurahNumber":84,"VerseNumber":17,"Text":"Kaadu bar kee usuk gaaboyseemil (yaskatteemil) xiibite"},{"SurahNumber":84,"VerseNumber":18,"Text":"Kaadu alsal xiibite, noori teetik duuda waqdi"},{"SurahNumber":84,"VerseNumber":19,"Text":"Diggah gurraak gurral (caalataak caalatal) koretton sinaamey"},{"SurahNumber":84,"VerseNumber":20,"Text":"Toysa kah aamine waanam maca loonuv? (koros kinnuk)"},{"SurahNumber":84,"VerseNumber":21,"Text":"Kaadu Qhuraan keenil yankirriyime waqdi, Yallah kah kummaate waanaah kah rammite waanam macalon"},{"SurahNumber":84,"VerseNumber":22,"Text":"Tonna hinnay, koroosite mari rabak lakal ugut yanim dirabboysah"},{"SurahNumber":84,"VerseNumber":23,"Text":"Yalli yaaxigeh usun sinni sorkocobbaxittet qellissi haanam. (qinaadi kee koroosannuk)"},{"SurahNumber":84,"VerseNumber":24,"Text":"Toysa nabiyow ken aytikumus qansarissa digaalál"},{"SurahNumber":84,"VerseNumber":25,"Text":"Kinnih immay yeemeneeh meqe taamoomi abbaasite mari, aggiriqqe sinni galto le akeeral"}]}