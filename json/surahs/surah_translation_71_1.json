{"Id":1,"LanguageCodes":["aa","aar"],"Name":"aar-sheikhmahmoudab","Author":"Sheikh Mahmoud Abdel Qader Hamz And Group Of Scholars","Language":"Afar","Description":"Afar","Direction":"ltr","Source":"https://qurancomplex.gov.sa/","Translations":[{"SurahNumber":71,"VerseNumber":1,"Text":"Diggah, nanu Nabii Nuuc kay marâ fanah kaa rubneh, qansarissa digaalá keenih tamaatek naharal, ku mara meesis iyyaanamal"},{"SurahNumber":71,"VerseNumber":2,"Text":"Nabii Nuuc iyyeh: yi maraw! Diggah anu siinih meesisso kak baxxaqqa le farmoyta kinniyo"},{"SurahNumber":71,"VerseNumber":3,"Text":"Yalla uqbudaay qibaada kaah caglisa, kaadu kaak meesitaay, yamri oggola"},{"SurahNumber":71,"VerseNumber":4,"Text":"Tohul sin dambitte siinih cabeleeh, qumri siinih wadirroyse le yimixxige waktî fanah, Diggah Yalli mekle wakti (Raba kinnuk) yamaate waqdi, mawadirroysima, isin woh yaaxige mará akkinnitoonuy iimaanâ fanah asissikuk tenen"},{"SurahNumber":71,"VerseNumber":5,"Text":"Nabii Nuuc iyyeh:yi Rabbow diggah, anu inni mara kol yaamanoonuh baraay laqó ken seeceh"},{"SurahNumber":71,"VerseNumber":6,"Text":"Tokkel Yi seeco tu keenih mossinna kudimik sá"},{"SurahNumber":71,"VerseNumber":7,"Text":"Kaadu diggah, anu keenih seecinnaanih waqdi dambi keenih cabtuh sinni feeraari sinni aytiitat heeniih (axcem yaabbeenimik) sinni sarat yumbududeeniih, (yoo yableenimik) koroosannul yeedeeniih, kaxxa mariinoh kaxxa mariiniten iimaan oggolaanamak"},{"SurahNumber":71,"VerseNumber":8,"Text":"Tohih lakal diggah, anu xongolo fayya haak keenih seece"},{"SurahNumber":71,"VerseNumber":9,"Text":"Tohih lakal diggah, anu xongolo fayya keenih heeh, tutuccah tutuccu keenit exce"},{"SurahNumber":71,"VerseNumber":10,"Text":"Tokkel sinni Rabbil dambi cabti essirita keenik exce, diggah usuk maggom dambi cabti li kinnik"},{"SurahNumber":71,"VerseNumber":11,"Text":"Yallal tuduureeniih, dambi cabti kaal esseritteenik, sittallakleh rob siinih ruube le"},{"SurahNumber":71,"VerseNumber":12,"Text":"Kaadu maaluvy xalay farakka siinih heele, kaadu wahoobah yan basaatin siinih heele, kaadu weeqaytitte siinih heele"},{"SurahNumber":71,"VerseNumber":13,"Text":"Maca liton Yallih nabnak kah meesite waytaanam"},{"SurahNumber":71,"VerseNumber":14,"Text":"Nummah Yalli ranko rankoh sin ginek"},{"SurahNumber":71,"VerseNumber":15,"Text":"Yalli malcina qaran sittak amol massoowak elle gine inna matablaanaa"},{"SurahNumber":71,"VerseNumber":16,"Text":"Kaadu alsá ken (Qaranwa kinnuk) addal diifu abeeh, ayró ifa faanus abe"},{"SurahNumber":71,"VerseNumber":17,"Text":"Kaadu Yalli baaxok sin gineeh aysubukiyyah sin yuysubuke"},{"SurahNumber":71,"VerseNumber":18,"Text":"Tohuk lakal teetit sin gacsaah, Qhiyaamah ayro teetik sin yayyaaqe ayyaaqiyyah"},{"SurahNumber":71,"VerseNumber":19,"Text":"Kaadu Yalli baaxó fidó siinih abe"},{"SurahNumber":71,"VerseNumber":20,"Text":"Farakka le gitittel tet bagul gexxoonuh"},{"SurahNumber":71,"VerseNumber":21,"Text":"Nabii Nuuc: yi Rabbow diggah usun (boola le mara kinnuk) yamri cineeniih, le maaluu kee le xalay finqak sa tu kah osse wayta abbottii kee gaddaloola katyen iyye"},{"SurahNumber":71,"VerseNumber":22,"Text":"Kaadu usun kaxxa uma maláh malsen"},{"SurahNumber":71,"VerseNumber":23,"Text":"Kaadu sinni yallitteh qibaadá macabina sittak iyyen, kaadu Waddiiy, Suwaaqaay, Yaqhusuvy, Yaquuqh kee Nasri deqsitta numtinwellitteh qibaadá macabina sittak iyyen"},{"SurahNumber":71,"VerseNumber":24,"Text":"Kaadu nummah maggo mara finqiseenihik ta daalimiinih finqak sah tu mossin iyye Nabii Nuuc isi Rabbik"},{"SurahNumber":71,"VerseNumber":25,"Text":"Usun aben dambitteh sabbatah leet yunxuqsumeeniih, girá culsumen, tokkel usun Yallak kalah cateynit magennon"},{"SurahNumber":71,"VerseNumber":26,"Text":"Kaadu Nabii Nuuc: yi Rabbow baaxô bagul koroosite marak inkittuy mutuccu iyya macabin iyye"},{"SurahNumber":71,"VerseNumber":27,"Text":"Diggah atu ken cabtek ku naqoosa makkoyse loonuuh, maxalan umeynay kaxxa koroosannu le akke waytek"},{"SurahNumber":71,"VerseNumber":28,"Text":"Nabii Nuuc: yi Rabbow yoo kee yi xaleynaay, yi buxá moominiinih anuk cule maraa kee, lab moominiin kee say moominiinih inkih dambi cabaay, daalimiinih baatik sa tu mossin iyye"}]}