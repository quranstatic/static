{"Id":459,"LanguageCodes":["ur","urd"],"Name":"urd-muhammadkaramsh","Author":"Muhammad Karam Shah Al Azhari","Language":"Urdu","Description":"Urdu","Direction":"rtl","Source":"https://dailyayat.com","Translations":[{"SurahNumber":50,"VerseNumber":1,"Text":"قاف۔ قسم ہے قرآن مجید کی (کہ میرا رسول سچا ہے)"},{"SurahNumber":50,"VerseNumber":2,"Text":"مگر یہ (نادان) حیران ہیں اس بات پر کہ آیا ہے ان کے پاس ڈرانے والا ان میں سے تو کہنے لگے کفار کہ یہ تو بڑی عجیب و غریب بات ہے"},{"SurahNumber":50,"VerseNumber":3,"Text":"(وہ کہتے ہیں) کیا جب ہم مر جائیں گے اور مٹی ہو جائیں گے (تو پھر زندہ کیے جائیں گے) یہ واپسی تو (عقل سے) بعید ہے"},{"SurahNumber":50,"VerseNumber":4,"Text":"ہم خوب جانتے ہیں جو زمین ان کے جسموں سے گھٹاتی ہے اور ہمارے پاس ایک کتاب ہے جس میں سب کچھ محفوظ ہے"},{"SurahNumber":50,"VerseNumber":5,"Text":"بلکہ انہوں نے جھٹلایا (دینِ) حق کو جب وہ ان کے پاس آیا پس (اس وجہ سے) وہ بڑی الجھن میں پھنس گئے ہیں"},{"SurahNumber":50,"VerseNumber":6,"Text":"کیا انہوں نے نہیں دیکھا آسمان کی طرف جو ان کے اوپر ہے ہم نے اسے کس طرح بنایا ہے اور اسے کیسے آراستہ کیا ہے اور اس میں کوئی شگاف نہیں"},{"SurahNumber":50,"VerseNumber":7,"Text":"اور زمین کو ہم نے پھیلا دیا اور جما دیے اس پر بڑے بڑے پہاڑ اور اگا دی ہیں ا س میں ہر قسم کی رونق افزا چیزیں"},{"SurahNumber":50,"VerseNumber":8,"Text":"یہ (آثار قدرت) بصیرت افروز اور یاددہانی ہیں ہر اس بندے کے لیے جو اپنے رب کی طرف مائل ہے"},{"SurahNumber":50,"VerseNumber":9,"Text":"اور ہم نے اتارا آسمان سے برکت والا پانی پس ہم نے اگائے اس سے باغات اور اناج جس کا کھیت کاٹا جاتا ہے"},{"SurahNumber":50,"VerseNumber":10,"Text":"اور کھجور کے لمبے لمبے درخت جن کے گحچھے (پھل سے) گندھے ہوتے ہیں"},{"SurahNumber":50,"VerseNumber":11,"Text":"بندوں کی روزی کے لیے اور ہم نے زندہ کر دیا اس پانی سے مردہ شہر ۔ یونہی (روز محشر ان کا) نکلنا ہوگا"},{"SurahNumber":50,"VerseNumber":12,"Text":"(حق کو) جھٹلایا تھا ان (اہل مکہ) سے پہلے قوم نوح، اہل رس اور ثمود نے"},{"SurahNumber":50,"VerseNumber":13,"Text":"اور (جھٹلایا تھا) عاد ، فرعون اور قوم لوط نے"},{"SurahNumber":50,"VerseNumber":14,"Text":"نیز ایکہ کے باشندوں اور تبع کی قوم نے ۔ ان سب نے جھٹلایا تھا رسولوں کو پس پورا ہو گیا (ہمارا ) عذاب کا وعدہ"},{"SurahNumber":50,"VerseNumber":15,"Text":"تو کیا ہم تھک گئے ہیں پہلی مرتبہ مخلوق کو پیدا کر کے (ایسا نہیں) بلکہ یہ (کفار) از سر نو پیدا ہونے کے بارے میں شک میں ہیں"},{"SurahNumber":50,"VerseNumber":16,"Text":"اور بلاشبہ ہم نے ہی انسان کو پیدا کیا ہے اور ہم (خوب ) جانتے ہیں اس کا نفس جو وسوسے ڈالتا ہے اور ہم ا س سے شہ رگ سے بھی زیادہ نزدیک ہیں"},{"SurahNumber":50,"VerseNumber":17,"Text":"جب (اس کے اعمال کو) لے لیتے ہیں دو لینے والے (ان میں سے) ایک دائیں جانب اور (دوسرا) بائیں جانب بیٹھا ہوتا ہے"},{"SurahNumber":50,"VerseNumber":18,"Text":"وہ نہیں نکالتا اپنی زبان سے کوئی بات مگر اس کے پاس ایک نگہبان (لکھنے کے لیے) تیا ر ہوتا ہے"},{"SurahNumber":50,"VerseNumber":19,"Text":"اور آپہنچی موت کی بےہوشی سچ مچ (اے نادان!) یہ ہے وہ جس تو دور بھاگا کرتا تھا"},{"SurahNumber":50,"VerseNumber":20,"Text":"اور صورپھونکا جائے گا ۔ یہی وعید کا دن ہوگا"},{"SurahNumber":50,"VerseNumber":21,"Text":"اور حاضر ہوگا ہر شخص اس طرح کہ اس کے ہمراہ ایک (اسے ) ہانکنے والا اور ایک گواہ ہوگا"},{"SurahNumber":50,"VerseNumber":22,"Text":"تو (عمر بھر) غافل رہا اس دن سے پس ہم نے اٹھا دیا ہے تیری آنکھوں سے تیر اپردہ سو تیری بینائی آج بڑی تیز ہے"},{"SurahNumber":50,"VerseNumber":23,"Text":"اور کہے گا اس کا (عمر بھر کا) ساتھی یہ اعمالنامہ جو میرے پاس تھا بالکل تیار ہے"},{"SurahNumber":50,"VerseNumber":24,"Text":"جہنم میں جھونک دو ہر کافر سر کش کو"},{"SurahNumber":50,"VerseNumber":25,"Text":"جو سختی سے روکنے والا تھا نیکی سے ، حد سے بڑھنے والا ، شک کرنے والا تھا"},{"SurahNumber":50,"VerseNumber":26,"Text":"جس نے بنا رکھے تھے اللہ کے ساتھ کئی اور خدا پس جھونک دو اس (بد بخت ) کو عذاب شدید میں"},{"SurahNumber":50,"VerseNumber":27,"Text":"اس کا ساتھی (شیطان ) بولے گا اے ہمارے پروردگار ! میں نے تو اسے سر کش نہیں بنایا تھا بلکہ وہ خود ہی گمراہی میں دور تک چلا گیا تھ"},{"SurahNumber":50,"VerseNumber":28,"Text":"(اللہ) فرمائے گا مت جھگڑو میرے رو برو میں تو پہلے ہی تم کو وعید سنا چکا ہوں"},{"SurahNumber":50,"VerseNumber":29,"Text":"میرے ہاں حکم بدلا نہیں جاتا اور نہ میں اپنے بندوں پر ظلم کرتا ہوں"},{"SurahNumber":50,"VerseNumber":30,"Text":"(یاد کرو) وہ دن جب ہم جہنم سے پوچھیں گے کیا تو پُر ہو گئی وہ (جواباً) کہے گی کیا کچھ اور بھی ہے"},{"SurahNumber":50,"VerseNumber":31,"Text":"اور قریب کر دی جائے گی جن پرہیزگاروں کے لیے وہ (ان سے) دور نہیں ہو گی"},{"SurahNumber":50,"VerseNumber":32,"Text":"یہی ہے جس کا تم سے وعدہ کیا گیا یہ ہر اس شخص کے لیے ہے جو اللہ کی طرف رجوع کرنے والا اپنی توبہ کی حفاظت کرنے والا ہے"},{"SurahNumber":50,"VerseNumber":33,"Text":"جو ڈرتا تھا رحمن سے بن دیکھے اور ایسا دل لیے ہوئے آیا جو یاد الہی کی طرف متوجہ تھا"},{"SurahNumber":50,"VerseNumber":34,"Text":"داخل ہو جاؤ جنت میں سلامتی سے ۔ یہ ہمیشگی کا دن ہے"},{"SurahNumber":50,"VerseNumber":35,"Text":"انہیں ہر وہ چیز ملے گی جس کی وہ وہاں خواہش کریں گے اور ہمارے پا س تو (ان کے لیے) اس سے بھی زیادہ ہے"},{"SurahNumber":50,"VerseNumber":36,"Text":"اور قریش مکہ سے پہلے ہم نے برباد کر دیا بہت سی قوموں کو جو شوکت و قوت میں ان سے کہیں زیادہ تھیں ۔ پس وہ گھومتے رہے شہروں میں کیا عذاب الہی سے انہیں کوئی پناہ گاہ ملی؟"},{"SurahNumber":50,"VerseNumber":37,"Text":"بے شک اس میں نصیحت ہے اس کے لیے جو دلِ (بینا) رکھتا ہو یا (کلام الہی کو) کان لگا کر سنے متوجہ ہو کر"},{"SurahNumber":50,"VerseNumber":38,"Text":"اور ہم نے پیدا فرمایا آسمانوں اور زمین کو اور جو کچھ ان کے درمیان ہے چھ دنوں میں اور ہمیں تھکن نہیں چھوا تک نہیں"},{"SurahNumber":50,"VerseNumber":39,"Text":"پس آپ صبر فرمائیے ان کی (دل دکھانے والی) باتوں پر اور پاکی بیان کیجیے اپنے رب کی حمد کے ساتھ طلوع آفتاب سے پہلے اور غروب آفتاب سے پہلے"},{"SurahNumber":50,"VerseNumber":40,"Text":"اور رات کے وقت بھی اس کی پاکی بیان کیجیے اور نمازوں کے بعد بھی"},{"SurahNumber":50,"VerseNumber":41,"Text":"اور کان کھول کر سنو اس دن کے بارے میں جب پکارنے والا قریب سے پکارے گا"},{"SurahNumber":50,"VerseNumber":42,"Text":"جس دن سنیں گے سب لوگ ایک گرجدار آواز بالیقین ۔ وہی دن (قبروں سے) نکلنے کا دن ہو گا"},{"SurahNumber":50,"VerseNumber":43,"Text":"بے شک ہم ہی زندہ کرتے ہیں اور ہم ہی مارتے ہیں اور ہماری طرف ہی (سب نے ) لوٹنا ہے"},{"SurahNumber":50,"VerseNumber":44,"Text":"جس روز زمین پھٹ جائے گی ان کے اوپر سے جلدی سے نکل پڑیں گے ۔ یہی حشر ہے یہ ہمارے لیے بالکل آسان ہے"},{"SurahNumber":50,"VerseNumber":45,"Text":"ہم خوب جانتے ہیں جو وہ کہتے ہیں اور آپ ان پر جبر کرنے والے نہیں پس آپ نصیحت کرتے رہیے اس قرآن سے ہر اس شخص کو جو (میرے) عذاب سے ڈرتا ہے"}]}