{"Id":442,"LanguageCodes":["ug","uig"],"Name":"uig-shaykhmuhammads","Author":"Shaykh Muhammad Saleh","Language":"Uighur","Description":"Uighur","Direction":"rtl","Source":"https://quranenc.com/check/uyghur_saleh/v1.0.0-csv.1 , https://quranenc.com/en/browse/uyghur_saleh , https://quranenc.com ,","Translations":[{"SurahNumber":26,"VerseNumber":1,"Text":"تا، سىم، مىم"},{"SurahNumber":26,"VerseNumber":2,"Text":"بۇ، روشەن كىتاب (يەنى قۇرئان) ئايەتلىرىدۇر"},{"SurahNumber":26,"VerseNumber":3,"Text":"(ئى مۇھەممەد!) ئۇلارنىڭ ئىمان ئېيتمىغانلىقىدىن ئۆزۈڭنى ھالاك قىلىۋېتىشىڭ مۇمكىن"},{"SurahNumber":26,"VerseNumber":4,"Text":"ئەگەر بىز ئۇلارنىڭ (ئىمان ئېيتىشىنى) خالايدىغان بولساق، ئۇلارغا ئاسماندىن (ئۇلارنى ئىمانغا مەجبۇرلايدىغان) بىر ئايەتنى (ئالامەتنى) نازىل قىلاتتۇق - تە، ئۇنىڭغا ئۇلار باش ئەگكەن بولاتتى"},{"SurahNumber":26,"VerseNumber":5,"Text":"ئۇلارغا مەرھەمەتلىك ئاللاھ تەرىپىدىن قۇرئاندىن يېڭىدىن بىرنەرسە نازىل بولسىلا، ئۇلار ئۇنىڭدىن يۈز ئۆرۈيدۇ"},{"SurahNumber":26,"VerseNumber":6,"Text":"ئۇلار راستلا (قۇرئاننى) ئىنكار قىلدى، مەسخىرە قىلغان نەرسىنىڭ خەۋەرلىرى (يەنى ئاقىۋىتى) ئۇلارغا كېلىدۇ"},{"SurahNumber":26,"VerseNumber":7,"Text":"ئۇلار زېمىننى (يەنى زېمىننىڭ ئاجايىباتلىرىنى) كۈزەتمىدىمۇ؟ زېمىندا تۈرلۈك پايدىلىق ئۆسۈملۈكلەرنى ئۆستۈردۇق"},{"SurahNumber":26,"VerseNumber":8,"Text":"بۇنىڭدا ئەلۋەتتە (ئاللاھنىڭ قۇدرىتىنى كۆرسىتىدىغان) ئالامەت بار، ئۇلارنىڭ تولىسى ئىمان ئېيتقۇچى بولمىدى"},{"SurahNumber":26,"VerseNumber":9,"Text":"سېنىڭ پەرۋەردىگارىڭ ھەقىقەتەن غالىبتۇر، ناھايىتى مېھرىباندۇر"},{"SurahNumber":26,"VerseNumber":10,"Text":"ئۆز ۋاقتىدا پەرۋەردىگارىڭ مۇساغا نىدا قىلدى: «سەن زالىم قەۋمگە بارغىن"},{"SurahNumber":26,"VerseNumber":11,"Text":"(ئۇلار) پىرئەۋننىڭ قەۋمىدۇر، ئۇلار (ئاللاھنىڭ جازالىشىدىن) قورقمامدۇ؟»"},{"SurahNumber":26,"VerseNumber":12,"Text":"مۇسا ئېيتتى: «پەرۋەردىگارىم! مەن ھەقىقەتەن ئۇلارنىڭ مېنى ئىنكار قىلىشىدىن قورقىمەن"},{"SurahNumber":26,"VerseNumber":13,"Text":"(ئۇلارنىڭ مېنى ئىنكار قىلىشىدىن) يۈرىكىم سىقىلىدۇ، تىلىم كېكەچ، شۇڭا (ماڭا ياردەمدە بولۇش ئۈچۈن) ھارۇننى (پەيغەمبەر) قىلىپ ئەۋەتكىن"},{"SurahNumber":26,"VerseNumber":14,"Text":"(ئۇلارنىڭ دەۋاسىچە) ئۇلارنىڭ ئالدىدا مېنىڭ گۇناھىم بار، ئۇلارنىڭ مېنى ئۆلتۈرۈشىدىن قورقىمەن»"},{"SurahNumber":26,"VerseNumber":15,"Text":"ئاللاھ ئېيتتى: «ھەرگىز ئۇنداق ئەمەس (يەنى سېنى ئۇلار ھەرگىز ئۆلتۈرەلمەيدۇ)، سىلەر مېنىڭ مۆجىزىلىرىمنى ئېلىپ بېرىڭلار، بىز ھەقىقەتەن سىلەر بىلەن بىللە (مۇنازىرەڭلارنى) ئاڭلاپ تۇرىمىز"},{"SurahNumber":26,"VerseNumber":16,"Text":"سىلەر پىرئەۋنگە بېرىپ: بىز ھەقىقەتەن ئالەملەرنىڭ پەرۋەردىگارىنىڭ ئەلچىسىمىز"},{"SurahNumber":26,"VerseNumber":17,"Text":"ئىسرائىل ئەۋلادىنى (قۇللۇقۇڭدىن) بوشاتقىن، ئۇلار بىز بىلەن (شامغا) كەتسۇن دەڭلار»"},{"SurahNumber":26,"VerseNumber":18,"Text":"(ئۇلار پىرئەۋنگە كېلىپ ئەلچىلىكنى يەتكۈزدى)، پىرئەۋن (مۇساغا) ئېيتتى: «سېنى بىز ئۆيىمىزدە كىچىكىڭدىن تەربىيەلەپ چوڭ قىلمىدۇقمۇ؟ ئارىمىزدا كۆپ يىللار تۇرمىدىڭمۇ؟"},{"SurahNumber":26,"VerseNumber":19,"Text":"سەن ھېلىقى قىلغان ئىشىڭنى قىلمىدىڭمۇ؟ (يەنى قىبتىنى ئۆلتۈرمىدىڭمۇ؟) سەن تۇزكورلاردىنسەن»"},{"SurahNumber":26,"VerseNumber":20,"Text":"مۇسا ئېيتتى: «مەن ئۇ ئىشنى قىلغان چېغىمدا نادانلاردىن ئىدىم"},{"SurahNumber":26,"VerseNumber":21,"Text":"سىلەردىن قورقۇپ، سىلەردىن قاچتىم، پەرۋەردىگارىم ماڭا ھېكمەت ئاتا قىلدى، مېنى پەيغەمبەر قىلدى"},{"SurahNumber":26,"VerseNumber":22,"Text":"سەن ئىسرائىل ئەۋلادىنى قۇل قىلدىڭ، سېنىڭ ماڭا مىننەت قىلغان نېمىتىڭ ئەنە شۇدۇر»"},{"SurahNumber":26,"VerseNumber":23,"Text":"پىرئەۋن ئېيتتى: «ئالەملەرنىڭ پەرۋەردىگارى دېگەن نېمە؟»"},{"SurahNumber":26,"VerseNumber":24,"Text":"مۇسا ئېيتتى: «ئۇ ئاسمانلارنىڭ، زېمىننىڭ ۋە ئۇلارنىڭ ئارىسىدىكى پۈتۈن مەخلۇقاتلارنىڭ پەرۋەردىگارىدۇر. ئەگەر سىلەر ھەقىقىي ئىشىنىدىغان بولساڭلار»"},{"SurahNumber":26,"VerseNumber":25,"Text":"پىرئەۋن چۆرىسىدىكىلەرگە: «(ئۇنىڭ جاۋابىنى) ئاڭلاۋاتامسىلەر؟» دېدى"},{"SurahNumber":26,"VerseNumber":26,"Text":"مۇسا ئېيتتى: «(ئۇ) سىلەرنىڭ پەرۋەردىگارىڭلاردۇر ۋە سىلەرنىڭ ئاتا ـ بوۋاڭلارنىڭ پەرۋەردىگارىدۇر»"},{"SurahNumber":26,"VerseNumber":27,"Text":"پىرئەۋن ئېيتتى: «سىلەرگە ئەۋەتىلگەن (بۇ) ئەلچى ئەلۋەتتە مەجنۇندۇر»"},{"SurahNumber":26,"VerseNumber":28,"Text":"مۇسا ئېيتتى: «(ئۇ) مەشرىقنىڭ، مەغرىبنىڭ ۋە ئۇلارنىڭ ئارىسىدىكى مەخلۇقاتنىڭ پەرۋەردىگارىدۇر. ئەگەر سىلەر چۈشىنىدىغان بولساڭلار»"},{"SurahNumber":26,"VerseNumber":29,"Text":"پىرئەۋن ئېيتتى: «ئەگەر مەندىن غەيرىنى ئىلاھ قىلىۋالىدىغان بولساڭ، سېنى چوقۇم زىندانغا تاشلايمەن»"},{"SurahNumber":26,"VerseNumber":30,"Text":"مۇسا ئېيتتى: «(مېنىڭ راست پەيغەمبەر ئىكەنلىكىمنى ئىسپاتلايدىغان) روشەن دەلىل كەلتۈرسەممۇ (زىندانغا تاشلامسەن؟)»"},{"SurahNumber":26,"VerseNumber":31,"Text":"پىرئەۋن ئېيتتى: «ئەگەر سۆزۈڭ راست بولسا روشەن دەلىلىڭنى كەلتۈرگىن»"},{"SurahNumber":26,"VerseNumber":32,"Text":"مۇسا ھاسىسىنى تاشلىۋىدى، ناگاھان ئوپئوچۇق ئەجدىھاغا ئايلاندى"},{"SurahNumber":26,"VerseNumber":33,"Text":"مۇسا (قوينىدىن) قولىنى چىقىرىۋىدى، ناگاھان ئۇ قارىغۇچىلارغا (نۇر چاقناپ تۇرىدىغان) ئاپئاق بولۇپ كۆرۈندى"},{"SurahNumber":26,"VerseNumber":34,"Text":"پىرئەۋن چۆرىسىدىكى (قەۋمنىڭ) چوڭلىرىغا ئېيتتى: «بۇ ھەقىقەتەن ئۇستا سېھىرگەر ئىكەن، ئۇ سېھىر ئارقىلىق سىلەرنى زېمىنىڭلاردىن ھەيدەپ چىقارماقچى، (بۇ ھەقتە) نېمە مەسلىھەت بېرىسىلەر؟»[34ـ]"},{"SurahNumber":26,"VerseNumber":35,"Text":"پىرئەۋن چۆرىسىدىكى (قەۋمنىڭ) چوڭلىرىغا ئېيتتى: «بۇ ھەقىقەتەن ئۇستا سېھىرگەر ئىكەن، ئۇ سېھىر ئارقىلىق سىلەرنى زېمىنىڭلاردىن ھەيدەپ چىقارماقچى، (بۇ ھەقتە) نېمە مەسلىھەت بېرىسىلەر؟»[34ـ]"},{"SurahNumber":26,"VerseNumber":36,"Text":"ئۇلار ئېيتتى: «(ئۇلارنىڭ ئىشىنى) تەخىر قىلغىن، شەھەرلەرگە (سېھىرگەرلەرنى) يىغقۇچى كىشىلەرنى ئەۋەتكىن"},{"SurahNumber":26,"VerseNumber":37,"Text":"ئۇلار سېنىڭ ھوزۇرۇڭغا ناھايىتى ئۇستا سېھىرگەرلەرنىڭ ھەممىسىنى ئېلىپ كەلسۇن»"},{"SurahNumber":26,"VerseNumber":38,"Text":"مۇئەييەن كۈندىكى بەلگىلەنگەن ۋاقىتتا سېھىرگەرلەر توپلاندى"},{"SurahNumber":26,"VerseNumber":39,"Text":"كىشىلەرگە: «سىلەر يىغىلىپ بولدۇڭلارمۇ؟ ئەگەر سېھىرگەرلەر غالىب چىقسا ئۇلارغا بويسۇنۇشىمىز مۇمكىن» دېيىلدى[39 ـ]"},{"SurahNumber":26,"VerseNumber":40,"Text":"كىشىلەرگە: «سىلەر يىغىلىپ بولدۇڭلارمۇ؟ ئەگەر سېھىرگەرلەر غالىب چىقسا ئۇلارغا بويسۇنۇشىمىز مۇمكىن» دېيىلدى[39 ـ]"},{"SurahNumber":26,"VerseNumber":41,"Text":"سېھىرگەرلەر پىرئەۋننىڭ قېشىغا يېتىپ كەلگەندە، ئۇلار پىرئەۋنگە: «ئەگەر غەلىبە قىلساق بىزگە چوقۇم مۇكاپات بېرىلەمدۇ؟» دېدى"},{"SurahNumber":26,"VerseNumber":42,"Text":"پىرئەۋن: « ھەئە، ئۇ چاغدا (سىلەرگە مۇكاپات بېرىلىدۇ، ئۇنىڭ ئۈستىگە) سىلەر چوقۇم مېنىڭ يېقىن ئادەملىرىمدىن بولۇپ قالىسىلەر» دېدى"},{"SurahNumber":26,"VerseNumber":43,"Text":"مۇسا ئۇلارغا: «تاشلايدىغان نەرسەڭلارنى تاشلاڭلار!» دېدى"},{"SurahNumber":26,"VerseNumber":44,"Text":"ئۇلار ئارغامچىلىرىنى، ھاسىلىرىنى تاشلىدى. ئۇلار: «پىرئەۋننىڭ كاتتىلىقى بىلەن قەسەمكى، بىز شەك شۈبھىسىز غەلىبە قىلىمىز» دېدى"},{"SurahNumber":26,"VerseNumber":45,"Text":"مۇسا ھاسىسىنى تاشلىدى، (ئۇ ئەجدىھاغا ئايلىنىپ) ئۇلارنىڭ ئويدۇرما نەرسىلىرىنى يۇتۇۋەتتى"},{"SurahNumber":26,"VerseNumber":46,"Text":"سىھىرگەرلەر سەجدىگە باردى"},{"SurahNumber":26,"VerseNumber":47,"Text":"ئۇلار: «ئالەملەرنىڭ پەرۋەردىگارىغا ـ مۇسا ۋە ھارۇننىڭ پەرۋەردىگارىغا ـ ئىمان ئېيتتۇق» دېدى[47ـ]"},{"SurahNumber":26,"VerseNumber":48,"Text":"ئۇلار: «ئالەملەرنىڭ پەرۋەردىگارىغا ـ مۇسا ۋە ھارۇننىڭ پەرۋەردىگارىغا ـ ئىمان ئېيتتۇق» دېدى[47ـ]"},{"SurahNumber":26,"VerseNumber":49,"Text":"پىرئەۋن: «مەن رۇخسەت قىلماي تۇرۇپ سىلەر مۇساغا ئىمان ئېيتتىڭلار، ئۇ چوقۇم سىلەرگە سېھىرنى ئۈگەتكەن باشلىقىڭلار ئىكەن، (سىلەرنى قانداق جازالايدىغانلىقىمنى) ئۇزۇنغا قالماي بىلىسىلەر، قولۇڭلارنى، پۇتۇڭلارنى چوقۇم ئوڭ ـ چەپ قىلىپ (يەنى ئوڭ قولۇڭلار بىلەن سول پۇتۇڭلارنى ياكى سول قولۇڭلار بىلەن ئوڭ پۇتۇڭلارنى) كېسىمەن، ھەممىڭلارنى چوقۇم دارغا ئاسىمەن» دېدى"},{"SurahNumber":26,"VerseNumber":50,"Text":"سېھىرگەرلەر: «(بۇنىڭدىمۇ بىزگە) ھېچ زىيان يوق، بىز ئەلۋەتتە پەرۋەردىگارىمىزنىڭ دەرگاھىغا قايتقۇچىلارمىز،"},{"SurahNumber":26,"VerseNumber":51,"Text":"بىز مۇساغا ھەممىدىن بۇرۇن ئىمان ئېيتقۇچىلار بولغانلىقىمىز ئۈچۈن، پەرۋەردىگارىمىزنىڭ خاتالىقلىرىمىزنى مەغپىرەت قىلىشىنى ئەلۋەتتە ئۈمىد قىلىمىز» دېدى[ـ]"},{"SurahNumber":26,"VerseNumber":52,"Text":"بىز مۇساغا: «كېچىدە بەندىلىرىمنى (يەنى بەنى ئىسرائىلنى) ئېلىپ ئاتلانغىن. سىلەر ئەلۋەتتە قوغلىنىسىلەر، (يەنى پىرئەۋن ئۆز قەۋمى بىلەن سىلەرنى قوغلاپ چىقىدۇ)» دەپ ۋەھىي قىلدۇق"},{"SurahNumber":26,"VerseNumber":53,"Text":"پىرئەۋن شەھەرلەرگە (ئەسكەر) توپلىغۇچىلارنى ئەۋەتتى"},{"SurahNumber":26,"VerseNumber":54,"Text":"(پىرئەۋن ئېيتتىكى:) «بۇ كىشىلەر ھەقىقەتەن بىر ئوچۇم ئادەملەردۇر"},{"SurahNumber":26,"VerseNumber":55,"Text":"ئۇلار ھەقىقەتەن بىزنىڭ ئاچچىقىمىزنى كەلتۈرۈپ قويدى"},{"SurahNumber":26,"VerseNumber":56,"Text":"بىز ھەقىقەتەن ئېھتىياتچان جامائەمىز»"},{"SurahNumber":26,"VerseNumber":57,"Text":"بىز ئۇلارنى (يەنى پىرئەۋن بىلەن ئۇنىڭ قەۋمىنى) باغلاردىن، بۇلاقلاردىن، خەزىنىلەردىن ۋە ئېسىل تۇرالغۇدىن ئايرىۋەتتۇق[57ـ]"},{"SurahNumber":26,"VerseNumber":58,"Text":"بىز ئۇلارنى (يەنى پىرئەۋن بىلەن ئۇنىڭ قەۋمىنى) باغلاردىن، بۇلاقلاردىن، خەزىنىلەردىن ۋە ئېسىل تۇرالغۇدىن ئايرىۋەتتۇق[57ـ]"},{"SurahNumber":26,"VerseNumber":59,"Text":"شۇنداق قىلىپ ئۇلارنى بەنى ئىسرائىلغا مىراس قىلىپ بەردۇق"},{"SurahNumber":26,"VerseNumber":60,"Text":"ئۇلار (يەنى پىرئەۋن بىلەن ئۇنىڭ قوشۇنى) ئۇلارنى كۈن چىققان چاغدا قوغلاپ چىقتى"},{"SurahNumber":26,"VerseNumber":61,"Text":"ئىككى توپ (يەنى پىرئەۋن توپى بىلەن مۇسا ئەلەيھىسسالامنىڭ توپى) بىر ـ بىرىنى كۆرۈپ تۇرۇشقان چاغدا، مۇسانىڭ ئادەملىرى: «ئۇلار: (يەنى پىرئەۋن بىلەن قوشۇنى)بىزگە چوقۇم يېتىشىۋالىدىغان بولدى» دېدى"},{"SurahNumber":26,"VerseNumber":62,"Text":"مۇسا ئېيتتى: «ئۇنداق بولمايدۇ (يەنى ھەرگىز يېتىشەلمەيدۇ) پەرۋەردىگارىم ھەقىقەتەن مەن بىلەن بىللە، مېنى (قۇتۇلۇش يولىغا) باشلايدۇ»"},{"SurahNumber":26,"VerseNumber":63,"Text":"بىز مۇساغا: «ھاساڭ بىلەن دەرياغا ئۇرغىن» دەپ ۋەھىي قىلدۇق، (مۇسا ھاسىسى بىلەن ئۇرۇۋېدى) دەريا يېرىلدى، (ھەر بىر يېرىلغان) قىسمى چوڭ تاغدەك بولۇپ قالدى"},{"SurahNumber":26,"VerseNumber":64,"Text":"ئىككىنچى بىر گۇرۇھنى بۇ يەرگە يېقىنلاشتۇردۇق (يەنى پىرئەۋن بىلەن قوشۇنىنى بەنى ئىسرائىلنىڭ ئارقىسىدىن دەرياغا كىرگۈزدۇق)"},{"SurahNumber":26,"VerseNumber":65,"Text":"مۇسا بىلەن ئۇنىڭ ھەمراھلىرىنى پۈتۈنلەي قۇتقۇزدۇق"},{"SurahNumber":26,"VerseNumber":66,"Text":"ئاندىن ئىككىنچى گۇرۇھنى (يەنى پىرئەۋن بىلەن قەۋمىنى) غەرق قىلدۇق"},{"SurahNumber":26,"VerseNumber":67,"Text":"بۇنىڭدا (يەنى پىرئەۋن بىلەن ئۇنىڭ قەۋمىنىڭ غەرق بولۇشىدا) ئەلۋەتتە (چوڭ) ئىبرەت بار، ئۇلارنىڭ تولىسى ئىمان ئېيتقۇچى بولمىدى"},{"SurahNumber":26,"VerseNumber":68,"Text":"سېنىڭ پەرۋەردىگارىڭ ھەقىقەتەن غالىبتۇر، ناھايىتى مېھرىباندۇر"},{"SurahNumber":26,"VerseNumber":69,"Text":"ئۇلارغا ئىبراھىمنىڭ قىسسەسىنى ئوقۇپ بەرگىن"},{"SurahNumber":26,"VerseNumber":70,"Text":"ئۆز ۋاقتىدا ئۇ ئاتىسىغا ۋە قەۋمىگە: «نېمىگە ئىبادەت قىلىسىلەر؟» دېدى"},{"SurahNumber":26,"VerseNumber":71,"Text":"ئۇلار: «بۇتلارغا ئىبادەت قىلىمىز، بۇ ئىبادەتنى داۋالاشتۇرىمىز» دېيىشتى"},{"SurahNumber":26,"VerseNumber":72,"Text":"ئىبراھىم ئېيتتى: «دۇئا قىلغان چېغىڭلاردا ئۇلار (دۇئايىڭلارنى) ئاڭلامدۇ؟"},{"SurahNumber":26,"VerseNumber":73,"Text":"يا سىلەرگە پايدا يەتكۈزەلەمدۇ؟ يا زىيان يەتكۈزەلەمدۇ؟»"},{"SurahNumber":26,"VerseNumber":74,"Text":"ئۇلار ئېيتتى: «ئۇنداق ئەمەس، ئاتا ـ بوۋىلىرىمىزنىڭ شۇنداق قىلغانلىقىنى بايقىدۇق»"},{"SurahNumber":26,"VerseNumber":75,"Text":"ئىبراھىم ئېيتتى: «ئېيتىپ بېقىڭلارچۇ! سىلەرنىڭ ئىبادەت قىلغىنىڭلار نېمە؟"},{"SurahNumber":26,"VerseNumber":76,"Text":"سىلەرنىڭ ئەڭ قەدىمكى ئەجدادلىرىڭلارنىڭ ئىبادەت قىلغىنى نېمە؟"},{"SurahNumber":26,"VerseNumber":77,"Text":"ئۇلار (يەنى بۇتلار) مېنىڭ دۈشمىنىمدۇر، پەقەت ئالەملەرنىڭ پەرۋەردىگارى (مېنىڭ پەرۋەردىگارىمدۇر)"},{"SurahNumber":26,"VerseNumber":78,"Text":"ئۇ مېنى ياراتقان، ئۇ مېنى ھىدايەت قىلىدۇ"},{"SurahNumber":26,"VerseNumber":79,"Text":"ئۇ مېنى تاماق بىلەن تەمىنلەيدۇ، ئۇسسۇلۇق بىلەن تەمىنلەيدۇ"},{"SurahNumber":26,"VerseNumber":80,"Text":"ئاغرىپ قالسام ئۇ مېنى ساقايتىدۇ"},{"SurahNumber":26,"VerseNumber":81,"Text":"ئۇ مېنى قەبزى روھ قىلىدۇ، كېيىن يەنە تىرىلدۈرىدۇ"},{"SurahNumber":26,"VerseNumber":82,"Text":"قىيامەت كۈنى ئۇنىڭ مېنىڭ خاتالىقلىرىمنى مەغپىرەت قىلىشىنى ئۈمىد قىلىمەن"},{"SurahNumber":26,"VerseNumber":83,"Text":"پەرۋەردىگارىم! ماڭا ئىلىم ھېكمەت ئاتا قىلغىن، مېنى ياخشىلارغا قوشقىن"},{"SurahNumber":26,"VerseNumber":84,"Text":"كېيىنكىلەر ئارىسىدا ياخشى نامىمنى قالدۇرغىن"},{"SurahNumber":26,"VerseNumber":85,"Text":"مېنى نازۇ-نېمەتلىك جەننەتنىڭ ۋارىسلىرىدىن قىلغىن"},{"SurahNumber":26,"VerseNumber":86,"Text":"ئاتامغا مەغپىرەت قىلغىن، ئۇ ھەقىقەتەن گۇمراھلاردىن بولدى"},{"SurahNumber":26,"VerseNumber":87,"Text":"ئۇلار (يەنى خالايىقلار) (ھېساب بېرىش ئۈچۈن) تىرىلدۈرىلىدىغان كۈندە مېنى رەسۋا قىلمىغىن"},{"SurahNumber":26,"VerseNumber":88,"Text":"ئۇ كۈنى (ھېچ كىشىگە) مال ۋە ئوغۇللار پايدا يەتكۈزەلمەيدۇ"},{"SurahNumber":26,"VerseNumber":89,"Text":"پەقەت (ئاللاھنىڭ دەرگاھى) غا پاك قەلب بىلەن كەلگەن ئادەمگىلا پايدا يەتكۈزۈلىدۇ»"},{"SurahNumber":26,"VerseNumber":90,"Text":"جەننەت تەقۋادارلارغا يېقىنلاشتۇرۇلىدۇ"},{"SurahNumber":26,"VerseNumber":91,"Text":"دوزاخ گۇمراھلارغا ئوچۇق كۆرسىتىلىدۇ"},{"SurahNumber":26,"VerseNumber":92,"Text":"ئۇلارغا: «سىلەر ئىلگىرى ئاللاھنى قويۇپ چوقۇنغان نەرسەڭلار قەيەردە؟ ئۇلار سىلەرگە ياردەم بېرەلەمدۇ؟ يا ئۆزلىرىگە ياردەم بېرەلەمدۇ؟» دېيىلىدۇ[92ـ]"},{"SurahNumber":26,"VerseNumber":93,"Text":"ئۇلارغا: «سىلەر ئىلگىرى ئاللاھنى قويۇپ چوقۇنغان نەرسەڭلار قەيەردە؟ ئۇلار سىلەرگە ياردەم بېرەلەمدۇ؟ يا ئۆزلىرىگە ياردەم بېرەلەمدۇ؟» دېيىلىدۇ[92ـ]"},{"SurahNumber":26,"VerseNumber":94,"Text":"بۇتلار، گۇمراھلار ۋە ئىبلىسنىڭ قوشۇنلىرىنىڭ ھەممىسى دوزاخقا ئۈستى ـ ئۈستىلەپ تاشلىنىدۇ[94ـ]"},{"SurahNumber":26,"VerseNumber":95,"Text":"بۇتلار، گۇمراھلار ۋە ئىبلىسنىڭ قوشۇنلىرىنىڭ ھەممىسى دوزاخقا ئۈستى ـ ئۈستىلەپ تاشلىنىدۇ[94ـ]"},{"SurahNumber":26,"VerseNumber":96,"Text":"ئۇلار دوزاختا جېدەللىشىپ ئېيتىدۇ: «ئاللاھ بىلەن قەسەمكى، بىز ئوپئوچۇق گۇمراھلىقتا ئىدۇق[96ـ]"},{"SurahNumber":26,"VerseNumber":97,"Text":"ئۇلار دوزاختا جېدەللىشىپ ئېيتىدۇ: «ئاللاھ بىلەن قەسەمكى، بىز ئوپئوچۇق گۇمراھلىقتا ئىدۇق[96ـ]"},{"SurahNumber":26,"VerseNumber":98,"Text":"ئۆز ۋاقتىدا بىز سىلەرنى (ئىبادەتتە) ئالەملەرنىڭ پەرۋەردىگارى بىلەن ئوخشاش ئورۇندا قوياتتۇق"},{"SurahNumber":26,"VerseNumber":99,"Text":"بىزنى پەقەت گۇناھكارلارلا ئازدۇردى"},{"SurahNumber":26,"VerseNumber":100,"Text":"شۇنىڭ ئۈچۈن بىزگە شاپائەت قىلغۇچىلار يوق"},{"SurahNumber":26,"VerseNumber":101,"Text":"ۋە يېقىن دوستمۇ يوق"},{"SurahNumber":26,"VerseNumber":102,"Text":"ئەگەر بىزگە (دۇنياغا) قايتىشقا بولسا ئىدى، بىز مۆمىنلەردىن بولاتتۇق»"},{"SurahNumber":26,"VerseNumber":103,"Text":"شۈبھىسىزكى، بۇنىڭدا (يەنى ئىبراھىم ۋە ئۇنىڭ قەۋمىنىڭ قىسسەسىدە) (ئەقىل ئىگىلىرى ئۈچۈن) ئەلۋەتتە (چوڭ) ئىبرەت بار، ئۇلارنىڭ تولىسى ئىمان ئېيتقۇچى بولمىدى"},{"SurahNumber":26,"VerseNumber":104,"Text":"سېنىڭ پەرۋەردىگارىڭ ھەقىقەتەن ناھايىتى غالىبتۇر، ناھايىتى مېھرىباندۇر"},{"SurahNumber":26,"VerseNumber":105,"Text":"نۇھنىڭ قەۋمى پەيغەمبەرلەرنى ئىنكار قىلدى"},{"SurahNumber":26,"VerseNumber":106,"Text":"ئۆز ۋاقتىدا ئۇلارغا قېرىندىشى نۇھ ئېيتتى: «سىلەر (ئاللاھتىن) قورقمامسىلەر؟"},{"SurahNumber":26,"VerseNumber":107,"Text":"مەن ھەقىقەتەن سىلەرگە سادىق بىر پەيغەمبەرمەن"},{"SurahNumber":26,"VerseNumber":108,"Text":"سىلەر ئاللاھتىن قورقۇڭلار، ماڭا ئىتائەت قىلىڭلار"},{"SurahNumber":26,"VerseNumber":109,"Text":"تەبلىغ قىلغانلىقىمغا سىلەردىن ھېچقانداق ھەق تەلەپ قىلمايمەن، ئۇنى پەقەت ئالەملەرنىڭ پەرۋەردىگارىدىن تىلەيمەن"},{"SurahNumber":26,"VerseNumber":110,"Text":"ئاللاھتىن قورقۇڭلار، ماڭا ئىتائەت قىلىڭلار»"},{"SurahNumber":26,"VerseNumber":111,"Text":"ئۇلار: «(ئى نۇھ!) ساڭا تۆۋەن تەبىقىدىكى ئادەملەر ئەگەشكەن تۇرسا، ساڭا بىز ئىمان ئېيتامدۇق؟» دېدى"},{"SurahNumber":26,"VerseNumber":112,"Text":"نۇھ ئېيتتى: «مەن ئۇلارنىڭ نېمە قىلغانلىقىنى ئۇقمايمەن"},{"SurahNumber":26,"VerseNumber":113,"Text":"ئەگەر بىلسەڭلار ئۇلاردىن ھېساب ئېلىشنى پەقەت پەرۋەردىگارىم ئۈستىگە ئالغان"},{"SurahNumber":26,"VerseNumber":114,"Text":"مەن مۆمىنلەرنى قوغلىۋەتمەيمەن"},{"SurahNumber":26,"VerseNumber":115,"Text":"مەن پەقەت ئوچۇق ـ ئاشكارا ئاگاھلاندۇرغۇچىمەن»"},{"SurahNumber":26,"VerseNumber":116,"Text":"ئۇلار ئېيتتى: «ئى نۇھ! ئەگەر سەن (پەيغەمبەرلىك دەۋىتىڭدىن) يانمىساڭ، سەن چوقۇم تاش ـ كېسەك قىلىنىپ ئۆلتۈرۈلگۈچىلەردىن بولىسەن»"},{"SurahNumber":26,"VerseNumber":117,"Text":"نۇھ ئېيتتى: «پەرۋەردىگارىم! قەۋمىم مېنى ھەقىقەتەن ئىنكار قىلدى"},{"SurahNumber":26,"VerseNumber":118,"Text":"مەن بىلەن ئۇلارنىڭ ئارىسىدا ھۆكۈم چىقارغىن، مېنى ۋە مەن بىلەن بىللە بولغان مۆمىنلەرنى قۇتقۇزغىن»"},{"SurahNumber":26,"VerseNumber":119,"Text":"بىز ئۇنى ۋە (ئادەملەر، ھايۋانلار بىلەن) لىق تولغان كېمىدە ئۇنىڭ بىلەن بىللە بولغانلارنى قۇتقۇزدۇق"},{"SurahNumber":26,"VerseNumber":120,"Text":"(ئۇلارنى قۇتقۇزغاندىن) كېيىن ئاندىن قالغانلارنى غەرق قىلدۇق"},{"SurahNumber":26,"VerseNumber":121,"Text":"بۇنىڭدا (تەپەككۇر قىلغۇچىلار ئۈچۈن) ئەلۋەتتە (چوڭ) ئىبرەت بار، ئۇلار (يەنى كىشىلەر) نىڭ تولىسى ئىمان ئېيتقۇچى بولمىدى"},{"SurahNumber":26,"VerseNumber":122,"Text":"سېنىڭ پەرۋەردىگارىڭ ھەقىقەتەن ناھايىتى غالىبتۇر، ناھايىتى مېھرىباندۇر"},{"SurahNumber":26,"VerseNumber":123,"Text":"ئاد (خەلقى) پەيغەمبەرلەرنى ئىنكار قىلدى"},{"SurahNumber":26,"VerseNumber":124,"Text":"ئۆز ۋاقتىدا ئۇلارغا قېرىندىشى ھۇد ئېيتتى: «سىلەر (ئاللاھتىن) قورقمامسىلەر؟"},{"SurahNumber":26,"VerseNumber":125,"Text":"مەن ھەقىقەتەن سىلەرگە سادىق پەيغەمبەرمەن"},{"SurahNumber":26,"VerseNumber":126,"Text":"سىلەر ئاللاھتىن قورقۇڭلار، ماڭا ئىتائەت قىلىڭلار"},{"SurahNumber":26,"VerseNumber":127,"Text":"تەبلىغ قىلغانلىقىمغا سىلەردىن ھېچقانداق ھەق تەلەپ قىلمايمەن، ئۇنى پەقەت ئالەملەرنىڭ پەرۋەردىگارىدىن تىلەيمەن"},{"SurahNumber":26,"VerseNumber":128,"Text":"سىلەر ھەر بىر ئېگىز جايغا ئويۇن ـ كۈلكە ئۈچۈن بىر ئالامەت (يەنى ئېگىز بىنا) سالامسىلەر؟"},{"SurahNumber":26,"VerseNumber":129,"Text":"(گويا سىلەر ئۆلمەيدىغاندەك) دۇنيادا مەڭگۈ قېلىشنى ئۈمىد قىلىپ پۇختا سارايلارنى سالامسىلەر؟"},{"SurahNumber":26,"VerseNumber":130,"Text":"ئەگەر (بىراۋنى) جازالىساڭلار، زالىملاردەك جازالايسىلەر"},{"SurahNumber":26,"VerseNumber":131,"Text":"سىلەر ئاللاھتىن قورقۇڭلار، ماڭا ئىتائەت قىلىڭلار"},{"SurahNumber":26,"VerseNumber":132,"Text":"سىلەرگە سىلەر بىلىدىغان نېمەتلەرنى ئاتا قىلغان ئاللاھتىن قورقۇڭلار"},{"SurahNumber":26,"VerseNumber":133,"Text":"ئۇ سىلەرگە چارۋىلارنى، ئوغۇللارنى، باغلارنى، بۇلاقلارنى ئاتا قىلدى[133ـ]"},{"SurahNumber":26,"VerseNumber":134,"Text":"ئۇ سىلەرگە چارۋىلارنى، ئوغۇللارنى، باغلارنى، بۇلاقلارنى ئاتا قىلدى[133ـ]"},{"SurahNumber":26,"VerseNumber":135,"Text":"مەن ھەقىقەتەن سىلەرنىڭ بۈيۈك كۈننىڭ ئازابىغا قېلىشىڭلاردىن قورقىمەن»"},{"SurahNumber":26,"VerseNumber":136,"Text":"ئۇلار ئېيتتى: «نەسىھەت قىلامسەن، قىلمامسەن، بەرىبىر بىزگە ئوخشاش"},{"SurahNumber":26,"VerseNumber":137,"Text":"بۇ پەقەت بۇرۇنقىلاردىن قالغان ئادەت"},{"SurahNumber":26,"VerseNumber":138,"Text":"بىز ھەرگىز جازالانمايمىز»"},{"SurahNumber":26,"VerseNumber":139,"Text":"ئۇلار ئۇنى (يەنى ھۇدنى) ئىنكار قىلدى، ئۇلارنى بىز ھالاك قىلدۇق، بۇنىڭدا ئەلۋەتتە (چوڭ) ئىبرەت بار، ئۇلارنىڭ تولىسى ئىمان ئېيتقۇچى بولمىدى"},{"SurahNumber":26,"VerseNumber":140,"Text":"سېنىڭ پەرۋەردىگارىڭ ھەقىقەتەن ناھايىتى غالىبتۇر، ناھايىتى مېھرىباندۇر"},{"SurahNumber":26,"VerseNumber":141,"Text":"سەمۇد (خەلقى) پەيغەمبەرلەرنى ئىنكار قىلدى"},{"SurahNumber":26,"VerseNumber":142,"Text":"ئۆز ۋاقتىدا ئۇلارغا قېرىندىشى سالىھ ئېيتتى: «(ئاللاھتىن) قورقمامسىلەر؟"},{"SurahNumber":26,"VerseNumber":143,"Text":"مەن ھەقىقەتەن سىلەرگە سادىق پەيغەمبەرمەن"},{"SurahNumber":26,"VerseNumber":144,"Text":"سىلەر ئاللاھتىن قورقۇڭلار، ماڭا ئىتائەت قىلىڭلار"},{"SurahNumber":26,"VerseNumber":145,"Text":"تەبلىغ قىلغانلىقىمغا سىلەردىن ھېچقانداق ھەق تەلەپ قىلمايمەن، ئۇنى پەقەت ئالەملەرنىڭ پەرۋەردىگارىدىن تىلەيمەن"},{"SurahNumber":26,"VerseNumber":146,"Text":"سىلەر بۇ يەرلەردە، باغچىلاردىن، بۇلاقلاردىن، زىرائەتلەردىن، يۇمشاق پىشقان خورمىلاردىن بەھرىمەن بولۇپ خاتىرجەم ھالدا داۋاملىق قالىمىز (دەپ ئويلامسىلەر؟)[146ـ]"},{"SurahNumber":26,"VerseNumber":147,"Text":"سىلەر بۇ يەرلەردە، باغچىلاردىن، بۇلاقلاردىن، زىرائەتلەردىن، يۇمشاق پىشقان خورمىلاردىن بەھرىمەن بولۇپ خاتىرجەم ھالدا داۋاملىق قالىمىز (دەپ ئويلامسىلەر؟)[146ـ]"},{"SurahNumber":26,"VerseNumber":148,"Text":"سىلەر بۇ يەرلەردە، باغچىلاردىن، بۇلاقلاردىن، زىرائەتلەردىن، يۇمشاق پىشقان خورمىلاردىن بەھرىمەن بولۇپ خاتىرجەم ھالدا داۋاملىق قالىمىز (دەپ ئويلامسىلەر؟)[146ـ]"},{"SurahNumber":26,"VerseNumber":149,"Text":"ئۇستىلىق بىلەن تاغلارنى تېشىپ ئۆي ياسامسىلەر؟"},{"SurahNumber":26,"VerseNumber":150,"Text":"ئاللاھتىن قورقۇڭلار، ماڭا ئىتائەت قىلىڭلار"},{"SurahNumber":26,"VerseNumber":151,"Text":"زېمىندا بۇزغۇنچىلىق قىلىدىغان، ئىسلاھ قىلمايدىغان ھەددىدىن ئاشقۇچىلارنىڭ ئەمرىگە ئىتائەت قىلماڭلار»[151ـ]"},{"SurahNumber":26,"VerseNumber":152,"Text":"زېمىندا بۇزغۇنچىلىق قىلىدىغان، ئىسلاھ قىلمايدىغان ھەددىدىن ئاشقۇچىلارنىڭ ئەمرىگە ئىتائەت قىلماڭلار»[151ـ]"},{"SurahNumber":26,"VerseNumber":153,"Text":"ئۇلار ئېيتتى: «سەن ھەقىقەتەن سېھىر قىلىنغانلاردىنسەن"},{"SurahNumber":26,"VerseNumber":154,"Text":"سەن پەقەت بىزگە ئوخشاش بىر ئىنسانسەن، ئەگەر سەن راستچىللاردىن بولساڭ، بىرەر مۆجىزە كەلتۈرۈپ باققىن»"},{"SurahNumber":26,"VerseNumber":155,"Text":"سالىھ ئېيتتى: «بۇ چىشى تۆگە (سۈيۈڭلاردىن بىر كۈن) ئىچىدۇ، سىلەرمۇ مۇئەييەن بىر كۈن ئىچىسىلەر"},{"SurahNumber":26,"VerseNumber":156,"Text":"ئۇنىڭغا يامانلىق قىلماڭلار، بولمىسا سىلەر بۈيۈك كۈننىڭ ئازابىغا دۇچار بولۇسىلەر»"},{"SurahNumber":26,"VerseNumber":157,"Text":"ئۇلار چىشى تۆگىنى بوغۇزلىدى، شۇنىڭ بىلەن ئۇلار نادامەتكە قالدى"},{"SurahNumber":26,"VerseNumber":158,"Text":"ئۇلارغا ئازاب چۈشتى، بۇنىڭدا ئەلۋەتتە (چوڭ) ئىبرەت بار، ئۇلارنىڭ تولىسى ئىمان ئېيتقۇچى بولمىدى"},{"SurahNumber":26,"VerseNumber":159,"Text":"سېنىڭ پەرۋەردىگارىڭ ھەقىقەتەن ناھايىتى غالىبتۇر، ناھايىتى مېھرىباندۇر"},{"SurahNumber":26,"VerseNumber":160,"Text":"لۇتنىڭ قەۋمى پەيغەمبەرلەرنى ئىنكار قىلدى"},{"SurahNumber":26,"VerseNumber":161,"Text":"ئۆز ۋاقتىدا ئۇلارغا قېرىندىشى لۇت ئېيتتى: «سىلەر (ئاللاھتىن) قورقمامسىلەر؟"},{"SurahNumber":26,"VerseNumber":162,"Text":"مەن ھەقىقەتەن سىلەرگە سادىق پەيغەمبەرمەن"},{"SurahNumber":26,"VerseNumber":163,"Text":"سىلەر ئاللاھتىن قورقۇڭلار، ماڭا ئىتائەت قىلىڭلار"},{"SurahNumber":26,"VerseNumber":164,"Text":"تەبلىغ قىلغانلىقىمغا سىلەردىن ھېچقانداق ھەق تەلەپ قىلمايمەن، ئۇنى پەقەت ئالەملەرنىڭ پەرۋەردىگارىدىن تىلەيمەن"},{"SurahNumber":26,"VerseNumber":165,"Text":"سىلەر ئەھلى جاھان ئىچىدىن لىۋاتە قىلىپ، پەرۋەردىگارىڭلار سىلەر ئۈچۈن ياراتقان ئاياللىرىڭلارنى تاشلاپ قويامسىلەر؟ سىلەر ھەقىقەتەن (بۇزۇقچىلىقتا) ھەددىدىن ئاشقۇچى قەۋمسىلەر»[165ـ]"},{"SurahNumber":26,"VerseNumber":166,"Text":"سىلەر ئەھلى جاھان ئىچىدىن لىۋاتە قىلىپ، پەرۋەردىگارىڭلار سىلەر ئۈچۈن ياراتقان ئاياللىرىڭلارنى تاشلاپ قويامسىلەر؟ سىلەر ھەقىقەتەن (بۇزۇقچىلىقتا) ھەددىدىن ئاشقۇچى قەۋمسىلەر»[165ـ]"},{"SurahNumber":26,"VerseNumber":167,"Text":"ئۇلار ئېيتتى: «ئى لۇت! ئەگەر (دەۋىتىڭدىن) قايتمىساڭ، چوقۇم سۈرگۈن قىلىنىسەن»"},{"SurahNumber":26,"VerseNumber":168,"Text":"لۇت ئېيتتى: «مەن سىلەرنىڭ قىلىقىڭلاردىن قاتتىق يىرگىنىمەن"},{"SurahNumber":26,"VerseNumber":169,"Text":"پەرۋەردىگارىم! قىلمىشلىرى تۈپەيلىدىن (ئۇلارغا كېلىدىغان ئازابتىن) مېنى ۋە تەۋەلىرىمنى قۇتقۇزغىن»"},{"SurahNumber":26,"VerseNumber":170,"Text":"ئۇنى ۋە ئۇنىڭ تەۋەلىرىنىڭ ھەممىسىنى قۇتقۇزدۇق"},{"SurahNumber":26,"VerseNumber":171,"Text":"پەقەت موماينى (يەنى لۇتنىڭ ئايالىنى قالدۇرۇپ قويۇپ) ھالاك قىلدۇق"},{"SurahNumber":26,"VerseNumber":172,"Text":"ئاندىن قالغانلارنى ھالاك قىلدۇق"},{"SurahNumber":26,"VerseNumber":173,"Text":"ئۇلارنىڭ ئۈستىگە بىز يامغۇر (يەنى تاش) ياغدۇردۇق، ئاگاھلاندۇرۇلغۇچىلارغا ياغدۇرۇلغان يامغۇر نېمىدېگەن يامان"},{"SurahNumber":26,"VerseNumber":174,"Text":"بۇنىڭدا ئەلۋەتتە (چوڭ) بىر ئىبرەت بار، ئۇلارنىڭ تولىسى ئىمان ئېيتقۇچى بولمىدى"},{"SurahNumber":26,"VerseNumber":175,"Text":"سېنىڭ پەرۋەردىگارىڭ ھەقىقەتەن ناھايىتى غالىبتۇر، ناھايىتى مېھرىباندۇر"},{"SurahNumber":26,"VerseNumber":176,"Text":"ئەيكىلىقلار پەيغەمبەرلىرىنى ئىنكار قىلدى"},{"SurahNumber":26,"VerseNumber":177,"Text":"ئۆز ۋاقتىدا شۇئەيب ئۇلارغا ئېيتتى: «سىلەر (ئاللاھتىن) قورقمامسىلەر؟"},{"SurahNumber":26,"VerseNumber":178,"Text":"مەن ھەقىقەتەن سىلەرگە سادىق پەيغەمبەرمەن"},{"SurahNumber":26,"VerseNumber":179,"Text":"ئاللاھتىن قورقۇڭلار، ماڭا ئىتائەت قىلىڭلار"},{"SurahNumber":26,"VerseNumber":180,"Text":"تەبلىغ قىلغانلىقىمغا سىلەردىن ھېچقانداق ھەق تەلەپ قىلمايمەن، ئۇنى پەقەت ئالەملەرنىڭ پەرۋەردىگارىدىن تىلەيمەن"},{"SurahNumber":26,"VerseNumber":181,"Text":"ئۆلچەمنى تولدۇرۇپ بېرىڭلار، كەم بەرگۈچىلەردىن بولماڭلار"},{"SurahNumber":26,"VerseNumber":182,"Text":"(نەرسىلەرنى) توغرا تارازىدا تارتىڭلار[182]،"},{"SurahNumber":26,"VerseNumber":183,"Text":"كىشىلەرگە نەرسىلىرىنى (يەنى قايسى يول بىلەن بولمىسۇن، كىشىلەرنىڭ ھەقلىرىنى) كەم بەرمەڭلار، يەر يۈزىدە بۇزغۇنچىلىق قىلىپ پىتنە ـ پاسات تېرىماڭلار"},{"SurahNumber":26,"VerseNumber":184,"Text":"سىلەرنى ۋە ئىلگىرىكى ئۈممەتلەرنى ياراتقان ئاللاھتىن قورقۇڭلار»"},{"SurahNumber":26,"VerseNumber":185,"Text":"ئۇلار ئېيتتى: «سەن سېھىر قىلىنغۇچىلاردىنسەن"},{"SurahNumber":26,"VerseNumber":186,"Text":"سەن پەقەت بىزگە ئوخشاش (ئاددى) ئادەمسەن، سېنى بىز ھەقىقەتەن يالغانچى دەپ گۇمان قىلىمىز"},{"SurahNumber":26,"VerseNumber":187,"Text":"ئەگەر (سۆزۈڭدە) راستچىللاردىن بولساڭ، بىزگە ئاسماندىن ئازاب چۈشۈرگىن»"},{"SurahNumber":26,"VerseNumber":188,"Text":"شۇئەيب ئېيتتى: «پەرۋەردىگارىم سىلەرنىڭ قىلمىشىڭلارنى ئوبدان بىلىدۇ»"},{"SurahNumber":26,"VerseNumber":189,"Text":"ئۇلار شۇئەيبنى ئىنكار قىلدى، ئۇلارنى سايە كۈنىنىڭ ئازابى ھالاك قىلدى. ئۇ ھەقىقەتەن بۈيۈك كۈننىڭ ئازابى ئىدى"},{"SurahNumber":26,"VerseNumber":190,"Text":"بۇنىڭدا ئەلۋەتتە (چوڭ) ئىبرەت بار، ئۇلارنىڭ تولىسى ئىمان ئېيتقۇچىلاردىن بولمىدى"},{"SurahNumber":26,"VerseNumber":191,"Text":"سېنىڭ پەرۋەردىگارىڭ ھەقىقەتەن ناھايىتى غالىبتۇر، ناھايىتى مېھرىباندۇر"},{"SurahNumber":26,"VerseNumber":192,"Text":"شۈبھىسىزكى، قۇرئان ئالەملەرنىڭ پەرۋەردىگارى تەرىپىدىن نازىل قىلىنغاندۇر"},{"SurahNumber":26,"VerseNumber":193,"Text":"ئاگاھلاندۇرغۇچىلاردىن بولۇشۇڭ ئۈچۈن، ئىشەنچلىك جىبرىئىل ئۇنى سېنىڭ قەلبىڭگە ئېلىپ چۈشتى[193ـ]"},{"SurahNumber":26,"VerseNumber":194,"Text":"ئاگاھلاندۇرغۇچىلاردىن بولۇشۇڭ ئۈچۈن، ئىشەنچلىك جىبرىئىل ئۇنى سېنىڭ قەلبىڭگە ئېلىپ چۈشتى[193ـ]"},{"SurahNumber":26,"VerseNumber":195,"Text":"(قۇرئان) ئوچۇق ئەرەبى تىلدا (نازىل بولدى)"},{"SurahNumber":26,"VerseNumber":196,"Text":"ھەقىقەتەن قۇرئان ئىلگىرىكى (پەيغەمبەرلەرنىڭ) كىتابلىرىدا تىلغا ئېلىنغان"},{"SurahNumber":26,"VerseNumber":197,"Text":"(ئابدۇللا ئىبنى سالام ۋە ئۇنىڭ ئىمان ئېيتقان ھەمراھلىرىغا ئوخشاش) بەنى ئىسرائىل ئۆلىمالىرىنىڭ قۇرئاننى بىلىشى مۇشرىكلارغا (قۇرئاننىڭ توغرىلىقىنى كۆرسىتىدىغان) دەلىل بولمامدۇ؟"},{"SurahNumber":26,"VerseNumber":198,"Text":"ئەگەر بىز قۇرئاننى ئەرەب بولمىغان بىر ئادەمگە نازىل قىلغان بولساق، ئۇ قۇرئاننى ئۇلارغا ئوقۇپ بەرسە، ئۇلار ئۇنىڭغا ئىشەنمەيتتى[198ـ]"},{"SurahNumber":26,"VerseNumber":199,"Text":"ئەگەر بىز قۇرئاننى ئەرەب بولمىغان بىر ئادەمگە نازىل قىلغان بولساق، ئۇ قۇرئاننى ئۇلارغا ئوقۇپ بەرسە، ئۇلار ئۇنىڭغا ئىشەنمەيتتى[198ـ]"},{"SurahNumber":26,"VerseNumber":200,"Text":"شۇنىڭدەك گۇناھكارلارنىڭ دىللىرىغا ئىشەنمەسلىكنى سالدۇق (ئۇلار قۇرئاننى چۈشىنىپ، ئۇنىڭ پاساھەت ـ بالاغىتىنى ۋە مۆجىزە ئىكەنلىكىنى بىلىپ تۇرۇپ ئىمان ئېيتمىدى)"},{"SurahNumber":26,"VerseNumber":201,"Text":"ئۇلار (ئاللاھنىڭ) قاتتىق ئازابىنى كۆرمىگۈچە قۇرئانغا ئىشەنمەيدۇ"},{"SurahNumber":26,"VerseNumber":202,"Text":"ئۇ ئازاب ئۇلارغا ئۇشتۇمتۇت كېلىدۇ، ئۇلار ئۇنىڭ (كەلگەنلىكىنى) تۇيماي قالىدۇ"},{"SurahNumber":26,"VerseNumber":203,"Text":"(ئۇلارغا تۇيۇقسىز ئازاب كەلگەندە) ئۇلار: «بىزگە (ئىمان ئېيتىۋېلىش ئۈچۈن) مۆھلەت بېرىلەمدۇ؟» دەيدۇ"},{"SurahNumber":26,"VerseNumber":204,"Text":"ئۇلار بىزنىڭ ئازابىمىزنىڭ بۇرۇنراق كېلىشىنى تىلەمدۇ؟"},{"SurahNumber":26,"VerseNumber":205,"Text":"ئېيتىپ باققىنا! ئەگەر ئۇلارنى (نۇرغۇن) يىللار (نېمەتلىرىمىزدىن) بەھرىمەن قىلساق، ئاندىن ئۇلارغا ئاگاھلاندۇرۇلغان ئازاب كەلسە، ئۇلارنىڭ بەھرىمەن بولغان نېمەتلىرى (ئۇلاردىن ئازابنى دەپئى قىلىشتا) ھېچ نەرسىگە ئەسقاتمايدۇ[205ـ]"},{"SurahNumber":26,"VerseNumber":206,"Text":"ئېيتىپ باققىنا! ئەگەر ئۇلارنى (نۇرغۇن) يىللار (نېمەتلىرىمىزدىن) بەھرىمەن قىلساق، ئاندىن ئۇلارغا ئاگاھلاندۇرۇلغان ئازاب كەلسە، ئۇلارنىڭ بەھرىمەن بولغان نېمەتلىرى (ئۇلاردىن ئازابنى دەپئى قىلىشتا) ھېچ نەرسىگە ئەسقاتمايدۇ[205ـ]"},{"SurahNumber":26,"VerseNumber":207,"Text":"ئېيتىپ باققىنا! ئەگەر ئۇلارنى (نۇرغۇن) يىللار (نېمەتلىرىمىزدىن) بەھرىمەن قىلساق، ئاندىن ئۇلارغا ئاگاھلاندۇرۇلغان ئازاب كەلسە، ئۇلارنىڭ بەھرىمەن بولغان نېمەتلىرى (ئۇلاردىن ئازابنى دەپئى قىلىشتا) ھېچ نەرسىگە ئەسقاتمايدۇ[205ـ]"},{"SurahNumber":26,"VerseNumber":208,"Text":"قانداقلىكى شەھەر بولمىسۇن، ۋەز ـ نەسىھەت قىلىش ئۈچۈن پەيغەمبەرلەرنى ئەۋەتمىگۈچە، ئۇنى ھالاك قىلمىدۇق، [208ـ]"},{"SurahNumber":26,"VerseNumber":209,"Text":"(ئۇلارنى جازالاشتا) بىز زالىم بولمىدۇق"},{"SurahNumber":26,"VerseNumber":210,"Text":"قۇرئاننى شەيتانلار ئېلىپ چۈشكىنى يوق"},{"SurahNumber":26,"VerseNumber":211,"Text":"بۇ ئۇلارغا لايىق ئەمەس. ئۇلارمۇ (ئۇنىڭغا) قادىر بولالمايدۇ"},{"SurahNumber":26,"VerseNumber":212,"Text":"شۈبھىسىزكى، ئۇلار (يەنى شەيتانلار) (ئوغرىلىقچە) تىڭشاشتىن مەنئى قىلىنغاندۇر"},{"SurahNumber":26,"VerseNumber":213,"Text":"ئاللاھتىن باشقا ھېچ ئىلاھقا ئىبادەت قىلمىغىن، ئۇنداق قىلساڭ، ئازاب قىلىنغۇچىلاردىن بولۇپ قالىسەن"},{"SurahNumber":26,"VerseNumber":214,"Text":"يېقىن خىش - ئەقرىبالىرىڭنى ئاگاھلاندۇرغىن"},{"SurahNumber":26,"VerseNumber":215,"Text":"ساڭا ئەگەشكەن مۆمىنلەرگە مۇلايىم بولغىن"},{"SurahNumber":26,"VerseNumber":216,"Text":"ئەگەر ئۇلار ساڭا ئاسىيلىق قىلسا: «مەن سىلەرنىڭ قىلمىشلىرىڭلاردىن ھەقىقەتەن ئادا ـ جۇدا مەن» دېگىن"},{"SurahNumber":26,"VerseNumber":217,"Text":"ناھايىتى غالىب، مېھرىبان ئاللاھقا يۆلەنگىن"},{"SurahNumber":26,"VerseNumber":218,"Text":"ئاللاھ سېنى (نامازغا) قوپقىنىڭدا كۆرۈپ تۇرىدۇ"},{"SurahNumber":26,"VerseNumber":219,"Text":"ناماز ئوقۇغۇچىلار ئارىسىدىكى (سەجدىگە بارغانلىق، رۇكۇغا تۇرغانلىق ۋە قىيامدا تۇرغانلىق) ھەرىكىتىڭنى كۆرۈپ تۇرىدۇ"},{"SurahNumber":26,"VerseNumber":220,"Text":"شۈبھىسىزكى، ئاللاھ ھەممىنى ئاڭلاپ تۇرغۇچىدۇر، ھەممىنى بىلىپ تۇرغۇچىدۇر"},{"SurahNumber":26,"VerseNumber":221,"Text":"(ئى مۇھەممەد! مەككە كۇففارلىرىغا ئېيتقىنكى) سىلەرگە مەن شەيتانلارنىڭ كىمگە چۈشىدىغانلىقىنى ئېيتىپ بېرەيمۇ؟"},{"SurahNumber":26,"VerseNumber":222,"Text":"ئۇلار ھەربىر ئىغۋا توقۇغۇچى، گۇناھكارغا چۈشىدۇ"},{"SurahNumber":26,"VerseNumber":223,"Text":"ئۇلار (پەرىشتىلەرنىڭ سۆزلىرىنى ئوغرىلىقچە) ئاڭلايدۇ، ئۇلار (يەنى شەيتانلار) نىڭ تولىسى يالغانچىلاردۇر"},{"SurahNumber":26,"VerseNumber":224,"Text":"شائىرلارغا گۇمراھلار ئەگىشىدۇ"},{"SurahNumber":26,"VerseNumber":225,"Text":"ئۇلارنىڭ (سۆز) ۋادىلىرىدا تېڭىرقاپ يۈرگەنلىكىنى كۆرمەمسەن؟"},{"SurahNumber":26,"VerseNumber":226,"Text":"ئۇلار قىلمايدىغان نەرسىلىرىنى قىلدۇق دەپ سۆزلەيدۇ"},{"SurahNumber":26,"VerseNumber":227,"Text":"پەقەت ئىمان ئېيتقان ۋە ياخشى ئەمەللەرنى قىلغان، ئاللاھنى كۆپ زىكرى قىلغان، زۇلۇمغا ئۇچرىغاندىن كېيىن ئۆزىنى قوغدىغان شائىرلار بۇنىڭدىن مۇستەسنا، زۇلۇم قىلغۇچىلار ئۇزاققا قالماي قايسى جايغا قايتىدىغانلىقىنى بىلىدۇ"}]}