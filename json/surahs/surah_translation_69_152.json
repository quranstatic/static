{"Id":152,"LanguageCodes":["fa","fas"],"Name":"fas-bahaoddinkhorra","Author":"Baha Oddin Khorramshahi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":69,"VerseNumber":1,"Text":"حاقه‌"},{"SurahNumber":69,"VerseNumber":2,"Text":"حاقه چیست؟"},{"SurahNumber":69,"VerseNumber":3,"Text":"و چه دانی حاقه چیست؟"},{"SurahNumber":69,"VerseNumber":4,"Text":"قوم ثمود و عاد درهم کوب [/قیامت‌] را دروغ انگاشتند"},{"SurahNumber":69,"VerseNumber":5,"Text":"و اما ثمود، بر اثر طغیان خود به نابودی کشیده شدند"},{"SurahNumber":69,"VerseNumber":6,"Text":"و اما عاد، با تندبادی سخت سرد و بنیان‌کن به نابودی کشیده شدند"},{"SurahNumber":69,"VerseNumber":7,"Text":"که خداوند آن را هفت شب و هشت روز پیوسته بر آنان گماشت و آن قوم را در آن حال از پا در افتاده بینی، گویی ایشان خرمابنانی هستند ریشه کن شده‌"},{"SurahNumber":69,"VerseNumber":8,"Text":"پس آیا اثری از ایشان بازمانده می‌بینی؟"},{"SurahNumber":69,"VerseNumber":9,"Text":"و فرعون و پیشینیان او و [اهل‌] شهرهای نگونسار، طغیان پیش آوردند"},{"SurahNumber":69,"VerseNumber":10,"Text":"سپس از پیامبر پروردگارشان نافرمانی کردند، آنگاه [خداوند] آنان را به مؤاخذه‌ای سخت فرو گرفت‌"},{"SurahNumber":69,"VerseNumber":11,"Text":"ما آنگاه که سیلاب طغیان کرد، شما را در کشتی سوار کردیم‌"},{"SurahNumber":69,"VerseNumber":12,"Text":"تا سرانجام آن را پندآموزی برای شما گردانیم، و گوشهای نیوشا آن را فرا می‌گیرد"},{"SurahNumber":69,"VerseNumber":13,"Text":"و چون دمی یگانه در صور دمیده شود"},{"SurahNumber":69,"VerseNumber":14,"Text":"و زمین و کوهها برداشته شده و یکباره درهم کوبیده شود"},{"SurahNumber":69,"VerseNumber":15,"Text":"پس در چنین روزی واقعه‌[ی قیامت‌] روی دهد"},{"SurahNumber":69,"VerseNumber":16,"Text":"و آسمان از هم بشکافد و آن در چنین روزی سست پیوند است‌"},{"SurahNumber":69,"VerseNumber":17,"Text":"و فرشتگان بر کناره‌ها[ی آسمان‌] ایستاده باشند، و عرش پروردگارت را در آن روز هشت تن برفرازشان حمل می‌کنند"},{"SurahNumber":69,"VerseNumber":18,"Text":"در چنین روزی [بر خداوند] عرضه شوید، و هیچ رازتان پوشیده نماند"},{"SurahNumber":69,"VerseNumber":19,"Text":"سپس هر کس که کارنامه‌اش به دست راستش داده شود، [شادمانه‌] گوید بیایید کارنامه مرا بخوانید"},{"SurahNumber":69,"VerseNumber":20,"Text":"به یقین می‌دانستم که با حساب و کتاب خود مواجه خواهم شد"},{"SurahNumber":69,"VerseNumber":21,"Text":"آنگاه او در زندگی پسندیده‌ای است‌"},{"SurahNumber":69,"VerseNumber":22,"Text":"در بهشتی برین‌"},{"SurahNumber":69,"VerseNumber":23,"Text":"که میوه‌هایش دسترس است‌"},{"SurahNumber":69,"VerseNumber":24,"Text":"[به آنان گویند] به خاطر آنچه در روزگاران گذشته انجام داده‌اید، بخورید و بیاشامید گوارا"},{"SurahNumber":69,"VerseNumber":25,"Text":"و اما کسی که کارنامه‌اش به دست چپش داده شود، [سوکمندانه‌] گوید ای کاش کارنامه‌ام به من داده نمی‌شد"},{"SurahNumber":69,"VerseNumber":26,"Text":"و نمی‌دانستم حساب و کتابم چیست‌"},{"SurahNumber":69,"VerseNumber":27,"Text":"کاش آن [مرگ‌] یکسره بود"},{"SurahNumber":69,"VerseNumber":28,"Text":"مال و منال من به کار من نیامد"},{"SurahNumber":69,"VerseNumber":29,"Text":"دستگاه من از دستم برفت‌"},{"SurahNumber":69,"VerseNumber":30,"Text":"[گویند] او را فرو گیرید و دربندش کنید"},{"SurahNumber":69,"VerseNumber":31,"Text":"سپس به دوزخش درآورید"},{"SurahNumber":69,"VerseNumber":32,"Text":"سپس در زنجیری که طولش هفتاد ذرع است، بندش کنید"},{"SurahNumber":69,"VerseNumber":33,"Text":"که او به خداوند بزرگ ایمانی نداشت‌"},{"SurahNumber":69,"VerseNumber":34,"Text":"و بر اطعام بینوایان ترغیب نمی‌کرد"},{"SurahNumber":69,"VerseNumber":35,"Text":"حال امروز و اینجا دوستی ندارد"},{"SurahNumber":69,"VerseNumber":36,"Text":"و نه خوراکی، بجز زردابه‌"},{"SurahNumber":69,"VerseNumber":37,"Text":"که آن را جز خطاکاران نمی‌خورند"},{"SurahNumber":69,"VerseNumber":38,"Text":"پس به آنچه می‌بینید سوگند می‌خورم‌"},{"SurahNumber":69,"VerseNumber":39,"Text":"و به آنچه نمی‌بینید"},{"SurahNumber":69,"VerseNumber":40,"Text":"که آن [قرآن‌] برخوانده فرستاده گرامی است‌"},{"SurahNumber":69,"VerseNumber":41,"Text":"و سخن هیچ شاعری نیست، چه اندک ایمان می‌آورید"},{"SurahNumber":69,"VerseNumber":42,"Text":"و سخن هیچ کاهنی نیست، چه اندک پند می‌گیرید"},{"SurahNumber":69,"VerseNumber":43,"Text":"و فرو فرستاده‌ای از سوی پروردگار جهانیان است‌"},{"SurahNumber":69,"VerseNumber":44,"Text":"و اگر بر ما سخنانی می‌بست‌"},{"SurahNumber":69,"VerseNumber":45,"Text":"دست راستش را می‌گرفتیم‌"},{"SurahNumber":69,"VerseNumber":46,"Text":"سپس شاهرگش را قطع می‌کردیم‌"},{"SurahNumber":69,"VerseNumber":47,"Text":"و هیچ‌یک از شما مدافع او نبود"},{"SurahNumber":69,"VerseNumber":48,"Text":"و آن پندآموزی برای پرهیزگاران است‌"},{"SurahNumber":69,"VerseNumber":49,"Text":"و ما به یقین می‌دانیم که از میان شما تکذیب‌کنندگانی هستند"},{"SurahNumber":69,"VerseNumber":50,"Text":"و آن [پیام‌]، مایه حسرتی بر کافران است‌"},{"SurahNumber":69,"VerseNumber":51,"Text":"و آن [پیام‌]، حق‌الیقین است‌"},{"SurahNumber":69,"VerseNumber":52,"Text":"پس به نام پروردگار بزرگ خود تسبیح گوی‌"}]}