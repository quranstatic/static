{"Id":62,"LanguageCodes":["bs","bos"],"Name":"bos-besimkorkut","Author":"Besim Korkut","Language":"Bosnian","Description":"Bosnian","Direction":"ltr","Source":"http://tanzil.net","Translations":[{"SurahNumber":15,"VerseNumber":1,"Text":"Elif Lām Rā. Ovo su ajeti Knjige, Kur'ana jasnog"},{"SurahNumber":15,"VerseNumber":2,"Text":"Zažaliće nevjernici često što nisu postali muslimani"},{"SurahNumber":15,"VerseNumber":3,"Text":"Pusti ih neka jedu i naslađuju se, i neka ih zavara nada – znaće oni"},{"SurahNumber":15,"VerseNumber":4,"Text":"A Mi smo uništavali gradove samo u određeno vrijeme"},{"SurahNumber":15,"VerseNumber":5,"Text":"nijedan narod ne može ni ubrzati ni usporiti konac svoj"},{"SurahNumber":15,"VerseNumber":6,"Text":"Oni govore: \"Ej, ti kome se Kur'an objavljuje, ti si, uistinu, lud"},{"SurahNumber":15,"VerseNumber":7,"Text":"Zašto nam meleke ne dovedeš, ako je istina što govoriš"},{"SurahNumber":15,"VerseNumber":8,"Text":"Mi meleke šaljemo samo s Istinom, i tada im se ne bi dalo vremena da čekaju"},{"SurahNumber":15,"VerseNumber":9,"Text":"Mi, uistinu, Kur'an objavljujemo i zaista ćemo Mi nad njim bdjeti"},{"SurahNumber":15,"VerseNumber":10,"Text":"I prije tebe smo poslanike prijašnjim narodima slali"},{"SurahNumber":15,"VerseNumber":11,"Text":"i nijedan im poslanik nije došao, a da mu se nisu narugali"},{"SurahNumber":15,"VerseNumber":12,"Text":"Eto tako Mi Kur'an uvodimo u srca nevjernika"},{"SurahNumber":15,"VerseNumber":13,"Text":"oni u nj neće vjerovati, a zna se šta je bilo s narodima davnašnjim"},{"SurahNumber":15,"VerseNumber":14,"Text":"Kad bismo njih radi kapiju na nebu otvorili i oni se kroz nju uspinjali"},{"SurahNumber":15,"VerseNumber":15,"Text":"opet bi oni, zacijelo, rekli: \"Samo nam se pričinjava, mi smo ljudi opčinjeni"},{"SurahNumber":15,"VerseNumber":16,"Text":"Mi smo na nebu sazviježđa stvorili i za one koji ih posmatraju ukrasili"},{"SurahNumber":15,"VerseNumber":17,"Text":"i čuvamo ih od svakog šejtana prokletog"},{"SurahNumber":15,"VerseNumber":18,"Text":"a onoga koji kradom prisluškuje stiže svjetlica vidljiva"},{"SurahNumber":15,"VerseNumber":19,"Text":"A Zemlju smo prostrli i po njoj nepomične planine razbacali i učinili da na njoj sve s mjerom raste"},{"SurahNumber":15,"VerseNumber":20,"Text":"i dajemo vam iz nje hranu, a i onima koje vi ne hranite"},{"SurahNumber":15,"VerseNumber":21,"Text":"I ne postoji ništa čije riznice ne posjedujemo, a od toga Mi dajemo samo onoliko koliko je potrebno"},{"SurahNumber":15,"VerseNumber":22,"Text":"Mi šaljemo vjetrove da oplođuju, a iz neba spuštamo kišu da imate šta piti – vi time ne možete raspolagati"},{"SurahNumber":15,"VerseNumber":23,"Text":"I samo Mi dajemo život i smrt, i samo smo Mi vječni"},{"SurahNumber":15,"VerseNumber":24,"Text":"i samo Mi znamo one koji su vam prethodili, i samo Mi znamo one koji će poslije doći"},{"SurahNumber":15,"VerseNumber":25,"Text":"a On, Gospodar tvoj će ih, zaista, sve sabrati. On je mudar i sve zna"},{"SurahNumber":15,"VerseNumber":26,"Text":"Mi smo stvorili Adema od ilovače, od blata ustajalog"},{"SurahNumber":15,"VerseNumber":27,"Text":"a još prije smo stvorili džine od vatre užarene"},{"SurahNumber":15,"VerseNumber":28,"Text":"I kad Gospodar tvoj reče melekima: \"Ja ću stvoriti čovjeka od ilovače, od blata ustajalog"},{"SurahNumber":15,"VerseNumber":29,"Text":"i kad mu dam lik i u nj udahnem dušu, vi mu se poklonite"},{"SurahNumber":15,"VerseNumber":30,"Text":"svi meleki su se, zajedno, poklonili"},{"SurahNumber":15,"VerseNumber":31,"Text":"osim Iblisa; on se nije htio s njima pokloniti"},{"SurahNumber":15,"VerseNumber":32,"Text":"O, Iblise\" – reče On – \"zašto se ti ne htjede pokloniti"},{"SurahNumber":15,"VerseNumber":33,"Text":"Nije moje\" – reče – \"da se poklonim čovjeku koga si stvorio od ilovače, od blata ustajalog"},{"SurahNumber":15,"VerseNumber":34,"Text":"Onda izlazi iz Dženneta\" – reče On – \"nek si proklet"},{"SurahNumber":15,"VerseNumber":35,"Text":"i neka se prokletstvo zadrži na tebi do Dana sudnjeg"},{"SurahNumber":15,"VerseNumber":36,"Text":"Gospodaru moj\" – reče on – \"daj mi vremena do dana kada će oni biti oživljeni"},{"SurahNumber":15,"VerseNumber":37,"Text":"Daje ti se rok\" – reče On –"},{"SurahNumber":15,"VerseNumber":38,"Text":"do Dana već određenog"},{"SurahNumber":15,"VerseNumber":39,"Text":"Gospodaru moj\" – reče – \"zato što si me u zabludu doveo, ja ću njima na Zemlji poroke lijepim predstaviti i potrudiću se da ih sve zavedem"},{"SurahNumber":15,"VerseNumber":40,"Text":"osim među njima Tvojih robova iskrenih"},{"SurahNumber":15,"VerseNumber":41,"Text":"Ove ću se istine Ja držati\" – reče On"},{"SurahNumber":15,"VerseNumber":42,"Text":"Ti nećeš imati nikakve vlasti nad robovima Mojim, osim nad onima koji te budu slijedili, od onih zalutalih"},{"SurahNumber":15,"VerseNumber":43,"Text":"Za sve njih mjesto sastanka Džehennem će biti"},{"SurahNumber":15,"VerseNumber":44,"Text":"on će sedam kapija imati i kroz svaku će određen broj njih proći"},{"SurahNumber":15,"VerseNumber":45,"Text":"Oni koji su se Allaha bojali i onog što im je zabranjeno klonili, oni će u džennetskim baščama pored izvōrā biti"},{"SurahNumber":15,"VerseNumber":46,"Text":"Uđite u njih sigurni, straha oslobođeni"},{"SurahNumber":15,"VerseNumber":47,"Text":"I Mi ćemo zlobu iz grudi njihovih istisnuti, oni će kao braća na divanima jedni prema drugima sjediti"},{"SurahNumber":15,"VerseNumber":48,"Text":"tu ih umor neće doticati, oni odatle nikada neće izvedeni biti"},{"SurahNumber":15,"VerseNumber":49,"Text":"Kaži robovima Mojim da sam Ja, zaista, Onaj koji prašta i da sam milostiv"},{"SurahNumber":15,"VerseNumber":50,"Text":"ali da je i kazna Moja, doista, bolna kazna"},{"SurahNumber":15,"VerseNumber":51,"Text":"I obavijesti ih o gostima Ibrahimovim –"},{"SurahNumber":15,"VerseNumber":52,"Text":"kada su mu ušli i rekli: \"Mir!\" – on je rekao: \"Mi smo se vas uplašili"},{"SurahNumber":15,"VerseNumber":53,"Text":"Ne plaši se!\" – rekoše – \"donosimo ti radosnu vijest, učena sina ćeš imati"},{"SurahNumber":15,"VerseNumber":54,"Text":"Zar mi donosite radosnu vijest sada kad me je starost ophrvala?\" – reče on – \"čime me radujete"},{"SurahNumber":15,"VerseNumber":55,"Text":"Donosimo ti radosnu vijest koja će se doista obistiniti\" – rekoše oni – \"zato nadu ne gubi"},{"SurahNumber":15,"VerseNumber":56,"Text":"Nadu u milost Gospodara svoga mogu gubiti samo oni koji su zabludjeli\" – reče on"},{"SurahNumber":15,"VerseNumber":57,"Text":"i upita: \"A šta vi hoćete, o izaslanici"},{"SurahNumber":15,"VerseNumber":58,"Text":"Mi smo poslani narodu nevjerničkom\" – rekoše –"},{"SurahNumber":15,"VerseNumber":59,"Text":"samo ćemo svu Lutovu čeljad spasiti"},{"SurahNumber":15,"VerseNumber":60,"Text":"osim žene njegove, ona će, odlučili smo, sa ostalima kaznu iskusiti"},{"SurahNumber":15,"VerseNumber":61,"Text":"I kad izaslanici dođoše Lutu"},{"SurahNumber":15,"VerseNumber":62,"Text":"on reče: \"Vi ste, doista, ljudi neznani"},{"SurahNumber":15,"VerseNumber":63,"Text":"Ne!\" – rekoše oni. \"Donosimo ti ono u što ovi stalno sumnjaju"},{"SurahNumber":15,"VerseNumber":64,"Text":"donosimo ti ono što će se, sigurno, dogoditi, a mi, zaista, istinu govorimo"},{"SurahNumber":15,"VerseNumber":65,"Text":"Izvedi čeljad svoju u gluho doba noći, a ti budi na začelju njihovu, i neka se niko od vas ne osvrće, već produžite u pravcu kuda vam se naređuje"},{"SurahNumber":15,"VerseNumber":66,"Text":"I Mi smo mu objavili ono što će se zbiti: da će oni, svi do posljednjeg, u svitanje uništeni biti"},{"SurahNumber":15,"VerseNumber":67,"Text":"U to dođoše stanovnici grada, veseli"},{"SurahNumber":15,"VerseNumber":68,"Text":"Ovo su gosti moji\" – reče on – \"pa me ne sramotite"},{"SurahNumber":15,"VerseNumber":69,"Text":"i bojte se Allaha, i mene ne ponizujte"},{"SurahNumber":15,"VerseNumber":70,"Text":"A zar ti nismo zabranili da ikoga primaš?\" – povikaše oni"},{"SurahNumber":15,"VerseNumber":71,"Text":"Ako već hoćete nešto činiti, eto kćeri mojih!\" – reče on"},{"SurahNumber":15,"VerseNumber":72,"Text":"A života mi tvoga, oni su u pijanstvu svome lutali"},{"SurahNumber":15,"VerseNumber":73,"Text":"I njih je zadesio strašan glas kad je Sunce izlazilo"},{"SurahNumber":15,"VerseNumber":74,"Text":"i Mi smo učinili da ono što je gore bude dolje, i na njih smo kao kišu grumenje od skamenjene gline sručili –"},{"SurahNumber":15,"VerseNumber":75,"Text":"to su, zaista, pouke za one koji posmatraju –"},{"SurahNumber":15,"VerseNumber":76,"Text":"on je pored puta, i sada postoji"},{"SurahNumber":15,"VerseNumber":77,"Text":"to je doista pouka za one koji vjeruju"},{"SurahNumber":15,"VerseNumber":78,"Text":"A i stanovnici Ejke su bili nevjernici"},{"SurahNumber":15,"VerseNumber":79,"Text":"pa smo ih kaznili, i oba su pored puta vidljivi"},{"SurahNumber":15,"VerseNumber":80,"Text":"I stanovnici Hidžra su poslanike lažnim smatrali"},{"SurahNumber":15,"VerseNumber":81,"Text":"a Mi smo im dokaze Naše bili dali, ali su oni od njih glave okrenuli"},{"SurahNumber":15,"VerseNumber":82,"Text":"Oni su kuće u brdima klesali, vjerujući da su sigurni"},{"SurahNumber":15,"VerseNumber":83,"Text":"pa i njih u svitanje strašan glas zadesi"},{"SurahNumber":15,"VerseNumber":84,"Text":"i ne bijaše im ni od kakve koristi ono što su bili stekli"},{"SurahNumber":15,"VerseNumber":85,"Text":"Mi smo nebesa i Zemlju i ono što je između njih mudro stvorili. Čas oživljenja će zacijelo doći, zato ti velikodušno oprosti"},{"SurahNumber":15,"VerseNumber":86,"Text":"Gospodar tvoj sve stvara i On je Sveznajući. –"},{"SurahNumber":15,"VerseNumber":87,"Text":"Mi smo ti objavili sedam ajeta, koji se ponavljaju, i Kur'an veličanstveni ti objavljujemo. –"},{"SurahNumber":15,"VerseNumber":88,"Text":"Ne pružaj poglede svoje na ono što Mi dajemo na uživanje nekim od njih i ne budi tužan zbog njih, a prema vjernicima blag budi"},{"SurahNumber":15,"VerseNumber":89,"Text":"i reci: \"Ja samo javno opominjem\" –"},{"SurahNumber":15,"VerseNumber":90,"Text":"kao što smo sljedbenike Knjige opomenuli"},{"SurahNumber":15,"VerseNumber":91,"Text":"one koji Kur'an na dijelove dijele"},{"SurahNumber":15,"VerseNumber":92,"Text":"I tako Mi Gospodara tvoga, njih ćemo sve na odgovornost pozvati"},{"SurahNumber":15,"VerseNumber":93,"Text":"za ono što su radili"},{"SurahNumber":15,"VerseNumber":94,"Text":"Ti javno ispovijedaj ono što ti se naređuje i mnogobožaca se okani"},{"SurahNumber":15,"VerseNumber":95,"Text":"Mi ćemo te osloboditi onih koji se rugaju"},{"SurahNumber":15,"VerseNumber":96,"Text":"koji pored Allaha drugog boga uzimaju; i znaće oni"},{"SurahNumber":15,"VerseNumber":97,"Text":"Mi dobro znamo da ti je teško u duši zbog onoga što oni govore"},{"SurahNumber":15,"VerseNumber":98,"Text":"zato veličaj Gospodara svoga i hvali Ga, i molitvu obavljaj"},{"SurahNumber":15,"VerseNumber":99,"Text":"i sve dok si živ, Gospodaru svome se klanjaj"}]}