{"Id":74,"LanguageCodes":["bg","bul"],"Name":"bul-tzvetantheophan","Author":"Tzvetan Theophanov","Language":"Bulgarian","Description":"Bulgarian","Direction":"ltr","Source":"http://tanzil.net","Translations":[{"SurahNumber":4,"VerseNumber":1,"Text":"О, хора, бойте се от своя Господ, Който ви сътвори от един човек и сътвори от него съпругата му, и от двамата намножи мъже и жени. И бойте се от Аллах, с Чието име се умолявате един друг, и от [прекъсване на] кръвните родства! Наистина Аллах ви наблюдава"},{"SurahNumber":4,"VerseNumber":2,"Text":"И давайте на сираците имотите им, и не подменяйте доброто с лошо, и не поглъщайте имотите им към вашите имоти! Това е голямо прегрешение"},{"SurahNumber":4,"VerseNumber":3,"Text":"А ако ви е страх, че няма да сте справедливи към сираците, [ако се ожените за тях,] встъпвайте в брак с онези от жените, които харесвате - две и три, и четири. А ако ви е страх, че няма да сте справедливи - с една или с [пленнички] владени от десницата ви. Това е най-малкото, за да не се отклоните"},{"SurahNumber":4,"VerseNumber":4,"Text":"И давайте на жените задължителната плата от сърце! А ако ви отстъпят нещо от него, яжте го със здраве и охота"},{"SurahNumber":4,"VerseNumber":5,"Text":"И не давайте на несъзнаващите своите имоти, които Аллах е сторил опора за вас, но ги хранете от тях и ги обличайте, и им говорете благи думи"},{"SurahNumber":4,"VerseNumber":6,"Text":"И изпитвайте сираците, докато станат за брак, и щом забележите у тях зрелост, предайте им техните имоти и не ги изяждайте разточително и припряно, да не би да порастат. И който [настойник] е богат, нека се въздържа, а който е беден, нека яде с приличие [от наследството на сираците]. И когато им предавате имотите, вземете свидетели пред тях. Достатъчен е Аллах да потърси сметка"},{"SurahNumber":4,"VerseNumber":7,"Text":"За мъжете има дял от онова, което са оставили родителите и най-близките, и за жените има дял от онова, което са оставили родителите и най-близките - малко или много - предписан дял"},{"SurahNumber":4,"VerseNumber":8,"Text":"И когато на подялбата присъстват близки и сираци, и нуждаещи се, дайте им от него и им говорете благи думи"},{"SurahNumber":4,"VerseNumber":9,"Text":"И да се плашат те [от несправедливост], както биха се страхували, ако оставят след себе си невръстни потомци! И да се боят от Аллах, и да говорят уместни думи"},{"SurahNumber":4,"VerseNumber":10,"Text":"Които поглъщат имотите на сираците несправедливо, те поглъщат в стомасите си огън и ще горят в пламъци"},{"SurahNumber":4,"VerseNumber":11,"Text":"Повелява ви Аллах за вашите деца: за мъжкото е дял, колкото за две женски. А ако са повече от две жени, за тях са две третини от оставеното. А ако е една, за нея е половината. А за родителите му, за всеки един от тях, е шестината от оставеното, ако е имал дете. А ако не е имал дете и го наследят родителите му, за майка му е третината. А ако е имал братя, за майка му е шестината след завещание, завещано от него, или дълг. Предписание от Аллах! Не знаете кой ви е по-близък по изгода, бащите или синовете ви. Аллах е всезнаещ, премъдър"},{"SurahNumber":4,"VerseNumber":12,"Text":"За вас е половината от онова, което са оставили съпругите ви, ако не са имали дете. А ако са имали дете, за вас е четвъртината от онова, което са оставили след завещание, завещано от тях, или дълг. А за съпругите е четвъртината от онова, което сте оставили, ако не сте имали дете. А ако сте имали дете, за тях е осмината от онова, което сте оставили след завещание, завещано от вас, или дълг. А ако мъж или жена биват наследени и нямат родители и деца, и имат брат или сестра, за всеки един от тях е шестината. А ако са повече от това, те са съдружници в третината след завещание, което е завещано, или дълг, без да има ощетен. Това е завет от Аллах! Аллах е всезнаещ, всеблаг"},{"SurahNumber":4,"VerseNumber":13,"Text":"Тези са границите на Аллах. А който се покорява на Аллах и на Неговия Пратеник, Той ще го въведе в Градините, сред които реки текат. Там ще пребивават вечно. Това е великото спасение"},{"SurahNumber":4,"VerseNumber":14,"Text":"А който не се подчинява на Аллах и на Неговия Пратеник, и престъпва Неговите граници, Той ще го въведе в Огъня. Там ще пребивава вечно и ще има унизително мъчение за него"},{"SurahNumber":4,"VerseNumber":15,"Text":"А срещу онези от жените ви, които извършат прелюбодеяние, вземете четирима измежду вас за свидетели. А засвидетелстват ли, дръжте жените в домовете, докато смъртта ги прибере или Аллах им стори път"},{"SurahNumber":4,"VerseNumber":16,"Text":"И на двамата от вас, които го извършат, причинете страдания! А ако се разкаят и поправят, оставете ги! Аллах е приемащ покаянието, милосърден"},{"SurahNumber":4,"VerseNumber":17,"Text":"Аллах приема покаянието на онези, които правят зло в неведение, после скоро се покайват. На тези Аллах приема покаянието. Аллах е всезнаещ, премъдър"},{"SurahNumber":4,"VerseNumber":18,"Text":"И не е покаянието за онези, които правят злини, а щом дойде при някого от тях смъртта, казва: “Сега се покаях.” - нито за онези, които умират неверници. За тях Ние сме приготвили болезнено мъчение"},{"SurahNumber":4,"VerseNumber":19,"Text":"О, вярващи, не ви се позволява да взимате в наследство жените против волята им. И не ги потискайте, за да отнемете част от онова, което сте им дали, освен ако извършат явно прелюбодеяние. И живейте с тях, както подобава. А ако сте ги възненавидили, то може и да възненавидите нещо, а Аллах да е вложил в него много добро"},{"SurahNumber":4,"VerseNumber":20,"Text":"А ако пожелаете на мястото на една съпруга да вземете друга и сте дали голямо богатство на първата, не взимайте нищо от него! Нима ще го вземете с измама и явен грях"},{"SurahNumber":4,"VerseNumber":21,"Text":"И как ще го вземете, след като се отдадохте един на друг, и те получиха от вас твърд обет"},{"SurahNumber":4,"VerseNumber":22,"Text":"И не встъпвайте в брак с жените, за които са се женили бащите ви, освен което е било [преди Исляма]. Това е непристойност, гнусота и злочест път"},{"SurahNumber":4,"VerseNumber":23,"Text":"Под възбрана са за вас майките ви, дъщерите ви, сестрите ви, лелите ви, вуйните ви, дъщерите на брата и дъщерите на сестрата, и жените, които са ви кърмили, и сестрите ви по кърмене, и майките на жените ви, и заварените под ваша опека дъщери на жените ви, при които сте влезли [в съпружество], а ако не сте влезли - не е прегрешение за вас; и съпругите на синовете ви, които са ваша плът; и да съберете две сестри, освен което е било. Аллах е опрощаващ, милосърден"},{"SurahNumber":4,"VerseNumber":24,"Text":"[Под възбрана са за вас] и омъжените жени, освен [пленничките] които десниците ви владеят. Това е предписанието на Аллах за вас. И отвъд него ви е позволено да търсите съпруги с имотите си целомъдрено, а не с разврат. А на съпругите, от които сте се възползвали, дайте в дар задължителната плата. И няма прегрешение за вас в онова, за което се споразумеете след платата. Аллах е всезнаещ, премъдър"},{"SurahNumber":4,"VerseNumber":25,"Text":"Този от вас, който не може да се разпростре да встъпи в брак със свободни вярващи жени, тогава - с някои от вашите вярващи момичета, които десниците ви владеят. Аллах най-добре знае вашата вяра. Вие сте един от друг. Встъпвайте в брак с тях с позволението на техните господари и им дайте задължителната плата с добро. Да са целомъдрени, а не развратници, нито такива, които си взимат приятели. Ако извършат прелюбодеяние, след като се омъжат, за тях е половината от наказанието, което е за свободните жени. Това е за онзи от вас, който се страхува от грях. А да търпите е най-доброто за вас. Аллах е опрощаващ, милосърден"},{"SurahNumber":4,"VerseNumber":26,"Text":"Аллах иска да ви разясни и да ви насочи по пътищата на онези, които бяха преди вас, и да приеме покаянието ви. Аллах е всезнаещ, премъдър"},{"SurahNumber":4,"VerseNumber":27,"Text":"Аллах иска да приеме покаянието ви, а онези, които следват страстите, искат съвсем да ви отклонят"},{"SurahNumber":4,"VerseNumber":28,"Text":"Аллах иска да ви облекчи. Човекът бе сътворен слаб"},{"SurahNumber":4,"VerseNumber":29,"Text":"О, вярващи, не изяждайте своите имоти с измама помежду си, освен ако е търговия по ваше взаимно съгласие. И не убивайте сами себе си! Към вас Аллах е милосърден"},{"SurahNumber":4,"VerseNumber":30,"Text":"А който върши това с престъпване и несправедливост, ще го изгаряме в Огъня. Това е лесно за Аллах"},{"SurahNumber":4,"VerseNumber":31,"Text":"Ако избягвате големите грехове, които са ви забранени, ще отмахнем от вас лошите ви постъпки и ще ви въведем в достойна обител"},{"SurahNumber":4,"VerseNumber":32,"Text":"И не възжелавайте онова, с което Аллах предпочете едни от вас пред други! За мъжете има дял от онова, което са заслужили, и за жените има дял от онова, което са заслужили. И молете Аллах за Неговата благодат! Аллах всяко нещо знае"},{"SurahNumber":4,"VerseNumber":33,"Text":"На всеки сторихме наследници за онова, което са оставили двамата родители и най-близките. А на онези, с които се обвързаха вашите клетви, въздайте дела им! Аллах на всяко нещо е свидетел"},{"SurahNumber":4,"VerseNumber":34,"Text":"Мъжете стоят над жените с това, с което Аллах предпочете едни пред други и защото харчат от имотите си. Целомъдрените жени са послушни, пазят съкровеното си, както Аллах ги е запазил. А онези, от чието непокорство се страхувате, увещавайте, [после] се отдръпнете от тях в постелите, и [ако трябва] ги удряйте! А покорят ли ви се, не търсете средство против тях! Аллах е всевишен, превелик"},{"SurahNumber":4,"VerseNumber":35,"Text":"А ако ви е страх от раздор между двамата, пратете съдник от неговото семейство и съдник от нейното семейство. Ако искат сдобряване, Аллах ще ги помири. Аллах е всезнаещ, сведущ"},{"SurahNumber":4,"VerseNumber":36,"Text":"И служете единствено на Аллах, и нищо не съдружавайте с Него! И към родителите - добрина, и към близкия, и сираците, и нуждаещите се, и към близкия съсед, и към далечния съсед, и към другаря редом, и към пътника, и към владените от вашата десница! Аллах не обича горделивия, самохвалеца"},{"SurahNumber":4,"VerseNumber":37,"Text":"които се скъпят и повеляват скъперничество на хората, и скриват онова, което Аллах им е дал от Своята благодат, - приготвихме Ние за неверниците унизително мъчение"},{"SurahNumber":4,"VerseNumber":38,"Text":"и онези, които раздават своите имоти на показ пред хората и не вярват нито в Аллах, нито в Сетния ден; и онзи, на когото сатаната е приятел. Колко лош приятел е той"},{"SurahNumber":4,"VerseNumber":39,"Text":"И каква загуба те биха имали, ако повярваха в Аллах и в Сетния ден, и раздаваха от онова, което Аллах им е дал за препитание? Аллах добре ги знае"},{"SurahNumber":4,"VerseNumber":40,"Text":"Аллах не угнетява дори с тежестта на прашинка. А щом е добрина, Той я удвоява и дарява от Себе си огромна награда"},{"SurahNumber":4,"VerseNumber":41,"Text":"И как ще бъдат, щом доведем от всяка общност свидетел, и теб доведем [о, Мухаммад] да свидетелстваш за тях"},{"SurahNumber":4,"VerseNumber":42,"Text":"В Деня тогава онези, които не повярваха и не се подчиниха на Пратеника, ще поискат да се изравнят със земята. И не ще потулят от Аллах и една случка"},{"SurahNumber":4,"VerseNumber":43,"Text":"О, вярващи, не пристъпвайте към молитвата, когато сте пияни, додето вече знаете какво говорите; нито омърсени - освен ако сте пътници, - докато не се окъпете! И ако сте болни или на път, или някой от вас е дошъл от нужника, или сте обладавали жени, а не сте намерили вода, тогава потърсете чиста земя и натрийте лицата и ръцете си. Аллах е извиняващ, опрощаващ"},{"SurahNumber":4,"VerseNumber":44,"Text":"Не видя ли ти, че дарените с дял от Писанието купуват заблудата и искат да се заблудите по пътя"},{"SurahNumber":4,"VerseNumber":45,"Text":"Аллах най-добре знае враговете ви. Достатъчен е Аллах за покровител и достатъчен е Аллах за избавител"},{"SurahNumber":4,"VerseNumber":46,"Text":"Някои от юдеите променят местата на думите и казват: “Чухме и не се подчинихме!” и “Чуй, глух да си!”, и: “Зачети ни!”, като кривят език и хулят религията. А ако кажеха: “Чухме и се покорихме!” и “Чуй”, и “Погледни ни!”, щеше да е по-добре за тях и по-право. Но Аллах ги прокле за тяхното неверие и не вярват освен малцина"},{"SurahNumber":4,"VerseNumber":47,"Text":"О, дарени с Писанието, повярвайте в онова, което низпослахме, за да потвърдим наличното у вас, преди ликове да изтрием и образа в тил да обърнем, или да ги прокълнем, както проклехме хората на Съботата. Повелята на Аллах непременно се изпълнява"},{"SurahNumber":4,"VerseNumber":48,"Text":"Аллах не прощава да се съдружава с Него, но освен това прощава на когото пожелае. А който съдружава с Аллах, той измисля огромен грях"},{"SurahNumber":4,"VerseNumber":49,"Text":"Не видя ли ти онези, които изкарват себе си за най-чистите? Не, Аллах пречиства когото пожелае и не ще бъдат угнетени дори колкото с влакънце от фурма"},{"SurahNumber":4,"VerseNumber":50,"Text":"Виж как измислят лъжа за Аллах! Това стига за явен грях"},{"SurahNumber":4,"VerseNumber":51,"Text":"Не видя ли ти дарените с дял от Писанието? Вярват в магията и в сатаната, и казват на неверниците: “Тези са по-напътени от вярващите.”"},{"SurahNumber":4,"VerseNumber":52,"Text":"Тези са, които Аллах е проклел. А за онзи, когото Аллах прокълне, ти не ще намериш закрилник"},{"SurahNumber":4,"VerseNumber":53,"Text":"Нима притежават дял от властта! Тогава те не ще дадат на хората и браздица от костилка на фурма"},{"SurahNumber":4,"VerseNumber":54,"Text":"Или завиждат на хората за онова, което Аллах им дари от Своята благодат? Ние дарихме вече рода на Ибрахим с Писанието и с мъдростта, и им дарихме огромна власт"},{"SurahNumber":4,"VerseNumber":55,"Text":"Някои от тях повярваха в него, а други се отвърнаха. Достатъчни са пламъците на Ада"},{"SurahNumber":4,"VerseNumber":56,"Text":"Онези, които не вярват в Нашите знамения, ще ги изгаряме в Огъня. Всякога, щом кожата им се опече, я сменяваме с друга кожа, за да вкусят мъчението. Аллах е всемогъщ, премъдър"},{"SurahNumber":4,"VerseNumber":57,"Text":"А онези, които вярват и вършат праведни дела, ще въведем в Градините, сред които реки текат и там ще пребивават вечно и завинаги. Ще имат там пречисти съпруги. И ще ги настаним под дебела сянка"},{"SurahNumber":4,"VerseNumber":58,"Text":"Аллах ви повелява да връщате поверените имущества на техните собственици и когато съдите между хората, да съдите със справедливост. Как прекрасно е това, с което Аллах ви наставлява! Аллах е всечуващ, всезрящ"},{"SurahNumber":4,"VerseNumber":59,"Text":"О, вярващи, покорявайте се на Аллах и се покорявайте на Пратеника и на удостоените с власт сред вас! И спорите ли за нещо, отнесете го към Аллах и към Пратеника, ако вярвате в Аллах и в Сетния ден! Това е най-доброто и най-похвалното за изход"},{"SurahNumber":4,"VerseNumber":60,"Text":"Не видя ли ти онези, които твърдят, че са повярвали в низпосланото на теб и в низпосланото преди теб? Искат да се съдят при тирана, а им бе повелено да го отхвърлят. Сатаната иска да ги въведе в дълбока заблуда"},{"SurahNumber":4,"VerseNumber":61,"Text":"И когато им се каже: “Елате при онова, което Аллах низпосла, и при Пратеника!”, виждаш лицемерите напълно да се отвръщат от теб"},{"SurahNumber":4,"VerseNumber":62,"Text":"А как ще бъдат, щом ги сполети беда заради онова, което ръцете им са сторили отнапред? После ще дойдат при теб, кълнейки се в Аллах: “Искахме само добротворство и умиротворение.”"},{"SurahNumber":4,"VerseNumber":63,"Text":"Това са онези, за които Аллах знае какво имат в сърцата. Бъди въздържан с тях и ги поучавай, и им говори с красноречиви думи"},{"SurahNumber":4,"VerseNumber":64,"Text":"Всеки пратеник изпращахме само да му се покоряват с позволението на Аллах. И ако те, когато угнетяваха себе си, дойдеха при теб [о, Мухаммад] и помолеха Аллах за опрощение, и Пратеника помолеше за опрощението им, щяха да видят, че Аллах е приемащ покаянието, милосърден"},{"SurahNumber":4,"VerseNumber":65,"Text":"Но не - кълна се в твоя Господ! - те не ще станат вярващи, докато не те сторят съдник за всеки възникнал спор помежду им; после не намират затруднение у себе си относно онова, което си решил и напълно се подчиняват"},{"SurahNumber":4,"VerseNumber":66,"Text":"И ако им предпишехме: “Убийте себе си!” или “Излезте от домовете си!”, не биха го сторили освен малцина от тях. А ако направеха това, за което са наставлявани, то щеше да е най-доброто за тях и най-силно да ги укрепи"},{"SurahNumber":4,"VerseNumber":67,"Text":"Тогава щяхме да им дарим от Нас огромна награда"},{"SurahNumber":4,"VerseNumber":68,"Text":"и да ги насочим по правия път"},{"SurahNumber":4,"VerseNumber":69,"Text":"Които се покоряват на Аллах и на Пратеника, те са с онези, които Аллах е дарил: пророците, всеправдивите, жертващите се за вярата и благочестивите. Колко добри са те за другари"},{"SurahNumber":4,"VerseNumber":70,"Text":"Такава е благодатта от Аллах. Достатъчно Аллах знае"},{"SurahNumber":4,"VerseNumber":71,"Text":"О, вярващи, бъдете предпазливи и настъпвайте на отреди или настъпвайте вкупом"},{"SurahNumber":4,"VerseNumber":72,"Text":"Сред вас все някой изостава и щом ви сполети беда, казва: “Аллах ме дари с благодат, защото не бях с тях.”"},{"SurahNumber":4,"VerseNumber":73,"Text":"А щом ви достигне обилие от Аллах, той все казва, сякаш не е имало между вас приятелство: “Ех, и аз да бях с тях, та да спечеля огромна печалба!”"},{"SurahNumber":4,"VerseNumber":74,"Text":"И нека се сражават по пътя на Аллах онези, които продават земния живот за отвъдния. А на онзи, който се сражава по пътя на Аллах и бъде убит или надвие, Ние ще дадем огромна награда"},{"SurahNumber":4,"VerseNumber":75,"Text":"И защо да не се сражавате по пътя на Аллах и заради слабите от мъжете, жените и децата, които казват: “Господи наш, изведи ни от това селище, обитателите на което са угнетители! И стани наш покровител, и стани наш избавител!”"},{"SurahNumber":4,"VerseNumber":76,"Text":"Вярващите се сражават по пътя на Аллах, а неверниците се сражават по пътя на идолите. Сражавайте се с приятелите на сатаните! Слабо е коварството на сатаната"},{"SurahNumber":4,"VerseNumber":77,"Text":"Не видя ли ти онези, на които бе казано: “Възпирайте ръцете си [от сражение] и извършвайте молитвата, и давайте милостинята закат!” А когато им бе предписано сражение, ето че част от тях се уплаши от хората, колкото се плаши от Аллах, и дори повече. И рекоха: “Господи наш, защо ни предписа сражение? Защо не ни отсрочи за кратко време?” Кажи: “Насладата на земния живот е мимолетна, а отвъдният е най-доброто за богобоязливите. И не ще бъдете угнетени дори с влакънце от фурма.”"},{"SurahNumber":4,"VerseNumber":78,"Text":"Където и да сте, смъртта ще ви догони, дори да сте във въздигнати кули. И ако ги достигне добрина, казват: “Това е от Аллах.”, а ако ги сполети злина, казват: “Това е от теб [о, Мухаммад]!” Кажи: “Всичко е от Аллах.” Какво им е на тези хора, та почти не проумяват дума"},{"SurahNumber":4,"VerseNumber":79,"Text":"Каквато и добрина да те достигне, тя е от Аллах, а каквато и злина да те сполети, тя е от самия теб. Пратеник те изпратихме при хората. Достатъчен е Аллах за свидетел"},{"SurahNumber":4,"VerseNumber":80,"Text":"Който се покорява на Пратеника, вече се е покорил на Аллах. А отметнат ли се, Ние не те изпратихме за техен пазител"},{"SurahNumber":4,"VerseNumber":81,"Text":"И казват: “Покоряваме се!”, а отделят ли се от теб, група от тях крои нощем противното на онова, което говори. Но Аллах записва какво кроят нощем. Бъди въздържан с тях и на Аллах се уповавай! Достатъчен е Аллах за довереник"},{"SurahNumber":4,"VerseNumber":82,"Text":"Нима не размишляват над Корана? И ако бе от друг, а не от Аллах, щяха да открият в него много противоречия"},{"SurahNumber":4,"VerseNumber":83,"Text":"И щом дойде при тях известие за спокойствие или за страх, разгласяват го. А ако бяха го отнесли до Пратеника и удостоените с власт измежду им, щяха да го разберат онези от тях, които могат да го проумеят. И ако не бе благодатта на Аллах към вас, и Неговата милост, щяхте да последвате сатаната, освен малцина"},{"SurahNumber":4,"VerseNumber":84,"Text":"И сражавай се [о, Мухаммад] по пътя на Аллах! Отговорен си единствено за себе си. И подбуждай вярващите! Дано Аллах възпре мощта на неверниците! Аллах е най-силен по мощ и най-силен по наказание"},{"SurahNumber":4,"VerseNumber":85,"Text":"Който се застъпва за добро дело, ще има дял от него, а който се застъпва за лошо дело, ще има бреме от него. Аллах за всяко нещо въздава"},{"SurahNumber":4,"VerseNumber":86,"Text":"И щом ви поздравят с поздрав, поздравете с по-хубав от него или отвърнете със същия! Аллах за всяко нещо държи сметка"},{"SurahNumber":4,"VerseNumber":87,"Text":"Аллах - няма друг бог освен Него! Ще ви събере Той в Деня на възкресението, няма съмнение в това. А кой е по-правдив в словото си от Аллах"},{"SurahNumber":4,"VerseNumber":88,"Text":"Какво ви е, та спрямо лицемерите сте две групи? Низвергна ги Аллах заради онова, което са придобили. Нима искате да напътите онзи, когото Аллах е оставил в заблуда? А когото Аллах остави в заблуда, ти не ще намериш път за него"},{"SurahNumber":4,"VerseNumber":89,"Text":"Желаят и вие да сте неверници, както и те са неверници, за да бъдете равни. И не взимайте ближни от тях, докато не се преселят по пътя на Аллах! А отметнат ли се, хващайте и ги убивайте, където ги заварите - и не взимайте от тях нито ближен, нито помощник"},{"SurahNumber":4,"VerseNumber":90,"Text":"освен добралите се до народ, с който имате договор; или дошлите при вас със свити сърца, че са се сражавали срещу вас или че ще се сражават срещу своя народ. И ако Аллах бе пожелал, щеше да ги овласти над вас и да се сражават срещу вас. А отдръпнат ли се, без да се сражават, и ви предложат мир, Аллах не ще ви отвори път против тях"},{"SurahNumber":4,"VerseNumber":91,"Text":"Ще откриете и други, които искат и с вас да са в безопасност, и със своя народ - в безопасност. Всякога, щом биваха връщани към изкушението, биваха низвергвани в него. И ако не се отдръпнат и не ви предложат мир, и не удържат ръцете си, хващайте и ги убивайте, където ги заварите! Дадохме ви явен довод срещу тези"},{"SurahNumber":4,"VerseNumber":92,"Text":"И не трябва вярващ да убива вярващ, освен по погрешка. А онзи, който убие вярващ по погрешка - да освободи вярващ роб и да връчи откуп на семейството му, освен ако простят. А ако [убитият] е вярващ от враждебен вам народ - да се освободи вярващ роб. А ако е от народ с договор между вас - да се връчи откуп на семейството му и да се освободи вярващ роб. А онзи, който няма възможност - да говее два поредни месеца за покаяние пред Аллах. Аллах е всезнаещ, премъдър"},{"SurahNumber":4,"VerseNumber":93,"Text":"А за онзи, който умишлено убие вярващ, възмездието му е Адът, там ще пребивава вечно. Аллах му се гневи и го проклина, и за него е приготвил огромно мъчение"},{"SurahNumber":4,"VerseNumber":94,"Text":"О, вярващи, когато странствате по пътя на Аллах, изяснявайте си и не казвайте на онзи, който ви отправи поздрав: “Ти не си вярващ”, стремейки се към мимолетното на земния живот. При Аллах има обилни богатства. Такива бяхте преди, но Аллах ви облагодетелства. Изяснявайте си! Сведущ е Аллах за вашите дела"},{"SurahNumber":4,"VerseNumber":95,"Text":"Не са равностойни онези от вярващите, които си седят вкъщи, без да им се навреди, и онези, които се борят по пътя на Аллах чрез своите имоти и души. Аллах отреди на борещите се чрез своите имоти и души да са с едно стъпало над седящите. На всеки Аллах обеща Най-прекрасното, но Аллах отличи борещите се пред седящите - с огромна награда"},{"SurahNumber":4,"VerseNumber":96,"Text":"със степени от Него и с опрощение, и милост. Аллах е опрощаващ, милосърден"},{"SurahNumber":4,"VerseNumber":97,"Text":"Когато ангелите приберат душите на угнетилите себе си, ще им рекат: “В какво положение бяхте?” Ще рекат: “Бяхме безсилни на земята.” Ще рекат: “Не беше ли просторна земята на Аллах, та да се преселите из нея?” На тези мястото им е Адът - и колко лоша участ е той"},{"SurahNumber":4,"VerseNumber":98,"Text":"освен за слабите от мъжете, жените и децата, които са немощни и не намират път"},{"SurahNumber":4,"VerseNumber":99,"Text":"Тези Аллах може и да извини. Аллах е извиняващ, опрощаващ"},{"SurahNumber":4,"VerseNumber":100,"Text":"А който се пресели по пътя на Аллах, ще открие на земята много приют и обилие. А който напусне дома си, преселвайки се заради Аллах и Неговия Пратеник, и после го настигне смъртта, при Аллах му е отредена наградата. Аллах е опрощаващ, милосърден"},{"SurahNumber":4,"VerseNumber":101,"Text":"А когато странствате по земята, не е прегрешение за вас да съкращавате молитвата, ако се страхувате, че ще ви навредят онези, които не са повярвали. Неверниците са ваш явен враг"},{"SurahNumber":4,"VerseNumber":102,"Text":"И когато си сред вярващите и им водиш молитвата, нека с теб стои група и да вземат своите оръжия. И щом се поклонят в суджуд, част от тях да застанат зад вас. После нека дойде друга група, която още не се е молила, и да извърши молитвата с теб, и да бъде предпазлива, и да вземе оръжията си. Онези, които не повярваха, желаят да нехаете за своите оръжия и вещи, та да се нахвърлят срещу вас отведнъж. И не е прегрешение за вас, ако дъжд ви напакости или сте болни, да положите оръжията си, но бъдете предпазливи. Аллах приготви за неверниците унизително мъчение"},{"SurahNumber":4,"VerseNumber":103,"Text":"И когато завършите молитвата, споменавайте Аллах прави, седнали и на хълбок! А когато сте вън от опасност, отслужвайте молитвата в цялост! За вярващите молитвата е предписание в определено време"},{"SurahNumber":4,"VerseNumber":104,"Text":"И не показвайте слабост в издирването на [вражески] народ! Ако ви боли - и тях ги боли, както и вас е боляло, но вие се надявате на Аллах за онова, за което те не се надяват. Аллах е всезнаещ, премъдър"},{"SurahNumber":4,"VerseNumber":105,"Text":"Ние ти низпослахме Книгата с истината, за да отсъдиш между хората с онова, което Аллах ти показа. И не се препирай заради изменниците"},{"SurahNumber":4,"VerseNumber":106,"Text":"И моли прошка от Аллах! Аллах е опрощаващ, милосърден"},{"SurahNumber":4,"VerseNumber":107,"Text":"И недей да спориш за онези, които изменят на себе си! Аллах не обича никой изменник, грешник"},{"SurahNumber":4,"VerseNumber":108,"Text":"Прикриват се от хората, но от Аллах не се прикриват. Той е с тях, когато нощем замислят думи, от които е недоволен. Аллах обхваща техните дела"},{"SurahNumber":4,"VerseNumber":109,"Text":"Ето, вие спорехте заради тях в земния живот, но кой ще спори с Аллах заради тях в Деня на възкресението? Или кой ще им бъде покровител"},{"SurahNumber":4,"VerseNumber":110,"Text":"Който стори зло или себе си угнети, а сетне помоли Аллах за прошка, ще открие, че Аллах е опрощаващ, милосърден"},{"SurahNumber":4,"VerseNumber":111,"Text":"И който придобие грях, той го придобива само в свой ущърб. Аллах е всезнаещ, премъдър"},{"SurahNumber":4,"VerseNumber":112,"Text":"И който придобие вина или грях, сетне набеди за това невинен, той се е нагърбил с клевета и явен грях"},{"SurahNumber":4,"VerseNumber":113,"Text":"И ако не бе благодатта на Аллах, и Неговата милост към теб, група от тях щеше да те заблуди. Но единствено себе си заблуждават и с нищо не ще ти навредят. Аллах ти низпосла Книгата и мъдростта, и те научи на онова, което не си знаел. Огромна е благодатта на Аллах към теб"},{"SurahNumber":4,"VerseNumber":114,"Text":"Няма добро в много от тайния им шепот, освен у онзи, който повелява подаяние или благодеяние, или помирение между хората. И който върши това в стремеж към благоволението на Аллах, Ние ще го дарим с огромна награда"},{"SurahNumber":4,"VerseNumber":115,"Text":"А който противоречи на Пратеника, след като му се изясни напътствието, и следва друг, а не пътя на вярващите, него ще насочим накъдето сам се е обърнал и ще го изгаряме в Ада. Колко лоша участ е той"},{"SurahNumber":4,"VerseNumber":116,"Text":"Аллах не прощава да се съдружава с Него, но освен това прощава на когото пожелае. А който съдружава с Аллах, той дълбоко се е заблудил"},{"SurahNumber":4,"VerseNumber":117,"Text":"Те не зоват Него, а само женски божества, и зоват само сатана-непокорник"},{"SurahNumber":4,"VerseNumber":118,"Text":"Прокле го Аллах и той рече: “Кълна се, ще отнема определена част от Твоите раби"},{"SurahNumber":4,"VerseNumber":119,"Text":"и ще ги заблуждавам, и ще ги подбуждам към копнежи, и ще им повелявам да срязват ушите на добитъка, и ще им повелявам да изменят творението на Аллах.” Който приема не Аллах, а сатаната за покровител, той ще понесе явна загуба"},{"SurahNumber":4,"VerseNumber":120,"Text":"Обещава им и ги подбужда към копнежи. Ала сатаната им обещава само измамност"},{"SurahNumber":4,"VerseNumber":121,"Text":"На тези мястото им е Адът и не ще намерят избавление от него"},{"SurahNumber":4,"VerseNumber":122,"Text":"А които вярват и вършат праведни дела, ще ги въведем в Градините, сред които реки текат. Там ще пребивават вечно и завинаги - истинно обещание от Аллах. А кой е по-верен от Аллах в словата"},{"SurahNumber":4,"VerseNumber":123,"Text":"Нито е във вашите копнежи, нито е в копнежите на хората на Писанието - който върши зло, ще му се въздаде същото и не ще си намери освен Аллах нито покровител, нито избавител"},{"SurahNumber":4,"VerseNumber":124,"Text":"А който върши праведни дела, мъж или жена, и е вярващ, тези ще влязат в Рая и не ще бъдат угнететени дори с браздица по костилка на фурма"},{"SurahNumber":4,"VerseNumber":125,"Text":"И кой е с по-добра религия от онзи, който се е отдал на Аллах с истинска преданост и е последвал вярата на Ибрахим Правоверния? Аллах прие Ибрахим за приятел"},{"SurahNumber":4,"VerseNumber":126,"Text":"На Аллах е всичко на небесата и всичко на земята. Аллах обхваща всяко нещо"},{"SurahNumber":4,"VerseNumber":127,"Text":"И те питат да постановиш за жените. Кажи [о, Мухаммад]: “За тях ви постановява Аллах, а и четеното вам в Книгата - за осиротелите жени, на които не давате, каквото им е предписано, желаейки да встъпите в брак с тях, и за невръстните сред децата, и да уреждате сираците със справедливост. Каквото и добро да извършите, Аллах го знае"},{"SurahNumber":4,"VerseNumber":128,"Text":"И ако жена се страхува от своя съпруг, от неприязън или отдръпване, не е прегрешение за тях помежду им да се помирят. Най-добро е помирението. В душата е заложено скъперничеството. И ако благодетелствате и сте богобоязливи - сведущ е Аллах за вашите дела"},{"SurahNumber":4,"VerseNumber":129,"Text":"И не ще съумеете да сте справедливи към жените [си], дори да се стремите. И не се увличайте всецяло по една, та да оставите друга - висяща. И ако помирявате и сте богобоязливи - Аллах е опрощаващ, милосърден"},{"SurahNumber":4,"VerseNumber":130,"Text":"А ако двамата се разделят, Аллах ще обогати всекиго от Своето изобилие. Аллах е всеобхватен, премъдър"},{"SurahNumber":4,"VerseNumber":131,"Text":"На Аллах е всичко на небесата и всичко на земята. И повелихме на дарените с Писанието преди вас и на вас да се боите от Аллах. А ако сте неверници - на Аллах е всичко на небесата и всичко на земята. Аллах е над всяка нужда, всеславен"},{"SurahNumber":4,"VerseNumber":132,"Text":"На Аллах е всичко на небесата и всичко на земята. Достатъчен е Аллах за довереник"},{"SurahNumber":4,"VerseNumber":133,"Text":"Ако пожелае, Той ще ви заличи, о, хора, и други ще доведе. Аллах има сила за това"},{"SurahNumber":4,"VerseNumber":134,"Text":"Който е пожелал наградата на земния живот - при Аллах е наградата и на земния живот, и на отвъдния. Аллах е всечуващ, всевиждащ"},{"SurahNumber":4,"VerseNumber":135,"Text":"О, вярващи, бъдете твърди в справедливостта, свидетели в името на Аллах, дори и срещу вас самите или срещу родителите и най-близките! Дали е богат или беден - Аллах е най-достоен за всеки от тях. И не следвайте страстта, за да не се отклоните! И ако изопачите или се откажете [от свидетелстване] - сведущ е Аллах за вашите дела"},{"SurahNumber":4,"VerseNumber":136,"Text":"О, вярващи, вярвайте в Аллах и в Неговия Пратеник, и в Книгата, която е низпослал на Своя Пратеник, и в Писанието, което е низпослал преди! А който отрича вярата в Аллах и в Неговите ангели, и в Неговите писания, и в Неговите пратеници, и в Сетния ден, той дълбоко се е заблудил"},{"SurahNumber":4,"VerseNumber":137,"Text":"Които повярваха, после станаха неверници, после повярваха, после пак станаха неверници, после неверието им се усили - Аллах не ще им прости, нито ще им посочи път"},{"SurahNumber":4,"VerseNumber":138,"Text":"Извести лицемерите, че за тях има болезнено мъчение"},{"SurahNumber":4,"VerseNumber":139,"Text":"за онези, които взимат неверниците за ближни вместо вярващите. Нима у тях търсят мощта? На Аллах е цялата мощ"},{"SurahNumber":4,"VerseNumber":140,"Text":"Той вече ви низпосла в Книгата: “Щом чуете да бъдат отричани знаменията на Аллах и да бъдат подигравани, не сядайте с неверниците, докато не встъпят в друг разговор. Иначе ще сте като тях.” Аллах ще събере в Ада всички лицемери и неверници"},{"SurahNumber":4,"VerseNumber":141,"Text":"които ви дебнат и ако имахте победа от Аллах, казваха: “Не бяхме ли заедно с вас?” А ако неверниците надделееха, казваха: “Не ви ли завладяхме и ви защитихме от вярващите?” Аллах ще отсъди между вас в Деня на възкресението. Аллах не ще направи за неверниците път против вярващите"},{"SurahNumber":4,"VerseNumber":142,"Text":"Лицемерите се стараят да измамят Аллах, но Той мами тях. Изправят ли се за молитва, се изправят мързеливи, за показ пред хората, и малко споменават Аллах"},{"SurahNumber":4,"VerseNumber":143,"Text":"непостоянни са - ту към тези, ту към онези. А когото Аллах оставя в заблуда, ти не ще намериш път за него"},{"SurahNumber":4,"VerseNumber":144,"Text":"О, вярващи, не взимайте неверници за ближни вместо вярващите! Нима искате да дадете на Аллах явен довод срещу вас"},{"SurahNumber":4,"VerseNumber":145,"Text":"Лицемерите са най-ниско на дъното на Огъня и не ще намериш за тях избавител"},{"SurahNumber":4,"VerseNumber":146,"Text":"освен които се разкаят и поправят, и се придържат към Аллах, и са искрени в своята религия пред Аллах. Тези са с вярващите. И ще дари Аллах вярващите с огромна награда"},{"SurahNumber":4,"VerseNumber":147,"Text":"За какво Аллах да ви измъчва, ако сте признателни и вярващи? Аллах е признателен, всезнаещ"},{"SurahNumber":4,"VerseNumber":148,"Text":"Аллах не обича да се прогласява за злото освен от угнетения. Аллах е всечуващ, всезнаещ"},{"SurahNumber":4,"VerseNumber":149,"Text":"Ако показвате добро или го прикривате, или извинявате зло - Аллах е извиняващ, всесилен"},{"SurahNumber":4,"VerseNumber":150,"Text":"Които не вярват в Аллах и в Неговите пратеници, и искат да отделят Аллах от Неговите пратеници, и казват: “Вярваме в едни и не вярваме в други”, и искат да поемат среден път"},{"SurahNumber":4,"VerseNumber":151,"Text":"тези са истинските неверници. И приготвихме за неверниците унизително мъчение"},{"SurahNumber":4,"VerseNumber":152,"Text":"На тези, които повярваха в Аллах и в Неговите пратеници, и не отделяха никого измежду тях, Той ще им даде наградите. Аллах е опрощаващ, милосърден"},{"SurahNumber":4,"VerseNumber":153,"Text":"Хората на Писанието искат да им свалиш Писание от небето. И от Муса искаха дори повече от това. И рекоха: “Покажи ни Аллах наяве!” И ги порази мълнията заради техния гнет. Сетне приеха телеца, след като ясните знаци дойдоха при тях, и Ние ги извинихме за това, и дадохме на Муса явен довод"},{"SurahNumber":4,"VerseNumber":154,"Text":"И въздигнахме отгоре им Планината поради техния обет, и им рекохме: “Влезте през вратата, кланяйки се доземи!” И им рекохме: “Не престъпвайте в Съботата!” И взехме от тях твърд обет"},{"SurahNumber":4,"VerseNumber":155,"Text":"Защото нарушиха своя обет и не повярваха в знаменията на Аллах, и убиваха пророците без право, и изричаха: “Сърцата ни са в броня.” - да, Аллах ги запечата [сърцата] поради тяхното неверие и не вярват освен малцина"},{"SurahNumber":4,"VerseNumber":156,"Text":"и защото не повярваха и изричаха срещу Мариам огромна клевета"},{"SurahNumber":4,"VerseNumber":157,"Text":"и изричаха: “Ние убихме Месията Иса, сина на Мариам, пратеника на Аллах.” - но не го убиха и не го разпнаха, а само им бе оприличен. И които бяха в разногласие за това, се съмняваха за него. Нямат знание за това, освен да следват предположението. Със сигурност не го убиха те"},{"SurahNumber":4,"VerseNumber":158,"Text":"Да, възнесе го Аллах при Себе си. Аллах е всемогъщ, премъдър"},{"SurahNumber":4,"VerseNumber":159,"Text":"Сред хората на Писанието няма такъв, който да не повярва в него преди неговата смърт, а в Деня на възкресението той ще е свидетел против тях"},{"SurahNumber":4,"VerseNumber":160,"Text":"И поради гнета на юдеите им възбранихме разрешени за тях блага, и защото възпираха много от пътя на Аллах"},{"SurahNumber":4,"VerseNumber":161,"Text":"и защото взимаха лихвата, а им бе възбранена, и изяждаха имотите на хората с измама. И за неверниците сред тях приготвихме болезнено мъчение"},{"SurahNumber":4,"VerseNumber":162,"Text":"Ако утвърдените в знанието сред тях и повярвалите вярват в низпосланото на теб и в низпосланото допреди теб, и извършващите молитвата, и даващите милостинята закат, и вярващите в Аллах и в Сетния ден - на тях ще въздадем огромна награда"},{"SurahNumber":4,"VerseNumber":163,"Text":"Ние ти дадохме откровение, както дадохме на Нух и на пророците след него, и дадохме откровение на Ибрахим и Исмаил, и Исхак, и Якуб, и родовете, и Иса, и Айюб, и Юнус, и Харун, и Сулайман, и на Дауд дарихме Псалмите"},{"SurahNumber":4,"VerseNumber":164,"Text":"пратеници, за които вече ти разказахме преди, и пратеници, за които не сме ти разказали, - и Аллах говори пряко на Муса"},{"SurahNumber":4,"VerseNumber":165,"Text":"пратеници-благовестители и предупредители, за да нямат хората довод пред Аллах подир пратениците. Аллах е всемогъщ, премъдър"},{"SurahNumber":4,"VerseNumber":166,"Text":"Аллах свидетелства, че онова, което низпосла на теб, го низпосла със Своето знание, и ангелите свидетелстват. И достатъчен е Аллах за свидетел"},{"SurahNumber":4,"VerseNumber":167,"Text":"Които не вярват и възпират от пътя на Аллах, те дълбоко се заблуждават"},{"SurahNumber":4,"VerseNumber":168,"Text":"Които не вярват и угнетяват, Аллах не ще им прости и не ще им посочи път"},{"SurahNumber":4,"VerseNumber":169,"Text":"освен пътя към Ада, там ще пребивават вечно и завинаги. Това за Аллах е лесно"},{"SurahNumber":4,"VerseNumber":170,"Text":"О, хора, Пратеника дойде при вас с истината от вашия Господ - и повярвайте! Това е най-доброто за вас. А ако не повярвате - на Аллах е всичко на небесата и на земята. Аллах е всезнаещ, премъдър"},{"SurahNumber":4,"VerseNumber":171,"Text":"О, хора на Писанието, не прекалявайте в своята религия и говорете за Аллах само истината! Месията Иса, синът на Мариам, е само пратеник на Аллах и Негово Слово, което Той извести на Мариам, и дух от Него. И вярвайте в Аллах и в Неговите пратеници, и не казвайте: “Троица!” Престанете! Това е най-доброто за вас. Аллах е единственият Бог. Пречист е Той, за да има рожба! Негово е всичко на небесата и всичко на земята. И достатъчен е Аллах за довереник"},{"SurahNumber":4,"VerseNumber":172,"Text":"Месията не ще презре да бъде раб на Аллах, нито приближените ангели. А който презре да Му служи и се възгордее - Той всички ще събере при Себе Си"},{"SurahNumber":4,"VerseNumber":173,"Text":"А които вярват и вършат праведни дела - Той ще изплати напълно техните награди и ще им надбави от Своята благодат. А които презират и се възгордяват - Той ще ги накаже с болезнено мъчение. И освен Аллах, за себе си не ще намерят нито покровител, нито избавител"},{"SurahNumber":4,"VerseNumber":174,"Text":"О, хора, при вас дойде довод от вашия Господ и ви низпослахме явна светлина"},{"SurahNumber":4,"VerseNumber":175,"Text":"А които вярват в Аллах и се привържат към Него - Той ще ги въведе в милост от Него и в благодат, и ще ги насочи към Себе Си по правия път"},{"SurahNumber":4,"VerseNumber":176,"Text":"И те молят да постановиш. Кажи: “Аллах ви постановява за умрелите без деца и бащи. Почине ли мъж и не е имал дете, а е имал сестра, нейно е половината от онова, което е оставил, а и той я наследява, ако не е имала дете. А щом са две, за тях са две третини от онова, което е оставил. А щом са повече братя и сестри, за мъжкото е дял, колкото за две женски.” Аллах ви обяснява, за да не се заблудите. Аллах знае всяко нещо"}]}