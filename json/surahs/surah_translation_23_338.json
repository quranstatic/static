{"Id":338,"LanguageCodes":["sq","sqi"],"Name":"sqi-fetimehdiu","Author":"Feti Mehdiu","Language":"Albanian","Description":"Albanian","Direction":"ltr","Source":"http://tanzil.net","Translations":[{"SurahNumber":23,"VerseNumber":1,"Text":"Besimtarët kanë shpëtuar"},{"SurahNumber":23,"VerseNumber":2,"Text":"Ata të cilët namazin e tyre e bëjnë me respekt-frikë"},{"SurahNumber":23,"VerseNumber":3,"Text":"Ata të cilët u shmangen fjalëve të kota"},{"SurahNumber":23,"VerseNumber":4,"Text":"Ata të cilët e japin zeqatin"},{"SurahNumber":23,"VerseNumber":5,"Text":"Ata të cilët e ruajnë nderin e tyre"},{"SurahNumber":23,"VerseNumber":6,"Text":"Vetëm për gratë e veta ose për qolet e tyre. Ata me siguri janë ët paqortueshëm"},{"SurahNumber":23,"VerseNumber":7,"Text":"Kush kërkon përtej asaj, po ata janë që e teprojnë"},{"SurahNumber":23,"VerseNumber":8,"Text":"Edhe ata të cilët kanë kujdes në sendet që u janë besuar dhe në fjalën e dhënë"},{"SurahNumber":23,"VerseNumber":9,"Text":"Edhe ata të cilët i ruajnë kohët e namazit"},{"SurahNumber":23,"VerseNumber":10,"Text":"Ata janë trashëgimtarë të denjë"},{"SurahNumber":23,"VerseNumber":11,"Text":"Të cilët do të trashëgojnë Firdevsin, e aty do të qëndrojnë gjithmonë"},{"SurahNumber":23,"VerseNumber":12,"Text":"Ne e kemi krijuar njeriun nga palca e tokës"},{"SurahNumber":23,"VerseNumber":13,"Text":"Pastaj e bëjmë pikë fare në një vend të sigurt"},{"SurahNumber":23,"VerseNumber":14,"Text":"Pastaj atë pikë fare e bëjmë copë gjaku, e mandej nga copa e gjakut e bëjmë mish, nga copa e mishit krijojmë eshtra; e mandej eshtrat i veshim me mish, e pastaj i ngjallim si një qenie tjetër – pra, qoftë lavdëruar All-llahu, krijuesi më i mirë"},{"SurahNumber":23,"VerseNumber":15,"Text":"Ju, pas kësaj, me siguri do të vdisni"},{"SurahNumber":23,"VerseNumber":16,"Text":"Mandej në ditën e kijametit, pa dyshim, do të ringjalleni"},{"SurahNumber":23,"VerseNumber":17,"Text":"Ne kemi krijuar përmbi ju shtatë rrugë dhe nuk jemi të pakujdesshëm ndaj asaj që kemi krijuar"},{"SurahNumber":23,"VerseNumber":18,"Text":"ne lëshojmë nga qielli, me masë, ujin dhe e mbajmë në tokë. Por Ne kemi mundësi edhe ta marrim"},{"SurahNumber":23,"VerseNumber":19,"Text":"Dhe me ndihmën e tij ngrisim për ju kopshte panjash dhe hardhishë. Në të keni shumë pemë dhe ju prej tyre hani"},{"SurahNumber":23,"VerseNumber":20,"Text":"Edhe lisat që rriten në malin Sinaj, që japin vaj e lëng të yndyrshëm për ata që e hanë"},{"SurahNumber":23,"VerseNumber":21,"Text":"Edhe tek kafshët keni mësime: Ne u japim (bëjmë) të pini nga ajo që gjendet në barqet e tyre dhe ju keni shumë dobi prej tyre. Ju prej atyre ushqeheni"},{"SurahNumber":23,"VerseNumber":22,"Text":"Me to dhe me lundra bartni barrët"},{"SurahNumber":23,"VerseNumber":23,"Text":"Ne ia kemi dërguar Nuhin popullit të tij, dhe u tha: “O populli im, adhuroni vetëm All-llahun! Ju nuk keni tjetër Zot përveç Atij, a nuk i frikësoheni”"},{"SurahNumber":23,"VerseNumber":24,"Text":"Por parësia e popullit të tij, të cilët nuk besonin, thanë: “Ky nuk është asgjë, pos njeri sikur edhe ju, dhe vetëm do të jetë më autoritativ te ju. Të kish dashur All-llahu do të kishte dërguar engjujt; kështu diçka nuk kemi dëgjuar prej të parëve tanë"},{"SurahNumber":23,"VerseNumber":25,"Text":"Ai është vetëm njeri i xhindosur prandaj lëshone deri dikur”"},{"SurahNumber":23,"VerseNumber":26,"Text":"“Zoti im – tha ai – më ndihmo, se ata më përgënjeshtrojnë”"},{"SurahNumber":23,"VerseNumber":27,"Text":"Dhe ne ia shpallëm: “Ndërto anijen nën kujdesin tonë, dhe sipas frymzimit tonë, e kur të vijë urdhëri ynë të vërshojë uji mbi sipërfaqen e tokës, ti ngarko në të nga secili lloj nga një çift, edhe familjen tënde dhe mos m’u drejto mua për ata që bënë krime. Ata, pa dyshim, do të përmbyten"},{"SurahNumber":23,"VerseNumber":28,"Text":"Dhe kur të vendosesh në anije ti dhe ata që janë me ty, thuaj: “Qoftë lavdëruar All-llahu i cili na shpëtoi nga populli kriminel”"},{"SurahNumber":23,"VerseNumber":29,"Text":"Dhe thuaj: “O Zoti im, më zbarko në vend të bekuar! Ti je më i miri zbarkues!”"},{"SurahNumber":23,"VerseNumber":30,"Text":"Në këto, vërtetë, ka argumente dhe Ne njëmend i kemi vënë në sprovë"},{"SurahNumber":23,"VerseNumber":31,"Text":"Ps tyre kemi krijuar brezni të tjera"},{"SurahNumber":23,"VerseNumber":32,"Text":"dhe si profet ua kemi dërguar një nga mesi i tyre! “Adhurone All-llahun! Ju nuk keni tjetër Zot përveç Atij, a nuk i frikësoheni”"},{"SurahNumber":23,"VerseNumber":33,"Text":"Kurse parësia e popullit të tij, të cilët nuk kanë besuar, dhe të cilët kanë përgënjeshtruar ballafaqimin në botën tjetër, dhe të cilëve u kemi dhënë që në këtë botë të çojnë jetë luksoze, thoshin: “Ky nuk është tjetër përveç njeri sikur ju, ha atë që hani edhe ju, edhe pi atë që pini edhe ju"},{"SurahNumber":23,"VerseNumber":34,"Text":"Dhe në qoftë se i përuleni një njeriu sikur ju, ju me siguri atëherë do të humbni"},{"SurahNumber":23,"VerseNumber":35,"Text":"E ai u premton se pasi që të vdisni e të bëheni truall dhe eshtra do të ngjalleni"},{"SurahNumber":23,"VerseNumber":36,"Text":"Është larg, shumë larg ajo që po u premtohet"},{"SurahNumber":23,"VerseNumber":37,"Text":"Ekziston vetëm jeta në këtë botë. Ne jetojmë dhe vdesim, por nuk do të ringjallemi"},{"SurahNumber":23,"VerseNumber":38,"Text":"Ai është njeri, i cili përhap gënjeshtra për All-llahun, por ne atij nuk i besojmë"},{"SurahNumber":23,"VerseNumber":39,"Text":"“O Zot, - tha ai, - më ndihmo se më përgënjeshtrojnë!”"},{"SurahNumber":23,"VerseNumber":40,"Text":"“Ata së shpejti do të pendohen!” – iu përgjegj Ai"},{"SurahNumber":23,"VerseNumber":41,"Text":"Dhe me të drejtë i goditi një zë i tmerrshëm dhe i bëmë sikur flasin me hundë. Kështu shkatërrohet populli kriminel"},{"SurahNumber":23,"VerseNumber":42,"Text":"E pastaj krijuam, pas atyre, brezni tjera"},{"SurahNumber":23,"VerseNumber":43,"Text":"Asnjë popull nuk mund ta shpejtojë e as ta vonojë shkatërrimin e vet"},{"SurahNumber":23,"VerseNumber":44,"Text":"Mandej ua kemi dërguar profetët, njërin pas tjetrit. Sa herë që një populli i ka ardhur profeti i vet e kanë përgënjeshtruar, prandaj Ne i kemi ndërruar njërin pas tjetrit, ndërsa jetën e tyre e shndërruam në tregime. Qoftë shporrur një popull që nuk beson"},{"SurahNumber":23,"VerseNumber":45,"Text":"Pastaj e dërguam Musaun dhe vëllain e tij Harunin me argumentet dhe autorizimet tona të qarta"},{"SurahNumber":23,"VerseNumber":46,"Text":"Faraonit dhe parisë së tij, por ata bënë mendjemadhësi, ishin njerëz kryelartë"},{"SurahNumber":23,"VerseNumber":47,"Text":"Dhe thanë: “T’u besojmë dy vetëve që janë sikur ne, kurse populli i tyre është në shërbim tonin?”"},{"SurahNumber":23,"VerseNumber":48,"Text":"Edhe ata dy i shpallëm gënjeshtarë, prandaj qenë shfarosur"},{"SurahNumber":23,"VerseNumber":49,"Text":"Musaut, atëherë, i dhamë Librin, ndoshta ata do të nisen mbarë"},{"SurahNumber":23,"VerseNumber":50,"Text":"Edhe të birin e Merjemes edhe nënën e tij i kemi bërë si argument. Ne ata i vendosëm në një rrafshlartë plot ujë e freski"},{"SurahNumber":23,"VerseNumber":51,"Text":"“O profet! Hani nga ushqimet e mira dhe bëni vepra të mira, sepse unë e di mirë ç’punoni ju"},{"SurahNumber":23,"VerseNumber":52,"Text":"Feja juaj – është e vetmja fe e drejtë, kurse Unë jam Zoti juaj, prandaj frikësohuni!”"},{"SurahNumber":23,"VerseNumber":53,"Text":"Mirëpo ata u ndanë në grupe përkitazi me çështjet fetare, secila palë e entuziazmuar me atë çka kishte (predikonte)"},{"SurahNumber":23,"VerseNumber":54,"Text":"Prandaj lini ata në mashtrimin e vet deri dikur"},{"SurahNumber":23,"VerseNumber":55,"Text":"A mendojnë ata se kur i ndihmojmë me pasuri dhe fëmijë"},{"SurahNumber":23,"VerseNumber":56,"Text":"Se po ngutemi t’u bëjmë ndonjë të mirë? Assesi, por ata nuk e ndiejnë"},{"SurahNumber":23,"VerseNumber":57,"Text":"Ata të cilët nga respekti i frikësohen Zotit të tyre"},{"SurahNumber":23,"VerseNumber":58,"Text":"Edhe ata që besojnë në argumentet e Zotit të tyre"},{"SurahNumber":23,"VerseNumber":59,"Text":"Ata të cilët Zotit të tyre nuk i bëjnë tjetër shok"},{"SurahNumber":23,"VerseNumber":60,"Text":"(Edhe ata të cilët nga ajo pasuri) që u jepet japin dhe u dridhen zemrat për shkak se do të kthehen te Zoti i tyre"},{"SurahNumber":23,"VerseNumber":61,"Text":"Ata shpejtojnë të bëjnë vepra të mira dhe në atë prijnë"},{"SurahNumber":23,"VerseNumber":62,"Text":"Ne nuk ngarkojmë askë përtej mundësive të tij; Ne kemi librin që flet të vërtetën dhe ata nuk do të dëmtohen"},{"SurahNumber":23,"VerseNumber":63,"Text":"Por zemrat e tyre në këtë janë krejtësisht të mashtruara, e përveç asaj bëjnë edhe vepra të këqia pa ia nda"},{"SurahNumber":23,"VerseNumber":64,"Text":"Ndërkaq, kur ata që kanë bërë jetë kulsoze i përfshijmë në dënim, atëherë luten"},{"SurahNumber":23,"VerseNumber":65,"Text":"“tani mos u lutni! Nga ana jonë, vërtet, nuk do të keni ndihmë"},{"SurahNumber":23,"VerseNumber":66,"Text":"Juve u janë lexuar ajetet e mia, kurse ju jeni zbrapsur"},{"SurahNumber":23,"VerseNumber":67,"Text":"me arrogancë dhe duke i fyer, largoheni”"},{"SurahNumber":23,"VerseNumber":68,"Text":"A nuk kanë menduar ata fjalën (Kur’anin)? A u vjen diçka që nuk u ka ardhur të parëve të tyre të hershëm"},{"SurahNumber":23,"VerseNumber":69,"Text":"Apo nuk e njohin Profetin e vet, prandaj edhe e mohojnë"},{"SurahNumber":23,"VerseNumber":70,"Text":"Ose thonë: “Ai është me xhind”! Jo, por ai u sjell të vërtetën, ndërsa shumica sish e urrejnë të vërtetën"},{"SurahNumber":23,"VerseNumber":71,"Text":"Sikur All-llahu të merrej me epshet e tyre, me siguri do të zhdukeshin qiejt dhe toka dhe çdo kush që gjendet në të, mirëpo, Ne u kemi bërë vërejtje, kurse ata nuk duan të dinë fare për vërejtjen e tyre"},{"SurahNumber":23,"VerseNumber":72,"Text":"Apo u kërkon ti atyre ndonjë shpërblim? Shpërblimi i Zotit tënd është më i mirë se Ai është shpërblyesi më i mirë"},{"SurahNumber":23,"VerseNumber":73,"Text":"Ti me të vërtetë i fton ata në rrugë të drejtë"},{"SurahNumber":23,"VerseNumber":74,"Text":"Dhe ata të cilët nuk besojnë në botën tjetër i shmangen padyshim rrugës (së drejtë)"},{"SurahNumber":23,"VerseNumber":75,"Text":"Dhe sikur t’i kishim mëshiruar dhe t’i kishim liruar nga fatkeqësitë, ata do të zhyteshin përsëri në zhgënjimin e tyre"},{"SurahNumber":23,"VerseNumber":76,"Text":"Ne ata i kemi përfshirë në dënim, por ata prapëseprapë nuk i janë përulur dhe lutur Zotit të vet"},{"SurahNumber":23,"VerseNumber":77,"Text":"Derisa t’u hapim një derë dënimi shumë të rëndë, ata atëherë do të mbesin aty shpresëhumbur"},{"SurahNumber":23,"VerseNumber":78,"Text":"Ai është i cili juve ju jep të dëgjuarit, të pamurit edhe mendjen; po sa pak falënderoni"},{"SurahNumber":23,"VerseNumber":79,"Text":"Ai është i cili ju krijon në tokë dhe para Tij do të mblidheni"},{"SurahNumber":23,"VerseNumber":80,"Text":"dhe Ai është i cili bën vdekje dhe ngjallje, prej tij varet ndërrimi i natës e ditës; po a nuk e kuptoni"},{"SurahNumber":23,"VerseNumber":81,"Text":"Mirëpo ata flasin si patën folur ata përpara tyre"},{"SurahNumber":23,"VerseNumber":82,"Text":"Thonë: “A kur të vdesim e të bëhemi dhé e eshtra do të ringjallemi a”"},{"SurahNumber":23,"VerseNumber":83,"Text":"Edhe neve, por edhe të parëve tanë që më parë na është premtuar kjo, por këto janë vetëm trillime të popujve të lashtë”"},{"SurahNumber":23,"VerseNumber":84,"Text":"thuaju: “E kujt është toka dhe gjithë ç’ka në të, e dini?”"},{"SurahNumber":23,"VerseNumber":85,"Text":"“E All-llahut!” – do të përgjigjen, por ti thuaj: “Po pse pra nuk vini në vete?”"},{"SurahNumber":23,"VerseNumber":86,"Text":"Pyeti: “Kush është Zoti i shtatë qiejve dhe Zot i gjithësisë së gjithëmbarshme?”"},{"SurahNumber":23,"VerseNumber":87,"Text":"“All-llahu” – do të thonë ata, kurse ti thuaju: “E pse pra nuk po frikësoheni?”"},{"SurahNumber":23,"VerseNumber":88,"Text":"Thuaj: “Kush është Ai në duart e të cilit është pushteti mbi të gjitha, e që merr në mbrojtje dhe nuk ka nevojë për t’u marrë në mbrojtje, e dini?”"},{"SurahNumber":23,"VerseNumber":89,"Text":"“All-llahu!” – do të përgjigjen, e ti thuaju: “Po pse pra jeni të magjepsur?”"},{"SurahNumber":23,"VerseNumber":90,"Text":"Po Ne atyre u sjellim të vërtetën, kurse ata me të vërtetë janë gënjeshtarë"},{"SurahNumber":23,"VerseNumber":91,"Text":"All-llahu nuk ka djalë dhe me të nuk ka ndonjë tjetër Zot! Sepse, çdo zot, do të merrte me vete atë që e ka krijuar dhe do të dominonin njëri ndaj tjetrit. Qoftë lavdëruar All-llahu nga ajo që ata thonë për Të"},{"SurahNumber":23,"VerseNumber":92,"Text":"Din atë që nuk shihet dhe atë që shihet dhe është shumë lartë mbi ata që i konsiderojnë të barabartë"},{"SurahNumber":23,"VerseNumber":93,"Text":"Thuaj: “Zoti im, a po ma tregon atë që u premtohet atyre"},{"SurahNumber":23,"VerseNumber":94,"Text":"O Zot, mos më fut ndër njerëz kriminelë!”"},{"SurahNumber":23,"VerseNumber":95,"Text":"dhe Ne, me të vërtet, mundemi të tregojmë atë që u premtojmë atyre"},{"SurahNumber":23,"VerseNumber":96,"Text":"Ti ktheju të keqen me të mirë, se Ne e dimë mirë se çka përshkruajnë ata"},{"SurahNumber":23,"VerseNumber":97,"Text":"Dhe thuaj: “O Zot, unë Ty të drejtohem për mbrojtje nga vegimet e djallit!”"},{"SurahNumber":23,"VerseNumber":98,"Text":"Dhe Ty, o Zot, të drejtohem të mos i kem pranë meje"},{"SurahNumber":23,"VerseNumber":99,"Text":"Kur dikujt prej tyre i vjen vdekja, ai thërret, “O Zoti im, më kthe"},{"SurahNumber":23,"VerseNumber":100,"Text":"Mbase do të bëjë ndonjë vepër të mirë në atë që e kam lëshuar! Kurrë! Kjo është fjalë që do të flasë Ai se prapa tyre do të ketë një pengesë deri në ditën kur do të ringjallen"},{"SurahNumber":23,"VerseNumber":101,"Text":"E kur të fryhet në sur, atëherë nuk do të ketë lidhje familjare ndërmjet atyre as që do të pyesin njëri për tjetrin"},{"SurahNumber":23,"VerseNumber":102,"Text":"Kujt i peshojnë më rëndë (veprat e mira) ata do të jenë të shpëtuar"},{"SurahNumber":23,"VerseNumber":103,"Text":"Kurse ata, veprat e të cilëve nuk peshojnë, ata e kanë humbur vetveten në xhehennem, ku do të mbesin përgjithmonë"},{"SurahNumber":23,"VerseNumber":104,"Text":"Zjarri do t’ua djegë atyre fytyrat dhe do të mbesin aty dhëmbë zgërdhirë"},{"SurahNumber":23,"VerseNumber":105,"Text":"Po a nuk u janë lexuar ajetet e mia, dhe ju i mohonit"},{"SurahNumber":23,"VerseNumber":106,"Text":"“O Zoti ynë” – do të thonë, - na ka munduar mjerimi ynë prandaj jemi bërë popull i humbur"},{"SurahNumber":23,"VerseNumber":107,"Text":"Zoti ynë, na shpëto prej tij (mjerimit), e nëse prapë bëjmë keq, atëherë, me të vërtetë, ne jemi kriminelë”"},{"SurahNumber":23,"VerseNumber":108,"Text":"“Rrini aty dhe asgjë mos më folni!” – u thotë Ai"},{"SurahNumber":23,"VerseNumber":109,"Text":"Ka pasur një grup nga robërit e mi që thonë: O Zoti ynë! Ne besuam, prandaj na fal dhe na mëshiro se Ti je më i miri i mëshiruesve!”"},{"SurahNumber":23,"VerseNumber":110,"Text":"Ju i keni marrë për tallje, si të magjepsur, sa që patët harruar vërejtjen time dhe i keni përqeshur"},{"SurahNumber":23,"VerseNumber":111,"Text":"Sot Unë i kam shpërblyer për atë që kanë duruar, ata me të vërtetë kanë arritur çka kanë dëshiruar"},{"SurahNumber":23,"VerseNumber":112,"Text":"“Po sa vjet keni kaluar në tokë?” – do të pyes Ai"},{"SurahNumber":23,"VerseNumber":113,"Text":"Kemi kaluar një ditë ose një pjesë të ditës – do të përgjigjen. Pyeti ata që kanë numëruar"},{"SurahNumber":23,"VerseNumber":114,"Text":"“Po si! – do të thotë Ai, - kohë të shkurtër keni kaluar, sikur vetëm ta dinit"},{"SurahNumber":23,"VerseNumber":115,"Text":"A keni menduar se u kemi krijuar kot dhe se nuk do të ktheheni te ne?”"},{"SurahNumber":23,"VerseNumber":116,"Text":"Pra le të jetë lavdëruar All-llahu, sundues i vërtetë, nuk ka tjetër Zot veç atij, Zot i gjithësisë fisnike"},{"SurahNumber":23,"VerseNumber":117,"Text":"Kurse ai i cili përveç All-llahut lut tjetër Zot, pa asnjë argument për të, para Zotit të vet do të japë llogari dhe me të vërtetë mosbesimtarët nuk do të shpëtojnë"},{"SurahNumber":23,"VerseNumber":118,"Text":"Dhe thuaj: “O Zoti im, më fal dhe më mëshiro, Tij je mëshiruesi më i mirë!”"}]}