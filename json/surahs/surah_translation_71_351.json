{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":71,"VerseNumber":1,"Text":"VI SÄNDE Noa till hans folk med uppdraget: \"Varna ditt folk, innan ett plågsamt straff drabbar dem"},{"SurahNumber":71,"VerseNumber":2,"Text":"[Och Noa] sade: \"Jag har kommit, mitt folk, för att varna er klart och entydigt"},{"SurahNumber":71,"VerseNumber":3,"Text":"dyrka Gud och frukta Honom! Och lyd mig"},{"SurahNumber":71,"VerseNumber":4,"Text":"Då skall Gud förlåta er era synder och ge er uppskov till en tid [som Han] har fastställt - när den är inne, kan den inte uppskjutas - om ni [bara] visste"},{"SurahNumber":71,"VerseNumber":5,"Text":"[Noa bad till Gud och] sade: \"Herre! Jag har talat till mitt folk natt och dag"},{"SurahNumber":71,"VerseNumber":6,"Text":"men mina uppmaningar har bara lett till att de alltmer drar sig undan"},{"SurahNumber":71,"VerseNumber":7,"Text":"Och varje gång jag kallar dem [till tron] för att Du skall ge dem Din förlåtelse, sätter de fingrarna i öronen och sveper kläderna tätare om sig, och de förskansar sig i envishet och högmod"},{"SurahNumber":71,"VerseNumber":8,"Text":"Jag har vädjat till dem med hög röst"},{"SurahNumber":71,"VerseNumber":9,"Text":"och talat offentligt till dem på allmän plats, och jag har talat med dem i förtrolighet"},{"SurahNumber":71,"VerseNumber":10,"Text":"och sagt dem: 'Be er Herre om förlåtelse för era synder! Han förlåter och förlåter på nytt"},{"SurahNumber":71,"VerseNumber":11,"Text":"Han skall låta himlen sända er rikligt regn"},{"SurahNumber":71,"VerseNumber":12,"Text":"och föröka er rikedom och era söners [antal] och skänka er trädgårdar, vattnade av bäckar"},{"SurahNumber":71,"VerseNumber":13,"Text":"Hur är det fatt med er? Ni håller inte Gud i ära så som Han i Sitt höga majestät bör äras"},{"SurahNumber":71,"VerseNumber":14,"Text":"Det är Han som har skapat er steg för steg"},{"SurahNumber":71,"VerseNumber":15,"Text":"Ser ni inte att Gud har skapat sju himlar, som välver sig över varandra"},{"SurahNumber":71,"VerseNumber":16,"Text":"och satt ibland dem månen [som lyser med lånat] ljus och solen som en sprakande fackla"},{"SurahNumber":71,"VerseNumber":17,"Text":"Gud har låtit er växa upp som plantor ur jorden"},{"SurahNumber":71,"VerseNumber":18,"Text":"med den skall Han sedan låta er återförenas [och till slut] skall Han låta er träda fram [ur den på nytt] i uppståndelsens [ögonblick]"},{"SurahNumber":71,"VerseNumber":19,"Text":"Och Gud har brett ut jordens [yta] för er som en matta"},{"SurahNumber":71,"VerseNumber":20,"Text":"för att ni skall kunna färdas över den på vägar och stigar.'”"},{"SurahNumber":71,"VerseNumber":21,"Text":"Noa sade [vidare]: \"Herre! De lyssnar inte till mig men följer den som [stoltheten över stora] rikedomar och [många] söner driver allt närmare undergången"},{"SurahNumber":71,"VerseNumber":22,"Text":"De har gjort upp en slug plan"},{"SurahNumber":71,"VerseNumber":23,"Text":"och säger [till varandra]: 'Låt oss aldrig överge våra gudar – varken Wadd, Suwa, Yaghuth, Ya'uq eller Nasr"},{"SurahNumber":71,"VerseNumber":24,"Text":"På detta sätt har de lett många vilse. Herre! Låt dessa orättfärdiga [människor] gå vidare från misstag till misstag"},{"SurahNumber":71,"VerseNumber":25,"Text":"De dränktes på grund av sina synder och [en Dag] skall de ledas in i Elden, och de kommer inte att finna en annan hjälpare än Gud"},{"SurahNumber":71,"VerseNumber":26,"Text":"Och Noa [sade till Gud]: \"Herre! Låt ingen av dem som förnekar sanningen bli kvar på jorden"},{"SurahNumber":71,"VerseNumber":27,"Text":"om Du låter dem bli kvar, kommer de att leda Dina tjänare vilse och de kan inte lämna i arv annat än [ytterligare] sedligt fördärv och gudlöshet"},{"SurahNumber":71,"VerseNumber":28,"Text":"Herre! Skänk oss Din förlåtelse - mig och mina föräldrar och de troende som stiger in i mitt hus och alla troende män och kvinnor! Och låt de orättfärdiga gå allt snabbare mot sin undergång"}]}