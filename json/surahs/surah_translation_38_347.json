{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":38,"VerseNumber":1,"Text":"Сад. Тако Ми Кур’ана славног"},{"SurahNumber":38,"VerseNumber":2,"Text":"заиста су они који не верују инаџије и у расколу"},{"SurahNumber":38,"VerseNumber":3,"Text":"Колико смо Ми уништили народа пре њих. И они су за помоћ вапили, али је било касно"},{"SurahNumber":38,"VerseNumber":4,"Text":"Они се чуде што им је дошао један од њих да их упозорава, и говоре неверници: „Ово је чаробњак, лажов"},{"SurahNumber":38,"VerseNumber":5,"Text":"Зар он да богове сведе на једног Бога?! То је, заиста, нешто веома чудно!“"},{"SurahNumber":38,"VerseNumber":6,"Text":"И они угледни међу њима наставише: „Идите и устрајте уз своја божанства! Уистину, овим се нешто велико жели"},{"SurahNumber":38,"VerseNumber":7,"Text":"За ово нисмо чули у вери предака наших, ово није ништа друго до измишљотина"},{"SurahNumber":38,"VerseNumber":8,"Text":"зашто баш њему, између нас, да буде послата Опомена?!“ Али, они сумњају у Моју Опомену зато што нису искусили Моју казну"},{"SurahNumber":38,"VerseNumber":9,"Text":"Зар су код њих ризнице милости Господара твог, Силног и Дарежљивог"},{"SurahNumber":38,"VerseNumber":10,"Text":"Или, они можда имају власт на небесима и на Земљи и над оним што је између њих?! - Нека се, онда, попну уз лестве"},{"SurahNumber":38,"VerseNumber":11,"Text":"Они представљају незнатну уротничку војску која ће тамо бити поражена"},{"SurahNumber":38,"VerseNumber":12,"Text":"И пре њих су народ Нојев, и Ад, и фараон, који је имао моћну војску, порицали"},{"SurahNumber":38,"VerseNumber":13,"Text":"и Семуд, и Лотов народ, и становници Ејке – они су се против посланика уротили"},{"SurahNumber":38,"VerseNumber":14,"Text":"Сви су они утеривали посланике у лаж и заслужили су Моју казну"},{"SurahNumber":38,"VerseNumber":15,"Text":"А и ови не чекају до један звук рога који неће бити потребно поновити"},{"SurahNumber":38,"VerseNumber":16,"Text":"И говоре: „Господару наш, пожури и казни нас, пре Дана у којем ће рачун да се полаже!“"},{"SurahNumber":38,"VerseNumber":17,"Text":"Ти отрпи оно што они говоре и сети се Наше слуге Давида, чврстог у вери, који се увек Аллаху покајнички обраћао"},{"SurahNumber":38,"VerseNumber":18,"Text":"Ми смо потчинили брда да заједно са њим увече и у зору славе и величају Аллаха"},{"SurahNumber":38,"VerseNumber":19,"Text":"а и окупљене птице - сви су они са њим покорно понављали"},{"SurahNumber":38,"VerseNumber":20,"Text":"И учврстили смо његово царство и дали му мудрост и способност да расуђује"},{"SurahNumber":38,"VerseNumber":21,"Text":"А да ли је до тебе дошла вест о парничарима када су преко зида храма прешли"},{"SurahNumber":38,"VerseNumber":22,"Text":"кад су код Давида ушли, па се он од њих уплашио. „Не бој се“, рекли су, „ми смо двојица парничара, један другом смо учинили неправду, па нам пресуди по правди; не буди пристрасан, и на најбоље нас решење упути"},{"SurahNumber":38,"VerseNumber":23,"Text":"Овај мој пријатељ има деведесет и девет оваца, а ја само једну, и он ми рече: 'Дај ти њу мени!' - И у говору ме победи.“"},{"SurahNumber":38,"VerseNumber":24,"Text":"„Учинио ти је неправду!“ Рече Давид, „тиме што је тражио да твоју овцу дода својим овцама; многи ортаци чине неправду једни другима, такви нису једино они који верују и раде добра дела; а таквих је мало.“ И Давид се увери да смо Ми баш њега ставили на искушење, па опрост замоли од свога Господара, и паде лицем на тло и покаја се"},{"SurahNumber":38,"VerseNumber":25,"Text":"И Ми смо му то опростили, и он је, заиста, Нама близак и чека га дивно пребивалиште"},{"SurahNumber":38,"VerseNumber":26,"Text":"О Давиде, Ми смо те учинили намесником на Земљи, зато суди људима по правди и не поводи се за страшћу да те не одведе са Аллаховог пута; оне који скрећу са Аллаховог пута чека тешка патња зато што су заборављали Дан обрачуна"},{"SurahNumber":38,"VerseNumber":27,"Text":"Ми нисмо узалуд створили небо и Земљу и оно што је између њих; тако мисле неверници, па тешко неверницима кад буду у Ватри"},{"SurahNumber":38,"VerseNumber":28,"Text":"Зар ћемо да поступимо са онима који верују и раде добро као са онима који праве неред на Земљи, и зар ћемо да поступимо са онима који се клоне греха исто као и са грешницима"},{"SurahNumber":38,"VerseNumber":29,"Text":"Књига коју ти објављујемо је благословљена, да би они о њеним речима размислили и да би они који су обдарени разумом примили поуку"},{"SurahNumber":38,"VerseNumber":30,"Text":"Ми смо Давиду поклонили Соломона; диван је он био Божји слуга, и стално се Аллаху покајнички обраћао"},{"SurahNumber":38,"VerseNumber":31,"Text":"Кад су једне вечери пред њим били изведени пунокрвни коњи који су на три ноге стајали, а четвртом једва земљу дотицали"},{"SurahNumber":38,"VerseNumber":32,"Text":"он рече: „Уместо да мислим на свога Господара, ја показујем љубав према иметку!“ И они се изгубише из вида"},{"SurahNumber":38,"VerseNumber":33,"Text":"“Вратите ми их!” И он их поче ударати сабљом по ногама и вратовима"},{"SurahNumber":38,"VerseNumber":34,"Text":"Ми смо Соломона довели у искушење и његово болесно тело смо на престоље задржали, али се после повратио"},{"SurahNumber":38,"VerseNumber":35,"Text":"Мој Господару - рекао је - опрости ми и даруј ми власт какву нико осим мене неће да има! Ти уистину богато дарујеш!”"},{"SurahNumber":38,"VerseNumber":36,"Text":"И Ми смо му покорили ветар, који је према његовој заповеди благо дувао онамо куда је он хтео"},{"SurahNumber":38,"VerseNumber":37,"Text":"и ђаволе, све градитељи и рониоци"},{"SurahNumber":38,"VerseNumber":38,"Text":"и други повезани у окове"},{"SurahNumber":38,"VerseNumber":39,"Text":"Ово је Наш дар, па ти даруј или ускрати, нећеш због тога да одговараш"},{"SurahNumber":38,"VerseNumber":40,"Text":"Он је, заиста, Нама близак и чека га предивно пребивалиште"},{"SurahNumber":38,"VerseNumber":41,"Text":"И сети се Наше слуге Јова, када је завапио своме Господару: „Ђаво ме на зло навраћа и мисли лажне ми улива!”"},{"SurahNumber":38,"VerseNumber":42,"Text":"Удари ногом о земљу ето хладне воде за купање и пиће"},{"SurahNumber":38,"VerseNumber":43,"Text":"И Ми смо му, из Наше милости, даровали породицу и још толико уз њих, да буде поука за оне који имају памети"},{"SurahNumber":38,"VerseNumber":44,"Text":"„И узми својом руком сноп и њиме удари, само заклетву не прекрши.“ Ми смо, заиста, нашли да је он стрпљив; диван је он слуга био и много се кајао"},{"SurahNumber":38,"VerseNumber":45,"Text":"И сети се наших слуга: Аврама и Исака и Јакова, сви у вери чврсти и постојани"},{"SurahNumber":38,"VerseNumber":46,"Text":"Ми их посебно обдарисмо једном врлином: да им је увек био на уму онај свет"},{"SurahNumber":38,"VerseNumber":47,"Text":"и они су, заиста, код Нас од оних одабраних добрих људи"},{"SurahNumber":38,"VerseNumber":48,"Text":"И сети се Јишмаела и Јелисеја и Илије и Језекиља, сви су они били честити"},{"SurahNumber":38,"VerseNumber":49,"Text":"Ово је леп спомен! А оне који се греха буду клонили чека дивно пребивалиште"},{"SurahNumber":38,"VerseNumber":50,"Text":"вртови Една, чије ће капије да буду отворене за њих"},{"SurahNumber":38,"VerseNumber":51,"Text":"у којима ће се одмарати и разноврсно воће и пиће тражити"},{"SurahNumber":38,"VerseNumber":52,"Text":"Поред њих биће рајске лепотице, истих година, које ће пред собом да гледају"},{"SurahNumber":38,"VerseNumber":53,"Text":"То је оно што вам се обећава за Дан у коме ће се рачун полагати"},{"SurahNumber":38,"VerseNumber":54,"Text":"то ће, заиста, да буде Наша благодат, која никада неће да престане"},{"SurahNumber":38,"VerseNumber":55,"Text":"Ето тако! А оне који буду зло чинили чека најгоре пребивалиште"},{"SurahNumber":38,"VerseNumber":56,"Text":"Пакао, у којем ће да горе; а грозне ли постеље"},{"SurahNumber":38,"VerseNumber":57,"Text":"Ето толико! Па нека окушају воду кључалу и капљевину смрдљиву"},{"SurahNumber":38,"VerseNumber":58,"Text":"и друге муке сличне овима, многоструке"},{"SurahNumber":38,"VerseNumber":59,"Text":"Та гомила заједно са вама, гурајући се, ће да уђе у Пакао! \"Не било им пространо! У Ватри ће они, заиста, да горе"},{"SurahNumber":38,"VerseNumber":60,"Text":"„Вама не било пространо!“ Рећи ће они, „ви сте нам ово припремили, а грозног ли боравишта!“"},{"SurahNumber":38,"VerseNumber":61,"Text":"„Господару наш“, рећи ће, „удвостручи патњу у Ватри онима који су нам ово приредили!“"},{"SurahNumber":38,"VerseNumber":62,"Text":"И говориће: „Зашто не видимо људе које смо у зле убрајали"},{"SurahNumber":38,"VerseNumber":63,"Text":"и које смо исмејавали? Да нам се нису изгубили из вида?“"},{"SurahNumber":38,"VerseNumber":64,"Text":"Истина је, сигурно, да ће становници Пакла међу собом да се расправљају"},{"SurahNumber":38,"VerseNumber":65,"Text":"Реци: „Ја сам само опомињач; нема бога осим Аллаха, Јединога и Моћног"},{"SurahNumber":38,"VerseNumber":66,"Text":"Господара небеса и Земље и онога што је између њих, Силнога и Опростиоца греха"},{"SurahNumber":38,"VerseNumber":67,"Text":"Реци: „Ово је велика вест"},{"SurahNumber":38,"VerseNumber":68,"Text":"а ви од ње окрећете главе"},{"SurahNumber":38,"VerseNumber":69,"Text":"Ја нисам ништа знао о узвишеном скупу када су се препирали"},{"SurahNumber":38,"VerseNumber":70,"Text":"мени се објављује да сам послат да јасно опомињем.“"},{"SurahNumber":38,"VerseNumber":71,"Text":"Када је анђелима твој Господар рекао: „Створићу човека од глине"},{"SurahNumber":38,"VerseNumber":72,"Text":"па кад му употпуним облик и у њега удахнем живот, ви му се поклоните!”"},{"SurahNumber":38,"VerseNumber":73,"Text":"Анђели су се, сви до последњег, заједно поклонили"},{"SurahNumber":38,"VerseNumber":74,"Text":"осим Сотоне - он се узохолио и постао неверник"},{"SurahNumber":38,"VerseNumber":75,"Text":"„О Сотона!“ Рекао је Он, „шта те навело да се не поклониш ономе кога сам Ја Својим двема рукама створио? Јеси ли се узохолио или мислиш да си узвишен?“"},{"SurahNumber":38,"VerseNumber":76,"Text":"„Бољи сам од њега“, рекао је он, „мене си створио од ватре, а њега од глине.“"},{"SurahNumber":38,"VerseNumber":77,"Text":"„Излази онда из Раја!“ Рече Аллах, „проклет да си"},{"SurahNumber":38,"VerseNumber":78,"Text":"Моје ће проклетство да те прати до Судњег дана!“"},{"SurahNumber":38,"VerseNumber":79,"Text":"„Господару мој!“, рече он, „дај ми времена до дана када ће они да буду оживљени!“"},{"SurahNumber":38,"VerseNumber":80,"Text":"„Даје ти се времена“, рече Он"},{"SurahNumber":38,"VerseNumber":81,"Text":"до дана већ одређеног.“"},{"SurahNumber":38,"VerseNumber":82,"Text":"„Тако ми Твога достојанства“, рече, „сигурно ћу све да их наведем на странпутицу"},{"SurahNumber":38,"VerseNumber":83,"Text":"осим међу њима Твоје искрене слуге!“"},{"SurahNumber":38,"VerseNumber":84,"Text":"„Истином се кунем и истину говорим“, рече Аллах"},{"SurahNumber":38,"VerseNumber":85,"Text":"„сигурно ћу свима, тобом и онима који се буду повели за тобом, да напуним Пакао!“"},{"SurahNumber":38,"VerseNumber":86,"Text":"Реци: „Не тражим ја од вас за ово никакву награду и ја не додајем преко оног чиме ме је Аллах обавезао"},{"SurahNumber":38,"VerseNumber":87,"Text":"Кур'ан је, заиста, целом свету опомена"},{"SurahNumber":38,"VerseNumber":88,"Text":"И ви ћете ускоро сазнати његову поруку!”"}]}