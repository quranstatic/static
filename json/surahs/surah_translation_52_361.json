{"Id":361,"LanguageCodes":["te","tel"],"Name":"tel-abdulraheemmoha","Author":"Abdul Raheem Mohammad Moulana","Language":"Telugu","Description":"Telugu","Direction":"ltr","Source":"https://qurancomplex.gov.sa/","Translations":[{"SurahNumber":52,"VerseNumber":1,"Text":"తూర్ పర్వతం సాక్షిగా"},{"SurahNumber":52,"VerseNumber":2,"Text":"వ్రాయబడిన గ్రంథం సాక్షిగా"},{"SurahNumber":52,"VerseNumber":3,"Text":"విప్పబడిన చర్మపత్రం మీద"},{"SurahNumber":52,"VerseNumber":4,"Text":"చిరకాల సందర్శనాలయం సాక్షిగా"},{"SurahNumber":52,"VerseNumber":5,"Text":"పైకెత్తబడిన కప్పు (అంతరిక్షం) సాక్షిగా"},{"SurahNumber":52,"VerseNumber":6,"Text":"ఉప్పొంగే సముద్రం సాక్షిగా"},{"SurahNumber":52,"VerseNumber":7,"Text":"నిశ్చయంగా, నీ ప్రభువు శిక్ష సంభవించ నున్నది"},{"SurahNumber":52,"VerseNumber":8,"Text":"దానిని తప్పించేవాడు ఎవ్వడు లేడు"},{"SurahNumber":52,"VerseNumber":9,"Text":"ఆకాశాలు భయంకరంగా కంపించే రోజు"},{"SurahNumber":52,"VerseNumber":10,"Text":"మరియు పర్వతాలు దారుణంగా చలించినప్పుడు"},{"SurahNumber":52,"VerseNumber":11,"Text":"అప్పుడు, ఆ రోజు అసత్యవాదులకు వినాశం ఉంది"},{"SurahNumber":52,"VerseNumber":12,"Text":"ఎవరైతే వృథా మాటలలో కాలక్షేపం చేస్తూ ఉంటారో"},{"SurahNumber":52,"VerseNumber":13,"Text":"వారు నరకాగ్నిలోకి నెట్టుతూ త్రోయబడే రోజు"},{"SurahNumber":52,"VerseNumber":14,"Text":"(వారితో ఇలా అనబడుతుంది): \"మీరు అసత్యమని నిరాకరిస్తూ వుండిన నరకాగ్ని ఇదే"},{"SurahNumber":52,"VerseNumber":15,"Text":"ఏమీ? ఇది మంత్రజాలమా? లేక దీనిని మీరు చూడలేక పోతున్నారా"},{"SurahNumber":52,"VerseNumber":16,"Text":"ఇందులో మీరు కాలుతూ ఉండండి. దానికి మీరు సహనం వహించినా, సహనం వహించక పోయినా అంతా మీకు సమానమే! నిశ్చయంగా, మీ కర్మలకు తగిన ప్రతిఫలమే మీకు ఇవ్వబడుతున్నది"},{"SurahNumber":52,"VerseNumber":17,"Text":"నిశ్చయంగా, భయభక్తులు గలవారు స్వర్గవనాలలో సుఖసంతోషాలలో ఉంటారు"},{"SurahNumber":52,"VerseNumber":18,"Text":"వారి ప్రభువు వారికి ప్రసాదించిన వాటిని హాయిగా అనుభవిస్తూ ఉంటారు. మరియు వారి ప్రభువు వారిని భగభగ మండే నరకాగ్ని శిక్ష నుండి కాపాడాడు"},{"SurahNumber":52,"VerseNumber":19,"Text":"(వారితో ఇలా అనబడుతుంది): \"మీరు చేస్తూ వుండిన కర్మలకు ఫలితంగా హాయిగా తినండి త్రాగండి"},{"SurahNumber":52,"VerseNumber":20,"Text":"వారు వరుసగా వేయబడిన ఆసనాల మీద, దిండ్లకు ఆనుకొని కూర్చొని ఉంటారు. మరియు మేము అందమైన పెద్ద పెద్ద కన్నులు గల సుందరీమణులతో వారి వివాహం చేయిస్తాము"},{"SurahNumber":52,"VerseNumber":21,"Text":"మరియు ఎవరైతే విశ్వసిస్తారో మరియు వారి సంతానంవారు విశ్వాసంలో వారిని అనుసరిస్తారో! అలాంటి వారిని వారి సంతానంతో (స్వర్గంలో) కలుపుతాము. మరియు వారి కర్మలలో వారికి ఏ మాత్రం నష్టం కలిగించము. ప్రతి వ్యక్తి తాను సంపాదించిన దానికి తాకట్టుగా ఉంటాడు"},{"SurahNumber":52,"VerseNumber":22,"Text":"మరియు మేము వారికి, వారు కోరే ఫలాలను మరియు మాంసాన్ని పుష్కలంగా ప్రసాదిస్తాము"},{"SurahNumber":52,"VerseNumber":23,"Text":"అందులో (ఆ స్వర్గంలో) వారు ఒకరి కొకరు (మధు) పాత్ర మార్చుకుంటూ ఉంటారు; దాన్ని (త్రాగటం) వల్ల వారు వ్యర్థపు మాటలు మాట్లాడరు మరియు పాపాలు చేయరు"},{"SurahNumber":52,"VerseNumber":24,"Text":"మరియు దాచబడిన ముత్యాల వంటి బాలురు, వారి సేవ కొరకు వారి చుట్టు ప్రక్కలలో తిరుగుతూ ఉంటారు"},{"SurahNumber":52,"VerseNumber":25,"Text":"మరియు వారు ఒకరి వైపుకొకరు మరలి పరస్పరం (తమ గతించిన జీవితాలను గురించి) మాట్లాడుకుంటూ ఉంటారు"},{"SurahNumber":52,"VerseNumber":26,"Text":"వారు ఇలా అంటారు: \"వాస్తవానికి మనం ఇంతకు పూర్వం మన కుటుంబం వారి మధ్య ఉన్నప్పుడు (అల్లాహ్ శిక్షకు) భయపడుతూ ఉండేవారము"},{"SurahNumber":52,"VerseNumber":27,"Text":"కావున నిశ్చయంగా, అల్లాహ్ మన మీద కనికరం చూపాడు మరియు మమ్ము దహించే గాలుల శిక్ష నుండి కాపాడాడు"},{"SurahNumber":52,"VerseNumber":28,"Text":"నిశ్చయంగా, మనం ఇంతకు పూర్వం ఆయననే ప్రార్థిస్తూ ఉండేవారము. నిశ్చయంగా, ఆయన మహోపకారి, అపార కరుణా ప్రదాత"},{"SurahNumber":52,"VerseNumber":29,"Text":"కావున (ఓ ప్రవక్తా!) నీవు హితోపదేశం చేస్తూ వుండు. నీ ప్రభువు అనుగ్రహం వల్ల నీవు జ్యోతిష్కుడవు కావు మరియు పిచ్చివాడవూ కావు"},{"SurahNumber":52,"VerseNumber":30,"Text":"లేదా? వారు: \"ఇతను ఒక కవి, ఇతని వినాశకాలం కోసం మేము ఎదురు చూస్తున్నాము. అని అంటున్నారా"},{"SurahNumber":52,"VerseNumber":31,"Text":"వారితో ఇలా అను: \"మీరు ఎదురు చూస్తూ ఉండండి, నిశ్చయంగా, నేను కూడా మీతో పాటు ఎదురు చూస్తూ ఉంటాను"},{"SurahNumber":52,"VerseNumber":32,"Text":"ఏమీ? వారి బుద్ధులు వారికి ఇవే ఆజ్ఞాపిస్తున్నాయా? లేక వారు తలబిరుసుతనం గల జనులా"},{"SurahNumber":52,"VerseNumber":33,"Text":"ఏమీ? వారు: \"ఇతనే, దీనిని (ఈ సందేశాన్ని) కల్పించుకున్నాడు\" అని అంటున్నారా? అలా కాదు, వారు అసలు విశ్వసించ దలుచుకోలేదు"},{"SurahNumber":52,"VerseNumber":34,"Text":"వారు సత్యవంతులే అయితే దీని వంటి ఒక వచనాన్ని (రచించి) తెమ్మను"},{"SurahNumber":52,"VerseNumber":35,"Text":"వారు ఏ (సృష్టికర్త) లేకుండానే సృష్టింపబడ్డారా? లేక వారే సృష్టికర్తలా"},{"SurahNumber":52,"VerseNumber":36,"Text":"లేక వారు ఆకాశాలను మరియు భూమిని సృష్టించారా? అలా కాదు, అసలు వారికి విశ్వాసం లేదు"},{"SurahNumber":52,"VerseNumber":37,"Text":"వారి దగ్గర నీ ప్రభువు కోశాగారాలు ఏవైనా ఉన్నాయా? లేక వారు వాటికి అధికారులా"},{"SurahNumber":52,"VerseNumber":38,"Text":"వారి దగ్గర నిచ్చెన ఏదైనా ఉందా? దానితో పైకెక్కి వారు (దేవదూతల మాటలు) వినటానికి? అలా అయితే! వారిలో ఎవడైతే విన్నాడో, అతనిని స్పష్టమైన నిదర్శనాన్ని తెమ్మను"},{"SurahNumber":52,"VerseNumber":39,"Text":"ఆయన (అల్లాహ్) కు కూతుళ్ళూ మరియు మీకేమో కుమారులా"},{"SurahNumber":52,"VerseNumber":40,"Text":"(ఓ ముహమ్మద్!) నీవు వారితో ఏమైనా ప్రతిఫలం అడుగుతున్నావా? వారు ఋణభారంతో అణిగి పోవటానికి"},{"SurahNumber":52,"VerseNumber":41,"Text":"లేక వారి దగ్గర అగోచర విషయపు జ్ఞానముందా? వారు దానిని వ్రాసి పెట్టారా"},{"SurahNumber":52,"VerseNumber":42,"Text":"లేక వారేదైనా పన్నాగం పన్నదలచారా? కాని ఎవరైతే సత్యాన్ని తిరస్కరిస్తారో, వారే పన్నాగానికి గురి అవుతారు"},{"SurahNumber":52,"VerseNumber":43,"Text":"లేక వారికి అల్లాహ్ గాకుండా మరొక ఆరాధ్య దేవుడు ఉన్నాడా? వారు కల్పించే భాగస్వాములకు అల్లాహ్ అతీతుడు"},{"SurahNumber":52,"VerseNumber":44,"Text":"ఒకవేళ వారు ఆకాశపు ఒక తునకను రాలి పడటం చూసినా: \"ఇవి దట్టమైన మేఘాలు!\" అని అనేవారు"},{"SurahNumber":52,"VerseNumber":45,"Text":"కావున వారు తమ (తీర్పు) దినాన్ని దర్శించే వరకు వారిని వదిలి పెట్టు. అప్పుడు వారు భీతితో మూర్ఛపోయి పడి పోతారు"},{"SurahNumber":52,"VerseNumber":46,"Text":"ఆరోజు వారి పన్నాగం వారికి ఏ మాత్రం పనికి రాదు. మరియు వారికి ఎలాంటి సహాయం కూడా లభించదు"},{"SurahNumber":52,"VerseNumber":47,"Text":"మరియు నిశ్చయంగా, దుర్మార్గానికి పాల్పడిన వారికి, ఇదే గాక మరొక శిక్ష కూడా ఉంది, కాని వారిలో చాలా మందికి అది తెలియదు"},{"SurahNumber":52,"VerseNumber":48,"Text":"కావున (ఓ ముహమ్మద్!) నీవు, నీ ప్రభువు ఆజ్ఞ వచ్చే వరకు సహనం వహించు. నిశ్చయంగా, నీవు మా దృష్టిలో ఉన్నావు. మరియు నీవు నిద్ర నుండి లేచినపుడు నీ ప్రభువు పవిత్రతను కొనియాడు, ఆయన స్తోత్రం చెయ్యి"},{"SurahNumber":52,"VerseNumber":49,"Text":"మరియు రాత్రి వేళలో కూడా ఆయన పవిత్రతను కొనియాడు మరియు నక్షత్రాలు అస్తమించే వేళలో కూడాను"}]}