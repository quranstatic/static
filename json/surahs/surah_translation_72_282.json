{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":72,"VerseNumber":1,"Text":"Mów: \"Zostało mi objawione, że pewna grupa dżinów przysłuchiwała się, i wtedy powiedzieli: Zaprawdę, słyszeliśmy cudowny Koran"},{"SurahNumber":72,"VerseNumber":2,"Text":"Który prowadzi ku prawości; więc uwierzyliśmy w niego i nie będziemy dodawać nikogo za współtowarzysza naszemu Panu"},{"SurahNumber":72,"VerseNumber":3,"Text":"On - niech będzie wywyższony majestat naszego Pana! - nie przybrał sobie ani towarzyszki, ani dziecka"},{"SurahNumber":72,"VerseNumber":4,"Text":"Głupiec spośród nas mówił przeciwko Bogu obraźliwe kłamstwo"},{"SurahNumber":72,"VerseNumber":5,"Text":"A sądziliśmy, że ani ludzie, ani dżiny nie będą mówić przeciwko Bogu kłamstwa"},{"SurahNumber":72,"VerseNumber":6,"Text":"I mężczyźni spośród rodzaju ludzkiego szukali opieki u mężczyzn spośród dżinów, a ci jeszcze powiększyli ich szaleństwo"},{"SurahNumber":72,"VerseNumber":7,"Text":"Oni myśleli, jak i wy myślicie, że Bóg nie wskrzesi nikogo"},{"SurahNumber":72,"VerseNumber":8,"Text":"A my dotknęliśmy nieba i znaleźliśmy je wypełnione strażami i płomieniami ognia"},{"SurahNumber":72,"VerseNumber":9,"Text":"Usiedliśmy tam na miejscach do siedzenia, aby słuchać; lecz ten, kto się przysłuchuje teraz, znajduje płomień w zasadzce"},{"SurahNumber":72,"VerseNumber":10,"Text":"I my nie wiemy, czy chciano zła dla tych na ziemi, czy też chciał dla nich Pan drogi prawości"},{"SurahNumber":72,"VerseNumber":11,"Text":"Są wśród nas sprawiedliwi i są wśród nas tacy, którzy są niżej tego; poszliśmy różnymi drogami"},{"SurahNumber":72,"VerseNumber":12,"Text":"I myśleliśmy, że nie potrafimy nigdy uczynić Boga bezsilnym na ziemi; i nie potrafimy nigdy uczynić Go bezsilnym, uciekając"},{"SurahNumber":72,"VerseNumber":13,"Text":"Kiedy posłyszeliśmy o drodze prostej, uwierzyliśmy w Niego; a kto uwierzy w swego Pana, nie obawia się ani obrazy, ani ucisku"},{"SurahNumber":72,"VerseNumber":14,"Text":"Są wśród nas poddani całkowicie Bogu i są wśród nas zbuntowani. A ten, kto się poddał całkowicie - wybrał sobie drogę prawości"},{"SurahNumber":72,"VerseNumber":15,"Text":"Zaś ci zbuntowani - są drewnem dla Gehenny"},{"SurahNumber":72,"VerseNumber":16,"Text":"A jeśliby oni utrzymali się prosto na drodze, to napoilibyśmy ich wodą obfitą"},{"SurahNumber":72,"VerseNumber":17,"Text":"Aby ich przez to doświadczyć. A kto odsuwa się od wspomnienia swego Pana, tego poprowadzi On do cierpienia ciągle wzrastającego"},{"SurahNumber":72,"VerseNumber":18,"Text":"Miejsca oddawania czci są tylko dla Boga. Nie wzywajcie więc nikogo wraz z Bogiem"},{"SurahNumber":72,"VerseNumber":19,"Text":"I kiedy podniósł się sługa Boga, modląc się do Niego, to oni zebrali się tłumnie wokół niego, omal go nie dusząc"},{"SurahNumber":72,"VerseNumber":20,"Text":"Mów: \"Ja wzywam tylko swego Pana i nie dodaję Mu nikogo za współtowarzysza"},{"SurahNumber":72,"VerseNumber":21,"Text":"Mów: \"Ja nie rozporządzam dla was ani złem, ani drogą prawości"},{"SurahNumber":72,"VerseNumber":22,"Text":"Mów: \"Nikt mnie nie uchroni przed Bogiem i nie znajdę, poza Nim, miejsca schronienia"},{"SurahNumber":72,"VerseNumber":23,"Text":"tylko obwieszczenie pochodzące od Boga i Jego posłannictwa. A wszyscy, którzy zbuntują się przeciw Bogu i Jego Posłańcowi, to, zaprawdę, dla nich będzie ogień Gehenny - oni tam będą przebywać nieśmiertelni na zawsze"},{"SurahNumber":72,"VerseNumber":24,"Text":"A kiedy w końcu zobaczą to, co im zostało obiecane, wtenczas się dowiedzą, kto jest słabszy, jeśli chodzi o pomocnika, kto jest mniejszy, jeśli chodzi o liczbę"},{"SurahNumber":72,"VerseNumber":25,"Text":"Mów: \"Nie wiem, czy bliskie jest to, co wam zostało obiecane, czy też mój Pan ustanowi jakiś termin"},{"SurahNumber":72,"VerseNumber":26,"Text":"On zna dobrze to, co skryte, i nie ujawni nikomu, co u Niego jest skryte"},{"SurahNumber":72,"VerseNumber":27,"Text":"Jedynie posłańcowi, którego Sobie upodobał. I, zaprawdę, On prowadzi przed nim i za nim straż"},{"SurahNumber":72,"VerseNumber":28,"Text":"Aby wiedział,. czy posłańcy przekazują posłannictwa swego Pana. On obejmuje wszystkie ich czyny i wyliczył każdą rzecz liczbą"}]}