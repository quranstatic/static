{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":3,"VerseNumber":1,"Text":"A[lif] L[aam] M[iem]"},{"SurahNumber":3,"VerseNumber":2,"Text":"God, er is geen god dan Hij, de levende, de standvastige"},{"SurahNumber":3,"VerseNumber":3,"Text":"Hij heeft het boek met de waarheid tot jou neergezonden ter bevestiging van wat er voordien al was en Hij heeft ook de Taura en de Indjiel neergezonden"},{"SurahNumber":3,"VerseNumber":4,"Text":"vroeger al, als leidraad voor de mensen en Hij heeft het reddend onderscheidingsmiddel neergezonden. Zij die ongelovig zijn aan Gods tekenen, voor hen is er een zware bestraffing. God is machtig en wraakgierig"},{"SurahNumber":3,"VerseNumber":5,"Text":"Voor God is niets verborgen, niet op de aarde, noch in de hemel"},{"SurahNumber":3,"VerseNumber":6,"Text":"Hij is het die jullie in de moederschoot gevormd heeft, zoals Hij wil. Er is geen god dan Hij, de machtige, de wijze"},{"SurahNumber":3,"VerseNumber":7,"Text":"Hij is het die tot jou het boek heeft neergezonden; een deel ervan bestaat uit eenduidige tekenen -- zij zijn de grondslag van het boek -- en een ander deel uit meerduidige. Zij nu die in hun hart een neiging naar het verkeerde hebben volgen bij hun streven naar verzoeking en bij hun streven naar [eigenzinnige] verklaring dat deel ervan dat meerduidig is. Maar de verklaring ervan kent niemand behalve God. En zij die een diepgewortelde kennis hebben zeggen: \"Wij geloven erin. Het komt alles van onze Heer.\" Maar alleen de verstandigen laten zich vermanen"},{"SurahNumber":3,"VerseNumber":8,"Text":"Onze Heer, laat onze harten niet naar het verkeerde neigen, nadat U ons de goede richting hebt gewezen en schenk ons van Uw kant barmhartigheid. U bent de vrijgevige"},{"SurahNumber":3,"VerseNumber":9,"Text":"Onze Heer, U zult de mensen bijeenbrengen voor een dag waaraan geen twijfel is. God zal de afspraak niet afzeggen"},{"SurahNumber":3,"VerseNumber":10,"Text":"Zij die ongelovig zijn, hun bezittingen en hun kinderen zullen hun bij God volstrekt niet baten. Zij zijn brandstof voor het vuur"},{"SurahNumber":3,"VerseNumber":11,"Text":"Zoals dat het geval was met de mensen van Fir'aun en hen die voor hun tijd leefden. Zij loochenden Onze tekenen en dus greep God hen voor hun zonden. God is streng in de afstraffing"},{"SurahNumber":3,"VerseNumber":12,"Text":"Zeg tegen hen die ongelovig zijn: \"Jullie zullen overwonnen en in de hel verzameld worden. Dat is pas een slechte rustplaats"},{"SurahNumber":3,"VerseNumber":13,"Text":"Er was een teken voor jullie in twee troepenmachten die elkaar ontmoetten. Een troepenmacht die streed op Gods weg en een andere die ongelovig was. Zij zagen met eigen ogen dat zij tweemaal zo talrijk waren als zijzelf. Maar God steunt met Zijn hulp wie Hij wil. Daarin is een les voor hen die inzicht hebben"},{"SurahNumber":3,"VerseNumber":14,"Text":"Voor de mensen is de liefde tot de begeerlijkheden aantrekkelijk gemaakt, zoals vrouwen, zonen, opgehoopte fortuinen van goud en zilver, gemerkte paarden, vee en bouwland. Dat is het genot van het tegenwoordige leven; maar God, bij Hem is de goede terugkomst"},{"SurahNumber":3,"VerseNumber":15,"Text":"Zeg: \"Zal ik jullie iets beters dan dat meedelen? Voor hen die godvrezend zijn, zijn er bij hun Heer tuinen waar de rivieren onderdoor stromen, waarin zij altijd zullen blijven, en ook reingemaakte echtgenotes en Gods welgevallen.\" God doorziet de dienaren"},{"SurahNumber":3,"VerseNumber":16,"Text":"die zeggen: \"Onze Heer, wij geloven. Vergeef ons onze zonden en behoed ons voor de bestraffing van het vuur"},{"SurahNumber":3,"VerseNumber":17,"Text":"die geduldig volharden, die waarheidslievend zijn, die onderdanig zijn, die bijdragen geven en die in de morgenschemering om vergeving vragen"},{"SurahNumber":3,"VerseNumber":18,"Text":"God getuigt dat er geen god is dan Hij -- zo ook de engelen en zij die kennis bezitten. Hij is handhaver van de gerechtigheid. Er is geen god dan Hij, de machtige, de wijze"},{"SurahNumber":3,"VerseNumber":19,"Text":"De godsdienst bij God is de Islaam [de overgave aan God]. Zij aan wie het boek gegeven is zijn het uit onderlinge nijd pas oneens geworden, nadat de kennis tot hen was gekomen. En als iemand niet aan Gods tekenen gelooft, dan is God snel met de afrekening"},{"SurahNumber":3,"VerseNumber":20,"Text":"En als zij met jou redetwisten zeg dan: \"Ik geef mij geheel over aan God, en wie mij volgen ook\" en zeg tot hen aan wie het boek is gegeven en tot de ongeletterden: \"Hebben jullie je overgegeven?\" Als zij zich overgeven dan volgen zij het goede pad, maar als zij zich afkeren dan heb jij slechts de plicht van de verkondiging. God doorziet de dienaren"},{"SurahNumber":3,"VerseNumber":21,"Text":"Zij die ongelovig zijn aan Gods tekenen, zonder enig recht de profeten doden en hen doden die tot rechtvaardigheid oproepen, zeg hun een pijnlijke bestraffing aan"},{"SurahNumber":3,"VerseNumber":22,"Text":"Zij zijn het wier daden in het tegenwoordige leven en in het hiernamaals vruchteloos zijn en zij zullen geen helpers hebben"},{"SurahNumber":3,"VerseNumber":23,"Text":"Heb jij niet gezien naar hen aan wie een aandeel aan het boek gegeven is? Dat zij werden opgeroepen tot Gods boek, opdat het tussen hen zou oordelen? Toen onttrok een groep van hen zich, afkerig als zij ervan waren"},{"SurahNumber":3,"VerseNumber":24,"Text":"Dat is omdat zij zeggen: \"Het vuur zal ons slechts een beperkt aantal dagen treffen.\" In hun godsdienst werden zij misleid door wat zij altijd weer verzonnen"},{"SurahNumber":3,"VerseNumber":25,"Text":"En hoe zal het zijn wanneer Wij hen bijeenbrengen voor een dag waaraan geen twijfel is en wanneer aan elke ziel vergoed zal worden wat zij verdiend heeft. En aan hen zal geen onrecht gedaan worden"},{"SurahNumber":3,"VerseNumber":26,"Text":"Zeg: \"O God, heerser over het koningschap, U geeft het koningschap aan wie U wilt en U ontneemt het koningschap aan wie U wilt. U maakt machtig wie U wilt en U vernedert wie U wilt. Het goede is in Uw hand. U bent almachtig"},{"SurahNumber":3,"VerseNumber":27,"Text":"U laat de nacht overgaan in de dag en de dag laat U overgaan in de nacht. U brengt het levende uit het dode voort en uit het levende brengt U het dode voort. U geeft levensonderhoud aan wie U wilt, zonder afrekening"},{"SurahNumber":3,"VerseNumber":28,"Text":"De gelovigen moeten de ongelovigen niet in plaats van de gelovigen als medestander nemen. Wie dat doen behoren in niets tot God, behalve als jullie uit vrees voor hen op jullie hoede zijn. God waarschuwt jullie voor Hemzelf; bij God is de bestemming"},{"SurahNumber":3,"VerseNumber":29,"Text":"Zeg: \"Of jullie verbergen wat in jullie binnenste is of het openlijk laten blijken, God weet het en Hij weet wat in de hemelen en op de aarde is. God is almachtig"},{"SurahNumber":3,"VerseNumber":30,"Text":"Op de dag waarop elke ziel het goede dat zij gedaan heeft voorgelegd zal vinden en ook het slechte dat zij gedaan heeft, zou zij wel willen dat er tussen haar en Hem een verre afstand was. God waarschuwt jullie voor Hemzelf. Maar God is vol mededogen voor de dienaren"},{"SurahNumber":3,"VerseNumber":31,"Text":"Zeg: \"Als jullie God liefhebben, volgt mij dan en God zal jullie liefhebben en jullie je zonden vergeven.\" God is vergevend en barmhartig"},{"SurahNumber":3,"VerseNumber":32,"Text":"Zeg: \"Gehoorzaamt God en de gezant, maar als jullie je afkeren? God heeft de ongelovigen niet lief"},{"SurahNumber":3,"VerseNumber":33,"Text":"God heeft Adam, Noeh, de mensen van Ibrahiem en de mensen van 'Imraan uitverkoren boven de wereldbewoners"},{"SurahNumber":3,"VerseNumber":34,"Text":"als afstammelingen van elkaar. God is horend en wetend"},{"SurahNumber":3,"VerseNumber":35,"Text":"Toen de vrouw van 'Imraan zei: \"Mijn Heer, ik wijd bij gelofte aan U wat in mijn buik is; neem het van mij aan. U bent de horende, de wetende"},{"SurahNumber":3,"VerseNumber":36,"Text":"Toen zij haar gebaard had, zei zij: \"Mijn Heer, ik heb een meisje gebaard.\" -- God wist het best wat zij gebaard had; het mannelijke is niet als het vrouwelijke -- \"Ik heb haar Marjam genoemd en ik bid U haar en haar nageslacht te beschermen tegen de vervloekte satan"},{"SurahNumber":3,"VerseNumber":37,"Text":"Toen aanvaardde haar Heer haar vriendelijk en zorgde ervoor dat zij goed opgroeide en Hij vertrouwde de zorg voor haar aan Zakarijja toe. Telkens als Zakarijja bij haar in het heiligdom binnenkwam vond hij proviand bij haar. Hij zei: \"Marjam, waar heb jij dit vandaan?\" Zij zei: \"Het komt van God. God geeft levensonderhoud aan wie Hij wil, zonder afrekening"},{"SurahNumber":3,"VerseNumber":38,"Text":"Daar riep Zakarijja zijn Heer aan; hij zei: \"Mijn Heer, schenk mij van Uw kant een goed nageslacht. U bent de verhoorder van het gebed"},{"SurahNumber":3,"VerseNumber":39,"Text":"Toen riepen de engelen tot hem terwijl hij in het heiligdom standvastig de salaat bad: \"God kondigt jou Jahja aan, bevestiger van een woord van God, leidsman, asceet en profeet; een van de rechtschapenen"},{"SurahNumber":3,"VerseNumber":40,"Text":"Hij zei: \"Mijn Heer, hoe kan ik nog een jongen krijgen, terwijl ik al oud ben geworden en mijn vrouw onvruchtbaar is?\" Hij zei: \"Zo is het. God doet wat Hij wil"},{"SurahNumber":3,"VerseNumber":41,"Text":"Hij zei: \"Mijn Heer, geef mij een teken.\" Hij zei: \"Jouw teken is dat je drie dagen niet tot de mensen zult spreken, behalve door middel van gebaren. En gedenk jouw Heer veel en lofprijs in de avond en 's ochtends vroeg"},{"SurahNumber":3,"VerseNumber":42,"Text":"En toen de engelen zeiden: \"O Marjam, God heeft jou uitverkoren en jou rein gemaakt en Hij heeft jou uitverkoren boven de vrouwen van de wereldbewoners"},{"SurahNumber":3,"VerseNumber":43,"Text":"O Marjam, wees jouw Heer onderdanig en buig je eerbiedig voor Hem neer en buig met de buigenden"},{"SurahNumber":3,"VerseNumber":44,"Text":"Dat zijn enige mededelingen over het verborgene die Wij aan jou openbaren. Jij was immers niet bij hen toen zij hun rietpennen wierpen om [door loting] uit te maken wie van hen de zorg voor Marjam op zich zou nemen en jij was ook niet bij hen toen zij twistten"},{"SurahNumber":3,"VerseNumber":45,"Text":"Toen de engelen zeiden: \"O Marjam, God kondigt jou een woord van Hem aan, wiens naam zal zijn de masieh, 'Isa, de zoon van Marjam. Hij zal in het tegenwoordige leven en het hiernamaals in hoog aanzien staan en behoren tot hen die in de nabijheid [van God] zijn"},{"SurahNumber":3,"VerseNumber":46,"Text":"In de wieg en als volwassene zal hij tot de mensen spreken en hij zal een van de rechtschapenen zijn"},{"SurahNumber":3,"VerseNumber":47,"Text":"Zij zei: \"Mijn Heer, hoe zou ik een kind krijgen, terwijl geen mens mij aangeraakt heeft\" Hij zei: \"Zo is het. God schept wat Hij wil. Wanneer Hij iets beslist, dan zegt Hij er slechts tegen: 'Wees!? en het is"},{"SurahNumber":3,"VerseNumber":48,"Text":"En Hij zal hem het boek, de wijsheid, de Taura en de Indjiel onderwijzen"},{"SurahNumber":3,"VerseNumber":49,"Text":"En [God zal hem] als een gezant tot de Israëlieten [zenden, om te zeggen]: \"Ik ben tot jullie gekomen met een teken van jullie Heer: Dat ik voor jullie uit klei iets als de vorm van een vogel zal scheppen, er dan in zal blazen en dat het dan met Gods toestemming een vogel zal zijn. Dat ik blindgeborenen en melaatsen zal genezen en doden levend maak, met Gods toestemming. En dat ik jullie meedeel wat jullie eten en wat jullie in jullie huizen opslaan. Daarin is een teken voor jullie als jullie gelovig zijn"},{"SurahNumber":3,"VerseNumber":50,"Text":"En als bevestiger van wat er van de Taura voor mijn tijd al was en om aan jullie iets van wat jullie verboden was toe te staan. Ik ben tot jullie gekomen met een teken van jullie Heer. Vreest dus God en gehoorzaamt mij"},{"SurahNumber":3,"VerseNumber":51,"Text":"God is mijn Heer en jullie Heer; dient Hem dus. Dit is een juiste weg"},{"SurahNumber":3,"VerseNumber":52,"Text":"Toen 'Isa ongeloof bij hen gewaarwerd zei hij: \"Wie zijn mijn helpers [op de weg] tot God.\" De discipelen zeiden: \"Wij zijn Gods helpers. Wij geloven in God. Getuig dat wij ons [aan God] hebben onderworpen"},{"SurahNumber":3,"VerseNumber":53,"Text":"Onze Heer, wij geloven in wat U hebt neergezonden en wij volgen de gezant. Schrijf ons dus op bij hen die getuigen"},{"SurahNumber":3,"VerseNumber":54,"Text":"Zij maakten plannen en God maakte plannen, maar God is de beste plannenmaker"},{"SurahNumber":3,"VerseNumber":55,"Text":"Toen God zei: \"O 'Isa, Ik laat jou sterven en Ik zal jou tot Mij opheffen en jou reinigen van hen die ongelovig zijn en Ik zal tot de opstandingsdag hen die jou volgen stellen boven hen die ongelovig zijn. Dan zal jullie terugkeer tot Mij zijn en zal Ik tussen jullie oordelen over dat waarover jullie het oneens waren"},{"SurahNumber":3,"VerseNumber":56,"Text":"Wat hen dus betreft die ongelovig zijn, hen zal Ik in het tegenwoordige leven en het hiernamaals met een strenge bestraffing straffen. Zij zullen geen helpers hebben"},{"SurahNumber":3,"VerseNumber":57,"Text":"Maar wat hen betreft die geloven en de deugdelijke daden doen, hun zal Hij hun volle loon geven. God bemint de onrechtplegers niet"},{"SurahNumber":3,"VerseNumber":58,"Text":"Dat is wat Wij jou van de tekenen en de wijze vermaning voorlezen"},{"SurahNumber":3,"VerseNumber":59,"Text":"Bij God lijkt 'Isa bijvoorbeeld op Adam die Hij uit aarde geschapen heeft. Toen sprak Hij tot hem: \"Wees!\" en hij was"},{"SurahNumber":3,"VerseNumber":60,"Text":"De waarheid komt van jouw Heer; behoor dus niet tot hen die twijfelen"},{"SurahNumber":3,"VerseNumber":61,"Text":"Als dan iemand met jou over hem redetwist na wat er aan kennis tot jou gekomen is, zeg dan: \"Komt, laten we onze zonen en jullie zonen, onze vrouwen en jullie vrouwen en onszelf en julliezelf bijeenroepen. Laten we dan plechtig tot God bidden en Gods vloek afroepen over hen die liegen"},{"SurahNumber":3,"VerseNumber":62,"Text":"Dit is het juiste verhaal en er is geen god dan God. God is echt de machtige, de wijze"},{"SurahNumber":3,"VerseNumber":63,"Text":"Als zij zich dan afkeren, dan is God welingelicht over de verderfbrengers"},{"SurahNumber":3,"VerseNumber":64,"Text":"Zeg: \"Mensen van het boek! Komt tot een uitspraak die voor jullie en voor ons gezamenlijk juist is. Dat wij alleen God dienen, dat wij niets aan Hem als metgezel toevoegen en dat wij elkaar niet tot heren naast God nemen.\" Als zij zich echter afkeren, zeg dan: \"Getuigt dat wij [aan God] onderworpenen zijn"},{"SurahNumber":3,"VerseNumber":65,"Text":"Mensen van het boek! Waarom twisten jullie over Ibrahiem. De Taura en de Indjiel waren toch pas na hem neergezonden! Hebben jullie dan geen verstand"},{"SurahNumber":3,"VerseNumber":66,"Text":"Zo zijn jullie nu. Jullie hebben daarover getwist waar jullie kennis van hebben, maar waarom twisten jullie over iets waar jullie geen kennis van hebben"},{"SurahNumber":3,"VerseNumber":67,"Text":"Ibrahiem was niet jood, noch christen, maar hij was een aanhanger van het zuivere geloof, die zich [aan God] overgaf en hij behoorde niet tot de veelgodendienaars"},{"SurahNumber":3,"VerseNumber":68,"Text":"De mensen die Ibrahiem het meest waardig zijn zijn zeker zij die hem en deze profeet navolgen en die geloven. En God is de beschermer van de gelovigen"},{"SurahNumber":3,"VerseNumber":69,"Text":"Een groep van de mensen van het boek zou jullie graag tot dwaling willen brengen, maar zij brengen slechts zichzelf tot dwaling zonder het te beseffen"},{"SurahNumber":3,"VerseNumber":70,"Text":"Mensen van het boek! Waarom geloven jullie niet in de tekenen van God terwijl jullie toch getuigen zijn"},{"SurahNumber":3,"VerseNumber":71,"Text":"Mensen van het boek! Waarom omkleden jullie de waarheid met onzin en verbergen jullie de waarheid willens en wetens"},{"SurahNumber":3,"VerseNumber":72,"Text":"Een groep van de mensen van het boek zegt: \"Gelooft aan de aanvang van de dag in wat op hen die geloven is neergezonden, maar weest aan het einde ervan ongelovig; misschien zullen zij terugkeren"},{"SurahNumber":3,"VerseNumber":73,"Text":"En gelooft slechts hen die jullie godsdienst volgen.\" -- Zeg: \"De leidraad is Gods leidraad\" -- \"[en gelooft niet] dat er aan iemand hetzelfde gegeven is als aan jullie of dat zij tegen jullie bij jullie Heer twisten.\" Zeg: \"De goedgunstigheid is in Gods hand. Hij geeft haar aan wie Hij wil. God is alomvattend en wetend"},{"SurahNumber":3,"VerseNumber":74,"Text":"Hij bevoorrecht door Zijn barmhartigheid wie Hij wil. God is vol van geweldige goedgunstigheid"},{"SurahNumber":3,"VerseNumber":75,"Text":"En onder de mensen van het boek is er hij die, als je hem een fortuin toevertrouwt, het aan jou teruggeeft en onder hen is er hij die, als je hem een dinar toevertrouwt, hem alleen maar aan jou zal teruggeven als jij erop blijft staan. Dat komt omdat zij zeggen: \"Men kan van ons geen rekenschap over de ongeletterden vragen.\" En zij zeggen over God willens en wetens een leugen"},{"SurahNumber":3,"VerseNumber":76,"Text":"Ja zeker, als iemand zijn verbintenis nakomt en godvrezend is, dan bemint God de godvrezenden"},{"SurahNumber":3,"VerseNumber":77,"Text":"Zij die Gods verbond en hun eden verkwanselen, dat zijn zij die geen aandeel aan het hiernamaals hebben. God zal niet tot hen spreken, noch naar hen omzien op de opstandingsdag. Hij zal hen niet louteren, maar voor hen is er een pijnlijke bestraffing"},{"SurahNumber":3,"VerseNumber":78,"Text":"En onder hen is er een groep die hun tongen verdraaien bij [het voorlezen van] het boek, zodat jullie zullen denken dat het uit het boek is, terwijl het niet uit het boek is. En zij zeggen: \"Het komt van God\" terwijl het niet van God komt. Zij zeggen over God willens en wetens een leugen"},{"SurahNumber":3,"VerseNumber":79,"Text":"Het past geen mens dat God hem het boek, de oordeelskracht en het profeetschap geeft en dat hij dan tot de mensen zal zeggen: \"Weest dienaren van mij in plaats van van God.\" Maar wel: \"Weest godgeleerden, doordat jullie het boek onderwijzen en doordat jullie het bestuderen"},{"SurahNumber":3,"VerseNumber":80,"Text":"En ook niet dat hij jullie beveelt de engelen en de profeten tot heren te nemen. Zou hij jullie bevelen ongelovig te zijn, nadat jullie je [aan God] hebben overgegeven"},{"SurahNumber":3,"VerseNumber":81,"Text":"En toen God een overeenkomst aanging met de profeten: \"Wat voor boek en wijsheid Ik jullie ook geef, als er daarna een gezant komt die bevestigt wat jullie hebben, gelooft dan in hem en helpt hem.\" Hij zei: \"Stemmen jullie ermee in en nemen jullie Mijn verbintenis daartoe aan?\" Zij zeiden: \"Wij stemmen ermee in.\" Hij zei: \"Getuigt dan en Ik behoor met jullie tot hen die getuigen"},{"SurahNumber":3,"VerseNumber":82,"Text":"Wie zich daarna afkeren, dat zijn de verdorvenen"},{"SurahNumber":3,"VerseNumber":83,"Text":"Wensen zij een andere dan Gods godsdienst, terwijl wie er in de hemelen en op de aarde zijn zich goedschiks en kwaadschiks aan Hem hebben overgegeven en tot Hem zullen worden teruggebracht"},{"SurahNumber":3,"VerseNumber":84,"Text":"Zeg: \"Wij geloven in God en in wat op ons is neergezonden en in wat op Ibrahiem, Isma'iel, Ishaak, Ja'koeb en de stammen is neergezonden en in wat aan Moesa, 'Isa en de profeten is gegeven van de kant van hun Heer. Wij maken geen enkel verschil tussen hen en aan Hem hebben wij ons overgegeven"},{"SurahNumber":3,"VerseNumber":85,"Text":"Wie iets anders dan de Islaam [de overgave aan God] als godsdienst wenst, van hem zal het dan niet worden aanvaard. Hij behoort in het hiernamaals tot de verliezers"},{"SurahNumber":3,"VerseNumber":86,"Text":"Hoe zou God de goede richting [nog] wijzen aan mensen die ongelovig zijn geworden na geloofd te hebben, die getuigd hadden dat de gezant waarachtig is en tot wie de duidelijke bewijzen gekomen waren. God wijst de juiste richting niet aan de mensen die onrecht plegen"},{"SurahNumber":3,"VerseNumber":87,"Text":"Zij zijn het wier vergelding is dat op hen de vloek van God, de engelen en de mensen tezamen rust"},{"SurahNumber":3,"VerseNumber":88,"Text":"Zij zullen daarin altijd blijven; zij krijgen geen strafverlichting en ook geen uitstel"},{"SurahNumber":3,"VerseNumber":89,"Text":"Behalve zij die daarna berouw tonen en het weer goedmaken. God is vergevend en barmhartig"},{"SurahNumber":3,"VerseNumber":90,"Text":"Zij die ongelovig zijn geworden na geloofd te hebben en dan hun ongeloof nog vermeerderen, hun berouw zal niet aanvaard worden. Zij zijn het die dwalen"},{"SurahNumber":3,"VerseNumber":91,"Text":"Zij die ongelovig zijn en sterven terwijl zij ongelovig zijn, van geen van hen zou de aarde vol goud aanvaard worden ook al zou hij zich ermee willen loskopen. Zij zijn het voor wie er een pijnlijke bestraffing is en zij zullen geen helpers hebben"},{"SurahNumber":3,"VerseNumber":92,"Text":"Jullie zullen de vroomheid niet bereiken totdat jullie van wat jullie liefhebben bijdragen geven. En wat jullie ook aan bijdragen geven, God weet ervan"},{"SurahNumber":3,"VerseNumber":93,"Text":"Alle voedsel was aan de Israëlieten toegestaan, behalve wat Israël zichzelf als verbod oplegde, voordat de Taura werd neergezonden. Zeg: \"Brengt de Taura dan en leest haar voor als jullie waarheid spreken"},{"SurahNumber":3,"VerseNumber":94,"Text":"Wie dan daarna over God bedrog verzinnen, dat zijn de onrechtplegers"},{"SurahNumber":3,"VerseNumber":95,"Text":"Zeg: \"God spreekt de waarheid; volgt dus het geloof van Ibrahiem die het zuivere geloof aanhing; hij behoorde niet tot de veelgodendienaars"},{"SurahNumber":3,"VerseNumber":96,"Text":"Het eerste huis dat voor de mensen werd neergezet is dat in Bakka [dwz. Mekka]; gezegend is het en een leidraad voor de wereldbewoners"},{"SurahNumber":3,"VerseNumber":97,"Text":"Erin zijn duidelijke tekenen; het is de standplaats van Ibrahiem. Wie er binnentreedt is veilig. Het is voor de mensen een plicht jegens God om op bedevaart naar het huis te gaan; voor wie in staat is daarheen op weg te gaan. En wie ongelovig is? God heeft de wereldbewoners niet nodig"},{"SurahNumber":3,"VerseNumber":98,"Text":"Zeg: \"Mensen van het boek! Waarom geloven jullie niet in de tekenen van God terwijl God toch getuige is van wat jullie doen"},{"SurahNumber":3,"VerseNumber":99,"Text":"Zeg: \"Mensen van het boek! Waarom versperren jullie Gods weg voor wie geloven, in jullie verlangen dat hij een kronkelweg is, terwijl jullie toch getuigen zijn. God let goed op wat jullie doen"},{"SurahNumber":3,"VerseNumber":100,"Text":"Jullie die geloven! Als jullie gehoorzamen aan een groep van hen aan wie het boek gegeven is, dan zullen zij nadat jullie tot geloof gekomen zijn jullie weer ongelovig maken"},{"SurahNumber":3,"VerseNumber":101,"Text":"Maar hoe zouden jullie ongelovig kunnen zijn, terwijl Gods tekenen aan jullie worden voorgelezen en Zijn gezant in jullie midden is. Wie zich aan God vasthoudt die wordt naar een juiste weg geleid"},{"SurahNumber":3,"VerseNumber":102,"Text":"Jullie die geloven! Vreest God zoals het Hem toekomt; jullie mogen dus alleen maar sterven als [mensen] die zich [aan God] hebben overgegeven"},{"SurahNumber":3,"VerseNumber":103,"Text":"En houdt samen vast aan Gods band en splitst jullie niet op in groepen. Denkt aan Gods genade aan jullie toen jullie vijanden waren en Hij jullie harten tot elkaar bracht en jullie door Zijn genade broeders werden; toen jullie op de rand van de groeve van het vuur waren en Hij jullie ervan redde. Zo maakt God voor jullie Zijn tekenen duidelijk. Misschien zullen jullie je de goede richting laten wijzen"},{"SurahNumber":3,"VerseNumber":104,"Text":"Laat er uit jullie een gemeenschap voortkomen [van mensen] die oproepen tot het goede, het behoorlijke gebieden en het verwerpelijke verbieden. Zij zijn het die het welgaat"},{"SurahNumber":3,"VerseNumber":105,"Text":"Weest niet zoals zij die zich in groepen opsplitsten en van mening verschilden nadat de duidelijke bewijzen tot hen waren gekomen. Zij zijn het voor wie er een geweldige bestraffing is"},{"SurahNumber":3,"VerseNumber":106,"Text":"op de dag dat sommige gezichten wit en andere gezichten zwart zullen worden. Wat hen dus betreft van wie de gezichten zwart worden: \"Zijn jullie ongelovig geworden na geloofd te hebben? Proeft dan de bestraffing ervoor dat jullie ongelovig waren"},{"SurahNumber":3,"VerseNumber":107,"Text":"En wat hen betreft van wie de gezichten wit zijn geworden, in Gods barmhartigheid zullen zij zijn; zij zullen daarin altijd blijven"},{"SurahNumber":3,"VerseNumber":108,"Text":"Dat zijn Gods tekenen; Wij lezen ze jou in waarheid voor. God wenst geen onrecht voor de wereldbewoners"},{"SurahNumber":3,"VerseNumber":109,"Text":"Van God is wat er in de hemelen en wat er op de aarde is en aan God worden alle zaken voorgelegd"},{"SurahNumber":3,"VerseNumber":110,"Text":"Jullie zijn de beste gemeenschap die er voor de mensen is voortgebracht; jullie gebieden het behoorlijke, verbieden het verwerpelijke en geloven in God. Als de mensen van het boek zouden geloven dan was dat beter voor hen. Onder hen zijn er gelovigen, maar de meesten van hen zijn de verdorvenen"},{"SurahNumber":3,"VerseNumber":111,"Text":"Zij zullen jullie geen schade berokkenen, alleen maar ongemak en als zij tegen jullie strijden zullen zij omkeren om te vluchten. Dan zullen zij geen hulp krijgen"},{"SurahNumber":3,"VerseNumber":112,"Text":"Zij worden getroffen met vernedering waar men hen ook aantreft, behalve als zij een band met God of een band met de mensen hebben en zij halen zich Gods toorn op de hals en zij worden getroffen met onderwerping. Dat is omdat zij ongelovig waren aan Gods tekenen en de profeten zonder enig recht doodden. Dat is omdat zij opstandigen vijandig waren"},{"SurahNumber":3,"VerseNumber":113,"Text":"Zij zijn niet [allen] gelijk. Onder de mensen van het boek is er een gemeenschap die standvastig Gods tekenen gedurende de nacht voorleest, terwijl zij zich eerbiedig neerbuigen"},{"SurahNumber":3,"VerseNumber":114,"Text":"Zij geloven in God en de laatste dag, zij gebieden het behoorlijke, verbieden het verwerpelijke en wedijveren in goede daden. Zij zijn het die tot de rechtschapenen behoren"},{"SurahNumber":3,"VerseNumber":115,"Text":"Het goede dat zij doen, daarvoor zal hun geen ondankbaarheid betoond worden. God kent de godvrezenden"},{"SurahNumber":3,"VerseNumber":116,"Text":"Hun die ongelovig zijn zullen hun bezittingen en hun kinderen bij God volstrekt niet baten. Zij zijn het die in het vuur thuishoren; zij zullen daarin altijd blijven"},{"SurahNumber":3,"VerseNumber":117,"Text":"Wat zij in het tegenwoordige leven weggeven lijkt bijvoorbeeld op ijzige wind die het gewas trof van mensen die zichzelf onrecht aangedaan hadden en het vernielden. God doet hun geen onrecht aan, maar zij doen zichzelf onrecht aan"},{"SurahNumber":3,"VerseNumber":118,"Text":"Jullie die geloven! Neemt geen vertrouwelingen buiten jullie kring; zij zullen niet nalaten jullie verderfelijke schade te berokkenen. Zij zouden voor jullie graag onheil willen. De haat blijkt openlijk uit hun monden, maar wat hun binnenste verbergt is erger. Wij hebben jullie de tekenen duidelijk gemaakt als jullie verstand hebben"},{"SurahNumber":3,"VerseNumber":119,"Text":"Zo zijn jullie nu. Jullie beminnen hen, maar zij beminnen jullie niet. Jullie geloven in het hele boek. Wanneer zij jullie ontmoeten zeggen zij: \"Wij geloven.\" Maar wanneer zij alleen zijn, bijten zij uit woede over jullie op hun vingertoppen. Zeg: \"Sterft in jullie woede.\" God weet wat er binnen in de harten is"},{"SurahNumber":3,"VerseNumber":120,"Text":"Als jullie iets goeds overkomt dan ergeren zij zich en als jullie iets ergs treft dan verheugen zij zich erover. Maar als jullie geduldig volharden en godvrezend zijn zal hun list jullie geen enkele schade berokkenen. God omvat wat zij doen"},{"SurahNumber":3,"VerseNumber":121,"Text":"En toen jij 's morgens vroeg jouw huisgenoten verliet om de gelovigen plaatsen voor de strijd aan te wijzen. God is horend en wetend"},{"SurahNumber":3,"VerseNumber":122,"Text":"Toen twee groepen van jullie van plan waren om op te geven, terwijl God hun beschermer was. Op God moeten de gelovigen hun vertrouwen stellen"},{"SurahNumber":3,"VerseNumber":123,"Text":"God had jullie al in Badr geholpen, toen jullie zwakker waren. Vreest God, misschien zullen jullie dank betuigen"},{"SurahNumber":3,"VerseNumber":124,"Text":"Toen jij tot de gelovigen zei: \"Is het dan niet genoeg voor jullie dat jullie Heer jullie met drieduizend neergezonden engelen versterkt"},{"SurahNumber":3,"VerseNumber":125,"Text":"Ja zeker, als jullie geduldig volharden en godvrezend zijn en zij komen op jullie afstormen, dan zal God jullie versterken met vijfduizend aanstormende engelen"},{"SurahNumber":3,"VerseNumber":126,"Text":"God heeft het alleen maar gedaan om het voor jullie goed nieuws te laten zijn en opdat jullie harten erdoor gerustgesteld zouden worden -- de overwinning komt alleen maar van God, de machtige, de wijze"},{"SurahNumber":3,"VerseNumber":127,"Text":"om een deel van hen die ongelovig zijn te vernietigen of te schande te maken, zodat zij teleurgesteld omkeren"},{"SurahNumber":3,"VerseNumber":128,"Text":"jij hebt daarin geen zeggenschap --, of opdat Hij zich genadig tot hen wendt of hen bestraft, want zij zijn onrechtplegers"},{"SurahNumber":3,"VerseNumber":129,"Text":"Van God is wat er in de hemelen is en wat er op de aarde is. Hij vergeeft wie Hij wil en bestraft wie Hij wil. God is vergevend en barmhartig"},{"SurahNumber":3,"VerseNumber":130,"Text":"Jullie die geloven! Verteert de woeker niet met veelvoudige verdubbeling. En vreest God; misschien zal het jullie welgaan"},{"SurahNumber":3,"VerseNumber":131,"Text":"En vreest het vuur dat voor de ongelovigen is klaargemaakt"},{"SurahNumber":3,"VerseNumber":132,"Text":"En gehoorzaamt God en de gezant; misschien zal aan jullie barmhartigheid bewezen worden"},{"SurahNumber":3,"VerseNumber":133,"Text":"Streeft naar vergeving van jullie Heer en naar een tuin zo breed als de hemelen en de aarde die klaargemaakt is voor de godvrezenden"},{"SurahNumber":3,"VerseNumber":134,"Text":"die bijdragen geven in voorspoed en tegenspoed en die hun woede inhouden en de mensen vergeving schenken -- God bemint hen die goed doen"},{"SurahNumber":3,"VerseNumber":135,"Text":"en die, wanneer zij iets gruwelijks doen of zichzelf onrecht aandoen, God gedenken en dan om vergeving voor hun zonden vragen -- en wie behalve God vergeeft de zonden? -- en niet volharden in wat zij willens en wetens deden"},{"SurahNumber":3,"VerseNumber":136,"Text":"Zij zijn het wier beloning de vergeving van hun Heer is en tuinen waar de rivieren onderdoor stromen. Zij zullen daarin altijd zijn. Dat is pas een goed loon voor hen die [goed] doen"},{"SurahNumber":3,"VerseNumber":137,"Text":"Al voor jullie tijd is de gebruikelijke behandeling meermaals toegepast. Reist dus op de aarde rond en kijkt hoe het einde was van de loochenaars"},{"SurahNumber":3,"VerseNumber":138,"Text":"Dit is een uiteenzetting voor de mensen en een leidraad en een aansporing voor de godvrezenden"},{"SurahNumber":3,"VerseNumber":139,"Text":"Versaagt niet en treurt niet. Jullie hebben de overhand als jullie gelovig zijn"},{"SurahNumber":3,"VerseNumber":140,"Text":"Jullie mag dan een slag toegebracht zijn, hun was al een dergelijke slag toegebracht; in tijden van oorlog geven Wij afwisselend geluk aan de mensen. En [dit gebeurde] ook opdat God hen kent, die gelovig zijn en opdat Hij uit jullie midden getuigen kiest -- God bemint de onrechtplegers niet"},{"SurahNumber":3,"VerseNumber":141,"Text":"en ook opdat God hen die geloven loutert en de ongelovigen vernietigt"},{"SurahNumber":3,"VerseNumber":142,"Text":"Of rekenden jullie erop de tuin binnen te gaan, voordat God hen kent die zich van jullie inzetten en hen kent die geduldig volharden"},{"SurahNumber":3,"VerseNumber":143,"Text":"Jullie hadden de dood gewenst voordat jullie hem tegenkwamen. Nu hebben jullie hem gezien, terwijl jullie toekeken"},{"SurahNumber":3,"VerseNumber":144,"Text":"Mohammed is slechts een gezant; voor zijn tijd reeds waren de [andere] gezanten heengegaan. Wanneer hij dan zou sterven of gedood zou worden zouden jullie je dan op jullie hielen omdraaien? Maar wie zich op zijn hielen omdraait die brengt aan God geen enkele schade toe. God zal hen die dank betuigen belonen"},{"SurahNumber":3,"VerseNumber":145,"Text":"Iemand kan alleen maar met Gods toestemming sterven volgens een vastgelegde voorbeschikking. Wie de beloning van het tegenwoordige leven wenst, aan hem zullen Wij er iets van geven. En wie de beloning van het hiernamaals wenst, aan hem zullen Wij er iets van geven. En Wij zullen hen die dank betuigen belonen"},{"SurahNumber":3,"VerseNumber":146,"Text":"Hoeveel profeten zijn er niet geweest met wie grote menigten medestreden? Zij versaagden niet vanwege wat hen op Gods weg trof, zij verzwakten niet en zij gaven zich niet over. God bemint hen die geduldig volharden"},{"SurahNumber":3,"VerseNumber":147,"Text":"Zij zeiden enkel maar: \"Onze Heer, vergeef ons onze zonden en dat wij onze bevoegdheid overschreden hebben en maak onze voeten stevig en help ons tegen de ongelovige mensen"},{"SurahNumber":3,"VerseNumber":148,"Text":"God gaf hun dan de beloning van het tegenwoordige leven en de goede beloning van het hiernamaals. God bemint hen die goed doen"},{"SurahNumber":3,"VerseNumber":149,"Text":"Jullie die geloven! Als jullie hun die ongelovig zijn gehoorzamen dan zullen zij maken dat jullie je op je hielen omkeren en jullie zullen dan als verliezers omdraaien"},{"SurahNumber":3,"VerseNumber":150,"Text":"Maar nee, God is jullie beschermheer; Hij is de beste helper"},{"SurahNumber":3,"VerseNumber":151,"Text":"Wij zullen de harten van hen die ongelovig zijn schrik aanjagen, omdat zij aan God metgezellen toevoegen; iets waarvoor Hij geen machtiging had neergezonden. Hun verblijfplaats is het vuur. Dat is pas een slechte verblijfplaats voor de onrechtplegers"},{"SurahNumber":3,"VerseNumber":152,"Text":"God heeft Zijn toezegging waargemaakt toen jullie hen met Zijn toestemming vernietigend versloegen, totdat jullie opgaven, met elkaar erover twistten en ongehoorzaam waren geworden, nadat Hij jullie had laten zien wat jullie liefhebben. Onder jullie zijn er die het tegenwoordige leven wensen en onder jullie zijn er die het hiernamaals wensen. Toen leidde Hij jullie van hen af om jullie op de proef te stellen, maar Hij had jullie al vergiffenis geschonken. God is vol van goedgunstigheid jegens de gelovigen"},{"SurahNumber":3,"VerseNumber":153,"Text":"Toen jullie er bergopwaarts vandoor gingen zonder je voor iemand om te draaien, hoewel de gezant jullie van achteren toeriep. Toen beloonde Hij jullie met smart voor smart opdat jullie niet bedroefd zouden zijn over wat jullie ontkomen was, noch over wat jullie getroffen had. God is welingelicht over wat jullie doen"},{"SurahNumber":3,"VerseNumber":154,"Text":"Toen liet Hij na de smart, ter bescherming slaap neerdalen over jullie waardoor een groep van jullie bevangen werd, maar een andere groep dacht in hun zelfzucht op onterechte manier over God, zoals men in de tijd van onwetendheid dacht. Zij zeiden: \"Hebben wij ook enige zeggenschap?\" Zeg: \"God heeft de gehele zeggenschap.\" Zij verbergen in hun binnenste wat zij jou niet laten blijken; zij, zeggen: \"Als wij ook enige zeggenschap hadden gehad, zouden wij hier niet gesneuveld zijn.\" Zeg: \"Al waren jullie in je huizen gebleven, dan zouden toch zij voor wie het was bepaald dat zij zouden sneuvelen naar hun rustplaatsen zijn opgetrokken.\" [Dit gebeurt] opdat God wat in jullie binnenste is op de proef stelt en wat in jullie harten is loutert. God weet wat er binnen in de harten is"},{"SurahNumber":3,"VerseNumber":155,"Text":"Zij die zich van jullie afkeerden op de dag dat de beide troepenmachten tot een treffen kwamen, zij werden slechts door de satan tot een misstap gebracht wegens iets wat zij begaan hadden. God is vergevend en zachtmoedig"},{"SurahNumber":3,"VerseNumber":156,"Text":"Jullie die geloven! Weest niet zoals zij die ongelovig zijn en die, wanneer zij op de aarde rondtrekken of op veldtocht zijn, van hun broeders zeggen: \"Als zij bij ons waren gebleven, dan waren zij niet gestorven en niet gedood.\" [Zij zeggen het] opdat God dat tot [een reden voor] wroeging in hun harten zou maken. God geeft leven en laat sterven. God doorziet wat jullie doen"},{"SurahNumber":3,"VerseNumber":157,"Text":"Als jullie op Gods weg sneuvelen of sterven, dan is vergeving van God en barmhartigheid beter dan wat zij bijeenbrengen"},{"SurahNumber":3,"VerseNumber":158,"Text":"Als jullie sterven of sneuvelen dan zullen jullie tot God verzameld worden"},{"SurahNumber":3,"VerseNumber":159,"Text":"Vanwege barmhartigheid van God was jij soepel voor hen, maar als jij streng en hardvochtig was geweest dan waren zij rondom jou uiteengegaan. Reken het hun dus maar niet aan en vraag vergeving voor hen en raadpleeg hen over het beleid. Wanneer je dan een besluit genomen hebt vertrouw dan op God. God bemint hen die vertrouwen hebben"},{"SurahNumber":3,"VerseNumber":160,"Text":"Als God jullie helpt, kan niemand jullie verslaan, maar als Hij jullie in de steek laat, wie is er die jullie daarna nog helpen kan? Op God is het dat de gelovigen hun vertrouwen moeten stellen"},{"SurahNumber":3,"VerseNumber":161,"Text":"Het komt een profeet niet toe dat hij [iets van de buit] ontvreemdt. Wie iets ontvreemdt zal wat hij heeft ontvreemd meebrengen op de opstandingsdag. Dan zal aan iedereen vergoed worden wat hij verdiend heeft en hun zal geen onrecht worden aangedaan"},{"SurahNumber":3,"VerseNumber":162,"Text":"Is dan iemand die Gods welgevallen navolgt als iemand die zich gramschap van God op de hals haalt? Hun verblijfplaats is de hel. Dat is pas een slechte bestemming"},{"SurahNumber":3,"VerseNumber":163,"Text":"Zij zijn verschillend in rang bij God. God doorziet wel wat zij doen"},{"SurahNumber":3,"VerseNumber":164,"Text":"God heeft de gelovigen een gunst bewezen toen Hij bij hen een gezant uit hun midden liet opstaan, die hun Zijn tekenen voorleest, hen loutert en hun het boek en de wijsheid onderwijst, ook al verkeerden zij vroeger in duidelijke dwaling"},{"SurahNumber":3,"VerseNumber":165,"Text":"Of toen jullie onheil trof dat jullie zelf al dubbel hadden toegebracht. Jullie zeiden: \"Hoe komt dit?\" Zeg: \"Het komt van jullie zelf.\" God is almachtig"},{"SurahNumber":3,"VerseNumber":166,"Text":"Wat jullie trof op de dag dat de beide troepenmachten tot een treffen kwamen was met Gods toestemming en [het gebeurde] opdat Hij de gelovigen kent"},{"SurahNumber":3,"VerseNumber":167,"Text":"en opdat Hij de huichelaars kent. Tot hen werd gezegd: \"Komt en strijdt op Gods weg of verdrijft [de vijand].\" Zij zeiden: \"Als wij van de strijd geweten hadden dan waren wij jullie zeker gevolgd.\" Op die dag waren zij dichter bij het ongeloof dan bij het geloof; met hun monden zeiden zij wat in hun harten niet was. God weet het best wat zij verbergen"},{"SurahNumber":3,"VerseNumber":168,"Text":"Zij die van hun broeders, terwijl zijzelf thuisbleven, zeiden: \"Als zij naar ons geluisterd hadden, waren zij niet gedood.\" Zeg: \"Weert dan de dood van jullie zelf af, als jullie gelijk hebben"},{"SurahNumber":3,"VerseNumber":169,"Text":"En denk van hen die op Gods weg gedood worden niet dat zij dood zijn; zij zijn juist levend bij hun Heer, waar in hun onderhoud wordt voorzien"},{"SurahNumber":3,"VerseNumber":170,"Text":"terwijl zij zich verheugen over wat God hun van Zijn genade geeft en zich verblijden dat de achterblijvers die zich nog niet bij hen gevoegd hebben niets te vrezen hebben noch bedroefd zullen zijn"},{"SurahNumber":3,"VerseNumber":171,"Text":"Zij verblijden zich over een genade en een gunst van God en dat God het loon van de gelovigen niet verloren laat gaan"},{"SurahNumber":3,"VerseNumber":172,"Text":"die God en Zijn gezant gehoor geven na de slag die hen getroffen heeft. Voor diegenen onder hen die goed doen en die godvrezend zijn is er een geweldig loon"},{"SurahNumber":3,"VerseNumber":173,"Text":"Tot wie de mensen zeiden: \"De mensen hebben zich tegen jullie verzameld; vreest hen dus.\" Maar dat deed hun geloof alleen maar toenemen en zij zeiden: \"God is voor ons goed genoeg; Hij is een voortreffelijke voogd"},{"SurahNumber":3,"VerseNumber":174,"Text":"Dus keerden zij weerom met genade en gunst van God. Geen kwaad overkwam hen en zij volgden Gods welgevallen na. God is vol van geweldige goedgunstigheid"},{"SurahNumber":3,"VerseNumber":175,"Text":"Dat was slechts de satan. Hij boezemt [jullie] vrees in voor zijn aanhangers. Vreest hen niet, maar vreest Mij als jullie gelovig zijn"},{"SurahNumber":3,"VerseNumber":176,"Text":"Laat je niet bedroefd maken door hen die wedijveren in ongeloof; zij brengen God geen enkele schade toe. God wenst voor hen geen aandeel in het hiernamaals tot stand te brengen. Voor hen is er een geweldige bestraffing"},{"SurahNumber":3,"VerseNumber":177,"Text":"Zij die voor het geloof ongeloof gekocht hebben; zij brengen God geen enkele schade toe. Voor hen is er een pijnlijke bestraffing"},{"SurahNumber":3,"VerseNumber":178,"Text":"Zij die ongelovig zijn moeten er niet op rekenen dat het uitstel dat Wij hun verlenen voor hen beter is; Wij verlenen hun slechts uitstel opdat zij in zonde toenemen. Voor hen is er een vernederende bestraffing"},{"SurahNumber":3,"VerseNumber":179,"Text":"God is niet zo dat Hij de gelovigen in de toestand laat waarin jullie nu zijn totdat Hij de slechte van de goede onderscheidt. God is niet zo dat Hij jullie op de hoogte stelt van het onzichtbare, maar God verkiest uit Zijn gezanten wie Hij wil. Gelooft dan in God en Zijn gezanten. En als jullie geloven en godvrezend zijn dan is er voor jullie een geweldig loon"},{"SurahNumber":3,"VerseNumber":180,"Text":"Zij die gierig zijn met wat God hun van Zijn goedgunstigheid gegeven heeft, moeten niet denken dat het goed voor hen is. Welnee, het is slecht voor hen; op de opstandingsdag zal dat waarmee zij gierig waren hen om de nek worden gehangen. Aan God behoort de erfenis toe van de hemelen en de aarde. God is welingelicht over wat jullie doen"},{"SurahNumber":3,"VerseNumber":181,"Text":"God heeft de uitspraak wel gehoord van hen die zeiden: \"God is arm en wij zijn rijk.\" Wij zullen opschrijven wat zij zeiden en ook dat zij de profeten zonder enig recht doodden en Wij zullen zeggen: \"Proeft de straf van de verbranding"},{"SurahNumber":3,"VerseNumber":182,"Text":"Dat is voor wat jullie handen vroeger gedaan hebben en omdat God de dienaren niet onrechtvaardig behandelt"},{"SurahNumber":3,"VerseNumber":183,"Text":"Zij die zeiden: \"God heeft ons opgedragen geen gezant te geloven totdat hij ons een offer zou brengen dat door het vuur wordt verteerd.\" Zeg: \"Tot jullie zijn al voor mijn tijd gezanten gekomen met de duidelijke bewijzen en met dat wat jullie zeggen. Waarom hebben jullie hen dan gedood, als jullie gelijk hebben"},{"SurahNumber":3,"VerseNumber":184,"Text":"Als zij jou dan van leugens betichten; al voor jouw tijd zijn er gezanten van leugens beticht, die kwamen met de duidelijke bewijzen, met de Zoeboer en het verlichtende boek"},{"SurahNumber":3,"VerseNumber":185,"Text":"Ieder zal de dood proeven, maar jullie volle loon zal jullie op de opstandingsdag gegeven worden. Wie dan van het vuur gevrijwaard wordt en in de tuin binnengebracht, die heeft gezegevierd. Het tegenwoordige leven is slechts het genot van de begoocheling"},{"SurahNumber":3,"VerseNumber":186,"Text":"Jullie zullen zeker op de proef gesteld worden in jullie bezittingen en in jullie zelf en jullie zullen zeker van hen aan wie voor jullie tijd het boek gegeven was en van de aanhangers van het veelgodendom veel ergerlijks horen. Als jullie geduldig volharden en godvrezend zijn, dan is dat een zaak van vastbeslotenheid"},{"SurahNumber":3,"VerseNumber":187,"Text":"En toen God met hen aan wie het boek gegeven is het verdrag aanging: \"Jullie moeten het aan de mensen duidelijk maken en het niet verbergen.\" Toen veronachtzaamden zij het achterbaks en verkwanselden het, maar wat zij ervoor gekocht hebben dat is pas slecht"},{"SurahNumber":3,"VerseNumber":188,"Text":"Denk niet dat zij die zich verheugen over wat zij bereikt hebben en die graag geprezen worden voor wat zij niet gedaan hebben, denk toch niet dat zij voor de straf in veiligheid zijn. Voor hen is er een pijnlijke bestraffing"},{"SurahNumber":3,"VerseNumber":189,"Text":"God heeft de heerschappij over de hemelen en de aarde en God is almachtig"},{"SurahNumber":3,"VerseNumber":190,"Text":"In de schepping van de hemelen en de aarde en het verschil van nacht en dag zijn tekenen voor mensen die verstand hebben"},{"SurahNumber":3,"VerseNumber":191,"Text":"die God staande, zittende en op hun zij liggende gedenken en die over de schepping van de hemelen en de aarde nadenken: \"Onze Heer, U hebt dit niet voor niets geschapen -- U zij geprezen! -- en behoed ons voor de bestraffing van het vuur"},{"SurahNumber":3,"VerseNumber":192,"Text":"Onze Heer, wie door U het vuur wordt binnengevoerd, die wordt door U te schande gemaakt. De onrechtplegers zullen geen helpers hebben"},{"SurahNumber":3,"VerseNumber":193,"Text":"Onze Heer, wij hebben iemand die opriep tot het geloof gehoord: 'Gelooft in jullie Heer!? Dus geloven wij. Onze Heer, vergeef ons onze zonden en wis onze slechte daden uit en neem ons met de vromen weg"},{"SurahNumber":3,"VerseNumber":194,"Text":"Onze Heer, en geef ons wat U ons door Uw gezanten hebt toegezegd en maak ons niet te schande op de opstandingsdag. U zult de afspraak niet afzeggen"},{"SurahNumber":3,"VerseNumber":195,"Text":"Toen verhoorde hun Heer hen: \"Ik laat het werk van iemand van jullie die [goed] doet niet verloren gaan, of het nu een man is of een vrouw; jullie horen bij elkaar. Zij dus die uitgeweken zijn, uit hun woningen verdreven zijn, op Mijn weg tegenspoed geleden hebben, gestreden hebben en gesneuveld zijn, van hen zal Ik de slechte daden kwijtschelden en Ik zal hen tuinen binnen laten gaan waar de rivieren onderdoor stromen; als beloning van God. En God, bij Hem is de goede beloning"},{"SurahNumber":3,"VerseNumber":196,"Text":"Laat je niet begoochelen doordat zij die ongelovig zijn in het land rondtrekken"},{"SurahNumber":3,"VerseNumber":197,"Text":"Een weinig genot! Dan zal hun verblijfplaats de hel zijn. Dat is pas een slechte rustplaats"},{"SurahNumber":3,"VerseNumber":198,"Text":"Maar zij die hun Heer vrezen, voor hen zijn er tuinen waar de rivieren onderdoor stromen; zij zullen daarin altijd blijven: een gastverblijf van God. Wat bij God is, is het beste voor de vromen"},{"SurahNumber":3,"VerseNumber":199,"Text":"Onder de mensen van het boek zijn er die in God geloven, in wat naar jullie is neergezonden en in wat tot hen is neergezonden, terwijl zij zich deemoedig aan God onderwerpen. Zij verkwanselen Gods tekenen niet. Zij zijn het voor wie hun loon bij hun Heer is. God is snel met de afrekening"},{"SurahNumber":3,"VerseNumber":200,"Text":"Jullie die geloven! Weest geduldig, volhardend, standvastig en vreest God. Misschien zal het jullie welgaan"}]}