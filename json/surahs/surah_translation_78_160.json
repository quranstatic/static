{"Id":160,"LanguageCodes":["fa","fas"],"Name":"fas-mohsengharaati","Author":"Mohsen Gharaati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":78,"VerseNumber":1,"Text":"از چه از یکدیگر مى‌پرسند؟"},{"SurahNumber":78,"VerseNumber":2,"Text":"از خبر بزرگ"},{"SurahNumber":78,"VerseNumber":3,"Text":"همان که درباره‌ی آن اختلاف دارند"},{"SurahNumber":78,"VerseNumber":4,"Text":"چنین نیست! به زودى خواهند دانست"},{"SurahNumber":78,"VerseNumber":5,"Text":"باز هم چنین نیست! به زودى خواهند دانست"},{"SurahNumber":78,"VerseNumber":6,"Text":"آیا زمین را بستر آرامش قرار ندادیم؟"},{"SurahNumber":78,"VerseNumber":7,"Text":"و کوه‌ها را میخ‌هایی [براى استوارى آن]؟"},{"SurahNumber":78,"VerseNumber":8,"Text":"و شما را جفت‌هایی آفریدیم"},{"SurahNumber":78,"VerseNumber":9,"Text":"و خواب را مایه‌ی آرامش شما قرار دادیم"},{"SurahNumber":78,"VerseNumber":10,"Text":"و شب را پوششى ساختیم"},{"SurahNumber":78,"VerseNumber":11,"Text":"و روز را وقت معاش قرار دادیم"},{"SurahNumber":78,"VerseNumber":12,"Text":"و بر فراز شما هفت [آسمان] استوار بنا کردیم"},{"SurahNumber":78,"VerseNumber":13,"Text":"و چراغى فروزان قرار دادیم"},{"SurahNumber":78,"VerseNumber":14,"Text":"و از ابرهاى باران‌زا و فشرده، آبى فراوان و ریزان فروفرستادیم"},{"SurahNumber":78,"VerseNumber":15,"Text":"تا با آن دانه و گیاه بیرون آوریم،"},{"SurahNumber":78,"VerseNumber":16,"Text":"و باغ‌هایى پر درخت"},{"SurahNumber":78,"VerseNumber":17,"Text":"همانا روز جدایى، وعده‌گاه [ما با شما] است"},{"SurahNumber":78,"VerseNumber":18,"Text":"روزى که در صور دمیده می‌شود و گروه گروه مى‌آیید"},{"SurahNumber":78,"VerseNumber":19,"Text":"و آسمان گشوده شود و به صورت درهایى باز درآید"},{"SurahNumber":78,"VerseNumber":20,"Text":"و کوه‌ها روان شوند و چون سراب گردند"},{"SurahNumber":78,"VerseNumber":21,"Text":"همانا دوزخ، کمین‌گاهى است"},{"SurahNumber":78,"VerseNumber":22,"Text":"بازگشت‌گاهى است براى سرکشان"},{"SurahNumber":78,"VerseNumber":23,"Text":"روزگارى [دراز] در آن می‌مانند"},{"SurahNumber":78,"VerseNumber":24,"Text":"در آن [دوزخ]، نه چیز خنکى می‌چشند و نه آشامیدنى [گوارایى]،"},{"SurahNumber":78,"VerseNumber":25,"Text":"مگر آب داغ و چرکابى"},{"SurahNumber":78,"VerseNumber":26,"Text":"این، کیفرى است مناسب"},{"SurahNumber":78,"VerseNumber":27,"Text":"آنان بودند که به حساب [قیامت] امید و باورى نداشتند"},{"SurahNumber":78,"VerseNumber":28,"Text":"و آیات ما را به سختى تکذیب مى‌کردند"},{"SurahNumber":78,"VerseNumber":29,"Text":"[ولى] ما حساب همه چیز را درکتابی داشتیم"},{"SurahNumber":78,"VerseNumber":30,"Text":"«پس بچشید که هرگز جز عذاب بر شما نمى‌افزاییم.»"},{"SurahNumber":78,"VerseNumber":31,"Text":"بى‌گمان براى پرهیزکاران، رستگارى و کامیابى بزرگى است"},{"SurahNumber":78,"VerseNumber":32,"Text":"باغ‌هایی [خرم و محصور] و انواع انگورها"},{"SurahNumber":78,"VerseNumber":33,"Text":"و دخترانى دلربا و هم‌سال"},{"SurahNumber":78,"VerseNumber":34,"Text":"و جام‌هایى لبریز"},{"SurahNumber":78,"VerseNumber":35,"Text":"در آنجا نه سخن بیهوده‌اى می‌شنوند و نه دروغ و تکذیبى"},{"SurahNumber":78,"VerseNumber":36,"Text":"[این] پاداشى [است] از سوی پروردگارت؛ بخششى حساب شده"},{"SurahNumber":78,"VerseNumber":37,"Text":"[همان] پروردگار آسمان‌ها و زمین و آنچه میان آنهاست. آن [خدای] بخشنده که هیچ کس اختیار چون و چرا با او ندارد"},{"SurahNumber":78,"VerseNumber":38,"Text":"روزى که روح و فرشتگان به صف بایستند، کسى سخن نمی‌گوید جز آن که [خداى] رحمان به او اجازه دهد و او سخن درست بگوید"},{"SurahNumber":78,"VerseNumber":39,"Text":"آن روز، روز حقّ است. پس هرکس بخواهد، راه بازگشتى به سوى پروردگارش [در پیش] گیرد"},{"SurahNumber":78,"VerseNumber":40,"Text":"همانا ما شما را از عذابى نزدیک بیم دادیم. روزى که انسان به آنچه از پیش فرستاده بنگرد و کافر بگوید: «اى کاش خاک بودم!»"}]}