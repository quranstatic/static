{"Id":354,"LanguageCodes":["ta","tam"],"Name":"tam-abdulhameedbaqa","Author":"Abdulhameed Baqavi","Language":"Tamil","Description":"Tamil","Direction":"ltr","Source":"https://quranenc.com/check/tamil_baqavi/v1.0.0-csv.1 , https://quranenc.com/en/browse/tamil_baqavi , https://quranenc.com ,","Translations":[{"SurahNumber":77,"VerseNumber":1,"Text":"நன்மைக்காக அனுப்பப்படுபவர்கள் மீது சத்தியமாக"},{"SurahNumber":77,"VerseNumber":2,"Text":"இன்னும் அதி வேகமாகச் செல்லும் (புயல்) காற்றுகள் மீது சத்தியமாக"},{"SurahNumber":77,"VerseNumber":3,"Text":"(மேகங்களை பல திசைகளில்) பரப்பிவிடுபவர்கள் மீதும் சத்தியமாக"},{"SurahNumber":77,"VerseNumber":4,"Text":"(உண்மை, பொய்களுக்கிடையில்) தெளிவாகப் பிரித்தறிவிப்பவை(யான வேதங்கள்) மீதும் சத்தியமாக"},{"SurahNumber":77,"VerseNumber":5,"Text":"மன்னிப்பு அல்லது எச்சரிக்கையாக இருக்கும் நல்லுரைகளை (வஹ்யின் மூலம் இறைத்தூதர்களுக்கு) எடுத்துரைப்பவர்கள் மீதும் சத்தியமாக"},{"SurahNumber":77,"VerseNumber":6,"Text":"மன்னிப்பு அல்லது எச்சரிக்கையாக இருக்கும் நல்லுரைகளை (வஹ்யின் மூலம் இறைத்தூதர்களுக்கு) எடுத்துரைப்பவர்கள் மீதும் சத்தியமாக"},{"SurahNumber":77,"VerseNumber":7,"Text":"நிச்சயமாக உங்களுக்குப் பயமுறுத்தப்படும் (நாள்) வந்தே தீரும்"},{"SurahNumber":77,"VerseNumber":8,"Text":"அந்நேரத்தில், நட்சத்திரங்கள் அழிக்கப்பட்டுவிடும்"},{"SurahNumber":77,"VerseNumber":9,"Text":"அப்போது வானம் திறக்கப்பட்டுவிடும்"},{"SurahNumber":77,"VerseNumber":10,"Text":"அப்போது மலைகள் (தூசிகளைப் போல்) தவிடு பொடியாக்கப்படும்"},{"SurahNumber":77,"VerseNumber":11,"Text":"அப்போது தூதர்கள் விசாரணைக்காகக் கொண்டு வரப்படுவார்கள்"},{"SurahNumber":77,"VerseNumber":12,"Text":"(இவை எல்லாம்) எதுவரை பிற்படுத்தப்பட்டிருக்கின்றன (என்பதை நபியே! நீர் அறிவீரா)"},{"SurahNumber":77,"VerseNumber":13,"Text":"தீர்ப்பு கூறப்படும் நாள் வரைதான்"},{"SurahNumber":77,"VerseNumber":14,"Text":"(நபியே!) தீர்ப்பு கூறப்படும் நாளின் தன்மையை நீர் அறிவீரா"},{"SurahNumber":77,"VerseNumber":15,"Text":"(நம் வசனங்களைப்) பொய்யாக்கியவர்களுக்கு அந்நாளில் கேடுதான்"},{"SurahNumber":77,"VerseNumber":16,"Text":"(அதைப் பொய்யாக்கிக் கொண்டிருந்த) முன்னிருந்தவர்களையும் நாம் அழித்துவிடவில்லையா"},{"SurahNumber":77,"VerseNumber":17,"Text":"அதற்கு பின்னுள்ளவர்களையும் (அழிந்து போன அவர்களைப்) பின்தொடரும்படி நாம் செய்வோம்"},{"SurahNumber":77,"VerseNumber":18,"Text":"(அவர்களையும் அழித்தோம்.) அவ்வாறே, இக்குற்றவாளிகளையும் நாம் (அழிந்துபோகச்) செய்வோம்"},{"SurahNumber":77,"VerseNumber":19,"Text":"ஆகவே, (நம் வசனங்களைப்) பொய்யாக்குபவர்களுக்கு அந்நாளில் கேடுதான்"},{"SurahNumber":77,"VerseNumber":20,"Text":"ஓர் அற்பத் துளியைக் கொண்டு நாம் உங்களைப் படைக்கவில்லையா"},{"SurahNumber":77,"VerseNumber":21,"Text":"அதை(ப் பத்திரமாக) உறுதிமிக்க (கர்ப்ப) ஸ்தானத்தில் குறிப்பிட்ட காலம் வரை தங்கும்படி நாம் செய்தோம்"},{"SurahNumber":77,"VerseNumber":22,"Text":"அதை(ப் பத்திரமாக) உறுதிமிக்க (கர்ப்ப) ஸ்தானத்தில் குறிப்பிட்ட காலம் வரை தங்கும்படி நாம் செய்தோம்"},{"SurahNumber":77,"VerseNumber":23,"Text":"பின்னர் நாமே அதை (மனிதனாகவும்) நிர்ணயம் செய்தோம். நிர்ணயம் செய்பவர்களில் நாமே மிக மேலானோர்"},{"SurahNumber":77,"VerseNumber":24,"Text":"ஆகவே, (இவற்றைப்) பொய்யாக்குபவர்களுக்கு அந்நாளில் கேடுதான்"},{"SurahNumber":77,"VerseNumber":25,"Text":"பூமியை, (உங்களில்) உயிரோடு இருப்பவர்களுக்கும், மரணித்தவர்களுக்கும் இடமளிக்கக்கூடியதாக நாம் ஆக்கி வைக்கவில்லையா"},{"SurahNumber":77,"VerseNumber":26,"Text":"பூமியை, (உங்களில்) உயிரோடு இருப்பவர்களுக்கும், மரணித்தவர்களுக்கும் இடமளிக்கக்கூடியதாக நாம் ஆக்கி வைக்கவில்லையா"},{"SurahNumber":77,"VerseNumber":27,"Text":"அதில் உயர்ந்த மலைகளையும் நாம் அமைத்து (அவற்றிலிருந்து) மதுரமான நீரையும் உங்களுக்குப் புகட்டுகிறோம்"},{"SurahNumber":77,"VerseNumber":28,"Text":"(நம் அருட்கொடைகளைப்) பொய்யாக்குபவர்களுக்கு அந்நாளில் கேடுதான்"},{"SurahNumber":77,"VerseNumber":29,"Text":"‘‘எ(ந்த நரகத்)தை நீங்கள் பொய்யாக்கிக் கொண்டிருந்தீர்களோ, அதன் பாலே நீங்கள் செல்லுங்கள்"},{"SurahNumber":77,"VerseNumber":30,"Text":"மூன்று கிளைகளையுடைய (நரகத்தின்) புகையின் நிழலின் பக்கம் நீங்கள் செல்லுங்கள்'' (என்றும் கூறப்படும்)"},{"SurahNumber":77,"VerseNumber":31,"Text":"அதில் (குளிர்ச்சிதரும்) நிழலுமிராது; உஷ்ணத்தைத் தணிக்கக்கூடிய எதுவுமிராது"},{"SurahNumber":77,"VerseNumber":32,"Text":"(எனினும்,) பெரிய மாளிகைகளைப்போன்ற நெருப்புக் கங்குகளை அது கக்கிக் கொண்டே இருக்கும்"},{"SurahNumber":77,"VerseNumber":33,"Text":"அவை மஞ்சள் நிறமுள்ள (பெரிய) ஒட்டகங்களைப் போல் தோன்றும்"},{"SurahNumber":77,"VerseNumber":34,"Text":"(இவற்றைப்) பொய்யாக்குபவர்களுக்கு அந்நாளில் கேடுதான்"},{"SurahNumber":77,"VerseNumber":35,"Text":"இது ஒரு நாளாகும். (இந்நாளில் எதுவுமே) அவர்கள் பேச சக்தி பெறமாட்டார்கள்"},{"SurahNumber":77,"VerseNumber":36,"Text":"மேலும், புகல் கூறவும் அவர்களுக்கு அனுமதி கிடைக்காது"},{"SurahNumber":77,"VerseNumber":37,"Text":"(இவற்றைப்) பொய்யாக்குபவர்களுக்கு அந்நாளில் கேடுதான்"},{"SurahNumber":77,"VerseNumber":38,"Text":"இதுவே தீர்ப்பு நாள். உங்களையும், (உங்களுக்கு) முன்னுள்ளோரையும் (விசாரணைக்காக) நாம் ஒன்று சேர்த்துவிடுவோம்"},{"SurahNumber":77,"VerseNumber":39,"Text":"ஆகவே, (அந்நாளில் அவர்களை நோக்கி, ‘‘தப்பித்துக் கொள்ள) நீங்கள் ஏதும் சூழ்ச்சி செய்யக் கூடுமானால் சூழ்ச்சி செய்து பாருங்கள்'' (என்றும் கூறப்படும்)"},{"SurahNumber":77,"VerseNumber":40,"Text":"(இதைப்) பொய்யாக்குபவர்களுக்கு அந்நாளில் கேடுதான்"},{"SurahNumber":77,"VerseNumber":41,"Text":"நிச்சயமாக இறையச்சமுடையவர்கள், நிச்சயமாக (அந்நாளில் சொர்க்கத்திலுள்ள மரங்களின்) நிழல்களிலும் (அதன் அடியில் உள்ள) ஊற்றுக்களிலும் இருப்பார்கள்"},{"SurahNumber":77,"VerseNumber":42,"Text":"அவர்கள் விரும்பிய கனிவர்க்கங்கள் அவர்களுக்குண்டு"},{"SurahNumber":77,"VerseNumber":43,"Text":"(அவர்களை நோக்கி,) ‘‘நீங்கள் செய்து கொண்டிருந்த நன்மையின் காரணமாக, மிக தாராளமாக இவற்றைப் புசித்துப் பருகிக் கொண்டிருங்கள்'' (என்று கூறப்படும்)"},{"SurahNumber":77,"VerseNumber":44,"Text":"இவ்வாறே நன்மை செய்பவர்களுக்கு நிச்சயமாக நாம் கூலி கொடுப்போம்"},{"SurahNumber":77,"VerseNumber":45,"Text":"(இதைப்) பொய்யாக்குபவர்களுக்கு அந்நாளில் கேடுதான்"},{"SurahNumber":77,"VerseNumber":46,"Text":"(இதைப் பொய்யாக்குபவர்களே! இம்மையில்) நீங்கள் புசித்துச் சிறிது சுகமனுபவித்துக் கொள்ளுங்கள். எனினும், நிச்சயமாக நீங்கள் குற்றவாளிகள்தான்"},{"SurahNumber":77,"VerseNumber":47,"Text":"(இறைவனின் வசனங்களைப்) பொய்யாக்குபவர்களுக்கு அந்நாளில் கேடுதான்"},{"SurahNumber":77,"VerseNumber":48,"Text":"அவர்களை நோக்கி, ‘‘(இறைவன் முன்) நீங்கள் குனிந்து வணங்குங்கள்'' என்று கூறப்பட்டால், அவர்கள் குனிந்து வணங்கவே மாட்டார்கள்"},{"SurahNumber":77,"VerseNumber":49,"Text":"(அவனுடைய இக்கட்டளையைப்) பொய்யாக்குபவர்களுக்கு அந்நாளில் கேடுதான்"},{"SurahNumber":77,"VerseNumber":50,"Text":"இதற்குப் பின்னர், எவ்விஷயத்தைத்தான் அவர்கள் நம்பிக்கை கொள்வார்களோ"}]}