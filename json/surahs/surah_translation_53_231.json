{"Id":231,"LanguageCodes":["knx"],"Name":"knx-unknown","Author":"Unknown","Language":"Kendayan","Description":"Kendayan","Direction":"ltr","Source":"https://www.islamic-invitation.com","Translations":[{"SurahNumber":53,"VerseNumber":1,"Text":"Demi bintakng kade tabanam"},{"SurahNumber":53,"VerseNumber":2,"Text":"Ayukng kita’ (Muhammad) nana’ sasat man nana’ (uga’) kaliru"},{"SurahNumber":53,"VerseNumber":3,"Text":"Man nana’lah nang di ucapatn nya koa (Al- Quran) manurut kainginannya"},{"SurahNumber":53,"VerseNumber":4,"Text":"Nana’ lain (Al-Quran koa) ialah wahyu nang diwahyuatn (ka’ ia)"},{"SurahNumber":53,"VerseNumber":5,"Text":"Nang diajaratn ka’ ia oleh (Jibril koa) nang miah kuat"},{"SurahNumber":53,"VerseNumber":6,"Text":"Nang mampunyai katangguhatn, maka (Jibril koa) nampakkatn diri mang muha asli (ropa nang edo’ man pakasa)"},{"SurahNumber":53,"VerseNumber":7,"Text":"Sadakng ia barada ka’ ufuk nang tingi"},{"SurahNumber":53,"VerseNumber":8,"Text":"Laka’ koa ia nyamaki’ (ka’ Muhammad), lalu batambah samak"},{"SurahNumber":53,"VerseNumber":9,"Text":"Sahingga jaraknya (sakitar) dua busur panah ato labih samak (agi’)"},{"SurahNumber":53,"VerseNumber":10,"Text":"Lalu disampeatnya wahyu ka’ ambanya (Muhammad) ahe nang udah di wahyuatn Allah"},{"SurahNumber":53,"VerseNumber":11,"Text":"Atinya nana’ ngalokatn ahe nang udah di tele’nya"},{"SurahNumber":53,"VerseNumber":12,"Text":"Maka ahe ke’ kita’ (musyrikin Makah) mao’ mantahnya’ tantang ahe nang nang ditele’nya koa"},{"SurahNumber":53,"VerseNumber":13,"Text":"Man sungguh, ia (Muhammad) dah nele’nya (dalapm rupa nang asli) pada waktu nang lain"},{"SurahNumber":53,"VerseNumber":14,"Text":"(yakoa) di ka’ sidratul muntaha’"},{"SurahNumber":53,"VerseNumber":15,"Text":"Ka’ samaknya ada saruga tampat badiapm"},{"SurahNumber":53,"VerseNumber":16,"Text":"(Muhammad nele’ Jibril) katika waktu sidratul muntaha dikulilikngi’ sasuatu nang ngulilikngi’nya"},{"SurahNumber":53,"VerseNumber":17,"Text":"Panele’atnnya (Muhammad) nana’ nyimpang dari nang ditele’nya koa man nana’ (uga’) ngalampoi’nya"},{"SurahNumber":53,"VerseNumber":18,"Text":"Sungguh, ia udah nele’ sabagiatn tanda- tanda (ka aya’atn) Tuhannya nang paling aya’"},{"SurahNumber":53,"VerseNumber":19,"Text":"Maka ahe ke’ patut kao (urakng-urakng musyrik) nganggap patung Al- Lata man Al Uzza"},{"SurahNumber":53,"VerseNumber":20,"Text":"Man manat nang katiga nang paling dolo’sabage anak nang bini Allah"},{"SurahNumber":53,"VerseNumber":21,"Text":"Ahe ke’ (pantas) nto’ kita’ nang laki-laki man nto’nya nang bini"},{"SurahNumber":53,"VerseNumber":22,"Text":"Nang ampakoa tantulah suatu pambagiatn nang nana’ adil"},{"SurahNumber":53,"VerseNumber":23,"Text":"Nang koa nana’ lain inggelah dama-dama nang kita’ man ene’ moyang kita’ mangada-ngada’atnnya. Allah nana’ manuruntatn suatu katarangan ahe pun nto’ (manyambah) nya. Ia iaka’koa ingge ngikuti’ sangka’an, man ahe nang dimao’i oleh kamao’annya padahal sungguh udah atakng sidratulmuntaha ratinya. Tampat nang paling atas ka’ langit nang ka’ nang udah dikunjungi Nabi saw katika mi’raj. Patunjuk dari Tuhan ia iaka’koa"},{"SurahNumber":53,"VerseNumber":24,"Text":"Unto ahe ke’ talino akan namu sagala nang dicita-citaatnnya"},{"SurahNumber":53,"VerseNumber":25,"Text":"(nana’) maka milik Allah –lah kaidupatn naherat man kaidupatn dunia"},{"SurahNumber":53,"VerseNumber":26,"Text":"Man sangahe manyak mala’ekat ka’ langit, syafaat (patolongan) ia iaka’koa saebet pun nana’ baguna kacoali kade’ Allah udah ngizintatn (man ingge) nto’ sae nang Ia kahandaki’ man Ia ridoi’"},{"SurahNumber":53,"VerseNumber":27,"Text":"Sasungguhnya urakng-urakng nang nana’ baiman ka’ kaidupatn naherat, sungguh ia iaka’koa namaatn da’ mala’ekat mang dama nang bini"},{"SurahNumber":53,"VerseNumber":28,"Text":"Man ia iaka’koa nana’ ba ilmu tantang koa, ia iaka’koa nana’ lain inggelah ngikuti sangka’an ngikuti sangka’an, man sasungguhnya sangka’an koa nana’ bafaedah saebetpun tahadap kabanarat"},{"SurahNumber":53,"VerseNumber":29,"Text":"Maka tinggalatnlah (Muhammad) urakng nang nana’ narima’ ka’ paringatatn Kami, man ia ingge mao’ kaidupatn dunia"},{"SurahNumber":53,"VerseNumber":30,"Text":"Koalah kadar ilmu ia iaka’koa, sungguh Tuhannyu ia labih nau’an sae nang tasasat dari maraga-Nyaman Ia uga’ nang labih nau’an sae nang namu patunjuk"},{"SurahNumber":53,"VerseNumber":31,"Text":"Man milik Allah-lah ahe nang ada ka’ langit, ahe nang ada ka’ bumi. (mang ampaka) ia akan mare’ balasatn ka’ urakng- urakng nang babuat jahat sasue mang ahe nang udah ia iaka’koa karajaatn man ia atn mare’ balasatn ka’ urakng-urakng nang babuat baik mang pahala nang labih baik (saruga)"},{"SurahNumber":53,"VerseNumber":32,"Text":"(yakoa) ia iaka’koa nang nyauhi’ dosa-dosa aya’ man babuatn kaji, kacolai kasalahatn- ksalahatn enek, sungguh Tuhannyu maha luas amponan-Nya. Ia nau’an tantang kita’ mulai’ Ia nyadiatn kita’ dari tanah laka’ koa waktu kita’ masih janin ka’ dalam parut uwe’ kita’. Tantang urakng nang batakna"},{"SurahNumber":53,"VerseNumber":33,"Text":"Maka nana’ ke kao nele’ urakng nang bapaling dari (Al-Quran)"},{"SurahNumber":53,"VerseNumber":34,"Text":"Man ia mare’atn saebet (dari ahe nang dijadiatn) lalu nahan sisa’nya"},{"SurahNumber":53,"VerseNumber":35,"Text":"Ahe ke’ ia ada bailmu tantang nang nana’ katele’atnsampe ia bisa nele’ (nya)"},{"SurahNumber":53,"VerseNumber":36,"Text":"Ato’ ke’ nape’ dibaritaatn (ka’ ia) ahe nang ada dalapm lamar-lamaratn (kitab suci nang dituruntatn ka’) Musa"},{"SurahNumber":53,"VerseNumber":37,"Text":"Man (lamar-lamaratn) Ibrahim nang salalu nyampuranaatn janji"},{"SurahNumber":53,"VerseNumber":38,"Text":"(yakoa) bahwa’ sa’urakng nang badosa nana’ akan nguba dosa urakng lain"},{"SurahNumber":53,"VerseNumber":39,"Text":"Man bahwa’ talino ingge namu ahe nang udah diusahaatnnya"},{"SurahNumber":53,"VerseNumber":40,"Text":"Man sasungguhnya usahanya koa nae akan ditele’atn (ka’ ia)"},{"SurahNumber":53,"VerseNumber":41,"Text":"Laka’koa akan dibare’ balasatn ka’ ia mang balasatn nang paling samporana"},{"SurahNumber":53,"VerseNumber":42,"Text":"Man saungguhnya ka’ Tuhannyulah kaudahatnya (sagala sasuatu)"},{"SurahNumber":53,"VerseNumber":43,"Text":"Man sasungguhnya Ia-lah nang nyadiatn urakng galak man nangis"},{"SurahNumber":53,"VerseNumber":44,"Text":"Man sasungguhnya Ia-lah nang matiatn man ngidupatn"},{"SurahNumber":53,"VerseNumber":45,"Text":"man sasungguhnya Ia lah nang nyiptaatn pasangan nang laki man nang bini"},{"SurahNumber":53,"VerseNumber":46,"Text":"Dari mani, kade’ dah di pancaratn"},{"SurahNumber":53,"VerseNumber":47,"Text":"Man sasungguhnya Ia-lah nang natapatn panciptaatn nang lain (kabangkitatn satalah mati)"},{"SurahNumber":53,"VerseNumber":48,"Text":"Man sasungguhnya Ia-lah nang mare’atn kakayaan man kacukupatn"},{"SurahNumber":53,"VerseNumber":49,"Text":"Man sasungguhnya Ia-lah Tuhan (nang ngampu’) bintakng syi’ra"},{"SurahNumber":53,"VerseNumber":50,"Text":"Man sasungguhnya, Ia-lah nang udah minasaatn kaum ‘Ad dah de’e"},{"SurahNumber":53,"VerseNumber":51,"Text":"Man kaum samut, nana’ saurakng urakng pun nang ditingalatn- Nya (idup)"},{"SurahNumber":53,"VerseNumber":52,"Text":"Man (uga’) kaum Nuh sanape’ kao, sungguh ia ka’ kao adalah urakng-urakng nang paling jalim man paling durhaka"},{"SurahNumber":53,"VerseNumber":53,"Text":"Man angin udah ngaruntuhatn (nagari kaum Lut)"},{"SurahNumber":53,"VerseNumber":54,"Text":"Laka’ koa nutupi’ nagari koa (sabage azab) mang (puing-puing) nang nimpa’nya"},{"SurahNumber":53,"VerseNumber":55,"Text":"Maka ka’ nikmat tuhannyu nang mae ke’ nang masih kita’ raguatn"},{"SurahNumber":53,"VerseNumber":56,"Text":"Nian (Muhammad) salah saurakng pamare’ paringatatn nang udah dolo’"},{"SurahNumber":53,"VerseNumber":57,"Text":"Nang samak (ari kiamat) udah makin samak"},{"SurahNumber":53,"VerseNumber":58,"Text":"Nana’ ada nang akan bisa ngungkapatn (tajadinya ari koa) salain Allah"},{"SurahNumber":53,"VerseNumber":59,"Text":"Maka ahe ke’ kita’ marasa heran ka’ barita nian"},{"SurahNumber":53,"VerseNumber":60,"Text":"Man kita’ ngalakatn man nana’ nangis"},{"SurahNumber":53,"VerseNumber":61,"Text":"Sadangkatn kita’ lale (darinya)"},{"SurahNumber":53,"VerseNumber":62,"Text":"Maka basujudlah ka’ Allah man sambahlah (Ia). a"}]}