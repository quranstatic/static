{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":25,"VerseNumber":1,"Text":"Gezegend zij Hij die het reddend onderscheidingsmiddel tot Zijn dienaar heeft neergezonden, opdat hij voor de wereldbewoners een waarschuwer zou zijn"},{"SurahNumber":25,"VerseNumber":2,"Text":"Hij die de heerschappij over de hemelen en de aarde heeft, die zich geen kind genomen heeft, die geen metgezel in de heerschappij heeft en die alles geschapen en nauwkeurig geordend heeft"},{"SurahNumber":25,"VerseNumber":3,"Text":"Maar zij hebben zich in plaats van Hem goden genomen die zelf geschapen zijn, maar niets kunnen scheppen en die geen macht hebben om voor zichzelf tot nut of tot schade te zijn en die geen macht hebben over dood en leven, noch over herrijzenis"},{"SurahNumber":25,"VerseNumber":4,"Text":"Zij die ongelovig zijn zeggen: \"Dit is slechts laster die hij verzonnen heeft en waarbij andere mensen hem geholpen hebben.\" Zo begaan zij onrecht en onwaarheid"},{"SurahNumber":25,"VerseNumber":5,"Text":"En zij zeggen: \"Fabels van hen die er eertijds waren die hij zich heeft laten opschrijven; zij worden hem 's ochtends en 's avonds gedicteerd"},{"SurahNumber":25,"VerseNumber":6,"Text":"Zeg: \"Hij die kent wat in de hemelen en op de aarde geheim is heeft het neergezonden; Hij is vergevend en barmhartig"},{"SurahNumber":25,"VerseNumber":7,"Text":"En zij zeggen: \"Hoe komt het dat deze gezant voedsel eet en op de markten rondloopt? Had er dan niet een engel naar hem neergezonden kunnen worden om samen met hem een waarschuwer te zijn"},{"SurahNumber":25,"VerseNumber":8,"Text":"Of als er hem maar een schat toegeworpen was of als hij maar een tuin had gehad waarvan hij kon eten!\" En de onrechtplegers zeggen: \"Jullie volgen slechts een man die betoverd is"},{"SurahNumber":25,"VerseNumber":9,"Text":"Kijk hoe zij voor jou vergelijkingen maken; zij dwalen en kunnen dus geen weg meer vinden"},{"SurahNumber":25,"VerseNumber":10,"Text":"Gezegend zij Hij die, als Hij het wil, aan jou iets beters dan dit kan geven: tuinen waar de rivieren onderdoor stromen en kastelen kan Hij jou geven"},{"SurahNumber":25,"VerseNumber":11,"Text":"Ja zeker, zij loochenen het uur, maar Wij hebben voor hen die het uur loochenen een vuurgloed klaargemaakt"},{"SurahNumber":25,"VerseNumber":12,"Text":"Wanneer hij hen uit de verte te zien krijgt, horen zij al zijn gegrom en gesteun"},{"SurahNumber":25,"VerseNumber":13,"Text":"En wanneer zij er aaneengeketend uit geworpen worden naar een enge plaats dan roepen zij daar ach en wee"},{"SurahNumber":25,"VerseNumber":14,"Text":"Roept vandaag niet één keer ach en wee maar roept vaak ach en wee"},{"SurahNumber":25,"VerseNumber":15,"Text":"Zeg: \"Is dat beter of de tuin van het eeuwige leven die aan de godvrezenden is toegezegd en die voor hen een beloning en een bestemming is"},{"SurahNumber":25,"VerseNumber":16,"Text":"Zij hebben daarin wat zij willen, terwijl zij er altijd blijven. Dat is een opeisbare toezegging waartoe jouw Heer verplicht is"},{"SurahNumber":25,"VerseNumber":17,"Text":"En op de dag dat Hij hen en wat zij in plaats van God dienen verzamelt en dan zegt: \"Hebben jullie deze dienaren van Mij tot dwaling gebracht of zijn zij zelf van de weg afgedwaald"},{"SurahNumber":25,"VerseNumber":18,"Text":"zeggen zij: \"U zij geprezen! Het paste ons niet dat wij ons in plaats van U beschermheren hebben genomen, maar U hebt hen en hun vaderen laten genieten totdat zij de vermaning vergaten en verloren mensen geworden zijn"},{"SurahNumber":25,"VerseNumber":19,"Text":"Zij hebben jullie dus over wat jullie zeiden van leugens beticht. Jullie kunnen het niet afwenden en geen hulp krijgen en wie van jullie onrecht pleegt laten wij een grote straf proeven"},{"SurahNumber":25,"VerseNumber":20,"Text":"Wij hebben voor jouw tijd alleen maar gezondenen gezonden die voedsel aten en op de markten rondliepen. En Wij hebben sommigen van jullie tot een verzoeking voor anderen gemaakt [om te zien] of jullie geduldig kunnen volharden; jouw Heer is doorziend"},{"SurahNumber":25,"VerseNumber":21,"Text":"En zij die niet hopen op de ontmoeting met Ons zeggen: \"Hadden dan de engelen niet tot ons neergezonden kunnen worden? Of zagen wij onze Heer maar!\" Zij zijn ingebeeld en hebben grote minachting"},{"SurahNumber":25,"VerseNumber":22,"Text":"Op de dag dat zij de engelen zien, op die dag is er geen goed nieuws voor de boosdoeners en zij zullen zeggen: \"Dat is volstrekt ontoelaatbaar"},{"SurahNumber":25,"VerseNumber":23,"Text":"En Wij wenden Ons tot de daden die zij gedaan hebben en maken ze tot verstrooid stof"},{"SurahNumber":25,"VerseNumber":24,"Text":"Zij die in de tuin thuishoren hebben op die dag een betere verblijfplaats en een mooiere rustplaats"},{"SurahNumber":25,"VerseNumber":25,"Text":"En op de dag dat de hemel in wolken uiteensplijt en de engelen werkelijk neergezonden worden"},{"SurahNumber":25,"VerseNumber":26,"Text":"op die dag heeft de Erbarmer de ware heerschappij; het is een dag die voor de ongelovigen moeilijk is"},{"SurahNumber":25,"VerseNumber":27,"Text":"En op de dag dat de onrechtvaardige op zijn handen bijt, terwijl hij zegt: \"Was ik maar samen met de gezant op weg gegaan"},{"SurahNumber":25,"VerseNumber":28,"Text":"Wee mij, had ik die en die maar niet als vriend genomen"},{"SurahNumber":25,"VerseNumber":29,"Text":"Hij heeft mij van de vermaning laten afdwalen.\" De satan is namelijk iemand die de mens in de steek laat"},{"SurahNumber":25,"VerseNumber":30,"Text":"En de gezant zegt: \"Mijn Heer, mijn volk houdt deze Koran voor iets wat gemeden moet worden"},{"SurahNumber":25,"VerseNumber":31,"Text":"En zo hebben Wij voor elke profeet een vijand uit de boosdoeners gemaakt, maar jouw Heer is goed genoeg als leider en helper"},{"SurahNumber":25,"VerseNumber":32,"Text":"En zij die ongelovig zijn zeggen: \"Had de Koran niet als één geheel tot hem neergezonden kunnen worden?\" Het is zoals het is, opdat Wij jouw hart versterken en Wij hebben hem achtereenvolgens voorgedragen"},{"SurahNumber":25,"VerseNumber":33,"Text":"En zij komen niet tot jou met een voorbeeld of Wij komen tot jou met de waarheid en een betere verklaring"},{"SurahNumber":25,"VerseNumber":34,"Text":"Zij die op hun gezichten [ter aarde geworpen] tot de hel verzameld zullen worden, zij zijn het die de slechtste plaats hebben en het verst afgedwaald zijn van de weg"},{"SurahNumber":25,"VerseNumber":35,"Text":"Wij hebben toch aan Moesa het boek gegeven en zijn broer Haroen met hem als medewerker aangesteld"},{"SurahNumber":25,"VerseNumber":36,"Text":"En Wij zeiden: \"Gaat heen naar de mensen die Onze tekenen loochenen.\" En Wij vernietigden hen toen geheel"},{"SurahNumber":25,"VerseNumber":37,"Text":"En de mensen van Noeh hebben Wij laten verdrinken, toen zij de gezanten van leugens betichtten en Wij hebben hen voor de mensen tot een teken gemaakt. En Wij hebben voor de onrechtplegers een pijnlijke bestraffing klaargemaakt"},{"SurahNumber":25,"VerseNumber":38,"Text":"Ook de 'Aad en de Thamoed en de mensen van de bron en veel generaties daartussen"},{"SurahNumber":25,"VerseNumber":39,"Text":"En voor elk hebben Wij voorbeelden ter vergelijking gegeven en elk hebben Wij geheel vernietigd"},{"SurahNumber":25,"VerseNumber":40,"Text":"Zij zijn toch bij de stad voorbij gekomen waarop de slechte regen geregend had; hebben zij haar dan niet gezien? Welnee, zij verwachten geen herrijzenis"},{"SurahNumber":25,"VerseNumber":41,"Text":"En wanneer zij jou zien, drijven zij slechts de spot met jou: \"Is dit hem die God als gezant heeft opgeroepen"},{"SurahNumber":25,"VerseNumber":42,"Text":"Bijna had hij ons van onze goden laten afdwalen, als wij niet aan hen vastgehouden hadden.\" Zij zullen, wanneer zij de bestraffing zien, wel weten wie er het verst afgedwaald is van de weg"},{"SurahNumber":25,"VerseNumber":43,"Text":"Heb jij hem gezien die zijn grillen tot zijn god maakt? Ben jij over hem voogd"},{"SurahNumber":25,"VerseNumber":44,"Text":"Of denk jij dat de meesten van hen horen of verstand hebben? Zij zijn slechts als het vee. Ja zeker, zij zijn het verst afgedwaald van de weg"},{"SurahNumber":25,"VerseNumber":45,"Text":"Heb jij niet gezien naar jouw Heer, hoe Hij de schaduw heeft uitgestrekt? En als Hij het gewild had, dan had Hij gemaakt dat hij stilstond. Vervolgens maken Wij de zon tot een aanwijzer ervoor"},{"SurahNumber":25,"VerseNumber":46,"Text":"Daarop trekken Wij hem langzamerhand naar Ons terug"},{"SurahNumber":25,"VerseNumber":47,"Text":"En Hij is het die voor jullie de nacht tot kleding en de slaap om uit te rusten gemaakt heeft en Hij heeft de dag gemaakt om op te staan"},{"SurahNumber":25,"VerseNumber":48,"Text":"En Hij is het die de winden als verkondigers van goed nieuws voor Zijn barmhartigheid uit zendt. En Wij laten uit de hemel rein water neerdalen"},{"SurahNumber":25,"VerseNumber":49,"Text":"om daarmee een dode streek tot leven te brengen en om daarmee veel van wat Wij geschapen hebben, vee en mensen, te drinken te geven"},{"SurahNumber":25,"VerseNumber":50,"Text":"En Wij hebben het onder hen uiteengezet opdat zij vermaand zouden worden, maar de meeste mensen willen alleen maar ongelovig zijn"},{"SurahNumber":25,"VerseNumber":51,"Text":"En als Wij gewild hadden, dan hadden Wij in iedere stad een waarschuwer laten opstaan"},{"SurahNumber":25,"VerseNumber":52,"Text":"Gehoorzaam dan de ongelovigen niet, maar stel je tegen hen hevig te weer"},{"SurahNumber":25,"VerseNumber":53,"Text":"En Hij is het die de beide zeeën vrij heeft laten stromen, de een zoet en fris en de ander zout en pekelig en Hij heeft tussen beide een versperring gemaakt en een volstrekte ontoegankelijkheid"},{"SurahNumber":25,"VerseNumber":54,"Text":"En Hij is het die uit water een mens geschapen heeft en hem dan gemaakt heeft tot bloed- en aanverwant; jouw Heer is vrijmachtig"},{"SurahNumber":25,"VerseNumber":55,"Text":"En zij dienen in plaats van God iets wat hen niet nut en niet schaadt. En de ongelovige verleent hulp tegen zijn Heer"},{"SurahNumber":25,"VerseNumber":56,"Text":"Maar Wij hebben jou slechts als verkondiger en waarschuwer gezonden"},{"SurahNumber":25,"VerseNumber":57,"Text":"Zeg: \"Ik vraag jullie daarvoor geen loon, behalve als iemand de weg tot God wil inslaan"},{"SurahNumber":25,"VerseNumber":58,"Text":"En stel je vertrouwen op de levende die niet sterft en prijs Zijn lof; Hij is goed genoeg als iemand die welingelicht is over de zonden van Zijn dienaren"},{"SurahNumber":25,"VerseNumber":59,"Text":"Hij die de hemelen en de aarde en wat er tussen beide is in zes dagen geschapen heeft en die zich toen op de troon vestigde, hij is de Erbarmer. Vraag maar aan iemand die welingelicht is"},{"SurahNumber":25,"VerseNumber":60,"Text":"Wanneer men tot hen zegt: \"Buigt jullie eerbiedig neer voor de Erbarmer\" dan zeggen zij: \"Wat is dat, de Erbarmer? Zullen wij ons eerbiedig voor iets neerbuigen, alleen maar omdat jij het ons beveelt?\" En het vermeerdert slechts hun afkerigheid"},{"SurahNumber":25,"VerseNumber":61,"Text":"Gezegend zij Hij die in de hemel sterrenbeelden heeft gemaakt en die daarin een heldere lamp en een verlichtende maan heeft gemaakt"},{"SurahNumber":25,"VerseNumber":62,"Text":"En hij is het die de dag en de nacht als elkaars aflossing gemaakt heeft voor wie zich wenst te laten vermanen of die dankbaar wenst te zijn"},{"SurahNumber":25,"VerseNumber":63,"Text":"En de dienaren van de Erbarmer zijn zij die bescheiden op de aarde rondwandelen en wanneer de onwetenden hen toespreken zeggen: \"Vrede"},{"SurahNumber":25,"VerseNumber":64,"Text":"En zij die de nacht doorbrengen terwijl zij zich eerbiedig voor hun Heer neerbuigen en terwijl zij rechtop staan"},{"SurahNumber":25,"VerseNumber":65,"Text":"En zij die zeggen: \"Onze Heer, wend van ons de bestraffing van de hel af; de bestraffing daarmee blijft voortdurend"},{"SurahNumber":25,"VerseNumber":66,"Text":"Het is een slechte verblijfplaats en standplaats"},{"SurahNumber":25,"VerseNumber":67,"Text":"En zij die niet overdrijven en niet te zuinig zijn wanneer zij bijdragen geven, maar daartussen het midden houden"},{"SurahNumber":25,"VerseNumber":68,"Text":"En zij die naast God geen andere god aanroepen en die niemand doden -- wat God verboden heeft -- behalve volgens het recht en die geen overspel plegen; wie dat doet zal moeten boeten"},{"SurahNumber":25,"VerseNumber":69,"Text":"Voor hem zal op de opstandingsdag de bestraffing verdubbeld worden en vernederd zal hij er altijd in blijven"},{"SurahNumber":25,"VerseNumber":70,"Text":"Behalve hij die berouw toont, gelooft en deugdelijk handelt; zij zijn het voor wie God hun slechte daden tegen goede inwisselt; God is vergevend en barmhartig"},{"SurahNumber":25,"VerseNumber":71,"Text":"En wie berouw heeft en deugdelijk handelt, die wendt zich dus werkelijk berouwvol tot God"},{"SurahNumber":25,"VerseNumber":72,"Text":"En zij die geen vals getuigenis geven en die wanneer zij bij geklets voorbijkomen er waardig aan voorbijgaan"},{"SurahNumber":25,"VerseNumber":73,"Text":"En zij die wanneer zij met de tekenen van hun Heer vermaand worden er niet doof en blind bij neervallen"},{"SurahNumber":25,"VerseNumber":74,"Text":"En zij die zeggen: \"Onze Heer, schenk ons dat wij aan onze echtgenotes en nakomelingen vreugde beleven en maak ons tot een voorbeeld voor de godvrezenden"},{"SurahNumber":25,"VerseNumber":75,"Text":"Zij zijn het die met de [feest]zaal beloond worden omdat zij geduldig volhard hebben. En men zal hen daarin met een begroeting en met \"vrede\" tegemoet treden"},{"SurahNumber":25,"VerseNumber":76,"Text":"Zij zullen daarin altijd blijven; goed is zij als verblijfplaats en standplaats"},{"SurahNumber":25,"VerseNumber":77,"Text":"Zeg: \"Mijn Heer zal zich niet om jullie bekommeren als jullie Hem niet aanroepen, maar jullie hebben het toch geloochend, dus zal het onafwendbaar zijn"}]}