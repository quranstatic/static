{"Id":74,"LanguageCodes":["bg","bul"],"Name":"bul-tzvetantheophan","Author":"Tzvetan Theophanov","Language":"Bulgarian","Description":"Bulgarian","Direction":"ltr","Source":"http://tanzil.net","Translations":[{"SurahNumber":33,"VerseNumber":1,"Text":"О, Пророче, бой се от Аллах и не слушай неверниците и лицемерите! Аллах е всезнаещ, премъдър"},{"SurahNumber":33,"VerseNumber":2,"Text":"И следвай онова, което ти се разкрива от твоя Господ! За вашите дела Аллах е сведущ"},{"SurahNumber":33,"VerseNumber":3,"Text":"И се уповавай на Аллах! Достатъчен е Аллах за покровител"},{"SurahNumber":33,"VerseNumber":4,"Text":"Аллах не е сторил две сърца в гърдите на един човек. И не е отредил да ви станат като майки вашите съпруги, които [отхвърляйки ги] оприличавате на своите майки. И не е отредил да ви станат синове осиновените от вас. Това са само думи, които вие изричате. Аллах казва истината и Той сочи правия път"},{"SurahNumber":33,"VerseNumber":5,"Text":"Назовавайте ги на бащите им! То е най-справедливо при Аллах. А ако не знаете бащите им, те са ваши братя в религията и ваши приятели. И нямате грях за онова, в което сте сбъркали, а за онова, което вашите сърца са кроели. Аллах е опрощаващ, милосърден"},{"SurahNumber":33,"VerseNumber":6,"Text":"Пророка е по-близък за вярващите от самите тях, и съпругите му за тях са като майки. И роднините - според Книгата на Аллах - са по-близки едни за други при наследството, отколкото вярващите и преселниците, освен ако направите благодеяние за своите приятели. Така е предписано в Книгата"},{"SurahNumber":33,"VerseNumber":7,"Text":"И приехме Ние от пророците обета им, и от теб, и от Нух, и Ибрахим, и Муса, и Иса, сина на Мариам. Приехме от тях твърд обет"},{"SurahNumber":33,"VerseNumber":8,"Text":"за да пита Той правдивите за тяхната правдивост. А за неверниците е приготвил Той болезнено мъчение"},{"SurahNumber":33,"VerseNumber":9,"Text":"О, вярващи, помнете благодатта на Аллах към вас, когато насреща ви настъпиха с войски, а Ние пратихме срещу им вятър и войски, които не видяхте. За вашите дела Аллах е зрящ"},{"SurahNumber":33,"VerseNumber":10,"Text":"Когато настъпиха и отгоре, и отдолу срещу вас, и когато погледите се вцепениха и сърцата заседнаха в гърлото, и допуснахте за Аллах различни догадки"},{"SurahNumber":33,"VerseNumber":11,"Text":"там вярващите бяха изпитани и разтърсени от силно сътресение"},{"SurahNumber":33,"VerseNumber":12,"Text":"И лицемерите, и онези, в чиито сърца имаше болест, рекоха: “Аллах и Неговият Пратеник ни обещаха само измама.”"},{"SurahNumber":33,"VerseNumber":13,"Text":"И група от тях рече: “О, жители на Ясриб, [тук] няма място за вас, върнете се!” И част от тях помоли Пратеника за разрешение [да се върнат] казвайки: “Незащитени са ни домовете.” А не бяха те незащитени. Искаха само да избягат"},{"SurahNumber":33,"VerseNumber":14,"Text":"И ако се нахлуе срещу тях от краищата [на града], и после бъдат подтикнати към бунт, несъмнено ще го направят. И само малко ще се забавят в това"},{"SurahNumber":33,"VerseNumber":15,"Text":"И преди бяха дали обет на Аллах, че не ще обърнат гръб. За обета пред Аллах се търси отговорност"},{"SurahNumber":33,"VerseNumber":16,"Text":"Кажи: “Не ще ви е от полза богатството, ако бягате от смъртта или убийството. И тогава ще бъдете оставени да се наслаждавате само за кратко.”"},{"SurahNumber":33,"VerseNumber":17,"Text":"Кажи: “Кой ще ви предпази от Аллах, ако Той пожелае вреда за вас или пожелае милост за вас?” И освен Аллах не ще намерят за себе си нито покровител, нито избавител"},{"SurahNumber":33,"VerseNumber":18,"Text":"Аллах знае кои препятстват сред вас и кои казват на своите братя: “Хайде при нас!” Те встъпват в битката само за кратко"},{"SurahNumber":33,"VerseNumber":19,"Text":"скъперници спрямо вас. И когато дойде страхът, ги виждаш да гледат към теб, въртейки очи като някой изпаднал в несвяст пред смъртта. А когато страхът си отиде, те ви нападат с остри слова, скъперници в добрината. Тези не вярват и Аллах провали делата им, а за Аллах това е лесно"},{"SurahNumber":33,"VerseNumber":20,"Text":"Смятат, че съюзените племена не са си отишли, а ако съюзените племена дойдат, биха пожелали да са в пустинята сред бедуините и да питат за вести от вас. Но дори да бяха сред вас, щяха да се сражават само за кратко"},{"SurahNumber":33,"VerseNumber":21,"Text":"Пратеника на Аллах е прекрасен образец за вас - за всеки, който се надява на Аллах и на Сетния ден, и често споменава Аллах"},{"SurahNumber":33,"VerseNumber":22,"Text":"И когато вярващите видяха племената, рекоха: “Това е, което ни обещава Аллах, и Неговият Пратеник. Казва истината Аллах, и Неговият Пратеник.” И това им надбави само вяра и покорство"},{"SurahNumber":33,"VerseNumber":23,"Text":"Сред вярващите има мъже, предани в своя обет към Аллах. Някои от тях загинаха в изпълнение на дълга си, а други още чакат. И с нищо на това не измениха"},{"SurahNumber":33,"VerseNumber":24,"Text":"за да награди Аллах преданите за предаността им и да накаже лицемерите, ако пожелае, или да им приеме покаянието. Аллах е опрощаващ, милосърден"},{"SurahNumber":33,"VerseNumber":25,"Text":"Аллах върна неверниците с тяхната ярост. Те не получиха никакво благо. Достатъчен бе Аллах за вярващите в сражението. Аллах е всесилен, всемогъщ"},{"SurahNumber":33,"VerseNumber":26,"Text":"Онези от хората на Писанието, които подкрепяха [неверниците], Той ги смъкна от техните крепости и хвърли в сърцата им ужаса. Една част вие убихте, а друга част пленихте"},{"SurahNumber":33,"VerseNumber":27,"Text":"Той ви остави в наследство земята им, домовете, имотите и земя, на която още не сте стъпили. Аллах над всяко нещо има сила"},{"SurahNumber":33,"VerseNumber":28,"Text":"О, Пророче, кажи на своите съпруги: “Ако сте пожелали земния живот и неговата украса, елате да ви дам [задължителната плата] и да ви освободя с добро"},{"SurahNumber":33,"VerseNumber":29,"Text":"А ако сте пожелали Аллах и Неговия Пратеник, и Сетния дом, то Аллах е приготвил за благодетелните сред вас огромна награда.”"},{"SurahNumber":33,"VerseNumber":30,"Text":"О, жени на Пророка, която от вас извърши явно безсрамие, мъчението й ще бъде удвоено. А това за Аллах е лесно"},{"SurahNumber":33,"VerseNumber":31,"Text":"А която от вас се покори на Аллах и на Неговия Пратеник, и върши праведни дела, ще й въздадем двойна отплата. И сме приготвили за нея щедро препитание"},{"SurahNumber":33,"VerseNumber":32,"Text":"О, жени на Пророка, вие не сте като никоя друга от жените. Ако сте богобоязливи, не говорете с нежност, та да не закопнее онзи, в чието сърце има болест. И говорете, както подобава"},{"SurahNumber":33,"VerseNumber":33,"Text":"И стойте в домовете си, и не се показвайте, както се показваха жените по времето на Невежеството, и отслужвайте молитвата, и давайте милостинята закат, и се покорявайте на Аллах и на Неговия Пратеник! Аллах иска да отмахне от вас всяка нечистота, о, хора от дома [на Пророка], и напълно да ви пречисти"},{"SurahNumber":33,"VerseNumber":34,"Text":"И помнете онова от знаменията на Аллах и от мъдростта, което бива четено в домовете ви! Аллах е всепроникващ, сведущ"},{"SurahNumber":33,"VerseNumber":35,"Text":"За мюсюлманите и мюсюлманките, вярващите мъже и вярващите жени, набожните мъже и набожните жени, искрените мъже и искрените жени, търпеливите мъже и търпеливите жени, смирените мъже и смирените жени, мъжете, раздаващи милостиня, и жените, раздаващи милостиня, говеещите мъже и говеещите жени, и целомъдрените мъже и целомъдрените жени, и мъжете, често споменаващи Аллах, и споменаващите жени - Аллах е приготвил за тях опрощение и огромна награда"},{"SurahNumber":33,"VerseNumber":36,"Text":"И когато Аллах, и Неговият Пратеник, отсъди някакво дело, нито вярващ, нито вярваща имат право на избор в това дело. А който се противи на Аллах и на Неговия Пратеник, той вече е в явна заблуда"},{"SurahNumber":33,"VerseNumber":37,"Text":"И ето, казваш на онзи, когото Аллах облагодетелства, и когото ти облагодетелства: “Задръж съпругата си при теб и бой се от Аллах!” И спотаи ти в душата си онова, което Аллах разкри, и се притесни от хората, а Аллах повече заслужава да се боиш от Него. И когато Зайд се раздели с тази жена, Ние те оженихме за нея, за да нямат вярващите притеснение [да се женят] със съпругите на осиновените си деца, след като те са се разделили с тях. Повелята на Аллах непременно се изпълнява"},{"SurahNumber":33,"VerseNumber":38,"Text":"Няма за Пророка притеснение за онова, което Аллах му е наложил. Такъв бе обичаят на Аллах и спрямо отминалите преди [пророци] - повелята на Аллах е предопределена съдба"},{"SurahNumber":33,"VerseNumber":39,"Text":"онези, които оповестяваха посланията на Аллах и се бояха от Него, и не се бояха от никого освен от Аллах. Достатъчен е Аллах да направи равносметка"},{"SurahNumber":33,"VerseNumber":40,"Text":"Мухаммад не е баща на никого от вашите мъже, а е Пратеника на Аллах и последният от пророците. Аллах знае всяко нещо"},{"SurahNumber":33,"VerseNumber":41,"Text":"О, вярващи, често споменавайте Аллах"},{"SurahNumber":33,"VerseNumber":42,"Text":"И Го прославяйте сутрин и вечер"},{"SurahNumber":33,"VerseNumber":43,"Text":"Той е, Който ви благославя, и Неговите ангели, за да ви изведе от тъмнините към светлината. Към вярващите Той е милосърден"},{"SurahNumber":33,"VerseNumber":44,"Text":"Поздравът им в Деня, когато ще Го срещнат, е: “Мир!” За тях Той е приготвил щедра награда"},{"SurahNumber":33,"VerseNumber":45,"Text":"О, Пророче, Ние те изпратихме като свидетел, благовестител и предупредител"},{"SurahNumber":33,"VerseNumber":46,"Text":"и зовящ към Аллах с Неговото позволение, и като озаряващ светилник"},{"SurahNumber":33,"VerseNumber":47,"Text":"Възрадвай вярващите, че за тях ще има голяма благодат от Аллах"},{"SurahNumber":33,"VerseNumber":48,"Text":"И не следвай неверниците и лицемерите, и отмини обидите им, и се уповавай на Аллах! Достатъчен е Аллах за покровител"},{"SurahNumber":33,"VerseNumber":49,"Text":"О, вярващи, ако се жените за вярващи жени, после им дадете развод, преди да сте ги докоснали, нямате към тях срок за изчакване. Възнаградете ги и ги освободете с добро"},{"SurahNumber":33,"VerseNumber":50,"Text":"О, Пророче, разрешихме ти за съпруги онези, на които си дал задължителната плата, и владените от твоята десница сред пленничките, които Аллах ти е дарил, и дъщерите на чичовците ти, и дъщерите на лелите ти, и дъщерите на вуйчовците ти, и дъщерите на вуйните ти, които се преселиха с теб. И [без зестра ти е позволена] всяка вярваща жена, ако дари себе си на Пророка и Пророка пожелае да се ожени за нея - единствено за теб, а не за другите вярващи - знаем Ние какво им наложихме относно техните съпруги и онези, които десниците им владеят - за да няма притеснение за теб. Аллах е опрощаващ, милосърден"},{"SurahNumber":33,"VerseNumber":51,"Text":"Ти можеш да отсрочиш която от тях пожелаеш и да приютиш при себе си която пожелаеш. И не е грях за теб да приемеш която поискаш от онези, на които си отказал. Това е най-подходящото да се радват и да не скърбят, и да са доволни всички от онова, което си им дал. Аллах знае всичко в сърцата ви. Аллах е всезнаещ, всеблаг"},{"SurahNumber":33,"VerseNumber":52,"Text":"И не са ти разрешени отпосле други жени освен тези, нито да ги подменяш със съпруги, дори да те е възхитила тяхната красота, освен владените от десницата ти. Аллах всяко нещо наблюдава"},{"SurahNumber":33,"VerseNumber":53,"Text":"О, вярващи, не влизайте в домовете на Пророка, за да ядете, освен ако ви бъде позволено, но без да изчаквате сготвянето му. А поканят ли ви, влезте и когато се нахраните, разотидете се, без да се заседявате в разговори! Това огорчава Пророка. Той се свени от вас, но Аллах не се свени от истината. И ако помолите жените му за някоя вещ, помолете ги иззад завеса! Това е най-чисто и за вашите сърца, и за техните сърца. И нямате право да огорчавате Пратеника на Аллах, нито да се жените някога за съпругите му след него! Това е огромно [прегрешение] пред Аллах"},{"SurahNumber":33,"VerseNumber":54,"Text":"И да показвате нещо или да го скривате - Аллах всяко нещо знае"},{"SurahNumber":33,"VerseNumber":55,"Text":"Няма грях за жените [да се показват без покривало] пред бащите им, синовете им, братята им, синовете на братята им, синовете на сестрите им, пред жените [вярващи] и пред владените от техните десници. О, жени, бойте се от Аллах! Аллах на всяко нещо е свидетел"},{"SurahNumber":33,"VerseNumber":56,"Text":"Аллах и Неговите ангели благославят Пророка. О, вярващи, благославяйте го и вие, и го поздравявайте с почит"},{"SurahNumber":33,"VerseNumber":57,"Text":"Които огорчават Аллах и Неговия Пратеник, Аллах ги проклина в земния живот и в отвъдния, и е приготвил за тях унизително мъчение"},{"SurahNumber":33,"VerseNumber":58,"Text":"А които незаслужено огорчават вярващите мъже и жени, те се нагърбват с клевета и явен грях"},{"SurahNumber":33,"VerseNumber":59,"Text":"О, Пророче, кажи на съпругите си и на дъщерите си, и на жените на вярващите, да спускат върху себе си покривалото [когато излизат]. Това е най-подходящото, за да бъдат разпознати и да не ги огорчават. Аллах е опрощаващ, милосърден"},{"SurahNumber":33,"VerseNumber":60,"Text":"Ако лицемерите и онези, в чиито сърца има болест, и разпространителите на слухове в Медина не престанат, ще те подбудим срещу тях, после там само за кратко ще съжителстват с теб"},{"SurahNumber":33,"VerseNumber":61,"Text":"прокълнати. Където и да бъдат намерени те, ще бъдат сграбчени и напълно изтребени"},{"SurahNumber":33,"VerseNumber":62,"Text":"Такъв бе обичаят на Аллах и спрямо отминалите преди, и не ще откриеш ти промяна в обичая на Аллах"},{"SurahNumber":33,"VerseNumber":63,"Text":"Хората те питат за Часа. Кажи: “Единствено Аллах знае за него.” И откъде да знаеш ти? Часът може да е скоро"},{"SurahNumber":33,"VerseNumber":64,"Text":"Аллах прокле неверниците и приготви за тях Пламъци"},{"SurahNumber":33,"VerseNumber":65,"Text":"Там ще пребивават вечно и не ще намерят нито покровител, нито избавител"},{"SurahNumber":33,"VerseNumber":66,"Text":"В Деня, когато лицата им бъдат преобръщани в Огъня, ще рекат: “О, да се бяхме покорили на Аллах и да се бяхме покорили на Пратеника!”"},{"SurahNumber":33,"VerseNumber":67,"Text":"И ще рекат: “Господи наш, покорявахме се на своите управници и големци, а те ни отклониха от пътя"},{"SurahNumber":33,"VerseNumber":68,"Text":"Господи наш, въздай им двойно от мъчението и ги прокълни с голямо проклятие!”"},{"SurahNumber":33,"VerseNumber":69,"Text":"О, вярващи, не бъдете като онези, които огорчаваха Муса! Но Аллах го оневини за онова, което говореха и бе почитан при Аллах"},{"SurahNumber":33,"VerseNumber":70,"Text":"О, вярващи, бойте се от Аллах и изричайте правдиви слова"},{"SurahNumber":33,"VerseNumber":71,"Text":"Тогава Той ще поправи делата ви и ще опрости греховете ви. Който се покорява на Аллах и на Неговия Пратеник, той постига велико избавление"},{"SurahNumber":33,"VerseNumber":72,"Text":"Ние предложихме на небесата и на земята, и на планините отговорността, но те се възпротивиха да я носят и се уплашиха от нея. А човекът я понесе - той бе угнетител, невеж"},{"SurahNumber":33,"VerseNumber":73,"Text":"за да накаже Аллах лицемерните мъже и жени, и съдружаващите мъже и жени, и да приеме Аллах покаянието на вярващите мъже и жени. Аллах е опрощаващ, милосърден"}]}