{"Id":365,"LanguageCodes":["tg","tgk"],"Name":"tgk-abdolmohammaday","Author":"Abdolmohammad Ayati","Language":"Tajik","Description":"Tajik","Direction":"ltr","Source":"http://tanzil.net","Translations":[{"SurahNumber":72,"VerseNumber":1,"Text":"Бигӯ: «Ба ман ваҳй шудааст, ки гурӯҳе аз ҷин гӯш андохтанду гуфтанд,- ки мо Қуръоне аҷиб шунидем"},{"SurahNumber":72,"VerseNumber":2,"Text":"ба роҳи рост ҳидоят мекунад. Пас мо ба он имон овардем ва ҳаргиз касеро шарики Парвардигорамон намесозем"},{"SurahNumber":72,"VerseNumber":3,"Text":"Азамати Парвардигори мо олист. На ҳамсаре гирад, ва на фарзанде дорад"},{"SurahNumber":72,"VerseNumber":4,"Text":"Ва бехиради мо дар бораи Худо суханоне ба ноҳақ мегуфт"},{"SurahNumber":72,"VerseNumber":5,"Text":"Ва мо мепиндоштем, ки одамиву ҷин дар бораи Худо дурӯғ намегӯянд"},{"SurahNumber":72,"VerseNumber":6,"Text":"Ва низ мардоне буданд аз одамиён, ки ба мардоне аз ҷин паноҳ мебурданд ва бар саркашиашон меафзуданд"},{"SurahNumber":72,"VerseNumber":7,"Text":"Ҳамчунон ки шумо мепиндоштед, онҳо ҳам мепиндоштанд, ки Худо ҳеҷ касро дубора зинда намесозад"},{"SurahNumber":72,"VerseNumber":8,"Text":"Мо ба осмон расидем ва онро пур аз нигаҳбонони қудратманду шиҳобҳо (чароғ, оташак) ёфтем"},{"SurahNumber":72,"VerseNumber":9,"Text":"Мо дар он ҷойҳо, ки метавон гӯш андохт, менишастем. Аммо ҳар кӣ акнун (ба) гӯш нишинад, шиҳоберо (оташпораеро) дар камини худ ёбад"},{"SurahNumber":72,"VerseNumber":10,"Text":"Аз ин рӯй намедонем, ки оё барои касоне, ки дар рӯи замин ҳастанд, бадӣ тақдир мешавад ё Парвардигорашон мехоҳад ба роҳи росташон бибарад"},{"SurahNumber":72,"VerseNumber":11,"Text":"Баъзе аз мо солеҳанд ва баъзе ҷуз он ва мо фирқаҳое гуногунем"},{"SurahNumber":72,"VerseNumber":12,"Text":"Мо медонем, ки Худоро дар замин нотавон намекунем ва бо гурехтан' низ нотавонаш насозем"},{"SurahNumber":72,"VerseNumber":13,"Text":"Ва чун сухани ҳидоят шунидем, ба он имон овардем. Ва ҳар кӣ ба Парвардигораш имон оварад, на аз нуқсон метарсад ва на аз зулм"},{"SurahNumber":72,"VerseNumber":14,"Text":"Ва баъзе аз мо мусалмонанд ва баъзе аз ҳак, дур. Ва онон, ки ислом овардаанд, дар ҷустуҷӯи роҳи рост будаанд"},{"SurahNumber":72,"VerseNumber":15,"Text":"Аммо онон, ки аз ҳақ дуранд, ҳезуми ҷаҳаннам хоҳанд буд»"},{"SurahNumber":72,"VerseNumber":16,"Text":"Ва агар бар тариқаи рост пойдорӣ кунанд аз обе фаровон ба онҳо менушонем"},{"SurahNumber":72,"VerseNumber":17,"Text":"то онҳоро биёзмоем. Ва ҳар кӣ аз зикри Парвардигораш рӯй гардонад, ӯро ба азобе душвор меандозад"},{"SurahNumber":72,"VerseNumber":18,"Text":"Ва масҷидҳо аз ояи Худост. Ва бо вуҷуди Худои якто касе дигарро ба худоӣ махонед"},{"SurahNumber":72,"VerseNumber":19,"Text":"Чун бандаи Худо барои парастиши Ӯ бар пой истод, гирли ӯро гирифтанд"},{"SurahNumber":72,"VerseNumber":20,"Text":"Бигӯ: «Танҳо Парвардигорамро ибодат мекунам ва ҳеҷ касро шарики Ӯ намесозам»"},{"SurahNumber":72,"VerseNumber":21,"Text":"Бигӯ: «Ман наметавонам ба шумо зиёне бирасонам ё шуморо ба салоҳ оварам»"},{"SurahNumber":72,"VerseNumber":22,"Text":"Бигӯ: «Ҳеҷ кас маро аз уқубати Худо паноҳ надиҳад ва ман ғайри Ӯ паноҳгоҳе намеёбам"},{"SurahNumber":72,"VerseNumber":23,"Text":"он чӣ метавонам фақат расондани паёми Ӯ ва анҷом додани рисолатҳои Ӯ аст. Ва ҳар кӣ Худову паёмбарашро нофармонӣ кунад, насиби ӯ оташи ҷаҳаннам аст, ки ҳамеша дар он хоҳад буд"},{"SurahNumber":72,"VerseNumber":24,"Text":"то он гоҳ ки он чиро ба онҳо ваъда дода буданд, бингаранд. Пас хоҳанд донист, чӣ касеро ёрони нотавонтар ва шумори камтар будааст»"},{"SurahNumber":72,"VerseNumber":25,"Text":"Бигӯ: «Ман намедонам, ки оё он ваъдае, ки ба шумо додаанд, наздик аст ё Парвардигори ман барои он замоне нисҳодааст"},{"SurahNumber":72,"VerseNumber":26,"Text":"Ӯ донои ғайб аст ва ғайби худро бар ҳеҷ кас ошкор намесозад"},{"SurahNumber":72,"VerseNumber":27,"Text":"магар бар он паёмбаре, ки аз ӯ хушнуд бошад, зеро ки барои нигаҳбонӣ аз ӯ пеши рӯй ва пушти сараш нигаҳбоне қарор медиҳад"},{"SurahNumber":72,"VerseNumber":28,"Text":"то бидонад, ки онҳо паёмҳои Парвардигорашонро расонидаанд ва Худо ба он чӣ дар назди онҳост, иҳота дорад (бо илми худ) ва ҳама чизро ба адад шумор кардааст»"}]}