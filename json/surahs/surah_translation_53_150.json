{"Id":150,"LanguageCodes":["fa","fas"],"Name":"fas-abdolmohammaday","Author":"Abdolmohammad Ayati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":53,"VerseNumber":1,"Text":"قسم به آن ستاره چون پنهان شد،"},{"SurahNumber":53,"VerseNumber":2,"Text":"كه يار شما نه گمراه شده و نه به راه كج رفته است"},{"SurahNumber":53,"VerseNumber":3,"Text":"و سخن از روى هوى نمى‌گويد"},{"SurahNumber":53,"VerseNumber":4,"Text":"نيست اين سخن جز آنچه بدو وحى مى‌شود"},{"SurahNumber":53,"VerseNumber":5,"Text":"او را آن فرشته بس نيرومند تعليم داده است"},{"SurahNumber":53,"VerseNumber":6,"Text":"صاحب نيرويى كه استيلا يافت،"},{"SurahNumber":53,"VerseNumber":7,"Text":"و او به كناره بلند آسمان بود"},{"SurahNumber":53,"VerseNumber":8,"Text":"سپس نزديك شد و بسيار نزديك شد،"},{"SurahNumber":53,"VerseNumber":9,"Text":"تا به قدر دو كمان، يا نزديك‌تر"},{"SurahNumber":53,"VerseNumber":10,"Text":"و خدا به بنده خود هر چه بايد وحى كند وحى كرد"},{"SurahNumber":53,"VerseNumber":11,"Text":"دل آنچه را كه ديد دروغ نشمرد"},{"SurahNumber":53,"VerseNumber":12,"Text":"آيا در آنچه مى‌بيند با او جدال مى‌كنيد؟"},{"SurahNumber":53,"VerseNumber":13,"Text":"او را ديگر بار هم بديد،"},{"SurahNumber":53,"VerseNumber":14,"Text":"نزد سدرةالمنتهى،"},{"SurahNumber":53,"VerseNumber":15,"Text":"كه آرامگاه بهشت نزد آن درخت است"},{"SurahNumber":53,"VerseNumber":16,"Text":"وقتى كه سدره را چيزى در خود مى‌پوشيد،"},{"SurahNumber":53,"VerseNumber":17,"Text":"چشم خطا نكرد و از حد درنگذشت"},{"SurahNumber":53,"VerseNumber":18,"Text":"هر آينه پاره‌اى از آيات بزرگ پروردگارش را بديد"},{"SurahNumber":53,"VerseNumber":19,"Text":"آيا لات و عُزا را ديده‌ايد؟"},{"SurahNumber":53,"VerseNumber":20,"Text":"و مَنات آن بت سومى ديگر را؟"},{"SurahNumber":53,"VerseNumber":21,"Text":"آيا شما را پسر باشد و او را دختر؟"},{"SurahNumber":53,"VerseNumber":22,"Text":"اين تقسيمى است خلاف عدالت"},{"SurahNumber":53,"VerseNumber":23,"Text":"اينها چيزى نيستند جز نامهايى كه خود و پدرانتان به آنها داده‌ايد. و خداوند هيچ دليلى بر آنها نفرستاده است. تنها از پى گمان و هواى نفس خويش مى‌روند و حال آنكه از جانب خدا راهنماييشان كرده‌اند"},{"SurahNumber":53,"VerseNumber":24,"Text":"آيا هر چه آدمى آرزو كند برايش حاصل است؟"},{"SurahNumber":53,"VerseNumber":25,"Text":"هم آخرت و هم دنيا از آن خداست"},{"SurahNumber":53,"VerseNumber":26,"Text":"و چه بسيار فرشتگان در آسمانند كه شفاعتشان هيچ سود ندهد، مگر از آن پس كه خدا براى هر كه خواهد رخصت دهد و خشنود باشد"},{"SurahNumber":53,"VerseNumber":27,"Text":"آنان كه به آخرت ايمان ندارند فرشتگان را به نامهاى زنان مى‌نامند"},{"SurahNumber":53,"VerseNumber":28,"Text":"اينان را بدانچه مى‌گويند هيچ دانشى نيست. تنها از پندار خود پيروى مى‌كنند و پندار براى شناخت حقيقت كافى نيست"},{"SurahNumber":53,"VerseNumber":29,"Text":"پس تو نيز از كسى كه از سخن ما رويگردان مى‌شود و جز زندگى دنيوى را نمى‌جويد اعراض كن"},{"SurahNumber":53,"VerseNumber":30,"Text":"منتهاى دانششان همين است. پروردگار تو به آن كه از طريق او گمراه مى‌شود يا به راه هدايت مى‌افتد داناتر است"},{"SurahNumber":53,"VerseNumber":31,"Text":"از آنِ خداست هر چه در آسمانها و هر چه در زمين است تا بدكاران را در برابر اعمالشان كيفر دهد و نيكوكاران را به كردار نيكشان پاداش"},{"SurahNumber":53,"VerseNumber":32,"Text":"كسانى كه از گناهان بزرگ و زشتيها اجتناب مى‌كنند -جز آنكه گناهى كوچك از آنها سرزند- بدانند كه آمرزش پروردگار تو وسيع است و او به شما، آنگاه كه از زمين بيافريدتان و آنگاه كه در شكم مادرتان پنهان بوديد، آگاه‌تر است. خويشتن را بى‌گناه مدانيد. اوست كه پرهيزگار را بهتر مى‌شناسد"},{"SurahNumber":53,"VerseNumber":33,"Text":"آيا آن را كه از تو رويگردان شد ديدى؟"},{"SurahNumber":53,"VerseNumber":34,"Text":"اندك مى‌بخشيد و در انفاق بخل مى‌ورزيد"},{"SurahNumber":53,"VerseNumber":35,"Text":"آيا علم غيب دارد و مى‌بيند؟"},{"SurahNumber":53,"VerseNumber":36,"Text":"يا از آنچه در صحيفه‌هاى موسى آمده بى‌خبر مانده است؟"},{"SurahNumber":53,"VerseNumber":37,"Text":"يا از ابراهيم، كه حق رسالت را ادا كرد؟"},{"SurahNumber":53,"VerseNumber":38,"Text":"كه هيچ كس بار گناه ديگرى را برندارد؟"},{"SurahNumber":53,"VerseNumber":39,"Text":"و اينكه: براى مردم پاداشى جز آنچه خود كرده‌اند نيست؟"},{"SurahNumber":53,"VerseNumber":40,"Text":"و زودا كه كوشش او در نظر آيد"},{"SurahNumber":53,"VerseNumber":41,"Text":"سپس به او پاداشى تمام دهند"},{"SurahNumber":53,"VerseNumber":42,"Text":"و پايان راه همه، پروردگار توست"},{"SurahNumber":53,"VerseNumber":43,"Text":"و اوست كه مى‌خنداند و مى‌گرياند"},{"SurahNumber":53,"VerseNumber":44,"Text":"و اوست كه مى‌ميراند و زنده مى‌كند"},{"SurahNumber":53,"VerseNumber":45,"Text":"و اوست كه جفتهاى نر و ماده را آفريده است،"},{"SurahNumber":53,"VerseNumber":46,"Text":"از نطفه، آنگاه كه در رحم ريخته مى‌شود"},{"SurahNumber":53,"VerseNumber":47,"Text":"و بر خداوند است كه آن را بار ديگر زنده كند"},{"SurahNumber":53,"VerseNumber":48,"Text":"و اوست كه بى‌نياز كند و روزى دهد"},{"SurahNumber":53,"VerseNumber":49,"Text":"و اوست پرردگار ستاره شِعرى"},{"SurahNumber":53,"VerseNumber":50,"Text":"و اوست كه عاد، آن قوم پيشين را هلاك كرد،"},{"SurahNumber":53,"VerseNumber":51,"Text":"و از ثمود هيچ باقى نگذاشت"},{"SurahNumber":53,"VerseNumber":52,"Text":"و پيش از آنها قوم نوح را، كه ستمكارتر و سركش‌تر بودند،"},{"SurahNumber":53,"VerseNumber":53,"Text":"و نيز مؤتفكه را نابود كرد"},{"SurahNumber":53,"VerseNumber":54,"Text":"و فروپوشيد آن قوم را، هر چه بايد فروپوشد"},{"SurahNumber":53,"VerseNumber":55,"Text":"پس به كدام يك از نعمتهاى پروردگارت شك مى‌كنى؟"},{"SurahNumber":53,"VerseNumber":56,"Text":"اين بيم‌دهنده‌اى است همانند بيم‌دهندگان پيشين"},{"SurahNumber":53,"VerseNumber":57,"Text":"قيامت فرا رسيد"},{"SurahNumber":53,"VerseNumber":58,"Text":"كس جز خداوند آشكارش نكند"},{"SurahNumber":53,"VerseNumber":59,"Text":"آيا از اين سخن در شگفت افتاده‌ايد؟"},{"SurahNumber":53,"VerseNumber":60,"Text":"و مى‌خنديد و نمى‌گرييد؟"},{"SurahNumber":53,"VerseNumber":61,"Text":"و شما غافل شده‌ايد"},{"SurahNumber":53,"VerseNumber":62,"Text":"پس خدا را سجده كنيد و او را بپرستيد"}]}