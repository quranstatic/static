{"Id":225,"LanguageCodes":["rw","kin"],"Name":"kin-rwandamuslimsas","Author":"Rwanda Muslims Association Team","Language":"Kinyarwanda","Description":"Kinyarwanda","Direction":"ltr","Source":"https://quranenc.com/en/browse/kinyarwanda_assoc","Translations":[{"SurahNumber":77,"VerseNumber":1,"Text":"Ndahiye imiyaga yoherezwa ikurikiranye"},{"SurahNumber":77,"VerseNumber":2,"Text":"N’imiyaga y’inkubi"},{"SurahNumber":77,"VerseNumber":3,"Text":"N’imiyaga ikwirakwiza ibicu n’imvura"},{"SurahNumber":77,"VerseNumber":4,"Text":"N’(imirongo ya Qur’an) itandukanya ukuri n’ikinyoma"},{"SurahNumber":77,"VerseNumber":5,"Text":"N’abamalayika bazanira amahishurirwa (intumwa za Allah)"},{"SurahNumber":77,"VerseNumber":6,"Text":"Kugira ngo avaneho urwitwazo cyangwa kugira ngo aburire"},{"SurahNumber":77,"VerseNumber":7,"Text":"Mu by’ukuri ibyo musezeranywa bizasohora"},{"SurahNumber":77,"VerseNumber":8,"Text":"Igihe inyenyeri zizakurwaho (urumuri rwazo rukazima)"},{"SurahNumber":77,"VerseNumber":9,"Text":"N’igihe ikirere kizasandazwa"},{"SurahNumber":77,"VerseNumber":10,"Text":"N’igihe imisozi izariturwa igatumuka nk’ivumbi"},{"SurahNumber":77,"VerseNumber":11,"Text":"N’igihe intumwa zizakoranyirizwa hamwe ku gihe cyagenwe (kugira ngo zitange ubuhamya ku bo zatumweho)"},{"SurahNumber":77,"VerseNumber":12,"Text":"Ni uwuhe munsi (ibyo byose) byarindirijwe"},{"SurahNumber":77,"VerseNumber":13,"Text":"Ni ku munsi w’urubanza (ubwo Allah azakiranura ibiremwa)"},{"SurahNumber":77,"VerseNumber":14,"Text":"Ni iki cyakumenyesha umunsi w’urubanza icyo uzaba uri cyo"},{"SurahNumber":77,"VerseNumber":15,"Text":"Kuri uwo munsi (w’izuka), ibihano bikaze bizaba kuri ba bandi bahinyuraga (uwo munsi)"},{"SurahNumber":77,"VerseNumber":16,"Text":"Ese ntitworetse abo hambere"},{"SurahNumber":77,"VerseNumber":17,"Text":"Nuko tukabakurikiza abo hanyuma"},{"SurahNumber":77,"VerseNumber":18,"Text":"Uko ni ko tugenza inkozi z’ibibi"},{"SurahNumber":77,"VerseNumber":19,"Text":"Kuri uwo munsi (w’izuka), ibihano bikaze bizaba kuri ba bandi bahinyuraga (uwo munsi)"},{"SurahNumber":77,"VerseNumber":20,"Text":"Ese ntitwabaremye mu mazi aciriritse"},{"SurahNumber":77,"VerseNumber":21,"Text":"Nuko tukayashyira mu cyicaro gitekanye (nyababyeyi)"},{"SurahNumber":77,"VerseNumber":22,"Text":"Kugeza igihe kizwi"},{"SurahNumber":77,"VerseNumber":23,"Text":"Nuko tukagena (imikurire y’umwana n’ivuka rye) kandi ni twe duhebuje mu kugena"},{"SurahNumber":77,"VerseNumber":24,"Text":"Kuri uwo munsi (w’izuka), ibihano bikaze bizaba kuri ba bandi bahinyuraga (uwo munsi)"},{"SurahNumber":77,"VerseNumber":25,"Text":"Ese isi ntitwayigize ihuriro"},{"SurahNumber":77,"VerseNumber":26,"Text":"Ry’abazima (bayituyeho) n’abapfuye (bayishyinguwemo)"},{"SurahNumber":77,"VerseNumber":27,"Text":"Hanyuma tukanayishyiramo imisozi miremire, ndetse tukabaha n’amazi y’urubogobogo"},{"SurahNumber":77,"VerseNumber":28,"Text":"Kuri uwo munsi (w’izuka), ibihano bikaze bizaba kuri ba bandi bahinyuraga (uwo munsi)"},{"SurahNumber":77,"VerseNumber":29,"Text":"(Abahakanyi bazabwirwa bati) “Ngaho nimujye aho mwajyaga muhinyura (mu muriro wa Jahanamu)!”"},{"SurahNumber":77,"VerseNumber":30,"Text":"“Ngaho nimujye mu gicucu (cy’umwotsi wa Jahanamu) kigabanyijemo amashami atatu”"},{"SurahNumber":77,"VerseNumber":31,"Text":"“Nta bwugamo gitanga ndetse nta n’ubwo kirinda ikibatsi cy’umuriro”"},{"SurahNumber":77,"VerseNumber":32,"Text":"Mu by’ukuri (uwo muriro) utera ibishashi bingana n’inyubako nini"},{"SurahNumber":77,"VerseNumber":33,"Text":"(Ibyo bishashi) bimeze nk’ingamiya z’amagaju"},{"SurahNumber":77,"VerseNumber":34,"Text":"Kuri uwo munsi (w’izuka), ibihano bikaze bizaba kuri ba bandi bahinyuraga (uwo munsi)"},{"SurahNumber":77,"VerseNumber":35,"Text":"Kuri uwo munsi, nta cyo bazaba bashobora kuvuga"},{"SurahNumber":77,"VerseNumber":36,"Text":"Nta n’uburenganzira bazahabwa bwo kugira urwitwazo batanga"},{"SurahNumber":77,"VerseNumber":37,"Text":"Kuri uwo munsi (w’izuka), ibihano bikaze bizaba kuri ba bandi bahinyuraga (uwo munsi)"},{"SurahNumber":77,"VerseNumber":38,"Text":"Uwo uzaba ari umunsi w’urubanza, ubwo (mwe) n’abo hambere, tuzaba twabakoranyirije hamwe"},{"SurahNumber":77,"VerseNumber":39,"Text":"Niba hari amayeri mufite (yo guhunga ibihano byanjye), ngaho nimuyankorere"},{"SurahNumber":77,"VerseNumber":40,"Text":"Kuri uwo munsi (w’izuka), ibihano bikaze bizaba kuri ba bandi bahinyuraga (uwo munsi)"},{"SurahNumber":77,"VerseNumber":41,"Text":"Mu by’ukuri abagandukira (Allah), (ku munsi w’imperuka) bazaba bari hagati y’ibicucu (by’ibiti byo mu ijuru) ndetse n’amasoko (atemba)"},{"SurahNumber":77,"VerseNumber":42,"Text":"(Bazaba bahabwamo) n’imbuto (z’amoko anyuranye) bazajya bifuza"},{"SurahNumber":77,"VerseNumber":43,"Text":"(Bazabwirwa bati) “Nimurye, munywe kandi mugubwe neza kubera ibyo mwajyaga mukora.”"},{"SurahNumber":77,"VerseNumber":44,"Text":"Mu by’ukuri uko ni ko tugororera abakoze neza"},{"SurahNumber":77,"VerseNumber":45,"Text":"Ibihano bikaze bizaba kuri ba bandi bahinyura (umunsi w’izuka)"},{"SurahNumber":77,"VerseNumber":46,"Text":"(Yemwe bahakanyi) “Nimurye munishimishe by’igihe gito (mu buzima bwo ku isi), kuko rwose muri inkozi z’ibibi.”"},{"SurahNumber":77,"VerseNumber":47,"Text":"Ibihano bikaze bizaba kuri ba bandi bahinyura (umunsi w’izuka)"},{"SurahNumber":77,"VerseNumber":48,"Text":"N’iyo babwiwe bati “Nimwuname (musali)!” Ntabwo bunama (ngo basali)"},{"SurahNumber":77,"VerseNumber":49,"Text":"Ibihano bikaze bizaba kuri ba bandi bahinyura (umunsi w’izuka)"},{"SurahNumber":77,"VerseNumber":50,"Text":"None se nyuma y’iyi (Qur’an) ni ayahe magambo yandi bazemera"}]}