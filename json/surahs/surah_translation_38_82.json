{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":38,"VerseNumber":1,"Text":"Sád. Při Koránu, obsahujícím připomenutí"},{"SurahNumber":38,"VerseNumber":2,"Text":"Ba věru ti, kdož nevěří, v marnivosti a odporu setrvávají"},{"SurahNumber":38,"VerseNumber":3,"Text":"Kolik pokolení před nimi jsme již zahubili! Volali sice o pomoc, však nezbyl jim čas k uniknutí"},{"SurahNumber":38,"VerseNumber":4,"Text":"Diví se nevěřící, že k nim přišel varovatel z jejich řad vzešlý, a říkají: \"Tohle je kouzelník a lhář prolhaný"},{"SurahNumber":38,"VerseNumber":5,"Text":"Což neučinil z více božstev Boha jediného? To věru je věc podivná"},{"SurahNumber":38,"VerseNumber":6,"Text":"A vzdálili se velmoži z nich a řekli: \"Jděte a při božstvech svých vytrvejte! Vždyť to věru je věc vyžadovaná"},{"SurahNumber":38,"VerseNumber":7,"Text":"O ničem takovém jsme neslyšeli v náboženství předešlém a není to nic než výmysl jeho"},{"SurahNumber":38,"VerseNumber":8,"Text":"Právě jemu mezi námi všemi že by mělo být připomenutí sesláno?\" Ba, oni o připomenutí Mém jsou na pochybách, ba, ještě neokusili trestu Mého"},{"SurahNumber":38,"VerseNumber":9,"Text":"Což oni vlastní pokladnice milosrdenství Pána tvého mocného a dárce"},{"SurahNumber":38,"VerseNumber":10,"Text":"Či náleží jim království nebes a země a toho, co mezi nimi je? Nechť tedy vystoupí po nebeských provazech vzhůru"},{"SurahNumber":38,"VerseNumber":11,"Text":"Vojsko každé tam na útěk zahnáno bude, byť mělo spojence"},{"SurahNumber":38,"VerseNumber":12,"Text":"A již před nimi prohlašoval posly za lháře lid Noemův, ´Ádovci i Faraón, jenž pánem byl kůlů"},{"SurahNumber":38,"VerseNumber":13,"Text":"též Thamúdovci, lid Lotův i obyvatelé Houštin - a to spojenci byli"},{"SurahNumber":38,"VerseNumber":14,"Text":"a všichni bez výjimky posly za lháře prohlásili a trest (Můj) si zasloužili"},{"SurahNumber":38,"VerseNumber":15,"Text":"A také tyto nečeká nic než výkřik jediný a nebude zde odklad žádný"},{"SurahNumber":38,"VerseNumber":16,"Text":"A přesto říkají: \"Pane náš, pošli nám rychle rozsudek náš, dříve než dostaví se den zúčtování"},{"SurahNumber":38,"VerseNumber":17,"Text":"Snášej neochvějně to, co říkají, a vzpomeň si na služebníka Našeho Davida, silou vládnoucího, jenž stále činil pokání"},{"SurahNumber":38,"VerseNumber":18,"Text":"a jak podmanili jsme mu hory, aby spolu s ním pěly slávu Boží za večera i za svítání"},{"SurahNumber":38,"VerseNumber":19,"Text":"a také ptactvo kol něho se shromaždující; a všichni se k Bohu kajícně obracejí"},{"SurahNumber":38,"VerseNumber":20,"Text":"A jeho království jsme upevnili a moudrost a obratnost v souzení jsme mu dali"},{"SurahNumber":38,"VerseNumber":21,"Text":"Dostalo se ti zvěsti o těch dvou ve sporu, když do paláce vystoupili"},{"SurahNumber":38,"VerseNumber":22,"Text":"Když vstoupili k Davidovi, zalekl se jich. I pravili: \"Neboj se, my dva jsme ve sporu a jeden z nás učinil příkoří druhému. Rozsuď mezi námi podle pravdy a nebuď stranický, nýbrž uveď nás na stezku rovnou"},{"SurahNumber":38,"VerseNumber":23,"Text":"Toto je můj bratr a devadesát devět ovcí má, zatímco mně patří jen jediná. I řekl mi: Svěř mi ji! a přemohl mne v půtce slovní o ni"},{"SurahNumber":38,"VerseNumber":24,"Text":"Odvětil David: \"On vskutku ti ukřivdil žádaje ovci tvou, aby ke svým ji připojil. A zajisté většina společníků se vzájemně podvádí kromě těch, kdož uvěřili a zbožné skutky konali, však takových málo je.\" A dovtípil se David, že jsme jej pouze zkoušeli, a poprosil Pána svého o slitování a pak padl klaně se a čině pokání"},{"SurahNumber":38,"VerseNumber":25,"Text":"A odpustili jsme mu to a on má u Nás věru místo blízké a překrásné přebývání"},{"SurahNumber":38,"VerseNumber":26,"Text":"Davide, My učinili jsme tebe zástupcem na zemi, rozsuzuj tedy mezi lidmi podle pravdy! Nenásleduj vášně své, jež by tě svedly z cesty Boží, vždyť věru ty, kdož z cesty Boží sejdou, trest strašný čeká za to, že zapomněli na den zúčtování"},{"SurahNumber":38,"VerseNumber":27,"Text":"A nestvořili jsme nebesa a zemi, a co je mezi nimi, jen pro nic za nic; to je jen domněnka nevěřících! Běda těm, kdož neuvěřili, před ohněm pekelným"},{"SurahNumber":38,"VerseNumber":28,"Text":"Máme snad postavit ty, kdož uvěřili a zbožné skutky konali, na roveň s těmi, kdo pohoršení šíří na zemi? A máme bohabojné rovnými učinit s hříšníky"},{"SurahNumber":38,"VerseNumber":29,"Text":"Toto je Písmo požehnané, jež jsme seslali tobě, aby lidé o jeho znameních přemýšleli a aby si je rozmyslem nadaní připomínali"},{"SurahNumber":38,"VerseNumber":30,"Text":"A darovali jsme Davidovi Šalomouna, jenž byl Naším výtečným služebníkem. A byl věru kajícníkem"},{"SurahNumber":38,"VerseNumber":31,"Text":"když byly mu v podvečer předvedeny klisny ušlechtilé"},{"SurahNumber":38,"VerseNumber":32,"Text":"a pravil: \"Vskutku jsem dával přednost lásce k statkům pozemským před Pána svého vzpomínáním, pokud se slunce neskrylo za noci závojem"},{"SurahNumber":38,"VerseNumber":33,"Text":"Přiveďte je ke mně!\" A jal se jim protínat nohy i šíje"},{"SurahNumber":38,"VerseNumber":34,"Text":"A již dříve jsme Šalomouna zkouškám podrobili a na jeho trůn tělo mu podobné umístili; teprve potom se kál"},{"SurahNumber":38,"VerseNumber":35,"Text":"a volal: \"Pane můj, odpusť mi a daruj mi království takové, jakého nikdo po mně nedosáhne, vždyť Tys věru štědrý dárce"},{"SurahNumber":38,"VerseNumber":36,"Text":"A podrobili jsme mu vítr, který lehce podle rozkazu jeho vál tam, kam on si přál"},{"SurahNumber":38,"VerseNumber":37,"Text":"a také satany všechny, stavitele i potápěče"},{"SurahNumber":38,"VerseNumber":38,"Text":"jakož i jiné, řetězy k sobě přivázané"},{"SurahNumber":38,"VerseNumber":39,"Text":"Toto je dar náš, Šalomoune, rozdávej z něho či si jej podrž, a nemusíš dávat zúčtování"},{"SurahNumber":38,"VerseNumber":40,"Text":"A má on u Nás věru místo blízké a překrásné přebývání"},{"SurahNumber":38,"VerseNumber":41,"Text":"Vzpomeň též služebníka Našeho Jóba, když volal k Pánu svému: \"Satan se mne dotkl strádáním a mukami"},{"SurahNumber":38,"VerseNumber":42,"Text":"Dupni nohou svou, a objeví se voda pro koupel chladivou i pro napití"},{"SurahNumber":38,"VerseNumber":43,"Text":"A dali jsme mu zpět jeho rodinu a s nimi ještě jednou tolik z milosrdenství Svého a jako připomenutí těm, kdož nadáni jsou rozmyslem"},{"SurahNumber":38,"VerseNumber":44,"Text":"A vezmi do ruky metlu a udeř jí, a nehřeš!\" A shledali jsme jej trpělivým; služebníkem byl on výtečným, stále kajícným"},{"SurahNumber":38,"VerseNumber":45,"Text":"A vzpomeň také služebníků Našich Abrahama, Izáka a Jakuba, lidí dobrotivých a prozíravých"},{"SurahNumber":38,"VerseNumber":46,"Text":"jež jsme věru očistili myšlenkou čistou příbytku věčného připomínkou"},{"SurahNumber":38,"VerseNumber":47,"Text":"A jsou oni u Nás ti nejlepší z vyvolených"},{"SurahNumber":38,"VerseNumber":48,"Text":"A vzpomeň též Ismaele, Eliši a Dhu l-Kifla, kteří všichni jsou z nejlepších"},{"SurahNumber":38,"VerseNumber":49,"Text":"Toto je připomenutí; a bohabojní vskutku překrásné místo pobytu budou míti"},{"SurahNumber":38,"VerseNumber":50,"Text":"zahrady Edenu s branami pro ně vždy otevřenými"},{"SurahNumber":38,"VerseNumber":51,"Text":"v nich odpočívajíce budou si žádat ovoce hojnost i pití"},{"SurahNumber":38,"VerseNumber":52,"Text":"a u nich budou dívky se zraky sklopenými stejného věku s nimi"},{"SurahNumber":38,"VerseNumber":53,"Text":"Hle, toto je ono, co vám bylo slíbeno pro den zúčtování"},{"SurahNumber":38,"VerseNumber":54,"Text":"A toto zajisté je Náš příděl, jenž nebude znát nikdy vyčerpání"},{"SurahNumber":38,"VerseNumber":55,"Text":"Tak bude! Však vzpurným dostane se věru nejhoršího přebývání"},{"SurahNumber":38,"VerseNumber":56,"Text":"pekla, v němž hořet budou; hnusné to místo pro odpočívání"},{"SurahNumber":38,"VerseNumber":57,"Text":"Tak bude! A nechť ochutnají nápojů vroucích a hnijících"},{"SurahNumber":38,"VerseNumber":58,"Text":"a jiného podoby stejné i druhů různých"},{"SurahNumber":38,"VerseNumber":59,"Text":"Toto je houf do pekel s vámi se řítící; nebudou zde přivítáni a hořet budou v plameni"},{"SurahNumber":38,"VerseNumber":60,"Text":"a řeknou: \"Nikoliv! Vám nechť se nedostane přivítání! Vy toto jste nám připravili, a jak hnusné je to přebývání"},{"SurahNumber":38,"VerseNumber":61,"Text":"A zvolají: \"Pane náš, těm, kdo nám tohle připravili, těm rozmnož trest dvojnásobně v ohni"},{"SurahNumber":38,"VerseNumber":62,"Text":"Pak zeptají se: \"Co se děje, že zde nevidíme lidi, které jsme za špatné pokládali"},{"SurahNumber":38,"VerseNumber":63,"Text":"kteří nám buď pro smích byli či od nichž se zraky naše odvracely"},{"SurahNumber":38,"VerseNumber":64,"Text":"Toto je věru skutečnost; tak hádat se budou obyvatelé ohně pekelného"},{"SurahNumber":38,"VerseNumber":65,"Text":"Rci: \"Já jenom varovatel jsem a není božstva žádného kromě Boha jediného, podmaňujícího"},{"SurahNumber":38,"VerseNumber":66,"Text":"Pána nebes a země a všeho, co mezi nimi je, mocného a odpouštějícího"},{"SurahNumber":38,"VerseNumber":67,"Text":"Rci: \"Toto je zvěst nesmírná přece"},{"SurahNumber":38,"VerseNumber":68,"Text":"vy však od ní odvracíte se"},{"SurahNumber":38,"VerseNumber":69,"Text":"a neměl jsem vědomost žádnou o shromáždění nejvyšším, když ve sporu byli v něm"},{"SurahNumber":38,"VerseNumber":70,"Text":"A vnuknuto mi bylo jen, že varovatelem zjevným jsem"},{"SurahNumber":38,"VerseNumber":71,"Text":"když Pán tvůj pravil andělům: \"Já smrtelníka z hlíny vytvořím"},{"SurahNumber":38,"VerseNumber":72,"Text":"a až jej vyrovnám a vdechnu mu něco z ducha Svého, padněte na zem klaníce se před ním"},{"SurahNumber":38,"VerseNumber":73,"Text":"A padli před ním na zem andělé všichni sborem"},{"SurahNumber":38,"VerseNumber":74,"Text":"kromě Iblíse, jenž pyšný byl a patřil k nevděčným. I pravil Bůh: \"Iblísi, co ti bránilo, abys padl před tím, co rukama vlastníma stvořil jsem"},{"SurahNumber":38,"VerseNumber":75,"Text":"Jsi pyšný tak, či patříš snad ke vznešeným"},{"SurahNumber":38,"VerseNumber":76,"Text":"Odpověděl: \"Já lepší jsem než on, mne z ohně jsi stvořil, zatímco jeho jen z hlíny"},{"SurahNumber":38,"VerseNumber":77,"Text":"I zvolal Bůh: \"Odejdi odsud, jsi zlořečený"},{"SurahNumber":38,"VerseNumber":78,"Text":"A nechť na tobě prokletí mé až do dne soudného lpí"},{"SurahNumber":38,"VerseNumber":79,"Text":"Pravil Iblís: \"Pane můj, dej mi odklad až do dne, kdy budou vzkříšeni"},{"SurahNumber":38,"VerseNumber":80,"Text":"Odpověděl: \"Budiž tedy mezi těmi, jimž je odloženo"},{"SurahNumber":38,"VerseNumber":81,"Text":"až do dne času stanoveného"},{"SurahNumber":38,"VerseNumber":82,"Text":"Pravil Iblís: \"Při moci Tvé, já všechny je uvedu v bloudění"},{"SurahNumber":38,"VerseNumber":83,"Text":"kromě těch z nich, kdož Tvoji služebníci jsou upřímní"},{"SurahNumber":38,"VerseNumber":84,"Text":"I pravil Bůh: \"Při pravdě, a já pravdu dím"},{"SurahNumber":38,"VerseNumber":85,"Text":"já tebou a všemi těmi, kdož následovat tě budou, peklo naplním"},{"SurahNumber":38,"VerseNumber":86,"Text":"Rci: \"Nežádám od vás za to odměnu žádnou a nejsem z těch, kdož na sebe si berou, co nepřísluší jim"},{"SurahNumber":38,"VerseNumber":87,"Text":"A není toto než připomenutí pro lidstvo veškeré"},{"SurahNumber":38,"VerseNumber":88,"Text":"a dozvíte se zprávu o tom po době nějaké"}]}