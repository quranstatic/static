{"Id":440,"LanguageCodes":["tw","twi"],"Name":"twi-sheikhharounism","Author":"Sheikh Haroun Ismaeel","Language":"Twi","Description":"Twi","Direction":"ltr","Source":"https://quranenc.com/en/browse/asante_harun","Translations":[{"SurahNumber":83,"VerseNumber":1,"Text":"Due nka asisiefoͻ no"},{"SurahNumber":83,"VerseNumber":2,"Text":"Wͻn a sε wͻ’hyε (biribi tesε kookoo anaa aburoo anaa nkyene anaa εmoo) afri (obi hͻ a) wͻ'hyε ma εyε mma"},{"SurahNumber":83,"VerseNumber":3,"Text":"Na sε wͻ’rehyε anaasε wͻ’resusu (ama obi a) wͻ’te so (bͻ saa nipa no nyansa korͻno)"},{"SurahNumber":83,"VerseNumber":4,"Text":"Enti saa nkorͻfoͻ no nnwen sε yεbenyane wͻn"},{"SurahNumber":83,"VerseNumber":5,"Text":"Ama Ɛda kεseε bi"},{"SurahNumber":83,"VerseNumber":6,"Text":"Ɛda a nnipa nyinaa begyina Abͻdeε nyinaa Wura Nyankopͻn anim no"},{"SurahNumber":83,"VerseNumber":7,"Text":"Daabi, Abͻnefoͻ no Nwoma wͻ ‘Sijjinn’ mu"},{"SurahNumber":83,"VerseNumber":8,"Text":"Na εdeεn na εbεkyerε wo adeε a εyε ‘Sijjnn’ no"},{"SurahNumber":83,"VerseNumber":9,"Text":"Ɛyε Nwoma a yatwerε (fa abͻneεfoͻ no nyuma ho)"},{"SurahNumber":83,"VerseNumber":10,"Text":"Saa Da no, due nka wͻn a wͻ’fa (Nokorε no) sε atorͻsεm no"},{"SurahNumber":83,"VerseNumber":11,"Text":"Wͻn a wͻ’fa Akatua da no atorᴐsԑm no"},{"SurahNumber":83,"VerseNumber":12,"Text":"Na obiara nnihͻ a ᴐfa no atorᴐsԑm, gyesε mmaratoni, ͻbͻneεni"},{"SurahNumber":83,"VerseNumber":13,"Text":"Sε yεrekenkan Yεn Nsεm no kyerε no a, deε ͻka ne sε: “Tetefoͻ no anansesεm”"},{"SurahNumber":83,"VerseNumber":14,"Text":"Daabi, (Dwumadi bͻne a) wͻ’nsa aka no awe naakyee wͻ wͻn akoma mu"},{"SurahNumber":83,"VerseNumber":15,"Text":"Daabi, saa Da no yεde ntwaremu betware wͻn ne wͻn Wura Nyankopͻn ntεm"},{"SurahNumber":83,"VerseNumber":16,"Text":"Afei yεde wͻn bεkͻ Amanehunu gya no mu"},{"SurahNumber":83,"VerseNumber":17,"Text":"Afei yεbεka sε: “Woi na mofaa no atorͻsεm no “"},{"SurahNumber":83,"VerseNumber":18,"Text":"Aane, nokorε sε apapafoͻ no Nwoma wͻ ‘illiyyiin"},{"SurahNumber":83,"VerseNumber":19,"Text":"Na εdeεn na εbεkyerε wo deε εyε ‘Illiyyuun’ no"},{"SurahNumber":83,"VerseNumber":20,"Text":"Ɛyε (apapafoͻ no nyuma a y’atwerε) ho Nwoma"},{"SurahNumber":83,"VerseNumber":21,"Text":"(Soro Abͻfoͻ) a wͻ’bεn (Nyankopͻn) no di ho adanseε"},{"SurahNumber":83,"VerseNumber":22,"Text":"Nokorε sε, apapafoͻ no wͻ anigyeε mu"},{"SurahNumber":83,"VerseNumber":23,"Text":"Wͻ Animuonyam Ahennwa so rehwε (deε εrekͻ soͻ)"},{"SurahNumber":83,"VerseNumber":24,"Text":"Wohunu anigyeε no nhyerεnee wͻ wͻn anim"},{"SurahNumber":83,"VerseNumber":25,"Text":"Yε’bεma wͻn nsa kronkron a yatua ano anom"},{"SurahNumber":83,"VerseNumber":26,"Text":"Nentuano no yε ‘Misk’. Woi so na wͻn a, wͻ siakan (wc nnepa ho no) nsiakan"},{"SurahNumber":83,"VerseNumber":27,"Text":"‘Tasniim’ na yεde bεfra (saa nsa no)"},{"SurahNumber":83,"VerseNumber":28,"Text":"(‘Tasniim no) yε Asutire bi a wͻn a wͻ’bεn (Nyankopͻn) no bεnom mu (nsuo)"},{"SurahNumber":83,"VerseNumber":29,"Text":"Nokorε sε na abͻneεfoͻ no sere wͻn a, wͻ’agye adie no"},{"SurahNumber":83,"VerseNumber":30,"Text":"Sε wᴐ’retwa mu (wͻ agyidiefoͻ no) ho a, (boniayεfoͻ no) bͻ wͻn ani kyerε wͻn ho wͻn ho (dedi agyidiefoͻ no ho fεw)"},{"SurahNumber":83,"VerseNumber":31,"Text":"Sε wͻ’san kͻ wͻn nkorͻfoͻ no hͻ a, wͻ’san kͻ no fεw die so"},{"SurahNumber":83,"VerseNumber":32,"Text":"Sε wͻ’hu (agyidiefoͻ) no a, asεm a wͻ’ka ne sε: “Nokorε sε, saa nkorͻfoͻ yi ayera paa.”"},{"SurahNumber":83,"VerseNumber":33,"Text":"Nanso yεnsomaa wͻn sε wͻ’mεhwε (agyidiefoͻ no) so"},{"SurahNumber":83,"VerseNumber":34,"Text":"Saa Da no deε, wͻn a wͻ’agye adie no bεsere wͻn a wͻ’annye annie no"},{"SurahNumber":83,"VerseNumber":35,"Text":"(Wͻ’tete) Animuonyam Ahennwa so rehwε (deε εrekͻ soͻ)"},{"SurahNumber":83,"VerseNumber":36,"Text":"Enti boniayεfoͻ no nyaa deε na wͻ’yε no so akatua pεpεεpε"}]}