{"Id":342,"LanguageCodes":["sq","sqi"],"Name":"sqi-hassannahi","Author":"Hassan Nahi","Language":"Albanian","Description":"Albanian","Direction":"ltr","Source":"https://quranenc.com/check/albanian_nahi/v1.1.0-csv.1 , https://quranenc.com/en/browse/albanian_nahi , https://quranenc.com ,","Translations":[{"SurahNumber":44,"VerseNumber":1,"Text":"Hâ, Mîm"},{"SurahNumber":44,"VerseNumber":2,"Text":"Betohem në Librin e qartë"},{"SurahNumber":44,"VerseNumber":3,"Text":"Ne e zbritëm Kuranin në një natë të bekuar[306]. Vërtet, Ne gjithmonë kemi qenë paralajmërues"},{"SurahNumber":44,"VerseNumber":4,"Text":"Në atë (natë të zbritjes së Kuranit) vendoset çdo punë e urtë"},{"SurahNumber":44,"VerseNumber":5,"Text":"me urdhrin Tonë! Ne gjithmonë kemi nisur të dërguar"},{"SurahNumber":44,"VerseNumber":6,"Text":"si mëshirë prej Zotit tënd. Me të vërtetë, Ai i dëgjon të gjitha dhe i di të gjitha"},{"SurahNumber":44,"VerseNumber":7,"Text":"Ai është Zoti i qiejve, i Tokës dhe i gjithçkaje që gjendet midis tyre, nëse besoni me bindje"},{"SurahNumber":44,"VerseNumber":8,"Text":"S’ka zot tjetër të vërtetë përveç Atij. Ai e jep jetën dhe e shkakton vdekjen. Ai është Zoti juaj dhe Zoti i të parëve tuaj të lashtë"},{"SurahNumber":44,"VerseNumber":9,"Text":"Por ata argëtohen duke dyshuar"},{"SurahNumber":44,"VerseNumber":10,"Text":"Andaj ti prite atë (ditë), kur qielli do të lëshojë tym të qartë"},{"SurahNumber":44,"VerseNumber":11,"Text":"që do t’i mbulojë njerëzit, (e do t’u thuhet): “Ky është dënim i dhembshëm!”"},{"SurahNumber":44,"VerseNumber":12,"Text":"(Mohuesit do të thonë): “O Zoti ynë, lirona prej dënimit! Ne tashmë besojmë!”"},{"SurahNumber":44,"VerseNumber":13,"Text":"E si mund të përfitojnë ata nga këshilla, ndërkohë që më parë atyre u pat ardhur një i Dërguar me shpjegime të qarta"},{"SurahNumber":44,"VerseNumber":14,"Text":"e ata i kthyen shpinën, duke thënë: “Ai është një i çmendur i mësuar nga të tjerët”"},{"SurahNumber":44,"VerseNumber":15,"Text":"Edhe sikur t’ju lirojmë nga dënimi pak (kohë), ju me siguri që do të ktheheni (në mosbesim)"},{"SurahNumber":44,"VerseNumber":16,"Text":"Ditën, kur do t’i mbërthejmë ata me forcën më të madhe, Ne do të hakmerremi"},{"SurahNumber":44,"VerseNumber":17,"Text":"Përpara tyre Ne vumë në sprovë popullin e Faraonit, kur u pat ardhur i Dërguari fisnik"},{"SurahNumber":44,"VerseNumber":18,"Text":"(i cili u tha): “Më sillni robërit e Allahut,[307] sepse Unë jam për ju një i dërguar i besuar"},{"SurahNumber":44,"VerseNumber":19,"Text":"Dhe mos u madhëroni mbi Allahun, sepse unë po ju sjell provë të qartë"},{"SurahNumber":44,"VerseNumber":20,"Text":"Unë kërkoj mbështetje në Zotin tim dhe Zotin tuaj, që të mos më vrisni me gurë"},{"SurahNumber":44,"VerseNumber":21,"Text":"Nëse nuk më besoni, atëherë largohuni prej meje!”"},{"SurahNumber":44,"VerseNumber":22,"Text":"Dhe ai iu lut Zotit të vet: “Ky është vërtet një popull keqbërës!”"},{"SurahNumber":44,"VerseNumber":23,"Text":"(Allahu i tha): “Ec bashkë me robërit e Mi natën, sepse ata[308] do t’ju ndjekin"},{"SurahNumber":44,"VerseNumber":24,"Text":"Lëreni pas detin e hapur, se ata, me siguri, do të fundosen si ushtri”"},{"SurahNumber":44,"VerseNumber":25,"Text":"Eh, sa e sa kopshte dhe burime i lanë ata"},{"SurahNumber":44,"VerseNumber":26,"Text":"sa ara të mbjella dhe ndërtesa fisnike"},{"SurahNumber":44,"VerseNumber":27,"Text":"dhe sa begati, në të cilat kënaqeshin"},{"SurahNumber":44,"VerseNumber":28,"Text":"Kështu, Ne ua lamë trashëgim ato një populli tjetër"},{"SurahNumber":44,"VerseNumber":29,"Text":"Nuk i vajtoi ata as qielli, as Toka, as nuk iu dha afat atyre"},{"SurahNumber":44,"VerseNumber":30,"Text":"Ne i shpëtuam bijtë e Israilit nga dënimi poshtërues"},{"SurahNumber":44,"VerseNumber":31,"Text":"prej Faraonit, që ishte tiran, njeri që kalonte çdo kufi të së keqes"},{"SurahNumber":44,"VerseNumber":32,"Text":"Ne i zgjodhëm ata, me qëllim mbi popujt e tjerë (të asaj kohe)"},{"SurahNumber":44,"VerseNumber":33,"Text":"dhe u dhamë shenja, në të cilat ka sprova të qarta"},{"SurahNumber":44,"VerseNumber":34,"Text":"E megjithatë, jobesimtarët thonë"},{"SurahNumber":44,"VerseNumber":35,"Text":"“Ekziston vetëm vdekja jonë e parë, ne nuk do të ringjallemi"},{"SurahNumber":44,"VerseNumber":36,"Text":"Na i risillni, pra, të parët tanë, nëse thoni të vërtetën!”"},{"SurahNumber":44,"VerseNumber":37,"Text":"A janë këta më të mirë se populli i Tubbas apo ata para tyre? Ne i shkatërruam ata, sepse ishin vërtet punëmbrapshtë"},{"SurahNumber":44,"VerseNumber":38,"Text":"Ne nuk i kemi krijuar qiejt, Tokën dhe çfarë gjendet midis tyre, për t’u zbavitur"},{"SurahNumber":44,"VerseNumber":39,"Text":"Ne i kemi krijuar ato me qëllim të plotë, por shumica e tyre nuk e dinë"},{"SurahNumber":44,"VerseNumber":40,"Text":"Me të vërtetë, Dita e Gjykimit, është e caktuar për të gjithë ata"},{"SurahNumber":44,"VerseNumber":41,"Text":"Atë Ditë, i afërmi nuk mund ta ndihmojë aspak të afërmin e as ata vetë nuk do t’i ndihmojë kush"},{"SurahNumber":44,"VerseNumber":42,"Text":"me përjashtim të atyre që i ka mëshiruar Allahu. Ai është vërtet i Plotfuqishëm dhe Mëshirëplotë"},{"SurahNumber":44,"VerseNumber":43,"Text":"Pema e zekumit"},{"SurahNumber":44,"VerseNumber":44,"Text":"do të jetë ushqim i gjynahqarit"},{"SurahNumber":44,"VerseNumber":45,"Text":"Si tunxh i shkrirë ajo do të vlojë në barkun e tij"},{"SurahNumber":44,"VerseNumber":46,"Text":"ashtu si vlon uji i nxehtë"},{"SurahNumber":44,"VerseNumber":47,"Text":"(Engjëjve do t’u thuhet): “Rrëmbejeni atë dhe çojeni në mes të zjarrit flakërues"},{"SurahNumber":44,"VerseNumber":48,"Text":"Pastaj, për dënim, hidhni mbi kokën e tij ujë të valuar (duke i thënë)"},{"SurahNumber":44,"VerseNumber":49,"Text":"“Shijoje këtë, o njeri “i fuqishëm” dhe “fisnik”"},{"SurahNumber":44,"VerseNumber":50,"Text":"Ja, ky është dënimi për të cilin ju dyshonit!”"},{"SurahNumber":44,"VerseNumber":51,"Text":"Punëdrejtët, me të vërtetë, do të jenë në vend të sigurt"},{"SurahNumber":44,"VerseNumber":52,"Text":"midis kopshteve dhe burimeve"},{"SurahNumber":44,"VerseNumber":53,"Text":"të veshur në petka mëndafshi të hollë dhe armaç, të ulur përballë njëri-tjetrit"},{"SurahNumber":44,"VerseNumber":54,"Text":"Po, kështu do të jetë, dhe Ne do t’i martojmë ata me hyri sybukura"},{"SurahNumber":44,"VerseNumber":55,"Text":"Aty do të kërkojnë çfarëdo frutash që të dëshirojnë e do të jenë të sigurt"},{"SurahNumber":44,"VerseNumber":56,"Text":"Atje nuk do ta provojnë më vdekjen, përveç vdekjes së parë dhe Ai do t’i shpëtojë prej dënimit të zjarrit flakërues"},{"SurahNumber":44,"VerseNumber":57,"Text":"Kjo do të jetë dhunti prej Zotit tënd. Kjo është fitorja madhështore"},{"SurahNumber":44,"VerseNumber":58,"Text":"Ne e kemi bërë të lehtë Kuranin në gjuhën tënde, që ata të mund të marrin këshilla"},{"SurahNumber":44,"VerseNumber":59,"Text":"Andaj ti prit, se edhe ata vetë po presin"}]}