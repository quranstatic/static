{"Id":228,"LanguageCodes":["ky","kir"],"Name":"kir-shamsaldinhakim","Author":"Shams Al Din Hakimov","Language":"Kirghiz","Description":"Kirghiz","Direction":"ltr","Source":"https://qurancomplex.gov.sa/","Translations":[{"SurahNumber":78,"VerseNumber":1,"Text":"Алар (бири-биринен) эмне жөнүндө сурашууда"},{"SurahNumber":78,"VerseNumber":2,"Text":"Улук Кабар жөнүндө"},{"SurahNumber":78,"VerseNumber":3,"Text":"Алар ал (Улук Кабар) жөнүндө талашып-тартышышат эле"},{"SurahNumber":78,"VerseNumber":4,"Text":"Жок, андай эмес! Жакында билип алышат"},{"SurahNumber":78,"VerseNumber":5,"Text":"Дагы бир ирет андай эмес! Жакында билип алышат"},{"SurahNumber":78,"VerseNumber":6,"Text":"Биз силерге жерди жайылган (төшөк сыяктуу) кылып койбодукпу"},{"SurahNumber":78,"VerseNumber":7,"Text":"Тоолорду (бекем) казыктар (сыяктуу кылып жаратпадыкпы)"},{"SurahNumber":78,"VerseNumber":8,"Text":"Жана Биз силерди жуп-түгөй? кылып жараттык"},{"SurahNumber":78,"VerseNumber":9,"Text":"Уйкуңарды (денеңер үчүн) ырыхат кылдык"},{"SurahNumber":78,"VerseNumber":10,"Text":"Түндү (силерге) кийим (сыяктуу) кылдык"},{"SurahNumber":78,"VerseNumber":11,"Text":"Күндүздү жашоо үчүн жараттык"},{"SurahNumber":78,"VerseNumber":12,"Text":"Жана силердин үстүңөргө бекем жети (кабат) асманды куруп"},{"SurahNumber":78,"VerseNumber":13,"Text":"ысык-нурлуу чыракты (күндү) жараттык"},{"SurahNumber":78,"VerseNumber":14,"Text":"Жана (силерге) булуттардан мол суу түшүрдүк"},{"SurahNumber":78,"VerseNumber":15,"Text":"чыгарып берүү үчүн дан азыктарды жана өсүмдүктөрдү"},{"SurahNumber":78,"VerseNumber":16,"Text":"Жана да калың бак-бостондорду"},{"SurahNumber":78,"VerseNumber":17,"Text":"Албетте (ыймандуу менен каапыр) ажыратыла турган (Кыямат) күн (Аллаһ тарабынан) белгиленген убакыт"},{"SurahNumber":78,"VerseNumber":18,"Text":"Ал күнү Сур (чоор) тартылат. Анан силер топ-топ болуп (Раббиңерге сурак бергени) келесиңер"},{"SurahNumber":78,"VerseNumber":19,"Text":"(Кыямат күн башталганда) асман ачылып (жарылып) эшиктер (пайда ) болот"},{"SurahNumber":78,"VerseNumber":20,"Text":"Жана тоолор (ордунан) учурулуп, закым болуп калат"},{"SurahNumber":78,"VerseNumber":21,"Text":"Албетте, тозок күтүп туруучу (жана)"},{"SurahNumber":78,"VerseNumber":22,"Text":"чектен чыккан адамдар үчүн кайтып баруучу орун"},{"SurahNumber":78,"VerseNumber":23,"Text":"Алар анда кылымдар бою турушат"},{"SurahNumber":78,"VerseNumber":24,"Text":"Ал жерде не салкындык не суусундук татышпайт"},{"SurahNumber":78,"VerseNumber":25,"Text":"Болгону (тозокулардын денесинен аккан) сасык ириң жана (ичегилерди тилип, үзүп жибере турган даражадагы) кайнак суу (менен гана “азыктанышат”)"},{"SurahNumber":78,"VerseNumber":26,"Text":"(Бул— күнөөлөрүнө) ылайык жаза"},{"SurahNumber":78,"VerseNumber":27,"Text":"Алар (Акыреттеги) эсеп — китепке ишенишпеген"},{"SurahNumber":78,"VerseNumber":28,"Text":"Жана Биздин аяттарыбызды ачык түрдө жалганга чыгарышкан"},{"SurahNumber":78,"VerseNumber":29,"Text":"Биз бардык иштерди тизмектеп, китеп кылып жазып койгонбуз"},{"SurahNumber":78,"VerseNumber":30,"Text":"Эми, (жазаңарды) таткыла! Биз силерге азапты гана көбөйтөбүз"},{"SurahNumber":78,"VerseNumber":31,"Text":"Ал эми, такыбаа кишилерге ийгилик жайы (Бейиш)"},{"SurahNumber":78,"VerseNumber":32,"Text":"бак-бостондор, жүзүмдүктөр"},{"SurahNumber":78,"VerseNumber":33,"Text":"жаш, бир курактагы, көкүрөгү тикчийген селкилер"},{"SurahNumber":78,"VerseNumber":34,"Text":"жана («Рахийк» деп аталган аябай даамдуу шарап менен) мелмилдеп турган кеселер бар"},{"SurahNumber":78,"VerseNumber":35,"Text":"Ал жерде пайдасы жок жана күнөө-жалган сөздөрдү угушпайт"},{"SurahNumber":78,"VerseNumber":36,"Text":"(Булар) Раббиң тарабынан берилген сыйлык-белектер"},{"SurahNumber":78,"VerseNumber":37,"Text":"(Ушул сыйлыкты берген Рабби) асмандар менен жердин, ал экөөнүн арасындагы бардык нерселердин да Раббиси болгон Ырайымдуу Зат. (Ошондуктан, ал күнү эч ким Анын уруксаты болмоюнча) сөз сүйлөөгө батына албайт"},{"SurahNumber":78,"VerseNumber":38,"Text":"Рух (Жебрейил периште) жана (башка бардык) периштелер сап-сап болуп турган (ошол) күнү Ырайымдуу Зат уруксат бергендер гана (сүйлөп,) чын сөздү айтышат"},{"SurahNumber":78,"VerseNumber":39,"Text":"Бул- чындап болуучу Күн. Ал эми, ким кааласа (жакшы амалдарды кылат жана) Раббисине (ошол амалдар менен) кайтууну(н жолдорун бекем) кармайт"},{"SurahNumber":78,"VerseNumber":40,"Text":"Биз силерди жакын(да келе турган) азаптан эскерткен элек. Ал күндө адам баласы эки колу эмне алып келгенин көрөт жана каапыр адам: «кана эми, (ушундай азапка дуушар болгондон көрө) топурак эле болуп калсам!!!» - дейт"}]}