{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":74,"VerseNumber":1,"Text":"၁။ အို-ညဉ့်ရုံတော်ကို ခေါင်းမြီးခြံုနေသူ။"},{"SurahNumber":74,"VerseNumber":2,"Text":"၂။ သင်သည် အိပ်စက်ရာမှ ထ၍ သတိပေးလော့။"},{"SurahNumber":74,"VerseNumber":3,"Text":"၃။ သင်၏ အရှင်သခင်အား ချီးကျူးတသလော့။"},{"SurahNumber":74,"VerseNumber":4,"Text":"၄။ သင်၏ ဝတ်ရုံတော်ကို သန့်ရှင်းစေလော့။"},{"SurahNumber":74,"VerseNumber":5,"Text":"၅။ ညစ်ညူးမှုကို ရှောင်လော့။"},{"SurahNumber":74,"VerseNumber":6,"Text":"၆။ လောကီစီးပွားမက်ခြင်းကြောင့် မျက်နှာမလိုက်လင့်။"},{"SurahNumber":74,"VerseNumber":7,"Text":"၇။ သင်၏ အရှင်သခင်၏ မျက်နှာတော်ကို ထောက်၍ သည်းခံလော့။"},{"SurahNumber":74,"VerseNumber":8,"Text":"၈။ တံပိုးမှုတ်သောအခါ။"},{"SurahNumber":74,"VerseNumber":9,"Text":"၉။ ထိုနေ့တော်ကြီးသည် အလွန်ပူဆွေးဒုက္ခတွေ့မည့်နေ့ဖြစ်၏။"},{"SurahNumber":74,"VerseNumber":10,"Text":"၁၀။ မယုံကြည်သူတို့အတွက် သာယာသောနေ့တော်ကြီးမဟုတ်ချေ။"},{"SurahNumber":74,"VerseNumber":11,"Text":"၁၁။ ငါတကိုယ်တော်တည်း ဖန်ဆင်းတော်မူသောသူကို ငါ့အား လွှဲလော့။"},{"SurahNumber":74,"VerseNumber":12,"Text":"၁၂။ ငါသည် သူ့အား စီးပွားဥစ္စာအမြောက်အမြားပေးသနားတော်မူ၏။"},{"SurahNumber":74,"VerseNumber":13,"Text":"၁၃။ သူ၏အနားတွင် အစဉ်အမြဲနေဖို့ရာ သားယောကျာ်းတို့နှင့်လည်း ချီးမြှင့်တော်မူ၏။"},{"SurahNumber":74,"VerseNumber":14,"Text":"၁၄။ ငါသည် ထိုသူအဖို့အရာ ဤဘဝကို သာယာစေတော်မူ၏။"},{"SurahNumber":74,"VerseNumber":15,"Text":"၁၅။ သို့ငြားသော်လည်း ထိုသူသည် ငါက ပိုမိုတိုးပေးတော်မူခြင်းကိုသာ လိုလား၏။"},{"SurahNumber":74,"VerseNumber":16,"Text":"၁၆။ သို့သော် ယင်းသို့မဖြစ်ချေ၊ အမှန်မှာ ထိုသူသည် ငါ၏ တရားတော်ကို ခေါင်းမာစွာနှင့်ဆန့်ကျင်၏။"},{"SurahNumber":74,"VerseNumber":17,"Text":"၁၇။ ငါသည် သူ့အပေါ်သို့ ကြီးလေးကြောက်မက်ဖွယ်သောဒဏ်ကို တပ်တော်မူမည်။"},{"SurahNumber":74,"VerseNumber":18,"Text":"၁၈။ အကြောင်းမူကား သူသည် စဉ်းစားသည်၊ ထို့နောက်ကြံစည်သည်။"},{"SurahNumber":74,"VerseNumber":19,"Text":"၁၉။ သူသည် မည်မျှပင် ကြံစည်အားထုတ်သော်လည်း မိမိကိုယ်ကို မိမိဖျက်ဆီးရာသာတည်း။"},{"SurahNumber":74,"VerseNumber":20,"Text":"၂၀။ တဖန် သူသည မည်မျှပင်ကြံစည်အားထုတ်သော်လည်း မိမိကိုယ်ကို မိမိဖျက်ဆီးရာသာတည်း။"},{"SurahNumber":74,"VerseNumber":21,"Text":"၂၁။ ထို့နောက် သူသည် ရှုစား၏။"},{"SurahNumber":74,"VerseNumber":22,"Text":"၂၂။ ထို့နောက် သူသည် မျက်မှောင်ကုပ်၏၊ စိတ်မနှစ်သက်ကြောင်းပြ၏။"},{"SurahNumber":74,"VerseNumber":23,"Text":"၂၃။ ထို့နောက် သူသည် မာနထောင်လွှားလျက် လှည့်သွား၏။"},{"SurahNumber":74,"VerseNumber":24,"Text":"၂၄။ ထို့နောက် သူသည် ဤကျမ်းကား ရှေးအထက်ထက်က ဆင်းသက်လာခဲ့သောမျက်လှည့်အတတ်မှတပါး အခြားဘာမျှမဟုတ်ချေဟု ဆိုကြ၏။"},{"SurahNumber":74,"VerseNumber":25,"Text":"၂၅။ ဤကျမ်းသည် သေမျိုးတစ်ဦး၏ မိန့်ခွန်းမှတပါး အခြားဘာမျှမဟုတ်ချေဟု ဆိုကြ၏။"},{"SurahNumber":74,"VerseNumber":26,"Text":"၂၆။ ထို့ကြောင့် ငါသည် သူ့ကို မီးတောက်မီးလျှံထဲသို့ ပစ်ချတော်မူမည်။"},{"SurahNumber":74,"VerseNumber":27,"Text":"၂၇။ အေ-တမန်တော်၊ ထိုမီးသည် မည်သည့်ဖြစ်သည်ကို သင့်အား မည်သည်က ရှင်းလင်းပြမည်နည်း။"},{"SurahNumber":74,"VerseNumber":28,"Text":"၂၈။ ထိုမီးသည် ချန်မထား၊ ချမ်းသာမပေး။"},{"SurahNumber":74,"VerseNumber":29,"Text":"၂၉။ ထိုမီးသည် လူသားကို တွန့်လိမ်စေ၏။"},{"SurahNumber":74,"VerseNumber":30,"Text":"၃၀။ ထိုမီးအတတ်၌ ငရဲမှုးတစ်ကျိပ်ကိုးယောက်ရှိကြ၏။"},{"SurahNumber":74,"VerseNumber":31,"Text":"၃၁။ ငါသည် ငရဲမီးမှုးအဖြစ်ဖြင့် ကောင်းကင်တမန်များကိုသာ ခန့်ထားတော်မူ၏၊ ငါသည် မိစ္ဆာဒိဋ္ဌိတို့ကို စုံစမ်း စိမ့်သောငှာ ထိုငရဲမှုများ၏ အရေအတွက်ကို သတ်မှတ်ထားတော်မူ၏၊ အကြောင်းမှာကား ရှေးကျမ်းတော် ကို ရရှိသောအသင်းသားတို့သည် အမြင်မှန်ကို ရရှိစေခြင်းငှာသော်လည်းကောင်း၊ ယုံကြည်သူတို့သည် မိမိတို့ ၏ ယုံကြည်ခြင်း၌ ကြီးမားလာစေခြင်းငှာသော် လည်းကောင်း၊ ရှေးကျမ်းတော်ကို ရရှိသော အသင်းသားတို့နှင့် ယုံကြည်သူတို့သည် ယုံမှားသံသယ မရှိစေခြင်းငှာသော်လည်းကောင်း စိတ်နှစ်ခွ ရောဂါစွဲကပ်သူများနှင့် မိစ္ဆာ ဒိဋ္ဌိတို့က အလ္လာဟ်အရှင်မြတ်သည် ဤဥမပာဥပမေယျအားဖြင့် မည်သည်ကို ရည်ရွယ်တော်မူသနည်းဟု ဆိုကြစေခြင်းငှာသော် လည်းကောင်းဖြစ်၏၊ ယင်းကဲ့သို့အလ္လာဟ်အရှင်မြတ်သည် လမ်းမှားတွင် ထားလိုတော်မူ သောသူကို လမ်းမှားတွင် ထားတော်မူ၏၊ လမ်းမှန်ကို ပြလိုတော်မူသောသူအား လမ်းမှန်ကို ပြတော်မူ၏၊ အေ-တမန်တော်၊ သင်၏အရှင်သခင်၏ ကောင်းကင်ဗိုလ်ခြေတို့ကို အရှင်မြတ်မှတပါး မည်သူမျှမသိချေ၊ ဤကျမ်းတော်သည် လူသား အပေါင်းတို့အား သတိပေးနှိုးဆော်သော ကျမ်းတော်မှ တပါး မည်သည်မှ မဟုတ်ချေ။"},{"SurahNumber":74,"VerseNumber":32,"Text":"၃၂။ လအားဖြင့်။"},{"SurahNumber":74,"VerseNumber":33,"Text":"၃၃။ ပျောက်ကွယ်သွားသည့်ညဉ့်အားဖြင့်။"},{"SurahNumber":74,"VerseNumber":34,"Text":"၃၄။ ထွန်းလင်းတောက်ပသောနံနက်အာရုဏ်အားဖြင့်။"},{"SurahNumber":74,"VerseNumber":35,"Text":"၃၅။ မှတ်သားကြလော့၊ ဤအရာသည် ကြီးမားထင်ရှားသောလက္ခဏာအံ့ဖွယ်သရဲများအနက် တစ်ပါးဖြစ်၏။"},{"SurahNumber":74,"VerseNumber":36,"Text":"၃၆။ ထိုလက္ခဏာတော်ကြီးသည် လူသားတို့ကို သတိပေးနှိုးဆော်ဖို့ရာဖြစ်၏။"},{"SurahNumber":74,"VerseNumber":37,"Text":"၃၇။ သင်တို့အနက် ကြီးပွားတိုးတက်လိုသူကိုလည်းကောင်း၊ ဆုတ်ယုတ်သွားလိုသူကိုလည်းကောင်း၊ သတိပေး နှိုးဆော်ရန် အလို့ငှာဖြစ်ကြ၏။"},{"SurahNumber":74,"VerseNumber":38,"Text":"၃၈။ အမှန်မှာ ဝိညာဉ်တိုင်းသည် မိမိပြုကျင့်မှုများအတွက် အာမခံပစ္စည်းဖြစ်၏။"},{"SurahNumber":74,"VerseNumber":39,"Text":"၃၉။ လက်ယာဘက်လက်တော်သားတို့မှတပါး။"},{"SurahNumber":74,"VerseNumber":40,"Text":"၄၀။ ထိုလက်ယာဘက်လက်တော်သားတို့သည် ဥယျာဉ်တော်များ၌ အချင်းချင်းမေးမြန်းကြလိမ့်မည်။"},{"SurahNumber":74,"VerseNumber":41,"Text":"၄၁။ အပြစ်ရှိသူများအကြောင်း။"},{"SurahNumber":74,"VerseNumber":42,"Text":"၄၂။ အချင်းတို့၊ သင်တို့ကို ဤမီးထဲသို့ မည်သည်က ပို့ဆောင်သနည်း။"},{"SurahNumber":74,"VerseNumber":43,"Text":"၄၃။ ငရဲသားတို့က ဤသို့ပြန်ပြောကြပေလိမ့်မည်၊ အကျွနု်ပ်တို့သည် ဆွလားသ်ဝတ်ပြုသူတို့အထဲမှ မဟုတ်ချေ။"},{"SurahNumber":74,"VerseNumber":44,"Text":"၄၄။ ထို့အပြင်သူဆင်းရဲတို့အား မကျွေးမွေးခဲ့ချေ။"},{"SurahNumber":74,"VerseNumber":45,"Text":"၄၅။ သို့သော် အကျွနု်ပ်တို့သည် အကျိုးမရှိသောငြင်းခုံမှုကို ပြုသူများနှင့် ငြင်းခုံခဲ့ကြ၏။"},{"SurahNumber":74,"VerseNumber":46,"Text":"၄၆။ ထို့အပြင် သူဆင်းရဲတို့အား မကျွေးမွေးခဲ့ချေ။"},{"SurahNumber":74,"VerseNumber":47,"Text":"၄၇။ သေသည်တိုင်အောင် ယင်းသို့ပြုကျင့်ခဲ့ကြ၏။"},{"SurahNumber":74,"VerseNumber":48,"Text":"၄၈။ ကြားဝင်တောင်းပန်သူတို့၏ တောင်းပန်ခြင်းသည် သူတို့အတွက် အကျိုးမဖြစ်နိုင်ချေ။"},{"SurahNumber":74,"VerseNumber":49,"Text":"၄၉။ သို့ပါလျက် သူတို့သည် ယခုအဘယ်ကြောင့် အဆုံးအမတော်မှ လှည့်သွားကြသနည်း။"},{"SurahNumber":74,"VerseNumber":50,"Text":"၅၀၊၅၁။ ၄င်းတို့ကို ပမာဆိုသော် သူတို့သည် ခြင်္သေ့ထံမှ လွတ်ကင်းအောင် လန့်ဖျပ်ပြေးနေသောမြည်းအလား တိရိစ္ဆာန် များနှင့် တူကြ၏။"},{"SurahNumber":74,"VerseNumber":51,"Text":"၅၀၊၅၁။ ၄င်းတို့ကို ပမာဆိုသော် သူတို့သည် ခြင်္သေ့ထံမှ လွတ်ကင်းအောင် လန့်ဖျပ်ပြေးနေသောမြည်းအလား တိရိစ္ဆာန် များနှင့် တူကြ၏။"},{"SurahNumber":74,"VerseNumber":52,"Text":"၅၂။ သူတို့အနက် လူတိုင်းပင် မိမိအား အလ္လာဟ်အရှင်မြတ် ကျမ်းတော်တစ်စောင်ချပေးသနားတော်မူခြင်းကို အမှန်လိုလား၏။"},{"SurahNumber":74,"VerseNumber":53,"Text":"၅၃။ ဤသို့မဖြစ်နိုင်ချေ၊ သို့သော်သူတို့သည် နောင်တမလွန်ဘဝကို မကြောက်လန့်ကြချေ။"},{"SurahNumber":74,"VerseNumber":54,"Text":"၅၄။ စင်စစ်အားဖြင့် ဤကုရ်အာန်ကျမ်းမြတ်သည် အဆုံးအမတော်ကြီးဖြစ်၏။"},{"SurahNumber":74,"VerseNumber":55,"Text":"၅၅။ သို့ဖြစ်၍ တရားတော်ကို အရေးစိုက်လိုသူသည် အရေးစိုက်ကြစေကုန်။"},{"SurahNumber":74,"VerseNumber":56,"Text":"၅၆။ သို့သော် အလ္လာဟ်အရှင်မြတ် အလိုတော်မရှိပဲ သူတို့သည် အရေးစိုက်ကြမည်မဟုတ်ချေ၊ အရှင်မြတ်သည် ကြောက်မက်ဖွယ်ရာစတည်ရာ စမ်းပေါက်ဖြစ်တော်မူ၏၊ ကောင်းကြီးမင်္ဂလာတော်စရာ စမ်းပေါက်လည်း ဖြစ် တော်မူ၏။"}]}