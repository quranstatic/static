{"Id":417,"LanguageCodes":["tr","tur"],"Name":"tur-muhammedesed","Author":"Muhammed Esed","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":20,"VerseNumber":1,"Text":"Ey İnsan"},{"SurahNumber":20,"VerseNumber":2,"Text":"Bu Kuran´ı sana, seni bedbaht etmek için indirmedik"},{"SurahNumber":20,"VerseNumber":3,"Text":"Yalnızca, (Allah´tan) korkan herkese bir öğüt, bir uyarı olsun diye (indirdik)"},{"SurahNumber":20,"VerseNumber":4,"Text":"Yeri ve yüce gökleri yaratan Allah katından indirilen bir vahiydir bu"},{"SurahNumber":20,"VerseNumber":5,"Text":"O sınırsız rahmet Sahibi ki, mutlak kudret ve hükümranlık tahtına kurulmuştur"},{"SurahNumber":20,"VerseNumber":6,"Text":"Göklerde ve yerde ve bunların arasında ve toprağın altında ne varsa hepsi O´na aittir"},{"SurahNumber":20,"VerseNumber":7,"Text":"Sözü (ister gizle ister) açığa vur, O (insanın) gizli (düşüncelerini de) bilir, gizlinin gizlisi (duygularını) da"},{"SurahNumber":20,"VerseNumber":8,"Text":"Allah ki, kendisinden başka tanrı olmayan O´dur. En güzel, en yüce nitelikler O´nundur"},{"SurahNumber":20,"VerseNumber":9,"Text":"Musa´nın başından geçen olaylardan haberin var mı"},{"SurahNumber":20,"VerseNumber":10,"Text":"Hani, o (uzakta) bir ateş görmüş ve ailesine: \"Siz burada bekleyin; ben bir ateş gördüm\" demişti, \"belki size oradan bir tutam kor getiririm; yahut orada ateşin yanında bir yol gösterici bulurum"},{"SurahNumber":20,"VerseNumber":11,"Text":"Fakat ateşe yaklaşınca bir ses ona \"Ey Musa!\" diye seslendi"},{"SurahNumber":20,"VerseNumber":12,"Text":"Benim, Ben! Senin Rabbin! Öyleyse artık pabuçlarını çıkar! Ve bil ki, sen iki kez kutlu kılınmış vadidesin"},{"SurahNumber":20,"VerseNumber":13,"Text":"Ben seni (kendime elçi olarak) seçtim; öyleyse artık (sana) vahyolunanı dinle"},{"SurahNumber":20,"VerseNumber":14,"Text":"Gerçek şu ki, Allah Benim; Benden başka tanrı yok; o halde, (yalnız) Bana kulluk et; ve Beni anmak için salatta devamlılık ve duyarlık göster"},{"SurahNumber":20,"VerseNumber":15,"Text":"Çünkü, zamanını gizli tutmuş olsam da, herkese, (hayattayken) peşinden koştuğu şeylere göre hak ettiği karşılık verilebilsin diye, Son Saat mutlaka gelecektir"},{"SurahNumber":20,"VerseNumber":16,"Text":"Bunun içindir ki, onun geleceğine inanmayıp sadece kendi arzularının, tutkularının peşine düşen kimse seni bu (gerçeğe inanmak)tan alıkoymasın; yoksa, kendine yazık etmiş olursun"},{"SurahNumber":20,"VerseNumber":17,"Text":"O sağ elindeki nedir, ey Musa"},{"SurahNumber":20,"VerseNumber":18,"Text":"(Musa:) \"Bu benim değneğim\" dedi, \"buna dayanırım; bununla davarıma yaprak silkelerim; ve başka işlerde de kullanırım onu"},{"SurahNumber":20,"VerseNumber":19,"Text":"Şimdi onu yere at, ey Musa!\" dedi"},{"SurahNumber":20,"VerseNumber":20,"Text":"Bunun üzerine, (Musa), onu yere attı; bir de ne görsün! hızla akan bir yılan oluvermişti o"},{"SurahNumber":20,"VerseNumber":21,"Text":"Onu tut\" dedi, \"ve korkma! Biz onu hemen eski haline döndüreceğiz"},{"SurahNumber":20,"VerseNumber":22,"Text":"Şimdi de elini koynuna sok: herhangi bir uğursuzluğun değil, (Bizim rahmetimizin) başka bir işareti olarak bembeyaz (ışıldayarak) çıkacaktır"},{"SurahNumber":20,"VerseNumber":23,"Text":"ki böylece sana büyük mucizelerimizden bir kısmını göstermiş olalım"},{"SurahNumber":20,"VerseNumber":24,"Text":"(Ve şimdi artık) o Firavun´a git; çünkü o, gerçekten her türlü ölçüyü çiğneyip geçti"},{"SurahNumber":20,"VerseNumber":25,"Text":"(Musa:) \"Ey Rabbim!\" dedi, \"İçimi (Senin aydınlığınla) genişlet"},{"SurahNumber":20,"VerseNumber":26,"Text":"görevimi bana kolaylaştır"},{"SurahNumber":20,"VerseNumber":27,"Text":"dilimdeki düğümü çöz"},{"SurahNumber":20,"VerseNumber":28,"Text":"ki söyleyeceklerimi tam olarak anlayabilsinler"},{"SurahNumber":20,"VerseNumber":29,"Text":"ve bana yakınlarımın arasından yükümü paylaşacak bir yardımcı tayin et"},{"SurahNumber":20,"VerseNumber":30,"Text":"Kardeşim Harun´u (mesela)"},{"SurahNumber":20,"VerseNumber":31,"Text":"o´nunla benim gücümü pekiştir"},{"SurahNumber":20,"VerseNumber":32,"Text":"ve görevimden o´na da pay ver"},{"SurahNumber":20,"VerseNumber":33,"Text":"ki, (birlikte) Senin yüceler yücesi adını (insanların katında) daha yükseklere çıkaralım"},{"SurahNumber":20,"VerseNumber":34,"Text":"ve Seni sürekli analım"},{"SurahNumber":20,"VerseNumber":35,"Text":"Muhakkak ki, Sen bizi bütün varlığımızla görmektesin"},{"SurahNumber":20,"VerseNumber":36,"Text":"(Allah:) \"İşte istediğin her şey sana verildi, ey Musa!\" dedi"},{"SurahNumber":20,"VerseNumber":37,"Text":"Zaten sana geçmişte bir kere daha lütufda bulunmuştuk"},{"SurahNumber":20,"VerseNumber":38,"Text":"hani, annene vahyi, buyruğu şöyle esinlemiştik"},{"SurahNumber":20,"VerseNumber":39,"Text":"O´nu bir sandığa koy ve sandığı ırmağa bırak; ırmak o´nu kıyıya çıkaracaktır; Bana düşman olan biri ve o´na ilerde düşman olacak olan biri o´nu oradan alıp evlat edinecektir. Ve (böylece daha o çağda) Kendi katımdan kutlu bir sevgiyle seni kuşattım ki, gözümün önünde yetişip olgunlaşasın"},{"SurahNumber":20,"VerseNumber":40,"Text":"Kız kardeşin (Firavun ailesine) gidip de onlara: ´Ona bakabilecek birini size göstereyim mi? dediği zaman (bunun böyle olmasını Biz takdir etmiştik). Ve böylece seni yeniden annene kavuşturduk ki onun yüzü gülsün ve (artık) üzülmesin. Ve (büyüyüp belli bir yaşa vardığın zaman) birini öldürmüştün: Fakat Biz seni (bu yüzden içine gömüldüğün) tasadan kurtarmış ve seni çeşitli sınamalardan geçirmiştik. (Bu olaydan) sonra yıllarca Medyen halkı arasında yaşadın; ve sonunda, (Benim) takdir(im)e uyarak işte (buraya) geldin ey Musa"},{"SurahNumber":20,"VerseNumber":41,"Text":"çünkü, Ben seni Kendime (elçi olarak) seçmiştim"},{"SurahNumber":20,"VerseNumber":42,"Text":"(Şimdi) sen ve kardeşin, artık Benim mesajlarımla yola çıkın ve sakın Beni anmakta üşengeç davranmayın"},{"SurahNumber":20,"VerseNumber":43,"Text":"İkiniz birlikte doğruca Firavun´a gidin; çünkü o gerçekten her türlü ölçüyü aşmış bulunuyor"},{"SurahNumber":20,"VerseNumber":44,"Text":"Ama onunla yumuşak bir dille konuşun ki, o zaman belki aklını başına toplar, yahut (böylece, en azından kendisine) gözdağı verilmiş olur"},{"SurahNumber":20,"VerseNumber":45,"Text":"(Musa ile Harun:) \"Ey Rabbimiz!\" dediler, \"onun bize düşmanca davranmasından yahut azgınlık(ta devam) etmesinden korkarız"},{"SurahNumber":20,"VerseNumber":46,"Text":"(Allah:) \"Korkmayın!\" diye cevap verdi, \"Şüphesiz (Ben her şeyi) işiterek ve görerek, sizin yanınızda olacağım"},{"SurahNumber":20,"VerseNumber":47,"Text":"Öyleyse artık ona gidin ve deyin ki: ´Biz ikimiz senin Rabbinin elçileriyiz; bunun için, İsrailoğulları´nın bizimle gelmesine izin ver ve onlara (artık) sıkıntı çektirme. Biz sana Rabbinden bir mesajla geldik; ve (bil ki O´nun bahşedeceği) nihai kurtuluş ve esenlik (yalnızca, O´nun gösterdiği) yolu izleyen kimselerin olacaktır"},{"SurahNumber":20,"VerseNumber":48,"Text":"Çünkü, bakın, (öte dünyada) azabın, hakkı yalanlayıp (ona) sırt çevirenlerin başına çökeceği bize vahyedildi"},{"SurahNumber":20,"VerseNumber":49,"Text":"(Fakat Allah´ın mesajı kendisine iletilince, Firavun:) \"Ey Musa, sizin Rabbiniz de kimmiş?\" dedi"},{"SurahNumber":20,"VerseNumber":50,"Text":"(Musa:) \"Bizim Rabbimiz, (var olan) her şeye gerçek özünü ve biçimini veren ve sonra da her şeyi (kendi doğasının gerektirdiği) yola yönelten varlıktır\" diye cevap verdi"},{"SurahNumber":20,"VerseNumber":51,"Text":"(Firavun:) \"Peki\" dedi, \"ya önceki kuşakların durumu ne oldu"},{"SurahNumber":20,"VerseNumber":52,"Text":"(Musa:) \"Onlar hakkındaki bilgi yalnızca Rabbimin katında, (O´nun, toplumları bağlı kıldığı) yasalar örgüsünde (yazılı)dır; benim Rabbim asla yanılmaz ve asla unutmaz"},{"SurahNumber":20,"VerseNumber":53,"Text":"Sizin için yeryüzünü bir beşik yapan, (hayatınızı kolaylaştırmak için) onun üzerinde yollar açan, gökten su indiren ve onunla (topraktan) türlü türlü bitki çıkaran O´dur"},{"SurahNumber":20,"VerseNumber":54,"Text":"(bu,) hem sizin (o toprağın ürünleriyle) beslenmeniz, hem de hayvanlarınızı otlatmanız (içindir). Şüphesiz, bütün bunlarda akıl sahipleri için çıkarılacak dersler vardır"},{"SurahNumber":20,"VerseNumber":55,"Text":"(şöyle ki:) sizi yerden yarattık; yine ona döndürecek ve sonra ondan tekrar diriltip çıkaracağız"},{"SurahNumber":20,"VerseNumber":56,"Text":"Gerçek şu ki, Biz Firavun´u mesajlarımızın hepsinden haberdar kıldık; ama o bunları yalan saydı ve kabule yanaşmadı"},{"SurahNumber":20,"VerseNumber":57,"Text":"(Firavun:) \"Ey Musa!\" dedi, \"Sen sihrinle bizi yurdumuzdan çıkarmaya mı geldin"},{"SurahNumber":20,"VerseNumber":58,"Text":"Madem öyle, biz de sana mutlaka bunun gibi bir sihirle karşılık vereceğiz! O halde şimdi, aramızda, uygun bir yerde -katılmaktan bizim de, senin de caymayacağımız- bir buluşma günü tayin et"},{"SurahNumber":20,"VerseNumber":59,"Text":"Musa: \"Bayram günü olsun, buluşma gününüz; ve (o gün) kuşluk vaktinde ahali toplansın\" diye cevap verdi"},{"SurahNumber":20,"VerseNumber":60,"Text":"Bunun üzerine Firavun (danışmanlarıyla görüşmek üzere) çekildi, kuracağı düzeni kurup tasarladı ve günü gelince (buluşma yerinde) boy gösterdi"},{"SurahNumber":20,"VerseNumber":61,"Text":"Musa onlara: \"Yazıklar olsun size!\" dedi, \"Allah´a karşı (böyle) yalan uydurmayın; yoksa O müthiş bir azapla sizin kökünüzü kazır; zaten (böyle) bir yalan uyduran kimse baştan kaybetmiş demektir"},{"SurahNumber":20,"VerseNumber":62,"Text":"(Firavun ve adamları) yapacakları şey konusunda aralarında tartıştılar, fakat konuşmalarını gizli tuttular"},{"SurahNumber":20,"VerseNumber":63,"Text":"şöyle diyorlardı (birbirlerine): \"Bu iki sihirbaz sihir yoluyla sizi ülkenizden çıkarmak ve geleneksel yaşama tarzınızı ortadan kaldırmak istiyorlar"},{"SurahNumber":20,"VerseNumber":64,"Text":"Bunun içindir ki, (ey Mısırlı sihirbazlar) düzenleyeceğiniz oyuna iyi karar verin ve tek bir güç olarak boy gösterin; çünkü, bugün üstün gelen gerçekten başarmış olacaktır"},{"SurahNumber":20,"VerseNumber":65,"Text":"(Büyücüler) Musa´ya: \"Ey Musa!\" dediler, \"(önce) sen mi atacaksın (asanı), yoksa ilk atan biz mi olalım"},{"SurahNumber":20,"VerseNumber":66,"Text":"(Musa:) \"Hayır, (önce) siz atın!\" karşılığını verdi. Ve derken onların ipleri ve asaları, yaptıkları sihir marifetiyle, ona hızla akıyorlarmış gibi göründü"},{"SurahNumber":20,"VerseNumber":67,"Text":"öyle ki, bu yüzden Musa´nın içinde bir korku belirdi"},{"SurahNumber":20,"VerseNumber":68,"Text":"(Fakat o´na:) \"Korkma!\" dedik, \"Sonunda üstün gelecek olan sensin"},{"SurahNumber":20,"VerseNumber":69,"Text":"(Şimdi) sağ elindeki (asayı) at, bu (senin attığın) onların düzenlediği her şeyi yutacaktır: (çünkü) onların bütün yaptığı sihirden ibaret; ve zaten sihirbaz, hangi amacı güderse gütsün, asla başarıya ulaşamaz"},{"SurahNumber":20,"VerseNumber":70,"Text":"(Ve sonuç Musa´ya bildirdiğimiz gibi oldu,) bunun üzerine büyücüler saygıyla hemen yere kapandılar; ve \"Biz artık Musa ile Harun´un Rabbine inanıyoruz!\" diye çağırıştılar"},{"SurahNumber":20,"VerseNumber":71,"Text":"(Firavun:) \"Ben size izin vermeden mi o´na inandınız?\" dedi, \"Mutlaka size sihirbazlığı öğreten ustanız o olmalı! Ama bu ihanetinizden ötürü, hiç şüpheniz olmasın, çoğunuzun ellerini ayaklarını kesivereceğim; ve yine hiç şüpheniz olmasın ki, pek çoğunuzu da hurma kütüğüne asacağım ki, böylece hangimizin azapta daha zorlu ve daha sürekli olduğunu iyice anlayasınız"},{"SurahNumber":20,"VerseNumber":72,"Text":"Berikiler: \"Bize gelen hakkın apaçık belirtilerini ve bizi yaratan varlığı bırakıp asla seni tercih edecek değiliz! Artık (hakkımızda) nasıl bir yargıda bulunacaksan bulun: sen ancak bu dünya hayatında (geçerli) yargılarda bulunabilirsin"},{"SurahNumber":20,"VerseNumber":73,"Text":"Bize gelince, açıkçası biz, hatalarımızı ve bize sihir alanında zorla yaptırdığın şeyleri bağışlaması umuduyla Rabbimize inandık: çünkü Allah (umut bağlananların) en hayırlısı ve en kalıcısıdır"},{"SurahNumber":20,"VerseNumber":74,"Text":"Kim ki (Hesap Günü) Rabbinin huzuruna günahkarca davranışlar üzere çıkarsa, bilsin ki, onu cehennem beklemektedir: orada ne ölür, ne de hayata kavuşur"},{"SurahNumber":20,"VerseNumber":75,"Text":"Oysa, (Rabbinin huzuruna) dürüst ve erdemli davranışlar ile mümin olarak çıkan kimseye gelince, (öte dünyada) en yüksek makamlar işte böylelerinin olacaktır"},{"SurahNumber":20,"VerseNumber":76,"Text":"içlerinde sonsuza kadar yaşayacakları, vadilerinde derelerin, ırmakların çağıldadığı asude hasbahçeler!.. İşte budur, kendini arındıranları bekleyen karşılık"},{"SurahNumber":20,"VerseNumber":77,"Text":"Ve Gerçek şu ki, (zamanı gelince) Musa´ya: \"Kullarımla beraber geceleyin yola çık ve onlara denizin ortasında kupkuru (güvenli) bir yol tutuver; arkanızdan yetişirler diye korkup kaygılanma\" diye vahyettik"},{"SurahNumber":20,"VerseNumber":78,"Text":"(Musa İsrailoğulları´yla beraber yola koyulunca) Firavun, ordularıyla onların peşine düştü, ama sonunda onları içine alıp boğması mukadder olan deniz onları yutuverdi"},{"SurahNumber":20,"VerseNumber":79,"Text":"Çünkü Firavun halkını saptırmış ve (onlara) doğru yolu göstermemişti"},{"SurahNumber":20,"VerseNumber":80,"Text":"Ey İsrailoğulları! (Böylece) sizi düşmanınızın elinden kurtardık ve (sonra) Sina Dağı´nın sağ yamacında sizinle bir andlaşma yaptık; ve size kudret helvası ve bıldırcın indirdik"},{"SurahNumber":20,"VerseNumber":81,"Text":"(ve şöyle dedik:) \"Size rızık olarak verdiğimiz temiz ve hoş şeylerden yiyin ama bunda ölçüyü aşmayın; yoksa, gazabıma uğrarsınız; Benim gazabıma uğrayan kimse, bilin ki, gerçekten kendini bütünüyle yıkıma sürükleyen kimsedir"},{"SurahNumber":20,"VerseNumber":82,"Text":"Bununla birlikte, yine unutmayın ki, pişman olup doğru yola dönen, imana erişip dürüst ve erdemli davranışlar ortaya koyan ve bundan sonra da doğru yolda yürüyen kimse için gerçek bağışlayıcı Benim"},{"SurahNumber":20,"VerseNumber":83,"Text":"(Ve Allah Musa´ya:) \"Kavmini geride yalnız bırakacak kadar seni tez canlı kılan nedir, ey Musa?\" dedi"},{"SurahNumber":20,"VerseNumber":84,"Text":"(Musa:) \"Ben Seni hoşnut etmek için, ey Rabbim, Sana varmakta tezlik gösterirken, onlar benim izimde yürüyorlar\" dedi"},{"SurahNumber":20,"VerseNumber":85,"Text":"(Allah:) \"Öyleyse bil ki\" dedi, \"senin yokluğunda Biz kavmini sınadık; ve Samiri onları yoldan çıkardı"},{"SurahNumber":20,"VerseNumber":86,"Text":"Bunun üzerine Musa öfke ve üzüntüyle dolu olarak kavminin yanına döndü (Ve onlara:) \"Ey kavmim!\" diye çıkıştı, \"Rabbiniz size güzel bir söz vermemiş miydi? Peki, bu söz(ün gerçekleşmesi) size çok mu uzak göründü? Yoksa, Rabbinizin gazabına uğramanıza mı karar verildi ki bana verdiğiniz sözden böyle döndünüz"},{"SurahNumber":20,"VerseNumber":87,"Text":"Sana verdiğimiz sözden biz kendi isteğimizle dönmedik; fakat (Mısır) halkı(nın kirli) zinet yükleriyle yüklüydük; ve bu yüzden onları (ateşe) attık; aynı şekilde Samiri de (kendininkini) attı"},{"SurahNumber":20,"VerseNumber":88,"Text":"Fakat sonra, (onların Musa´ya anlattıklarına göre, Samiri) onlara (erimiş altından), böğüren bir buzağı heykeli yapıp çıkardı; ve bunun üzerine onlar da (birbirlerine:) \"İşte sizin tanrınız da, Musa´nın tanrısı da budur; ne var ki, o (geçmişini) unuttu!\" dediler"},{"SurahNumber":20,"VerseNumber":89,"Text":"Peki, görmüyorlar mıydı ki, (bu heykel) onlara cevap veremez; onlara ne zarar verebilir, ne de bir yarar sağlayabilir"},{"SurahNumber":20,"VerseNumber":90,"Text":"Oysa, (Musa daha dönmeden) önce Harun, onlara: \"Ey kavmim!\" demişti, \"Bu (put)la çok kötü bir biçimde ayartılmaktasınız; çünkü, unutmayın, sizin Rabbiniz O sınırsız rahmet Sahibidir! Öyleyse, bana uyun ve emrime itaat edin"},{"SurahNumber":20,"VerseNumber":91,"Text":"(Ama) onlar: \"Asla\" dediler, \"Musa bize dönünceye kadar o´na tapınmaktan vazgeçmeyeceğiz"},{"SurahNumber":20,"VerseNumber":92,"Text":"(Ve Musa döndüğünde:) \"Ey Harun!\" dedi, \"Bunların yoldan çıktığını gördüğün halde, seni tutan neydi"},{"SurahNumber":20,"VerseNumber":93,"Text":"(Neydi, onları terk edip) beni izlemekten (seni alıkoyan)? Yoksa, (bile bile) benim emrime karşı mı geldin"},{"SurahNumber":20,"VerseNumber":94,"Text":"(Harun:) \"Ey anamın oğlu!\" dedi, \"Saçımdan sakalımdan tutma! Gerçek şu ki, ben senin, ´Bak işte, İsrailoğulları´nın arasına ayrılık soktun; sözüme riayet etmedin! demenden korktum"},{"SurahNumber":20,"VerseNumber":95,"Text":"(Musa:) \"Peki, ya senin amacın neydi, ey Samiri?\" dedi"},{"SurahNumber":20,"VerseNumber":96,"Text":"Ben onların göremediği bir şeyi gördüm; ve bu yüzden, Elçi´nin öğretilerinden bir tutam aldım ve onu fırlatıp attım; içimde bir şey böyle (yapmaya) itti beni"},{"SurahNumber":20,"VerseNumber":97,"Text":"(Musa:) \"Git artık\" dedi (ona), \"ama şunu bil ki, bundan böyle hayat boyunca ´Bana dokunmayın! demekten ibaret olacaktır senin payına düşen! (Öte dünyada ise) hiç kuşkusuz, kaçıp kurtulamayacağın bir yazgı beklemektedir seni! Şimdi bak, kendini her şeyinle adayarak tapındığın şu düzmece tanrına: onu nasıl yakacağız ve sonra toza toprağa çevirip nasıl denize savuracağız"},{"SurahNumber":20,"VerseNumber":98,"Text":"(Size gelince, ey İsrailoğulları!) Sizin biricik tanrınız, kendisinden başka tanrı olmayan Allah´tır; sınırsız bilgisiyle her şeyi kuşatan O´dur"},{"SurahNumber":20,"VerseNumber":99,"Text":"İşte sana geçmişte olup bitenlerin mahiyetinden de böyle (bir üslup içinde) bahsediyoruz; çünkü katımızdan hatırlatıcı bir öğreti bahşettik sana"},{"SurahNumber":20,"VerseNumber":100,"Text":"Ondan yüz çeviren herkes, hiç şüphe edilmesin ki, Kıyamet Günü´nde sırtında (ağır) bir yük taşıyacaktır"},{"SurahNumber":20,"VerseNumber":101,"Text":"ebediyyen bu yük altında kalacaktır böyleleri; (bir bilseler,) onlar için Kıyamet Günü´nde ne kötü bir yük olacak bu"},{"SurahNumber":20,"VerseNumber":102,"Text":"O Gün ki, sura üflenir; o Gün ki, suçlu olanları, gözleri (korku ve şaşkınlıktan) donuklaşmış olarak bir araya toplayacağız"},{"SurahNumber":20,"VerseNumber":103,"Text":"birbirleriyle fısıldaşarak: \"(Dünyada) on (günden) fazla kalmadınız (değil mi)?\" diye soracaklar"},{"SurahNumber":20,"VerseNumber":104,"Text":"İçlerinden en kavrayışlısı: \"(Orada) sadece bir tek gün kaldınız!\" dediği zaman onların birbirlerine (şaşkınlıktan) neler diyeceklerini de, şüphesiz en iyi Biz biliriz"},{"SurahNumber":20,"VerseNumber":105,"Text":"Ve sana (Kıyamet Günü´nde) dağları(n ne olacağını) soracaklar. O zaman (onlara) de ki: \"Rabbim onları toza toprağa çevirip savuracak"},{"SurahNumber":20,"VerseNumber":106,"Text":"yeri dümdüz ve çıplak bir hale getirecek"},{"SurahNumber":20,"VerseNumber":107,"Text":"(öyle ki) orada ne kıvrım ne de tümsek göreceksin"},{"SurahNumber":20,"VerseNumber":108,"Text":"O Gün herkes, kendisinden kaçıp kurtulmak kabil olmayan bir davetçinin peşinden gider; ve tüm sesler o sınırsız rahmet Sahibi´nin huzurunda saygıyla kısılır; öyle ki yalnızca cansız, baygın bir uğultu işitirsin"},{"SurahNumber":20,"VerseNumber":109,"Text":"O Gün, hakkında sınırsız rahmet Sahibi´nin izin verdiği, sözünden hoşnut olduğu kimseden başkasına kayırmanın, arka çıkmanın bir yararı olmayacaktır"},{"SurahNumber":20,"VerseNumber":110,"Text":"(Çünkü) O, insanların gözleri önünde olanı da, onlardan saklı tutulanı da bütünüyle bilmektedir, ama onlar O´nu bilgice asla kuşatamazlar"},{"SurahNumber":20,"VerseNumber":111,"Text":"Ve var olan her şeyin kaynağı, dayanağı olan O kendine yeterli ebedi, diri varlık önünde (o Gün) yüzler saygı ve hicapla eğilir; ve zulmün yüküyle yüklü olanın soluğu kesilir, gücü tükenir"},{"SurahNumber":20,"VerseNumber":112,"Text":"Buna karşılık, inanıp da dürüst ve erdemli davranışlar ortaya koyan kimseye gelince: böyle birinin, haksızlığa uğramaktan ya da (hak ettiği karşılıktan) yoksun bırakılmaktan korkmasına hiçbir sebep yoktur"},{"SurahNumber":20,"VerseNumber":113,"Text":"İşte böylece bu (vahyi mesajı) Biz sana Arap diliyle (ifade edilmiş) bir hitabe olarak indirdik; ve onda her türden uyarıyı apaçık dile getirdik ki, insanlar Bize karşı sorumluluk bilinci taşısınlar; yahut bu (kitap) onlarda yepyeni bir bilinç uyanıklığı meydana getirsin"},{"SurahNumber":20,"VerseNumber":114,"Text":"Öyleyse, (bil ki) Allah, var olan her şeyin ötesindeki yüceler yücesidir; mutlak ve nihai egemenlik sahibi, mutlak ve nihai Gerçek´tir; dolayısıyla, Kuran´ın vahyi sana bütünüyle ulaştırılmadan önce onun hakkında (görüş bildirmekte) tezlik gösterme; fakat (daima) \"Ey Rabbim, benim ilmimi artır!\" de"},{"SurahNumber":20,"VerseNumber":115,"Text":"Ve gerçek şu ki, biz Adem´e önceden buyruğumuzu ulaştırmıştık; ne var ki o bunu unuttu; o´nu, yaratılışındaki amaçta azimli ve gayretli bulmadık"},{"SurahNumber":20,"VerseNumber":116,"Text":"(Şöyle ki:) Biz meleklere, \"Adem´in önünde yere kapanın!\" dediğimiz zaman, İblis´in dışında, onların hepsi yere kapandı; (İblis bunu yapmaya) yanaşmadı"},{"SurahNumber":20,"VerseNumber":117,"Text":"ve bunun üzerine Adem´e: \"Ey Adem!\" dedik, \"Gerçek şu ki, bu senin ve eşinin düşmanıdır; öyleyse, dikkat edin, sizi (bu) hasbahçeden çıkarıp da seni bedbaht kılmasın"},{"SurahNumber":20,"VerseNumber":118,"Text":"(O hasbahçe ki,) orada acıkmaman ve kendini çıplak hissetmemen sağlanmıştır"},{"SurahNumber":20,"VerseNumber":119,"Text":"keza, orada susamaman ve güneşin sıcaklığından etkilenmemen de sağlanmıştır"},{"SurahNumber":20,"VerseNumber":120,"Text":"Ne var ki, Şeytan o´na sinsice fısıldayarak: \"Ey Adem!\" dedi, \"Sana sonsuzluk ağacını ve (dolayısıyla) hiç çökmeyecek bir hükümranlığı(n yolunu) göstereyim mi"},{"SurahNumber":20,"VerseNumber":121,"Text":"Ve böylece her ikisi de o ağac(ın meyvesin)den yediler; bunun üzerine çıplaklıklarının farkına vardılar ve bahçeden topladıkları yapraklarla üzerlerini örtmeye çalıştılar. Ve (böylece) Adem Rabbine karşı geldi ve dolayısıyla ciddi bir hataya düşmüş oldu"},{"SurahNumber":20,"VerseNumber":122,"Text":"Ama sonra Rabbi (yine de) o´nu (Rahmetiyle) seçip ayırdı; o´nun tevbesini kabul etti ve o´na doğru yolu gösterdi"},{"SurahNumber":20,"VerseNumber":123,"Text":"(yani onlara şöyle) dedi: \"Birbirinize düşman olarak hepiniz topluca inin bu (safiyet/arınmışlık) makamından! Bununla birlikte, muhakkak ki, size Benden doğru yol bilgisi gelecektir: kim ki Benim doğru yol öğretimi izlerse yoldan sapmayacak ve bedbaht olmayacaktır"},{"SurahNumber":20,"VerseNumber":124,"Text":"Ama kim ki Beni anmaktan yüz çevirirse, bilsin ki, onun dar bir hayat alanı olacaktır; ve Kıyamet Günü onu kör olarak kaldıracağız"},{"SurahNumber":20,"VerseNumber":125,"Text":"(Böyle biri, Kıyamet Günü´nde:) \"Rabbim, ben gören biriyken beni niçin kör olarak kaldırdın?\" diye soracak"},{"SurahNumber":20,"VerseNumber":126,"Text":"(Allah da ona:) \"Şunun için,\" diye cevap verecek, \"sana mesajlarımız gelmişti de sen onları gözardı etmiştin; ve bugün de aynen öyle gözardı edileceksin"},{"SurahNumber":20,"VerseNumber":127,"Text":"Çünkü, kendi elindekileri boşa harcayan ve Rabbinin mesajlarına inanmayan kimseleri Biz işte böyle cezalandıracağız; ve (böylelerinin) ahirette (çekeceği) azap, gerçekten de, (azapların) en zorlusu olacaktır"},{"SurahNumber":20,"VerseNumber":128,"Text":"Peki, bu (hakkı inkar eden) kimseler, yurtlarında gezip dolaştıkları kendilerinden önce gelip geçmiş kuşaklardan nicesini helak ettiğimizi görerek bundan kendileri için bir ders çıkarmadılar mı? Oysa, bu olguda, akıl sahipleri için mutlaka çıkarılacak dersler vardır"},{"SurahNumber":20,"VerseNumber":129,"Text":"Rabbinin (her günahkara tevbe için tanınan) belirli süre konusunda önceden verilmiş bir kararı olmasaydı, (günah işleyenlerin derhal cezalandırılması) kaçınılmaz olurdu"},{"SurahNumber":20,"VerseNumber":130,"Text":"Bunun içindir ki, (hakkı inkar eden)ler ne derlerse desinler, sabret; ve güneşin doğmasından ve batmasından önce Rabbinin sınırsız kudret ve yüceliğini övgüyle an; ve gecenin bazı saatlerinde ve gündüzün belli vakitlerinde yine Rabbinin kudret ve yüceliğini an ki hoşnutluğa, esenliğe erişesin"},{"SurahNumber":20,"VerseNumber":131,"Text":"Ve sakın, pek çoklarına, (sadece) onları sınamak için, avunsunlar diye verdiğimiz dünya hayatına mahsus şu ya da bu parlaklığa, görkeme gözünü dikme; çünkü Rabbinin (sana) sağladığı rızık, daha hayırlı ve daha kalıcıdır"},{"SurahNumber":20,"VerseNumber":132,"Text":"Yakınlarına da salatı emret ve sen de bunda devamlı, sebatlı ol. (Fakat unutma ki) Biz senden (Bizim için) rızık sağlamanı istemiyoruz; (tersine,) senin rızkını veren Biziz. Ve gelecek, Allah´a karşı sorumluluk bilinci taşıyan kimselerin olacaktır"},{"SurahNumber":20,"VerseNumber":133,"Text":"Yine de (hakka karşı kör olanlar): \"(Muhammed) Rabbinden bize bir mucize getirseydi ya!\" deyip duruyorlar. (Fakat) zaten onlara, eski yazılı belgelerde bulunması gereken konularda (bu ilahi mesajın doğruluğunu gösteren) açık bir delil gelmedi mi"},{"SurahNumber":20,"VerseNumber":134,"Text":"Çünkü, eğer bu (ilahi mesajı vahyetmeden) önce onları (cezalandırıcı) bir azapla helak etseydik, (Hesap Günü´nde): \"Ey Rabbimiz, keşke bize bir elçi gönderseydin de (ahirette böyle) alçalıp gözden düşeceğimize Senin mesajlarına uysaydık!\" demekte gerçekten de (haklı olurlardı)"},{"SurahNumber":20,"VerseNumber":135,"Text":"De ki: \"Herkes (geleceğin kendilerine getireceği şeyi) ümitle beklemektedir; öyleyse siz de bekleyin, bakalım; çünkü kimlerin düz yolu seçtiğini ve kimlerin doğru yolu bulduğunu yakında göreceksiniz"}]}