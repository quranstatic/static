{"Id":1,"LanguageCodes":["aa","aar"],"Name":"aar-sheikhmahmoudab","Author":"Sheikh Mahmoud Abdel Qader Hamz And Group Of Scholars","Language":"Afar","Description":"Afar","Direction":"ltr","Source":"https://qurancomplex.gov.sa/","Translations":[{"SurahNumber":38,"VerseNumber":1,"Text":"Saad- (edde faxem Yalli yaaxige), Yalli Qhuraanay kak garciteenim sinam kassiisal xiibite"},{"SurahNumber":38,"VerseNumber":2,"Text":"Wonna hinnay koroosite mari cakkik kaxxa-mariinitaanam kee Yallaa kee Nabii cinat yanin"},{"SurahNumber":38,"VerseNumber":3,"Text":"Makki marak duma sugte horaarik makina horá finqisneeh! eddeluk Ni-digaalá keenih temeete waqdi nee wada iyyeenih seecen, woo wakti kudim kee naggoowiyyi wakti akkewaak"},{"SurahNumber":38,"VerseNumber":4,"Text":"Kaadu keenik yan meesiisé (Nabii Mucammad 4csafeńýķo kinnuk) keenih yemeetem qajjibsiteeniih, ah baab-li, kaxxa dirab-li itte koros"},{"SurahNumber":38,"VerseNumber":5,"Text":"Yallitteeta inki Yalla abee Mucammad 4csafeáýķ2? Diggah tah qajiibik (cakkumuk) taniimik"},{"SurahNumber":38,"VerseNumber":6,"Text":"Kaadu keenik kaxxa mari fooreh (koros kinnuk), sinni marak gexaay, isbira sinni yallitteh qibaadál keenik axcuk. Diggah tah Mucammad kah malse caagidik tanih tan sin diinik sin korisuuy, sin amol reeduh iyyen"},{"SurahNumber":38,"VerseNumber":7,"Text":"A Yallih inkittinaaney Mucammmad 4rafeýķo nee kah seecah yani ellecabô diinil maabbino (Nabii Qiisâ diini kinnuk), usuk kah seecam tu-hinna diraabay ginnaasite akke waytek iyyen"},{"SurahNumber":38,"VerseNumber":8,"Text":"Qhuraan nek fanaak Mucammadal obsimee? Tonna hinnay usun Yi- Qhuraanak agay waagat yanin nabiyow. Wonna hinnay uxih Yi- digaalá tammoyse weenik-sa woh kah iyyaanam"},{"SurahNumber":38,"VerseNumber":9,"Text":"Hinnak ku-Rabbiy maysoleeh, kaxxa mattaccooleh racmattah kadnooni (olwá) ken xaqul maay tan"},{"SurahNumber":38,"VerseNumber":10,"Text":"Hinnak qaranwaa kee baaxóoy, ken nammayih fanal taniimih reedá loonuu? Toysa qaran ken guddussah taniimil yawqoonay sinnih faxeenim abitoonuh"},{"SurahNumber":38,"VerseNumber":11,"Text":"Ama korosuk koo dirabbossa qande buksumtu wayta qande keenik duma gaaboowe marak naharsi mari kah buksume innah"},{"SurahNumber":38,"VerseNumber":12,"Text":"Nabiyow ku-marak duma Nabii Nuuc maraay, Qaad deqsita maraa kee firqawnay kaxxa qandee kee sinam edde digaalá xiikol-le inkih sinni farmoytit dirabboyseenih"},{"SurahNumber":38,"VerseNumber":13,"Text":"Kaadu Samuuduuy, Nabii Luut maraa kee Garbô mari (Nabii Shuqeybi mara kinnuk) farmoytit dirabboyseh, toh inkih koroosannuu kee diraabal gaaboowe mara"},{"SurahNumber":38,"VerseNumber":14,"Text":"Ama marak raaqe num mayan inkih farmoytit dirabboyseenih akke waytek. Eddeluk Yallih digaalá cakkisiteeniih keenil obteh"},{"SurahNumber":38,"VerseNumber":15,"Text":"Ama mari qambaalam mali Israafiil baantah inki xongoló akke waytek, is idya maliiy, madaara mali Yallih amrih ummaanim bayissi haytam fan"},{"SurahNumber":38,"VerseNumber":16,"Text":"Ni-Rabbow digaalák ni-maglab addunyal elle neh iysissik cisab ayrók (qhiyaamah ayró kinnuk) duma iyyen anqasah"},{"SurahNumber":38,"VerseNumber":17,"Text":"Isbir nabiyow atu faxe waytaamay usun kok iyyaanal, kaadu Ni- naqsu Nabii Daawuuduy Yallih naqboytiitil qandeleeh, Yallih taaqatal sabri-le kassit. Diggah usuk Yalli kicniimih fan maggom gacé kinni"},{"SurahNumber":38,"VerseNumber":18,"Text":"Diggah nanu qaleelá qanneh, is carraay saaku Nabii Daawuudû luk Yalla saytunnoysak"},{"SurahNumber":38,"VerseNumber":19,"Text":"Kaadu haadá kaah qanneh, is kobxisimmi itteh Yalla kaâ luk saytunnoysak, usun inkih (qaleelaa kee haadá kinnuk) Yalli kicnim fan gacan"},{"SurahNumber":38,"VerseNumber":20,"Text":"Kaadu Nabii Daawuuduh kay reedá kaah qandet maqarrosneeh, nubuwwannu kaah necee, kaadu yabti kurtaneh ixxiga kaah necee"},{"SurahNumber":38,"VerseNumber":21,"Text":"Nabiyow ittawee namma numih xaagi koo yoofee, Nabii Daawuudul micraab (qibaadah arac kinnuk) koren waqdi"},{"SurahNumber":38,"VerseNumber":22,"Text":"Nabii Daawuudul qibaadáh arac culeeniih keenik wariggite waqdi ma-meesitin! gariiy-garul caddok kak tature namma num kinninok, toysa ni-fan cakkil mekel kaak iyyen, kaadu meklal nee madluminaay, massa-le gitâ fan tirri nee hayis kaak iyyen"},{"SurahNumber":38,"VerseNumber":23,"Text":"Keenik numukteyni diggah ah yi- toobokoytay sagla-taban kee sagla idá leeh, anu inki idá liyo. Tokkel tet yoh acuwa iyyeeh, yaabal yok yeyseh iyye"},{"SurahNumber":38,"VerseNumber":24,"Text":"Nummah ku-idá isi illit yassagalluh kot abe esserot koo yudlumeh kaak iyye Nabii Daawuud, kaadu diggah tu-yessegelle marak maggo mari gari-garut caddok keenik tatura, Yalla nummayseeh meqe taamoomi abe mara akke waytek, usun dagoonuh caddok ittat taturewaa mari, tokkel Nabii Daawuud cagalah ama meklal kaa mokkorrem yismiteeh, isi Rabbik dambi cabti essereeh sujuuduh gomboh radak Ķaal yuduure"},{"SurahNumber":38,"VerseNumber":25,"Text":"Tokkel too dambi kaah cabneeh, diggah usuk Ni-garil xaynaa kee meqe gacsimeyna-le akeeral"},{"SurahNumber":38,"VerseNumber":26,"Text":"Nabii Daawuudow nanu diggah seehadah amol koo hayne baaxól ken caagiida bicissuh, toysa sinam fan cakkil mekelaay, kalbi- fayxi makataatin tonni Yallih gitak koo makelek. Diggah Yallih gitak makkoota mari gibdi digaalá-le, cisab ayró (qhiyaamah ayró kinnuk) hawweeneenimih sabbatah"},{"SurahNumber":38,"VerseNumber":27,"Text":"Qaran kee baaxóoy ken nammayih fanal tanim deedalah magininnino, toh koroosite marih akkala, tokkel koroosite marah girâ digaaláh finqi yan qhiyaamah ayró"},{"SurahNumber":38,"VerseNumber":28,"Text":"Hinnak yeemeneeh meqe taamoomi abe mara baaxól umaané abe marih inna ken abnaa? Hinnak Yallak meesita mara umeynit inna ken abnaa? (mabna)"},{"SurahNumber":38,"VerseNumber":29,"Text":"Ah barkat-le kitaabay kol oobisne nabiyow, kay aayoota cubbussu haanam keh, kaadu qaafiyatah yan kas-le mari kassitam keh"},{"SurahNumber":38,"VerseNumber":30,"Text":"Nabii Daawuuduh Suleymaan deqsita baxa necee. Nabii Suleymaan manxu meqe naqsu! Diggah usuk Yalla fan maggom gacé kinni"},{"SurahNumber":38,"VerseNumber":31,"Text":"Carra sissik faariisiy sidiica ibah soola Nabii Suleymaanak fooca maksen waqdi cusey nabiyow"},{"SurahNumber":38,"VerseNumber":32,"Text":"Tokkel diggah anu inni Rabbih kassitik faaris kacanu muxxuse iyye ayró reebut kay namma intik qellitti ittam fanah (korru ittam fan)"},{"SurahNumber":38,"VerseNumber":33,"Text":"Yol tet gacisa iyyeh eddeluk arqoo kee fillitte teetik yargiqem (yaatukem) qimbise tu-maleelah maaqó takkem keh"},{"SurahNumber":38,"VerseNumber":34,"Text":"Nummah Nabii Suleymaan mokkorreeh, rabe seehadaytih garab (kay agabuk tiyak teyna xalte galaloh garab kinnuk) ķorsil kaak qidne. Tohuk lakal Yallal yuduureeh yotoobe"},{"SurahNumber":38,"VerseNumber":35,"Text":"Yi-Rabbow dambi yoh cabaay, yok wadir num geewaa reedá yoh acuw iyye. Diggah atu kaxxa acwa-li kinnitok"},{"SurahNumber":38,"VerseNumber":36,"Text":"Tokkel dooqá kaak oggolleeh, caacay kaah qanneh usuk faxa ikke xabcinuk caalih kay amrih gexak"},{"SurahNumber":38,"VerseNumber":37,"Text":"Kaadu sheetoonak xisne abba haytaamaay, badat kummu ittam inkih kaah qanne"},{"SurahNumber":38,"VerseNumber":38,"Text":"Kaadu keenik aka maray silsilootat axawah yani kaah qanne"},{"SurahNumber":38,"VerseNumber":39,"Text":"Yalli Nabii Suleymaanak iyyeh; tah Ni-mattaccook faxxa marah keenik acuy, hinnay keenik faxxa marak waas, wohul cisab kol mayanak"},{"SurahNumber":38,"VerseNumber":40,"Text":"Kaadu diggah Nabii Suleymaan Ni-xaqul xayna leeh, meqe gacsimeyna-le akeeral"},{"SurahNumber":38,"VerseNumber":41,"Text":"Nabiyow cus Ni-naqsu Nabii Ayyuub, isi-Rabbih seece waqdi, diggah sheetan yoo xageeh, yi- xagaral taqabiiy biyaakak sabab yekke axcuk"},{"SurahNumber":38,"VerseNumber":42,"Text":"Ibá baaxót atukku hayis, daritta leey xabciniy edde kaqaltaah kak taaqubey edde qaffotta koh awqelek kaak iyye Yalli"},{"SurahNumber":38,"VerseNumber":43,"Text":"Tokkel kaa qaffosneeh, barráa kee xaylooy wonnah tanim keenilluk ossantinah kaah necee, woh inkih Nek yan racmatay kaah abne, kaadu usuk abe sabri qaafiyatah yan kas-le marah kassit yakkem keh"},{"SurahNumber":38,"VerseNumber":44,"Text":"Kaadu Yalli kaak iyyeh; ku-gabat faxiiqak axaw hiriggi hayisaay isi barrá edde atukku hayis xiibá maggalinay. diggah nanu sabri-le numuh kaa geyne mokkorol (Nabii Ayyuub kinnuk). Nabii Ayyuub manxu meqe naqsu! Diggah usuk Yalla fan maggom gacé kinni"},{"SurahNumber":38,"VerseNumber":45,"Text":"Kaadu nabiyow cus ni-naqoosa; Nabii Ibraahimiiy, Nabii Iscaaqh kee Nabii Yaq-qhuub, usun qibaadál baari-le maraay, diini ixxiga-le mara"},{"SurahNumber":38,"VerseNumber":46,"Text":"Diggah nanu caglisitan kaxxa tiyat ken caglisne, akeerâ kassit ken lubbit hayneemil"},{"SurahNumber":38,"VerseNumber":47,"Text":"Kaadu diggah usun Ni-garil meqe maray dorsime kinnon"},{"SurahNumber":38,"VerseNumber":48,"Text":"Kaadu nabiyow cus ni-naqoosa, Nabii Ismaaqiliiy, Al-yasaqaa kee Dalkifli, usun inkih Yalli ginók doore mara"},{"SurahNumber":38,"VerseNumber":49,"Text":"Nabiyow ama anbiyak maqaanék koh cusnem kassiisi, diggah Yallak meesita mari meqe gacsimeyna-le akeeral"},{"SurahNumber":38,"VerseNumber":50,"Text":"Qadni deqsitta jannoota lon, afoofi keenih fakimut kak anuk"},{"SurahNumber":38,"VerseNumber":51,"Text":"Tet addal qaraakiyil qaxah anuk maggo caxâ mixuu kee yaaqubeenim tet addal esseritan"},{"SurahNumber":38,"VerseNumber":52,"Text":"Kaadu sinni baqoltik-sa numû fan waktewaa agabuy fooduh (wadaayah) yani lon"},{"SurahNumber":38,"VerseNumber":53,"Text":"Amah addunyal kah xagnisimten niqmata moominiiney cisab ayróh (qhiyaamah ayró kinnuk)"},{"SurahNumber":38,"VerseNumber":54,"Text":"Diggah amah Ni-rizqhiy ambaxe sinniy aggiriqqewaa keenik iyya Yalli"},{"SurahNumber":38,"VerseNumber":55,"Text":"Ama weelot kak yabne niqmoota Yallak meesita marih iimi. Diggah koroosannuu kee umaanét caddok tatre mari uma gacsimeyna le akeeral"},{"SurahNumber":38,"VerseNumber":56,"Text":"Woh jahannam giráy culaana, is maxxu keenih gacta fidooy"},{"SurahNumber":38,"VerseNumber":57,"Text":"Amah niqna caddok kak taturte lee kee girâ marih qasaalayih (qasleyih) digaalák tet tammoysoonay keenik iyyan"},{"SurahNumber":38,"VerseNumber":58,"Text":"Kaadu aká (gersi) digaaláy woo digaalá celtay maggo qaynatah tani lon"},{"SurahNumber":38,"VerseNumber":59,"Text":"Keenik iyyaanah; ah buttay girá siinî luk culta, arcibaa kee konnabah loonum malon, diggah usun girá culáy teetit cararta kinnon"},{"SurahNumber":38,"VerseNumber":60,"Text":"Kataye mari kataaten marak iyyeh; wonna hinnay siini arcibaa kee konnabá sinnim, a-giráh digaalá neh xayyossem siini makot nee beyten waqdi addunyal, tokkel maxxu gaca dabqiiy jahannam dabqi"},{"SurahNumber":38,"VerseNumber":61,"Text":"Katayte butta itteh; Ni-Rabbow ah neh xayyoyseeh makot nee bee numuh xirribuh tan digaalá kaah osis girál"},{"SurahNumber":38,"VerseNumber":62,"Text":"Kaadu umeynit itteh; maca lino addunyal uma marat loowak sugne labha kah able waynam"},{"SurahNumber":38,"VerseNumber":63,"Text":"Addunyal nanu keenit abne buraa kee anqas hoxak abnee? hinnay usun girál neê luk anuk ken able waytam ni-intiitaay"},{"SurahNumber":38,"VerseNumber":64,"Text":"Diggah woo girâ mari sittat aba giddii kee keemaari nummay agay- waaga sinni"},{"SurahNumber":38,"VerseNumber":65,"Text":"Ixxic nabiyow isi marak; cagalah anu meesiiseey, hebeltô Yalli mayan inki Yallay dirkiseh yaniy qibaadá dubuk cakkisita akke waytek"},{"SurahNumber":38,"VerseNumber":66,"Text":"Qaranwaa kee baaxóoy, ken nammayih fanal taniimih Rabbi mayso-li, dambi cabti-li kaal gace marah"},{"SurahNumber":38,"VerseNumber":67,"Text":"Ixxic nabiyow isi marak; ama Qhuraan kaxxa xaaguy tuxxiq-le"},{"SurahNumber":38,"VerseNumber":68,"Text":"Isin derre kaat cabtaanaah, kaal mataamittan"},{"SurahNumber":38,"VerseNumber":69,"Text":"Irô qaraanal tan malayka itta elle wayteemih ixxiga luk mananniyo, Nabii Aadam ginóh caagidil itta keemaarisen waqdi Yallak wacyi yol oobewannay"},{"SurahNumber":38,"VerseNumber":70,"Text":"Yalli wacyi yol moobisa cagalah anu Yallih digaalák baxxaqqa-le meesiise siinih kinniyom akke waytek"},{"SurahNumber":38,"VerseNumber":71,"Text":"Nabiyow cus :ku-Rabbi Malaykak anu diggah seehadaytu kallak gineyyo iyye waqdi (Nabii Aadam kinnuk)"},{"SurahNumber":38,"VerseNumber":72,"Text":"Edde luk ginó kaak missossuuy, Yi-xaquk yan rooci kaat fuufussu haa waqdi, toysa sujuuduh kaah rada massakaxxah keenik iyye Yalli"},{"SurahNumber":38,"VerseNumber":73,"Text":"Tokkel Malayka usun inkih tikki yaanamaak sujuuduh raden"},{"SurahNumber":38,"VerseNumber":74,"Text":"Kaxxamariiniteeh koroosite marih num yekke ibliisty sujuud cine akķke waytek"},{"SurahNumber":38,"VerseNumber":75,"Text":"Yalli kaak iyyeh; ibliisow inni namma gabat gine Aadamah kummattaamak maca koo waasseeh ? away kaxxamariinitta innaa, hinnay dumaak Yallal kaxxamariinite marih numuh sugteeh"},{"SurahNumber":38,"VerseNumber":76,"Text":"Ibliis isi Rabbil gacisak, anu kaak ayseh, yoo girak ginteeh, kaa kallak ginte iyye"},{"SurahNumber":38,"VerseNumber":77,"Text":"Yalli kaak iyyeh ; toysa jannatak eweq, diggah atu Yi- racmatak xiiriyime num kinnitok"},{"SurahNumber":38,"VerseNumber":78,"Text":"Kaadu diggah Yi-abaaró ku-amol tan galtóh ayrô fanah (qhiyaamah ayró kinnuk)"},{"SurahNumber":38,"VerseNumber":79,"Text":"Ibliis iyyeh ; toysa Yi-Rabbow yoo qambaalis ginó sinni magooqak edde ugsumtu wayta ayrô fanah (qhiyaamah ayró kinnuk)"},{"SurahNumber":38,"VerseNumber":80,"Text":"Yalli kaak iyyeh :diggah atu qambalsima marih num kinnito"},{"SurahNumber":38,"VerseNumber":81,"Text":"Wakti kak yimixxige ayrô fanah (naharsi baantá edde takke ayró kinnuk)"},{"SurahNumber":38,"VerseNumber":82,"Text":"tokkel ku-nabnal xiibita immay inkih ken (Aadam xaylo kinnuk) makkoyseyyo iyye ibliis"},{"SurahNumber":38,"VerseNumber":83,"Text":"Ku-naqoosak isi qibaadá caglisse moominiin akke waytek qibaadá koh cagliseenimih sabbatah"},{"SurahNumber":38,"VerseNumber":84,"Text":"Yalli iyyeh; cakki Yok yaniih, cakkik-sa axcem mayyu"},{"SurahNumber":38,"VerseNumber":85,"Text":"Diggah jahannam kibeyyo koo kee ku-samadaay, seehadak koo katatta haytem inkih"},{"SurahNumber":38,"VerseNumber":86,"Text":"Ixxic nabiyow:ama korosuk; siinit aba seecol hebeltô galtó sin messeraay, aneewaytam bicsita marih num anu hinniyo Yallak yol ooba wacyi kataata ikkal"},{"SurahNumber":38,"VerseNumber":87,"Text":"A-Qhuraan kalah tanim hinna ginóh (seehadaa kee ginni kinnuk), kassis yakkem akke waytek"},{"SurahNumber":38,"VerseNumber":88,"Text":"Kaadu diggah aaxigetton a-korosey kay (Qhuraan kinnuk) xaaguu kee kay numma udduruuk (waktiik) wadiril"}]}