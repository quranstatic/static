{"Id":312,"LanguageCodes":["si","sin"],"Name":"sin-naseemismailand","Author":"Naseem Ismail And Masoor Maulana, Kaleel","Language":"Sinhala","Description":"Sinhala","Direction":"ltr","Source":"https://alquran.cloud/api","Translations":[{"SurahNumber":83,"VerseNumber":1,"Text":"මිණුමෙහි වංචා කරන්නන්ට විනාශයයි"},{"SurahNumber":83,"VerseNumber":2,"Text":"ඔවුන් මිනිසුන් වෙතින් මැණ ලබා ගන්නේ නම්, පිරෙන්නට මැණ ගන්නාහ"},{"SurahNumber":83,"VerseNumber":3,"Text":"ඔවුන් අන් අයට මැණ ලබා දෙන්නේ නම් අඩු කර, (ඔවුන්ට පාඩු කර) දමන්නාහ"},{"SurahNumber":83,"VerseNumber":4,"Text":"ශ්‍රේෂ්ඨ වූ දිනකදී"},{"SurahNumber":83,"VerseNumber":5,"Text":"නියත වශයෙන්ම ඔවුන්ට (පණ දී) නැගිට්ටවනු ලබන්නාහ යන්න ඔවුන් විශ්වාස කළේ නැද්ද"},{"SurahNumber":83,"VerseNumber":6,"Text":"එදිනදී මිනිසුන් සියල්ලන්ම ලෝකයන්හි දෙවියන් ඉදිරියේ (විනිශ්චය සඳහා) සිටගෙන සිටිනු ඇත"},{"SurahNumber":83,"VerseNumber":7,"Text":"එහෙත් නියත වශයෙන්ම පාපතරයින්ගේ ලයිස්තුව සිජ්ජීන්හි ඇත්තේය"},{"SurahNumber":83,"VerseNumber":8,"Text":"(නබියේ!) සිජ්ජීන් යනු කිමෙක්දැයි ඔබ දන්නෙහිද"},{"SurahNumber":83,"VerseNumber":9,"Text":"(එය එක්තරා සටහන්) පොතකි. (දඬුවම් කරනු ලැබිය යුතු අයගේ නම් සියල්ල එහි) සටහන් කරනු ලැබ ඇත්තේය"},{"SurahNumber":83,"VerseNumber":10,"Text":"(මෙය) බොරු කරන්නන්ට එදිනදී විනාශයයි"},{"SurahNumber":83,"VerseNumber":11,"Text":"ඔවුන් (මෙය පමණක්ද බොරු කරන්නේ?) ඵලවිපාක ලබා දෙන දිනයද බොරු කරන්නාහ"},{"SurahNumber":83,"VerseNumber":12,"Text":"සීමාව ඉක්මවූ පාපතරයින් සියල්ලන්ම හැර (වෙන කිසිවෙකුත්) එය බොරු කරන්නේ නැත"},{"SurahNumber":83,"VerseNumber":13,"Text":"ඔහුට අපගේ ආයාවන් කියවා පෙන්වනු ලැබුවහොත් මෙය පෙර සිටියවුන්ගේ ප්‍රබන්ධ කතා යයි ඔහු පවසන්නේය"},{"SurahNumber":83,"VerseNumber":14,"Text":"නියත වශයෙන්ම එසේ නොව. ඔවුන් කරමින් සිටි (නපුරු) ක්‍රියාවන්ම ඔවුන්ගේ හෘදයන්හි මලකඩ කැලලක් මෙන් පතිත විය. (එබැවින්ම මෙසේ පවසන්නාහ)"},{"SurahNumber":83,"VerseNumber":15,"Text":"(විනිශ්චය සඳහා ගෙන එනු ලබන) එදිනදී නියත වශයෙන්ම ඔවුන් තම දෙවියන්ගේ (වරප්‍රසාදයන්)ගෙන් ඈත්ව වළක්වනු ලබන්නාහ"},{"SurahNumber":83,"VerseNumber":16,"Text":"පසුව නියත වශයෙන්ම මොවුන් නිරයෙහි වැටෙනු ඇත"},{"SurahNumber":83,"VerseNumber":17,"Text":"පසුව (මොවුන්ට) “ඔබ බොරු කරමින් සිටි දැය මෙයයි” යයි කියනු ලැබේ"},{"SurahNumber":83,"VerseNumber":18,"Text":"නියත වශයෙන්ම පින් කරන අයගේ ලැයිස්තුව ඉල්ලියියූන් නමැති (උසස්) ස්ථානයෙහි ඇත්තේය"},{"SurahNumber":83,"VerseNumber":19,"Text":"(නබියේ!) ඉල්ලියියූන් යනු කිමෙක්දැයි යන්න ඔබට දැනුම් දෙන්නේ කුමක්ද"},{"SurahNumber":83,"VerseNumber":20,"Text":"එය එක්තරා සටහන් පොතකි. එහි (හොඳ අයගේ නම් සියල්ල) සටහන් වී ඇත්තේය"},{"SurahNumber":83,"VerseNumber":21,"Text":"මුකර්රබ් වන මලායිකාවරුන් එය (රැක) බලාගෙන සිටින්නාහ"},{"SurahNumber":83,"VerseNumber":22,"Text":"එබැවින් නියත වශයෙන්ම හොඳ අය (එදිනදී) ස්වර්ගයේ සුව සැපයෙහි"},{"SurahNumber":83,"VerseNumber":23,"Text":"(උසස් ආසනයන් මත) හාන්සි වී (ස්වර්ගයෙහි සිදුවීම්) බලමින් සිටිනු ඇත"},{"SurahNumber":83,"VerseNumber":24,"Text":"(නබියේ!) ඔවුන්ගේ මුහුණු මගින්ම ඔවුන්ගේ ස්වභාවයේ සශ්‍රීකත්වය ඔබ දැනගන්නෙහිය"},{"SurahNumber":83,"VerseNumber":25,"Text":"මුද්‍රා තබනු ලැබ ඇති කළවම් නොවුන මිදි යුෂ ඔවුන්ට පානය කිරීමට සලස්වනු ලැබේ"},{"SurahNumber":83,"VerseNumber":26,"Text":"එය කස්තුරි වලින් මුද්‍රා තබනු ලැබ ඇත. (පානය කිරීමට) උත්සාහ දරන්නන් එයම උත්සාහ කරත්වා"},{"SurahNumber":83,"VerseNumber":27,"Text":"එහි තස්නීම් නමැති පානයද කළවම් කර තිඛෙණු ඇත"},{"SurahNumber":83,"VerseNumber":28,"Text":"(තස්නීම් යනු පෞද්ගලිකව අල්ලාහ්ට) සමීපස්තයන්ගේ පානය සඳහා යයි ඇති වී තිඛෙණ එක්තරා උල්පතක ජලය වන්නේය"},{"SurahNumber":83,"VerseNumber":29,"Text":"නියත වශයෙන්ම වැරදිකරුවන් නම්, (අද දින) විශ්වාසය තැබූවන්ව දැක සිනාසෙන්නාහ"},{"SurahNumber":83,"VerseNumber":30,"Text":"ඔවුන් ළඟින් ගියහොත් (සමච්චලයෙන් මෙන් තමන් තුළ) කෙනෙකුට කෙනෙකු ඇසි පිළ්ලම් ගසා ඉඟි කර ගන්නාහ"},{"SurahNumber":83,"VerseNumber":31,"Text":"(ඔවුන්ගෙන් ඈත් වී) තමන්ගේ පවුලේ උදවිය වෙත ගියා වුවද, (නැවතත්) ඔවුන්ගේ කාරණාවෙහි (සමච්චල් කර කතා කරමින්) සතුටට පත් වන්නාහ"},{"SurahNumber":83,"VerseNumber":32,"Text":"(අතර මගදී) ඔවුන් මොවුන්ව දුටුවහොත් (මොවුන්ව ගෙනහැර දක්වා) “නියත වශයෙන්ම මොවුන් මාර්ගය වැරද ගියහ” යයිද පවසන්නාහ"},{"SurahNumber":83,"VerseNumber":33,"Text":"(විශ්වාසවන්තයින් ගැන කුමක් නිසා නම් මොවුන් මෙතරම් දුක් වන්නෙහුද?) මොවුන් ඔවුන් කෙරෙහි ආරක්ෂකයින් වශයෙන් යවනු ලැබුවේ නැත නොවෙද"},{"SurahNumber":83,"VerseNumber":34,"Text":"එහෙත් (විනිශ්චය දිනය වන) අද දින විශ්වාසය තැබූවන් එම ප්‍රතික්ෂේප කරන්නන්ව දැක සිනාසෙන්නාහ"},{"SurahNumber":83,"VerseNumber":35,"Text":"(ස්වර්ගයෙහි ඇති උසස්) ආසනයන් මත (හාන්සි වී) සිටිමින් (මෙම පාපතරයින් විඳින දඬුවම) බලමින්"},{"SurahNumber":83,"VerseNumber":36,"Text":"“(විනිශ්චය දිනය) ප්‍රතික්ෂේප කළ මොවුන්ට, මොවුන්ගේ ක්‍රියාවන්ට සරිලන ඵලවිපාක දෙනු ලැබුවේද?” (යයිද විමසනු ඇත)"}]}