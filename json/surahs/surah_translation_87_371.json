{"Id":371,"LanguageCodes":["tg","tgk"],"Name":"tgk-wwwislamhouseco","Author":"Www.islamhouse.com","Language":"Tajik","Description":"Tajik","Direction":"ltr","Source":"https://quranenc.com/check/tajik_arifi/v1.0.0-csv.1 , https://quranenc.com/en/browse/tajik_arifi , https://quranenc.com ,","Translations":[{"SurahNumber":87,"VerseNumber":1,"Text":"Номи Парвардигори баландмартабаатро ба покӣ ёд кун"},{"SurahNumber":87,"VerseNumber":2,"Text":"[Ҳамон] ки [инсонро] офарид ва ҳамоҳанг ва мутаодил сохт"},{"SurahNumber":87,"VerseNumber":3,"Text":"Ва [ҳамон] касе, ки андозагирӣ кард ва [ба шоистагӣ офарид] ва сипас ҳидоят намуд"},{"SurahNumber":87,"VerseNumber":4,"Text":"Ва [он] касе, ки чарогоҳро [барои тағзияи ҷондорон] рӯёнид"},{"SurahNumber":87,"VerseNumber":5,"Text":"Сипас онро хушку сиёҳ гардонид"},{"SurahNumber":87,"VerseNumber":6,"Text":"Мо ба зудӣ [Қуръонро] бар ту мехонем; пас, ту ҳаргиз [онро] фаромӯш нахоҳӣ кард"},{"SurahNumber":87,"VerseNumber":7,"Text":"Магар он чиро, ки Аллоҳ таоло бихоҳад; ҳамоно Ӯ ошкору ниҳонро медонад"},{"SurahNumber":87,"VerseNumber":8,"Text":"Ва барои ту осонтарин [роҳ]-ро фароҳам мегардонем"},{"SurahNumber":87,"VerseNumber":9,"Text":"Пас, агар панди муфид бошад, [мардумро бо оёти Қуръон] панд деҳ"},{"SurahNumber":87,"VerseNumber":10,"Text":"Ба зудӣ, касе, ки [аз Аллоҳ таоло] метарсад, панд мепазирад"},{"SurahNumber":87,"VerseNumber":11,"Text":"Ва бадбахттарин [-и мардум] аз он дурӣ мегузинад"},{"SurahNumber":87,"VerseNumber":12,"Text":"[Ҳамон] Касе, ки дар оташи бузург [-и ҷаҳаннам] дархоҳад омад"},{"SurahNumber":87,"VerseNumber":13,"Text":"Ва дар он [оташ] на мемирад ва на зинда мемонад"},{"SurahNumber":87,"VerseNumber":14,"Text":"Яқинан, касе, ки худро [аз куфру гуноҳ] пок кунад, растагор хоҳад шуд"},{"SurahNumber":87,"VerseNumber":15,"Text":"Ва [низ касе, ки] номи Парвардигорашро ёд кунад ва намоз бигузорад"},{"SurahNumber":87,"VerseNumber":16,"Text":"Вале шумо [мардум] зиндагии дунёро [бар охират] тарҷеҳ медиҳед"},{"SurahNumber":87,"VerseNumber":17,"Text":"Дар ҳоле ки охират беҳтар ва пояндатар аст"},{"SurahNumber":87,"VerseNumber":18,"Text":"Ба ростӣ, ин [пандҳо] дар китобҳои осмонии пешин [низ] буд"},{"SurahNumber":87,"VerseNumber":19,"Text":"Китобҳои Иброҳим ва Мӯсо"}]}