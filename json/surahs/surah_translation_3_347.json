{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":3,"VerseNumber":1,"Text":"Елиф Лāм Мим"},{"SurahNumber":3,"VerseNumber":2,"Text":"Аллах, осим Кога другог бога нема, Живи је и Самоопстојећи Одржаватељ"},{"SurahNumber":3,"VerseNumber":3,"Text":"Он теби објављује Књигу са Истином, која потврђује претходне, а објавио је и Тору и Јеванђеље"},{"SurahNumber":3,"VerseNumber":4,"Text":"још пре као путоказ људима, а спустио је и Фуркан (Кур'ан) – оно што раставља истину од заблуде. Онима који у Аллахове речи и знакове не верују, припада тешка патња, а Аллах је силан и жестоко кажњава"},{"SurahNumber":3,"VerseNumber":5,"Text":"Аллаху, доиста, ништа није скривено, ни на Земљи, ни на небу"},{"SurahNumber":3,"VerseNumber":6,"Text":"Он је Онај Који вас обликује у материцама како Он хоће; нема другог бога осим Њега, Силног и Мудрог"},{"SurahNumber":3,"VerseNumber":7,"Text":"Он је Онај Који ти објављује Књигу у којој су речи јасне; оне су матица Књиге; и друге које нису сасвим јасне. Они у чијим је срцима изопаченост следе оне које нису сасвим јасне у тежњи за смутњом и својевољним тумачењем. А тумачење њихово зна само Аллах. А они који су у знање дубоко проникли, кажу: „Ми у то верујемо; све је то од нашег Господара.“ А поуку примају само они разумом обдарени"},{"SurahNumber":3,"VerseNumber":8,"Text":"Господару наш, не допусти срцима нашим да скрену, када си нам већ на Прави пут указао, и даруј нам Своју милост; Ти си, уистину, Онај Који обилно дарује"},{"SurahNumber":3,"VerseNumber":9,"Text":"Господару наш, Ти ћеш, заиста, сакупити људе на Дан у који нема сумње! Аллах, заиста, не крши обећање Своје"},{"SurahNumber":3,"VerseNumber":10,"Text":"Онима који не верују, код Аллаха сигурно неће користити имеци њихови, а ни деца њихова, и они ће бити гориво за Ватру"},{"SurahNumber":3,"VerseNumber":11,"Text":"Као што су то и фараонови људи, и они пре њих који су знакове наше лажним сматрали, па их је Аллах због греха њихових казнио. А Аллах жестоко кажњава"},{"SurahNumber":3,"VerseNumber":12,"Text":"Реци онима који не верују: „Бићете побеђени и у Паклу окупљени, а ужасно је то боравиште!“"},{"SurahNumber":3,"VerseNumber":13,"Text":"Ви сте имали знак у двема групама које су се сукобиле: једној која се борила на Божијем путу, и другој, неверничкој. Они су их видели двоструко бројнијим од себе. А Аллах Својом помоћи подржава кога Он хоће! То је, заиста, поука за оне који су разборити"},{"SurahNumber":3,"VerseNumber":14,"Text":"Људима је улепшана љубав према страстима, женама, синовима, гомилама злата и сребра, расним коњима, стоци и њивама! То су ужици овосветског живота, а најлепше је место повратка код Аллаха"},{"SurahNumber":3,"VerseNumber":15,"Text":"Реци: „Хоћете ли да вас обавестим шта је боље од тога (тих уживања)?“ Они који се Аллаха буду бојали и греха клонили, имаће код Господа свог рајске баште кроз које реке теку, у којима ће да бораве вечно, и супруге чисте, и Аллахово задовољство. Аллах добро види Своје робове"},{"SurahNumber":3,"VerseNumber":16,"Text":"То су они који говоре: \"Господару наш, ми доиста верујемо, па опрости нам грехе наше и сачувај нас од патње у Ватри"},{"SurahNumber":3,"VerseNumber":17,"Text":"Стрпљиви, и искрени, и послушни Аллаху, и који удељују од богатства, и који у свитање зоре моле за опрост"},{"SurahNumber":3,"VerseNumber":18,"Text":"Аллах сведочи да нема другог бога осим Њега, а и анђели и учени, поступајући праведно. Нема бога осим Њега, Силног и Мудрог"},{"SurahNumber":3,"VerseNumber":19,"Text":"Једина вера код Аллаха је, заиста, Ислам! А они којима је дата Књига подвојили су се баш онда када им је дошло знање, и то из међусобне злобе. А онај ко не верује у Аллахове речи и доказе - па, Аллах, заиста, брзо своди рачуне"},{"SurahNumber":3,"VerseNumber":20,"Text":"Ако се они буду препирали са тобом, реци: „Ја сам само Аллаху предан, као и они који ме следе!“ И упитај оне којима је дата Књига и неписмене: „Да ли сте примили Ислам?“ Па ако приме Ислам, онда су они на Правом путу, а ако одбију, твоје је једино да обзнаниш. А Аллах добро види Своје робове"},{"SurahNumber":3,"VerseNumber":21,"Text":"Онима који не верују у Аллахове речи и доказе и који неоправдано убијају веровеснике, и убијају оне који траже да се поступа по правди према људима, наговести болну патњу"},{"SurahNumber":3,"VerseNumber":22,"Text":"То су они чија су дела безвредна и на овом и на будућем свету, и којима нико неће да притекне у помоћ"},{"SurahNumber":3,"VerseNumber":23,"Text":"Зар не видиш оне којима је дат удео у Књизи?! Позивају да им се по Аллаховој Књизи суди, а затим се неки од њих, окрећући се од тога, удаљавају"},{"SurahNumber":3,"VerseNumber":24,"Text":"То је зато што они говоре: „Ватра нас неће додиривати више од неколико дана!“ - А лажи које измишљају у њиховом веровању обмањују их"},{"SurahNumber":3,"VerseNumber":25,"Text":"А шта ће да буде када их сакупимо оног Дана у који нема сумње, и када свако добије оно што је заслужио? А њима неправда неће да буде учињена"},{"SurahNumber":3,"VerseNumber":26,"Text":"Реци: „Moj Аллаху! Који сву власт имаш! Ти власт дајеш коме желиш, а одузимаш је од кога Ти желиш! Ти уздижеш кога желиш, а понижаваш кога желиш! У Твојој руци је добро! Ти, заиста, над свиме имаш моћ.“"},{"SurahNumber":3,"VerseNumber":27,"Text":"Ти уводиш ноћ у дан и уводиш дан у ноћ! Живо изводиш из мртвог и мртво изводиш из живог! Ти опскрбљујеш кога желиш, без икаквог рачуна"},{"SurahNumber":3,"VerseNumber":28,"Text":"Нека верници за присне пријатеље и заштитнике не узимају невернике мимо верника, а ко то чини, са Аллахом нема ништа! Учините то само ако се тиме од њих штитите! Аллах вас на Себе упозорава, а код Аллаха је коначно одредиште"},{"SurahNumber":3,"VerseNumber":29,"Text":"Реци: „Скривали ви оно што је у грудима вашим или показивали, Аллах то зна. Он зна све што је на небесима и што је на Земљи. Аллах над свиме има моћ!“"},{"SurahNumber":3,"VerseNumber":30,"Text":"Онога дана када свако угледа пред собом добро које је урадио, а и зло исто тако, пожелеће да је између њих и њега велика удаљеност. А Аллах вас на Себе упозорава и Аллах је милосрдан према Својим робовима"},{"SurahNumber":3,"VerseNumber":31,"Text":"Реци: „Ако ви волите Аллаха, онда мене (Мухаммеда) следите, и вас ће Аллах да воли и грехе ће да вам опрости! А Аллах је Онај Који опрашта грехе и милостив је.“"},{"SurahNumber":3,"VerseNumber":32,"Text":"Реци: „Покоравајте се Аллаху и Посланику Мухаммеду!“ А ако се они окрену, Аллах, заиста, не воли невернике"},{"SurahNumber":3,"VerseNumber":33,"Text":"Заиста је Аллах одабрао Адама, и Ноја, и Аврамову породицу, и Јоакимову породицу над другим световима"},{"SurahNumber":3,"VerseNumber":34,"Text":"као потомство, једне од других. Аллах је Онај Који све чује и Онај Који све зна"},{"SurahNumber":3,"VerseNumber":35,"Text":"Када Јоакимова жена рече: „Господару мој, ово што је у стомаку мом ја заиста заветујем Теби на службу, па прими то од мене, Ти си, заиста, Свечујући и Свезнајући.“"},{"SurahNumber":3,"VerseNumber":36,"Text":"А након што је родила, она рече: „Господару мој, родила сам женско!“- А Аллах најбоље зна шта је она родила. “А мушко није као женско. Дала сам јој име Мерјем (Марија). Ја њу и њено потомство стављам под Твоју заштиту од проклетог ђавола.“"},{"SurahNumber":3,"VerseNumber":37,"Text":"Па је њен Господар лепо примио, и учинио је да лепо израсте и да се о њој брине Захарија. Кад год би јој Захарија у храм ушао, код ње би хране нашао. „Одакле ти ово, Марија?“ Питао би он, а она би одговорила: „То је од Аллаха!“ Аллах, заиста, опскрбљује кога хоће, без икаквог рачуна"},{"SurahNumber":3,"VerseNumber":38,"Text":"Ту је Захарија замолио свога Господара: „Господару мој, подари ми од Себе честитог потомка, Ти заиста молбу чујеш!“"},{"SurahNumber":3,"VerseNumber":39,"Text":"И док се он (Захарија), стојећи у храму, молио, анђели га позваше и рекоше: „Аллах те радује Јахјом (Јованом) који ће да верује у речи Аллахове, прваком, чедним човеком и веровесником, потомком честитих!“"},{"SurahNumber":3,"VerseNumber":40,"Text":"„Moj Господару“, рече он, „одакле ћу ја да имам сина када ме је старост достигла, а и жена ми је нероткиња?“ „Ето тако“, рече Он, „Аллах чини шта Он хоће.“"},{"SurahNumber":3,"VerseNumber":41,"Text":"„Moj Господару “, замолио је Захарија, „дај ми неки знак!“ „Знак ће да буде“, рече, „што три дана са људима нећеш да говориш, осим знаковима! И много спомињи Господара свога и хвали Га крајем дана и рано ујутру.“"},{"SurahNumber":3,"VerseNumber":42,"Text":"И када анђели казаше: „Марија, тебе је, заиста, Аллах одабрао и учинио чистом! Он те је над женама свих светова одабрао!“"},{"SurahNumber":3,"VerseNumber":43,"Text":"„Марија, буди скрушена и покорна Господару своме, и ничице падај, и са онима који молитву обављају и ти обављај"},{"SurahNumber":3,"VerseNumber":44,"Text":"То су неке од вести о ономе што није докучиво чулима, а које ти објављујемо. Ти ниси био међу њима када су пера своја побацали да би видели који ће о Марији да се брине, а ниси био међу њима ни када су се препирали"},{"SurahNumber":3,"VerseNumber":45,"Text":"И када анђели рекоше: „Марија, Аллах те радује сином који је речју од Њега створен, чије је име Месија Исус, Маријин син, угледан и на овом и на будућем свету и један од Аллаху блиских"},{"SurahNumber":3,"VerseNumber":46,"Text":"Он ће да говори људима и у колевци, и као одрастао, и он је један од добрих!“"},{"SurahNumber":3,"VerseNumber":47,"Text":"Она рече: „Господару мој, како ћу ја да имам дете када ме мушкарац није додирнуо?!“ „Ето, тако“, рече, „Аллах ствара шта Он жели. Када нешто одреди, Он само каже: 'Буди!' И то буде.“"},{"SurahNumber":3,"VerseNumber":48,"Text":"Он ће да га подучи Књизи и мудрости, и Тори и Јеванђељу"},{"SurahNumber":3,"VerseNumber":49,"Text":"И послаће га као посланика Израиљевим синовима: „Донео сам вам знак од вашега Господара: обликоваћу вам од иловаче нешто попут птице, и у њу ћу да дувнем, па ће, Аллаховом дозволом, да буде птица; и излечићу слепог од рођења и губавог, и оживљаваћу мртве Аллаховом дозволом; и казиваћу вам шта једете и шта у домовима вашим чувате. У свему томе има доказа за вас, ако верници будете"},{"SurahNumber":3,"VerseNumber":50,"Text":"Потврђујући тако истинитост Торе, објављене пре мене, и допуштајући нешто што вам је било забрањено, ја вам доносим доказ од вашега Господара. Па, бојте се Аллаха, а мени будите покорни"},{"SurahNumber":3,"VerseNumber":51,"Text":"Аллах је заиста и мој и ваш Господар и само Њега обожавајте. То је Прави пут"},{"SurahNumber":3,"VerseNumber":52,"Text":"И када је Исус осетио да они не верују, рекао је: „Ко су помагачи моји на путу према Аллаху?“ „Ми смо Аллахови помагачи“, рекоше апостоли (ученици), „ми у Аллаха верујемо, а ти буди сведок да смо ми муслимани.“"},{"SurahNumber":3,"VerseNumber":53,"Text":"Господару наш, ми верујемо у оно што си Ти објавио, ми Посланика следимо, па упиши нас међу сведоцима"},{"SurahNumber":3,"VerseNumber":54,"Text":"А они су лукавство смишљали, па је и Аллах њима лукавство приредио. А Аллах најбоље лукавство приређује"},{"SurahNumber":3,"VerseNumber":55,"Text":"И када Аллах рече: „Исусе, Ја ћу (у сну) да ти узмем душу и ка Себи да те уздигнем! Очистићу те од неверника, и учинићу да они који те исправно следе буду изнад оних који не верују до Судњег дана. Затим ћете Мени да се вратите, па ћу Ја да пресудим о ономе у чему сте се разилазили"},{"SurahNumber":3,"VerseNumber":56,"Text":"Што се тиче оних који не верују, њих ћу на страшне муке да ставим на овом свету и на будућем, и они неће имати помагача"},{"SurahNumber":3,"VerseNumber":57,"Text":"А онима који буду веровали и чинили добра дела, Он ће пуну награду да подари. А Аллах не воли неправеднике"},{"SurahNumber":3,"VerseNumber":58,"Text":"Ово што ти казујемо јесу докази и Опомена усавршена"},{"SurahNumber":3,"VerseNumber":59,"Text":"Пример Исусов заиста је код Аллаха исти као и пример Адамов: од прашине га је створио, а затим му рекао: „Буди!“ И он би"},{"SurahNumber":3,"VerseNumber":60,"Text":"Истина је од Господара твога, па зато никако не буди од оних који сумњају"},{"SurahNumber":3,"VerseNumber":61,"Text":"А онима који са тобом о Њему буду расправљали, након што ти је дошло знање, реци: „Дођите, позваћемо наше синове и ваше синове, и наше жене и ваше жене, а доћи ћемо и ми и ви, па ћемо да се прокунемо и Божије проклетство на оне који лажу да призовемо!“"},{"SurahNumber":3,"VerseNumber":62,"Text":"Ово је, заиста, истинито казивање, и нема бога осим Аллаха! А Аллах је заиста Силни и Мудри"},{"SurahNumber":3,"VerseNumber":63,"Text":"А ако се они окрену, па Аллах, заиста, добро зна смутљивце"},{"SurahNumber":3,"VerseNumber":64,"Text":"Реци: „О ви којима је дата Књига, дођите да се окупимо уз речи које ми и ви узајамно делимо: да никога осим Аллаха не обожавамо, да Му у обожавању ништа не придружујемо, и да једни друге, поред Аллаха, боговима не сматрамо!“ Па, ако се они окрену, ви реците: „Будите сведоци да смо ми муслимани!“"},{"SurahNumber":3,"VerseNumber":65,"Text":"О ви којима је дата Књига, зашто се препирете о Авраму када су Тора и Јеванђеље објављени после њега!? Зар ви не разумете"},{"SurahNumber":3,"VerseNumber":66,"Text":"Ето, ви расправљате о ономе о чему имате неко знање, али зашто расправљате о ономе о чему немате никаквог знања? А Аллах зна, а ви не знате"},{"SurahNumber":3,"VerseNumber":67,"Text":"Аврам није био ни јевреј ни хришћанин, већ прави верник, Аллаху предан. Он није био од оних који другима дају место које само припада Аллаху"},{"SurahNumber":3,"VerseNumber":68,"Text":"Заиста су Авраму најближи људи они који су га следили, и овај Веровесник и они који верују. А Аллах је заштитник верницима"},{"SurahNumber":3,"VerseNumber":69,"Text":"Неки којима је дата Књига волели би да вас одведу на странпутицу. Али они не одводе у заблуду никога другог до себе, а да то и не осећају"},{"SurahNumber":3,"VerseNumber":70,"Text":"О ви којима је дата Књига, зашто у Аллахове речи и доказе не верујете, а сведоци сте да су Истина"},{"SurahNumber":3,"VerseNumber":71,"Text":"О ви којима је дата Књига, зашто Истину неистином заогрћете, и кријете Истину, а ви је знате"},{"SurahNumber":3,"VerseNumber":72,"Text":"Неки којима је Књига дата говоре: \"Верујте у оно што је објављено онима који верују, у почетку дана, а пореците то на крају дана, не би ли и они своју веру напустили"},{"SurahNumber":3,"VerseNumber":73,"Text":"И верујте и поверавајте се само ономе ко следи вашу веру!“ Ти реци: „Заиста је права упута Аллахова упута!“ И говоре: „Не верујте и не поверавајте се икоме, па да некоме буде дато као што је дато вама или да има доказ пред вашим Господаром!“ Реци: „Заиста је свако добро у Аллаховој руци и Он то даје коме Он жели!“ А Аллах је неизмерно дарежљив и Онај Који све зна"},{"SurahNumber":3,"VerseNumber":74,"Text":"Он Своју милост даје коме хоће. Аллах је поседник великог добра"},{"SurahNumber":3,"VerseNumber":75,"Text":"Има оних којима је дата Књига који ће да ти врате ако им повериш товар блага, а има их који неће да ти врате ако им повериш и само један динар, осим ако га од њих не будеш стално потраживао. То је зато јер они говоре: „Нама није грех у ономе што учинимо неписменима“, и о Аллаху говоре лажи, а знају истину"},{"SurahNumber":3,"VerseNumber":76,"Text":"Међутим, ко обавезу своју испуњава и греха се клони, па Аллах, заиста, воли богобојазне"},{"SurahNumber":3,"VerseNumber":77,"Text":"Заиста, они који за обавезу своју према Аллаху и заклетве своје купују нешто што мало вреди, на будућем свету никаквог удела неће да имају. Аллах са њима неће да говори, нити ће на њих да погледа на Судњем дану, нити ће да их очисти. Њима припада болна патња"},{"SurahNumber":3,"VerseNumber":78,"Text":"Једна њихова група увија своје језике читајући Књигу, да бисте ви помислили да је то из Књиге, а то није из Књиге. И говоре: „То је од Аллаха!“ А то није од Аллаха. И говоре о Аллаху лажи, а знају то"},{"SurahNumber":3,"VerseNumber":79,"Text":"Није примерено човеку да му Аллах да Књигу, и мудрост, и веровесништво, а затим да говори људима: „Мене обожавајте, а не Аллаха!“ Него: „Будите учени и побожни, тиме што Књизи подучавате и што је и сами проучавате"},{"SurahNumber":3,"VerseNumber":80,"Text":"Он вам не наређује да анђеле и веровеснике сматрате божанствима. Зар да вам наређује неверовање, након што сте постали муслимани"},{"SurahNumber":3,"VerseNumber":81,"Text":"И када је Аллах од веровесника чврсто обећање узео: „Кад год да вам подарим Књигу и мудрост, затим вам дође посланик који потврђује да је истина оно што ви имате, да ли бисте сигурно у њега веровали и помогли га?!“ Да ли потврђујете и прихватате обавезу према Мени?“ Рече. “Потврђујемо!“ Одговорише. „Будите онда сведоци!“ Рече Он, „а и Ја са вама сведочим.“"},{"SurahNumber":3,"VerseNumber":82,"Text":"А они који се и после тога окрену, заиста су то неверници"},{"SurahNumber":3,"VerseNumber":83,"Text":"Зар поред Аллахове вере желе неку другу, када се Њему предају, милом или силом, и они на небесима и на Земљи, и Њему ће враћени бити"},{"SurahNumber":3,"VerseNumber":84,"Text":"Реци: „Ми верујемо у Аллаха и у оно што је објављено нама, и што је објављено Авраму, и Јишмаелу, и Исаку, и Јакову и потомцима, и у оно што је дато Мојсију и Исусу и веровесницима од њиховог Господара; ми никакву разлику између њих не правимо, и ми смо предани Њему.“"},{"SurahNumber":3,"VerseNumber":85,"Text":"А онај ко жели неку другу веру поред Ислама, неће му бити примљена, и он ће на другом свету да буде међу губитницима"},{"SurahNumber":3,"VerseNumber":86,"Text":"Како Аллах да упути на Прави пут народ који не верује након што је поверовао и посведочио да је Посланик истина, и јасни докази су му дошли!? Аллах неће да упути на Прави пут неправедни народ"},{"SurahNumber":3,"VerseNumber":87,"Text":"А то су они чија је казна проклетство од Аллаха и анђела и свих људи"},{"SurahNumber":3,"VerseNumber":88,"Text":"У њему ће вечно да остану, а патња њихова неће да им се смањује, нити ће да им се шта одлаже"},{"SurahNumber":3,"VerseNumber":89,"Text":"Изузетак су они који се покају после тога и поправе, а Аллах је, заиста, Онај Који опрашта грехе и милостив је"},{"SurahNumber":3,"VerseNumber":90,"Text":"Доиста, онима који постану неверници, након што су веровали, затим постану још већи неверници, покајање неће бити примљено и они су сигурно залутали"},{"SurahNumber":3,"VerseNumber":91,"Text":"Заиста, ниједном од оних који нису веровали, а који умру као неверници, неће бити прихваћено да се откупе па макар то било сво благо на Земљи. Њима припада патња болна и они неће имати никаквог помагача"},{"SurahNumber":3,"VerseNumber":92,"Text":"Нећете постићи добро све док не будете делили од онога што вам је драго. А шта год да уделите, Аллах то добро зна"},{"SurahNumber":3,"VerseNumber":93,"Text":"Свака храна била је дозвољена Израиљевим синовима, осим оне коју је Израиљ сам себи забранио пре него што је Тора била објављена. Реци: „Донесите Тору и читајте је, ако говорите истину!“"},{"SurahNumber":3,"VerseNumber":94,"Text":"А они који о Аллаху износе лажи и после тога, они су, заиста, неправедници"},{"SurahNumber":3,"VerseNumber":95,"Text":"Реци: „Аллах говори истину!“ И следите Аврамову веру, који је био прави верник. Он није спадао у оне који другима дају место које само Аллаху припада"},{"SurahNumber":3,"VerseNumber":96,"Text":"Прва богомоља подигнута за људе јесте она у Бекки, благословљена је и путоказ световима"},{"SurahNumber":3,"VerseNumber":97,"Text":"У њој су очигледна знамења, место на којем је стајао Аврам. И онај ко уђе у њу, биће сигуран. Да ходочасти Кабу, ради Аллаха, дужан је свако ко буде у могућности до ње да дође. А ко не верује - па, Аллах је, заиста, независан од светова"},{"SurahNumber":3,"VerseNumber":98,"Text":"Реци: „О следбеници Књиге, зашто не верујете у Аллахове речи и доказе? Аллах је сведок свега што радите"},{"SurahNumber":3,"VerseNumber":99,"Text":"Реци: „О ви којима је дата Књига, зашто онога који верује од Аллахове вере одвраћате, желећи да је искривите, а сведоци сте да је истина!? А Аллах не занемарује оно што ви радите.“"},{"SurahNumber":3,"VerseNumber":100,"Text":"О ви који верујете, ако се будете покоравали једној групи оних којима је дата Књига, они ће, након што сте прихватили праву веру, поново да вас врате у невернике"},{"SurahNumber":3,"VerseNumber":101,"Text":"А како да не верујете када вам се казују Аллахове речи и кад је међу вама Његов Посланик?! А ко се чврсто држи Аллаха, он је на Прави пут упућен"},{"SurahNumber":3,"VerseNumber":102,"Text":"О ви који верујете, бојте се Аллаха истинском богобојазношћу и нипошто не умирите осим као муслимани"},{"SurahNumber":3,"VerseNumber":103,"Text":"Сви се чврсто држите за Аллахово уже и не разједињујте се! И сетите се благодати Аллахове према вама, када сте били непријатељи, па је Он ујединио ваша срца и постали сте, Његовом милошћу, браћа! И били сте на ивици ватрене јаме, па вас је Он спасио од ње. Тако вам Аллах објашњава речи и доказе Своје да бисте се исправним путем упутили"},{"SurahNumber":3,"VerseNumber":104,"Text":"И нека међу вама буде група људи која позива на добро и наређује добро и одвраћа од зла. То су они који су успели"},{"SurahNumber":3,"VerseNumber":105,"Text":"И не будите као они који су се разјединили и разишли, након што су им Јасни докази већ дошли! Њима припада патња велика"},{"SurahNumber":3,"VerseNumber":106,"Text":"На Дан Судњи када ће нека лица да побеле, а нека да поцрне. Онима чија лица буду поцрнела биће речено: „Зар сте постали неверници након вашег веровања?! Па искусите патњу зато што нисте веровали!“"},{"SurahNumber":3,"VerseNumber":107,"Text":"А они чија лица побеле, па у Аллаховој милости су, они ће у њој вечно да остану"},{"SurahNumber":3,"VerseNumber":108,"Text":"То су Аллахове речи које теби истинито казујемо. А Аллах не жели да било коме учини неправду"},{"SurahNumber":3,"VerseNumber":109,"Text":"Аллаху припада све што је на небесима и што је на Земљи, и Аллаху се све враћа"},{"SurahNumber":3,"VerseNumber":110,"Text":"Ви сте најбољи народ који се икада појавио: тражите да се чини добро, а одвраћате од зла, и верујете у Аллаха! А када би следбеници Књиге веровали, било би боље за њих; међу њима има верника, али – већина њих су неверници"},{"SurahNumber":3,"VerseNumber":111,"Text":"Они не могу да вам науде, него могу само да вас узнемире. Ако вас нападну, даће се у бег, и после им нема помоћи"},{"SurahNumber":3,"VerseNumber":112,"Text":"Ма где се нашли, они су понижени, осим ако су под Аллаховом заштитом и заштитом других људи. Они су заслужили Аллахову срџбу и беда је пала на њих, зато што у речи и доказе Аллахове нису веровали и што су веровеснике бесправно убијали, зато што су Аллаху били непокорни, и што су прешли сваку границу у грешењу"},{"SurahNumber":3,"VerseNumber":113,"Text":"Нису сви они исти! Међу онима којима је дата Књига има исправних, који по целу ноћ уче Аллахове речи и падају Му ничице"},{"SurahNumber":3,"VerseNumber":114,"Text":"Они верују у Аллаха и Будући свет, наређују да се чине добра дела, а одвраћају од злих, и журе да чине добро. Они су међу добрима"},{"SurahNumber":3,"VerseNumber":115,"Text":"Какво год добро да ураде, неће да им буде занегирано, а Аллах добро зна оне који се Њега боје"},{"SurahNumber":3,"VerseNumber":116,"Text":"Заиста, оне који не верују од Аллаха неће да одбране њихова богатства, нити њихова деца; они ће да буду становници Ватре, у којој ће вечно да остану"},{"SurahNumber":3,"VerseNumber":117,"Text":"Пример онога што они у овосветском животу уделе сличан је леденом ветру који погоди усеве људи који су сами себи неправду учинили, па их уништи. Њима Аллах није неправду учинио, него је они сами себи чине"},{"SurahNumber":3,"VerseNumber":118,"Text":"О ви који верујете, не узимајте за блиске пријатеље и заштитнике друге мимо вас, јер други вам желе пропаст, једва чекају да допаднете мука! Мржња избија из њихових уста, док је оно што крију њихове груди још горе. Ми вам износимо доказе, ако разумете"},{"SurahNumber":3,"VerseNumber":119,"Text":"Ето, ви њих волите, а они вас не воле, а ви верујете у све Књиге. Када вас сретну, они говоре: „Верујемо!“ А чим се насамо нађу, од злобе према вама гризу врхове прстију. Реци: „Умрите од муке!“ Аллах, заиста, добро зна шта је у грудима"},{"SurahNumber":3,"VerseNumber":120,"Text":"Ако вас задеси какво добро, то их озлоједи; а задеси ли вас каква невоља, обрадују јој се. Ако се будете стрпили и будете били богобојазни, њихово лукавство нимало неће да вам науди. А Аллах, заиста, обухвата све што они раде"},{"SurahNumber":3,"VerseNumber":121,"Text":"И сети се када си поранио и породицу своју оставио, да верницима одредиш места за борбу. А Аллах је Онај Који све чује и Онај Који све зна"},{"SurahNumber":3,"VerseNumber":122,"Text":"Када две ваше групе готово не узмакоше, а Аллах је њихов заштитник. И само на Аллаха нека се ослоне верници"},{"SurahNumber":3,"VerseNumber":123,"Text":"Аллах вас је и на Бедру помогао, када сте били малобројни! Зато се Аллаха бојте, да бисте били захвални"},{"SurahNumber":3,"VerseNumber":124,"Text":"Када си ти рекао верницима: „Зар вам није довољно да вас ваш Господар помогне са три хиљаде послатих анђела?“"},{"SurahNumber":3,"VerseNumber":125,"Text":"Свакако! Ако будете стрпљиви и богобојазни; и ако вас они нагло нападну, ваш Господар ће да вам пошаље помоћ од пет хиљада обележених анђела"},{"SurahNumber":3,"VerseNumber":126,"Text":"То је Аллах учинио само да вас обрадује и да се тиме ваша срца смире. А помоћи нема осим од Аллаха, Силног и Мудрог"},{"SurahNumber":3,"VerseNumber":127,"Text":"И да уништи један део неверника, или да их осрамоти, па да се разочарани врате"},{"SurahNumber":3,"VerseNumber":128,"Text":"Ништа не зависи од тебе: било да им Он прими покајање, или да их казни, јер они су, заиста, неправедници"},{"SurahNumber":3,"VerseNumber":129,"Text":"Аллаху припада све што је на небесима и што је на Земљи! Он прашта коме Он хоће, а на муке ставља кога Он хоће. Јер, Аллах је Онај Који грехе опрашта и милостив је"},{"SurahNumber":3,"VerseNumber":130,"Text":"О ви који верујете, не једите камату више пута удвостручену, и бојте се Аллаха да бисте били спашени"},{"SurahNumber":3,"VerseNumber":131,"Text":"И чувајте се Ватре која је припремљена за невернике"},{"SurahNumber":3,"VerseNumber":132,"Text":"И покоравајте се Аллаху и Посланику како би вам била милост указана"},{"SurahNumber":3,"VerseNumber":133,"Text":"И пожурите опросту вашег Господара, и Рају широком као небеса и Земља, припремљеном за богобојазне"},{"SurahNumber":3,"VerseNumber":134,"Text":"За оне који удељују, и када су у обиљу и када су у оскудици, који срџбу своју савлађују и људима опраштају. А Аллах воли доброчинитеље"},{"SurahNumber":3,"VerseNumber":135,"Text":"И за оне који, када учине нешто лоше, или себи учине неправду, сете се Аллаха и опрост за грехе своје замоле. А ко опрашта грехе, ако не Аллах?! И за оне који у греху свесно не устрају"},{"SurahNumber":3,"VerseNumber":136,"Text":"То су они чија је награда опрост њиховог Господара, и баште кроз које теку реке, где ће вечно да остану. Дивне ли награде за оне који тако поступају"},{"SurahNumber":3,"VerseNumber":137,"Text":"Пре вас су многи народи били и нестали. Зато, путујте по Земљи и гледајте како су завршили они који су истину порицали"},{"SurahNumber":3,"VerseNumber":138,"Text":"То је објашњење људима, и упута и поука за оне који се боје Аллаха"},{"SurahNumber":3,"VerseNumber":139,"Text":"Не клоните духом, и не жалостите се! Ви ћете да победите, ако верници будете"},{"SurahNumber":3,"VerseNumber":140,"Text":"Ако вас ране спопадну - па сигурно су такве ране и друге спопале, и те дане победе Ми наизменице дајемо људима, да би Аллах указао на оне који верују, и одабрао неке од вас за оне који су животом посведочили. А Аллах не воли неправеднике"},{"SurahNumber":3,"VerseNumber":141,"Text":"И да би вернике очистио, а невернике уништио"},{"SurahNumber":3,"VerseNumber":142,"Text":"Зар мислите да ћете да уђете у Рај, а да Аллах не укаже на оне међу вама који се боре, и на оне који су стрпљиви"},{"SurahNumber":3,"VerseNumber":143,"Text":"Ви сте прижељкивали смрт пре него што сте се са њом суочили, па сте је, ето, видели и у њу сте гледали"},{"SurahNumber":3,"VerseNumber":144,"Text":"Мухаммед је само посланик, а и пре њега је било посланика. Ако би он умро, или био убијен, зар бисте се ви назад вратили?! Онај ко се врати назад, Аллаху неће ништа да науди, а Аллах ће захвалне да награди"},{"SurahNumber":3,"VerseNumber":145,"Text":"Ниједна особа неће да умре без Аллаховог одређења, часа суђеног. Ко жели награду на овоме свету, даћемо му дeо награде који заслужује, а ко жели награду на Будућем свету, даћемо му део награде који заслужује. А захвалне ћемо да наградимо"},{"SurahNumber":3,"VerseNumber":146,"Text":"А колико је било веровесника уз које су се бројни побожни људи борили, па нису клонули због онога што би их задесило на Аллаховом путу, нити су посустајали, нити су се предавали?! А Аллах воли стрпљиве"},{"SurahNumber":3,"VerseNumber":147,"Text":"Они нису говорили ништа друго него: „Господару наш, опрости нам грехе наше и претеривање у поступцима нашим, учврсти наше кораке и помози нам против народа неверничког.“"},{"SurahNumber":3,"VerseNumber":148,"Text":"Па им је Аллах дао награду на овом свету и још лепшу награду на Будућем свету, а Аллах воли доброчинитеље"},{"SurahNumber":3,"VerseNumber":149,"Text":"О ви који верујете, ако се будете покоравали онима који не верују, вратиће вас уназад па ћете да постанете губитници"},{"SurahNumber":3,"VerseNumber":150,"Text":"Заиста, само Аллах је ваш заштитник и Он је најбољи помагач"},{"SurahNumber":3,"VerseNumber":151,"Text":"Ми ћемо да улијемо страх у срца оних који не верују, зато што придружују Аллаху оно о чему Аллах није спустио никакав доказ; Ватра је њихово боравиште, а грозно је боравиште неправденика"},{"SurahNumber":3,"VerseNumber":152,"Text":"Аллах је већ потврдио Своје обећање, када сте их ви уништавали, Његовом дозволом, док нисте неуспех доживели и око наредби се разишли, и непокорни били, након што вам је показао шта волите: неки од вас желе овај свет, а други будући! Онда вас је Он одвојио од њих, како би вас искушао! И опростио вам је; а Аллах је према верницима неизмерно добар"},{"SurahNumber":3,"VerseNumber":153,"Text":"Када сте се удаљавали пењући се и не обазирући се ни на кога, док вас је Посланик звао иза ваших леђа, Аллах вас је казнио невољом на невољу, како не бисте туговали за оним што вам је измакло нити због онога што вас је задесило. А Аллах у потпуности зна оно што радите"},{"SurahNumber":3,"VerseNumber":154,"Text":"Затим вам је, после невоље, спустио спокојство, сан који је неке од вас обузео, док су се други бринули само о себи, мислећи о Аллаху оно што није истина, паганским мислима. Говорили су (лицемери): „Имамо ли ми ишта у свему овом?“ Реци: „Одредба у потпуности припада само Аллаху!“ Они у себи крију оно што теби не показују. И говорили су: „Да смо ишта у овоме имали, не бисмо овде изгинули!“ Реци: „И да сте у кућама својим били, опет би они којима је прописано да погину изашли на места своје погибије, да Аллах искуша шта је у вашим грудима и да испита шта је у вашим срцима! А Аллах добро зна шта је у грудима"},{"SurahNumber":3,"VerseNumber":155,"Text":"Оне од вас који су узмакли на дан када су се две групе сукобиле, заиста је ђаво навео да посрну због нечег од онога што су пре згрешили. А Аллах им је већ опростио, Аллах је, заиста, Онај Који грехе опрашта и Онај Који не жури са казном"},{"SurahNumber":3,"VerseNumber":156,"Text":"О ви који верујете, не будите као они, који не верују и који говоре за браћу своју, када се на пут по свету отисну или се у борбу дају: „Да су били са нама, не би умрли, нити би погинули!“ Јер, Аллах тиме чини тугу у њиховим срцима, а Аллах даје и живот и смрт. Он добро види оно што ви радите"},{"SurahNumber":3,"VerseNumber":157,"Text":"А ако ви на Аллаховом путу погинете или умрете, па Аллахов опрост и милост су бољи од онога што они гомилају"},{"SurahNumber":3,"VerseNumber":158,"Text":"И било да умрете или погинете, ви ћете пред Аллахом сигурно да будете сакупљени"},{"SurahNumber":3,"VerseNumber":159,"Text":"Са Аллаховом милошћу ти си благ према њима; а да си груб и тврдог срца, сигурно би се разбежали на све стране од тебе. Зато им праштај и моли да им буде опроштено, и договарај се са њима. А када се одлучиш, ослони се на Аллаха; Аллах, заиста воли оне који се ослањају на Њега"},{"SurahNumber":3,"VerseNumber":160,"Text":"Ако вас Аллах помогне, нико вас победити не може; а ако вас напусти, па ко је тај који, осим Њега, може да вам помогне?! Зато, на Аллаха нека се зато ослањају верници"},{"SurahNumber":3,"VerseNumber":161,"Text":"Није могуће да Веровесник шта утаји! А онај ко шта утаји, доћи ће на Судњи дан са тим што је утајио. Затим ће свакоме у потпуности да буде дато оно што је заслужио, и никоме неће да буде учињена неправда"},{"SurahNumber":3,"VerseNumber":162,"Text":"Зар је онај који је следио Аллахово задовољство исти као онај који је навукао Аллахову срџбу и чије пребивалиште је Пакао?! А ужасно је то коначно одредиште"},{"SurahNumber":3,"VerseNumber":163,"Text":"Они су код Аллаха на различитим степенима и Аллах добро види шта они раде"},{"SurahNumber":3,"VerseNumber":164,"Text":"Аллах је вернике даровао Својом милошћу када им је послао Посланика између њих, да им казује Његове речи, да их очисти, и да их подучи Књизи и мудрости, иако су пре били у очигледној заблуди"},{"SurahNumber":3,"VerseNumber":165,"Text":"Зар нисте рекли, када вас је невоља снашла коју сте ви њима двоструко нанели: „Одакле сада ово?“ Реци: „То је од вас самих!“ Аллах, заиста, над свиме има моћ"},{"SurahNumber":3,"VerseNumber":166,"Text":"Оно што вас је задесило када су се две групе сукобиле, било је Аллаховом дозволом, и да би указао на оне ко су верници"},{"SurahNumber":3,"VerseNumber":167,"Text":"И да би указао ко су лицемери. Њима је речено: „Дођите, борите се на Аллаховом путу, или се браните!“ А они су казали: „Да знамо да ће да буде борбе, ми бисмо вас следили.“ Тога дана они су били ближи неверовању него веровању. Својим устима су говорили оно што није било у њиховим срцима! А Аллах најбоље зна што они крију"},{"SurahNumber":3,"VerseNumber":168,"Text":"Онима који се нису борили, а о браћи својој су говорили: \"Да су нас послушали, не би изгинули!\" Реци: \"Од себе смрт одагнајте, ако истину говорите"},{"SurahNumber":3,"VerseNumber":169,"Text":"Никако не сматрај мртвима оне који су погинули на Аллаховом путу. Не, они су живи и опскрбљени су код свога Господара"},{"SurahNumber":3,"VerseNumber":170,"Text":"Радосни су због онога што им је Аллах дао из Свога обиља, и весели због оних који им се још нису придружили, за које неће да буде никаквог страха и који ни за чим неће да тугују"},{"SurahNumber":3,"VerseNumber":171,"Text":"Они се радују Аллаховој благодати и доброти, и томе што Аллах неће да допусти да пропадне награда која припада верницима"},{"SurahNumber":3,"VerseNumber":172,"Text":"Онима који су се одазвали Аллаху и Посланику и након задобијених рана, онима између њих који су добро чинили и богобојазни били - припада велика награда"},{"SurahNumber":3,"VerseNumber":173,"Text":"Онима којима се - када су им људи рекли: „Непријатељи се окупљају због вас, па их се пазите!“- Веровање повећало, па су казали: „Нама је довољан Аллах, а диван је Он Заштитник.“"},{"SurahNumber":3,"VerseNumber":174,"Text":"Па су се вратили са Аллаховим благодатима и обиљем; никакво их зло није задесило. Следили су Аллахово задовољство, а Аллах је поседник великог добра"},{"SurahNumber":3,"VerseNumber":175,"Text":"То вас само ђаво плаши својим присталицама, па их се не бојте, него се бојте Мене, ако сте верници"},{"SurahNumber":3,"VerseNumber":176,"Text":"Нека те не жалосте они који срљају у неверовање. Они нимало не могу да науде Аллаху. Аллах неће да им учини било какво добро на Будућем свету и њима припада велика патња"},{"SurahNumber":3,"VerseNumber":177,"Text":"Они који су веровање за неверовање продали, Аллаху неће ништа да науде. Њима припада болна патња"},{"SurahNumber":3,"VerseNumber":178,"Text":"Нека неверници никако не мисле да је добро за њих то што им дајемо дуг живот. Ми им дајемо дуг живот само због тога како би огрезли у греху и њима припада понижавајућа патња"},{"SurahNumber":3,"VerseNumber":179,"Text":"И не може да буде да Аллах вернике остави у стању у којем сте ви, док лоше од добрих не одвоји. И не може да буде да вам Аллах открије оно што је недокучиво чулима, него Он бира кога хоће од Својих посланика. Зато, верујте у Аллаха и Његове посланике, а ако будете веровали и бојали се Аллаха и чували се греха, вама припада велика награда"},{"SurahNumber":3,"VerseNumber":180,"Text":"Нека они који шкртаре у ономе што им Аллах из Свога обиља даје, никако не мисле да је то за њих добро. Напротив, то је за њих зло. На Судњем дану биће им омотано око врата оно чиме су шкртарили. А Аллаху припада наследство небеса и Земље и Аллах добро зна оно што ви радите"},{"SurahNumber":3,"VerseNumber":181,"Text":"Аллах је чуо речи оних који су говорили: „Аллах је сиромашан, а ми смо богати!“ Ми ћемо да забележимо оно што су они говорили као и то што су без оправдања веровеснике убијали. И рећи ћемо: „Искусите казну у Огњу!“"},{"SurahNumber":3,"VerseNumber":182,"Text":"То је због дела ваших руку, а Аллах, заиста, не чини неправду Својим робовима"},{"SurahNumber":3,"VerseNumber":183,"Text":"Онима који говоре: „Аллах је од нас узео обавезу да не верујемо ниједном посланику док не принесе жртву коју ће да прогута ватра!“ Реци: „И пре мене су вам посланици са јасним доказима долазили, а и са тим о чему говорите. Па зашто сте их, онда, убијали - ако истину говорите?“"},{"SurahNumber":3,"VerseNumber":184,"Text":"А ако те буду лажљивцем сматрали, па и пре тебе су лажљивцима сматрани посланици који су доносили Јасне доказе и списе и Књигу светиљку"},{"SurahNumber":3,"VerseNumber":185,"Text":"Свака особа ће смрт да окуси, а само на Судњем дану ћете у потпуности да добијете ваше заслуге. Па ко буде удаљен од Ватре и уведен у Рај, успео је. А живот на овом свету само је варљиво наслађивање"},{"SurahNumber":3,"VerseNumber":186,"Text":"Ви ћете сигурно да будете искушавани у вашим имецима, и у вашим животима, а слушаћете многе неугодности од оних којима је пре вас дата Књига и од многобожаца. Ако будете стрпљиви и Аллаха се бојали, то, заиста, у истинске поступке спада"},{"SurahNumber":3,"VerseNumber":187,"Text":"А кад је Аллах узео обавезу од оних којима је дата Књига да ће то сигурно људима да објашњавају и да ништа из ње неће да крију, они су је иза леђа своја бацили, продајући је за нешто безвредно. А ружно ли је оно што за то купују"},{"SurahNumber":3,"VerseNumber":188,"Text":"Никако не мисли за оне које радује то што су урадили и који воле да буду похваљени и за оно што нису учинили - никако не мисли да ће да се сачувају патње. Њима припада болна патња"},{"SurahNumber":3,"VerseNumber":189,"Text":"Аллаху припада власт на небесима и на Земљи и Аллах над свиме има моћ"},{"SurahNumber":3,"VerseNumber":190,"Text":"У стварању небеса и Земље, и у измени ноћи и дана, заиста су знакови за разумом обдарене"},{"SurahNumber":3,"VerseNumber":191,"Text":"који Аллаха спомињу стојећи, седећи и лежећи на својим боковима, и размишљају о стварању небеса и Земље. „Господару наш, Ти ово ниси створио узалуд! Узвишен си Ти и сачувај нас од патње у Ватри"},{"SurahNumber":3,"VerseNumber":192,"Text":"Господару наш, онога кога Ти будеш у Ватру бацио, већ си га понизио, а неправедницима неће да буде помагача"},{"SurahNumber":3,"VerseNumber":193,"Text":"Господару наш, ми смо чули гласника који позива вери: \"верујете у вашег Господара!\" Па смо поверовали! Господару наш, опрости нам грехе, и покриј наше лоше поступке, и усмрти нас са честитима"},{"SurahNumber":3,"VerseNumber":194,"Text":"Господару наш, дај нам оно што си нам обећао преко Својих посланика и не понизи нас на Судњем дану! Ти, заиста, не кршиш Своје обећање!“"},{"SurahNumber":3,"VerseNumber":195,"Text":"И њихов Господар им се одазва: „Ниједном између вас који добро чини, био мушкарац или жена, дела нећу да поништим; ви сте једни од других. Онима који се иселе и који буду из својих домова прогнани, и који буду мучени на Моме путу, и који се буду борили и погинули, сигурно ћу лоша дела да покријем и сигурно ћу да их уведем у рајске баште, кроз које реке теку. Награда је то од Аллаха, а код Аллаха је награда најлепша"},{"SurahNumber":3,"VerseNumber":196,"Text":"Нека те никако не обмањује то што они који не верују свуда по свету незахвално богатством располажу"},{"SurahNumber":3,"VerseNumber":197,"Text":"Кратко уживање, а затим Пакао ће бити њихово боравиште; а ужасно је то пребивалиште"},{"SurahNumber":3,"VerseNumber":198,"Text":"Али, онима који се Господара свога боје припадају рајске баште кроз које теку реке; у њима ће вечно да остану, Аллах ће да их почасти. А оно што је код Аллаха, боље је за честите"},{"SurahNumber":3,"VerseNumber":199,"Text":"Има и оних којима је дата Књига који верују у Аллаха и у оно што је вама објављено, и у оно што је њима објављено, који су понизни Аллаху и не продају Аллахове речи за нешто безвредно. Њима припада награда њиховог Господара, а Аллах ће, заиста, брзо да сведе рачун"},{"SurahNumber":3,"VerseNumber":200,"Text":"О ви који верујете, будите стрпљиви и издржљиви, устрајно бдијте и бојте се Аллаха, да бисте успели"}]}