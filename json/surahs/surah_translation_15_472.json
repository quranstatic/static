{"Id":472,"LanguageCodes":["yo","yor"],"Name":"yor-shaykhaburahima","Author":"Shaykh Abu Rahimah Mikael Aykyuni","Language":"Yoruba","Description":"Yoruba","Direction":"ltr","Source":"https://quranenc.com/check/yoruba_mikail/v1.0.0-csv.1 , https://quranenc.com/en/browse/yoruba_mikail , https://quranenc.com ,","Translations":[{"SurahNumber":15,"VerseNumber":1,"Text":"’Alif lām rọ̄. Ìwọ̀nyí ni àwọn āyah Tírà náà àti (àwọn āyah) al-Ƙur’ān t’ó ń yanjú ọ̀rọ̀ ẹ̀dá"},{"SurahNumber":15,"VerseNumber":2,"Text":"Ó ṣeé ṣe kí àwọn t’ó ṣàì gbàgbọ́ nífẹ̀ẹ́ sí pé àwọn ìbá sì ti jẹ́ mùsùlùmí (nílé ayé)"},{"SurahNumber":15,"VerseNumber":3,"Text":"Fi wọ́n sílẹ̀, kí wọ́n jẹ, kí wọ́n gbádùn, kí ìrètí (ẹ̀mí gígùn) kó àìrójú ráàyè bá wọn (láti ṣẹ̀sìn); láìpẹ́ wọ́n máa mọ̀"},{"SurahNumber":15,"VerseNumber":4,"Text":"A kò pa ìlú kan run rí àfi kí ó ní àkọsílẹ̀ tí A ti mọ̀"},{"SurahNumber":15,"VerseNumber":5,"Text":"Kò sí ìjọ kan (tí ó parun) ṣíwájú àkókò rẹ̀ (nínú Laohul-Mahfuuṭḥ); wọn kò sì níí sún un ṣíwájú fún wọn"},{"SurahNumber":15,"VerseNumber":6,"Text":"Wọ́n wí pé: “Ìwọ tí Wọ́n sọ al-Ƙur’ān kalẹ̀ fún, dájúdájú wèrè ni ẹ́"},{"SurahNumber":15,"VerseNumber":7,"Text":"Kí ni kò jẹ́ kí ìwọ mú àwọn mọlāika wá bá wa, tí ìwọ bá wà nínú àwọn olódodo?”"},{"SurahNumber":15,"VerseNumber":8,"Text":"A ò níí sọ mọlāika kalẹ̀ bí kò ṣe pẹ̀lú òdodo. Wọn kò sì níí lọ́ wọn lára mọ́ nígbà náà (tí àwọn mọlāika bá sọ̀kalẹ̀)"},{"SurahNumber":15,"VerseNumber":9,"Text":"Dájúdájú Àwa l’A sọ Tírà Ìrántí kalẹ̀ (ìyẹn al-Ƙur’ān). Dájúdájú Àwa sì ni Olùṣọ́ rẹ̀"},{"SurahNumber":15,"VerseNumber":10,"Text":"Dájúdájú ṣíwájú rẹ A ti rán (àwọn Òjíṣẹ́) níṣẹ́ sí àwọn ìjọ, àwọn ẹni àkọ́kọ́"},{"SurahNumber":15,"VerseNumber":11,"Text":"Òjíṣẹ́ kan kò sì níí dé bá wọn àfi kí wọ́n fi ṣe yẹ̀yẹ́"},{"SurahNumber":15,"VerseNumber":12,"Text":"Báyẹn ni A ṣe ń fi (àìsàn) sínú ọkàn àwọn ẹlẹ́ṣẹ̀"},{"SurahNumber":15,"VerseNumber":13,"Text":"Wọn kò níí gba Ànábì (sollalāhu 'alayhi wa sallam) gbọ́; ìṣe (Allāhu lórí) àwọn ẹni àkọ́kọ́ kúkú ti ré kọjá"},{"SurahNumber":15,"VerseNumber":14,"Text":"Tí ó bá jẹ́ pé A ṣí ìlẹ̀kùn kan sílẹ̀ fún wọn láti inú sánmọ̀, tí wọn kò sì yé gbabẹ̀ gùnkè lọ (sínú sánmọ̀)"},{"SurahNumber":15,"VerseNumber":15,"Text":"dájúdájú wọ́n á wí pé: “Wọ́n kúkú lo ìṣíjú fún wa ni. Ńṣe ni wọ́n ń dan wá.”"},{"SurahNumber":15,"VerseNumber":16,"Text":"A kúkú fi àwọn ibùsọ̀ (ìràwọ̀) sínú sánmọ̀ (ayé). A sì ṣe é ní ọ̀ṣọ́ fún àwọn olùwòran"},{"SurahNumber":15,"VerseNumber":17,"Text":"A sì fi ààbò bo ìmísí sánmọ̀ lọ́dọ̀ gbogbo èṣù, ẹni ẹ̀kọ̀"},{"SurahNumber":15,"VerseNumber":18,"Text":"Àfi (èṣù) tí ó bá jí ọ̀rọ̀ gbọ́. Nígbà náà sì ni ògúnná pọ́nńbélé yó tẹ̀lé e láti ẹ̀yìn"},{"SurahNumber":15,"VerseNumber":19,"Text":"Ilẹ̀, A tẹ́ ẹ pẹrẹsẹ. A sì ju àwọn àpáta t’ó dúró gbagidi sínú rẹ̀. A sì mú gbogbo n̄ǹkan tí ó ní òdíwọ̀n hù jáde láti inú rẹ̀"},{"SurahNumber":15,"VerseNumber":20,"Text":"A ṣe ọ̀nà ìjẹ-ìmu sínú (ilé ayé) fun ẹ̀yin àti àwọn tí ẹ̀yin kò lè pèsè fún"},{"SurahNumber":15,"VerseNumber":21,"Text":"Kò sì sí kiní kan àfi kí ilé-ọrọ̀ rẹ̀ wà lọ́dọ̀ Wa. Àwa kò sì níí sọ̀ ọ́ kalẹ̀ àfi pẹ̀lú òdíwọ̀n tí A ti mọ̀"},{"SurahNumber":15,"VerseNumber":22,"Text":"Àti pé A rán atẹ́gùn láti kó ẹ̀ṣújò jọ. A sì sọ omi kalẹ̀ láti sánmọ̀. Nítorí náà, A fun yín mu. Ẹ̀yin sì kọ́ ni ẹ kó omi òjò jọ (sójú sánmọ̀)"},{"SurahNumber":15,"VerseNumber":23,"Text":"Dájúdájú Àwa, Àwa mà l’À ń sọ (ẹ̀dá) di alààyè. A sì ń sọ ọ́ di òkú. Àwa sì ni A óò jogún (ẹ̀dá)"},{"SurahNumber":15,"VerseNumber":24,"Text":"Àti pé dájúdájú A mọ àwọn olùgbawájú nínú yín. Dájúdájú A sì mọ àwọn olùgbẹ̀yìn"},{"SurahNumber":15,"VerseNumber":25,"Text":"Dájúdájú Olúwa rẹ, Òun l’Ó máa kó wọn jọ. Dájúdájú Òun ni Ọlọ́gbọ́n, Onímọ̀"},{"SurahNumber":15,"VerseNumber":26,"Text":"Dájúdájú A ṣẹ̀dá ènìyàn láti ara amọ̀ t’ó ń dún koko, t’ó ti pàwọ̀dà"},{"SurahNumber":15,"VerseNumber":27,"Text":"Àti pé àlùjànnú, A ṣẹ̀dá rẹ̀ ṣíwájú (ènìyàn) láti ara iná alátẹ́gùn gbígbóná tí kò ní èéfín"},{"SurahNumber":15,"VerseNumber":28,"Text":"(Rántí) nígbà tí Olúwa rẹ sọ fún àwọn mọlāika pé: “Dájúdájú Èmi yóò ṣe ẹ̀dá abara kan láti ara amọ̀ t’ó ń dún koko, t’ó ti pàwọ̀dà"},{"SurahNumber":15,"VerseNumber":29,"Text":"Nígbà tí Mo bá ṣe é t’ó gún régé tán, tí Mo fẹ́ ẹ̀mí sí i (lára) nínú ẹ̀mí Mi (tí Mo dá), nígbà náà ẹ dojú bolẹ̀ fún un ní olùforíkanlẹ̀-kíni"},{"SurahNumber":15,"VerseNumber":30,"Text":"Nítorí náà, àwọn mọlāika, gbogbo wọn pátápátá sì forí kanlẹ̀ kí i"},{"SurahNumber":15,"VerseNumber":31,"Text":"Àyàfi ’Iblīs. Ó kọ̀ láti wà nínú àwọn olùforíkanlẹ̀ náà"},{"SurahNumber":15,"VerseNumber":32,"Text":"(Allāhu) sọ pé: \"’Iblīs, kí l’ó dí ọ lọ́wọ́ láti wà nínú àwọn olùforíkanlẹ̀"},{"SurahNumber":15,"VerseNumber":33,"Text":"Ó wí pé: \"Èmi kò níí forí kanlẹ̀ kí abara kan tí O ṣẹ̀dá rẹ̀ láti ara amọ̀ t’ó ń dún koko, t’ó ti pàwọ̀dà"},{"SurahNumber":15,"VerseNumber":34,"Text":"(Allāhu) sọ pé: \"Nítorí náà, jáde kúrò nínú rẹ̀. Dájúdájú, ìwọ ni ẹni-ẹ̀kọ̀"},{"SurahNumber":15,"VerseNumber":35,"Text":"Àti pé, dájúdájú ègún ń bẹ lórí rẹ títí di Ọjọ́ ẹ̀san"},{"SurahNumber":15,"VerseNumber":36,"Text":"Ó wí pé: “Olúwa mi, lọ́ mi lára títí di Ọjọ́ Àjíǹde.”"},{"SurahNumber":15,"VerseNumber":37,"Text":"(Allāhu) sọ pé: \"Dájúdájú ìwọ wà lára àwọn tí A óò lọ́ lára"},{"SurahNumber":15,"VerseNumber":38,"Text":"títí di ọjọ́ àkókò tí A ti mọ"},{"SurahNumber":15,"VerseNumber":39,"Text":"Ó wí pé: \"Olúwa mi, fún wí pé O ti ṣe mí ní ẹni anù, dájúdájú emí yóò ṣe (aburú) ní ọ̀ṣọ́ fún wọn lórí ilẹ̀. Dájúdájú èmi yó sì kó gbogbo wọn sínú anù"},{"SurahNumber":15,"VerseNumber":40,"Text":"àfi àwọn ẹrúsìn Rẹ, àwọn ẹni ẹ̀ṣà nínú wọn"},{"SurahNumber":15,"VerseNumber":41,"Text":"(Allāhu) sọ pé: \"(Ìdúróṣinṣin lójú) ọ̀nà tààrà, Ọwọ́ Mi ni èyí wà"},{"SurahNumber":15,"VerseNumber":42,"Text":"Dájúdájú àwọn ẹrúsìn Mi, kò sí agbára kan fún ọ lórí wọn, àyàfi ẹni tí ó bá tẹ̀lé ọ nínú àwọn ẹni anù"},{"SurahNumber":15,"VerseNumber":43,"Text":"Àti pé dájúdájú iná Jahanamọ ni àdéhùn fún gbogbo wọn"},{"SurahNumber":15,"VerseNumber":44,"Text":"Àwọn ojú ọ̀nà méje ń bẹ fún (iná). Àtúnpín tún wà fún ojú-ọ̀nà kọ̀ọ̀kan"},{"SurahNumber":15,"VerseNumber":45,"Text":"Dájúdájú àwọn olùbẹ̀rù (Allāhu) máa wà nínú àwọn Ọgbà Ìdẹ̀ra pẹ̀lú àwọn odò (t’ó ń ṣàn nísàlẹ̀ rẹ̀)"},{"SurahNumber":15,"VerseNumber":46,"Text":"(A máa sọ pé): “Ẹ wọ inú rẹ̀ pẹ̀lú àlàáfíà ní olùfàyàbalẹ̀.”"},{"SurahNumber":15,"VerseNumber":47,"Text":"A sì máa yọ ohun tí ń bẹ nínú ọkàn wọn t’ó jẹ́ inúnibíni kúrò; (wọn yóò di) ọmọ-ìyá (ara wọn. Wọn yóò wà) lórí ibùsùn, tí wọn yóò kọjú síra wọn"},{"SurahNumber":15,"VerseNumber":48,"Text":"Wàhálà kan kò níí bá wọn nínú rẹ̀. Wọn kò sì níí mú wọn jáde kúrò nínú rẹ̀"},{"SurahNumber":15,"VerseNumber":49,"Text":"Fún àwọn ẹrúsìn Mi ní ìró pé dájúdájú Èmi ni Aláforíjìn, Àṣàkẹ́-ọ̀run"},{"SurahNumber":15,"VerseNumber":50,"Text":"Àti pé dájúdájú ìyà Mi ni ìyà ẹlẹ́ta-eléro"},{"SurahNumber":15,"VerseNumber":51,"Text":"Fún wọn ní ìró nípa àlejò (Ànábì) ’Ibrọ̄hīm"},{"SurahNumber":15,"VerseNumber":52,"Text":"(Rántí) nígbà tí wọ́n wọlé tọ̀ ọ́, wọ́n sì sọ pé: “Àlàáfíà”. Ó sọ pé: “Dájúdájú ẹ̀rù yín ń ba àwa.”"},{"SurahNumber":15,"VerseNumber":53,"Text":"Wọ́n sọ pé: \"Má ṣe bẹ̀rù. Dájúdájú àwa yóò fún ọ ní ìró ìdùnnú (nípa bíbí) ọmọkùnrin onímímọ̀ kan"},{"SurahNumber":15,"VerseNumber":54,"Text":"Ó sọ pé: \"Ṣé ẹ̀ ń fún mi ní ìró ìdùnnú (nípa bíbí ọmọ) nígbà tí ogbó ti dé sí mi? Ìró ìdùnnú wo ni ẹ̀ ń fún mi ná"},{"SurahNumber":15,"VerseNumber":55,"Text":"Wọ́n sọ pé: “À ń fún ọ ní ìró ìdùnnú pẹ̀lú òdodo. Nítorí náà, má ṣe wà lára àwọn olùjákànmùná.”"},{"SurahNumber":15,"VerseNumber":56,"Text":"Ó sọ pé: “Kò mà sí ẹni tí ó máa jákànmùná nínú ìkẹ́ Olúwa Rẹ̀ bí kò ṣe àwọn olùṣìnà.”"},{"SurahNumber":15,"VerseNumber":57,"Text":"Ó sọ pé: “Kí tún ni ọ̀rọ̀ tí ẹ bá wá, ẹ̀yin Òjíṣẹ́?”"},{"SurahNumber":15,"VerseNumber":58,"Text":"Wọ́n sọ pé: \"Dájúdájú Wọ́n rán wa níṣẹ́ sí ìjọ ẹlẹ́ṣẹ̀ ni"},{"SurahNumber":15,"VerseNumber":59,"Text":"Àfi ará ilé (Ànábì) Lūt. Dájúdájú àwa yóò gba wọn là pátápátá"},{"SurahNumber":15,"VerseNumber":60,"Text":"Àfi ìyàwó rẹ̀; A ti kọ kádàrá rẹ̀ (pé) dájúdájú ó máa wà nínú àwọn t’ó máa ṣẹ́kù lẹ́yìn sínú ìparun"},{"SurahNumber":15,"VerseNumber":61,"Text":"Nígbà tí àwọn Òjíṣẹ́ dé ọ̀dọ̀ ará ilé (Ànábì) Lūt"},{"SurahNumber":15,"VerseNumber":62,"Text":"(Ànábì Lūt) sọ pé: “Dájúdájú ẹ̀yin jẹ́ àjòjì ènìyàn.”"},{"SurahNumber":15,"VerseNumber":63,"Text":"Wọ́n sọ pé: “Rárá, a wá sọ́dọ̀ rẹ nítorí ohun tí wọ́n ń ṣeyèméjì nípa rẹ̀"},{"SurahNumber":15,"VerseNumber":64,"Text":"A mú òdodo wá bá ọ ni. Àti pé dájúdájú olódodo ni àwa"},{"SurahNumber":15,"VerseNumber":65,"Text":"Nítorí náà, mú ará ilé rẹ jáde ní apá kan òru. Kí o sì tẹ̀lé wọn lẹ́yìn. Ẹnì kan nínú yín kò sì gbọdọ̀ ṣíjú wo ẹ̀yìn wò. Kí ẹ sì lọ sí àyè tí wọ́n ń pa láṣẹ fun yín"},{"SurahNumber":15,"VerseNumber":66,"Text":"A sì jẹ́ kí ìdájọ́ ọ̀rọ̀ yìí hàn sí i pé dájúdájú A máa pa àwọn (ẹlẹ́ṣẹ̀) wọ̀nyí run pátápátá nígbà tí wọ́n bá mọ́júmọ́"},{"SurahNumber":15,"VerseNumber":67,"Text":"Àwọn ará ìlú náà dé, wọ́n sì ń yọ̀ sẹ̀sẹ̀"},{"SurahNumber":15,"VerseNumber":68,"Text":"(Ànábì Lūt) sọ pé: “Dájúdájú àwọn wọ̀nyí ni àlejò mi. Nítorí náà, ẹ má ṣe dójú tì mí"},{"SurahNumber":15,"VerseNumber":69,"Text":"Kí ẹ bẹ̀rù Allāhu. Kí ẹ sì má ṣe yẹpẹrẹ mi"},{"SurahNumber":15,"VerseNumber":70,"Text":"Wọ́n wí pé: “Ǹjẹ́ àwa kò ti kọ̀ fún ọ (nípa gbígba àlejò) àwọn ẹ̀dá?”"},{"SurahNumber":15,"VerseNumber":71,"Text":"Ó sọ pé: “Àwọn ọmọbìnrin mi nìwọ̀nyí, tí ẹ bá ní n̄ǹkan tí ẹ fẹ́ (fi wọ́n) ṣe.”"},{"SurahNumber":15,"VerseNumber":72,"Text":"(Allāhu sọ pé): “Mo fi ìṣẹ̀mí ìwọ (Ànábì Muhammad) búra; dájúdájú wọ́n kúkú wà nínú ìdààmú ọpọlọ, tí wọ́n ń pa rìdàrìdà.”"},{"SurahNumber":15,"VerseNumber":73,"Text":"Nítorí náà, ohùn igbe mú wọn nígbà tí òòrùn òwúrọ̀ yọ sí wọn"},{"SurahNumber":15,"VerseNumber":74,"Text":"A sì sọ òkè ìlú wọn di ìsàlẹ̀ rẹ̀ (ìlú wọ́n dojú bolẹ̀). A tún rọ òjò òkúta amọ̀ (sísun) lé wọn lórí"},{"SurahNumber":15,"VerseNumber":75,"Text":"Dájúdájú àwọn àmì wà nínú ìyẹn fún àwọn alárìíwòye"},{"SurahNumber":15,"VerseNumber":76,"Text":"Dájúdájú (ìlú náà) kúkú wà lójú ọ̀nà (tí ẹ̀ ń tọ̀ lọ tọ̀ bọ̀)"},{"SurahNumber":15,"VerseNumber":77,"Text":"Dájúdájú àmì wà nínú ìyẹn fún àwọn onígbàgbọ́ òdodo"},{"SurahNumber":15,"VerseNumber":78,"Text":"Àwọn ará ’Aekah náà jẹ́ alábòsí"},{"SurahNumber":15,"VerseNumber":79,"Text":"A sì gbẹ́san lára wọn. Dájújájú àwọn ìlú méjèèjì l’ó kúkú wà lójú ọ̀nà gban̄gba (tí ẹ̀ ń tọ̀ lọ tọ̀ bọ̀)"},{"SurahNumber":15,"VerseNumber":80,"Text":"Dájúdájú àwọn ará Ihò àpáta pe àwọn Òjíṣẹ́ ní òpùrọ́"},{"SurahNumber":15,"VerseNumber":81,"Text":"A sì fún wọn ní àwọn àmì Wa. Àmọ́ wọ́n gbúnrí kúrò níbẹ̀"},{"SurahNumber":15,"VerseNumber":82,"Text":"Wọ́n máa ń gbẹ́ àwọn ilé ìgbé ìfàyàbalẹ̀ sínú àwọn àpáta"},{"SurahNumber":15,"VerseNumber":83,"Text":"Ohùn igbe sì mú wọn nígbà tí wọ́n mọ́júmọ́"},{"SurahNumber":15,"VerseNumber":84,"Text":"Ohun tí wọ́n ń ṣe níṣẹ́ kò sì rọ̀ wọ́n lọ́rọ̀ (níbi ìyà)"},{"SurahNumber":15,"VerseNumber":85,"Text":"A kò ṣẹ̀dá àwọn sánmọ̀, ilẹ̀ àti n̄ǹkan t’ó wà láààrin àwọn méjèèjì bí kò ṣe pẹ̀lú òdodo. Dájúdájú Àkókò náà máa dé. Nítorí náà, ṣàmójúkúrò ní àmójúkúrò t’ó rẹwà"},{"SurahNumber":15,"VerseNumber":86,"Text":"Dájúdájú Olúwa rẹ ni Ẹlẹ́dàá, Onímọ̀"},{"SurahNumber":15,"VerseNumber":87,"Text":"Dájúdájú A fún ọ ní Sab‘u Mọthānī (ìyẹn, sūrah al-Fātihah) àti al-Ƙur’ān t’ó tóbi"},{"SurahNumber":15,"VerseNumber":88,"Text":"Ìwọ kò gbọdọ̀ ṣíjú rẹ wo ohun tí A fi ṣe ìgbádún ayé lóríṣiríṣi fún àwọn kan nínú wọn. Má ṣe banújẹ́ nítorí wọn. Kí o sì rẹ apá rẹ nílẹ̀ fún àwọn onígbàgbọ́ òdodo"},{"SurahNumber":15,"VerseNumber":89,"Text":"Kí o sì sọ pé: “Dájúdájú èmi ni olùkìlọ̀ pọ́nńbélé.”"},{"SurahNumber":15,"VerseNumber":90,"Text":"Gẹ́gẹ́ bí A ṣe sọ (ìyà) kalẹ̀ fún àwọn t’ó ń pín òdodo mọ́ irọ́"},{"SurahNumber":15,"VerseNumber":91,"Text":"àwọn tí wọ́n sọ al-Ƙur’ān di ìpínkúpìn-ín"},{"SurahNumber":15,"VerseNumber":92,"Text":"Olúwa rẹ fi Ara Rẹ̀ búra fún ọ pé, A máa bi gbogbo wọn ní ìbéèrè"},{"SurahNumber":15,"VerseNumber":93,"Text":"nípa ohun tí wọ́n ń ṣe níṣẹ́"},{"SurahNumber":15,"VerseNumber":94,"Text":"Nítorí náà, kéde n̄ǹkan tí A pa láṣẹ fún ọ. Kí o sì ṣẹ́rí kúrò lọ́dọ̀ àwọn ọ̀ṣẹbọ"},{"SurahNumber":15,"VerseNumber":95,"Text":"Dájúdájú Àwa yóò tó ọ (níbi aburú) àwọn oníyẹ̀yẹ́"},{"SurahNumber":15,"VerseNumber":96,"Text":"àwọn t’ó ń mú ọlọ́hun mìíràn mọ́ Allāhu. Láìpẹ́ wọ́n máa mọ̀"},{"SurahNumber":15,"VerseNumber":97,"Text":"Àwa kúkú ti mọ̀ pé dájúdájú ohun tí wọ́n ń wí ń kó ìnira bá ọ"},{"SurahNumber":15,"VerseNumber":98,"Text":"Nítorí náà, ṣe àfọ̀mọ́ pẹ̀lú ìdúpẹ́ fún Olúwa rẹ. Kí o sì wà nínú àwọn olùforíkanlẹ̀ (fún Un)"},{"SurahNumber":15,"VerseNumber":99,"Text":"Jọ́sìn fún Olúwa rẹ títí àmọ̀dájú (ìyẹn, ikú) yóò fi dé bá ọ"}]}