{"Id":231,"LanguageCodes":["knx"],"Name":"knx-unknown","Author":"Unknown","Language":"Kendayan","Description":"Kendayan","Direction":"ltr","Source":"https://www.islamic-invitation.com","Translations":[{"SurahNumber":54,"VerseNumber":1,"Text":"Pas (ari kiamat) samakin samak, bulatn pun tabalah"},{"SurahNumber":54,"VerseNumber":2,"Text":"Man kade’ iaka’koa (urakng-urakng musyrikin) nele’ soatu tanda (mukjijat), ia ka’kao bapaling man bakata, “(nian ialah) seher nang tarus manarus”"},{"SurahNumber":54,"VerseNumber":3,"Text":"Man iaka’koa dah ngatoki’ (Muhammad) man mangikuti kamao’annya, padahal satiap urusan udah ada katatapatn nya"},{"SurahNumber":54,"VerseNumber":4,"Text":"Man sungguh, udah atakng ka’ia ka’ ka’koa sangahe barita nang ka’ dalapmnya ada ancaman (atas kakafiratn)"},{"SurahNumber":54,"VerseNumber":5,"Text":"(koalah) soatu nikmat nang sampurana, tapi paringatatn-paringatatn koa nana’ baguna (bagi iaka’koa)"},{"SurahNumber":54,"VerseNumber":6,"Text":"Maka bapalinglah kao (Muhammad) dari iaka’koa ka’ ari (katika) panyaru’ (mala’ekat) ngincakng (iaka’koa) ka soatu nang nana’ ngarepoatn (ari pambalasatn)"},{"SurahNumber":54,"VerseNumber":7,"Text":"Panele’atn iaka’koa ta tunduk, katika iaka’koa kaluar dari subur. Saakan - akan iaka’koa buntak nang batarabangan"},{"SurahNumber":54,"VerseNumber":8,"Text":"Mang patuh iaka’koa sagara atakng ka’panyaru koa, urakng-urakng kafir bakata, “Nian ialah ari nang sulit”"},{"SurahNumber":54,"VerseNumber":9,"Text":"Sanape’ iaka’koa, kaum Nuh uga’ udah ngaloki’ (Rasul), maka iaka’koa ngaloki’ amba Kami (Nuh) man bakata, “ ia urakng gila!” lalu diusirnya man ancaman"},{"SurahNumber":54,"VerseNumber":10,"Text":"Maka ia (Nuh) ngadu ka’ Tuhannya, “Sasunggunya aku udah di kalahatn, maka tolonglah (aku)”"},{"SurahNumber":54,"VerseNumber":11,"Text":"Lalu Kami buka’atn pintu-pintu langit mang (nuruntatn) ai’ nang tacurah"},{"SurahNumber":54,"VerseNumber":12,"Text":"Man Kami jadiatn bumi nyamburatn mata- mata ai’ maka batamulah (ai’-ai’) koa sahingga (ngaruap nimbulatn) kaadaan (bancana) nang udah di tatapatn"},{"SurahNumber":54,"VerseNumber":13,"Text":"Man kami angkat ia (Nuh) ka’ atas (kapal) nang tabuat dari papatn man pasak"},{"SurahNumber":54,"VerseNumber":14,"Text":"Nang balayar mang pamalihara’an (pangawasan) Kami sabage balasatn bagi urakng nang udah di ingkari’ (kaumnya)"},{"SurahNumber":54,"VerseNumber":15,"Text":"Man sungguh, kapal koa udah Kami jadiatn sabage tanda (palajaratn). Maka adake’ urakng nang mao naap palajaran"},{"SurahNumber":54,"VerseNumber":16,"Text":"Maka nta batol dahsyatnya azab-Ku man paringatatn-Ku"},{"SurahNumber":54,"VerseNumber":17,"Text":"Man sungguh, udah Kami mudahatn al- Quran nto’ paringatatn, maka ada ke’ urakng-urakng nang mao naap palajaratn"},{"SurahNumber":54,"VerseNumber":18,"Text":"Kaum Ad pun udah babuat alek, maka nta niah dahsyatnya azab-Ku man paringatan- Ku"},{"SurahNumber":54,"VerseNumber":19,"Text":"Sasungguhnya Kami udah niepatn nyan nang niah ka’ iaka’koa ka’ ari sial tarus manarus"},{"SurahNumber":54,"VerseNumber":20,"Text":"Nang mamuat talino bagalimpangan, iaka’koa ampahe puhutn-puhutn kurma nang tumakng mang akar-akarnya"},{"SurahNumber":54,"VerseNumber":21,"Text":"Maka nta niah dahsyatnya azab-Ku man paringatatn-Ku"},{"SurahNumber":54,"VerseNumber":22,"Text":"Man sungguh, udah Kami mudahatn al- Quran nto’ paringatatn, maka adake’ urakng nang mao naap palajaran"},{"SurahNumber":54,"VerseNumber":23,"Text":"Kaum samud pun udah mandustaatn paringatatn koa"},{"SurahNumber":54,"VerseNumber":24,"Text":"Maka iaka’koa bakata, “ampahe diri’ akan ngikuti seko urakng talino (biasa) ka’ antara diri’? sungguh, kade ampakoa diri’ banar- banar udah sasat man gila"},{"SurahNumber":54,"VerseNumber":25,"Text":"Ahe ke’ wahyu koa dituruntatn ka’ ia ka’ antara diri’? Pastilah ia (saleh) urakng nang miah pangalok (man) sombong”"},{"SurahNumber":54,"VerseNumber":26,"Text":"Nae iaka’koa akan nau’an sae nang sabanarnya miah pangalak (man) sombong koa"},{"SurahNumber":54,"VerseNumber":27,"Text":"Sasungguhnya Kami akan ngirimpatn onta nang bini sabage cobaan bagi iaka’koa, maka tungguhlah iaka’koa man basabarlah (saleh)"},{"SurahNumber":54,"VerseNumber":28,"Text":"Man padahi’lah ka’ iaka’koa bahwa’ ai’ koa di bagi antara iaka’koa (mang onta bini koa) satiap urakng bahak namu giliran nyocok"},{"SurahNumber":54,"VerseNumber":29,"Text":"Maka iaka’koa nyaru’ ayukng nya, lalu ia naap (onta koa) man munuhnya"},{"SurahNumber":54,"VerseNumber":30,"Text":"Maka miah dahsyatnya azab-Ku man paringatatn-Ku"},{"SurahNumber":54,"VerseNumber":31,"Text":"Kami kirimpatn atas iaka’koa sote’ suara nang karas manguntur, maka jadilah iaka’koa ampahe batakng-batakng karikng nang lapok"},{"SurahNumber":54,"VerseNumber":32,"Text":"Man sungguh, udah kami mudahatn al- Quran nto’ paringatatn, maka adake’ urakng nang mao’ naap palajaran"},{"SurahNumber":54,"VerseNumber":33,"Text":"Kaum Lut pun udah mandustaatn paringatatn koa"},{"SurahNumber":54,"VerseNumber":34,"Text":"Sasungguhnya Kami kirimpatn ka’ ia ka’koa nyaru nang ngicakng batu-batu (nang ninihi’ iaka’koa) kacoali kaluarga Lut Kami salamatatn ia ka’koa ka’ akhir malam"},{"SurahNumber":54,"VerseNumber":35,"Text":"Sabage nikmat dari Kami. Ampakoalah Kami mare’ balasatn ka’ urakng-urakng nang basukur"},{"SurahNumber":54,"VerseNumber":36,"Text":"Man sungguh ia (Lut) udah maringatn iaka’koa akan ukuman kami, tapi iaka’koa mandustaatn paringatatn-Ku"},{"SurahNumber":54,"VerseNumber":37,"Text":"Man sungguh, iaka’koa udah mujuknya (agar nyarahatn) tamunya (ka’iaka’koa), lalu kami buta’atn mata iaka’koa, maka rasatnlah azab-Ku man paringatatn-Ku"},{"SurahNumber":54,"VerseNumber":38,"Text":"Man sungguh, ka’ ampagi ari nya iaka’koa banar-banar di timpa ajab nang tatap"},{"SurahNumber":54,"VerseNumber":39,"Text":"Maka rasatnlah siksa-Ku. Man paringatatn- Ku"},{"SurahNumber":54,"VerseNumber":40,"Text":"Man sungguh, udah Kami mudahatn al- Quran nto’ paringatatn, maka ada ke’ urakng nang mao naap palajaratn"},{"SurahNumber":54,"VerseNumber":41,"Text":"Man sungguh paringatatn udah atakng ka’ kaluarga Fir’aun"},{"SurahNumber":54,"VerseNumber":42,"Text":"Iaka’koa mustaatn mukjijat-mukjijat Kami samuanya, maka Kami azab iaka’koa mang azab dari nang Maha Pakasa, Maha Kuasa"},{"SurahNumber":54,"VerseNumber":43,"Text":"Ahe ke’urakng-urakng kafir ka lingkungan kita’ (kaum musyrikin) labih baik dari iaka’koa, ato ke’ kita’ udah ada bajaminan kabebasatn (dari azab) dalapm kitab-kitab de’e"},{"SurahNumber":54,"VerseNumber":44,"Text":"Ato iaka’koa bakata, “Kami nian golongan nang basatu nang pasti manang”"},{"SurahNumber":54,"VerseNumber":45,"Text":"Golongan koa pasti akan di kalahatn man iaka’koa akan mundur ka’balakang"},{"SurahNumber":54,"VerseNumber":46,"Text":"Bahkan ari kiamat koalah ari nang di janjiatn ka’iakoa man ari kiamat koa labih dahsyat man labih pahit"},{"SurahNumber":54,"VerseNumber":47,"Text":"Sungguh urakng-urakng nang badosa barada dalapm kasasatatn (ka’dunia) man akan barada dalapm naraka (ka’naherat)"},{"SurahNumber":54,"VerseNumber":48,"Text":"Ka’ ari iaka’ koadinyeret naraka ka muhananya, (dikataatn ka’iaka’koa), “rasakaatnlah dedelatn api naraka”"},{"SurahNumber":54,"VerseNumber":49,"Text":"Sungguh, Kami ciptaatn sagala sasuatu manurut ukuran"},{"SurahNumber":54,"VerseNumber":50,"Text":"Man parentah kami inggelah (mang) sote’ pakataatn ampahe besapatn mata"},{"SurahNumber":54,"VerseNumber":51,"Text":"Man sungguh, udah Kami binasaatn urakng nang sarupa mang kita’ (kakafiratnya), maka adake’ urakng nang mao naap palajaran"},{"SurahNumber":54,"VerseNumber":52,"Text":"Man sagala sasoatu nang udah ia ka’kao pamuat tacatat dalapm buku-buku catatan"},{"SurahNumber":54,"VerseNumber":53,"Text":"Man sagala (sasuatu) nang enek maopun nang aya’ (samuanya) tatulis"},{"SurahNumber":54,"VerseNumber":54,"Text":"Sungguh urakng-urakng nang batakwa barada ka’ taman-taman man sunge-sunge"},{"SurahNumber":54,"VerseNumber":55,"Text":"Ka’ tampat nang di repoi’ ka’ isi Tuhan nang Maha Kuasa. a"}]}