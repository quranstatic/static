{"Id":179,"LanguageCodes":["ff","ful"],"Name":"ful-rowadtranslatio","Author":"Rowad Translation Center And Islamhouse","Language":"Fulah","Description":"Fulah","Direction":"ltr","Source":"https://quranenc.com/en/browse/fulani_rwwad","Translations":[{"SurahNumber":10,"VerseNumber":1,"Text":"Alif, laam, raa. Ɗen ko Aayeeje Deftere ñeñaande nden"},{"SurahNumber":10,"VerseNumber":2,"Text":"Kere wonan yimɓe ɓen kaawasee, fii Men wahyii- ma e gorko jeyaaɗo e maɓɓe, wonnde : \"Jertin yimɓe ɓen? Wewliniraa(weltina) gomɗimɓe ɓen wonnde no woodani ɓe nokku goongaajo ka Joomi maɓɓe? Heeferɓe ɓen wi'i : \"Oo ko mbileejo feeñuɗo"},{"SurahNumber":10,"VerseNumber":3,"Text":"Pellet Joomi mon ko Alla on taguɗo kammuuli ɗin e leydi ndin nder balɗe jeegoo, refti O fotondiri ka dow Arsi, himo toppitoo fiyakkuuji ɗin. Alaa woo e tefoowo si wanaa ɓaawo duŋayee Makko. Ko on mo'on woni Joomi mooɗon, rewee Mo. E on ciftortaho? @Corrected"},{"SurahNumber":10,"VerseNumber":4,"Text":"Ko ka Makko woni ruttorde mon on denndaangal, ko fodoore Alla goongunde! Ko kanko woni fuɗɗude tagu ngun, refti O ruttita ngu fii yo O yoɓa ɓen gomɗimɓe ɓe golli golle moƴƴe e nunɗal. Ɓen heeferɓe kan, hino woodani ɓe njaram immorde e fatayɗam, e lepte muusuɗe sabu ko ɓe laatinoo hiɓe yedda"},{"SurahNumber":10,"VerseNumber":5,"Text":"Ko kanko woni waɗuɗo naange ngen jalbunge e lewru ndun nurɗundu, O eɓɓani ndu jipporɗe fii yo on anndu emmbere duuɓi ɗin e limoore nden. Alla tagiraali ɗin si wanaa e goonga. Himo fensitana Aayeeje ɗen yimɓe anndooɓe"},{"SurahNumber":10,"VerseNumber":6,"Text":"Hino e luutindirgol jemma e ñalorma ngol, e kon ko Alla tagi ka kammuuli e ka leydi, Maandeeji wonannde yimɓe gomɗuɓe"},{"SurahNumber":10,"VerseNumber":7,"Text":"Ɓen ɓe jortaaki hawrugol e Amen, ɓe weltori nguurndam aduna ɗam, ɓe deeƴiri ɗam, e ɓen tawɓe no welsindii e Aayeeje Amen ɗen"},{"SurahNumber":10,"VerseNumber":8,"Text":"Ɓen, jaaƴorde maɓɓe nden ko Yiite ngen, sabu kon ko faggittonoo"},{"SurahNumber":10,"VerseNumber":9,"Text":"Pellet, ɓen gomɗimɓe ɓe golli golle moƴƴe, Joomi maɓɓe feewnayɓe e gomɗinal maɓɓe ngal. Canɗi no ila ley maɓɓe ka Aljannaaji neema"},{"SurahNumber":10,"VerseNumber":10,"Text":"Noddaandu maɓɓe nder ton, ko \"Ya Alla senaade woodaniima\", hiwrondiral maɓɓe ngal ton, ko : \"Salaam\", [kisal]. Ko woni wattannde noddaandu maɓɓe, ko : \"Yettoore woodanii Alla, Jeyɗo Winndere nden"},{"SurahNumber":10,"VerseNumber":11,"Text":"Sinno Alla yaccinanayno yimɓe ɓen bone wano O yacciniranta ɓe moƴƴere, lajal maɓɓe ngal timminanteno ɓe. Men acca ɓen ɓe tamƴinaaki hawrugol e Amen e bewre maɓɓe nden hiɓe bumam-bumannoo"},{"SurahNumber":10,"VerseNumber":12,"Text":"Si lorra memii neɗɗanke on, o nodda men ɓaŋŋe makko, maa ko jooɗiiɗo, maa ko o dariiɗo. Tuma nde Men huncini mo lorra makko kan, o feƴƴira wa si o noddaano Men e lorra memuka mo. Ko wano non fantinooɓe ɓen cuɗiranaa kon ko ɓe gollaynoo"},{"SurahNumber":10,"VerseNumber":13,"Text":"Gomɗii Men halkiino gire adinooɓe on nde ɓe tooñunoo, Nulaaɓe maɓɓe ɓen addani ɓe ɓanngannduyeeji. Ɓe wonaano gomɗinooɓe. Ko wana nii Men yoɓirta yimɓe bomɓe ɓen"},{"SurahNumber":10,"VerseNumber":14,"Text":"Refti Men Men waɗi on lontotooɓe ka leydi ɓaawo maɓɓe, ha min ndaara no gollirton"},{"SurahNumber":10,"VerseNumber":15,"Text":"Si Aayeeje Amen ɓannguɗe ɗen janngaama e dow maɓɓe, ɓen ɓe tamƴinaaki hawrugol e Amen wi'a: \"Addu Alqur'aanaare goo hara wanaa ndee ɗoo\" maa \"wostonde\". Maaku : \"Haananaa lam nde mi waɗtitira nde immorde e ɓaŋŋe wonkii am. Mi jokkataa si wanaa kon ko wahayinaa e am. Min miɗo huli si mi yeddii Joomi am, lepte ñalaande mawnde"},{"SurahNumber":10,"VerseNumber":16,"Text":"Maaku : \"Sinno Alla muuyuno, mi janngataano nde e dow mooɗon, mi aanndintaande mon kadi. Gomɗii mi ñiiɓiino e mooɗon nguurndamado may- re. E on haqqiltaa"},{"SurahNumber":10,"VerseNumber":17,"Text":"Alaa ɓurɗo tooñude haa hewta on fefindiiɗo fenaande e hoore Alla, maa o fenni Aayeeje Makko ɗen. Si ko woni, o malnatah bomɓe ɓen"},{"SurahNumber":10,"VerseNumber":18,"Text":"Hiɓe rewa gaanin Alla kon ko lorrataa ɓe nafataa ɓe, hiɓe wi'a : \"Ko ɗii ɗoo woni tefanooji men ɗin ka Alla\". Maaku : \"E on yeetoto Alla ko O anndaa ka kammuuli wanaa ka leydi?\" Senayee woodanii Mo, O toowii gaay e ko ɓe sirkata"},{"SurahNumber":10,"VerseNumber":19,"Text":"Yimɓe ɓen laatanooki si wanaa mofte goote. Ɓe lurri. Sinno wanaa konngol adinoo ngol immorde ka Joomi maa, ñaaweteno hakkunde maɓɓe e kon ko ɓe lurraynoo"},{"SurahNumber":10,"VerseNumber":20,"Text":"Hiɓe wi'a : \"Ko haɗnoo Aaya jippinee e makko immorde ka Joomi makko?\" Maaku : \"Annde ko wirnii kon ko Alla woodanii.Habbitee; min komi habbitiiɗo wonndude e mo'on"},{"SurahNumber":10,"VerseNumber":21,"Text":"Si Men meeɗinirii yimɓe ɓen yurmeende ɓaawo lorra memnooka ɓe, jaka yoo hiɓe mari pewje e Aayeeje Amen ɗen. Maaku : \"Ko Alla ɓuri yaawude fewjoore\". Pellet, Nulaaɓe Amen ɓen hino winnda kon ko fewjoton"},{"SurahNumber":10,"VerseNumber":22,"Text":"Ko kanko woni doginoowo on ka njorndi e ka maayo, haa si on wonii ka laaɗe, ɗe doginira ɓe henndu laaɓndu, ɓe weltora ndu. Ara e majje henndu bippooru, mollooɗe (bempejje) ɗen ara e maɓɓe immorde e kala baŋŋe, ɓe fellita wonnde kamɓe ɓe huɓindaama, ɓe toroo Alla ko ɓe laɓɓinana Mo diina kan, [ɓe wi'a]: \"Si A daɗndii men e ɗum ɗoo, pellet, men laatoday e yettooɓe [Ma] ɓen"},{"SurahNumber":10,"VerseNumber":23,"Text":"Ɓaawo nde O daɗndi ɓe, e jaka yoo kamɓe hiɓe bewira ko leydi ko adaa e goonga. Ko onon yo yimɓe, anndee bewre mon nden yantay e wonkiiji mon. Ko dakamme nguurndam aduna. Refti ko ka Amen woni rutorde mon, Men yeetitoo on ko laatinoɗon gollaynoɗon"},{"SurahNumber":10,"VerseNumber":24,"Text":"Anndee misal nguurndam aduna ɗam, ko wano ndiyam ɗam Men jippini immorde ka kammu, puɗi leydi ndin jillondira e majjam ɗum ko yimɓe e neemoraaɗi ñaamata. Haa si ndi leydi ndi ƴettii cuɗaari mayri ndi cuɗike, yimɓe mayri ɓen jikka wonnde ko ɓe hattamɓe (soñugol) e mayri, yami- roore Amen ardira e mayri jemma maa ñalorma, Men waɗa (puɗi) ɗin soñaaɗi wa si tawii ɗi moƴ- ƴaano hanki mun. Ko wano nii Men fensitirta Aayeeje ɗen wonannde yimɓe miijitotooɓe ɓen"},{"SurahNumber":10,"VerseNumber":25,"Text":"Alla no nodda on faade e galle kisal, Himo fewna on Mo o muyyi faade e laawol focciingol ngol"},{"SurahNumber":10,"VerseNumber":26,"Text":"Hino woodani ɓen moƴƴimɓe (golle) moƴƴere e ɓeydaari. Nduggu hippataa geece maɓɓe ɗen, wanaa kadi koyeera. Ko ɓen woni yimɓe Aljanna ɓen, kamɓe ko ɓe duumotooɓe ton"},{"SurahNumber":10,"VerseNumber":27,"Text":"Ɓen faggitiiɓe boneeji ɗin, njoɓdi bone ko yeru makko. Koyeera hippay ɓe, Alanaa ɓe immorde ka Alla hay daɗndoowo, A sikkay geece maɓɓe ɗen ko hippiraa ko taƴontinnde jemma niɓɓutuɗo. Ko ɓen woni yimɓe Yiite, kamɓe ko luttooɓe ton"},{"SurahNumber":10,"VerseNumber":28,"Text":"Ñalnde Men mooɓindirta ɓe denndaangal, refti Men wi'ana ɓen sirkunooɓe : \"Wonee e nokku mon, onon e kafidiiɓe mon.\" Men senndindira hakkunde maɓɓe, kafidiiɓe maɓɓe ɓen wi'a : \"Wonaa menen wonunoɗon e rewude"},{"SurahNumber":10,"VerseNumber":29,"Text":"Alla yonii seedee hakkunde amen e mon. Si ko woni, men laatinoke welsindiiɓe gaay e dewe mon ɗen"},{"SurahNumber":10,"VerseNumber":30,"Text":"Ko ɗon wonkii kala jarriborte ko ki ardinnoo. Ɓe ruttitee ka Alla Giɗo maɓɓe on ka goonga; ko ɓe wonunoo fefindaande kon majjira ɓe"},{"SurahNumber":10,"VerseNumber":31,"Text":"Maaku : \"Ko hommbo arsikata on immorde ka kammu e ka leydi? Kaa ko hommbo jeyti nanɗe ɗen e giiɗe ɗen, ko hommbo kadi yaltinta ko wuuri e nder ko maayi, o yaltina ka maayi e nder ko wuuri, ko hommbo kadi yiilata fiyaaku on?\" Ɓe wi'ay : \"Ko Alla\". Maaku : \"E on hulatah"},{"SurahNumber":10,"VerseNumber":32,"Text":"Ko on ɗon mo'on Alla, woni jeyɗo on e goonga. Ko honɗum woni ɓaawo goonga si wanaa majjere? Ko honno firlitirte ɗon"},{"SurahNumber":10,"VerseNumber":33,"Text":"Ko wano nii konngol Joomi maa ngol jojjiri e hoore faasiqinɓe ɓen :wonnde pellet, ɓe gomɗintah"},{"SurahNumber":10,"VerseNumber":34,"Text":"Maaku : \"Hara no e kafidiiɓe mon ɓen on mo no fuɗɗa tagu refi o ruttita ngu [ɓaawo maayde]?\" Maaku :\"Ko Alla fuɗɗata tagu ngun refti O ruttita ngu. Ko honno fefindara ɗon [faade e meere]"},{"SurahNumber":10,"VerseNumber":35,"Text":"Maaku : \"Hara no e kafidiiɓe mon ɓen on fewnoowo e goonga?\" Maaku: \"Alla no feewna e goonga. E ko on fewnoowo e goonga ɓuri handude e jokkeede, kaa ko on mo feewantaa (hoore mon) si wanaa on fewna? Ko heɓi on sifa no ñaawirton"},{"SurahNumber":10,"VerseNumber":36,"Text":"Ko ɓuri ɗuuɗude e maɓɓe jokkah si wanah sikke. Pellet sikke ɗen duncataa e goonga kan hay e huunde. Pellet Alla ko Annduɗo ko ɓe gollata"},{"SurahNumber":10,"VerseNumber":37,"Text":"Sellatah ka ndee Alqur'aanaare fefindiree gaanin Alla, si ko woni, ko nde goonginnde ko woni yeeso mayre, e fensitunde deftere, sikke alaa e mayre, ko nde immorde ka Jeyɗo Winndere nden"},{"SurahNumber":10,"VerseNumber":38,"Text":"Kaa ɓe wi'ay : \"O fefindi nde?\" Maaku : \"Addee cortewol(simoore) yeru mayre, noddon kala mo haɗtanɗon gaanin Alla, si on laatike goonguɓe"},{"SurahNumber":10,"VerseNumber":39,"Text":"Ko woni, ɓe fennii ko ɓe huɓindaaki ganndal mun, [ko ɓe fenniri nde], ko nde tawnoo firo mayre araali ɓe taho. Ko wano non adinooɓe ɓen fennirnoo. Ndaaru ko honno battane tooñooɓe ɓen wa'unoo"},{"SurahNumber":10,"VerseNumber":40,"Text":"No e maɓɓe gomɗinɗo nde, no e maɓɓe kadi mo gomɗinaa nde. Ko Joomi maa ɓuri anndude bonnooɓe ɓen"},{"SurahNumber":10,"VerseNumber":41,"Text":"Si ɓe fennii ma, maaku : \"No woodani lam (njoɓdi) golle am, no woodani on (njoɓdi) kuuɗe mon. Onon ko on daɗndiiɓe ko mi gollata, min kadi ko mi daɗndiiɗo(kisdo) ko golloton"},{"SurahNumber":10,"VerseNumber":42,"Text":"No e maɓɓe ɓen heɗotooɓe ma. E ko annannta faaɗu ɓe ɓen, hay tawii ɓe haqqiltah"},{"SurahNumber":10,"VerseNumber":43,"Text":"No e maɓɓe on ndaaroowo ma. E ko an fewnata bunɗo on, hay si wonii ɓe yi'atah"},{"SurahNumber":10,"VerseNumber":44,"Text":"Pellet Alla tooñirtah yimɓe ɓen huunde, ko woni, ko yimɓe ɓen tooñata ko ko'e mun"},{"SurahNumber":10,"VerseNumber":45,"Text":"Ñalnde O mooɓoyta ɓe, wa'ata kona si ɓe ñiiɓaano si wanaa sa'a gooto e ñalorma, hiɓe anndandira hakkunde maɓɓe. Gomɗii ɓen fennuɓe kawral Alla ngal sooyii, ɓe wonaano feewuɓe"},{"SurahNumber":10,"VerseNumber":46,"Text":"Si Men hollii ma yoga e kon ko Men fodi ɓe, maa ɗum Men ƴettitii ma, (fow e mun), ko faade ka Amen woni ruttorde maɓɓe. Refti Alla ko seediiɗo e kon ko ɓe gollata"},{"SurahNumber":10,"VerseNumber":47,"Text":"Hino woodani mofte kala Nulaaɗo. Si Nulaaɗo maɓɓe on arii, ñaawiree hakkunde maɓɓe nunɗal, kamɓe ɓe tooñetaake"},{"SurahNumber":10,"VerseNumber":48,"Text":"Hiɓe wi'a: \"Ko honnde tuma woni ndee Fodoore, si on laatike goonguɓe"},{"SurahNumber":10,"VerseNumber":49,"Text":"Maaku : \"Mi waawanaa hoore am lorra wanaa nafa si wanaa ko Alla muuyi. Hino woodani mofte kala lajal. Si lajal maɓɓe ngal arii, ɓe nennirantaake saa'a ɓe ardinantaake kadi"},{"SurahNumber":10,"VerseNumber":50,"Text":"Maaku : \"Yeetee lam, si lepte Makko ɗen ardii on jemma maa ñalorma, ko honɗum bomɓe ɓen hawjiranta ɗe"},{"SurahNumber":10,"VerseNumber":51,"Text":"E ko tuma ɗe yani gomɗin ton ɗe? E ko jooni non, gomɗii on laatinoke hawjirɓe ɗum"},{"SurahNumber":10,"VerseNumber":52,"Text":"Refti tooñuɓe ɓen wi'anee : \"Meeɗee lepte luttugol. Hara on yoɓete si wanaa kon wonunoɗon e faggitaade"},{"SurahNumber":10,"VerseNumber":53,"Text":"Hiɓe habrino maa : \"Ɗum ko goonga?\" Maaku : \"Ko non, mi woondirii Joomi am, pellet ko ɗe goonga. On wonaali ronkinooɓe"},{"SurahNumber":10,"VerseNumber":54,"Text":"Sinno tabitanno kala wonkii tooñuki jeyno ko woni leydi, ki sottorayno ɗum. Ɓe suuɗi ninse ɗen ɓaawo nde ɓe yi'i lepte ɗen. Ñaawiree hakkunde maɓɓe nunɗal, kamɓe ɓe tooñetaake"},{"SurahNumber":10,"VerseNumber":55,"Text":"Anndee ko Alla woodani ko woni ka kammuuli e ka leydi. Anndee pellet, fodoore Alla nden ko goonga. Kono ko ɓuri ɗuuɗude e yimɓe ɓen anndaa"},{"SurahNumber":10,"VerseNumber":56,"Text":"Kanko Himo wuurna Himo wara; ko faade ka Makko ruttoteɗon"},{"SurahNumber":10,"VerseNumber":57,"Text":"Ko onon yo yimɓe, gomɗii waaju arii e mon immorde ka Joomi mon, e lekki fii (ñabbuuli) ko woni e ɓerɗe, e peewal, e yurmeende woannande gomɗimɓe ɓen"},{"SurahNumber":10,"VerseNumber":58,"Text":"Maaku : \"[Ko addan-mi on kon] ko ɓural Alla e yurmeende Makko; yo ɓe weltor ɗum ɗon. Ko ɗum ɓuri moƴƴude ko ɓe mooɓata"},{"SurahNumber":10,"VerseNumber":59,"Text":"Maaku : \"Yeetee lam, kon ko Alla jippinani on e arsike, waɗuɗon e mun ko harmi e ko dagii? -Maaku : \"Ko Alla duŋanii on? kaa ko e Alla fefindotoɗon (penaale)"},{"SurahNumber":10,"VerseNumber":60,"Text":"Ko honɗum woni sikke ɓen fefindotooɓe fenaande e hoore Alla, Ñalnde Darngal? Pellet, Alla ko Jom ɓural e dow yimɓe ɓen. Kono ko ɓuri ɗuuɗude e maɓɓe yettatah (neemaaji ɗin)"},{"SurahNumber":10,"VerseNumber":61,"Text":"A wonatah e fiyaaku, a janngataa e mayre e janngannde (Qur'aana), on gollataa e gollal si wanaa Men wonay seediiɓe e mooɗon tuma nde wonoton e mun. Wirnotaako gaay e Joomi maa yeru abbere jarra, wanaa ka leydi wanaa ka kam- mu; wanaa ko ɓuri ɗum fanɗude, wanaa ko ɓuri mawnude si wanaa no e nder deftere ɓanngunde"},{"SurahNumber":10,"VerseNumber":62,"Text":"Anndee yimɓe Alla ɓen, kulol alanaa ɓe, ɓe wonah sunoytoo"},{"SurahNumber":10,"VerseNumber":63,"Text":"Ɓen gomɗimɓe, ɓe woni hulooɓe [Alla]"},{"SurahNumber":10,"VerseNumber":64,"Text":"Hino woodani ɓe welo-welo ka nguurndam aduna e ka laakara. - Alaa bayloowo konnguɗi Alla ɗin -. Ko ɗum woni malal mawngal"},{"SurahNumber":10,"VerseNumber":65,"Text":"Wata konngol maɓɓe sunine. Pellet, teddungal ngal denndaangal ko Alla woodani. Ko kanko woni Nanoowo, Annduɗo"},{"SurahNumber":10,"VerseNumber":66,"Text":"Anndee ko Alla Heeranii ɓen wonɓe ka kammuuli e ɓen wonɓe ka leydi. E ko ɓen noddooɓe gaanin Alla jokkata e kafidiiɓe? Ɓe jokkaali si wanaa sikke, ɓe wonaali si wanaa fenooɓe"},{"SurahNumber":10,"VerseNumber":67,"Text":"Ko Kanko woni waɗanɗo on jemma on fii yo on deeƴu e maako, e ñalorma on yi'rɗo. Pellet, wonii e ɗum Maandeeji wonannde yimɓe nanooɓe"},{"SurahNumber":10,"VerseNumber":68,"Text":"Ɓe wi'i : \"Alla jogitike ɓiɗɗo\". Senayee woodanii Mo! Ko Kanko woni Galo yonndiɗiiɗo on. Hino woodani Mo kon ko woni ka kammuuli e kon ko woni ka leydi; alanah on cemmbe e ɗum. E on wowlay Alla ko on anndaa"},{"SurahNumber":10,"VerseNumber":69,"Text":"Maaku: \"Pellet, ɓen fefindotooɓe fenaande e hoore Alla ɓe maletaake"},{"SurahNumber":10,"VerseNumber":70,"Text":"Ko dakamme ka aduna, refti ko ka Amen woni ruttorde maɓɓe nden, refti Men meeɗina ɓe lepte sattuɗe ɗen sabu ko ɓe yeddiraynoo kon"},{"SurahNumber":10,"VerseNumber":71,"Text":"Janngan ɓe kabaaru Nuuhu, tuma nde o maakan-no yimɓe makko ɓen: \"Ko onon yo yimɓe, si tawii ñiiɓugol am (hakkunde mon) mawnii e mon, e waa- jorgol lam Aayeeje Alla ɗen, ko e Alla woni ko mi fawii. Haray fellitee fiyaaku mon on, e kafidiiɓe mon ɓen. Refti wata fiyaaku mon on wonan on ko mugii. Refti fewjaon lam (ko faalaɗon), wata on nennitanam"},{"SurahNumber":10,"VerseNumber":72,"Text":"Si on runtiima, mi lamndaaki on njoɓdi, njoɓdi am ndin wonaali si wanaa ka Alla. Mi yamiraama nde mi laatotoo e jebbiliiɓe ɓen"},{"SurahNumber":10,"VerseNumber":73,"Text":"Ɓe fenni mo. Men daɗndi mo kanko e wondiiɓe makko ɓen ka laana. Men waɗi ɓe lontotooɓe (ka leydi). Men yooli ɓen fennunooɓe Aayeeje Amen ɗen. Ndaaru ko honno battane jertinaaɓe (salii) ɓen waɗi"},{"SurahNumber":10,"VerseNumber":74,"Text":"Refti Men immini ɓaawo makko Nulaaɓe haa e yimɓe maɓɓe ɓen. Ɓe addani ɓe ɓanngannduyeeji. Ɓe wonaano gomɗinooɓe sabu ko fenniri ɗum kon ko adii. Ko wano nii Men notirta e ɓerɗe ɓen jaggituɓe"},{"SurahNumber":10,"VerseNumber":75,"Text":"Refti Men immini ɓaawo maɓɓe Muusaa e Haaruuna haa e Fir'awna e mbatu mun, wonndude e Aayeeje Amen ɗen. Ɓe mawnikini, ɓe woni yimɓe bomɓe"},{"SurahNumber":10,"VerseNumber":76,"Text":"Nde goonga kan ari e maɓɓe immorde e Amen, ɓe wi'i : \"Ɗum ɗoo ko mbilewu feeñungu"},{"SurahNumber":10,"VerseNumber":77,"Text":"Muusaa maaki: \"E on wi'anay goonga kan tuma ka ari e mon : E nee ko mbilewu nii? Hara le mbileeɓe ɓen maletaake"},{"SurahNumber":10,"VerseNumber":78,"Text":"Ɓe wi'i : \"E a aru men fii yo a yiltu men e ko men tawri kon baabiraaɓe amen ɓen, mawngu ngun laatano on onon ɗiɗo ka leydi? Menen men wonaali gomɗinooɓe on"},{"SurahNumber":10,"VerseNumber":79,"Text":"Fir'awna wi'i : \"Addanee lam kala mbileejo annduɗo"},{"SurahNumber":10,"VerseNumber":80,"Text":"Nde mbileeɓe ɓen arunoo, Muusaa maakani ɓe : \"Bugee(werle) ko bugotoɗon kon"},{"SurahNumber":10,"VerseNumber":81,"Text":"Tuma nde ɓe buginoo, Muusaa maaki : \"Kon ko adduɗon kon ko mbilewu, pellet, Alla bonnay ɗum. Pellet, Alla moƴƴintah golle bonnooɓe ɓen"},{"SurahNumber":10,"VerseNumber":82,"Text":"Alla no tabintinira Goonga kan Konnguɗi Makko ɗin, hay si bomɓe ɓen añii"},{"SurahNumber":10,"VerseNumber":83,"Text":"Gomɗinaano Muusaa si wanaa jurriiya e yimɓe makko ɓen, sabu kulol Fir'awna e mbatu maɓɓe ngun, nde ɓe fitinta ɓe. Pellet, Fir'awna ko townintinooɗo ka leydi, pellet, ko e fantimɓe ɓen o jeyaa"},{"SurahNumber":10,"VerseNumber":84,"Text":"Muusaa maaki: \"Ko onon yo yimɓe am, si on laatike gomɗimɓe Alla, haray ko e Makko fawotoɗon si on laatike jebbiliiɓe"},{"SurahNumber":10,"VerseNumber":85,"Text":"Ɓe wi'i : \"Ko e Alla men hoolori. Joomi amen, wata waɗu men fitina wonannde tooñooɓe ɓen"},{"SurahNumber":10,"VerseNumber":86,"Text":"Daɗndiraa men yurmeende Maa nden e yimɓe heeferɓe ɓen"},{"SurahNumber":10,"VerseNumber":87,"Text":"Men wahayini faade e Muusaa e neene-gooto makko on, wonnde: \"Wernee yimɓe mon ɓen Misra e cuuɗi, waɗon cuuɗi mon ɗin fewtuɗi (qibla), ñiiɓnon julde nden. Wewlinaa gomɗimɓe ɓen"},{"SurahNumber":10,"VerseNumber":88,"Text":"Muusaa maaki: \"Joomi amen, A okkii Fir'awna e mbatu mun ngun cuɗaari e jawle ka nguurndam aduna, Joomi amen, fii yo ɓe majjin gaay e laawol Maa ngol. Joomi amen, mehu(momtu) jawle maɓɓe ɗen, uddaa ɓerɗe maɓɓe ɗen, hara ɓe gomɗintaa haa ɓe yi'a lepte muusuɗe ɗen"},{"SurahNumber":10,"VerseNumber":89,"Text":"O daali: \"Gomɗii toraare mon nden jaabinaama. Ñiiɓee (e diina), wata on jokku laawol ɓen ɓe anndaa"},{"SurahNumber":10,"VerseNumber":90,"Text":"Men lummbini ɓiɗɓe Israa'iila ɓen maayo ngon. Fir'awna konu mun ngun jokkitiri ɓe bewre e jaggitere. Haa nde yoolagol ngol hewtitii mo, o wi'i: \"Mi gomɗinii wonnde reweteeɗo Alla si wanaa on Mo ɓiɗɓe Israa'iila ɓen gomɗini. Min ko mi jeyaaɗo e jebbiliiɓe ɓen"},{"SurahNumber":10,"VerseNumber":91,"Text":"E ko jooni non? Gomɗii a yeddiino ko ado, jeyaya-ɗaa e bonnooɓe ɓen"},{"SurahNumber":10,"VerseNumber":92,"Text":"Hannde Men daɗdnirte ɓanndu maa ndun, fii yo a wonan ɓen arooɓe ɓaawo maaɗa tasakuyee. Pellet, ko ɗuuɗi e yimɓe ɓen gaay e Aayeeje Amen ɗen ko welsindiiɓe"},{"SurahNumber":10,"VerseNumber":93,"Text":"Gomɗii Men weernii ɓiɗɓe Israa'iila ɓen weerde teddunde, Men arsike ɓe immorde e laaɓuɗi. Ɓe lurraali haa nde ganndal ngal ari e maɓɓe. Pellet, Joomi maa ñaawoya hakkunde maɓɓe Ñalnde Darngal, e kon ko ɓe luutondiraynoo e muuɗum"},{"SurahNumber":10,"VerseNumber":94,"Text":"Si a wonii e sikkitaare e kon ko Men jippinii e maaɗa, lanndii ɓen ɓe no jannga Deftere nden ado maaɗa. Gomɗii goonga kan arii maa immorde ka Joomi maa, wata a jeye e ɓen sikkitiiɓe"},{"SurahNumber":10,"VerseNumber":95,"Text":"Wata a jeye e ɓen fennuɓe Aayeeje Alla ɗen, laato-daa e sooyuɓe ɓen"},{"SurahNumber":10,"VerseNumber":96,"Text":"Pellet, ɓen ɓen konngol Joomi maa ngol jojji e mun ɓen ɓe gomɗintah"},{"SurahNumber":10,"VerseNumber":97,"Text":"hay si arii e maɓɓe kala Aaya, haa ɓe yi'a lepte muusuɗe ɗen"},{"SurahNumber":10,"VerseNumber":98,"Text":"Meeɗaali laataade e hoɗo gomɗingo, gomɗinal maɓɓe nafi ɓe si wanaa yimɓe yuunusa ɓen. Nde ɓe gomɗinnoo, Men huncanno ɓe lepte koyeera ɗen ka nguurndam aduna, Men dakmiti ɓe haa e saanga"},{"SurahNumber":10,"VerseNumber":99,"Text":"Sinno Joomi maa muuyuno, wonɓe ka leydi ɓen fow gomɗinayno. E an a doolay yimɓe haa ɓe wona gomɗimɓe"},{"SurahNumber":10,"VerseNumber":100,"Text":"Laatanaaki wonkii nde ki gomɗinta si wanaa e duŋayee Alla. Himo waɗa soɓe [lepte] ɗen e hoore ɓen ɓe haqqiltaa"},{"SurahNumber":10,"VerseNumber":101,"Text":"Maaku: \"Ndaaree ko honɗum woni ka kammuuli e ka leydi\". Aayeeje ɗen e jertinooje ɗen nafatah yimɓe ɓe gomɗintaa ɓen"},{"SurahNumber":10,"VerseNumber":102,"Text":"Hara hiɓe habbii si wanaa yeru ñalɗe ɓen feƴƴunooɓe ado maɓɓe? Maaku: \"Sabbitee, min miɗo wonndi e mo'on jeyaaɗo e sabbitiiɓe ɓen"},{"SurahNumber":10,"VerseNumber":103,"Text":"Reft Men daɗnda Nulaaɓe Amen ɓen e ɓen gom- ɗimɓe. Ko woni non jojjiri e Amen daɗndugol gomɗimɓe ɓen"},{"SurahNumber":10,"VerseNumber":104,"Text":"Maaku: \"Ko onon yo yimɓe, si on wonii e sikkitaare e diina am, (min) mi rewataa ɗin ɗi rewoton gaa nin Alla; ko mi rewata, ko Alla On waroowo on. Mi yamiraama nde mi laatotoo e gomɗimɓe ɓen"},{"SurahNumber":10,"VerseNumber":105,"Text":"E wonnde : \"Ñiiɓin yeeso maa ngon diina kan ko o ooñiiɗo, wata a wonu jeyaaɗo e sirkooɓe ɓen"},{"SurahNumber":10,"VerseNumber":106,"Text":"Wata a noddu gaanin Alla, kon ko nafatah ma lorrataa ma. Si a waɗii (ɗum), an dey haray a jeyaama ontuma e tooñooɓe ɓen"},{"SurahNumber":10,"VerseNumber":107,"Text":"Si Alla meminirii ma lorra, alaa huncoowo mo si wanaa Kanko. Si O faandike e maaɗa moƴƴere, alaa ruttoowo ɓural Makko ngal. Himo memina nde on Mo O muuyi e jeyaaɓe Makko ɓen. Ko Konko woni Haforoowo, Hinnotooɗo on"},{"SurahNumber":10,"VerseNumber":108,"Text":"Maaku : \"Ko onon yo yimɓe, gomɗii goonga ka arii mon immorde ka Joomi mon. Kala feewuɗo, e haray ko hoore-makko o feewani; kala kaadi majju- ɗo, haray ko e makko defii. Min wonaali fawaaɗo e hoore-mon"},{"SurahNumber":10,"VerseNumber":109,"Text":"Jokku ko wona ko e wahayineede kon e maaɗa, muñño-ɗaa haa Alla ñaawa. Ko Kanko woni moƴƴuɗo ñaawoore"}]}