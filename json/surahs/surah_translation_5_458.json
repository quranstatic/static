{"Id":458,"LanguageCodes":["ur","urd"],"Name":"urd-muhammadjunagar1","Author":"Muhammad Junagarhi, Muhammad Kazim","Language":"Urdu","Description":"Urdu","Direction":"ltr","Source":"","Translations":[{"SurahNumber":5,"VerseNumber":1,"Text":"ae iman walo! ahado paima1 pure karo,tumhare liye maweshi chaupae halal kiye gae hai,bajoz un ke jin ke nam pud kar suna diye jaenge magar haalate ehraam mein shikar ko halal jaanne wale na banna,yaqinan Allah tala jo chahe hukm karta hai"},{"SurahNumber":5,"VerseNumber":2,"Text":"ae iman walo! Allah tala ke shaayer2 ki be-hurmati na karo na adab wale mahino ki na haram mein qurbani hone wale, aur patte pehnae gae janwaro ki, jo kaba ko jare rahe ho,aur na un logo ki jo baitullah ke qasd se apne rub tala ke fazal aur us ki raza joi ki niyyath se ja rahe ho,haan jab tum ehram utar dalo tuh shikar khel sakte ho,jin logo ne tumhe masjid haraam se ruka tha un ki dushmani tumhe is bath par amada na kare ke tum hudh se guzar jao,neki aur parhezagari mein ek dosre ki imdad karte raho aur gunah aur zulm wa zyadati mein madad na karo,aur Allah tala se darte raho,be’shak Allah tala saqth saza dene wala hai"},{"SurahNumber":5,"VerseNumber":3,"Text":"tum par haraam kiya gaya murdar aur qoon aur qinzir ka gosht aur jis par Allah ke siva dosre ka nam pukara gaya ho,aur jo gala ghutne se mara ho, aur jo kisi zarb se mar gaya ho, aur jo onchi jagah se gir kar mara ho, aur jo kisi ke sing marne se mara ho,aur jise darindo ne phad khaya ho,lekin ose tum zubah kar dalo tuh haraam nahi,aur jo astano par zubah kiya gaya ho,aur ye ke qura ke tiro se faal-geri karo, ye sub budhtarin gunah hai,aaj kuffar tumhare deen se na’ummid ho gae,qabardar!tum un se na darna aur mujh se darte rehna,aaj mein ne tumhare liye deen ko kamil kar diya aur tum par apna in’aam bharpor kar diya aur tumhare liye Islam ke deen hone par raza mand ho gaya,pus jo shaqs shiddath ki bhok mein be-qarar ho jae,basharth ye ke kisi gunah ki taraf us ka mailan na ho,tuh yaqinan Allah tala maaf karne wala aur bahuth bada meherban hai"},{"SurahNumber":5,"VerseNumber":4,"Text":"aap se daryafth karte hai ke un ke liye kya kuch halal hai? aap keh dijiye ke tamam pak chize tumhare liye halal ki gai hai, aur jin shikar khelne wale janwaro ko tum ne sudhaar rakha hai yani jinhe tum thoda bahuth wo sikhate ho jis ki talim Allah tala ne tumhe de rakhi hai,pus jis shikar ko wo tumhare liye pakad kar rok rakhe,tuh tum us se khalo aur us par Allah tala ke nam ka zikr kar liya karo,aur Allah tala se darte raho,yaqinan Allah tala jald hisab lene wala hai"},{"SurahNumber":5,"VerseNumber":5,"Text":"kul pakiza chize aaj tumhare liye halal ki gai aur ahle kitab ka zabiha tumhare liye halal hai,aur paak daaman musalman aurte aur jo log tum se pehle kitab diye gae hai un ki paak daaman aurte bhi halal hai,jab ke tum un ka meher ada karo, is tarah ke tum un se ba-qaeda nikah karo,ye nahi ke elaniya zina karo ya poshida budhkari karo,munkirin iman ke amaal zaya aur akarath hai aur aqirath mein wo haarne walo mein se hai"},{"SurahNumber":5,"VerseNumber":6,"Text":"ae iman walo! jab tum namaz ke liye uto tuh apne muh ko aur apne hatho ko kuhniyo sameth dhulo,apne saro ka masah karo,aur apne pao ko taqno sameth dhulo aur agar tum janabath ki halath mein ho tuh ghusol karlo,haan agar tum bimar ho ya safar ki halath mein ho ya tum mein se koi haajath zarori se farigh ho kar aya ho,ya tum aurto se mile ho aur tumhe pani na mile tuh tum pak mitthi se temum karlo,ose apne chehro aur hatho par mal lo,Allah tala tum par kisi qism ki tangi dalna nahi chahta, balke us ka irada tumhe paak karne ka aur tumhe apni bharpor nemath dene ka hai,ta ke tum shukar ada karte raho"},{"SurahNumber":5,"VerseNumber":7,"Text":"tum par Allah tala ki jo nemate nazil hoi hai unhe yad rakho, aur us ke us ahad ko bhi jis ka tum se muaaheda hoa hai,jab ke tum ne kaha ke hum ne suna aur maana, aur Allah tala se darte raho,yaqinan Allah tala dilo ki batho ka jaanne wala hai"},{"SurahNumber":5,"VerseNumber":8,"Text":"ae iman walo! tum Allah ki qatir haq par qa’em ho jao, raasthi aur insaaf ke saath gawaahi dene waale ban jaao, kisi khaom ki adawath tumhe qilaf adl par amada na karde,adl kiya karo, jo parhezgari ke zyada qarib hai,aur Allah tala se darte raho,yaqin mano ke Allah tala tumhare amaal se baqabar hai"},{"SurahNumber":5,"VerseNumber":9,"Text":"Allah tala ka wada hai ke jo iman lae aur nek kam kare un ke liye wasi maghfirath aur bahuth bada ajr wa sawab hai"},{"SurahNumber":5,"VerseNumber":10,"Text":"aur jin logo ne kufr kiya aur hamare ehkam ko jhut-laaya wo, dozakhi hai"},{"SurahNumber":5,"VerseNumber":11,"Text":"ae iman walo! Allah tala ne jo ehsan tum par kiya hai ose yad karo jab ke ek khaom ne tum par dasth-daraazi karni chahi,tuh Allah tala ne un ke hatho ko tum tak pahochne se rok diya,aur Allah tala se darte raho aur momino ko Allah tala hee par bharosa karna chahiye"},{"SurahNumber":5,"VerseNumber":12,"Text":"aur Allah tala ne bani israel se ahad wa paima liya aur unhee mein se baara sardar hum ne muqarrar farmae, aur Allah tala ne farma diya ke yaqinan main tumhare sath hoon, agar tum namaz qayam rakhoge aur zakath dete rahoge aur mere rasulo ko mante rahoge aur un ki madad karte rahoge aur Allah tala ko behtar qarz dete rahoge,tuh yaqinan main tumhari boraiya tum se door rakhonga aur tumhe un jannato mein le jaonga jin ke niche chashme beh rahe hai,ab us ahad wa paima ke badh bhi tum mein se jo inkari ho jae,wo yaqinan rahe rasth se bhatak gaya"},{"SurahNumber":5,"VerseNumber":13,"Text":"phir un ke ahad shikni ki wajeh se hum ne un par apni lanath nazil farma di aur un ke dil saqth kar diye ke wo kalam ko us ki jageh se badal dalte hai aur jo kuch nasihath unhe ki gai thi us ka bahuth bada hissa bhula baite,un ki ek na ek qayaanath par tujhe ittela milti hee rahegi,haan thode se aise nahi bhi hai,pus tu unhe maf karta ja aur darguzar karta reh, be-shak Allah tala ehsan karne walo ko dosth rakhta hai"},{"SurahNumber":5,"VerseNumber":14,"Text":"aur jo apne aap ko nasrani kehte hai,hum ne un se bhi ahad wa paima liya,unhone bhi us ka bada hissa faramosh kar diya jo unhe nasihath ki gai thi,tuh hum ne bhi un ke aapas mein baghz wa adaawath dal di jo ta qayaamath rahegi, aur jo kuch ye karte thein an-qareeb Allah tala inhe sub bata dega"},{"SurahNumber":5,"VerseNumber":15,"Text":"ae ahle kitab! yaqinan tumhare pas hamara rasol (sallallahualaihiwasallam)aa chuka, jo tumhare samne kitaabullah ki ba-kasrath aisi batein zaaher kar raha hai jinhe tum chupa rahe thein aur bahuth si batho se darguzar karta hai,tumhare pas Allah tala ki taraf se noor aur wazeh kitab aa chuki hai"},{"SurahNumber":5,"VerseNumber":16,"Text":"jis ke zariye se Allah tala unhe jo raza e rub ke darpe ho salamti ki rahe bat-lata hai aur apni taufiq se andhero se nikal kar noor ki taraf lata hai aur rahe rasth ki taraf un ki rehbari karta hai"},{"SurahNumber":5,"VerseNumber":17,"Text":"yeqinan wo log kafir ho gae jinhone kaha ke Allah hee masih ibn maryam hai,aap un se keh dijiye ke agar Allah tala masih bin maryam aur us ki waleda aur ro-ye zamin ke sub logo ko halak kar dena chahe tuh kaun hai jo Allah tala par kuch bhi eqtiyar rakhta ho?asman wa zamin aur duno ke darmiyan ka kul mulk Allah tala hee ka hai jo chahta hai paida karta hai aur Allah tala har chiz par qaadir hai"},{"SurahNumber":5,"VerseNumber":18,"Text":"yahod wa nasara kehte hai ke hum Allah ke bete aur us ke dosth hai,aap keh dijiye ke phir tumhe tumhare gunaho ke ba’es Allah kyo saza deta hai ?nahi balke tum bhi us ki maqloq mein se ek insan ho, wo jise chahta hai baqsh deta hai aur jise chahta hai azaab karta hai,zamin wa asman aur un ke darmiyan ki har chiz Allah tala ki milkiyath hai aur osi ki taraf lautna hai"},{"SurahNumber":5,"VerseNumber":19,"Text":"ae ahal kitab! bil-yaqeen4 hamara rasol tumhaare pas rasulo ki aamd ke ek waqfe ke badh aa pahocha hai,jo tumhare liye saaf saaf bayan kar raha hai,ta ke tumhari ye bath na reh jae ke hamaare pas tuh koi bhalai borai sunane wala aya hee nahi,pus ab tuh yaqinan khush qabri sunane wala aur agah karne wala aa pahocha aur Allah tala har chiz par qaadir hai"},{"SurahNumber":5,"VerseNumber":20,"Text":"aur yad karo Mosa (alaihissalaam)ne apni khaom se kaha,ae meri khaom ke logo! Allah tala ke us ehsan ka zikr karo ke us ne tum mein se paighambar banae aur tumhe badshah banaya aur tumhe wo diya jo tamam aalam mein kisi ko nahi diya"},{"SurahNumber":5,"VerseNumber":21,"Text":"ae meri khaom walo! us muqaddas zamin mein dakhil ho jao jo Allah tala ne tumhare nam likh di hai, aur apni pusht ke bal ru-gardaani na karo, ke phir nuqsan mein ja pado"},{"SurahNumber":5,"VerseNumber":22,"Text":"unhone jawab diya ke ae Mosa, wahaa tuh zoor-aawar sarkash log hai aur jab tak wo waha se nikal na jae hum tuh hargiz waha na jaenge,haan agar wo waha se nikal jae tuh phir to hum (ba-khushi) chale jaenge"},{"SurahNumber":5,"VerseNumber":23,"Text":"do shaqso ne jo khuda taras logo mein se thein, jin par Allah tala ka fazl tha, kaha ke tum un ke pas darwaze mein tuh pahoch jao,darwaze mein qadam rakhte hee yaqinan tum ghalib aa jaoge aur tum agar momin ho tuh tumhe Allah tala hee par bharosa rakhna chahiye"},{"SurahNumber":5,"VerseNumber":24,"Text":"khaom ne jawab diya ke ae Mosa(alaihissalaam) jab tak wo waha hai, tabh tak hum har giz waha na jaenge,is liye tum aur tumhara parvardigar ja kar duno hee lad bhad lo,hum yahi baite hoe hai"},{"SurahNumber":5,"VerseNumber":25,"Text":"Mosa (alaihisslaam)kehne lahe il ahi! mujhe tuh bajuz apne aur mere bhai ke kisi aur par koi eqtiyar nahi,pus tu hum mein aur in na-farmqano mein judai karde"},{"SurahNumber":5,"VerseNumber":26,"Text":"irshad hoa ke ab zamin un par chalis sal tak haraam kardi gai hai,ye qaana badoosh5 idhar udhar sar garda phirte rahenge,is liye tum un fasiqo ke bare mein ghamgin na hona"},{"SurahNumber":5,"VerseNumber":27,"Text":"aadam(alaihissalam)ke duno beto ka khara khara haal bhi unhe suna do,un duno ne ek nazraana pesh kiya,un mein se ek ki nazar tuh qubol ho gai aur dosre ki maqbol na hoi,tuh wo kehne laga ke main tujhe maar hee dalonga,us ne kaha Allah tala taqwa walo ka hee amal qubol karta hai"},{"SurahNumber":5,"VerseNumber":28,"Text":"go tu mere qatl ke liye dast darazi kare,lekin main tere qatl ki taraf hargiz apne hath na badaonga ,main tuh Allah tala parvardigar aalam se khauf khata hoon"},{"SurahNumber":5,"VerseNumber":29,"Text":"main tuh chahta hoon ke tu mera gunah aur apne gunah apne sar par rakh le aur dozakhiyo mein shamil ho jae,zalimo ka yahi badla hai"},{"SurahNumber":5,"VerseNumber":30,"Text":"pus ose us ke nafs ne apne bhai ke qatl par amada kar diya aur us ne ose qatl kar dala, jis se nuqsan paane walo mein se ho gaya"},{"SurahNumber":5,"VerseNumber":31,"Text":"phir Allah tala ne ek kawwe ko bheja jo zamin khod raha tha,ta ke ose dikhae ke wo kis tarah apne bhai ki naash ko chupa de,wo kehne laga, hay afsoos! kya main aisa karne se bhi gaya guzra ho gaya ke us kawwe ki tarah apne bhai ki lash ko dafna deta? phir to (bada hee) pasheman aur sharminda ho gaya"},{"SurahNumber":5,"VerseNumber":32,"Text":"isi wajeh se hum ne bani israel par ye likh diya ke jo shaqs kisi ko baghair us ke, ke wo kisi ka qaatil ho, ya zamin mein fasad machane wala ho qatl kar dale,tuh goya us ne tamam logo ka qatl kar diya aur jo shaqs kisi ek ki jan bacha le,us ne goya tamam logo ko zinda kar diya aur un ke pas hamare bahuth se rasol zaaher dalile le kar aae,lekin phir us ke badh bhi un mein ke aksar log zamin mein zulm wa zyadati aur zabardsti karne wale hee rahe"},{"SurahNumber":5,"VerseNumber":33,"Text":"un ki saza jo Allah tala se aur us ke rasulo se lade aur zamin mein fasad karte phire, yahi hai ke wo qatl kar diye jae ya soli chada diye jae,ya muqalif janib se un ke hath pao kat diye jae,ya unhe jilawatan kar diya jae,ye tuh hoyi un ki dunyawi zillath aur qaari aur aqirath mein un ke liye bada bhari azaab hai"},{"SurahNumber":5,"VerseNumber":34,"Text":"haan jo log us se pehle tauba karle ke tum un par qaabo pa lo,tuh yaqin mano ke Allah tala bahuth badi baqshish aur rahem wa karam wala hai"},{"SurahNumber":5,"VerseNumber":35,"Text":"musalmano Allah tala se darte raho aur us ka qurb talaash karo aur us ki rah mein jihad karo ta ke tumhara bhala ho"},{"SurahNumber":5,"VerseNumber":36,"Text":"yaqin mano ke kafiro ke liye agar wo sub kuch ho, jo sari zamin mein hai balke osi ke misl aur bhi ho aur wo us sub ko qayamath ke din azabo ke badle fidye mein dena chahe tuh bhi na’mumkin hai,ke un ka fidya qubol kar liya jae,un ke liye tuh dardnak azaab hee hai"},{"SurahNumber":5,"VerseNumber":37,"Text":"ye chahenge ke dozakh mein se nikal jae, lekin ye hargiz us mein se na nikal sakenge,un ke liye tuh dayimi azaab hai"},{"SurahNumber":5,"VerseNumber":38,"Text":"chori karne wale mard aur aurath ke hath kat diya karo,ye badla hai us ka jo unhone kiya,azaab Allah ki taraf se, aur Allah tala quwwath wa hikmath wala hai"},{"SurahNumber":5,"VerseNumber":39,"Text":"jo shaqs apne gunah ke badh tauba karle aur islah karle tuh Allah tala rehmath ke sath us ki taraf lauthta hai,yaqinan Allah tala maf farmane wala meherbani karne wala hai"},{"SurahNumber":5,"VerseNumber":40,"Text":"kya tujhe malom nahi ke Allah tala hee ke liye zamin wa asman ki bad’shahath hai ? jise chahe saza de aur jise chahe maf kar de,Allah tala har chiz par qaadir hai"},{"SurahNumber":5,"VerseNumber":41,"Text":"ae rasol! aap un logo ke piche na khadiye, jo kufr mein sabqath kar rahe hai,qaah wo un (munafiqo) mein se ho, jo zabani tuh iman ka dawa karte hai lekin haqiqatan un ke dil ba-imaan nahi, aur yahodiyo mein se kuch log aise hai jo ghalath batein sunne ke aadi hai aur un logo ke jasoos hai jo ab tak aap ke pas nahi aae,wo kalmath ke asli mauqe ko chod kar unhe muta-ghayyar6 kar diya karte hai,kehte hai ke agar tum yahi hukm diye jao tuh qubol kar lena aur agar ye hukm na diye jao tuh alag thalag rehna, aur jis ka qaraab karna Allah ko manzor ho tuh aap us ke liye khudaayi hidaayath mein se kisi chiz ke muqtar nahi,Allah tala ka irada un ke dilo ko pak karne ka nahi,un ke liye dunya mein bhi badi zillath aur roswai hai aur aqirath mein bhi un ke liye badi saqth saza hai"},{"SurahNumber":5,"VerseNumber":42,"Text":"ye kaan laga laga kar jhut ke sunne wale aur ji bhar bhar kar haraam ke khane wale hai, agar ye tumhare pas aae tuh tumhe eqtiyar hai qwah un ke aapas ka faisla karo,qwah un ko taal do,agar tum un se muh bhi pheroge tuh bhi ye tum ko hargiz koi zarar nahi pahocha sakte aur agar tum faisla karo tuh un mein adl wa insaf ke sath faisla karo,yaqinan adl walo ke sath Allah muhabbath rakhta hai"},{"SurahNumber":5,"VerseNumber":43,"Text":"(tajjub ki bath hai ke) wo kaise apne pas taurath hote hoe jis mein ehkam e ilahi hai tum ko munsif banate hai,phir us ke badh bhi phir jate hai,dar asal ye iman wa yaqin wale hai hee nahi"},{"SurahNumber":5,"VerseNumber":44,"Text":"hum ne taurath nazil faramai hai,jis mein hidayath wa noor hai,yahodiyo mein isi taurath ke sath Allah tala ke manne wale ambiya (alaihissalam)aur ahalullaah aur ulema faisle karte thein, kyo ke unhe Allah ki us kitab ki hifazath ka hukm diya gaya tha aur wo us par eqrari gawah thein,ab tumhe chahiye ke logo se na daro aur sirf mera darr rakho,meri ayato ko thode thode mol par na becho,jo log Allah ki utari hoi wahi ke sath faisle na kare wo (pure aur puqta)kafir hai"},{"SurahNumber":5,"VerseNumber":45,"Text":"aur hum ne yahodiyo ke zimme taurath mein ye bath muqarrar kar di thi ke jan ke badle jan aur ankh ke badle ankh aur nak ke badle nak,aur kan ke badle kan,aur daanth ke badle daanth aur qaas zaqmo ka bhi badla hai,phir jo shaqs us ko maaf kar de tuh wo us ke liye kaffara hai aur jo log Allah ke nazil kiye hoe ke mutabiq, hukm7 na kare wahi log zalim hai"},{"SurahNumber":5,"VerseNumber":46,"Text":"aur hum ne un ke piche isa bin maryam ko bheja jo apne se pehle ki kitab yani taurath ki tasdiq karne wale thein aur hum ne unhe injeel ata farmai jis mein noor aur hidayath thi aur wo apne se pehle ki kitab taurath ki tasdiq karti thi aur wo sara’sar hidayath wa nasihath thi paarsa8 logo ke liye"},{"SurahNumber":5,"VerseNumber":47,"Text":"aur injeel walo ko bhi chahiye ke Allah tala ne jo kuch injeel mein nazil farmaya hai osi ke mutabiq hukm kare aur jo Allah tala ke nazil karda se hee hukm na kare wo (budhkar)fasiq hai"},{"SurahNumber":5,"VerseNumber":48,"Text":"aur hum ne aap ki taraf haq ke sath ye kitab nazil farmai hai jo apne se agli ktabo ki tasdiq karne wali hai aur un ki muhafiz hai,is liye aap un ke aapas ke mamlath mein isi Allah ki utari hoi kitab ke sath hukm ki jiye,is haq se hut kar un ki qwahisho ke piche na jaiye,tum mein se har ek ke liye hum ne ek dastor aur rah muqarrar kar di hai,agar manzor e maula hota tuh tum sub ko ek hee ummath bana deta,lekin us ki chahath hai ke jo tumhe diya hai us mein tumhe azmae,tum nekiyo ki taraf jaldi karo,tum sub ka rujo9 Allah hee ki taraf hai,phir wo tumhe har wo chiz bata dega jis mein tum eqtilaf karte rehte ho"},{"SurahNumber":5,"VerseNumber":49,"Text":"aap un ke mamlath mein khuda ki nazil karda wahi ke mutabiq hee hukm kiya ki jiye,un ki qwahisho ki tabedari na ki jiye aur un se hoshyar rahiye,ke kahi ye aap ko Allah ke utare hoe kisi hukm se idhar udhar na kare,agar ye log muh pher le tuh yaqin kare ke Allah ka irada yahi hai ke unhe unke baz gunaho ki saza de hee daa le aur aksar log na-farmaan hee hote hai"},{"SurahNumber":5,"VerseNumber":50,"Text":"kya ye log phir se jahiliyath ka fasila chahte hai,yaqin rakhne wale logo ke liye Allah tala se behtar faisle aur hukm karne wala kaun ho sakta hai"},{"SurahNumber":5,"VerseNumber":51,"Text":"ae iman walo tum yahod wa nasara ko dosth na banao,ye tuh aapas mein hee ek dosre ke dosth hai,tum mein se jo bhi un mein se kisi se dosti kare, wo be-shak unhee mein se hai, zalimo ko Allah tala hargiz rahe rasth nahi dikhata"},{"SurahNumber":5,"VerseNumber":52,"Text":"aap dekhenge ke jin logo ke dilo mein bimari hai,wo daud daud kar un mein ghus rahe hai aur kehte hai ke hamein qatra hai aisa na ho ke koi haadsa hum par pud jae,bahuth mumkin hai ke Allah tala fatah de de,ya apne pas se koi aur chiz lae,phir tuh ye apne dilo mein chupai hoi batho par(be-tarah) naadim hone lagenge"},{"SurahNumber":5,"VerseNumber":53,"Text":"aur imandar kahenge kya yahi wo log hai jo bade mubalegha10 se Allah ki qasme kha kha kar kehte hai ke hum tumhare sath hai,un ke amaal gharath hoe aur ye na-kaam ho ge"},{"SurahNumber":5,"VerseNumber":54,"Text":"ae iman walo tum mein se jo shaqs apne deen se phir jae,tuh Allah tala bahuth jald aisi khaom ko laega jo Allah ki mehbob hogi aur wo bhi Allah se muhabbath rakhti hogi,wo narm dil honge musalmano par aur saqth aur tez honge kuffar par,Allah ki rah mein jihad karenge aur kisi malamath karne wale ki malamath ki parwah bhi na karenge,ye hai Allah tala ka fazl,jise chahe de,Allah tala badi wus-ath wala aur zabardast ilm wala hai"},{"SurahNumber":5,"VerseNumber":55,"Text":"(musalmno) tumhara dosth khud Allah hai aur us ka rasol hai aur iman wale hai jo namazo ki pabandi karte hai aur zakath ada karte hai aur wo ruko (qusho wa quzo) karne wale hai"},{"SurahNumber":5,"VerseNumber":56,"Text":"aur jo shaqs Allah tala se aur us ke rasol se aur musalmano se dosti kare,wo yaqin mane ke Allah tala ki jamath hee ghalib rahegi"},{"SurahNumber":5,"VerseNumber":57,"Text":"musalmano! un logo ko dosth na banao jo tumhare deen ko hasi khel banae hoe hai (qaah)wo un mein se ho jo tum se pehle kitab diye gae ya kuffar ho,agar tum momin ho tuh Allah tala se darte raho"},{"SurahNumber":5,"VerseNumber":58,"Text":"aur jab tum namaz ke liye pukarte ho tuh wo ose hasi khel tehra lete hai,ye is waste ke be’aql hai"},{"SurahNumber":5,"VerseNumber":59,"Text":"keh dijiye ae yahodiyo aur nasraniyo tum hum se sirf is wajeh se dushmaniya kar rahe ho ke hum Allah tala par aur jo kuch hamari janib nazil kiya gaya hai aur jo kuch is se pehle utara gaya hai us par iman lae hai aur is liye bhi ke tum mein aksar fasiq hai"},{"SurahNumber":5,"VerseNumber":60,"Text":"keh dijiye ke kya mein tumhe batao?ke is se bhi zyada bore ajr pane wala Allah tala ke nazdik kaun hai ? wo jis par Allah tala ne lanath ki aur us par wo ghussa hoa aur un mein se baz ko bandar aur suwwar bana diya aur jinhone mabodaane batil ki parastish ki yahi log budh’tar darje wale hai aur yahi rahe rasth se bahuth zyada bhatakne wale hai"},{"SurahNumber":5,"VerseNumber":61,"Text":"aur jab tumhaare paas aate hai to kehte hai ke hum imaan laaye, halaan ke wo kufr liye hoye hee aaye thein aur osi kufr ke saath hee gaye bhi aur ye jo kuch chupa rahe hai, ose Allah ta’ala qoob jaanta hai"},{"SurahNumber":5,"VerseNumber":62,"Text":"aap dekhenge ke un mein aksar gunaah ke kaamo ki taraf aur zulm wa zyaadati ki taraf aur maal haraam khaane ki taraf lapak rahe hai, jo kuch ye kar rahe hai wo nihaayath bore kaam hai"},{"SurahNumber":5,"VerseNumber":63,"Text":"inhe un ke aabedh wa aalim jhoot baatho ke kehne aur haraam chizo ke khaane se kyo nahi rukte, be-shak bora kaam hai jo ye kar rahe hai"},{"SurahNumber":5,"VerseNumber":64,"Text":"aur yahodiyo ne kaha ke Allah ta’ala ke haath baandhe hoye hai, un hee ke haath baandhe hoye hai aur un ke is khaul ki wajeh se un par laanath ki gayi, balke Allah ta’ala ke duno haath khule hoye hai, jis taraah chaahta hai qarch karta hai aur jo kuch teri taraf tere rab ki jaanib se utaara jaata hai wo un mein se aksar ko to sarkashi aur kufr mein aur bada deta hai, aur hum ne un mein aapas mein hee qayaamath tak ke liye adaawath aur baghz daal diya hai,wo jab kabhi ladaayi ki aag ko bhadkaana chaahte hai to Allah ta’ala ose boja deta hai, ye mulk bhar mein shar wa fasaad machaate phirte hai aur Allah ta’ala fasaadiyo se muhabbath nahi karta"},{"SurahNumber":5,"VerseNumber":65,"Text":"aur agar ye ahle kitaab imaan laate aur taqwa eqtiyaar karte to hum un ki tamaam buraiyya maaf farma dete aur zaroor unhe raahath wa araam ki jannato mein le jaate"},{"SurahNumber":5,"VerseNumber":66,"Text":"aur agar ye log tauraath wa injeel aur un ki jaanib jo kuch Allah ta’ala ki taraf se naazil faramaaya gaya hai, un ke pure paabandh rehte to ye log apne upar se aur niche se roziya paate aur khaate, ek jamaath to un mein se darmiyaana rawish ki hai, baakhi un mein se bahuth se logo ke bure amaal hai"},{"SurahNumber":5,"VerseNumber":67,"Text":"aye rasool jo kuch bhi aap ki taraf aap ke rab ki jaanib se naazil kiya gaya hai, pahoncha di jiye, agar aap ne aisa na kiya to aap ne Allah ki risaalath ada nahi ki aur aap ko Allah ta’ala logo se bacha lega, be-shak Allah ta’ala kaafir logo ko hidaayath nahi deta"},{"SurahNumber":5,"VerseNumber":68,"Text":"aap keh di jiye ke aye ahle kitaab! tum dar asal kisi cheez par nahi, jab tak ke tauraath wa injeel ko aur jo kuch tumhaari taraf tumhaare rab ki taraf se utaara gaya hai qaayam na karo, jo kuch aap ki jaanib aap ke rab ki taraf se utra hai, wo un mein se bahuto ko sharaarath aur inkaar mien aur bhi badayega hee, to aap un kaafiro par ghamgeen na ho"},{"SurahNumber":5,"VerseNumber":69,"Text":"musalmaan, yahoodi sitaara parasth aur nasraani, koyi ho, jo bhi Allah ta’ala par aur qayaamath ke din par imaan laaye aur nek amaal kare wo mahez be-khauf rahega aur bil kul be-gham ho jayega"},{"SurahNumber":5,"VerseNumber":70,"Text":"hum ne bil yaqeen banu isarel se ahad wa paima liya aur un ki taraf rasulo ko bheja, jab kabhi rasool un ke paas wo ehkaam le kar aaye jo un ki apni mansha ke qilaaf thein to unhone un ki ek jamaath ki takzeeb ki aur ek jamaath ko qatl kar diya"},{"SurahNumber":5,"VerseNumber":71,"Text":"aur samajh baithe ke koyi pakad na hogi, pas andhe bhaire ban baithe, phir Allah ta’ala ne un ki tauba qubool ki, us ke baadh bhi un mein se aksar andhe bhaire ho gae, Allah ta’ala un ke amaal ko ba-qoobi dekhne waala hai"},{"SurahNumber":5,"VerseNumber":72,"Text":"be-shak wo log kaafir ho gaye jin ka qaul hai ke Masih ibn Maryam hee Allah hai, halaan ke khud Masih ne un se kaha tha ke aye bani israel! Allah hee ki ibaadath karo jo mera aur tumhaara sab ka rab hai, yaqeen maano ke jo shaqs Allah ke saath shareek karta hai, Allah ta’ala ne us par jannath haraam kardi hai, us ka thikaana jahannam hee hai aur gunehgaaro ki madath karne waala koyi nahi hoga"},{"SurahNumber":5,"VerseNumber":73,"Text":"wo log bhi qat-an kaafir ho gaye jinhone kaha Allah teen mein ka tisra hai, dar asal sivaaye Allah ta’ala ke koyi maboodh nahi, agar ye log apne is qaul se baaz na rahe to un mein se jo kufr par rahenge unhe almnaak azaab zaroor pahonchenge"},{"SurahNumber":5,"VerseNumber":74,"Text":"ye log kyo Allah ta’ala ki taraf nahi jhukte aur kyo esteghfaar nahi karte? Allah ta’ala to bahuth hee baqshne waala aur bada hee meherbaan hai"},{"SurahNumber":5,"VerseNumber":75,"Text":"Masih ibn Maryam siva paighambar hone ke aur kuch bhi nahi, us se pehle bhi bahuth se paighambar ho chuke hai, un ki waaleda ek raasth baaz aurath thi, duno maa bete khaana khaaya karte thein, aap dekhiye ke kis tarah hum un ke saamne dalile rakhte hai, phir ghaur ki jiye ke kis tarah wo phire jaate hai"},{"SurahNumber":5,"VerseNumber":76,"Text":"aap keh di jiye ke kya tum Allah ke siva un ki ibaadath karte ho, jo na tumhaare kisi nuqsaan ke maalik hai na kisi nafe ke, Allah hee qoob sunne aur puri tarah jaanne waala hai"},{"SurahNumber":5,"VerseNumber":77,"Text":"keh di jiye ke aye ahle kitaab! apne deen mein na-haq ghulo aur zyaadati na karo aur un logo ki nafsaani qaahisho ki pairvi na karo jo pehle se bahek chuke hai aur bahuto ko behka bhi chuke hai aur sidhi raah se hat gaye hai"},{"SurahNumber":5,"VerseNumber":78,"Text":"bani israel ke kaafiro par (hazrath) Dawood(alaihissalaam) aur (hazarth) Isa bin Maryam(alaihissalaam) ki zabaani laanath ki gayi, is wajeh se ke wo na-farmaaniya karte thein aur hadh se aage bad jaate thein"},{"SurahNumber":5,"VerseNumber":79,"Text":"aapas mein ek dosre ko bure kaamo se jo wo karte thein, rokte na thein, jo kuch bhi ye karte thein, yaqinan wo bahuth bura tha"},{"SurahNumber":5,"VerseNumber":80,"Text":"un mein se bahuth se logo ko aap dekhenge ke wo kaafiro se dostiya karte hai, jo kuch unhone apne liye aage bhej rakha hai, wo bahuth bura hai ke Allah ta’ala un se naraaz hoa aur wo hamesha azaab mein rahenge"},{"SurahNumber":5,"VerseNumber":81,"Text":"agar unhe Allah ta’ala par aur nabi par aur jo naazil kiya gaya hai us par imaan hota to ye kuffaar se dostiya na karte, lekin un mein aksar log faasiq hai"},{"SurahNumber":5,"VerseNumber":82,"Text":"yaqinan aap imaan waalo ka sab se zyaada dushman yahodiyo aur mushriko ko payenge, aur imaan waalo se sab se zyaada dosti ke qareeb aap yaqinan unhe payenge jo apne aap ko nasaara kehte hai, ye is liye ke un mein ulema aur ibaadath ke liye gosha nasheen afraadh paaye jaate hai, aur us wajeh se ke wo takabbur nahi karte"},{"SurahNumber":5,"VerseNumber":83,"Text":"aur jab wo rasool ki taraf naazil karda (kalaam) ko sunte hai, to aap un ki aankhe aanso se behte hoyi dekhte hai, is sabab se ke unhone haq ko pehchaan liya, wo kehte hai ke aye hamaare rab! hum imaan le aaye, pas to hum ko bhi un logo ke saath likh le, jo tasdeeq karte hai"},{"SurahNumber":5,"VerseNumber":84,"Text":"aur hamaare paas kaun sa uzr hai, ke hum Allah ta’ala par aur jo haq hum ko pahoncha hai us par imaan na laaye, aur hum baath ki ummeed rakhte hai ke hamaara rab hum ko nek logo ki rafaaqath11 mein daakhil kar dega"},{"SurahNumber":5,"VerseNumber":85,"Text":"is liye un ko Allah ta’ala, un ke us qaul ki wajeh se aise baagh dega jin ke niche nehre jaari hongi, ye un mein hamesha hamesha rahenge aur nek logo ka yahi badhla hai"},{"SurahNumber":5,"VerseNumber":86,"Text":"aur jin logo ne kufr kiya aur hamaari ayaath ko jhutlaate rahe, wo log dozakh waale hai"},{"SurahNumber":5,"VerseNumber":87,"Text":"aye imaan waalo! Allah ta’ala ne jo paakiza chize tumhaare waaste halaal ki hai un ko haraam math karo aur hadh se aage math niklo, be-shak Allah ta’ala hadh se nikalne waalo ko pasand nahi karta"},{"SurahNumber":5,"VerseNumber":88,"Text":"aur Allah ta’ala ne jo chize tum ko di hai un mein se halaal marghoob12 chize khaao aur Allah ta’ala se daro jis par tum imaan rakhte ho"},{"SurahNumber":5,"VerseNumber":89,"Text":"Allah ta’ala tumhaari qasmo mein lagho qasam par tum se mu-aaqeza13 nahi farmaata, lekin mu-aaqeza us par farmaata hai, ke tum jin qasmo ko mazbooth kardo, us ka kaffaara das muhtaajo ko khaana dena hai, ausad darje ka jo apne ghar waalo ko khilaate ho ya un ko kapda dena ya ek ghulaam ya laundi ko azaad karna hai, aur jis ko maqdoor14 na ho to teen din ke roze hai, ye tumhaari qasmo ka kaffaara hai, jab ke tum qasam khaalo aur apni qasmo ka qayaal rakho! isi tarah Allah ta’ala tumhaare waaste apne ehkaam bayaan farmaata hai, ta ke tum shukr karo"},{"SurahNumber":5,"VerseNumber":90,"Text":"aye imaan waalo! baath yahi hai ke sharaab aur juwwa aur thaan15 aur faal nikaalne ke paanse ke teer, ye sab gandhi baatein shaitaani kaam hai, in se bil-kul alag raho ta ke tum falaah-yaab ho"},{"SurahNumber":5,"VerseNumber":91,"Text":"shaitaan to yo chaahta hai ke sharaab aur juwwe ke zariye se tumhaare aapas mein adaawath aur baghz waaqe karaade aur Allah ta’ala ki yaad se aur namaaz se tum ko baaz rakhe, so ab bhi baaz aa jaao"},{"SurahNumber":5,"VerseNumber":92,"Text":"aur tum Allah ta’ala ki ita’ath karte raho aur rasool ki ita’ath karte raho aur ehtiyaath rakho, agar eraaz karoge to ye jaan rakho ke hamaare rasool ke zimme sirf saaf saaf pahonchaana dena hai"},{"SurahNumber":5,"VerseNumber":93,"Text":"aise logo par jo ke imaan rakhte ho aur nek kaam karte ho, us cheez mein koyi gunaah nahi jis ko wo khaate peete ho, jab ke wo log taqwa rakhte ho aur imaan rakhte ho aur nek kaam karte ho phir parhezgaari karte ho aur imaan rakhte ho phir parhezgaari karte ho aur qoob nek amal karte ho, Allah aise nekokaaro se muhabbath rakhta hai"},{"SurahNumber":5,"VerseNumber":94,"Text":"aye imaan waalo! Allah ta’ala qadre shikaar16 se tumhaara imtehaan karega, jin tak tumhaare haath aur tumhaare neze pahonch sakenge, ta ke Allah tala maloom karle ke kaun shaqs us se bin dekhte darta hai, so jo shaqs us ke baadh hadh se niklega us ke waaste dard-naak saza hai"},{"SurahNumber":5,"VerseNumber":95,"Text":"aye imaan waalo! (wehshi) shikaar ko qatl math karo jab ke tum haalath ehraam mein ho, aur jo shaqs tum se us ko jaan bojh kar qatl karega ta us par fidya waajib hoga jo ke masaawi hoga us jaanwar ke, jis ko us ne qatl kiya hai, jis ka faisla tum mein se do mutebar shaqs karde qaah wo fidya qaas chaupaayo mein se ho, jo niyaaz ke taur par kaabe tak pahochaaya jaaye aur qaah kaffaara masaakeen ko de diya jaaye aur qaah us ke baraabar roze rakh liye jaaye ta ke apne kiye ki shaamath ka maza chake, Allah ta’ala ne guzishta ko maaf kar diya aur jo shaqs phir aisi hee harkath karega to Allah ta’ala inteqaam lega aur Allah zabardast hai inteqaam lene waala"},{"SurahNumber":5,"VerseNumber":96,"Text":"tumhaare liye darya ka shikaar pakadna aur us ka khaana halaal kiya gaya hai, tumhaare fayede ke waaste aur musaafiro ke waaste aur khushki ka shikaar pakadna tumhaare liye haraam kiya gaya hai, jab tak tum haalath ehraam mein raho aur Allah ta’ala se daro jis ke paas jama kiye jaoge"},{"SurahNumber":5,"VerseNumber":97,"Text":"Allah ne kaabe ko, jo ke adab ka makaan hai logo ke qaayem rehne ka sabab qaraar de diya aur izzath waale mahine ko bhi aur haram mein qurbaani hone waale jaanwar ko bhi aur un jaanwaro ko bhi jin ke gale mein patthe ho, ye is liye ta ke tum us baath ka yaqeen karlo ke be-shak Allah tamaam aasmaano aur zameen ke andar ki chizo ka ilm rakhta hai aur be-shak Allah sab chizo ko qoob jaanta hai"},{"SurahNumber":5,"VerseNumber":98,"Text":"tum yaqeen jaano ke Allah ta’ala saza bhi saqt dene waala hai aur Allah ta’ala badi maghfirath aur badi rehmath waala bhi hai"},{"SurahNumber":5,"VerseNumber":99,"Text":"rasool ke zimme to sirf pahonchaana hai, aur Allah ta’ala sab jaanta hai, jo kuch tum zaaher karte ho aur jo kuch poshida rakhte ho"},{"SurahNumber":5,"VerseNumber":100,"Text":"aap farma dijiye ke na-paak aur paak baraabar nahi, go aap ko napaak ki kasrath bhali lagti ho, Allah ta’ala se darte raho, aye aqal-mandho! ta ke tum kamyaab ho"},{"SurahNumber":5,"VerseNumber":101,"Text":"ae imaan waalo! aisi baatein math pucho ke agar tum par zaaher kardi jaaye to tumhe na-gawaar ho aur agar tum zamaana nuzol-e-Qur’aan mein un baatho ko puchoge to tum par zaaher kaardi jayengi, sawalaath guzishta Allah ne maaf kar diye aur Allah badi maghfirath waala bade ilm waala hai"},{"SurahNumber":5,"VerseNumber":102,"Text":"aisi baatein tum se pehle aur logo ne bhi pochi thi phir un baatho ke munkir ho gaye"},{"SurahNumber":5,"VerseNumber":103,"Text":"Allah ta’ala ne, na buhaira17 ko mashro18 kiya hai aur na saayeba19 ko aur na wasila20 ko aur na haam21 ko, lekin jo log kaafir hai wo Allah ta’ala par jhot lagaata hai aur aksar kaafir aqal nahi rakhte"},{"SurahNumber":5,"VerseNumber":104,"Text":"aur jab un se kaha jaata hai ke Allah ta’ala ne jo ehkaam naazil farmaaye hai un ki taraf aur rasool ki taraf rujo karo, to kehte hai ke hum ko wahi kaafi hai jis par hum ne apne bado ko paaya, kya agar-che in ke bade na kuch samajh rakhte ho aur na hidaayath rakhte ho"},{"SurahNumber":5,"VerseNumber":105,"Text":"aye imaan waalo! apni fikr karo jab tum raahe raasth par chal rahe ho, to jo shaqs gumraah rahe us se tumhaara koyi nuqsaan nahi, Allah hee ke paas tum sab ko jaana hai phir wo tum sab ko bathla dega jo kuch tum sab karte thein"},{"SurahNumber":5,"VerseNumber":106,"Text":"aye imaan waalo! tumhaare aapas mein do shaqs ka gawaah hona munaasib hai, jab ke tum mein se kisi ko mauth aane lage, aur wasiyath karne ka waqth ho, wo do shaqs aise ho, ke deendaar ho, qaah tum mein se ho, ya ghair logo mein se do shaqs ho, agar tum kahi safar mein gaye ho aur tumhe mauth aa jaaye, agar tum ko shuba ho to un duno ko baadh namaaz rok lo phir duno Allah ki qasam khaaye ke hum is qasam ke ewaz koyi nafa nahi lena chaahte agar che koyi qaraabatdaar bhi ho aur Allah tala ki baath ko hum poshida na karenge, hum us haalath mein saqth gunehgaar honge"},{"SurahNumber":5,"VerseNumber":107,"Text":"phir agar us ki ittela ho ke wo duno gawaah kisi gunaah ke murtakib hoye hai to un logo mein se jin ke muqaable mein gunaah ka irtekaab hoa tha aur do shaqs jo sab mein qareeb-tar hai jahaan wo duno khade hoye thein, ye duno khade ho phir duno Allah ki qasam khaaye ke bil-yaqeen hamaari ye qasam un duno ki us qasam se zyaada raast hai aur hum ne zara tajaawuz nahi kiya, hum us haalath mein saqt zaalim honge"},{"SurahNumber":5,"VerseNumber":108,"Text":"ye qareeb zarya hai us amr ka ke wo log waaqe ko theek taur par zaaher kare ya us se dar jaaye ke un se qasme lene ke baadh qasme ulti pad jayengi aur Allah ta’ala se daro aur suno aur Allah ta’ala faasiq logo ko hidaayath nahi karta"},{"SurahNumber":5,"VerseNumber":109,"Text":"jis roz Allah ta’ala tamaam paighambaro ko jama karega phir irshaad farmayega ke tum ko kya jawaab mila tha,wo arz karenge ke hum ko kuch qabar nahi, tu hee be-shak poshida baatho ko pura jaanne waala hai"},{"SurahNumber":5,"VerseNumber":110,"Text":"jab ke Allah ta’ala irshaad farmayega ke aye Isa bin Maryam! mera in’aam yaad karo jo tum par aur tumhaari waaleda par hoa hai, jab main ne tum ko ruhul qudus se tayeed di, tum logo se kalaam karte thein godh mein bhi aur badi umr mein bhi aur jab ke main ne tum ko kitaab aur hikmath ki baatein aur tauraath aur injeel ki taleem di aur jab ke tum mere hukm se gaare22 se ek shakal banaate thein jaise parinde ki shakal hoti hai, phir tum us ke andar phook maar dete thein jis se wo parinda ban jaata tha mere hukm se aur tum accha kar dete thein maadar zaath andhe ko aur kodi ko mere hukm se aur jab ke tum murdo ko nikaal kar khada kar lete thein mere hukm se aur jab ke main ne bani israel ko tum se baaz rakha jab tum un ke paas dalile le kar aaye thein, phir un mein jo kaafir thein unhone kaha tha ke ba-juz khule jaadu ke ye aur kuch bhi nahi"},{"SurahNumber":5,"VerseNumber":111,"Text":"aur jab ke main ne hawaariyyeen ko hukm diya ke tum mujh par aur mere rasool par imaan laao unhone kaha ke hum imaan laaye aur aap shaahid rahiye ke hum pure farmabardaar hai"},{"SurahNumber":5,"VerseNumber":112,"Text":"wo waqt yaad ke qaabil hai jab ke hawaariyo ne arz kiya ke aye Isa bin Maryam! kya aap ka rab aisa kar sakta hai ke hum par asamaan se ek qwaan(dastar) naazil farmaade? aap ne farmaaya ke Allah se daro agar tum imaan waale ho"},{"SurahNumber":5,"VerseNumber":113,"Text":"wo bole ke hum ye chaahte hai ke us mein se khaaye aur hamaare dilo ko pura itmenaan ho jaaye aur hamaara ye yaqeen aur bad jaaye ke aap ne hum se sach bola hai aur hum gawaahi dene waalo mein se ho jaaye"},{"SurahNumber":5,"VerseNumber":114,"Text":"Isa bin Maryam ne dua ki ke aye Allah aye hamaare parvardigaar! hum par asmaan se khaana naazil farma ke wo hamaare liye yaani hum mein jo awwal hai aur jo baadh mein hai sab ke liye ek khushi ki baath ho jaaye aur teri taraf se ek nishaani ho jaaye aur tu hum ko rizkh ata farma de aur tu sab ata karne waalo se accha hai"},{"SurahNumber":5,"VerseNumber":115,"Text":"haq ta’ala ne irshaad farmaaya ke main wo khaana tum logo par naazil karne waala hoon, phir jo shaqs tum mein se us ke baadh, na-haq shanaasi karega to main us ko aisi saza donga ke wo saza dunya jahaan waalo mein se kisi ko na donga"},{"SurahNumber":5,"VerseNumber":116,"Text":"aur wo waqt bhi qaabil zikr hai jab ke Allah ta’ala farmaayega aye Isa bin Maryam kya tum ne in logo se keh diya tha ke mujh ko aur meri maa ko bhi alaawa Allah ke maboodh qaraar de lo! Isa arz karenge ke main to tujh ko munazzah23 samajhta hoon, mujh ko kisi tarah zeba na tha ke main aisi baath kehta jis ke kehne ka mujh ko koyi haq nahi, agar main ne kaha hoga to tujh ko us ka ilm hoga, tu to mere dil ke andar ki baath bhi jaanta hai aur main tere nafs mein jo kuch hai us ko nahi jaanta, tamaam ghaibo ka jaanne waala tu hee hai"},{"SurahNumber":5,"VerseNumber":117,"Text":"main ne to un se aur kuch nahi kaha magar sirf wahi jo tu ne mujh se kehne ko faramaaya tha ke tum Allah ki bandegi eqtiyaar karo jo mera bhi rab hai aur tumhaara bhi rab hai, main un par gawaah raha jab tak un mein raha phir jab tu ne mujh ko utha liya, to tu hee un par muttale24 raha aur tu har cheez ki puri qabar rakhta hai"},{"SurahNumber":5,"VerseNumber":118,"Text":"agar tu un ko saza de to ye tere bandhe hai aur agar tu un ko maaf farma de to tu zabardast hai hikmath waala hai"},{"SurahNumber":5,"VerseNumber":119,"Text":"Allah ta’ala irshaad farmayega ke ye wo din hai ke jo log sacche thein un ka saccha hona un ke kaam ayega, un ko baagh milenge jin ke niche nehre jaari hongi jin mein wo hamesha hamesha ko rahenge, Allah ta’ala un se raazi aur khush aur ye Allah se raazi aur khush hai, ye badi (bhaari) kamyaabi hai"},{"SurahNumber":5,"VerseNumber":120,"Text":"Allah hee ki hai saltanath asmaano ki aur zameen ki aur un cheezo ki jo un mein maujoodh hai aur wo har shay par puri khudrath rakhta hai"}]}