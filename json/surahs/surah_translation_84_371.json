{"Id":371,"LanguageCodes":["tg","tgk"],"Name":"tgk-wwwislamhouseco","Author":"Www.islamhouse.com","Language":"Tajik","Description":"Tajik","Direction":"ltr","Source":"https://quranenc.com/check/tajik_arifi/v1.0.0-csv.1 , https://quranenc.com/en/browse/tajik_arifi , https://quranenc.com ,","Translations":[{"SurahNumber":84,"VerseNumber":1,"Text":"Он гоҳ ки осмон шикофта шавад"},{"SurahNumber":84,"VerseNumber":2,"Text":"Ва ба [фармони] Парвардигораш гӯш фаро диҳад [ва таслим шавад]; ва сазовор аст [ки чунин кунад]"},{"SurahNumber":84,"VerseNumber":3,"Text":"Ва он гоҳ ки замин густурда [ва ҳамвор] шавад"},{"SurahNumber":84,"VerseNumber":4,"Text":"Ва ҳар чиро даруни худ дорад, берун резад ва тиҳӣ гардад"},{"SurahNumber":84,"VerseNumber":5,"Text":"Ва ба [фармони] Парвардигораш гӯш фаро диҳад [ва таслим шавад]; ва сазовор аст [ки чунин кунад]"},{"SurahNumber":84,"VerseNumber":6,"Text":"Эй инсон, бе гумон, ту дар роҳи [расидан ба] Парвардигорат сахт талошу кӯшиш мекунӣ; пас, Ӯро мулоқот хоҳӣ кард"},{"SurahNumber":84,"VerseNumber":7,"Text":"Ва аммо касе, ки нома [-и аъмолаш] ба дасти росташ дода шавад"},{"SurahNumber":84,"VerseNumber":8,"Text":"Ба зудӣ ба ҳисобе осон муҳосиба мешавад"},{"SurahNumber":84,"VerseNumber":9,"Text":"Ва шодмон ба сӯйи хонаводааш бозмегардад"},{"SurahNumber":84,"VerseNumber":10,"Text":"Ва аммо касе, ки номаи [аъмолаш] аз пушти сараш ба ӯ дода шавад"},{"SurahNumber":84,"VerseNumber":11,"Text":"Пас, ҳалоки худро хоҳад талабид"},{"SurahNumber":84,"VerseNumber":12,"Text":"Ва ба [оташи] ҷаҳаннами шуълавар хоҳад даромад"},{"SurahNumber":84,"VerseNumber":13,"Text":"Бе гумон, ӯ дар [дунё ба хотири гуноҳонаш] миёни хонаводаи худ шодмон буд"},{"SurahNumber":84,"VerseNumber":14,"Text":"Ӯ гумон мекард, ки ҳаргиз [ба назди Аллоҳ таоло] бознахоҳад гашт"},{"SurahNumber":84,"VerseNumber":15,"Text":"Оре, ҳамоно Парвардигораш аз ҳоли вай огоҳ буд"},{"SurahNumber":84,"VerseNumber":16,"Text":"Пас, ба шафақ савганд мехӯрам"},{"SurahNumber":84,"VerseNumber":17,"Text":"Ва савганд ба шаб ва он чиро фуру мепӯшад"},{"SurahNumber":84,"VerseNumber":18,"Text":"Ва савганд ба моҳ чун [фурӯғаш] комил шавад"},{"SurahNumber":84,"VerseNumber":19,"Text":"Ҳатман, маротибу ҳолоти мухталиферо яке пас аз дигаре [дар масири зиндагии дунявӣ] тай хоҳед кард"},{"SurahNumber":84,"VerseNumber":20,"Text":"Пас, ононро чи шуда, ки имон намеоваранд"},{"SurahNumber":84,"VerseNumber":21,"Text":"Ва [чаро] ҳангоме ки Қуръон бар онон тиловат шавад, саҷда намекунанд"},{"SurahNumber":84,"VerseNumber":22,"Text":"Балки касоне, ки кофир шуданд, пайваста [оёти илоҳиро] такзиб мекунанд"},{"SurahNumber":84,"VerseNumber":23,"Text":"Ва Аллоҳ таоло ба он чи дар дил пинҳон медоранд, донотар аст"},{"SurahNumber":84,"VerseNumber":24,"Text":"Пас, [эй паёмбар] ононро ба азоби дардноке башорат деҳ"},{"SurahNumber":84,"VerseNumber":25,"Text":"Магар касоне, ки имон овардаанд ва корҳои шоиста анҷом додаанд, ки барои онон подоше беминнат ва пайваста аст"}]}