{"Id":240,"LanguageCodes":["lg","lug"],"Name":"lug-fareeqmusa","Author":"Fareeq Musa","Language":"Ganda","Description":"Ganda","Direction":"ltr","Source":"","Translations":[{"SurahNumber":76,"VerseNumber":1,"Text":"Omuntu tajjukira nti waayitawo ekiseera kinene nga tayogerwako (nga tannatondebwa)"},{"SurahNumber":76,"VerseNumber":2,"Text":"Mazima ffe twatonda omuntu nga ava mu kwetabula kwamazzi (ag'omusajja n'omukazi) naye nga waakugezesebwa mu bulamu bwe. Kyetwava tumuwa okuwulira n'okulaba"},{"SurahNumber":76,"VerseNumber":3,"Text":"Mazima ddala twamulaga e kkubo, kiri gyali yeebaza naasinza Katonda omu oba ajeema n'awakanya"},{"SurahNumber":76,"VerseNumber":4,"Text":"Mazima ddala abakafiiri twabategekera enjegere n'amakoligo n'omuliro ogutuntumuka"},{"SurahNumber":76,"VerseNumber":5,"Text":"Mazima abakozi bobulungi bagenda kunywa ekyokunywa nga kitabuddwa mu kafuura"},{"SurahNumber":76,"VerseNumber":6,"Text":"Olwo nno luliba luzzi abaddu b'a Katonda abeeyisa obulungi kwebagendanga okunywa, lugenda kukulukuta nga buli muntu lumutuukako waali"},{"SurahNumber":76,"VerseNumber":7,"Text":"(Bagenda kutuuka kwebyo kubanga) kuno ku nsi baatuukiriza nnaziri zaabwe, era nga batya olunaku olwo obuzibu bwalwo obugenda okubuutikira e nsi n'eggulu"},{"SurahNumber":76,"VerseNumber":8,"Text":"Era bagabira abanaku ne bamulekwa nabasibe emmere awamu n'okuba nti bo bennyini bagyetaaga"},{"SurahNumber":76,"VerseNumber":9,"Text":"Nga bagamba nti mazima tubaliisa lwa Katonda tetubaagalamu mpeera wadde okwebaza"},{"SurahNumber":76,"VerseNumber":10,"Text":"(Ekitukozesa bino lwakuba nti) mazima ddala ffe tutya engeri gye tulisisinkanamu Katonda waffe ku lunaku e byenyi (bya bantu) lwe birijjula emitaafu nga byekabye"},{"SurahNumber":76,"VerseNumber":11,"Text":"N'olwekyo nno Katonda wakubawonya obuzibu bw'olunaku olwo era abawe okutangalijja kwe byenyi awamu n'essanyu"},{"SurahNumber":76,"VerseNumber":12,"Text":"Era wakubasasula olwobugumikiriza, nga abayingiza e jjana omuli ebyambalo bya Siliki (awamu nokuba nti kunsi abasajja baaziyizibwa okumwambala)"},{"SurahNumber":76,"VerseNumber":13,"Text":"Balituula mu ntebe ez'omuwendo nga besigamye, tebagenda kutukwako kwokya kwanjuba wadde obutiti"},{"SurahNumber":76,"VerseNumber":14,"Text":"Era nga mulimu emiti egiribakolera ebisiikirize, era nga nebibala byamu bigenda kuba byangu byakunoga"},{"SurahNumber":76,"VerseNumber":15,"Text":"Baligabulirwa ku sowane eza feeza era bakunywera ku girasi ezitemagana"},{"SurahNumber":76,"VerseNumber":16,"Text":"Ziritemegana anti ziriba zaakolebwa mu feeza, ziriba zimala bumazi okubeeramu ekyokunywa ekimalawo obwetaavu bwoyo anywa"},{"SurahNumber":76,"VerseNumber":17,"Text":"Era bagenda kuweebwa eby'okunywa ebiri mu girasi nga bitabulwamu entangawuzi"},{"SurahNumber":76,"VerseNumber":18,"Text":"Eyo nno egenda kuba nsulo mu jjana eyitibwa \"Salsabiila"},{"SurahNumber":76,"VerseNumber":19,"Text":"Bagenda kuweerezebwanga abaweereza abolubeerera, nga bwobatunulako bwoti olaba lu'ulu asasanyiziddwa"},{"SurahNumber":76,"VerseNumber":20,"Text":"Buli wonotunulanga mu jjana ng'olaba ebyengera ebisuffu n'obwanannyini obutaliiko kkomo"},{"SurahNumber":76,"VerseNumber":21,"Text":"Baliba bambadde engoye eza Siliki omuweweevu owakiragala ne Siliki omuzito, era bagenda kuba bawundiddwa nebikomo ebya feeza, era Mukama Katonda waabwe agenda kubawa ebyokunywa ebitukuvu"},{"SurahNumber":76,"VerseNumber":22,"Text":"(Baligambwa nti) Mazima ebyo byonna yempeera yammwe, mazima okutegana kwa mmwe kusiimiddwa"},{"SurahNumber":76,"VerseNumber":23,"Text":"Mazima ffe twakussaako Kur'ani (gwe Nabbi Muhammad) olussa"},{"SurahNumber":76,"VerseNumber":24,"Text":"Kale nno beera mugumikiriza ku kugera kwa Katondawo, togezaako okugondera omwonoonyi oba omuwakanyi yenna"},{"SurahNumber":76,"VerseNumber":25,"Text":"Era yogeranga kulinnya lya Mukama Katondawo enkya neggulo"},{"SurahNumber":76,"VerseNumber":26,"Text":"Ne mukiro muvunnamire ng'osaala era omutendereze mu ttumbi ebbanga ggwanvu"},{"SurahNumber":76,"VerseNumber":27,"Text":"Mazima abatakkiriza basinga kwagala birungi byansi ebyamangu, ne basuulayo gwannaggamba ku bikwata ku lunaku lw'enkomerero oluzito"},{"SurahNumber":76,"VerseNumber":28,"Text":"Ffe twabatonda ne tugumya e biyungo byabwe, naye nga bwe tuba twagadde (tuyinza okubazikiriza) ne tuleeta abantu abalala"},{"SurahNumber":76,"VerseNumber":29,"Text":"Mazima obubaka bwa Kur'ani buno kya kwebulirira era nga kyakujjukiza, n'olwekyo aba ayagadde asanye y'eteerewo ekkubo erimutuusa eri Katondawe"},{"SurahNumber":76,"VerseNumber":30,"Text":"Naye ate temusobola kwagala okugyako nga Katonda ayagadde, mazima Katonda lubeerera amanyi, assa buli kintu mussa lyako"},{"SurahNumber":76,"VerseNumber":31,"Text":"Ayingiza oyo gwaba ayagadde mu kusaasirakwe, ate bbo abalyazamanyi yabategekera ebibonerezo ebiruma"}]}