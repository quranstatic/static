{"Id":240,"LanguageCodes":["lg","lug"],"Name":"lug-fareeqmusa","Author":"Fareeq Musa","Language":"Ganda","Description":"Ganda","Direction":"ltr","Source":"","Translations":[{"SurahNumber":50,"VerseNumber":1,"Text":"Kaaf, ndayidde Kur’ani eyekitiibwa (mazima ggwe Muhammad oli mubaka wa Katonda era olunaku lw’enkomerero lwa kubaawo)"},{"SurahNumber":50,"VerseNumber":2,"Text":"Wabula bewunya okuba nti omutiisa (Nabbi Muhammad) yabajjira nga ava mu bo olwo nno abakaafiiri nebagamba nti kino kintu kya kitalo"},{"SurahNumber":50,"VerseNumber":3,"Text":"(Nebagamba nti) abaffe bwetufa netufuuka ettaka (ate tuli bakuzzibwa!), bwekiba bwekityo okwo kudda okuli ewala ennyo"},{"SurahNumber":50,"VerseNumber":4,"Text":"(Ekyo kibalemera bwereere okukkiriza anti) mazima tumanyi ekyo ettaka kye libakendezaako (nga lirya emibiri gyabwe) era tulina eggwanika erikuuma (buli kintu)"},{"SurahNumber":50,"VerseNumber":5,"Text":"Wabula (tebakoma kwekyo era) baalimbisa amazima bwe gabajjira olwo nno bo baali mu mbeera ey’ekigambo ekitali kinywevu, (olumu bagamba bati olulala ne bagamba kirala)"},{"SurahNumber":50,"VerseNumber":6,"Text":"Abaffe tebatunula ku ggulu waggulu waabwe (ne balaba) nga bwe twalizimba era netulinyiriza nga teririna bituli"},{"SurahNumber":50,"VerseNumber":7,"Text":"Ne nsi twagiseeteeza era netugissaamu ensozi ennywevu, netumeza mu yo mu buli mutindo oguwa essanyu"},{"SurahNumber":50,"VerseNumber":8,"Text":"Bibe ekizibula amaaso era ekyokubuulirira buli muddu adda eri Katonda"},{"SurahNumber":50,"VerseNumber":9,"Text":"Era tussa amazzi okuva waggulu agoomukisa, olwo nno netumeza nago amalimiro n'empeke ebikungulwa"},{"SurahNumber":50,"VerseNumber":10,"Text":"N’emitende emitumbiivu egirina ebirimba ebyeberese ku binnabyo"},{"SurahNumber":50,"VerseNumber":11,"Text":"Nga byakulya bya baddu, era tulamusa nago (amazzi) ettaka effu eriba likaze, nabwekutyo okuzuukira bwe kuliba"},{"SurahNumber":50,"VerseNumber":12,"Text":"Oluberyeberye lwabwe (abantu be Makkah) abantu ba Nuhu baalimbisa, n’abantu ababbika Nabbi wabwe mu luzzi, n’abekika kya Thamud"},{"SurahNumber":50,"VerseNumber":13,"Text":"Nabekika kya Aadi ne Firaawo ne baganda ba Luutu"},{"SurahNumber":50,"VerseNumber":14,"Text":"N’abantu be nsi y’ebibira, n’abantu ba Tubbai, bonna baalimbisa ababaka, olwo nno nebikakata (ebibonerezo) byange bye nalagaanyisa"},{"SurahNumber":50,"VerseNumber":15,"Text":"Abaffe twakoowa olwokutonda okwasooka (tube nga tweganya okubazzaawo)! nedda bo bali mu kutabulwa ku bikwata ku kutonda okupya"},{"SurahNumber":50,"VerseNumber":16,"Text":"Ng’ate ddala twatonda omuntu era tumanyi ekyo omwoyogwe kye gumulabankanya nakyo naye nga ffe tuli okumpi naye okusinga omusuwa (gwe) ogwobulamu"},{"SurahNumber":50,"VerseNumber":17,"Text":"Mu kiseera we bamugyirako ebimukwatako (ba Malayika) abakwatibwako ensonga ababiri, nga bakikola ku mukono ogwa ddyo, n’ogwa kkono nga buli omu atudde ku ludda lwe"},{"SurahNumber":50,"VerseNumber":18,"Text":"Olwo nno (omuntu) tayatula kigambo kyonna okugyako ng’aliko omulondoozi amubeerako buli kiseera"},{"SurahNumber":50,"VerseNumber":19,"Text":"Olwo nno obukambwe bwokufa nebujja mu mazima (nagambibwa nti) kino bulijjo kyobadde weewala"},{"SurahNumber":50,"VerseNumber":20,"Text":"Era engombe nefuuyibwa olwo lwe luliba olunaku olwalagaanyisibwa"},{"SurahNumber":50,"VerseNumber":21,"Text":"Buli muntu alijja nga aliko (Malayika) amugoba n’omujulizi"},{"SurahNumber":50,"VerseNumber":22,"Text":"(Omukozi weebibi aligambwa nti) mazima wali mu bulagajjavu ku nsonga eno, kakano tukuggyeko ekibikka olwo nno eriiso lyo olwaleero lyogi nnyo"},{"SurahNumber":50,"VerseNumber":23,"Text":"Munne (Malayika eyamuberangako) aligamba nti, bino bye nnina ebimuwaako obujulizi binywevu nnyo"},{"SurahNumber":50,"VerseNumber":24,"Text":"(Katonda aliragira Malayika alijja amugoba n'alimuwaako obujulizi nti) mukasuke mu muliro Jahannama buli mukafiiri omuwalaza we mpaka"},{"SurahNumber":50,"VerseNumber":25,"Text":"Eyekiikanga mu kkubo lyo bulungi, eyabukanga ebikomo (bya mateeka ga Katonda) omubusabuusa"},{"SurahNumber":50,"VerseNumber":26,"Text":"Oyo eyassa ku Katonda ekisinzibwa ekirala, kale nno mumukasuke mu bibonerezo ebikambwe"},{"SurahNumber":50,"VerseNumber":27,"Text":"(Sitane) munywanyiwe aligamba nti, ayi Mukama omulabirizi waffe simubuzanga, wabula (ye yennyini) yali mu bubuze obwewala"},{"SurahNumber":50,"VerseNumber":28,"Text":"(Katonda) aligamba nti temukayanira mu maaso gange nabawa dda okulabula (kwange nga mukyali ku nsi)"},{"SurahNumber":50,"VerseNumber":29,"Text":"Ekigambo tekikyusibwa gyendi (kasita mala okusalawo) era nze siyinza kuba mulyazamanyi eri abaddu"},{"SurahNumber":50,"VerseNumber":30,"Text":"(Mutye) olunaku lwe tuligamba omuliro Jahannama nti abaffe ojjudde, negugamba nti abaffe waliyo enyongeza"},{"SurahNumber":50,"VerseNumber":31,"Text":"E jjana erisembezebwa eri abo abatya Katonda, nga tekyali wala"},{"SurahNumber":50,"VerseNumber":32,"Text":"Nebagambibwa nti, ekyo kye mwalaganyisibwa nga kya kufunwa oyo yenna eyadda ewa Katonda, n'akuma butiribiri (amateekage)"},{"SurahNumber":50,"VerseNumber":33,"Text":"(Yye yooyo) eyatya Katonda omusaasizi ennyo awamu nokuba nga tamulabako, era najja (olwaleero ku lunaku lw’enkomerero) n’omutima ogwemalira ku Katonda"},{"SurahNumber":50,"VerseNumber":34,"Text":"(Baligambibwa nti) mugiyingire (e jjana) mu mirembe, olwo lwe lunaku olulitandika obulamu obwolubeerera"},{"SurahNumber":50,"VerseNumber":35,"Text":"Balifuna byonna bye baagala nga bali mu yo (e jjana), era tulina ebyo kubongeza"},{"SurahNumber":50,"VerseNumber":36,"Text":"Era emirembe emeka gye twazikiriza oluberyeberye lwabwe (bano abakuwakanya ggwe Nabbi Muhammad), nga bo baali bamaanyi okubasinga, nebetoloola ensi (nga bakola buli kye bagala), abaffe waliwo obuwonero"},{"SurahNumber":50,"VerseNumber":37,"Text":"Mazima mwekyo mulimu okubuulirira eri oyo alina omutima oba atega amatu era nga yenna waali (awuliriza)"},{"SurahNumber":50,"VerseNumber":38,"Text":"Era mazima twatonda eggulu omusanvu ne nsi neebiri wakati wa byombi mu nnaku mukaaga era tetwatukwako kukoowa kwonna"},{"SurahNumber":50,"VerseNumber":39,"Text":"Kale gumikiriza ebyo bye bagamba, otendereze ebitendo bya Mukama omulabirizi wo nga enjuba tennavaayo, ne nga tennagwa"},{"SurahNumber":50,"VerseNumber":40,"Text":"Era omutendereze ekiro nabuli luvannyuma lwa kuvunnama (okusaala e sswala ezalaalikibwa)"},{"SurahNumber":50,"VerseNumber":41,"Text":"Era wuliriza (ng’olinda) olunaku omukowooze lwalikowoola nga asinziira mu kifo kyo kumpi"},{"SurahNumber":50,"VerseNumber":42,"Text":"Olunaku lwe bali wulira okubwatuka okwa mazima, olwo nno lwe luliba olunaku lwokufuluma (okuzuukira okuva mu ntaana)"},{"SurahNumber":50,"VerseNumber":43,"Text":"Mazima ffe, ffe tuwa obulamu era netutta, era gye tuli yokka yeeri obuddo"},{"SurahNumber":50,"VerseNumber":44,"Text":"Ku lunaku ettaka lweriyatika neribavaako (nga bazuukira) nebajja misinde (gye tuli), okwo kwe kukungaanya era kuliba kwangu ku ffe"},{"SurahNumber":50,"VerseNumber":45,"Text":"Ffe tusinga okumanya bye bagamba, era ggwe toli ku bo asobola kubawaliriza, n’olwekyo buulirira nga okozesa Kur’ani, oyo yenna atya ebitiisa byange"}]}