{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":91,"VerseNumber":1,"Text":"၁။ နေနှင့်တကွ ၄င်း၏တောက်ပခြင်းကိုသော်လည်းကောင်း။"},{"SurahNumber":91,"VerseNumber":2,"Text":"၂။ နေကို ထက်ချပ်မကွာလိုက်လာသော လကိုသော်လည်းကောင်း။"},{"SurahNumber":91,"VerseNumber":3,"Text":"၃။ နေကို ထင်ရှားပေါ်လွင်စေသောနေ့ကိုသော်လည်းကောင်း။"},{"SurahNumber":91,"VerseNumber":4,"Text":"၄။ နေကို ကွယ်ပျောက်စေသောညကိုသော်လည်းကောင်း။"},{"SurahNumber":91,"VerseNumber":5,"Text":"၅။ မိုးကောင်းကင်နှင့် ၄င်းကို ဖန်ဆင်းတော်မူသောအရှင်မြတ်ကိုသော်လည်းကောင်း။"},{"SurahNumber":91,"VerseNumber":6,"Text":"၆။ ပထဝီမြေကြီးနှင့် ၄င်းကို ခင်းကျင်းထားတော်မူသောအရှင်မြတ်ကိုသော်လည်းကောင်း။"},{"SurahNumber":91,"VerseNumber":7,"Text":"၇။ ဝိညာဉ်နှင့် ၄င်းကို စုံလင်စေတော်မူသောအရှင်မြတ်ကိုသော်လည်းကောင်း။"},{"SurahNumber":91,"VerseNumber":8,"Text":"၈။ ဝိညာဉ်အား မိမိအတွက် မည်သည်က မှားသည်၊ မည်သည်က မှန်သည်ကို ခွဲခြားဝေဖန်နိုင်သည့် ဉာဏ်ပညာ ပေးသနားတော်မူခြင်းကိုသော်လည်းကောင်း ငါသက်သေထူတော်မူ၏။"},{"SurahNumber":91,"VerseNumber":9,"Text":"၉။ အမှန်မှာ အကြင်သူသည် မိမိဝိညာဉ်ကို သန့်ရှင်းဖြူစင်စွာထားအံ့၊ ထိုသူသည် အမှန်ပင်အောင်မြင်၏။"},{"SurahNumber":91,"VerseNumber":10,"Text":"၁၀။ အကြင်သူသည် မိမိဝိညာဉ်ကို မသန့်ရှင်း၊ ညစ်ညူးစေအံ့၊ ထိုသူသည် ဆုံးရှုံးသူအမှန်ပင်ဖြစ်အံ့။"},{"SurahNumber":91,"VerseNumber":11,"Text":"၁၁။ (သမုဒ်)လူမျိုးတို့သည် မာန်မာနထောင်လွှားခြင်းကြောင့် တရားတော်ကို လက်မခံပယ်ရှားကြ၏။"},{"SurahNumber":91,"VerseNumber":12,"Text":"၁၂။ ကြည့်ရှုလော့၊ သူတို့သည် မိမိတို့အထဲမှ အယုတ်မာအဆိုးသွမ်းဆုံးသောလူကို ရွေးချယ်ပြီးလျှင် အလွန်ကြောက် မက်ဖွယ်ကောင်းသည့်ဒုစရိုက်အမှုကို ပြုကျင့်ရန် ခိုင်းကြ၏။"},{"SurahNumber":91,"VerseNumber":13,"Text":"၁၃။ အလ္လာဟ်၏ တမန်တော်က သူတို့အား အချင်းတို့၊ ဤကုလားအုတ်မသည် အလ္လာဟ်အရှင်မြတ်၏ ဘဏ္ဍာတော် ဖြစ်၏၊ ၄င်းကို ရေမသောက်စေခြင်းငှာ ပိတ်ပင်တားဆီးခြင်း မပြုလုပ်ကြလင့်ဟု မိန့်တော်မူ၏။"},{"SurahNumber":91,"VerseNumber":14,"Text":"၁၄။ သို့သော် ထိုသူယုတ်တို့သည် မိမိတို့တမန်တော်ကို မယုံကြည်နားမထောင်ပဲ ကုလားအုတ်မ၏ ဒူးခေါက်ကြောကို လှီးဖြတ်ပစ်၏၊ ထို့ကြောင့်အလ္လာဟ်အရှင်မြတ်သည် သူတို့ကို မိမိတို့ပြစ်မှုကြောင့် စီရင်သုတ်သင်ပစ်တော်မူ၏၊ သူတို့၏ အိုးအိမ်တိုက်တာကိုလည်း ဖျက်ဆီးတော်မူ၏။"},{"SurahNumber":91,"VerseNumber":15,"Text":"၁၅။ အရှင်မြတ်သည် ထိုပျက်စီးမှုများကို နှမြောတော်မမူချေ။"}]}