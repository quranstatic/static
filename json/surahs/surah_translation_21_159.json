{"Id":159,"LanguageCodes":["fa","fas"],"Name":"fas-mohammadsadeqit","Author":"Mohammad Sadeqi Tehrani","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":21,"VerseNumber":1,"Text":"برای مردمان، (زمانِ) حسابشان نزدیک شد، حال آنکه آنان در (ژرفای) غفلتی رویگردانند"},{"SurahNumber":21,"VerseNumber":2,"Text":"هیچ‌گونه یادواره‌ی تازه‌ای از پروردگارشان برایشان نمی‌آید، مگر اینکه آن را به‌خوبی شنیدند، در حالی‌که ایشان بازی می‌کنند"},{"SurahNumber":21,"VerseNumber":3,"Text":"حال آنکه دل‌هایشان (از یاد خدا) رویگردان است. و آنان که ستم کردند پنهانی به نجوا برخاستند: «آیا این (مرد) جز بشری مانند شماست‌؟ آیا پس سوی سحر می‌روید در حالی‌که شما می‌بینید؟»"},{"SurahNumber":21,"VerseNumber":4,"Text":"(پیامبر) گفت: «پروردگارم (همه‌گونه) گفتار را در آسمان و زمین می‌داند و اوست بس شنوای بسیار دانا.»"},{"SurahNumber":21,"VerseNumber":5,"Text":"بلکه گفتند: « (این‌ها) پاره‌هایی پراکنده از خیالاتی (شوریده) است، بلکه آن را بربافته، بلکه او شاعری است. پس همان‌گونه که پیشینیان [:پیامبران پیشین] (با نشانه‌ای ربّانی) فرستاده شدند، باید برای ما (همانند آنها) نشانه‌ای بیاورد.»"},{"SurahNumber":21,"VerseNumber":6,"Text":"پیش از آنان هیچ مجتمعی - که آن را نابود کردیم - (به آیات ما) ایمان نیاوردند. پس آیا اینان (به نشانه‌ای ربّانی) ایمان می‌آورند؟"},{"SurahNumber":21,"VerseNumber":7,"Text":"و پیش از تو جز مردانی را که به آنان وحی کنیم گسیل نداشتیم و اگر نمی‌دانسته‌اید (و نتوانید هم بدانید) پس از یادآوران (کتاب‌های آسمانی) بپرسید"},{"SurahNumber":21,"VerseNumber":8,"Text":"و ایشان را جسدهایی که غذا نخورند قرار ندادیم و (در زندگی دنیا هم) جاودان نبوده‌اند"},{"SurahNumber":21,"VerseNumber":9,"Text":"سپس وعده(‌ی خود) را به آنان راست آوردیم، پس آنها و هر که را خواستیم نجات دادیم و افراط‌کاران را به هلاکت رساندیم"},{"SurahNumber":21,"VerseNumber":10,"Text":"همانا به راستی کتابی سویتان نازل کردیم که یادِ شما در آن است. آیا پس (از این هم) نمی‌اندیشید؟"},{"SurahNumber":21,"VerseNumber":11,"Text":"و چه بسیار مجتمعاتی را که ستمکار بودند در هم شکستیم و پس از آنها گروهی دیگر پدید آوردیم"},{"SurahNumber":21,"VerseNumber":12,"Text":"پس چون برخورد شدیدمان را احساس کردند ناگهان از آن می‌گریزند"},{"SurahNumber":21,"VerseNumber":13,"Text":"(هان! از آن برخورد) مگریزید و سوی آنچه در آن متنعم شدید و (سوی) مسکن‌هایتان بازگردید، شاید شما مورد پرسش قرار گیرید"},{"SurahNumber":21,"VerseNumber":14,"Text":"گفتند: «ای وای بر ما! ما بی‌گمان ستمگر بوده‌ایم.»"},{"SurahNumber":21,"VerseNumber":15,"Text":"پس خواستشان پیوسته همان بود، تا آنان را دروشدگانی (بی‌جان و) خاموشان گردانیدیم"},{"SurahNumber":21,"VerseNumber":16,"Text":"و ما آسمان و زمین و آنچه را میان آن دو است بازی‌کنان نیافریدیم"},{"SurahNumber":21,"VerseNumber":17,"Text":"اگر بخواهیم بازیچه‌ای برگیریم، به‌راستی آن را از پیش خود اختیار می‌کنیم‌؛ اگر کننده‌(ی این کار) بوده‌ایم"},{"SurahNumber":21,"VerseNumber":18,"Text":"بلکه با (نیروی) حق بر باطل می‌افکنیم، پس بینی‌اش را به خاک می‌کشاند، پس ناگهان (هم) آن نابود است. و وای بر شما از آنچه توصیف می‌کنید"},{"SurahNumber":21,"VerseNumber":19,"Text":"و هر که در آسمان‌ها و زمین است تنها برای اوست و کسانی که نزد اویند [:به او نزدیکند] از پرستش وی تکبر نمی‌ورزند و (هرگز) از آن حسرت بار (خسته و رنجور) نمی‌گردند"},{"SurahNumber":21,"VerseNumber":20,"Text":"شباروز، بی‌آنکه سستی ورزند (تنها او را) تنزیه می‌کنند"},{"SurahNumber":21,"VerseNumber":21,"Text":"یا برای خود خدایانی از زمین اختیار کرده‌اند (که) همانان (مردگان را) زنده می‌کنند؟"},{"SurahNumber":21,"VerseNumber":22,"Text":"اگر در آن دو [:زمین و آسمان] جز خدا، خدایانی (دیگر) بودند ، ناگزیر (این خدایان و زمین و آسمان) تباه می‌شدند. پس منزّه است خدا، پروردگار عرشِ (فرماندهی) از آنچه توصیف می‌کنند"},{"SurahNumber":21,"VerseNumber":23,"Text":"(خدا) از آنچه می‌کند بازخواست نمی‌شود و (حال آنکه) آنان بازخواست می‌شوند"},{"SurahNumber":21,"VerseNumber":24,"Text":"یا غیر از او خدایانی برای خود برگرفته‌اند؟ بگو: «برهانتان را بیاورید.» این است یادواره‌ی هر که با من است و یادواره‌ی هر که پیش از من بوده‌است. (نه!) بلکه بیشترشان حق را نمی‌دانند، پس از آن رویگردانند"},{"SurahNumber":21,"VerseNumber":25,"Text":"و ما پیش از تو هیچ رسولی نفرستادیم، جز (آنکه) سویش وحی می‌کنیم: «به‌راستی هیچ معبودی جز من نیست، پس تنها مرا بپرستید.»"},{"SurahNumber":21,"VerseNumber":26,"Text":"و گفتند: « (خدای) رحمان فرزندی برگرفته.‌» او منزّه است، بلکه (آنان) بندگانی گرامی شده‌اند"},{"SurahNumber":21,"VerseNumber":27,"Text":"در سخن بر او پیشی نمی‌گیرند، حال آنکه تنها به دستور او کار می‌کنند"},{"SurahNumber":21,"VerseNumber":28,"Text":"آنچه پیش رویشان و آنچه پشت (سر)شان است می‌داند، و جز برای کسی که (او) رضایت دهد شفاعت نمی‌کنند، حال آنکه از بیم او با تعظیم (وی) هراسانند"},{"SurahNumber":21,"VerseNumber":29,"Text":"و هرکس از آنان بگوید: «بی‌گمان من خدایی غیر از او هستم‌» پس آن گمراه دور را در دوزخ، کیفر می‌کنیم. (آری،) سزای ستمکاران را این گونه می‌دهیم"},{"SurahNumber":21,"VerseNumber":30,"Text":"آیا و کسانی که کافر شدند ندانستند که آسمان‌ها و زمین هر دو به هم پیوسته بوده‌اند، پس ما آن دو را از هم جدا ساختیم، و هر چیز زنده‌ای را از آب نهادیم؟ آیا پس (از این هم) ایمان نمی‌آورند؟"},{"SurahNumber":21,"VerseNumber":31,"Text":"و در زمین کوه‌هایی استوار نهادیم تا مبادا (زمین) آنان [:مردمان] را سرنگون سازد، و در آن راه‌های سراشیب فراخ پدید آوردیم، شاید راه یابند"},{"SurahNumber":21,"VerseNumber":32,"Text":"و آسمان را سقفی محفوظ (از سقوط و دستبرد شیطان‌ها) قرار دادیم، در حالی‌که آنان از نشانه‌های آن رویگردانند"},{"SurahNumber":21,"VerseNumber":33,"Text":"و اوست آن کس که شب و روز و خورشید و ماه را پدید آورده است، هر یک در جاده‌ای (فضایی) شناورند"},{"SurahNumber":21,"VerseNumber":34,"Text":"و پیش از تو برای هیچ بشری جاودانگی (در دنیا) قرار ندادیم. آیا اگر تو از دنیا بروی پس (از تو) آنان جاودانانند؟"},{"SurahNumber":21,"VerseNumber":35,"Text":"هر نفسی[:کسی] چشنده‌ی مرگ است. و شما را در حال آزمون با بد و نیک بسی گیرودار می‌کنیم، و تنها سوی ما بازگردانیده می‌شوید"},{"SurahNumber":21,"VerseNumber":36,"Text":"و هنگامی‌که تو را - کسانی که کافر شدند - بنگرند، جز (به) مسخره‌ات نمی‌گیرند. (گویند:) «آیا این همان کس است که خدایانتان را (به بدی) یاد می‌کند؟» حال آنکه آنان خودشان، به خدای رحمان کافرند"},{"SurahNumber":21,"VerseNumber":37,"Text":"انسان از شتابی آفریده شده است. به زودی آیاتم را به شما نشان می‌دهم، پس بر من (در نشانگری این آیات و عذاب) شتاب نمی‌کنید"},{"SurahNumber":21,"VerseNumber":38,"Text":"و می‌گویند: «اگر راست می‌گویید، این وعده‌(ی قیامت) کی خواهد بود؟»"},{"SurahNumber":21,"VerseNumber":39,"Text":"کاش آنان که کافر شده‌اند آن هنگام (و هنگامه) را می‌دانستند که اینان آتش را نه از چهره‌هاشان و نه از پشت‌هاشان باز نمی‌دارند و نه ایشانی یاری می‌شوند"},{"SurahNumber":21,"VerseNumber":40,"Text":"بلکه (آتش) ناگهان به آنان در می‌رسد؛ پس ایشان را بهت‌زده می‌کند؛ پس نه می‌توانند آن را از خود برگردانند و نه آنان مهلت داده می‌شوند"},{"SurahNumber":21,"VerseNumber":41,"Text":"و بی‌گمان پیامبرانی پس از تو (نیز) همانا ریشخند شدند. پس کسانی که آنان را مسخره می‌کردند، آنچه که آن را به ریشخند می‌گرفتند. بحق گریبان‌شان را گرفت"},{"SurahNumber":21,"VerseNumber":42,"Text":"بگو: «چه کسی شما را در شب و روز از (عذاب خدای) رحمان نگهبانی پایدار می‌کند؟» بلکه آنان از یاد پروردگارشان رویگردانانند"},{"SurahNumber":21,"VerseNumber":43,"Text":"یا برای آنان خدایانی (غیر از ما) هستند که ایشان را از گزندمان حمایت می‌کنند؟ (آنان) نه توان یاری خودشان را دارند و نه از جانب ما همراهی می‌شوند"},{"SurahNumber":21,"VerseNumber":44,"Text":"بلکه اینان و پدرانشان را (از نعمت‌هایی) برخوردار کردیم، تا عمرشان آنان به درازا کشید. پس آیا نمی‌بینند که ما زمین را می‌آیم [:درمی‌گیریم،] در حالی‌که آن را از اطرافش فرومی‌کاهیم؟ پس آیا آنان پیروزمندانند؟"},{"SurahNumber":21,"VerseNumber":45,"Text":"بگو: «من شما را فقط به وسیله‌ی (این) وحی هشدار می‌دهم.‌» و کَران -هنگامی که هشدار داده شوند- نمی‌شنوند"},{"SurahNumber":21,"VerseNumber":46,"Text":"و اگر وزشی از (باد) عذاب پروردگارت به آنان در رسد، آنان بی‌چون و بی‌گمان گویند: «ای وای بر ما! (که) همواره ستمکاران بوده‌ایم.‌»"},{"SurahNumber":21,"VerseNumber":47,"Text":"و ترازوهای قسط (فاضلانه) را، در روز رستاخیز می‌نهیم. پس هیچ کس (هرگز) چیزی ستم نبیند و اگر (هم کار و کرداری) هم‌وزن دانه‌ی خردلی باشد (هم)آن را می‌آوریم. و در حسابگری ما کفایت است"},{"SurahNumber":21,"VerseNumber":48,"Text":"به‌راستی و درستی، ما به موسی و هارون فرقان [:جداسازی حق را از باطل] و روشنایی و یادواره‌ای برای پرهیزگاران دادیم"},{"SurahNumber":21,"VerseNumber":49,"Text":"(همان) کسانی که از پروردگارشان در نهان می‌هراسند، حال آنکه از (آن) ساعت - از روی عظمتش - هراسناکند"},{"SurahNumber":21,"VerseNumber":50,"Text":"و این (کتاب) یادواره‌ای مبارک است (که) آن را نازل کردیم. آیا پس (همین) شما، همان را انکار می‌کنید؟"},{"SurahNumber":21,"VerseNumber":51,"Text":"و به‌راستی و درستی، از پیش به ابراهیم رشدش (و رشادتش) را دادیم، حال آنکه ما به (شایستگی) او بسی دانا بوده‌ایم"},{"SurahNumber":21,"VerseNumber":52,"Text":"چون که به پدرش و قومش گفت: «این مجسمه‌هایی که شما با تعظیم دل داده و ملازم آنها شده‌اید چیستند؟»"},{"SurahNumber":21,"VerseNumber":53,"Text":"گفتند: «پدران خود را پرستندگان آنها یافتیم.»"},{"SurahNumber":21,"VerseNumber":54,"Text":"گفت: «همواره شما و پدرانتان -بی‌گمان- در گمراهی آشکارگری بوده‌اید.»"},{"SurahNumber":21,"VerseNumber":55,"Text":"گفتند: «آیا حق را برای ما آورده‌ای. یا تو از بازی‌کنندگانی‌؟»"},{"SurahNumber":21,"VerseNumber":56,"Text":"گفت: « (نه،) بلکه پروردگارتان، پروردگار آسمان‌ها و زمین است. (همان) کسی که آنها را با فطرت توحیدی پدید آورده و من بر این (حقیقت) از گواهانم.»"},{"SurahNumber":21,"VerseNumber":57,"Text":"«و سوگند به خدا، پس از آنکه در حال پشت نمودن برفتید، همانا بی‌گمان در کار بتانتان کید و مکری (بحق) خواهم کرد.»"},{"SurahNumber":21,"VerseNumber":58,"Text":"پس آنان را - جز بزرگشان را - شکسته و تکه تکه کرد، شاید ایشان سوی آن [:بزرگ] برگردند"},{"SurahNumber":21,"VerseNumber":59,"Text":"گفتند: «کسی که با خدایان ما چنان کرده، او بی‌چون و بی‌گمان از ستمکاران است‌.»"},{"SurahNumber":21,"VerseNumber":60,"Text":"گفتند: « جوانی را شنیدیم (که) آنها را (به بدی) یاد می‌کرد (و) به او ابراهیم گفته می‌شود.»"},{"SurahNumber":21,"VerseNumber":61,"Text":"گفتند: «پس او را برابر دیدگان مردمان بیاورید، شاید آنان (او را) بنگرند.»"},{"SurahNumber":21,"VerseNumber":62,"Text":"گفتند: «ابراهیم! آیا تو با خدایان ما این(چنین) کردی‌؟»"},{"SurahNumber":21,"VerseNumber":63,"Text":"گفت: «بلکه بزرگشان چنان کرده است. پس از آنان بپرسید؛» اگر سخن می‌گفته‌اند"},{"SurahNumber":21,"VerseNumber":64,"Text":"پس به (فطرت و عقل) خود باز گشتند. آن‌گاه (به یکدیگر) گفتند: «در حقیقت، شما (همین) شما، ستمکارانید.»"},{"SurahNumber":21,"VerseNumber":65,"Text":"سپس سرافکنده شدند (و گفتند:) «به‌راستی و درستی دانسته‌ای که این‌ها سخن نمی‌گویند.»"},{"SurahNumber":21,"VerseNumber":66,"Text":"گفت: «پس آیا مادون خدا چیزی را می‌پرستید، که نه سودی به شما می‌رساند و نه زیانی؟»"},{"SurahNumber":21,"VerseNumber":67,"Text":"«اُف برای شما و برای آنچه غیر از خدا می‌پرستید. آیا پس خرد‌ورزی نمی‌کنید؟»"},{"SurahNumber":21,"VerseNumber":68,"Text":"(به یکدیگر) گفتند: «اگر کننده‌ی کاری بوده‌اید، او را بسوزانید و خدایانتان را یاری دهید.»"},{"SurahNumber":21,"VerseNumber":69,"Text":"گفتیم: «آتش! برای ابراهیم سردی و سلامتی‌ای باش.»"},{"SurahNumber":21,"VerseNumber":70,"Text":"و خواستند به او نیرنگی (بزرگ) زنند، پس آنان را زیانکارترین (جهانیان) قرار دادیم"},{"SurahNumber":21,"VerseNumber":71,"Text":"و او و لوط را فراسوی آن سرزمینی که برای عالمیان (آن سامان) در آن برکت نهاده بودیم، رهانیدیم"},{"SurahNumber":21,"VerseNumber":72,"Text":"و اسحاق و یعقوب را- افزون- بدو بخشودیم، و همه‌ی اینان را از شایستگان نهادیم"},{"SurahNumber":21,"VerseNumber":73,"Text":"و آنان را پیشوایانی نهادیم (که) به امرمان (مکلفان را) رهبری می‌کنند و کار خیرات را و بر پاداشتن نماز را و دادن زکات را فراسویشان وحی کردیم ، حال آنکه آنان پرستندگان ما بوده‌اند"},{"SurahNumber":21,"VerseNumber":74,"Text":"و لوط را حکمت و دانشی دادیم و او را از آن گروهی که کارهای (جنسی) بس پلید می‌کرده‌اند نجات دادیم. آنان بی‌گمان گروهی بد و فاسق بوده‌اند"},{"SurahNumber":21,"VerseNumber":75,"Text":"و او را در رحمت خویش داخل کردیم. به‌راستی او از شایستگان است"},{"SurahNumber":21,"VerseNumber":76,"Text":"و نوح را (نیز در رحمتمان داخل کردیم) چون از پیش (ما را) ندا کرد و ما او را اجابت کردیم و وی را با خانواده‌اش از (آن) بلای بزرگ رهانیدیم"},{"SurahNumber":21,"VerseNumber":77,"Text":"و او را از (شر) مردمی که با نشانه‌های ما (همان‌ها و ما را) به دروغ گرفته بودند، پیروزی بخشیدیم؛ آنان بی‌چون مردم بدی بودند؛ پس همه‌ی ایشان را غرق کردیم"},{"SurahNumber":21,"VerseNumber":78,"Text":"و داوود و سلیمان را (نیز) چون درباره‌ی آن کشتزار - که گوسفندان قوم، شب‌هنگام در آن همچنان پراکنده شدند - داوری می‌کردند؛ و ما شاهد داوری آنان بوده‌ایم"},{"SurahNumber":21,"VerseNumber":79,"Text":"پس آن (داوری) را به سلیمان فهماندیم و به هر یک (از آن دو) حکم [:سلطه] و دانشی دادیم، و کوه‌ها را با داوود تسبیح‌گویان مسخر کردیم و (نیز) پرندگان را. و ما کننده‌ی (این کارها) بوده‌ایم"},{"SurahNumber":21,"VerseNumber":80,"Text":"و برای شما به او [:داوود] فن زره(سازی) را آموختیم، تا شما را از درگیری‌ها و خطراتتان نگهبانی کند. پس آیا شما سپاسگزارید؟"},{"SurahNumber":21,"VerseNumber":81,"Text":"و برای سلیمان، بادِ وزان را - در حالی‌که به فرمان او سوی سرزمینی که در آن برکت نهاده بودیم جریان می‌یافت - مسخر کردیم. و ما به هر چیزی دانا بوده‌ایم"},{"SurahNumber":21,"VerseNumber":82,"Text":"و برخی از شیاطین کسانی (بودند که) برایش غواصی می‌کردند و عملی (هم) جز این انجام می‌دادند، و برایشان نگهبان بوده‌ایم"},{"SurahNumber":21,"VerseNumber":83,"Text":"و ایوب را (نیز) چون پروردگارش را ندا در داد که: «همواره به من زیان رسیده و تویی رحم‌کننده‌ترین رحم‌کنندگان.»"},{"SurahNumber":21,"VerseNumber":84,"Text":"پس (دعای) او را اجابت نمودیم؛ پس زیان‌هایش را برطرف کردیم. و کسان او و همانندشان را با ایشان به او دادیم، حال آنکه رحمتی از جانب ما و یادواره‌ای برای عبادت‌کنندگان بود"},{"SurahNumber":21,"VerseNumber":85,"Text":"و (نیز) اسماعیل و ادریس و ذوالکفل را (که) همه از شکیبایانند"},{"SurahNumber":21,"VerseNumber":86,"Text":"و آنان را در رحمت خود داخل نمودیم (و) به‌راستی ایشان از شایستگان (رسالتی)اند"},{"SurahNumber":21,"VerseNumber":87,"Text":"و «ذاالنون » [:یونس] را چون خشمگین (از نزد قومش) برفت، پس گمان (شایسته‌ای) برد که ما بر او هرگز تنگ نمی‌گیریم. پس در (دل) تاریکی‌ها (ی دریا و شکم ماهی) ندا در داد: «معبودی جز تو نیست، تو منزّهی، من بی‌گمان از ستمکاران (به خود) بوده‌ام.»"},{"SurahNumber":21,"VerseNumber":88,"Text":"پس درخواستش را برایش بر آورده کردیم، و او را از آن اندوه رهانیدیم. و مؤمنان را این‌گونه نجات می‌دهیم"},{"SurahNumber":21,"VerseNumber":89,"Text":"و زکریا را چون پروردگار خود را خواند: «پروردگارم! مرا تنها وا‌مگذار، حال آنکه تو بهترین وارثانی.»"},{"SurahNumber":21,"VerseNumber":90,"Text":"پس (دعای) او را برایش اجابت نمودیم و یحیی را بدو بخشیدیم و همسرش را برایش شایسته (و آماده‌ی حمل) کردیم. آنان به‌راستی در نیکی‌ها همگام با یکدیگر شتاب می‌نموده‌اند و ما را از روی رغبت و بیم می‌خوانده‌اند، و تنها برای ما فروتن بوده‌اند"},{"SurahNumber":21,"VerseNumber":91,"Text":"و آن زنی[:مریم] را که عورتش را نگهداشت، پس در او از روح (برجسته‌ای از آفریدگان) خود دمیدیم و او و پسرش را برای جهانیان آیتی قرار دادیم"},{"SurahNumber":21,"VerseNumber":92,"Text":"(ای پیامبران!) اینان بی‌گمان امت شمایند؛ امتی یگانه. و منم پروردگارتان، (پروردگاری یگانه). پس تنها مرا بپرستید"},{"SurahNumber":21,"VerseNumber":93,"Text":"و (اما) کارشان را میان خودشان پاره پاره کردند. همگان تنها سوی ما برگشت‌کنندگانند"},{"SurahNumber":21,"VerseNumber":94,"Text":"پس هر کس در حال ایمان کارهایی شایسته انجام دهد، برای تلاش او هرگز ناسپاسی‌ای نیست، و همواره ماییم که (اعمالش را) برایش ثبت‌کنندگانیم"},{"SurahNumber":21,"VerseNumber":95,"Text":"و بر گروهی که هلاکشان کردیم، بی‌چون عدم بازگشتشان (در رجعت به دنیا) حرام است (که ناگزیر و ناگریز رجعت خواهند کرد)"},{"SurahNumber":21,"VerseNumber":96,"Text":"تا هنگامی‌که یأجوج و مأجوج گشایش یابند در حالی‌که آنان از هر بلندایی فرو می‌گسلند"},{"SurahNumber":21,"VerseNumber":97,"Text":"و وعده‌ی حق نزدیک شد. پس ناگهان دیدگان کسانی که کفر ورزیده‌اند در آن (هنگامه) خیره است (و می‌گویند:) «ای وای بر ما! از این (روز) بی‌گمان در (ژرفای) غفلت بوده‌ایم، بلکه ما ستمگران بوده‌ایم.»"},{"SurahNumber":21,"VerseNumber":98,"Text":"همواره شما و آنچه غیر از خدا می‌پرستید، گیرانه‌ی دوزخید. شما برای آن (در همان،) داخل شدگانید"},{"SurahNumber":21,"VerseNumber":99,"Text":"اگر اینان خدایانی (حقیقی) بودند، در آن (برای عذابشان) وارد نمی‌شدند، حال آنکه جملگی در آن ماندگارند"},{"SurahNumber":21,"VerseNumber":100,"Text":"برایشان در آنجا ناله‌ای پرهیجان است، و (هم)آنان در آنجا (ندای یکدیگر را) نمی‌شنوند"},{"SurahNumber":21,"VerseNumber":101,"Text":"بی‌گمان کسانی که در گذشته از جانبمان به آنان نیکوترین (وعده) گذشت، ایشان از آن (آتش) دورشدگانند"},{"SurahNumber":21,"VerseNumber":102,"Text":"صدای (آتش‌باران) محسوس آن را نمی‌شنوند، و (هم)آنان در میان آنچه دل‌هایشان خواسته، جاودانند"},{"SurahNumber":21,"VerseNumber":103,"Text":"بزرگ‌ترین دلهره و وحشت، آنان را غمگین نمی‌کند، و فرشتگان آنان را با کوششی تمام پیاپی در برمی‌گیرند (و به آنان می‌گویند:) «این همان روز شماست که (بدان) وعده داده می‌شده‌اید.»"},{"SurahNumber":21,"VerseNumber":104,"Text":"روزی که آسمان را - همچون در پیچیدن صفحه‌ی سخت نامه‌ها- طوماروار درهم می‌پیچیم. همان گونه که بار نخست آفرینش را آغاز کردیم، دوباره آن را باز می‌گردانیم. حال آنکه (این) وعده‌ای است بر عهده‌ی ما که بی‌گمان انجام‌دهنده‌(ی آن) بوده‌ایم"},{"SurahNumber":21,"VerseNumber":105,"Text":"و به‌راستی و درستی در زبور - پس از یادواره(ی تورات و انجیل و ...) - نوشتیم: «زمین را بی‌چون بندگان شایسته‌ام به ارث خواهند برد.»"},{"SurahNumber":21,"VerseNumber":106,"Text":"بی‌گمان در این جریان برای مردمان عبادت‌پیشه نویدی حتمی و رساست"},{"SurahNumber":21,"VerseNumber":107,"Text":"و ما تو را جز رحمتی برای تمام جهانیان (در مثلث زمان) نفرستادیم"},{"SurahNumber":21,"VerseNumber":108,"Text":"(به اینان) بگو: «تنها به من (درباره‌ی خدا) وحی می‌شود، که خدای شما خدایی است یگانه. پس آیا شما (در برابرش) تسلیم‌شونده‌اید؟»"},{"SurahNumber":21,"VerseNumber":109,"Text":"پس اگر روی برتافتند بگو: «به همه‌ی شما - به گونه‌ای یکسان- (رستاخیز جهان را) اعلام کردم و نمی‌دانم آنچه وعده داده شده‌اید آیا نزدیک است یا دور.»"},{"SurahNumber":21,"VerseNumber":110,"Text":"«همواره او سخن آشکار را می‌داند و آنچه را (هم) پوشیده می‌دارید می‌داند.»"},{"SurahNumber":21,"VerseNumber":111,"Text":"«و نمی‌دانم؛ شاید آن برای شما آزمایشی آتشین، و تا چند گاهی (‌وسیله‌ی) برخورداری باشد.»"},{"SurahNumber":21,"VerseNumber":112,"Text":"گفت: «پروردگارم! به حق داوری فرمای. و پروردگارمان (همان) رحمتگر بر آفریدگان است، (که) بر آنچه (خلاف حقیقت) توصیف می‌کنید، مورد درخواستِ یاری (یاوران حق) است.»"}]}