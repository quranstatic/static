{"Id":403,"LanguageCodes":["tr","tur"],"Name":"tur-fizilalilkuran","Author":"Fizilal Il Kuran","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":25,"VerseNumber":1,"Text":"Eğri ile doğruyu birbirinden ayıran Kur´anı, tüm insanları ve cinnleri uyarsın diye kulu Muhammed´e indiren Allah´ın şanı yücedir"},{"SurahNumber":25,"VerseNumber":2,"Text":"O ki, göklerin ve yerin egemenliği O´nun tekelindedir hiç evlat edinmemiştir; egemenlikte ortağı yoktur; O her şeyi yaratmış ve bir ön tasarıya göre düzenlenmiştir"},{"SurahNumber":25,"VerseNumber":3,"Text":"Müşrikler Allah´ı bir yana bırakarak hiç bir şey yaratamayan kendileri birer yaratık olan, kendilerine ne zarar ve ne de fayda dokunduramayan; öldürmeye, yaşatmaya ve yeniden diriltmeye güçleri yetmeyen ilahlar edindiler"},{"SurahNumber":25,"VerseNumber":4,"Text":"Kafirler «Şu Kur´an, Muhammed´in uydurduğu bir yalandır. Bu uydurma işinde kendisine yardım eden başkaları da vardır» dediler. Onlar gerçekten zulüm işlemişler ve yalan söylemişlerdir"},{"SurahNumber":25,"VerseNumber":5,"Text":"Yine onlar «Bu Kur´an, eski milletlerin masallarıdır. Muhammed onu adamlarına kopya ettirmiştir ve bu kopyalar sabahları ve akşamları kendisine okunmaktadır» dediler"},{"SurahNumber":25,"VerseNumber":6,"Text":"Onlara de ki; «Bu Kur´anı, göklerin ve yerin sırlarını bilen Allah indirdi. Hiç kuşkusuz O, affedicidir ve merhametlidir.»"},{"SurahNumber":25,"VerseNumber":7,"Text":"Yine onlar dediler ki; «Bu ne biçim Peygamberdir ki, bizim gibi yemek yiyor ve çarşıda pazarda geziyor? Ona, kendisi ile birlikte uyarma görevi yürüten bir melek indirilseydi ya.»"},{"SurahNumber":25,"VerseNumber":8,"Text":"Ya da kendisine bir hazine verilseydi veya ürünleri ile beslenebileceği bir bahçesi olsaydı. Bu zalimler, müminlere «Sizler, büyülenmiş, akli dengesi bozuk bir adamın peşinden gidiyorsunuz» dediler"},{"SurahNumber":25,"VerseNumber":9,"Text":"Senin hakkında ne yakışıksız benzetmeler düzdüklerini görüyor musun? Onlar sapmışlardır ve doğru yolu bir türlü bulamıyorlar"},{"SurahNumber":25,"VerseNumber":10,"Text":"Eğer dilerse sana, onların sözünü ettiklerinden daha iyisini, yani altlarından çeşitli nehirler akan cennetleri verebilen ve senin için köşkler hazırlayabilen Allah´ın şanı yücedir"},{"SurahNumber":25,"VerseNumber":11,"Text":"Aslında onlar Kıyamet gününü yalanlamışlardır. Biz de Kıyamet gününü yalanlayanlara çılgın alevli bir ateş hazırladık"},{"SurahNumber":25,"VerseNumber":12,"Text":"Bu ateş onları uzaktan görünce onun uğultusu ve öfkeli solumaları kulaklarına gelir"},{"SurahNumber":25,"VerseNumber":13,"Text":"Zincirlerle elleri, ayaklarına bağlanmış olarak bu ateşin dar yerine atıldıklarında ise orada «yok olmayı» imdada çağırırlar"},{"SurahNumber":25,"VerseNumber":14,"Text":"Kendilerine «bugün bir kere yokolmayı değil, bir çok kez yokolmayı imdada çağırınız» diye seslenilir"},{"SurahNumber":25,"VerseNumber":15,"Text":"De ki; «Bu mu iyidir, yoksa Allah´tan korkanlara vaadedilen, onlar için ödül ve barınak olarak hazırlanan ebedi cennet mi?»"},{"SurahNumber":25,"VerseNumber":16,"Text":"Onlar orada diledikleri her şeyi bulurlar. Orada sürekli kalacaklardır: Bu Rabb´inin gerçekleştirilmesi istenmiş vaadidir"},{"SurahNumber":25,"VerseNumber":17,"Text":"Rabb´in, müşrikler ile onların Allah´ı bir yana bırakarak taptıkları düzmece ilahlarını biraraya topladığı gün, düzmece ilahlara «Şu kullarımı siz mi saptırdınız, yoksa kendileri mi yoldan çıktılar?» der"},{"SurahNumber":25,"VerseNumber":18,"Text":"Düzmece ilahlar derler ki; «Sen her türlü noksanlıktan münezzehsin! Senin dışında başka korucular ve dayanaklar edinmek bize yakışacak bir tutum değildir. Fakat sen onlara ve atalarına o kadar bol nimetler verdin ki; sonunda seni anmayı unutarak yok edilmeyi hakeden bir topluluk oldular.»"},{"SurahNumber":25,"VerseNumber":19,"Text":"Bunun üzerine Allah, müşriklere der ki; «İşte düzmece ilahlarınız, sizin sözlerinizi yalanladılar. Artık ne azabımı başınızdan savabilirsiniz ve ne size yardım edecek birini bulabilirsiniz. Aranızdaki zalimlere büyük bir azap taddıracağız.»"},{"SurahNumber":25,"VerseNumber":20,"Text":"Senden önceki gönderdiğim bütün peygamberler de herkes gibi yemek yerler ve çarşıda, pazarda gezerlerdi. Sizleri birbirleriniz aracılığı ile sınavdan geçiriyoruz. Acaba karşılaştığınız sıkıntılara katlanabilecek misiniz diye. Hiç şüphesiz Rabb´in her şeyi görür"},{"SurahNumber":25,"VerseNumber":21,"Text":"Bizimle karşılaşacaklarını beklemeyenler «bize melekler gönderilmeli değil miydi, ya da doğrudan doğruya Rabb´imizi görmeli değil miydik» dediler. Onlar büyüklük kompleksine kapılarak azgınlıkta son derece ileri gitmişlerdir"},{"SurahNumber":25,"VerseNumber":22,"Text":"Melekleri görecekleri gün var ya, o gün o günahkarlara müjdeli bir haber verilecek değildir. Melekler onlara «Sizler aftan ve cennetten mahrumsunuz» derler"},{"SurahNumber":25,"VerseNumber":23,"Text":"Onların yapmış olduklarını ele alarak onları havada uçuşan toza dönüştürürüz"},{"SurahNumber":25,"VerseNumber":24,"Text":"O gün cennetlikler en iyi yerlerde oturacaklar, en güzel şekilde dinleneceklerdir"},{"SurahNumber":25,"VerseNumber":25,"Text":"O gün gök parçalanarak beyaz bulut kümelerine dönüşür ve melekler bölük bölük inerler"},{"SurahNumber":25,"VerseNumber":26,"Text":"Gerçek egemenliğin, Rahman olan Allah´ın tekelinde olacağı o gün kafirler için çetin bir gün olacaktır"},{"SurahNumber":25,"VerseNumber":27,"Text":"O gün her zalim öfkesinden parmaklarını ısırarak şöyle der; «Keşki Peygamber´in yoldaşı olsaydım.»"},{"SurahNumber":25,"VerseNumber":28,"Text":"Eyvah, keşki falancayı dost edinmeseydim"},{"SurahNumber":25,"VerseNumber":29,"Text":"Bana Kur´anın mesajı geldikten sonra o beni Allah´ı anmaktan alıkoydu. Zaten şeytan, insanı ayarttıktan sonra yüzüstü bırakır"},{"SurahNumber":25,"VerseNumber":30,"Text":"Peygamber «Ya Rabbi, soydaşlarım bu Kur´anı boykot ettiler.» dedi"},{"SurahNumber":25,"VerseNumber":31,"Text":"Ey Muhammed, biz böylece her Peygamberin karşısına azılı günahkar bir düşman çıkardık. Rabb´in senin için yeterli bir yol gösterici ve yardım edicidir"},{"SurahNumber":25,"VerseNumber":32,"Text":"Kafirler «Kur´an, Muhammed´e bir defada topluca indirilseydi ya» dediler. Oysa biz senin moralini güçlendirmek, azmini pekiştirmek için onu böylesine bölüm bölüm indirdik ve ağır ağır okuduk"},{"SurahNumber":25,"VerseNumber":33,"Text":"Müşrikler, ne zaman karşısına saçma bir itirazla çıkarlarsa biz sana gerçeği ve en susturucu açıklamayı sunarız"},{"SurahNumber":25,"VerseNumber":34,"Text":"O yüzüstü süründürülerek cehenneme atılacak olanlar var ya, en kötü yer onların yeri ve en sapık yol onların yoludur"},{"SurahNumber":25,"VerseNumber":35,"Text":"Andolsun ki, biz Musa´ya Kitabı (Tevratı) gönderdik ve kardeşi Harun´u´ da yanına yardımcı olarak verdik"},{"SurahNumber":25,"VerseNumber":36,"Text":"Onlara «Ayetlerimizi yalanlayan soydaşlarınızı uyarmaya gidin» dedik. Sonra o toplumu kökten yokettik"},{"SurahNumber":25,"VerseNumber":37,"Text":"Nuh´un soydaşlarını da yokettik. Onlar peygamberlerini yalanlayınca kendilerini suda boğduk, böylece onları diğer insanların ibret alacakları acı bir örneğe dönüştürdük ve zalimler için acıklı bir azap hazırladık"},{"SurahNumber":25,"VerseNumber":38,"Text":"Adoğullârını, Semudoğullarını, kuyunun yuttuklarını ve bunlar arasındaki dönemlerde yaşamış bir çok kuşakları da yokettik"},{"SurahNumber":25,"VerseNumber":39,"Text":"Hepsine bir çok uyarıcı örnekler gösterdik. Sonra da hepsini kökten yokettik"},{"SurahNumber":25,"VerseNumber":40,"Text":"Ey Muhammed, senin hemşehrilerin, bela yağmuruna tutulmuş olan o kente uğradılar. Acaba orayı görmüyorlar mıydı? Hayır, aslında onlar yeniden dirileceklerini beklemiyorlardı"},{"SurahNumber":25,"VerseNumber":41,"Text":"Onlar seni her gördüklerinde «Allah, bu adamı mı peygamber olarak gönderdi?» diye mutlaka alaya alırlar"},{"SurahNumber":25,"VerseNumber":42,"Text":"Eğer biz ilahlarımıza ısrarla bağlılığımızı sürdürmeseydik, az kalsın bu adam bizi onlardan vazgeçirecekti derler. Yakında azabımızı gördüklerinde kimin yolunun sapık olduğunu öğreneceklerdir"},{"SurahNumber":25,"VerseNumber":43,"Text":"İhtiraslarını ilah edinen kimseyi görüyor musun? Onu doğru yola iletme sorumluluğunu sen mi üstleneceksin"},{"SurahNumber":25,"VerseNumber":44,"Text":"Yoksa sen onların çoğunun kulaklarının işittiğini ve düşünebildiklerini mi sanıyorsun? Onlar hayvanlar gibidirler. Hatta hayvanlardan bile daha sapık yoldadırlar"},{"SurahNumber":25,"VerseNumber":45,"Text":"Rabbinin gölgeyi nasıl uzattığını görmüyor musun? Eğer dileseydi onu hareketsiz kılardı. Sonra da güneşi onun belirleyici göstergesi yaptık"},{"SurahNumber":25,"VerseNumber":46,"Text":"Sonra onu yavaş yavaş kısaltarak kendimize çektik"},{"SurahNumber":25,"VerseNumber":47,"Text":"O, sizin için geceyi örtü, uykuyu dinlenme fırsatı ve gündüzü çevreye dağılıp çalışma zamanı yaptı"},{"SurahNumber":25,"VerseNumber":48,"Text":"O, rüzgarları rahmetinin öncesinde müjde habercisi olarak gönderdi. Size gökten arı su indirdik"},{"SurahNumber":25,"VerseNumber":49,"Text":"Amacımız bu su sayesinde ölü bir yöreyi diriltmek, yarattığımız çok sayıda hayvanın ve insanın su ihtiyacını karşılamaktır"},{"SurahNumber":25,"VerseNumber":50,"Text":"İnsanlar düşünüp ders alsınlar diye biz bu gerçeği onlara çeşitli şekillerde anlattık. Fakat onların çoğu ısrarla nankörlüklerini sürdürdüler"},{"SurahNumber":25,"VerseNumber":51,"Text":"Eğer dileseydik her şehre ayrı bir uyarıcı gönderirdik"},{"SurahNumber":25,"VerseNumber":52,"Text":"O halde sakın kafirlerin uzlaşma önerilerini kabul etme; Kur´an´a dayanarak olanca gücünle onlarla mücadele et"},{"SurahNumber":25,"VerseNumber":53,"Text":"O, birinin suyu tatlı ve içmeye elverişli ve öbürününki acı ve tuzlu olan iki denizi birbirine saldı, fakat bu iki tür suyun birbirine karışmasını önleyen bir engel, aşılmaz bir set koydu"},{"SurahNumber":25,"VerseNumber":54,"Text":"O sudan insanı yarattı ve bu insandan suyun taşıyıcısı erkek ile akrabalığın sürdürücüsü olan dişiyi meydana çıkardı. Rabbinin gücü herşeye yeter"},{"SurahNumber":25,"VerseNumber":55,"Text":"Onlar, Allah´ı bir yana bırakarak kendilerine ne fayda ve ne de zarar vermeye güçleri yetmeyen sözde ilahlara taparlar. Her kafir Rabb´inin düşmanlarının destekçisidir"},{"SurahNumber":25,"VerseNumber":56,"Text":"Ey Muhammed, biz seni sırf müjdeleyici ve uyarıcı olarak gönderdik"},{"SurahNumber":25,"VerseNumber":57,"Text":"Bu duyurma görevim karşılığında sizden herhangi bir ücret istemiyorum. Tek isteğim, dileyenlerinizi Rabb´lerine götüren yola girmeleridir"},{"SurahNumber":25,"VerseNumber":58,"Text":"Sen ölümsüz, diri olan Rabb´ine güven; onu överek her türlü noksanlıktan tenzih et. Kullarının günahlarından O´nun haberdar olması yeterlidir"},{"SurahNumber":25,"VerseNumber":59,"Text":"O gökleri, yeryüzünü ve ikisi arasındaki tüm varlıkları altı günde yarattı, sonra Arşa kuruldu. O´nun rahmeti boldur. Onu bir bilene sor"},{"SurahNumber":25,"VerseNumber":60,"Text":"Onlara «Rahman´a secde edin» denildiğinde «Rahman da ne oluyor? Senin secde etmemizi emrettiğin ilah´a secde eder miyiz hiç?» derler. Bu çağrı nefretlerini daha da arttırır"},{"SurahNumber":25,"VerseNumber":61,"Text":"Gökteki gezegenlere yörüngeler belirleyen, orada ışık kaynağı olan güneşi ve aydınlık saçan ayı yaratan Allah´ın şanı yücedir"},{"SurahNumber":25,"VerseNumber":62,"Text":"O, düşünmek ya da şükretmek isteyenler için gece ile gündüzü birbirine ardışık yapmıştır"},{"SurahNumber":25,"VerseNumber":63,"Text":"Rahman´ın hâs kulları o kimselerdir ki, onlar yeryüzünde yumuşak adımlar atarak yürürler. Kendini bilmezler onlara sataştıklarında yumuşak sözlerle karşılık verirler"},{"SurahNumber":25,"VerseNumber":64,"Text":"Onlar geceleri Rabblerine secde ederler ve onun huzurunda ayakta dikilirler"},{"SurahNumber":25,"VerseNumber":65,"Text":"Onlar derler ki; Ey Rabbimiz, cehennem azabını bizden uzak tut, çünkü cehennemin azabı sürekli bir afettir"},{"SurahNumber":25,"VerseNumber":66,"Text":"Orası ne fena bir konut ve ne fena bir barınaktır"},{"SurahNumber":25,"VerseNumber":67,"Text":"Onlar harcamalarında ne savurganca ve ne de eli sıkıca davranmayarak bu iki karşıt kutup arasında ölçülü bir tutum benimserler"},{"SurahNumber":25,"VerseNumber":68,"Text":"Onlar Allah´ın yanısıra başka bir ilaha yalvarmazlar. Allah´ın yasakladığı cana, sebepsiz yere kıymazlar ve zina etmezler. Bu suçları işleyenler cezalarını görürler"},{"SurahNumber":25,"VerseNumber":69,"Text":"Kıyamet günü azapları kat kat olur ve horlanmış olarak ebediyyen bu azabın pençesinde kalırlar"},{"SurahNumber":25,"VerseNumber":70,"Text":"Yalnız tevbe edip iyi ameller işleyenler hariç. Allah, böylelerinin kötülüklerini iyiliklere çevirir. Allah affedicidir ve merhametlidir"},{"SurahNumber":25,"VerseNumber":71,"Text":"Kim tevbe eder de arkasından iyi amel işlerse o kimse kararlı bir pişmanlıkla Allah´a yönelmiş olur"},{"SurahNumber":25,"VerseNumber":72,"Text":"Yine onlar yalanın semtine yanaşmazlar. Kötülükler ile karşılaştıklarında yanlarından onurlarına toz kondurmadan geçip giderler"},{"SurahNumber":25,"VerseNumber":73,"Text":"Onlara Allah´ın ayetleri hatırlatıldığında bu ayetler karşısında kör ve sağır kesilmezler"},{"SurahNumber":25,"VerseNumber":74,"Text":"Onlar ki: “Rabbimiz, eşlerimiz ve çocuklarımız hususunda gözümüzü aydın kıl, bizi Allah’a karşı gelmekten sakınanlara önder yap.” derler"},{"SurahNumber":25,"VerseNumber":75,"Text":"İşte onlar sabretmiş olmalarının karşılığı olarak özel cennet odaları ile ödüllendirilirler: Bu odalarda esenlik dilekleri ve selamla karşılanırlar"},{"SurahNumber":25,"VerseNumber":76,"Text":"Orada sürekli kalacaklardır. Orası ne güzel bir konut ve ne güzel bir barınaktır"},{"SurahNumber":25,"VerseNumber":77,"Text":"De ki; «Eğer yalvarmanız, kulluğunuz olmasa Rabbim size ne değer versin? Sizler Allah´ın ayetlerini yalanladığınız için azap hiç yakanızı bırakmayacaktır.»"}]}