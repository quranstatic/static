{"Id":254,"LanguageCodes":["mk","mkd"],"Name":"mkd-macedonianschol","Author":"Macedonian Scholars","Language":"Macedonian","Description":"Macedonian","Direction":"ltr","Source":"https://quranenc.com/en/browse/macedonian_group","Translations":[{"SurahNumber":43,"VerseNumber":1,"Text":"Ха-мим"},{"SurahNumber":43,"VerseNumber":2,"Text":"Се колнам во Книгата јасна"},{"SurahNumber":43,"VerseNumber":3,"Text":"Ние ја објавуваме како Куран на арапски јазик, за да разберете"},{"SurahNumber":43,"VerseNumber":4,"Text":"а тој во Главната Книга, кај Нас, е ценет и совршен"},{"SurahNumber":43,"VerseNumber":5,"Text":"Зарем да се откажеме Опомената да ви ја соопштуваме затоа што секоја граница на злото ја поминувате"},{"SurahNumber":43,"VerseNumber":6,"Text":"А колку веровесници Ние им испративме на претходните народи"},{"SurahNumber":43,"VerseNumber":7,"Text":"и ниту еден веровесник не им дојде, а да не му се исмеваа"},{"SurahNumber":43,"VerseNumber":8,"Text":"Затоа ги уништувавме тие што беа помоќни од овие, а им е спомнат примерот за претходните народи"},{"SurahNumber":43,"VerseNumber":9,"Text":"Па ако ги запрашаш кој ги создаде небесата и Земјата, тие сигурно ќе речат: „Ги создаде Силниот и Сезнајниот!“"},{"SurahNumber":43,"VerseNumber":10,"Text":"Тој што Земјата колевка ви ја направи и по неа патишта ви создаде, за да се упатувате"},{"SurahNumber":43,"VerseNumber":11,"Text":"Тој што од небото водата со мерка ја спушта, со чија помош во живот ги враќаме мртвите предели – така и вие од гробовите ќе бидете оживеани"},{"SurahNumber":43,"VerseNumber":12,"Text":"Тој штосоздава секаков вид насуштества вопарови и ви дава бродови и животни за на нив да патувате"},{"SurahNumber":43,"VerseNumber":13,"Text":"на палубите и на грбовите нивни да се сместите и, потоа, кога ќе се исправите на нив, да се сетите на благодатите од Господарот свој и да кажете: „Славен и Возвишен нека е Тој што ова ни го потчини, ние не би можеле тоа сами да го постигнеме"},{"SurahNumber":43,"VerseNumber":14,"Text":"и ние кај Господарот свој сигурно ќе се вратиме!“"},{"SurahNumber":43,"VerseNumber":15,"Text":"А тие Му припишуваат Нему дел од робовите Негови. Човекот, навистина, е очигледен неблагодарник"},{"SurahNumber":43,"VerseNumber":16,"Text":"Зарем од тие коишто Тој ги создава за Себе да земе ќерки, а вас да ве дарува со синови"},{"SurahNumber":43,"VerseNumber":17,"Text":"А кога некој од нив бива известен за тоа што на Семилосниот слично Му припишува (дека добил ќерка), лицето му се замрачува и тој се полни со гнев"},{"SurahNumber":43,"VerseNumber":18,"Text":"Зарем тие (ќерките) коишто растат во украси и коишто во расправа се беспомошни, Му ги припишувате на Аллах"},{"SurahNumber":43,"VerseNumber":19,"Text":"Тие ги сметаат мелеците, кои се робови на Семилосниот, за жени. Зарем тие присуствувале при создавањето нивно? – Нивните тврдења ќе бидат запишани и тие ќе одговараат"},{"SurahNumber":43,"VerseNumber":20,"Text":"Тие велат: „А да сакаше Семилосниот, ние нив немаше да ги обожуваме“. Тие за тоа ништо не знаат, тие само лажат"},{"SurahNumber":43,"VerseNumber":21,"Text":"Зарем Ние предходно им дадовме Книга, па се придржуваат кон неа"},{"SurahNumber":43,"VerseNumber":22,"Text":"Тиедуриивелат:„Ниегизатекнавмепредцитенашикакојаисповедаат верата и следејќи ги стапките нивни ние сме на Вистинскиот пат.“"},{"SurahNumber":43,"VerseNumber":23,"Text":"Исто така, пред тебе, Ние ниту во еден град не испративме Опоменувач, а тие коишто живееја сораскошен живот да незборуваа: „Ги затекнавме предците наши како ја исповедаат верата и ние стапките нивни ги следиме.“"},{"SurahNumber":43,"VerseNumber":24,"Text":"„Зарем и тогаш“ – ќе велеше тој – „кога јас ви носам подобра (вера) од таа којашто од предците ваши сте ја запамтиле?“ А тие ќе одговараа: „Ние не веруваме во тоа што е пратено по вас!“"},{"SurahNumber":43,"VerseNumber":25,"Text":"И Ние ги казнувавме, па види како завршија тие кои пратениците ги клеветеа за лага"},{"SurahNumber":43,"VerseNumber":26,"Text":"А кога Ибрахим му рече на таткото свој и на народот свој: „Јас се одрекувам од тие коишто вие ги обожувате"},{"SurahNumber":43,"VerseNumber":27,"Text":"јас Го обожувам само Тој што ме создаде, бидејќи Тој, навистина, на Вистинскиот пат ќе ме упати.“"},{"SurahNumber":43,"VerseNumber":28,"Text":"Тој ги направи зборовите на тевхидот (монотеизмот) трајни за потомството свое, за да се враќаат (кон тие зборови)"},{"SurahNumber":43,"VerseNumber":29,"Text":"А Јас дури и им допуштив на овие, а и на предците нивни, да уживаат сè додека не им дојде Вистината и очигледниот Пратеник"},{"SurahNumber":43,"VerseNumber":30,"Text":"А кога Вистината им дојде, рекоа: „Ова е магија, и ние во неа никако не веруваме!“"},{"SurahNumber":43,"VerseNumber":31,"Text":"И уште рекоа: „Зошто не му е објавен овој Куран на некој угледен човек од овие два града?“"},{"SurahNumber":43,"VerseNumber":32,"Text":"Зарем тие да расподелуваат милоста на Господарот твој? Ние им даваме сè што им е потребно за животот на овој свет и Ние едните над другите ги издигнуваме за неколку степени, за едните да ги служат другите. – А милоста на Господарот твој е подобра од тоа што тие го натрупуваат"},{"SurahNumber":43,"VerseNumber":33,"Text":"А да немаше сите луѓе да станат неверници, Ние на тие што не веруваат во Семилосниот покривите на куќите од сребро ќе им ги направевме, а и скалите по кои се качуваат"},{"SurahNumber":43,"VerseNumber":34,"Text":"и вратите на куќите нивни и диваните на коишто се потпираат"},{"SurahNumber":43,"VerseNumber":35,"Text":"и украси од злато би им дале, бидејќи сето тоа е уживање во животот на овој свет, а оној свет кај Господарот твој ќе биде за тие што ќе ги извршуваат Неговите наредби, а ќе се чуваат од Неговите забрани"},{"SurahNumber":43,"VerseNumber":36,"Text":"Тој што ќе сврти грб на Опомената на Семилосниот, Ние шејтанот ќе му го натовариме, па тој неразделен другар ќе му стане"},{"SurahNumber":43,"VerseNumber":37,"Text":"тие луѓето од Вистинскиот пат ќе ги одвраќаат, а луѓето ќе мислат дека се на Вистинскиот пат"},{"SurahNumber":43,"VerseNumber":38,"Text":"И кога некој од нив ќе дојде пред Нас, ќе рече: „Камо среќа меѓу мене и тебе да имаше раздалеченост колку што има меѓу истокот и западот! Колку злобен другар си бил ти!“"},{"SurahNumber":43,"VerseNumber":39,"Text":"Тој ден нема да ви е од корист што во маката заедно ќе бидете, кога правевте неправда"},{"SurahNumber":43,"VerseNumber":40,"Text":"Зар ти да направиш глувите да слушаат и да ги упатиш слепите и тие што се во очигледна заблуда"},{"SurahNumber":43,"VerseNumber":41,"Text":"Ако ти ја земевме душата, нив сигурно ќе ги казневме"},{"SurahNumber":43,"VerseNumber":42,"Text":"или, да сакавме да ти го покажеме тоа што им го ветивме - па Ние можеме нив со секаква казна да ги казниме"},{"SurahNumber":43,"VerseNumber":43,"Text":"Затоа држи се до тоа што ти се објавува, бидејќи ти навистина си на Вистинскиот пат"},{"SurahNumber":43,"VerseNumber":44,"Text":"Куранот навистина е чест и за тебе и за твојот народ; вие (за него) ќе одговарате"},{"SurahNumber":43,"VerseNumber":45,"Text":"Погледни воодредбите објавени на Пратениците Наши, кои пред тебе ги праќавме, дали наредивме, покрај Семилосниот, да се обожуваат други божества"},{"SurahNumber":43,"VerseNumber":46,"Text":"Уште одамна Ние го пративме Муса со доказите Наши кај фараонот и кај главатарите негови, и тој рече: „Јас сум, навистина, Пратеник од Господарот на световите!“"},{"SurahNumber":43,"VerseNumber":47,"Text":"И бидејќи им ги донесе доказите Наши, тие, одеднаш, почнаа да ги исмејуваат"},{"SurahNumber":43,"VerseNumber":48,"Text":"И Ние доказите им ги покажувавме, сè еден поголем од друг! И со казна ги опфаќавме, за да се повратат (на Вистинскиот пат)"},{"SurahNumber":43,"VerseNumber":49,"Text":"Тие велеа: „О, ти маѓепснику! Замоли Го Господарот свој, во наше име, врз основа наветувањето што ти го дал, и ние сигурно по Вистинскиот пат ќе појдеме!“"},{"SurahNumber":43,"VerseNumber":50,"Text":"А штом од неволјата ќе ги ослободевме, за миг ветувањето го прекршуваа"},{"SurahNumber":43,"VerseNumber":51,"Text":"И фараонот му се обрати на народот свој: „О, народе мој,“ – рече тој – „зарем не ми припаѓа мене царството во Египет и овие реки кои под мене течат – сфаќате ли"},{"SurahNumber":43,"VerseNumber":52,"Text":"И зарем јас не сум подобар од овој бедник кој едвај умее да говори"},{"SurahNumber":43,"VerseNumber":53,"Text":"Зошто не му се ставени белезици од злато или зошто заедно со него не дошле мелеци?“"},{"SurahNumber":43,"VerseNumber":54,"Text":"И тој го заведе народот свој, па му се покорија; тие навистина беа грешен народ"},{"SurahNumber":43,"VerseNumber":55,"Text":"А кога го предизвикаа Нашиот гнев, Ние ги казнивме и сите ги потопивме"},{"SurahNumber":43,"VerseNumber":56,"Text":"и ги направивме пример и поука за подоцнежните народи"},{"SurahNumber":43,"VerseNumber":57,"Text":"А кога на народот твој како пример им беше наведен синот Мерјемин, тие одеднаш поради тоа кренаа врева"},{"SurahNumber":43,"VerseNumber":58,"Text":"и рекоа: „Дали се подобри нашите кипови или тој?“ А ти го наведоа како пример само за да предизвикаат кавга, бидејќи тие се кавгаџиски народ"},{"SurahNumber":43,"VerseNumber":59,"Text":"Тој беше само роб кого Ние со пратеништво го почестивме и како пример за поука на синовите Израилови го направивме"},{"SurahNumber":43,"VerseNumber":60,"Text":"А да сакаме, Ние ќе направиме наместо вас, мелеците на Земјата да ве наследат"},{"SurahNumber":43,"VerseNumber":61,"Text":"навистина тој (Иса) е предзнак за Крајот на светот, затоа никако не се сомневајте во него и следете го упатството Мое! Ова е Вистинскиот пат"},{"SurahNumber":43,"VerseNumber":62,"Text":"и шејтанот нека не ве одвраќа никако, та тој, навистина, ви е отворен непријател"},{"SurahNumber":43,"VerseNumber":63,"Text":"А кога Иса очигледни докази донесе, рече: „Ви носам мудрост и доаѓам да ви го објаснам тоа за што не се согласувате. Затоа, плашете се од Аллах и мене покорувајте ми се"},{"SurahNumber":43,"VerseNumber":64,"Text":"Аллах емој иваш Господар, па Него обожувајте Го! Ова е Вистинскиот пат!“"},{"SurahNumber":43,"VerseNumber":65,"Text":"Но сектите од нивните редови помеѓу себе се подвоија. Па тешко им на насилниците од казната на Денот на болката"},{"SurahNumber":43,"VerseNumber":66,"Text":"Чекаат ли тие нешто друго освен тоа Крајот на светот да им дојде ненадејно, а тие да не ни осетат"},{"SurahNumber":43,"VerseNumber":67,"Text":"Тој Ден, тие коишто си беа пријатели, непријатели ќе станат, освен тие кои се плашеа од Аллах и кои се чуваа од гревовите"},{"SurahNumber":43,"VerseNumber":68,"Text":"„О, робови Мои, денес за вас стравот нема да постои, ниту пак ќе тагувате“"},{"SurahNumber":43,"VerseNumber":69,"Text":"тие штоверуваа во ајетите Наши икоишто беамуслимани (послушни) – ќе им биде речено"},{"SurahNumber":43,"VerseNumber":70,"Text":"„Влезете во џеннетот, вие и сопружниците ваши, радосни!“"},{"SurahNumber":43,"VerseNumber":71,"Text":"Тие ќе бидат служени од садови и чаши од злато, во него ќе има сè што душите ќе посакаат и сè со што очите се насладуваат, и во него вечно ќе престојувате"},{"SurahNumber":43,"VerseNumber":72,"Text":"„Ете, тоа е џеннетот кој ви е подарен како награда за тоа што гоправевте"},{"SurahNumber":43,"VerseNumber":73,"Text":"во него разновидни овошја ќе имате од кои ќе јадете.“"},{"SurahNumber":43,"VerseNumber":74,"Text":"Навистина злосторниците вечно ќе останат во страданието џехеннемско"},{"SurahNumber":43,"VerseNumber":75,"Text":"тоа нема да им се ублажи и никаква надеж за спас нема да имаат, тие во него очајни ќе бидат"},{"SurahNumber":43,"VerseNumber":76,"Text":"Не бевме Ние неправедни кон нив, тие самите на себеси неправда си нанесоа"},{"SurahNumber":43,"VerseNumber":77,"Text":"Тие ќе довикуваат: „О, (мелеку) Малик! Господарот твој нека пресуди да умреме!“ – а тој ќе рече: „Вие тука вечно ќе останете!“"},{"SurahNumber":43,"VerseNumber":78,"Text":"Ние ви ја праќаме Вистината, но повеќето од вас ја презираат вистината"},{"SurahNumber":43,"VerseNumber":79,"Text":"Ако тие подготвуваат замки, и Ние замки ќе им поставиме"},{"SurahNumber":43,"VerseNumber":80,"Text":"Зарем тие мислат дека Ние не слушаме што разговараат насамо и како меѓусебно се договараат? Ние слушаме, а мелеците наши пратени, кои се со нив, запишуваат"},{"SurahNumber":43,"VerseNumber":81,"Text":"Кажи: „Кога Семилосниот би имал дете, јас и тогаш прв би Го обожувал!“"},{"SurahNumber":43,"VerseNumber":82,"Text":"Нека е Славен и Возвишен Господарот на небесата и на Земјата, и Господарот на Аршот, од тоа како тие Го опишуваат"},{"SurahNumber":43,"VerseNumber":83,"Text":"Па ти остави ги нека се впуштаат во заблуда и нека се забавуваат додека не го доживеат Денот кој им се заканува"},{"SurahNumber":43,"VerseNumber":84,"Text":"Тој е Тој штое Бог инанеботоина Земјата. Тој е Мудриот и Сезнајниот"},{"SurahNumber":43,"VerseNumber":85,"Text":"И нека е возвишен Тој чијашто власт е на небесата и на Земјата, и помеѓу нив, единствено Тој знае кога ќе биде Крајот на светот и Нему сите ќе Му се вратите"},{"SurahNumber":43,"VerseNumber":86,"Text":"Тие на коишто тие, освен Нему, им се молат – нема да можат за други да се заземаат; ќе можат само тие кои ја признаваат Вистината, тие кои знаат"},{"SurahNumber":43,"VerseNumber":87,"Text":"А ако ги запрашаш кој ги создаде нив, сигурно ќе речат: „Аллах!“ Па тогаш каде се одметнуваат"},{"SurahNumber":43,"VerseNumber":88,"Text":"А Пратеникот ги кажа зборовите свои: „Господару мој, ова навистина се луѓе кои не сакаат да веруваат!“"},{"SurahNumber":43,"VerseNumber":89,"Text":"Ти сврти се од нив и кажи: „Останете во мир!“ – та тие наскоро ќе дознаат"}]}