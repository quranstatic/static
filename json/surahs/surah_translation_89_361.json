{"Id":361,"LanguageCodes":["te","tel"],"Name":"tel-abdulraheemmoha","Author":"Abdul Raheem Mohammad Moulana","Language":"Telugu","Description":"Telugu","Direction":"ltr","Source":"https://qurancomplex.gov.sa/","Translations":[{"SurahNumber":89,"VerseNumber":1,"Text":"ప్రాంతః కాలం సాక్షిగా"},{"SurahNumber":89,"VerseNumber":2,"Text":"పది రాత్రుల సాక్షిగా"},{"SurahNumber":89,"VerseNumber":3,"Text":"సరి బేసీల సాక్షిగా"},{"SurahNumber":89,"VerseNumber":4,"Text":"గడచిపోయే రాత్రి సాక్షిగా"},{"SurahNumber":89,"VerseNumber":5,"Text":"వీటిలో బుద్ధిగల వాని కొరకు ఏ ప్రమాణమూ లేదా ఏమిటి"},{"SurahNumber":89,"VerseNumber":6,"Text":"నీ ప్రభువు ఆద్ (జాతి) వారి పట్ల ఎలా వ్యవహరించాడో నీకు తెలియదా"},{"SurahNumber":89,"VerseNumber":7,"Text":"ఎత్తైన స్థంభాల (భవనాలు గల) ఇరమ్ ప్రజల పట్ల"},{"SurahNumber":89,"VerseNumber":8,"Text":"వారిలాంటి జాతి భూమిలో ఎన్నడూ సృష్టించబడలేదు"},{"SurahNumber":89,"VerseNumber":9,"Text":"మరియు లోయలలోని కొండరాళ్ళలో (భవనాలను) తొలిచిన సమూద్ జాతి పట్ల"},{"SurahNumber":89,"VerseNumber":10,"Text":"మరియు మేకులవాడైన ఫిర్ఔన్ పట్ల"},{"SurahNumber":89,"VerseNumber":11,"Text":"వారంతా ఆయా దేశాలలో తలబిరుసుతనంతో ప్రవర్తించారు"},{"SurahNumber":89,"VerseNumber":12,"Text":"మరియు వాటిలో దౌర్జన్యాన్ని రేకెత్తించారు"},{"SurahNumber":89,"VerseNumber":13,"Text":"కాబట్టి నీ ప్రభువు వారిపైకి అనేక రకాల బాధాకరమైన శిక్షలను పంపాడు"},{"SurahNumber":89,"VerseNumber":14,"Text":"వాస్తవానికి, నీ ప్రభువు మాటు వేసి ఉన్నాడు (అంతా కనిపెడ్తూ ఉంటాడు)"},{"SurahNumber":89,"VerseNumber":15,"Text":"అయితే మానవుడు ఎలాంటి వాడంటే: అతని ప్రభువు అతన్ని పరీక్షించటానికి, అతనికి గౌరవ ప్రతిష్టల నిచ్చి అనుగ్రహించి నప్పుడు: \"నా ప్రభువు నన్ను గౌరవించాడు.\" అని అంటాడు"},{"SurahNumber":89,"VerseNumber":16,"Text":"కాని, అతన్ని పరీక్షించటానికి, అతని ఉపాధిని తగ్గించినప్పుడు: \"నా ప్రభువు నన్ను అవమానించాడు.\" అని అంటాడు"},{"SurahNumber":89,"VerseNumber":17,"Text":"అలా కాదు, వాస్తవానికి మీరు అనాథులను ఆదరించరు"},{"SurahNumber":89,"VerseNumber":18,"Text":"మరియు మీరు పేదలకు అన్నం పెట్టే విషయంలో ఒకరినొకరు ప్రోత్సహించుకోరు"},{"SurahNumber":89,"VerseNumber":19,"Text":"మరియు వారసత్వపు ఆస్తిని పేరాశతో అంతా మీరే తినేస్తారు"},{"SurahNumber":89,"VerseNumber":20,"Text":"మరియు మీరు ధనవ్యామోహంలో దారుణంగా చిక్కుకు పోయారు"},{"SurahNumber":89,"VerseNumber":21,"Text":"అలా కాదు, భూమి, దంచి పిండిపిండిగా చేయబడినపుడు"},{"SurahNumber":89,"VerseNumber":22,"Text":"మరియు నీ ప్రభువు (స్వయంగా) వస్తాడు మరియు దేవదూతలు వరుసలలో వస్తారు"},{"SurahNumber":89,"VerseNumber":23,"Text":"ఆ రోజు నరకం (ముందుకు) తీసుకు రాబడుతుంది. ఆ రోజు మానవుడు (తన కర్మలన్నీ) జ్ఞప్తికి తెచ్చుకుంటాడు; కాని ఆ రోజు జ్ఞప్తికి తెచ్చుకోవడం వల్ల అతనికి కలిగే ప్రయోజనమేమిటీ"},{"SurahNumber":89,"VerseNumber":24,"Text":"అతడు: \"అయ్యో! నా పాడుగానూ! నా ఈ జీవితం కొరకు నేను (సత్కార్యాలు) చేసి పంపు కొని ఉంటే ఎంత బాగుండేది!\" అని వాపోతాడు"},{"SurahNumber":89,"VerseNumber":25,"Text":"అయితే, ఆ రోజు, ఆయన (అల్లాహ్) శిక్షించినట్లు, మరెవ్వడూ శిక్షించలేడు"},{"SurahNumber":89,"VerseNumber":26,"Text":"మరియు ఆయన (అల్లాహ్) బంధించినట్లు, మరెవ్వడూ బంధించలేడు"},{"SurahNumber":89,"VerseNumber":27,"Text":"(సన్మార్గునితో ఇలా అనబడుతుంది): \"ఓ తృప్తి పొందిన ఆత్మా"},{"SurahNumber":89,"VerseNumber":28,"Text":"నీ ప్రభువు సన్నిధికి మరలి రా! (నీకు లభించే సత్ఫలితానికి) ఆనందిస్తూ మరియు (నీ ప్రభువునకు) ప్రియమైనదానివై"},{"SurahNumber":89,"VerseNumber":29,"Text":"నీవు (పుణ్యాత్ములైన) నా దాసులలో చేరిపో"},{"SurahNumber":89,"VerseNumber":30,"Text":"మరియు నీవు నా స్వర్గంలో ప్రవేశించు"}]}