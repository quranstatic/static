{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":51,"VerseNumber":1,"Text":"దుమ్మును రేపే గాలుల సాక్షిగా"},{"SurahNumber":51,"VerseNumber":2,"Text":"మరి బరువును లేపే మేఘాలు (సాక్షి)"},{"SurahNumber":51,"VerseNumber":3,"Text":"మరి అలవోకగా, సుతిమెత్తగా సాగిపోయే ఓడలు (సాక్షి)"},{"SurahNumber":51,"VerseNumber":4,"Text":"మరి పనులను పంపకం చేసేవారు (సాక్షి)"},{"SurahNumber":51,"VerseNumber":5,"Text":"మీకు వేటి గురించి వాగ్దానం చేయబడుతున్నదో అవి నిజంగా సత్యమైనవి"},{"SurahNumber":51,"VerseNumber":6,"Text":"నిశ్చయంగా న్యాయం (తీర్పు) జరగనున్నది"},{"SurahNumber":51,"VerseNumber":7,"Text":"మార్గాలతో నిండిన ఆకాశం సాక్షిగా"},{"SurahNumber":51,"VerseNumber":8,"Text":"నిశ్చయంగా మీరు అభిప్రాయభేదంతో కూడిన మాటలో పడి ఉన్నారు"},{"SurahNumber":51,"VerseNumber":9,"Text":"మరలింపబడినవాడే దాన్నుండి మరలిపోతాడు"},{"SurahNumber":51,"VerseNumber":10,"Text":"నిరాధారమైన మాటలు మాట్లాడేవారు నాశనమవుదురు (గాక)"},{"SurahNumber":51,"VerseNumber":11,"Text":"వారు పరధ్యానంలో పడి, మైమరచి పోయారు"},{"SurahNumber":51,"VerseNumber":12,"Text":"ఇంతకీ తీర్పుదినం ఎప్పుడట?! అని వారు ప్రశ్నిస్తున్నారు"},{"SurahNumber":51,"VerseNumber":13,"Text":"అది వారు అగ్నిలో మాడ్చబడే దినమై ఉంటుంది"},{"SurahNumber":51,"VerseNumber":14,"Text":"మీ శిక్ష యెక్క రుచి చూడండి. ఏ శిక్ష గురించి మీరు హడావిడి చేశారో ఆ శిక్ష ఇదే! (అని వారితో అనబడుతుంది)"},{"SurahNumber":51,"VerseNumber":15,"Text":"నిశ్చయంగా భక్తిపరులు మాత్రం ఉద్యానవనాల, ఊటల మధ్య ఉంటారు"},{"SurahNumber":51,"VerseNumber":16,"Text":"తమ ప్రభువు తమకు ప్రసాదించిన దాన్ని వారు గ్రహిస్తూ ఉంటారు. వారు అంతకుముందు సదాచార సంపన్నులుగా ఉండేవారు"},{"SurahNumber":51,"VerseNumber":17,"Text":"వారు రాత్రి పూట చాలా తక్కువగా నిద్రించేవారు"},{"SurahNumber":51,"VerseNumber":18,"Text":"రాత్రి చివరి గడియలలో క్షమాపణకై (అల్లాహ్ ను) వేడుకునేవారు"},{"SurahNumber":51,"VerseNumber":19,"Text":"వారి ధనంలో యాచించేవారికి, యాచించని పేదవారికి కూడా హక్కుండేది"},{"SurahNumber":51,"VerseNumber":20,"Text":"నమ్మేవారికి భూమిలో పలు నిదర్శనాలున్నాయి"},{"SurahNumber":51,"VerseNumber":21,"Text":"స్వయంగా మీ ఆత్మల్లో (అస్తిత్వంలో) కూడా ఉన్నాయి. మరి మీరు పరిశీలనగా చూడటం లేదా"},{"SurahNumber":51,"VerseNumber":22,"Text":"ఇంకా మీ ఉపాధి, దాంతోపాటు మీకు వాగ్దానం చేయబడేదంతా ఆకాశంలోనే ఉంది"},{"SurahNumber":51,"VerseNumber":23,"Text":"కనుక భూమ్యాకాశాల ప్రభువు సాక్షిగా! ముమ్మాటికీ ఇది సత్యం. మీరు పరస్పరం మాట్లాడుకుంటున్నట్లే (సత్యమిది)"},{"SurahNumber":51,"VerseNumber":24,"Text":"(ఓ ప్రవక్తా!) ఏమిటి, ఇబ్రాహీము యెక్క గౌరవనీయులైన అతిథుల గాధ నీకు చేరిందా"},{"SurahNumber":51,"VerseNumber":25,"Text":"వారతని దగ్గరకు వచ్చినప్పుడు అతనికి సలాం చెప్పారు. అతను కూడా సలాంకు జవాబు చెప్పి, ‘ వీళ్ళు అపరిచిత వ్యక్తుల్లా ఉన్నారే!’ (అనుకున్నాడు)"},{"SurahNumber":51,"VerseNumber":26,"Text":"తరువాత (మారు మాట్లాడకుండా గబగబా) తన ఇంటివారి వద్దకు వెళ్లి, ఒక బలిసిన అవుదూడను (దాని మాంసము వేయించి) తెచ్చాడు"},{"SurahNumber":51,"VerseNumber":27,"Text":"దాన్ని వారి ముందు సమర్పించాడు. “(అయ్యో!) మీరు తినరేమిటి?” అన్నాడు"},{"SurahNumber":51,"VerseNumber":28,"Text":"(అప్పటికీ వారు తినకపోయేసరికి) వారి గురించి లోలోపలే భయపడిపోయాడు. “భయపడకండి” అని వారు అభయమిచ్చారు. ఇంకా వారతనికి జ్ఞానసంపన్నుడైన అబ్బాయి పుడతాడని శుభవార్త వినిపించారు"},{"SurahNumber":51,"VerseNumber":29,"Text":"అంతలోనే అతని భార్య లబోదిబోమంటూ ముందుకు వచ్చింది. నెత్తి నోరు బాదుకుంటూ, “హవ్వ! నేనా ముసలిదాన్ని. దానికి తోడు గొడ్రాలిని కూడా” (నాకు సంతానమేమిటి?) అని అన్నది"},{"SurahNumber":51,"VerseNumber":30,"Text":"“అవును, ఇలాగే జరుగుతుందని నీ ప్రభువు సెలవిచ్చాడు. నిశ్చయంగా ఆయన వివేకవంతుడు, సర్వం తెలిసినవాడు” అని వారన్నారు"},{"SurahNumber":51,"VerseNumber":31,"Text":"“ఓ దైవదూతలారా! ఇంతకీ మీ రాకలోని ముఖ్య ఉద్దేశం ఏమిటి?” అని (ఇబ్రాహీము) అడిగాడు"},{"SurahNumber":51,"VerseNumber":32,"Text":"“మేము అపరాధ జనుల వైపుకు పంపబడ్డాము"},{"SurahNumber":51,"VerseNumber":33,"Text":"“వారిపై మట్టి రాళ్ళను కురిపించటానికి (వచ్చాము)"},{"SurahNumber":51,"VerseNumber":34,"Text":"“బరితెగించిపోయిన వారి కోసం నీ ప్రభువు వద్ద గుర్తులు వేయబడిన రాళ్ళవి” అని వారు చెప్పారు"},{"SurahNumber":51,"VerseNumber":35,"Text":"మరి అక్కడున్న విశ్వాసులందరినీ మేము బయటికి తీసుకువచ్చాము"},{"SurahNumber":51,"VerseNumber":36,"Text":"అయితే మేమక్కడ ముస్లింలకు చెందిన ఒక్కగానొక్క ఇల్లును మాత్రమే కనుగొన్నాము"},{"SurahNumber":51,"VerseNumber":37,"Text":"మరి మేమక్కడ, వ్యధాభరితమైన శిక్షకు భయపడే వారి కోసం ఒక (స్పష్టమైన) సూచనను వదలి పెట్టాము"},{"SurahNumber":51,"VerseNumber":38,"Text":"మరి మూసా (వృత్తాంతం)లో కూడా (మా తరఫున సూచన ఉంది). మేమతనికి స్పష్టమైన ప్రమాణాన్ని ఇచ్చి ఫిరౌను వద్దకు పంపించాము"},{"SurahNumber":51,"VerseNumber":39,"Text":"కాని అతను (ఫిరౌను) తన బలగాలను చూసుకుని విముఖతకు పాల్పడ్డాడు. “(వీడా! వీడొక) మాంత్రికుడో లేదా పిచ్చివాడో అయిఉంటాడ”ని ప్రేలాడు"},{"SurahNumber":51,"VerseNumber":40,"Text":"ఎట్టకేలకు మేము అతణ్ణి, అతని సైన్యాలను పట్టుకుని సముద్రంలో పడవేశాము. వాడసలు నిందార్హుడే"},{"SurahNumber":51,"VerseNumber":41,"Text":"అలాగే ఆదు వారిలో కూడా (మా తరఫున సూచన కలదు). మేము వారిపై అశుభమైన గాలులను పంపినప్పుడు"},{"SurahNumber":51,"VerseNumber":42,"Text":"అవి ఏ వస్తువుపై వీచినా (ఎడాపెడా ఊపేసి) దాన్ని తుత్తునియలు చేసిగాని వదిలేవి కావు"},{"SurahNumber":51,"VerseNumber":43,"Text":"ఇంకా సమూదు (గాధ)లో కూడా (గుణపాఠం ఉంది). “కొద్ది రోజుల పాటు లబ్ది పొందండి” అని వారితో అనబడినపుడు…"},{"SurahNumber":51,"VerseNumber":44,"Text":"(వారు దారికి రాకుండా) తమ ప్రభువు ఆజ్ఞ పట్ల పెడసరి వైఖరిని ప్రదర్శించారు. తత్కారణంగా వారు చూస్తూ ఉండగానే ఒక భయంకరమైన కేక (ప్రేలుడు) అమాంతం వారిని కబళించింది"},{"SurahNumber":51,"VerseNumber":45,"Text":"అంతే! (ఆ దెబ్బకు) వారు నిలబడనూ లేకపోయారు. తమకు సహాయం కూడా చేసుకోలేకపోయారు"},{"SurahNumber":51,"VerseNumber":46,"Text":"మరి నూహ్ జాతి వారికి కూడా అంతకు మునుపు (అదే గతి పట్టింది). వారు కూడా పరమ అవిధేయులుగా ఉండేవారు"},{"SurahNumber":51,"VerseNumber":47,"Text":"ఇంకా ఆకాశాన్ని మేము (మా) హస్తాలతో నిర్మించాము. నిశ్చయంగా మేము విశాలంగా చేసేవారము"},{"SurahNumber":51,"VerseNumber":48,"Text":"భూమిని మేము పాన్పుగా చేశాము. ఎంతైనా మేము చాలా చక్కగా పరచేవారము"},{"SurahNumber":51,"VerseNumber":49,"Text":"మరి మీరు హితబోధను గ్రహించేటందుకుగాను మేము ప్రతి వస్తువునూ జతలు జతలుగా సృష్టించాము"},{"SurahNumber":51,"VerseNumber":50,"Text":"కనుక మీరు అల్లాహ్ వైపు పరుగెత్తండి. నేను మాత్రం ఆయన తరఫున (వచ్చి) మిమ్మల్ని స్పష్టంగా హెచ్చరించే వాణ్ణి మాత్రమే"},{"SurahNumber":51,"VerseNumber":51,"Text":"అల్లాహ్ తో పాటు మరో ఆరాధ్య దైవాన్ని చేర్చకండి. నిశ్చయంగా నేను ఆయన తరఫున మిమ్మల్ని స్పష్టంగా హెచ్చరించేవాడిని"},{"SurahNumber":51,"VerseNumber":52,"Text":"ఇలాగే వీరికి పూర్వం గడచిన వారు కూడా తమ వద్దకు వచ్చిన ప్రవక్తను గురించి, “ఇతడు మాంత్రికుడైనా అయిఉంటాడు లేదా పిచ్చివాడైనా అయిఉంటాడు” అనేవారు"},{"SurahNumber":51,"VerseNumber":53,"Text":"ఏమిటీ, ఈ విషయాన్ని వారు ఒండొకరికి తాకీదు చేసుకుంటూ వస్తున్నారా? లేదు, అసలు వారంతా తలబిరుసులే"},{"SurahNumber":51,"VerseNumber":54,"Text":"కాబట్టి నువ్వు వాళ్ళ నుండి ముఖం త్రిప్పుకో. నీపై ఎలాంటి నింద ఉండదు"},{"SurahNumber":51,"VerseNumber":55,"Text":"అయితే బోధనా కార్యక్రమాన్ని మాత్రం కొనసాగించు. ఎందుకంటే బోధన విశ్వాసులకు లాభదాయకం అవుతుంది"},{"SurahNumber":51,"VerseNumber":56,"Text":"నేను జిన్నాతులను, మానవులను సృష్టించినది వారు నన్ను ఆరాధించటానికి మాత్రమే"},{"SurahNumber":51,"VerseNumber":57,"Text":"నేను వారి నుండి జీవనోపాధిని కోరటం లేదు. వారు నాకు అన్నం పెట్టాలని కూడా నేను కోరటం లేదు"},{"SurahNumber":51,"VerseNumber":58,"Text":"అల్లాహ్ యే స్వయంగా అందరికీ ఉపాధిని సమకూర్చేవాడు. ఆయన మహాశక్తిశాలి, మహాబలుడు"},{"SurahNumber":51,"VerseNumber":59,"Text":"కాబట్టి ఈ దుర్మార్గుల్లాంటివారికి ఏ వంతు లభించిందో అలాంటి వంతే వీరికి కూడా లభిస్తుంది. కాబట్టి వారు దాని కోసం నన్ను తొందరపెట్టరాదు"},{"SurahNumber":51,"VerseNumber":60,"Text":"ఏ దినం గురించి వాగ్దానం చేయబడుతున్నదో ఆ దినాన అవిశ్వాసులకు మూడటం తథ్యం"}]}