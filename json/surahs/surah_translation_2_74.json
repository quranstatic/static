{"Id":74,"LanguageCodes":["bg","bul"],"Name":"bul-tzvetantheophan","Author":"Tzvetan Theophanov","Language":"Bulgarian","Description":"Bulgarian","Direction":"ltr","Source":"http://tanzil.net","Translations":[{"SurahNumber":2,"VerseNumber":1,"Text":"Алиф. Лам. Мим"},{"SurahNumber":2,"VerseNumber":2,"Text":"Тази Книга - без съмнение в нея - е напътствие за богобоязливите"},{"SurahNumber":2,"VerseNumber":3,"Text":"които вярват в неведомото и отслужват молитвата, и раздават от онова, което сме им дали за препитание"},{"SurahNumber":2,"VerseNumber":4,"Text":"и които вярват в низпосланото на теб и в низпосланото преди теб, и в отвъдния живот са убедени"},{"SurahNumber":2,"VerseNumber":5,"Text":"Тези са напътени от своя Господ и тези са сполучилите"},{"SurahNumber":2,"VerseNumber":6,"Text":"За онези, които не повярваха, за тях е все едно дали си ги предупредил, или не си предупредил - те не вярват"},{"SurahNumber":2,"VerseNumber":7,"Text":"Аллах е запечатал и сърцата, и слуха им, и пред техните погледи има преграда. За тях има огромно мъчение"},{"SurahNumber":2,"VerseNumber":8,"Text":"А някои от хората казват: “Повярвахме в Аллах и в Сетния ден.” Ала те не са вярващи"},{"SurahNumber":2,"VerseNumber":9,"Text":"Стараят се да измамят Аллах и онези, които повярваха, ала мамят само себе си, без да усетят"},{"SurahNumber":2,"VerseNumber":10,"Text":"Носят в сърцата си болест и им надбави Аллах болест. За тях има болезнено мъчение, защото са лъгали"},{"SurahNumber":2,"VerseNumber":11,"Text":"И когато им се каже: “Не рушете по земята!” - казват: “Ние само поправяме.”"},{"SurahNumber":2,"VerseNumber":12,"Text":"Но именно те са рушащите. Ала не усещат"},{"SurahNumber":2,"VerseNumber":13,"Text":"И когато им се каже: “Повярвайте, както хората повярваха!” - казват: “Да вярваме ли, както глупците повярваха?” Но именно те са глупците. Ала не знаят"},{"SurahNumber":2,"VerseNumber":14,"Text":"И щом срещнат онези, които повярваха, казват: “Ние повярвахме.” Но щом се уединят със сатаните си, казват: “Ние сме с вас, само им се присмиваме.”"},{"SurahNumber":2,"VerseNumber":15,"Text":"На тях се присмива Аллах и им дава отсрочка в тяхната престъпност да се лутат"},{"SurahNumber":2,"VerseNumber":16,"Text":"Тези са, които купуват заблудата вместо напътствието. Ала нито търговията им печели, нито са на правия път"},{"SurahNumber":2,"VerseNumber":17,"Text":"Те приличат на човек, запалил огън, но щом наоколо се озари, Аллах отнася техния светлик и ги оставя в тъмнини, да не виждат"},{"SurahNumber":2,"VerseNumber":18,"Text":"Глухи, неми, слепи - те не се завръщат"},{"SurahNumber":2,"VerseNumber":19,"Text":"Или са като [застигнати от] дъждовен облак на небето - в него има тъмнини и гръм, и мълния. Запушват с пръсти ушите си от гръмотевиците, с уплах пред смъртта. Аллах обгражда неверниците"},{"SurahNumber":2,"VerseNumber":20,"Text":"Мълнията едва не отнема зрението им. Всякога, щом ги освети, вървят, а щом се стъмни над тях, спират. Но пожелае ли Аллах, Той би отнел и слуха, и зрението им. Аллах над всяко нещо има сила"},{"SurahNumber":2,"VerseNumber":21,"Text":"О, хора, служете на своя Господ, който е сътворил вас и онези преди вас, за да се предпазите"},{"SurahNumber":2,"VerseNumber":22,"Text":"от Онзи, Който стори за вас от земята постеля и от небето - свод, и изсипва вода от небето, и чрез нея вади плодовете - препитание за вас! И като знаете това, не сторвайте подобия на Аллах"},{"SurahNumber":2,"VerseNumber":23,"Text":"А ако се съмнявате в това, което сме низпослали на Нашия раб, донесете една сура, подобна на неговите, и призовете вашите свидетели - освен Аллах - ако говорите истината"},{"SurahNumber":2,"VerseNumber":24,"Text":"Но не го ли направите - а никога не ще [го] направите - бойте се от Огъня, горивото на който са хората и камъните! Подготвен е той за неверниците"},{"SurahNumber":2,"VerseNumber":25,"Text":"И благовествай онези, които вярват и вършат праведни дела, че за тях са Градините, сред които реки текат! Всякога, щом бъдат нахранени с плод оттам, казват: “Това е [същото], с което и преди бяхме хранени.” А ще са дарени с негово подобие. Там за тях има пречисти съпруги и там ще пребивават вечно"},{"SurahNumber":2,"VerseNumber":26,"Text":"Аллах не се свени да дава пример всякакъв - и колкото комар, и по-голям от него. Които са повярвали, знаят, че това е истината от техния Господ. А които са неверници, изричат: “Какво цели Аллах с този пример?” Заблуждава с него Той мнозина и напътва с него Той мнозина. Ала заблуждава с него само нечестивците"},{"SurahNumber":2,"VerseNumber":27,"Text":"които нарушават обета пред Аллах след неговото потвърждаване и прекъсват онова, което Аллах е повелил да бъде съединено, и сеят по земята развала. Тези са губещите"},{"SurahNumber":2,"VerseNumber":28,"Text":"Как отричате Аллах - бяхте мъртви, Той ви съживи! После ще ви умъртви, после ще ви съживи, после при Него ще бъдете върнати"},{"SurahNumber":2,"VerseNumber":29,"Text":"Той е, Който сътвори за вас всичко на земята, после се насочи към [сътворяването на] небето и създаде седем небеса. Той всяко нещо знае"},{"SurahNumber":2,"VerseNumber":30,"Text":"И когато твоят Господ рече на ангелите: “Ще създам на земята наместник.” - рекоха: “Нима ще създадеш там някой, който ще сее по нея развала и ще лее кърви, докато ние Те славим с възхвала и възнасяме Твоята святост?” Рече: “Знам, каквото вие не знаете.”"},{"SurahNumber":2,"VerseNumber":31,"Text":"И научи Той Адам на имената на всички [неща], после ги представи на ангелите и рече: “Съобщете ми имената на тези [неща], ако говорите истината!”"},{"SurahNumber":2,"VerseNumber":32,"Text":"Рекоха: “Пречист си Ти! Нямаме друго знание, освен това, на което Ти ни научи. Ти си Всезнаещия, Премъдрия.”"},{"SurahNumber":2,"VerseNumber":33,"Text":"Рече: “О, Адам, съобщи им имената!” И когато им съобщи имената, каза: “Не ви ли рекох, че знам неведомото на небесата и на земята, и знам какво разкривате и какво потулвате?”"},{"SurahNumber":2,"VerseNumber":34,"Text":"И когато рекохме на ангелите: “Поклонете се на Адам!”, те се поклониха, освен Иблис. Възпротиви се той, възгордя се и стана един от неверниците"},{"SurahNumber":2,"VerseNumber":35,"Text":"И рекохме: “О, Адам, пребивавай с жена си в Рая и яжте оттам в доволство, откъдето пожелаете, но не приближавайте до онова дърво, та да не станете угнетители!”"},{"SurahNumber":2,"VerseNumber":36,"Text":"А сатаната ги подмами да се подхлъзнат и ги извади от Рая, където бяха. И казахме: “Напуснете - врагове един на друг! За вас на земята има пребивание и ползване до време.”"},{"SurahNumber":2,"VerseNumber":37,"Text":"И получи Адам слова от своя Господ, и Той прие покаянието му. Той е Приемащия покаянието, Милосърдния"},{"SurahNumber":2,"VerseNumber":38,"Text":"Казахме: “Напуснете оттук всички! И дойде ли при вас напътствие от Мен, за онези, които последват Моето напътствие, не ще има страх и не ще скърбят"},{"SurahNumber":2,"VerseNumber":39,"Text":"А които не вярват и взимат за лъжа Нашите знамения, тези са обитателите на Огъня, там ще пребивават вечно.”"},{"SurahNumber":2,"VerseNumber":40,"Text":"О, синове на Исраил, помнете Моята благодат, с която ви обсипах, и спазвайте своя обет към Мен, за да спазвам и Аз Своя обет към вас, и имайте страх от Мен един"},{"SurahNumber":2,"VerseNumber":41,"Text":"И вярвайте в това, което низпослах, за да потвърди наличното у вас! И не бъдете първите неверници към него, и не продавайте на никаква цена Моите знамения, и бойте се от Мен един"},{"SurahNumber":2,"VerseNumber":42,"Text":"И не смесвайте истината с лъжата, и не скривайте истината, когато [я] знаете"},{"SurahNumber":2,"VerseNumber":43,"Text":"И отслужвайте молитвата, и давайте милостинята закат, и се покланяйте с покланящите се"},{"SurahNumber":2,"VerseNumber":44,"Text":"Нима повелявате на хората праведност, а забравяте себе си, въпреки че вие четете Писанието? Нима не проумявате"},{"SurahNumber":2,"VerseNumber":45,"Text":"И искайте помощта [на Аллах] с търпение и молитва! Тя наистина е трудна, ала не и за смирените"},{"SurahNumber":2,"VerseNumber":46,"Text":"които се надяват, че ще срещнат своя Господ и че при Него ще се върнат"},{"SurahNumber":2,"VerseNumber":47,"Text":"О, синове на Исраил, помнете Моята благодат, с която ви обсипах, и че бях ви предпочел измежду народите"},{"SurahNumber":2,"VerseNumber":48,"Text":"И бойте се от Деня, в който ни една душа не ще замени друга в нищо и не ще се приеме от нея застъпничество, и не ще се вземе от нея откуп, и никому не ще се помогне"},{"SurahNumber":2,"VerseNumber":49,"Text":"И [спомнете си] когато ви избавихме от хората на Фараона. Те ви причиняваха най-лошото мъчение, като избиваха синовете ви, а пощадяваха жените ви. Това бе велико изпитание за вас от вашия Господ"},{"SurahNumber":2,"VerseNumber":50,"Text":"И когато разделихме за вас морето на две и ви избавихме, и издавихме хората на Фараона пред очите ви"},{"SurahNumber":2,"VerseNumber":51,"Text":"и когато определихме за Муса четиридесет нощи, после вие подир него приехте телеца, ставайки угнетители"},{"SurahNumber":2,"VerseNumber":52,"Text":"после ви простихме, за да сте признателни"},{"SurahNumber":2,"VerseNumber":53,"Text":"И когато дадохме на Муса Писанието и Разграничението, за да се напътите"},{"SurahNumber":2,"VerseNumber":54,"Text":"И когато Муса рече на своя народ: “О, народе мой, ти угнети себе си, като прие телеца. Покайте се пред своя Създател и убийте [злите сред] вас! Това е за ваше добро пред Създателя ви. Той ще приеме вашето покаяние. Наистина е Той Приемащия покаянието, Милосърдния.”"},{"SurahNumber":2,"VerseNumber":55,"Text":"И когато изрекохте: “О, Муса, не ще ти повярваме, докато не видим Аллах наяве”, мълнията ви порази, както гледахте"},{"SurahNumber":2,"VerseNumber":56,"Text":"После ви възкресихме след вашата смърт, за да сте признателни"},{"SurahNumber":2,"VerseNumber":57,"Text":"И ви заслонихме с облака, и спуснахме над вас манната и пъдпъдъците: “Яжте от благата, които ви дарихме!” Не Нас угнетиха, а себе си угнетиха"},{"SurahNumber":2,"VerseNumber":58,"Text":"И когато рекохме: “Влезте в това селище и яжте оттам в доволство, където пожелаете! И влезте през вратата, кланяйки се, и кажете: “Опрощение!”. Ние ще ви извиним прегрешенията и ще надбавим за благодетелните.”"},{"SurahNumber":2,"VerseNumber":59,"Text":"Ала угнетителите подмениха словото, което им бе казано, с друго. И изсипахме над угнетителите напаст от небето, защото бяха нечестивци"},{"SurahNumber":2,"VerseNumber":60,"Text":"И когато Муса помоли за вода за своя народ, рекохме: “Удари с тоягата си камъка!” И дванадесет извора избликнаха от него. Вече всички хора знаеха своето място за пиене. “Яжте и пийте от препитанието на Аллах! И не сейте развала по земята, рушейки!”"},{"SurahNumber":2,"VerseNumber":61,"Text":"И когато рекохте: “О, Муса, не ще изтърпим на една и съща храна. Позови своя Господ заради нас, да ни даде от онова, което земята ражда - от нейните треви и краставици, и жито, и леща, и лук.” Каза: “Нима ще замените по-доброто с по-лошо? Слезте към някой град и ще намерите онова, което търсите!” И бяха белязани с унижението и бедността, и си навлякоха гнева на Аллах. То бе, защото не повярваха в знаменията на Аллах и убиваха пророците несправедливо. То бе, защото се противяха и престъпваха"},{"SurahNumber":2,"VerseNumber":62,"Text":"Онези, които вярват, и юдеите, и християните, и сабеите, онези [от тях] които вярват в Аллах и в Сетния ден, и вършат праведни дела, имат наградата си при своя Господ и не ще има страх за тях, и не ще скърбят"},{"SurahNumber":2,"VerseNumber":63,"Text":"И когато приехме вашия обет, и въздигнахме над вас Планината [ви рекохме]: “Хванете здраво това, което ви дадохме, и помнете какво има в него, за да се побоите!”"},{"SurahNumber":2,"VerseNumber":64,"Text":"После се отвърнахте и ако не бе над вас щедростта на Аллах и Неговата милост, щяхте да сте от губещите"},{"SurahNumber":2,"VerseNumber":65,"Text":"И узнахте онези от вас, които престъпиха в Съботата, и им рекохме: “Бъдете маймуни презрени!”"},{"SurahNumber":2,"VerseNumber":66,"Text":"Сторихме го за назидание по тяхно време и след тях, и за поука на богобоязливите"},{"SurahNumber":2,"VerseNumber":67,"Text":"И когато Муса рече на своя народ: “Аллах ви повелява да заколите крава.” - рекоха: “На присмех ли ни взимаш?” Рече: “Опазил ме Аллах да съм от невежите!”"},{"SurahNumber":2,"VerseNumber":68,"Text":"Рекоха: “Позови ни твоя Господ, да ни разкрие каква да бъде тя!” Рече: “Казва да е крава - нито стара, нито юница, а по средата на това. И направете, каквото ви се повелява!”"},{"SurahNumber":2,"VerseNumber":69,"Text":"Рекоха: “Позови ни твоя Господ, да ни разкрие какъв да бъде цветът й!” Рече: “Казва да е крава съвсем жълта на цвят, за радост на очите.”"},{"SurahNumber":2,"VerseNumber":70,"Text":"Рекоха: “Позови ни твоя Господ, да ни разкрие каква да бъде - за нас кравите си приличат. И ако Аллах желае, ще сме напътени.”"},{"SurahNumber":2,"VerseNumber":71,"Text":"Рече: “Казва да не бъде впрягана крава - нито да обръща земята, нито да напоява посева, здрава, без петна по нея.” Рекоха: “Сега ти посочи истината.” И я заклаха, но без малко да не го направят"},{"SurahNumber":2,"VerseNumber":72,"Text":"И когато убихте един човек, спорехте за това. Но Аллах разкрива, каквото спотайвате"},{"SurahNumber":2,"VerseNumber":73,"Text":"И рекохме: “Ударете го с част от нея [и той ще се съживи]!” Така Аллах съживява мъртъвците и ви показва Своите знамения, за да проумеете"},{"SurahNumber":2,"VerseNumber":74,"Text":"После сърцата ви закоравяха и са като камъни, дори по-корави. Да! И сред камъните има такива, от които бликват реки, и сред тях някои се разцепват и излиза оттам вода; а някои от тях падат в уплах пред Аллах. Но Аллах не подминава вашите дела"},{"SurahNumber":2,"VerseNumber":75,"Text":"Нима копнеете да ви повярват, щом част от тях слушаха Словото на Аллах, после го преиначаваха, знаейки, след като го бяха проумели"},{"SurahNumber":2,"VerseNumber":76,"Text":"И щом срещнеха вярващите, казваха: “Ние повярвахме.” А щом се уединяха един с друг, казваха: “Нима ще им разправите онова, което Аллах ви е разкрил, че да ви оспорват с него пред вашия Господ?” Нима не проумявате"},{"SurahNumber":2,"VerseNumber":77,"Text":"Нима не знаят, че Аллах знае и каквото спотайват, и каквото разгласяват"},{"SurahNumber":2,"VerseNumber":78,"Text":"Някои от тях са неграмотни, не познават Писанието, а само измислици. Ала те само предполагат"},{"SurahNumber":2,"VerseNumber":79,"Text":"Горко на онези, които с ръцете си пишат Писанието, после изричат: “Това е от Аллах.” - за да го продадат на нищожна цена! Горко им заради онова, което ръцете им написаха и горко им заради онова, което придобиха"},{"SurahNumber":2,"VerseNumber":80,"Text":"И казват: “Не ще ни докосне Огънят освен само в броени дни.” Кажи: “Нима сте взели обет от Аллах? Аллах никога не нарушава Своя обет. Или говорите за Аллах, каквото не знаете?”"},{"SurahNumber":2,"VerseNumber":81,"Text":"Да, който придобива злина и грехът му го обгражда - тези са обитателите на Огъня, там ще пребивават вечно"},{"SurahNumber":2,"VerseNumber":82,"Text":"А които вярват и вършат праведни дела, тези са обитателите на Рая, там ще пребивават вечно"},{"SurahNumber":2,"VerseNumber":83,"Text":"И приехме от синовете на Исраил обет: “Служете само на Аллах и се отнасяйте с добро към двамата родители и към близките, сираците и нуждаещите се! И говорете на хората с добро, и отслужвайте молитвата, и давайте милостинята закат!” - после се отметнахте, освен малцина от вас, и се отдръпнахте"},{"SurahNumber":2,"VerseNumber":84,"Text":"И приехме от вас обет: “Не проливате [един на друг] кръвта си и не се прогонвате [взаимно] от домовете си!”. После, засвидетелствайки, вие потвърдихте това"},{"SurahNumber":2,"VerseNumber":85,"Text":"После се избивахте и прогонвахте от домовете им някои от вас, като си помагахте против тях с грях и вражда. И дойдеха ли при вас като пленници, ги откупвахте. А ви бе възбранено да ги прогонвате. Нима вярвате в част от Писанието, а в друга не вярвате? За онези от вас, които вършат това, няма друго възмездие освен позор в земния живот, а в Деня на възкресението ще бъдат подложени на най-суровото мъчение. Аллах не подминава вашите дела"},{"SurahNumber":2,"VerseNumber":86,"Text":"Тези са, които избраха земния живот вместо отвъдния. И мъчението им не ще бъде облекчено, и не ще им се помогне"},{"SurahNumber":2,"VerseNumber":87,"Text":"И дадохме на Муса Писанието, и подир него изпратихме един след друг пратениците, и дадохме на Иса, сина на Мариам, ясните знаци, и го подкрепихме със Светия дух. Нима не ви обземаше надменност всеки път, щом пратеник ви донасяше онова, което душите ви не желаят? И някои отрекохте, а други убивате"},{"SurahNumber":2,"VerseNumber":88,"Text":"И казаха: “Сърцата ни са под ключ.” Да, Аллах ги е проклел заради тяхното неверие. Те малко вярват"},{"SurahNumber":2,"VerseNumber":89,"Text":"И щом при тях дойде от Аллах Книгата, потвърждаваща онова, което е у тях - а още отпреди бяха молили за помощ срещу неверниците, - и щом при тях дойде онова, което [вече] знаеха, не повярваха в него. Проклятието на Аллах е над неверниците"},{"SurahNumber":2,"VerseNumber":90,"Text":"Колко лошо е онова, за което продадоха душите си - да не вярват в низпосланото от Аллах, поради завист, че Аллах низпослава от Своята благодат комуто пожелае измежду Своите раби. И заслужиха гняв върху гняв. За неверниците има унизително мъчение"},{"SurahNumber":2,"VerseNumber":91,"Text":"И когато им се каза: “Повярвайте в онова, което Аллах низпосла!” - рекоха: “Вярваме в низпосланото нам.” И не вярват в онова, което е след него, а то е истината, потвърждаваща онова, което е у тях. Кажи: “А защо преди убивахте пророците на Аллах, ако сте вярващи?”"},{"SurahNumber":2,"VerseNumber":92,"Text":"И Муса ви донесе ясните знаци, а после приехте телеца, ставайки угнетители"},{"SurahNumber":2,"VerseNumber":93,"Text":"И когато приехме вашия обет, и въздигнахме над вас Планината [ви рекохме]: “Хванете здраво това, което ви дадохме, и послушайте!” Рекоха: “Чухме и се възпротивихме.” И в тяхното неверие сърцата им бяха пропити с телеца. Кажи: “Колко лошо е онова, което вашата вяра ви повелява, ако сте вярващи!”"},{"SurahNumber":2,"VerseNumber":94,"Text":"Кажи: “Ако отвъдният дом при Аллах е само за вас, а не за другите хора, възжелайте смъртта, ако говорите истината!”"},{"SurahNumber":2,"VerseNumber":95,"Text":"А не ще я възжелаят никога, заради онова, което ръцете им са сторили преди. Аллах знае угнетителите"},{"SurahNumber":2,"VerseNumber":96,"Text":"Наистина ще откриеш, че те са най-ненаситните за живот хора, [дори] повече от съдружаващите. Всеки от тях желае да би векувал хиляда години. Ала няма той да се отдалечи от мъчението, дори да векува. Аллах съзира техните дела"},{"SurahNumber":2,"VerseNumber":97,"Text":"Кажи: “Кой е враг на Джибрил?” Той го низпосла в твоето сърце с позволението на Аллах в потвърждение на съществуващото вече и като напътствие, и благовестие за вярващите"},{"SurahNumber":2,"VerseNumber":98,"Text":"Който е враг на Аллах и на Неговите ангели, и на Неговите пратеници, и на Джибрил, и на Микал - Аллах е враг на неверниците"},{"SurahNumber":2,"VerseNumber":99,"Text":"Вече ти низпослахме ясни знамения. В тях не вярват само нечестивците"},{"SurahNumber":2,"VerseNumber":100,"Text":"Нали всякога, щом се договаряха с договор, някои от тях го отхвърляха! Дори повечето от тях не вярват"},{"SurahNumber":2,"VerseNumber":101,"Text":"И щом при тях дойде Пратеника на Аллах, за да потвърди наличното у тях, едни от дарените с Писанието хвърлиха зад гърба си Книгата на Аллах, сякаш не знаят"},{"SurahNumber":2,"VerseNumber":102,"Text":"И последваха онова, което сатаните разправяха против владението на Сулайман. И не бе Сулайман неверник, ала сатаните бяха - учеха хората на магия и на онова, което във Вавилон бе низпослано на ангелите Харут и Марут. Не учеха никого, докато и двамата не му кажат: “Ние сме само изпитание, тъй че не ставай неверник!” И [хората] се учеха от тях как да разделят мъжа от жена му, ала с това не вредяха никому, освен с позволението на Аллах. И се учеха на онова, което им вреди, а не им е от полза. И знаеха, че който го избере, не ще има дял за него в отвъдния живот. Колко лошо е онова, за което продадоха душите си, ако знаеха"},{"SurahNumber":2,"VerseNumber":103,"Text":"А ако вярваха и се бояха, награда от Аллах е най-доброто, ако знаеха"},{"SurahNumber":2,"VerseNumber":104,"Text":"О, вярващи, не казвайте: “Зачети ни!”, а казвайте: “Пожали ни!” и послушайте! За неверниците има болезнено мъчение"},{"SurahNumber":2,"VerseNumber":105,"Text":"Нито онези от хората на Писанието, които не повярваха, нито съдружаващите желаеха на вас да бъде низпослано благо от вашия Господ. Но Аллах определя за Своята милост когото пожелае. Аллах е Владетелят на великата благодат"},{"SurahNumber":2,"VerseNumber":106,"Text":"Каквото и знамение да отменим или накараме да се забрави, донасяме по-добро или подобно на него. Не узна ли ти, че Аллах над всяко нещо има сила"},{"SurahNumber":2,"VerseNumber":107,"Text":"Не узна ли ти, че на Аллах принадлежи владението на небесата и на земята, и нямате освен Аллах нито покровител, нито избавител"},{"SurahNumber":2,"VerseNumber":108,"Text":"Или искате да питате вашия Пратеник, както бе питан и Муса преди? А който подменя вярата с неверие, той се е отклонил от правия път"},{"SurahNumber":2,"VerseNumber":109,"Text":"Мнозина от хората на Писанието, поради завист в душите, желаят, след като сте повярвали, да ви превърнат пак в неверници, след като им се разкри истината. Извинявайте и прощавайте, докато Аллах даде Своята повеля! Аллах над всяко нещо има сила"},{"SurahNumber":2,"VerseNumber":110,"Text":"И отслужвайте молитвата, и давайте милостинята закат, и каквото и благо да направите отнапред за душите си, ще го намерите при Аллах. Аллах съзира вашите дела"},{"SurahNumber":2,"VerseNumber":111,"Text":"И рекоха [хората на Писанието]: “В Рая ще влязат само юдеи и християни.” Това са техните въжделения. Кажи им: “Дайте своя довод, ако говорите истината!”"},{"SurahNumber":2,"VerseNumber":112,"Text":"Да! Който всецяло се е отдал на Аллах и е благодетелен, ще има наградата си при своя Господ. И не ще има страх за тях, и не ще скърбят"},{"SurahNumber":2,"VerseNumber":113,"Text":"И рекоха юдеите: “Християните не се основават на нищо.” И християните рекоха: “Юдеите не се основават на нищо.” А четат Писанието. Така и незнаещите изричат подобни думи. Аллах ще отсъди помежду им в Деня на възкресението за онова, по което са в разногласие"},{"SurahNumber":2,"VerseNumber":114,"Text":"И кой е по-голям угнетител от онзи, който в храмовете на Аллах възбранява да се споменава Неговото име и се стреми да ги разруши? На тези не подобава да влизат там, освен със страх. За тях в земния живот има позор, за тях в отвъдния има огромно мъчение"},{"SurahNumber":2,"VerseNumber":115,"Text":"На Аллах принадлежи и изтокът, и западът, и накъдето и да се обърнете, там е Ликът на Аллах. Аллах е всеобхватен, всезнаещ"},{"SurahNumber":2,"VerseNumber":116,"Text":"И рекоха: “Аллах се сдоби със син.” Пречист е Той! Да, Негово е всичко и на небесата, и на земята. Всички се покоряват на Него"},{"SurahNumber":2,"VerseNumber":117,"Text":"Първосъздателя на небесата и на земята! И щом реши нещо, казва му само: “Бъди!”. И то става"},{"SurahNumber":2,"VerseNumber":118,"Text":"И рекоха незнаещите: “Аллах не ще ли ни продума, или да ни се яви знамение?” Така и онези преди тях изричаха подобни думи. Сърцата им си приличат. Вече обяснихме знаменията на хора убедени"},{"SurahNumber":2,"VerseNumber":119,"Text":"Изпращаме те с истината Ние като благовестител и предупредител. И не ще бъдеш питан за обитателите на Ада"},{"SurahNumber":2,"VerseNumber":120,"Text":"И не ще са доволни от теб нито юдеите, нито християните, докато не последваш тяхната вяра. Кажи: “Напътствието на Аллах е напътствие.” И ако последваш страстите им подир знанието, което си получил, никой не ще те защити от Аллах и не ще те избави"},{"SurahNumber":2,"VerseNumber":121,"Text":"Тези, на които дадохме Писанието, го четат с правдиво четене. Те вярват в него. А които не вярват в него - тези са губещите"},{"SurahNumber":2,"VerseNumber":122,"Text":"О, синове на Исраил, помнете Моята благодат, с която ви обсипах, и че бях ви предпочел измежду народите"},{"SurahNumber":2,"VerseNumber":123,"Text":"И бойте се от Деня, в който ни една душа не ще замени друга в нищо и не ще се приеме от нея откуп, и не ще й бъде от полза ничие застъпничество, и не ще им се помогне"},{"SurahNumber":2,"VerseNumber":124,"Text":"И когато Господът на Ибрахим го изпита със слова, той ги изпълни. Рече: “Правя те водител на хората.” Каза: “А от моето потомство?” Рече: “Не получават Моя обет угнетителите.”"},{"SurahNumber":2,"VerseNumber":125,"Text":"И сторихме Дома [Кааба] място за събиране на хората и сигурно убежище: “Вземете мястото на Ибрахим да бъде за молитви!” И заръчахме на Ибрахим и Исмаил: “Почистете Моя Дом за тези, които обхождат, пребивават и се кланят, свеждайки чела до земята в суджуд!”"},{"SurahNumber":2,"VerseNumber":126,"Text":"И когато Ибрахим рече: “Господи мой, стори го защитен град и храни с плодовете неговите жители - онези от тях, които повярваха в Аллах и в Сетния ден!”, Той рече: “А който е неверник, ще го оставя малко да се понаслаждава, после ще го подкарам към мъчението на Ада. И колко лоша е тази участ!”"},{"SurahNumber":2,"VerseNumber":127,"Text":"И когато Ибрахим и Исмаил издигаха основите на Дома, [рекоха]: “Господи, приеми от нас! Наистина Ти си Всечуващия, Всезнаещия"},{"SurahNumber":2,"VerseNumber":128,"Text":"Господи, направи ни отдадени на Теб, и от нашето потомство - общност, отдадена на Теб, и ни покажи нашите обреди, и приеми нашето покаяние! Ти си Приемащия покаянието, Милосърдния"},{"SurahNumber":2,"VerseNumber":129,"Text":"Господи, проводи им пратеник измежду тях, да им чете Твоите знамения, да ги учи на Писанието и на мъдростта, и да ги пречиства! Ти си Всемогъщия, Премъдрия.”"},{"SurahNumber":2,"VerseNumber":130,"Text":"А кой друг се отвръщаше от вярата на Ибрахим, освен онзи, който е безразсъден за себе си? Него [Ибрахим] Ние избрахме в земния живот, а в отвъдния той е от праведниците"},{"SurahNumber":2,"VerseNumber":131,"Text":"Когато неговият Господ му рече: “Отдай се!” - той рече: “Отдадох се на Господа на световете.”"},{"SurahNumber":2,"VerseNumber":132,"Text":"И завеща това Ибрахим на синовете си, [а също] и Якуб: “О, мои синове, Аллах избра вашата религия - умирайте само отдадени!”"},{"SurahNumber":2,"VerseNumber":133,"Text":"Нима бяхте свидетели, когато смъртта се приближи до Якуб и той рече на своите синове: “На какво ще служите след мен?” Рекоха: “Ще служим на твоя Бог и на Бога на твоите предци Ибрахим и Исмаил, и Исхак - на Единствения Бог, и Нему ще бъдем отдадени.”"},{"SurahNumber":2,"VerseNumber":134,"Text":"Те са общност, вече отминала. Тяхно е онова, което са придобили, и ваше е онова, което вие сте придобили. И не ще бъдете питани какво те са извършили"},{"SurahNumber":2,"VerseNumber":135,"Text":"И рекоха: “Станете юдеи или християни и ще тръгнете по правия път!” Кажи: “Не, ние следваме вярата на Ибрахим, правоверния, а той не бе от съдружаващите.”"},{"SurahNumber":2,"VerseNumber":136,"Text":"Кажете: “Вярваме в Аллах и в низпосланото на нас, и в низпосланото на Ибрахим и Исмаил, и Исхак, и Якуб, и родовете [му], и в дареното на Муса и на Иса, и в дареното на пророците от техния Господ. Разлика не правим между никого от тях и на Него сме отдадени.”"},{"SurahNumber":2,"VerseNumber":137,"Text":"И ако бяха повярвали в същото, в което и вие повярвахте, щяха да се напътят. Но ако са се отметнали, те са в раздор и Аллах ще ти е достатъчен срещу тях. Той е Всечуващия, Всезнаещия"},{"SurahNumber":2,"VerseNumber":138,"Text":"Баграта на Аллах! А кой е по-хубав от Аллах по багра? Само на Него служим"},{"SurahNumber":2,"VerseNumber":139,"Text":"Кажи: “Нима спорите с нас за Аллах, а Той е и нашият Господ, и вашият Господ? Нам са нашите дела и вам са вашите дела. На Него сме предани.”"},{"SurahNumber":2,"VerseNumber":140,"Text":"Или ще кажете, че Ибрахим и Исмаил, и Исхак, и Якуб, и родовете [му] бяха юдеи или християни? Кажи: “Вие ли знаете повече, или Аллах?” И кой е по-голям угнетител от онзи, който е скрил у себе си свидетелство от Аллах? Аллах не подминава вашите дела"},{"SurahNumber":2,"VerseNumber":141,"Text":"Те са общност, вече отминала. Тяхно е онова, което са придобили и ваше е онова, което вие сте придобили. И не ще бъдете питани какво те са извършили"},{"SurahNumber":2,"VerseNumber":142,"Text":"Ще кажат глупците от хората: “Какво ги отклони от досегашната им посока за молитва?” Кажи: “На Аллах принадлежи и изтокът, и западът. Той води когото желае към правия път.”"},{"SurahNumber":2,"VerseNumber":143,"Text":"И така ви сторихме общност по средата - за да сте свидетели за хората и Пратеника да е свидетел за вас. И сторихме твоята досегашна посока за молитва само за да разграничим последвалите Пратеника от онези, които се обръщат на пети. [Смяната] наистина е трудност, но не и за онези, които Аллах е напътил. А Аллах не би погубил вярата ви. Аллах към хората е състрадателен, милосърден"},{"SurahNumber":2,"VerseNumber":144,"Text":"Виждаме да се обръща твоето лице [о, Мухаммад] към небето. Ние непременно ще те обърнем в посока за молитви, която ще ти е угодна. Тъй че обърни лице към Свещената джамия! Където и да бъдете, обръщайте лице към нея! Дарените с Писанието знаят, че това е истината от техния Господ. Аллах не подминава техните дела"},{"SurahNumber":2,"VerseNumber":145,"Text":"И каквото и знамение да донесеш на дарените с Писанието, те не ще последват твоята посока за молитви, а и ти не ще последваш тяхната посока. И едните от тях не ще последват посоката за молитви на другите. А ако последваш страстите им след онова, което си получил от знанието, тогава ти си от угнетителите"},{"SurahNumber":2,"VerseNumber":146,"Text":"Онези, на които дарихме Писанието, го знаят, както знаят синовете си. Но едни от тях скриват истината, знаейки"},{"SurahNumber":2,"VerseNumber":147,"Text":"Истината е от твоя Господ и не бъди от съмняващите се"},{"SurahNumber":2,"VerseNumber":148,"Text":"Всеки има посока, накъдето се обръща. Надпреварвайте се в добрините! Където и да сте, Аллах всички ви ще събере. Аллах над всяко нещо има сила"},{"SurahNumber":2,"VerseNumber":149,"Text":"Откъдето и да тръгнеш, обръщай лице към Свещената джамия! Това е истината от твоя Господ. Аллах не подминава вашите дела"},{"SurahNumber":2,"VerseNumber":150,"Text":"Откъдето и да тръгнеш, обръщай лице към Свещената джамия, и където и да бъдете, обръщайте лица към нея, за да нямат хората довод срещу вас, освен онези от тях, които угнетяват, и да изпълня Своята благодат към вас, за да бъдете напътени! Затова не се страхувайте от тях, а се страхувайте от Мен"},{"SurahNumber":2,"VerseNumber":151,"Text":"Изпратихме ви пратеник измежду вас, да ви чете Нашите знамения и да ви пречиства, и да ви учи на Писанието и на мъдростта, и да ви учи на онова, което не сте знаели"},{"SurahNumber":2,"VerseNumber":152,"Text":"И споменавайте Ме, за да ви споменавам и Аз, и благодарете Ми, и не Ме отхвърляйте"},{"SurahNumber":2,"VerseNumber":153,"Text":"О, вярващи, искайте помощта на Аллах с търпение и молитва! Аллах е с търпеливите"},{"SurahNumber":2,"VerseNumber":154,"Text":"И не наричайте “мъртви” убитите по пътя на Аллах! Не, живи са! Но вие не усещате"},{"SurahNumber":2,"VerseNumber":155,"Text":"И непременно ще ви изпитаме с малко страх и глад, и с отнемане от имотите, душите и плодовете. И благовествай търпеливите"},{"SurahNumber":2,"VerseNumber":156,"Text":"които, щом беда ги сполети, казват: “Ние на Аллах принадлежим и при Него се завръщаме.”"},{"SurahNumber":2,"VerseNumber":157,"Text":"Върху тях има благослов и милост от техния Господ. Те са напътените"},{"SurahNumber":2,"VerseNumber":158,"Text":"Ас-Сафа и ал-Маруа са от знаците на Аллах, и който ходи при Дома на поклонение хадж или поклонение умра, той не върши грях, като ги обикаля. А който прави добро и по своя воля - Аллах е въздаващ, всезнаещ"},{"SurahNumber":2,"VerseNumber":159,"Text":"Онези, които скриват низпосланите от Нас ясни знамения и напътствието, след като ги разяснихме на хората в Писанието, тях Аллах проклина и проклинащите ги проклинат"},{"SurahNumber":2,"VerseNumber":160,"Text":"освен онези, които се покаят и поправят, и разкрият. От тях ще приема покаяние. Аз съм Приемащия покаянието, Милосърдния"},{"SurahNumber":2,"VerseNumber":161,"Text":"А онези, които не вярват и умират неверници, над тях е проклятието на Аллах и на всички ангели и хора"},{"SurahNumber":2,"VerseNumber":162,"Text":"вечно ще са в него. Мъчението им не ще бъде облекчено и не ще им се даде отсрочка"},{"SurahNumber":2,"VerseNumber":163,"Text":"Вашият Бог е единственият. Няма друг Бог освен Него, Всемилостивия, Милосърдния"},{"SurahNumber":2,"VerseNumber":164,"Text":"В сътворяването на небесата и на земята, и в промяната на нощта и деня, и в корабите, плаващи в морето с онова, което носи полза на хората, и във водата, която Аллах изсипва от небето, и съживява с нея земята след нейната смърт, и множи там всякакви твари, и в смяната на ветровете, и в покорните между небето и земята облаци - наистина има знамения за хора проумяващи"},{"SurahNumber":2,"VerseNumber":165,"Text":"А някои от хората приемат за богове други вместо Аллах, обичат ги, както Аллах трябва да се обича. А които вярват, най-силно обичат Аллах. И ако угнетителите можеха да съзрат, когато видят мъчението, че цялата сила е на Аллах и че Аллах е суров в мъчението"},{"SurahNumber":2,"VerseNumber":166,"Text":"Тогава, щом видят мъчението, онези, които са били следвани, ще се отрекат от онези, които са ги следвали, и ще се прекъснат връзките между тях"},{"SurahNumber":2,"VerseNumber":167,"Text":"А онези, които са ги следвали, ще кажат: “Ако има за нас връщане, ще се отречем от тях, както и те се отрекоха от нас.” Така Аллах ще им покаже техните деяния като горести за тях и не ще излязат от Огъня"},{"SurahNumber":2,"VerseNumber":168,"Text":"О, хора, яжте от онова по земята, което е позволено и приятно! И не следвайте стъпките на сатаната! Той за вас е явен враг"},{"SurahNumber":2,"VerseNumber":169,"Text":"Той ви повелява само злина и поквара, и да говорите за Аллах онова, което не знаете"},{"SurahNumber":2,"VerseNumber":170,"Text":"И когато им се каже: “Следвайте онова, което Аллах е низпослал!” - казват: “Не, ще следваме онова, с което заварихме предците си!” Ала нима и ако техните предци не са проумели нищо и не са били напътени"},{"SurahNumber":2,"VerseNumber":171,"Text":"Неверниците приличат на човек, ревящ към нещо, което чува само крясък и зов. Глухи, неми, слепи - те не проумяват"},{"SurahNumber":2,"VerseNumber":172,"Text":"О, вярващи, яжте от благата, които Ние ви дарихме, и бъдете признателни на Аллах, ако на Него служите"},{"SurahNumber":2,"VerseNumber":173,"Text":"Той ви забрани мършата, кръвта, свинското месо и закланото за друг, а не за Аллах. А който е принуден, без да е потисник, нито престъпващ, за него не е грях. Аллах е опрощаващ, милосърден"},{"SurahNumber":2,"VerseNumber":174,"Text":"Скриващите онова, което Аллах е низпослал от Писанието, и продаващите го на нищожна цена, ще поглъщат в своя стомах само Огъня. И не ще им проговори Аллах в Деня на възкресението, и не ще ги пречисти, и за тях има болезнено мъчение"},{"SurahNumber":2,"VerseNumber":175,"Text":"Те са, които купиха заблудата вместо напътствието и мъчението - вместо опрощението. И колко настойчиви са пред Огъня"},{"SurahNumber":2,"VerseNumber":176,"Text":"Така е, защото Аллах низпосла Писанието с истината. А които спорят относно Писанието, те са в дълбок раздор"},{"SurahNumber":2,"VerseNumber":177,"Text":"Праведността не е да обръщате лице на изток или на запад, праведността е у онзи, който вярва в Аллах и в Сетния ден, и в ангелите, и в Писанието, и в пророците, и раздава от своя имот, въпреки любовта си към него, на роднините и сираците, и на нуждаещите се, и на пътника [в неволя], и на просяците, и за освобождаване на робите, и отслужва молитвата, и дава милостинята закат; и у изпълняващите своя обет, когато са обещали, и у търпеливите в злочестие и беда, и във вихъра на битката. Те са искрените и те са богобоязливите"},{"SurahNumber":2,"VerseNumber":178,"Text":"О, вярващи, вам е предписано възмездие за убитите, свободен - за свободен и роб - за роб, и жена - за жена. А който получи опрощение от своя брат, да го получи според обичая, а той да му се издължи с добрина. Това е облекчение и милост от вашия Господ. А който след това престъпи, за него има болезнено наказание"},{"SurahNumber":2,"VerseNumber":179,"Text":"За вас във възмездието има живот, о, разумни хора, за да се побоите"},{"SurahNumber":2,"VerseNumber":180,"Text":"Предписано ви е, когато смъртта надвисне над някого от вас, ако той остави благо, да го завещае на двамата родители и на близките според обичая. Това е дълг за богобоязливите"},{"SurahNumber":2,"VerseNumber":181,"Text":"А който подмени [завещанието], след като го е чул, грехът е само над онези, които са го подменили. Аллах е всечуващ, всезнаещ"},{"SurahNumber":2,"VerseNumber":182,"Text":"А който се опасява от грешка или грях на завещател, и помирява [наследниците], за него не е грях. Аллах е опрощаващ, милосърден"},{"SurahNumber":2,"VerseNumber":183,"Text":"О, вярващи, предписано ви е говеенето, както бе предписано и за онези преди вас, за да се побоите"},{"SurahNumber":2,"VerseNumber":184,"Text":"в определени дни. А който от вас е болен или на път - да се издължи в други дни. А за които не могат - откуп: да нахранят човек в нужда. А който по своя воля стори благо, това е най-доброто за него. И да говеете е най-доброто за вас, ако знаете"},{"SurahNumber":2,"VerseNumber":185,"Text":"Рамадан е месецът, през който беше низпослан Коранът за напътствие на хората и с ясни знаци от напътствието и разграничението. Който от вас се окаже в този месец, да говее през него, а който е болен или на път - да се издължи в други дни. Аллах иска да ви улесни и не иска да ви затрудни, а да завършите докрай определените дни, да възвеличите Аллах за онова, с което ви е напътил и да сте признателни"},{"SurahNumber":2,"VerseNumber":186,"Text":"И когато Моите раби те питат за Мен - Аз съм наблизо, откликвам на зова на зовящия, когато Ме позове. Нека и те Ми откликнат, и нека вярват в Мен, за да се напътят"},{"SurahNumber":2,"VerseNumber":187,"Text":"Позволено ви е да прекарате нощите на говеенето при своите жени. Те са одеяние за вас и вие сте одеяние за тях. Аллах знае, че сте измамили самите себе си, но е приел вашето покаяние и ви е извинил. А сега ги обладавайте и се стремете към онова, което Аллах ви е предписал: яжте и пийте, додето различите при [пукването на] зората белия конец от черния конец! После довършете говеенето до нощта и не ги обладавайте, когато пребивавате в джамиите! Това са границите на Аллах, не ги доближавайте! Така Аллах обяснява Своите знамения на хората, за да се побоят"},{"SurahNumber":2,"VerseNumber":188,"Text":"И не яжте своите имоти помежду си с измама, и не ги подхвърляйте на съдиите, за да ядете с грях от имотите на хората, знаейки"},{"SurahNumber":2,"VerseNumber":189,"Text":"Питат те за новолунието. Кажи: “То сочи определено време за хората и за поклонението хадж.” Праведността не е да идвате в домовете отзад, а праведността е у онзи, който се бои от Аллах. Влизайте в домовете през вратите им! И бойте се от Аллах, за да сполучите"},{"SurahNumber":2,"VerseNumber":190,"Text":"И се сражавайте по пътя на Аллах с онези, които се сражават с вас, и не престъпвайте! Аллах не обича престъпващите"},{"SurahNumber":2,"VerseNumber":191,"Text":"И ги убивайте там, където ги сварите, и ги прогонете оттам, откъдето и те ви прогониха! Да заблуждаваш е по-тежко, отколкото да убиваш. И не се сражавайте с тях при Свещената джамия, докато не започнат там да се сражават с вас! А ако се сражават с вас, убийте ги! Такова е възмездието за неверниците"},{"SurahNumber":2,"VerseNumber":192,"Text":"А престанат ли - Аллах е опрощаващ, милосърден"},{"SurahNumber":2,"VerseNumber":193,"Text":"И се сражавайте с тях, докогато не ще има заблуда и религията ще е на Аллах! А престанат ли, тогава да не се враждува, освен против угнетителите"},{"SurahNumber":2,"VerseNumber":194,"Text":"Месец на забрана - срещу месец на забрана! И за [нарушаване на] забраните - възмездие. А който ви нападне, нападнете го така, както ви е нападнал! И бойте се от Аллах, и знайте, че Аллах е с богобоязливите"},{"SurahNumber":2,"VerseNumber":195,"Text":"И раздавайте по пътя на Аллах, и не се хвърляйте със собствените си ръце към гибелта, и благодетелствайте! Аллах обича благодетелните"},{"SurahNumber":2,"VerseNumber":196,"Text":"И довършвайте поклонението хадж, и поклонението умра заради Аллах! А ако сте възпрени, [дайте] жертвено животно според своите възможности! И не бръснете главите си, докато жертвеното животно не стигне местоназначението си! А който от вас е болен или има страдание по главата, тогава - да се откупи с говеене или подаяние, или жертвоприношение. А ако сте в безопасност, онзи, който използва поклонението умра и за поклонение хадж, [да даде] жертвено животно според своите възможности. А който не е в състояние, да говее три дни по време на поклонението хадж и седем, щом се върне, та пълни десет. Това е за онзи, чиито роднини не живеят в околностите на Свещената джамия. И бойте се от Аллах, и знайте, че Аллах е строг в наказанието"},{"SurahNumber":2,"VerseNumber":197,"Text":"Поклонението хадж е в знайни месеци и който през тях си наложи поклонението, да няма съвокупление, нито безпътство, нито прение по време на поклонението хадж! Каквато и добрина да сторите, Аллах я узнава. И запасете се! Най-добрият запас е богобоязливостта. И бойте се от Мен, о, разумни хора"},{"SurahNumber":2,"VerseNumber":198,"Text":"И не е грях за вас да търсите благодат от вашия Господ. И когато се плиснете надолу по Арафат, споменавайте Аллах при Свещената планина! И Го споменавайте, както ви е напътил, дори да сте били преди това от заблудените"},{"SurahNumber":2,"VerseNumber":199,"Text":"После се плиснете надолу, откъдето хората се плисват, и молете Аллах за прошка! Наистина Аллах е опрощаващ, милосърден"},{"SurahNumber":2,"VerseNumber":200,"Text":"И щом изпълните своите обреди, споменавайте Аллах, както споменавате предците си, дори по-силно! А някои от хората казват: “Господи, въздай ни в земния живот!” Няма дял за тях в отвъдния"},{"SurahNumber":2,"VerseNumber":201,"Text":"А някои от тях казват: “Господи, въздай ни добрина в земния живот и добрина - в отвъдния! И опази ни от мъчението на Огъня!”"},{"SurahNumber":2,"VerseNumber":202,"Text":"За тях има дял от онова, което са придобили. Аллах бързо прави равносметка"},{"SurahNumber":2,"VerseNumber":203,"Text":"И споменавайте Аллах в преброените дни! А който избърза с два дни, не е грях за него, и който се забави, не е грях за него - за онзи, който е богобоязлив. И бойте се от Аллах, и знайте, че при Него ще бъдете събрани"},{"SurahNumber":2,"VerseNumber":204,"Text":"Сред хората има и такива, чиито думи те омайват в земния живот и призовават Аллах за свидетел на онова, което е в сърцата им. Но те са най-свирепи в разпрата"},{"SurahNumber":2,"VerseNumber":205,"Text":"И когато такъв се обърне, той тича по земята, за да сее по нея развала и да погуби насажденията и приплода. А Аллах не обича развалата"},{"SurahNumber":2,"VerseNumber":206,"Text":"И когато му се каже: “Бой се от Аллах!”, го обзема гордост от греха. Стига му Адът и колко лоша постеля е той"},{"SurahNumber":2,"VerseNumber":207,"Text":"Някои хора отдават душите си, за да угодят на Аллах. А Аллах е състрадателен към рабите"},{"SurahNumber":2,"VerseNumber":208,"Text":"О, вярващи, встъпете всички в покорството и не следвайте стъпките на сатаната! Той е ваш явен враг"},{"SurahNumber":2,"VerseNumber":209,"Text":"И ако се подхлъзнете, след като сте получили ясните знаци, знайте, че Аллах е всемогъщ, премъдър"},{"SurahNumber":2,"VerseNumber":210,"Text":"Нима очакват само Аллах и ангелите да дойдат при тях в сенките на облаците? А делото е отсъдено и при Аллах ще бъдат върнати делата"},{"SurahNumber":2,"VerseNumber":211,"Text":"Попитай синовете на Исраил колко ясни знамения им дадохме! А който подмени благодатта на Аллах, след като е дошла при него, наистина Аллах е суров в наказанието"},{"SurahNumber":2,"VerseNumber":212,"Text":"Земният живот бе разкрасен за неверниците, а те се присмиват на вярващите. Но които са богобоязливи, ще бъдат над тях в Деня на възкресението. Аллах безмерно въздава комуто пожелае"},{"SurahNumber":2,"VerseNumber":213,"Text":"Хората бяха една общност и Аллах изпрати пророците - благовестители и предупредители, и заедно с тях низпосла Книгата с истината, за да отсъди между хората за онова, по което бяха в разногласие. А поради злобата помежду им изпаднаха в разногласие за нея само онези, на които тя бе дадена, след като ясните знаци бяха дошли при тях. И поведе Аллах вярващите към онова от истината, по което бяха в разногласие, с Неговото позволение. Аллах води когото пожелае към правия път"},{"SurahNumber":2,"VerseNumber":214,"Text":"Или смятате да влезете в Рая, без да ви сполети същото, което сполетя и отминалите преди вас? Връхлитаха ги беда и горест, и бяха разтърсвани, докато Пратеника и онези, които повярваха заедно с него, не казваха: “Кога ще дойде подкрепата на Аллах?” Да, подкрепата на Аллах е наблизо"},{"SurahNumber":2,"VerseNumber":215,"Text":"Питат те какво да раздават. Кажи: “Каквото и добро да раздадете, нека е за родителите и близките, и сираците, и нуждаещите се, и пътника [в неволя]. Каквото и добро да сторите, Аллах го знае"},{"SurahNumber":2,"VerseNumber":216,"Text":"Предписана ви е битка, а тя е омразна за вас. Но може да мразите нещо, а то да е добро за вас, и може да обичате нещо, а то да е зло за вас. Аллах знае, вие не знаете"},{"SurahNumber":2,"VerseNumber":217,"Text":"Питат те за Свещения месец, за битка през него. Кажи: “Тежка битка е тогава, но възпирането от пътя на Аллах, неверието в Него и в Свещената джамия, и пропъждането на обитателите й оттам е по-тежко пред Аллах, и да се заблуждава е по-тежко, отколкото да се убива.” И не ще престанат да се сражават с вас, докато не ви отвърнат от вашата религия, ако могат. А които от вас отстъпят от религията си и умрат неверници, на такива пропадат делата и в земния живот, и в отвъдния, и те са обитателите на Огъня, там ще пребивават вечно"},{"SurahNumber":2,"VerseNumber":218,"Text":"Които повярваха и които се преселиха, и се бореха по пътя на Аллах, те се надяват на милостта от Аллах. Аллах е опрощаващ, милосърден"},{"SurahNumber":2,"VerseNumber":219,"Text":"Питат те за виното и за игрите на късмет. Кажи: “В тях има голям грях и изгоди за хората, но грехът им е по-голям от изгодата.” И питат какво да раздават. Кажи: “Излишъка.” Така Аллах ви обяснява знаменията, за да размислите"},{"SurahNumber":2,"VerseNumber":220,"Text":"за земния и за отвъдния живот. И питат за сираците. Кажи: “Най-хубаво е онова, което е за тяхно добро.” И ако съжителствате с тях, те са ваши братя. Аллах различава кой носи вреда и кой носи добро. И пожелае ли Аллах, ще ви затрудни. Аллах е всемогъщ, премъдър"},{"SurahNumber":2,"VerseNumber":221,"Text":"И не встъпвайте в брак със съдружаващи жени, докато не повярват! Вярваща робиня е по-добра от съдружаваща жена, дори да ви е възхитила. И не встъпвайте в брак със съдружаващи мъже, докато не повярват! Вярващ роб е по-добър от съдружаващ мъж, дори да ви е възхитил. Съдружаващите зоват към Ада, а Аллах зове към Рая и опрощението с Негово позволение. И обяснява Той знаменията Си на хората, за да се поучат"},{"SurahNumber":2,"VerseNumber":222,"Text":"И те питат за месечното кръвотечение. Кажи: “Това е страдание.” И стойте далеч от жените в [период на] месечно кръвотечение, и не ги доближавайте, докато не се очистят! А щом се очистят, обладавайте ги, откъдето Аллах ви е повелил! Наистина Аллах обича каещите се и обича пречистващите се"},{"SurahNumber":2,"VerseNumber":223,"Text":"Вашите жени са като нива за вас. И отивайте при нивата си, както пожелаете, и подготвяйте се отнапред, и се бойте от Аллах, и знайте, че ще Го срещнете! И благовествай вярващите"},{"SurahNumber":2,"VerseNumber":224,"Text":"И не правете клетвите си в името на Аллах пречка да сте праведни, да се боите и да помирявате хората! Аллах е всечуващ, всезнаещ"},{"SurahNumber":2,"VerseNumber":225,"Text":"Аллах не ви придиря за празнословието в клетвите ви, ала ви придиря за онова, което вашите сърца са придобили. Аллах е опрощаващ, всеблаг"},{"SurahNumber":2,"VerseNumber":226,"Text":"Онези, които се закълнат да не бъдат с жените си - да изчакат четири месеца. А върнат ли се - Аллах е опрощаващ, милосърден"},{"SurahNumber":2,"VerseNumber":227,"Text":"А решат ли да се разведат - Аллах е всечуващ, всезнаещ"},{"SurahNumber":2,"VerseNumber":228,"Text":"А разведените жени да изчакат във въздържание три месечни кръвотечения и не им е позволено да скриват онова, което Аллах е сътворил в утробите им, ако вярват в Аллах и в Сетния ден. Тогава техните мъже, ако искат помирение, имат най-голямото право да си ги възвърнат. И жените имат същите права, каквито и задължения съгласно обичая, но мъжете са едно стъпало над тях. Аллах е всемогъщ, премъдър"},{"SurahNumber":2,"VerseNumber":229,"Text":"Разводът е два пъти - [после] или задръжте [жените] с добро, или - пуснете с благо. И не ви е позволено да взимате нищо от онова, което сте им дали, освен ако двамата се опасяват да не престъпят границите на Аллах. Ако се опасявате, че двамата не ще спазят границите на Аллах, не е прегрешение за тях, ако жената даде откуп. Това са границите на Аллах, не ги нарушавайте! А които нарушават границите на Аллах - те са угнетителите"},{"SurahNumber":2,"VerseNumber":230,"Text":"А ако се разведе с нея [за трети път], тя не му е позволена после, преди да встъпи в брак с друг мъж, и ако й даде развод и той, не е прегрешение за двамата да се съберат, ако мислят, че ще спазят границите на Аллах. Това са границите на Аллах. Той ги обяснява на хора, които разбират"},{"SurahNumber":2,"VerseNumber":231,"Text":"А когато сте дали развод на жени и те са изпълнили срока [на изчакване], задръжте ги с благо или ги пуснете с благо! И не ги задържайте с насилие, престъпвайки! А който направи това, угнетява себе си. И не се отнасяйте с насмешка към знаменията на Аллах, и споменавайте благодатта на Аллах към вас, и онова, което ви е низпослал от Книгата и мъдростта за ваше наставление! И бойте се от Аллах, и знайте, че Аллах всяко нещо знае"},{"SurahNumber":2,"VerseNumber":232,"Text":"А ако се разведете с жените и те са изпълнили своя срок, да не им се пречи да встъпят в брак със своите съпрузи, ако се споразумеят помежду си съгласно обичая! С това се наставлява онзи от вас, който вярва в Аллах и в Сетния ден. Това за вас е най-добродетелното и най-чистото. Аллах знае, вие не знаете"},{"SurahNumber":2,"VerseNumber":233,"Text":"А майките да кърмят рожбите си две пълни години, когато мъжът поиска кърменето да завърши. Онзи, чието е новороденото, е длъжен да ги храни и облича според обичая. На всяка душа се възлага само по силите й. Да не се злостори на майка заради нейната рожба, нито на онзи, чието е новороденото, заради неговата рожба, и за наследника е същото. А ако и двамата искат отбиване, при взаимно съгласие и съветване, не е прегрешение за тях. И ако искате да поверите рожбите си на кърмачки, не е прегрешение за вас, щом се отплатите, давайки според обичая. И бойте се от Аллах, и знайте, че Аллах съзира вашите дела"},{"SurahNumber":2,"VerseNumber":234,"Text":"А които от вас се поминат и оставят вдовици - те да изчакат сами със себе си четири месеца и десет дена. Щом изпълнят срока, няма прегрешение за вас в онова, което вършат със себе си според предписанието. Сведущ е Аллах за вашите дела"},{"SurahNumber":2,"VerseNumber":235,"Text":"И не е прегрешение за вас да намекнете пред [овдовелите] жени за сгодяване или да го спотаите в душите си. Аллах знае, че ще им споменете. Ала не им обещавайте скришом, освен ако изричате само прилични думи, и не пристъпвайте към сключване на брак, докато предписаният срок не се изпълни! И знайте, че Аллах знае какво е в душите ви, и бойте се от Него, и знайте, че Аллах е опрощаващ, всеблаг"},{"SurahNumber":2,"VerseNumber":236,"Text":"Не е прегрешение за вас да се разведете с жените, преди да сте ги докоснали или уговорили задължителната плата. Зарадвайте ги, богатият - според възможностите му, и бедният - според възможностите му, с добро! [То] е дълг за благодетелните"},{"SurahNumber":2,"VerseNumber":237,"Text":"А ако сте им дали развод, преди да ги докоснете, но вече сте уговорили задължителната плата, за тях е половината от онова, което сте уговорили, освен ако те се въздържат или се въздържи онзи, в чиито ръце е сключването на брака. А да се въздържате е по-близо до богобоязливостта. И не забравяйте благоволението помежду си! Аллах съзира вашите дела"},{"SurahNumber":2,"VerseNumber":238,"Text":"Спазвайте молитвите наред със средната молитва и заставайте смирени пред Аллах"},{"SurahNumber":2,"VerseNumber":239,"Text":"И ако имате страх, спазвайте молитвата и като ходите, и като яздите! А щом сте в безопасност, споменавайте Аллах, както ви е научил на онова, което не сте знаели"},{"SurahNumber":2,"VerseNumber":240,"Text":"А които от вас се поминат и оставят вдовици, да завещаят на своите съпруги да се ползват [от наследството] до една година, без да бъдат прогонвани. А ако напуснат, няма прегрешение за вас в онова, което направят със себе си според предписанието. Аллах е всемогъщ, премъдър"},{"SurahNumber":2,"VerseNumber":241,"Text":"На разведените жени - ползване според предписанието, - дълг е за богобоязливите"},{"SurahNumber":2,"VerseNumber":242,"Text":"Така Аллах ви разяснява Своите знамения, за да проумеете"},{"SurahNumber":2,"VerseNumber":243,"Text":"Нима ти не видя онези, които излязоха от домовете си с хиляди, бягайки от смъртта? Аллах им каза: “Умрете!”, а после ги съживи. Аллах е прещедър към хората, ала повечето хора са неблагодарни"},{"SurahNumber":2,"VerseNumber":244,"Text":"И се сражавайте по пътя на Аллах, и знайте, че Аллах е всечуващ, всезнаещ"},{"SurahNumber":2,"VerseNumber":245,"Text":"На онзи, който заема хубав заем на Аллах, Той многократно ще умножи. Аллах отнема и въздава, и при Него ще бъдете върнати"},{"SurahNumber":2,"VerseNumber":246,"Text":"Нима не видя ти знатните измежду синовете на Исраил след Муса, когато рекоха на един техен пророк: “Проводи ни владетел, за да се сражаваме по пътя на Аллах!” Рече: “Възможно ли е, ако ви е писано сражение, да не се сражавате?” Рекоха: “А защо да не се сражаваме по пътя на Аллах, след като бяхме прокудени от нашите домове и синове?” А когато им бе писано да се сражават, те се отметнаха, освен неколцина измежду тях. Аллах знае угнетителите"},{"SurahNumber":2,"VerseNumber":247,"Text":"И им рече техният пророк: “Ето, Аллах ви проводи Талут за владетел.” Казаха: “Как ще ни е владетел, когато ние сме по-достойни от него да властваме, а и не му е дадено обилно богатство!” Рече: “Аллах го избра над вас и му надбави нашироко в знанието и в снагата. Аллах дарява Своето владение комуто пожелае.” Аллах е всеобхватен, всезнаещ"},{"SurahNumber":2,"VerseNumber":248,"Text":"И им рече техният пророк: “Знамението, че той ще стане владетел, е идването на Саркофага при вас. В него има успокоение от вашия Господ и запазени реликви, оставени от рода на Муса и рода на Харун. Носят го ангелите. Наистина в това има знамение за вас, ако сте вярващи.”"},{"SurahNumber":2,"VerseNumber":249,"Text":"И когато Талут потегли с войските, рече: “Аллах ви изпитва с една река. Който пие от нея, той не е с мен, а с мен е онзи, който не я вкуси, също и онзи, който загребе с ръка само една шепа.” Но пиха оттам, освен малцина измежду тях. А щом я прегазиха - той и повярвалите с него, - рекоха: “Днес сме безсилни пред Джалут и войските му.” А онези, които се надяваха на срещата с Аллах, рекоха: “Колко малки дружини са надвивали многобройни с позволението на Аллах! Аллах е с търпеливите.”"},{"SurahNumber":2,"VerseNumber":250,"Text":"И щом се изправиха пред Джалут и войските му, рекоха: “Господи, излей търпение над нас и стъпките ни затвърди, и ни подкрепи срещу неверниците!”"},{"SurahNumber":2,"VerseNumber":251,"Text":"И ги сразиха с позволението на Аллах, и Дауд уби Джалут, и Аллах му даде владението и мъдростта, и го научи на каквото Той пожела. Ако Аллах не отблъскваше едни хора чрез други, земята щеше да се провали. Но Аллах е владетел на благодат за световете"},{"SurahNumber":2,"VerseNumber":252,"Text":"Това са знаменията на Аллах, четем ти ги правдиво. Наистина ти си от пратениците"},{"SurahNumber":2,"VerseNumber":253,"Text":"Тези са пратениците - на едни от тях отредихме да стоят над други; с някои Аллах говори и въздигна други по степени. И дадохме на Иса, сина на Мариам, ясните знаци, и го подкрепихме със Светия дух. А ако Аллах бе поискал, дошлите след тях нямаше да се сражават, след като получиха ясните знаци. Ала те се разделиха и някои от тях повярваха, а някои от тях не повярваха. Но ако Аллах бе поискал, нямаше да се сражават. Аллах прави каквото пожелае"},{"SurahNumber":2,"VerseNumber":254,"Text":"О, вярващи, раздавайте от онова, което сме ви дали за препитание, преди да дойде Денят, в който не ще има нито откуп, нито приятелство, нито застъпничество! Неверниците са угнетителите"},{"SurahNumber":2,"VerseNumber":255,"Text":"Аллах! Няма друг Бог освен Него - Вечноживия, Неизменния! Не Го обзема нито дрямка, нито сън. Негово е онова, което е на небесата и което е на земята. Кой ще се застъпи пред Него, освен с Неговото позволение? Той знае какво е било преди тях и какво ще бъде след тях. От Неговото знание обхващат само онова, което Той пожелае. Неговият Престол вмества и небесата, и земята, и не Му е трудно да ги съхрани. Той е Всевишния, Превеликия"},{"SurahNumber":2,"VerseNumber":256,"Text":"Няма принуждение в религията. Отличи се вече истината от заблудата. Който отхвърли сатаните и повярва в Аллах, той се обвързва с най-здравата връзка, която не се къса. Аллах е всечуващ, всезнаещ"},{"SurahNumber":2,"VerseNumber":257,"Text":"Аллах е Покровителят на вярващите. Той ги извежда от тъмнините към светлината. А сатаните са покровители на невярващите. Те ги извеждат от светлината към тъмнините. Те са обитателите на Огъня, там ще пребивават вечно"},{"SurahNumber":2,"VerseNumber":258,"Text":"Не видя ли ти онзи, който спореше с Ибрахим за неговия Господ, че Аллах му е дал владението? Когато Ибрахим рече: “Моят Господ е, Който съживява и умъртвява.”, [другият] рече: “Аз съживявам и умъртвявам.” Ибрахим рече: “Аллах довежда слънцето от изток, а ти го доведи от запад!” И се слиса онзи, който не бе повярвал. Аллах не напътва хората-угнетители"},{"SurahNumber":2,"VerseNumber":259,"Text":"Или като онзи, който минал през едно селище, рухнало под своите покриви, и рекъл: “Как Аллах ще съживи това след смъртта му?” И Аллах го умъртвил за сто години, после го възкресил. Рекъл: “Колко се забави?” Казал: “Забавих се ден или част от деня.” Рекъл: “Не, забави се сто години. Виж какво имаш за ядене и пиене! То не се е развалило. И виж магарето си! И за да те сторим знамение за хората, виж костите, как ги подреждаме, после ги обличаме в плът!” И когато му се изяснило, рекъл: “Вече знам, че Аллах над всяко нещо има сила.”"},{"SurahNumber":2,"VerseNumber":260,"Text":"И когато Ибрахим рече: “Господи мой, покажи ми как съживяваш мъртвите!” Рече: “А нима не си повярвал?” Рече: “Да, повярвах! Но за да се успокои сърцето ми.” Рече: “Вземи тогава четири птици и ги събери, после върху всяка планина положи по къс от тях, после ги позови и те ще дойдат при теб с устрем! И знай, че Аллах е всемогъщ, премъдър!”"},{"SurahNumber":2,"VerseNumber":261,"Text":"Хората, които раздават своите имоти по пътя на Аллах, приличат на зърно, родило седем класа, а във всеки клас - по сто зърна. Аллах умножава комуто пожелае. Аллах е всеобхватен, всезнаещ"},{"SurahNumber":2,"VerseNumber":262,"Text":"Онези, които раздават своите имоти по пътя на Аллах и после нито натякват, нито обиждат, имат наградата си при своя Господ. И не ще има страх за тях, и не ще скърбят"},{"SurahNumber":2,"VerseNumber":263,"Text":"Добри думи и прошка са за предпочитане пред милостиня, последвана от обида. Аллах е над всяка нужда, всеблаг"},{"SurahNumber":2,"VerseNumber":264,"Text":"О, вярващи, не проваляйте своята милостиня с натякване и обида, както онзи, който раздава своя имот за пред хората на показ, а не вярва в Аллах и в Сетния ден! Той прилича на гладка скала с пръст отгоре, но щом над нея се изсипе силен дъжд, оголва я. Така са безсилни за онова, което са придобили. Аллах не напътва невярващите хора"},{"SurahNumber":2,"VerseNumber":265,"Text":"А които изразходват своите имоти заради благоволението на Аллах и с убеденост в душите си, приличат на градина върху хълм - щом над нея се изсипе силен дъжд, тя дава двойно повече плодове, но дори и да не се изсипе силен дъжд, и дъждец [й стига]. Аллах съзира вашите дела"},{"SurahNumber":2,"VerseNumber":266,"Text":"Нима някой от вас иска да притежава градина с палми и грозде, с течащи сред тях реки, с всякакви плодове, но го сполетява старостта, а има невръстно потомство, и [градината] я сполетява вихър с огън, и я изгаря? Така Аллах ви разкрива Своите знамения, за да размислите"},{"SurahNumber":2,"VerseNumber":267,"Text":"О, вярващи, раздавайте от благата, които сте придобили, и от онова, което извадихме за вас от земята! И не възнамерявайте да раздадете от него лошото, което сами не бихте взели, освен ако не си затворите очите! И знайте, че Аллах е над всяка нужда, всеславен"},{"SurahNumber":2,"VerseNumber":268,"Text":"Сатаната ви заплашва с бедност и ви повелява поквара, а Аллах ви обещава от Себе Си опрощение и благодат. Аллах е всеобхватен, всезнаещ"},{"SurahNumber":2,"VerseNumber":269,"Text":"Той дарява мъдростта комуто пожелае, а който е дарен с мъдростта, е дарен с голямо добро. Но само разумните се поучават"},{"SurahNumber":2,"VerseNumber":270,"Text":"Каквото и подаяние да раздадете, или обет да направите, Аллах го знае. А за угнетителите няма избавители"},{"SurahNumber":2,"VerseNumber":271,"Text":"Ако явно раздавате милостиня, колко хубаво е това! Но ако скътате и тайно дадете на бедняците, това е най-доброто за вас и то ще изкупи от лошите ви постъпки. Сведущ е Аллах за вашите дела"},{"SurahNumber":2,"VerseNumber":272,"Text":"Не е твой дълг [о, Мухаммад] тяхното напътване, а Аллах напътва когото пожелае. И каквото и добро да раздадете, то е за самите вас. И давайте, стремейки се единствено към Лика на Аллах! И каквото и добро да раздадете, то докрай ще ви се изплати и не ще бъдете угнетени"},{"SurahNumber":2,"VerseNumber":273,"Text":"[Да се дарява] на бедните, които са се посветили по пътя на Аллах и не могат да обикалят [за препитание] по земята. Невежият ги смята за богати, поради въздържанието [им]. Ще ги познаеш по техния белег - те не просят настойчиво от хората. И каквото и добро да раздадете, Аллах го знае"},{"SurahNumber":2,"VerseNumber":274,"Text":"Онези, които раздават своите имоти и нощем, и денем, и скрито, и явно, имат наградата си при своя Господ и не ще има страх за тях, и не ще скърбят"},{"SurahNumber":2,"VerseNumber":275,"Text":"Които изяждат лихвата, не ще се изправят, освен както се изправя някой, когото сатаната поваля от лудост. Това е, защото казваха: “Търговията е като лихварството.” А Аллах позволи търговията и забрани лихварството. При когото е дошло наставление от неговия Господ и е престанал, негово е онова, което е било дотогава и делото му е за пред Аллах. А които се върнат към това, тези са обитателите на Огъня, там ще пребивават вечно"},{"SurahNumber":2,"VerseNumber":276,"Text":"Аллах лишава лихвата от благодат, а надбавя за милостинята. Аллах не обича никой неблагодарник, грешник"},{"SurahNumber":2,"VerseNumber":277,"Text":"Онези, които вярват и вършат праведни дела, и отслужват молитвата, и дават милостинята закат, имат наградата си при своя Господ и не ще има страх за тях, и не ще скърбят"},{"SurahNumber":2,"VerseNumber":278,"Text":"О, вярващи, бойте се от Аллах и се откажете от надбавеното чрез лихвата, ако наистина вярвате"},{"SurahNumber":2,"VerseNumber":279,"Text":"А не го ли сторите, очаквайте война от Аллах и от Неговия Пратеник! А покаете ли се - ваша си е главницата на имотите ви. Не сте угнетители и не сте угнетени"},{"SurahNumber":2,"VerseNumber":280,"Text":"А ако [длъжник] е в затруднение, да има отсрочка до облекчение! И да се смилите е най-доброто за вас, ако знаете"},{"SurahNumber":2,"VerseNumber":281,"Text":"И бойте се от Деня, в който ще бъдете върнати при Аллах! После на всяка душа докрай ще се изплати онова, което е придобила. И не ще бъдат угнетени"},{"SurahNumber":2,"VerseNumber":282,"Text":"О, вярващи, когато си заемате един на друг заем за определен срок, записвайте го! И нека писар да записва помежду ви справедливо! И да не отказва писар да записва, както Аллах го е научил, и нека пише той, а да му диктува онзи, който е длъжник. И да се бои от Аллах, неговия Господ, и да не намалява нищо. А ако длъжникът е глупец или немощен, или не може да диктува, нека неговият настойник да диктува справедливо. И вземете за свидетели двама от вашите мъже, а ако не са двама, да бъдат мъж и две жени от свидетелите, за които сте съгласни, та заблуди ли се едната, другата да й напомни. И свидетелите да не отказват, когато бъдат призовани. И да не ви дотяга да го записвате - малък или голям - със срока му. Пред Аллах това е най-справедливото и най-правото за свидетелство, и най-подобаващото, за да не се подозирате, освен ако е текуща търговия помежду ви. Тогава не е прегрешение за вас, ако не я записвате. И взимайте свидетели, когато се спазарявате. И да не се посяга на писар или на свидетел. А ако го сторите, за вас е нечестивост. И бойте се от Аллах! Аллах ви учи и Аллах всяко нещо знае"},{"SurahNumber":2,"VerseNumber":283,"Text":"И ако сте на път и не намерите писар, нека се вземе залог. А ако взаимно си вярвате, нека онзи, който е получил доверие, да отдаде повереното му и да се бои от Аллах, неговия Господ! И не потулвайте свидетелството. А който го потули, сърцето му е грешно. Аллах знае вашите дела"},{"SurahNumber":2,"VerseNumber":284,"Text":"На Аллах е онова, което е на небесата и което е на земята. Дали показвате какво е в душите ви, или го скривате, Аллах ще ви подири сметка за него, и комуто пожелае, ще прости, и когото пожелае, ще накаже. Аллах над всяко нещо има сила"},{"SurahNumber":2,"VerseNumber":285,"Text":"Пратеника повярва в онова, което му бе низпослано от неговия Господ, повярваха и вярващите. Всеки от тях повярва в Аллах и в Неговите ангели, и Неговите писания, и Неговите пратеници. [И казаха:] “Разлика не правим между никого от Неговите пратеници.” И рекоха: “Чухме и се подчинихме. Опрости ни, Господи наш! Към Теб е завръщането.”"},{"SurahNumber":2,"VerseNumber":286,"Text":"Аллах възлага на всяка душа само според силите й. За нея е онова, което е придобила и против нея е онова, което е придобила. Господи наш, не ни наказвай, ако сме забравили или съгрешили! Господи наш, не ни натоварвай с бреме, каквото стовари върху онези преди нас! Господи наш, не ни натоварвай с това, за което сме немощни! И се смили над нас, и ни прости, и ни помилвай! Ти си нашият Закрилник. Подкрепи ни Ти срещу невярващите хора"}]}