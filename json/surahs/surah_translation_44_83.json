{"Id":83,"LanguageCodes":["dag"],"Name":"dag-muhammadbabaght","Author":"Muhammad Baba Ghtobo","Language":"Dagbani","Description":"Dagbani","Direction":"ltr","Source":"https://www.islamic-invitation.com","Translations":[{"SurahNumber":44,"VerseNumber":1,"Text":"Haa-Miim (H.M.). [Bachi gaŋ gaŋ ŋɔ maa wuhirimi ni Alkur’aani nyɛla Muɣujizah (lahiʒibsi din ka ŋmali), dama so ʒi di gbinni naɣila Naawuni"},{"SurahNumber":44,"VerseNumber":2,"Text":"M (Mani Naawuni) po litaafi (Alkur’aani) shɛli din kahigiri yεllikam"},{"SurahNumber":44,"VerseNumber":3,"Text":"Achiika! Ti (Tinim’ Naawuni) siɣisi li (Alkur’aani) la yuŋ shεli din mali alibarika puuni. Achiika! Ti nyɛla saɣisigunima"},{"SurahNumber":44,"VerseNumber":4,"Text":"Di (yuŋ maa) puuni, ka bɛ wolgiri yɛllikam din pe (din yɛn niŋ yuuni maa puuni)"},{"SurahNumber":44,"VerseNumber":5,"Text":"Ka di nyɛla zaligu Ti (Tinim’ Naawuni) sani. Achiika! Tinima n-nyɛ ban timdi tuumba na"},{"SurahNumber":44,"VerseNumber":6,"Text":"Ka di nyɛla nambɔzobo din yi a Duuma (Naawuni) sani na. Achiika! Ŋuna n-nyɛ Wumda, Baŋda"},{"SurahNumber":44,"VerseNumber":7,"Text":"Ŋuna n-nyɛ sagbana ni tiŋgbani, n-ti pahi din be di sunsuuni Duuma, yi (Makkanim’) yi nyɛla ban dihitabli"},{"SurahNumber":44,"VerseNumber":8,"Text":"Duuma jεmdigu n-kani ni yεlimaŋli naɣila Ŋuna, O neeri mi ka kura. Yi Duuma, ni yi banim’ ban daŋ tooni maa Duuma"},{"SurahNumber":44,"VerseNumber":9,"Text":"Chɛli gba! Bɛ (chεfurinim’) kuli bela zilsigu puuni n-dɛmda"},{"SurahNumber":44,"VerseNumber":10,"Text":"Dinzuɣu (yaa nyini Annabi)! Guhimi dabsi’ shεli sagbana ni yɛn ti tuɣiri ni nyɔhi polo ni"},{"SurahNumber":44,"VerseNumber":11,"Text":"Ka di limsi ninsalinima, ŋɔ maa nyɛla azaaba kpeeni"},{"SurahNumber":44,"VerseNumber":12,"Text":"(Ka buɣum bihi yεli): “Yaa ti Duuma (Naawuni)! Vuumi azaaba ŋɔ maa ka chɛ ti, achiika! Ti nyɛla ban yɛn ti yεlimaŋli"},{"SurahNumber":44,"VerseNumber":13,"Text":"Wula ka teebu yɛn niŋ ba anfaani (saha shɛli azaaba ni kaba na) ka di nyɛla tuun’ so (Annabi Muhammadu) daa mini ka ba na polo ni"},{"SurahNumber":44,"VerseNumber":14,"Text":"Din’ nyaaŋa, ka bɛ lebi biri o ka yεli: “O nyɛla bɛ ni wuhi so (Alkur’aani), ka lahi nyɛ yinyaa.”"},{"SurahNumber":44,"VerseNumber":15,"Text":"Achiika! Ti (Tinim’ Naawuni) nyɛla ban yɛn vuui azaaba maa bɛla. Achiika! Yi mi nyɛla ban yɛn labi (yi tuumbεri ni)"},{"SurahNumber":44,"VerseNumber":16,"Text":"Dabsi’ shεli Ti (Tinim’ Naawuni) ni yɛn ti gbaai chεfurinim’ gbaari shɛli din bara, Achiika! Ti nyɛla ban niŋdi azaaba"},{"SurahNumber":44,"VerseNumber":17,"Text":"Yaha! Achiika! Ti daa min dahim Fir’auna niriba pɔi ni bana (Maka chεfurinima), ka tuun’ so (Annabi Musa) ŋun mali jilma daa ka ba na"},{"SurahNumber":44,"VerseNumber":18,"Text":"(Ka Annabi Musa daa yεli): “Zaŋmi ya Naawuni daba (Israaila bihi) maa n-ti ma. Achiika! N-nyɛla tumo n-tin ya polo ni.”"},{"SurahNumber":44,"VerseNumber":19,"Text":"“Dinzuɣu, Di tibgi ya yi maŋ’ Naawuni zuɣu, achiika! Mani nyɛla Ŋun yɛn tahi ya daliri shεli na polo ni na.”"},{"SurahNumber":44,"VerseNumber":20,"Text":"“Yaha! Achiika! M-bo taɣibu ni n Duuma ni yi gba Duuma domin yi ti labi ma kuɣa zuɣu.”"},{"SurahNumber":44,"VerseNumber":21,"Text":"“Yi mi yi bi ti ma yεlimaŋli, tɔ! Yin niŋmi ya ma katiŋa.”"},{"SurahNumber":44,"VerseNumber":22,"Text":"Ka o (Annabi Musa) suhi o Duuma (ka yεli): “Achiika! Bambɔŋɔnim’ nyɛla bibɛhi.”"},{"SurahNumber":44,"VerseNumber":23,"Text":"Ka Naawuni yεli Annabi Musa “Zaŋmi N daba (Israaila bihi) ka yi yi yuŋ, achiika ! Yi nyɛla bɛ ni yɛn kari doli shεba"},{"SurahNumber":44,"VerseNumber":24,"Text":"“ Yaha! (Yaa nyini Musa)! Chεli teeku kom ŋɔ maa ka di pirpiri doya. 1 achiika! Bɛ nyɛla tobbihi shεba kom ni yɛn di.”"},{"SurahNumber":44,"VerseNumber":25,"Text":"Di zooiya ka bɛ (Fir’auna niriba) daa chɛ Puri mini bilsi"},{"SurahNumber":44,"VerseNumber":26,"Text":"Ni tiŋgbani shɛŋa din mali tam, n-ti pahi zaashekara"},{"SurahNumber":44,"VerseNumber":27,"Text":"Ni yolsigu shɛŋa ni bɛ ni daa be n- wumdi nyεɣisim"},{"SurahNumber":44,"VerseNumber":28,"Text":"Lala n-daa nyɛ li, ka Ti (Tinim’ Naawuni) zaŋ li (tiŋgbani maa) n-dihi ninvuɣu shɛba dabam (Israaila bihi) fali"},{"SurahNumber":44,"VerseNumber":29,"Text":"Sagbana mini tiŋgbani daa bi kuhi bɛ zuɣu, bɛ mi daa pala bɛ ni naɣisi n-ti shɛba"},{"SurahNumber":44,"VerseNumber":30,"Text":"Yaha! Achiika! Ti (Tinim’ (Naawuni) daa tilgi Israaila bihi ka chɛ filiŋ daazaaba"},{"SurahNumber":44,"VerseNumber":31,"Text":"Fir’auna sani. Achiika! O daa nyɛla ŋun tibgi o maŋa, ka daa lahi be barinanim’ puuni"},{"SurahNumber":44,"VerseNumber":32,"Text":"Yaha! Achiika Ti (Tinim’ Naawuni) daa gahim ba (Israaila bihi) ni baŋsim (bɛ zaamani) binnamda zuɣu"},{"SurahNumber":44,"VerseNumber":33,"Text":"Ka Ti lahi ti ba Ti nam yεlikpahinda din puuni nyε dahimbu polo ni"},{"SurahNumber":44,"VerseNumber":34,"Text":"Achiika! Bambɔŋɔnim’ (Maka chεfurinim) maa yεrimi"},{"SurahNumber":44,"VerseNumber":35,"Text":"“Di (kpibu) pa shεli m-pahila ti tuuli kpibu (Dunia puuni) la, dinzuɣu ti pala bɛ ni yɛn ti yiɣisi shεba.”"},{"SurahNumber":44,"VerseNumber":36,"Text":"Dinzuɣu, tahimi ya ti banim’ (ban daa kpi maa) na, yi yi nyɛla yεlimaŋli- nima"},{"SurahNumber":44,"VerseNumber":37,"Text":"Di ni bɔŋɔ, bɛ (Maka chεfurinim’) n-nyɛ ban gari, bee Tubbaɣi nima, 1 n-ti pahi tiŋgbani shɛŋa nim’ ban daa kana pɔi ni bana, Ti (Tinim’ Naawuni) daa niŋ ba la hallaka. Achiika! Bɛ daa shiri nyɛla bibɛhi"},{"SurahNumber":44,"VerseNumber":38,"Text":"Yaha! Ti (Tinim’ Naawuni) bɛ nam sagbana mini tiŋgbani, n-ti pahi din be di sunsuuni ni bɛ ti nyɛla ban dɛmda"},{"SurahNumber":44,"VerseNumber":39,"Text":"Ti (Tinim’ Naawuni) bi nam li naɣila ni yεlimaŋli. Amaa! Ninsalinim’ pam bi mi"},{"SurahNumber":44,"VerseNumber":40,"Text":"Achiika! Saliya karibu dali n-nyɛ bɛ daalikauli saha namgbaniyini"},{"SurahNumber":44,"VerseNumber":41,"Text":"Dabsi’ shεli dɔɣim ni ti ku tooi niŋ dɔɣim anfaani shεli, bɛ mi pala bɛ ni yɛn sɔŋ shɛba"},{"SurahNumber":44,"VerseNumber":42,"Text":"Naɣila Naawuni ni zo so nambɔɣu. Achiika! Ŋuna n-nyɛ Nyɛŋda, Zaadali Nambɔzobonaa"},{"SurahNumber":44,"VerseNumber":43,"Text":"Achiika! Ma a nya Zakkuumi tia"},{"SurahNumber":44,"VerseNumber":44,"Text":"Di nyɛla tuumbe tumda bindirigu"},{"SurahNumber":44,"VerseNumber":45,"Text":"Ka di ŋmani kpatulli (bee tahiʒɛɣu din nyɛlgi), ka kpeeri puya ni"},{"SurahNumber":44,"VerseNumber":46,"Text":"Kamani kotulum ni yi kpeeri shεm"},{"SurahNumber":44,"VerseNumber":47,"Text":"(Ka Naawuni yεli Malaaikanima): “Gbaami ya o (chεfura), ka tɔhigi o n-ti niŋ ʒehiimi buɣum sunsuuni.”"},{"SurahNumber":44,"VerseNumber":48,"Text":"“Di nyaaŋa, kpaami ya kotulum m-pa o zuɣu ni, ka di nyɛ azaaba n-ti o.”"},{"SurahNumber":44,"VerseNumber":49,"Text":"(Ka bɛ yεli chεfura): “Lammi (azaaba). Achiika! A nyɛla ŋun daa nyɛŋ, ka daa mali jilma (Dunia puuni)"},{"SurahNumber":44,"VerseNumber":50,"Text":"Achiika! Ŋɔ maa n-nyɛ yi (chεfur- nim’) ni daa zilsiri shεli maa"},{"SurahNumber":44,"VerseNumber":51,"Text":"Achiika! Wuntizɔriba yɛn ti be la suhudoo shee"},{"SurahNumber":44,"VerseNumber":52,"Text":"Alizanda yiya mini bilsi puuni"},{"SurahNumber":44,"VerseNumber":53,"Text":"Ka bɛ yɛri silki falafala, ni silki din timsa, ka nyɛla ban nina kpa taba"},{"SurahNumber":44,"VerseNumber":54,"Text":"Lala n-nyɛ li, ka Ti (Tinim’ Naawuni) yɛn ti laɣim ba ni (Alizanda) paɣa shεba ban nimbihi vεla, ka lahi nyɛ niŋkara"},{"SurahNumber":44,"VerseNumber":55,"Text":"Ka bɛ boonda ni bɛ ti ba binwolli balibu kam, ka nyɛ ban mali yɛmbahiga"},{"SurahNumber":44,"VerseNumber":56,"Text":"Bɛ ti bi yɛn lam kpibu di (Alizanda maa) puuni, naɣila bɛ tuuli kpibu (Dunia puuni) la, ka O (Naawuni) lahi gu ba ka chɛ ʒɛhiimi buɣum daazaaba"},{"SurahNumber":44,"VerseNumber":57,"Text":"Ka di nyɛ tibginsim din yi a Duuma (Naawuni) sani na, dina n-nyɛ tarli din galsi"},{"SurahNumber":44,"VerseNumber":58,"Text":"(Yaa nyini Annabi)! Achiika! Ti (Tinim’ Naawuni) balgi li (Alkur’aani) mi a zilli zuɣu, domin bɛ (Larbunim’) zaŋ li n-teei Naawunim yɛla"},{"SurahNumber":44,"VerseNumber":59,"Text":"Dinzuɣu, ʒiya guhimi ba (ka nya din yɛn ti paai ba), achiika! Bɛ gba nyɛla ban ʒiya guhira"}]}