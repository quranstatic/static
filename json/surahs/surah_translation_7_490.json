{"Id":490,"LanguageCodes":["zu","zul"],"Name":"zul-iqembulezifundi","Author":"Iqembu Lezifundiswa, Mussa Muhammad Telela , Uthman Mfanafuthi Msomi, Moulana Abdur Rahman Chilipa, Haji Ibrahim Mondli Japhet Mthembu, Moulana Imran Ngcobo, Moulana Eshaaq Osman","Language":"Zulu","Description":"Zulu","Direction":"ltr","Source":"Islamic Dawah Movement of Southern Africa(IDM), https://www.alqurantranslation.com/","Translations":[{"SurahNumber":7,"VerseNumber":1,"Text":"Alif Laam Meem Sad (Lamagama akekho noyedwa owazi incazelo yawo ngaphandle kukaMvelinqangi)"},{"SurahNumber":7,"VerseNumber":2,"Text":"Lena yincwadi eyembulwa kuwena ngakho-ke isifuba sakho (inhliziyo yakho) ayingaphatheki kabi ngayo ukuze ukwazi ukuxwayisa ngayo nesikhumbuzo kwabakholwayo"},{"SurahNumber":7,"VerseNumber":3,"Text":"Landelani lokho okwembulwa kunina okuvela eNkosini yenu futhi ningalandeli abanye abavikeli ngaphandle kwayo (iNkosi yenu), kuncane lokho enikukhumbulayo"},{"SurahNumber":7,"VerseNumber":4,"Text":"Futhi mangaphi amadolobha esawabhubhisa, isijeziso sethu safika kuwona (amadolobha) ngenkathi belele ukulala kwasemini"},{"SurahNumber":7,"VerseNumber":5,"Text":"Akubanga khona ukukhala kubona ngesikhathi befikelwa yisijeziso sethu ngaphandle kokuthi bathi ngempela thina sasiyizoni"},{"SurahNumber":7,"VerseNumber":6,"Text":"Manjalo ngempela siyobabuza labo ababethunywe kubona futhi ngempela siyozibuza izithunywa"},{"SurahNumber":7,"VerseNumber":7,"Text":"Ngakho-ke ngempela siyobatshena (wonke umlando) ngolwazi futhi sasingakaze singabi khona"},{"SurahNumber":7,"VerseNumber":8,"Text":"Futhi ukukalwa kwesisindo (sezenzo zabantu) ngalelolanga kuyobe kuyiqiniso, ngakho-ke labo izisindo (zezenzo zabo ezinhle) eziyosindaesikalinilabo-kebayobangabaphumeleleyo"},{"SurahNumber":7,"VerseNumber":9,"Text":"Futhi labo izisindo (zezenzo zabo) eziyoba lula (esikalini) ngakho-ke labo bayilabo abalahla imiphefumulo yabo ngenxa yokuthi babengawathathi ngendlela efanele amavesi ethu"},{"SurahNumber":7,"VerseNumber":10,"Text":"Futhi ngempela sanibeka emhlabeni futhi sanenzela izindlela zokuphila kuwona, kuncane lokho enikubongayo"},{"SurahNumber":7,"VerseNumber":11,"Text":"Futhi ngempela sanidala sabe sesiyanibumba sabe sesithi ezingelosini ngempela “khothamelani u-Adamu” ngakho-ke zakhothama ngaphandle kuka-Iblis (usathane) akazange abe ngomunye wabakhothamayo"},{"SurahNumber":7,"VerseNumber":12,"Text":"(UMvelinqangi) wathi “yini lena ekuvimba ukuthi ungakhothami uma ngikuphoqa na?” Wathi (u-Iblisi-sathane) “mina ngingcono kunaye mina wangidala ngomlilo wadala yena ngobumba”"},{"SurahNumber":7,"VerseNumber":13,"Text":"(UMvelinqangi) wathi yehlika (phuma) kulona (izulu) ngoba akufanele uqhoshe lapha ngakho-ke phuma, ngempela wena ungomunye walabo abehlisiwe (abathotshisiwe)"},{"SurahNumber":7,"VerseNumber":14,"Text":"(U-Iblis) wathi “nginike ithuba kuze kube ilanga lokuvuswa kwabo”"},{"SurahNumber":7,"VerseNumber":15,"Text":"(UMvelinqangi) wathi “ngempela wena ungomunye wabanikwe ithuba”"},{"SurahNumber":7,"VerseNumber":16,"Text":"(U-Iblis) wathi “njengoba ungidukisile (ungangiholanga) ngempela ngizohlala ngibalinde endleleni yakho eqondile”"},{"SurahNumber":7,"VerseNumber":17,"Text":"Manjalo ngiyoza kubona ngaphambili kwabo nangemva kwabo nangakwesokudla sabo ngakwesobunxele sabo futhi angeke uthole iningi labo lingababongayo"},{"SurahNumber":7,"VerseNumber":18,"Text":"(UMvelinqangi) wathi (ku-Iblis-sathane) phuma kulona (izulu) ungogxoshiweyo nogxekiweyo noma ngabe ngubani okulandelayo kubona ngempela ngiyogcwalisa isihogo ngani nonke"},{"SurahNumber":7,"VerseNumber":19,"Text":"Futhi Oh Adam! hlala wena nomkakho esivandeni ngakho- ke yidlani nobabili lapho nithanda khona futhi nobabili ningasondeli eduze kwalesisihlahla ngale kwalokho nobabili niyokuba ngabanye babayizoni"},{"SurahNumber":7,"VerseNumber":20,"Text":"Ngakho-ke usathane wabanyenyezela bobabili (okungalungile) ukuze kuvezwe kubona bobabili lokho okwakufihliweyo kubona bobabili okuyizitho zomzimba zangasese zabo bobabili wayesethi usathane, “INkosi yenu nobabili ayinenqabelanga lesi sihlahla ngaphandle kokuthi hleze nobabili niphenduke izingelosi noma nibe abayophila ingunaphakade”"},{"SurahNumber":7,"VerseNumber":21,"Text":"Futhi wafunga (usathane) kubona bobabili (wathi) ngempela mina ngingomunye wabafiseli okuhle wenu nobabili"},{"SurahNumber":7,"VerseNumber":22,"Text":"Ngakho-ke wabadukisa ngenkohliso, ngakho-ke kwathi lapho sebesinambithile isihlahla lokho okwakufihlekile kubona bobabili (izitho zomzimba zangasese) zaba sobala kubona bobabilifuthibonabobabilibaqalaukuzimbozangamaqabunga esivande futhi iNkosi yabo bobabili yabamemeza bobabili (yathi) angizange yini nobabili nginenqabele kulomuthi na? futhi ngithi kunina nobabili ngempela usathane kunina nobabili uyisitha esisobala"},{"SurahNumber":7,"VerseNumber":23,"Text":"Bobabili bathi, “Nkosi yethu siyonile imiphefumulo yethu kepha uma ungasithetheleli futhi ungabi nomusa kuthina ngempela siyoba ngabanye babalahlekelweyo”"},{"SurahNumber":7,"VerseNumber":24,"Text":"Wathi “phumani abanye benu bayizitha zabanye futhi emhlabeni kunendawo yenu yokuhlala nenjabulo yesikhashana”"},{"SurahNumber":7,"VerseNumber":25,"Text":"Wathi niyophila kuwona (umhlaba) futhi niyofa kuwona futhi niyokhishwa (niyovuswa ngosuku lokuvuswa kwabafileyo)"},{"SurahNumber":7,"VerseNumber":26,"Text":"Oh Bantwana ba-Adamu! Sathumela phansi kunina izingubo ukumboza ihlazo lenu (izitho zangasese zomzimba wenu) nokuhlobisa, nezingubo zokulunga lokhu kungcono, lokhu okunye kwamavesi kaMvelinqangi ukuze bangakhumbula"},{"SurahNumber":7,"VerseNumber":27,"Text":"Oh Bantwana baka-Adamu! ningavumeli ukuthi usathane anikhohlise njengoba akhipha abazali benu esivandeni [u-Adam noHawwa (eva)] ebakhumula izingubo zabo bobabili ukuze bobabili abakhombise izitho zabo bobabili zomzimba zangasese ngempela yena uyanibona yena nesizwe sakhe kulapho ningeke nikwazi ukubabona khona ngempela thina senza ukuthi osathane babe ngabavikeli balabo abangakholwayo"},{"SurahNumber":7,"VerseNumber":28,"Text":"Futhi uma benze okubi bathi “safica obaba bethu bekwenza futhi uMvelinqangi owasiphoqa ngakho” Ithi, “ngempela uMvelinqangi akaphoqeli esonweni ngakube nikhuluma ngoMvelinqangi lokho eningakwazi?”"},{"SurahNumber":7,"VerseNumber":29,"Text":"Ithi yangiphoqa iNkosi yami ngobulungiswa nokuthi nibhekise ubuso benu kuyona (emthandazweni) kuzona zonke izindawo zokudumisa uMvelinqangi futhi nimemeze ngobuqotho, eyakhe inkolo njengoba anidala niyophindela (kuyena)"},{"SurahNumber":7,"VerseNumber":30,"Text":"Iqembu elaholwa neqembu elifanelwe ukuduka ngempela bona bathatha osathane njengabangane (abavikeli) esikhundleni sikaMvelinqangi futhi becabanga ukuthi bona bangabaholiweyo"},{"SurahNumber":7,"VerseNumber":31,"Text":"Oh Bantwana ba-Adam! thathani izembatho zenu kuzona zonke izindawo zomthandazo futhi nidle niphuze futhi ningamoshi, ngempela yena akabathandi abamoshayo"},{"SurahNumber":7,"VerseNumber":32,"Text":"Ithi ngubani onqaba izembatho zikaMvelinqangi okuyizona azivezela izinceku zakhe nezinto ezinhle esabelweni na? Ithi, “zona ezalabo abakholwayo empilweni yakulomhlaba ngokumsulwa ngosuku lukuvuka kwabafileyo siwachaza kanjalo-ke amavesi ngobunjalo bawo kubantu abaziyo”"},{"SurahNumber":7,"VerseNumber":33,"Text":"Ithi “iNkosi yami yanqabela kuphela okubi, lokho okusobala kukona nalokho okufihlekileyo nesono nengcindezelo ngokungesilona iqiniso futhi nenzela uMvelinqangi abahlanganyeli ekumkhonzeni lokho okungazange kwehliswe igunya ngakho nokuthi nisho ngoMvelinqangi lokho eningakwaziyo”"},{"SurahNumber":7,"VerseNumber":34,"Text":"Futhi kuzona zonke izizwe kunesikhathi esinqunyiwe ngakho- ke uma sesifikile isikhathi sabo angeke basilibazise isikhathi noma basiqhubekise"},{"SurahNumber":7,"VerseNumber":35,"Text":"Oh Bantwana baka-Adamu! Uma zifika kunina izithunywa ziphuma phakathi kwenu zinitshela ngamavesi ami ngakho- ke noma ngabe ngubani obaqotho futhi enze okuhle ngakho- ke angeke kubekhona ukwesaba kubona futhi bona angeke baphatheke kabi"},{"SurahNumber":7,"VerseNumber":36,"Text":"Futhi labo abaphika amavesi ethu futhi baqhoshe ngawo labo-ke bangabanqwamani nomlilo bona bayohlala kuwona ingunaphakade"},{"SurahNumber":7,"VerseNumber":37,"Text":"Ngubani ongenabo ulungiswa ngokwedlulele kunalowo oqambela uMvelinqangi amanga noma (lowo) ophika amavesi akhe na? Labo-ke iyobafica ingxenye yabo esencwadini kuze kube ziyafika kubona izithunywa zethu (izingelosi zokufa) zibenza ukuba bafe, (izingelosi) ziyothi baphi labo enanibamemeza esikhundleni sikaMvelinqangi na? Bayothi “basishiya” futhi iyofakaza imiphefumulo yabo ukuthi ngempela bona babengakholwa"},{"SurahNumber":7,"VerseNumber":38,"Text":"(UMvelinqangi) uyothi “ngenani ezizweni esezadlula ngaphambilini kwenu ezingamaJinn nabantu ningene emlilweni ngasosonke isikhathi uma isizwe singena siqalekisa udadewabo (isizwe esingene kuqala) kuze kube zihlangana ndawonye zonke (emlilweni, isizwe) sokugcina sazo siyothi kwesokuqala sazo “Nkosi yethu lezi (zizwe) zasidukisa ngakho- ke zinike isijeziso esiphindaphindiwe somlilo (uMvelinqangi) uyothi “kunina nonke (kunesijeziso) esiphindaphindiwe kepha anazi”"},{"SurahNumber":7,"VerseNumber":39,"Text":"(Isizwe) sokuqala sazo siyothi kwesokugcina sazo “naningangcono kunathi ngakho-ke yizwani isijeziso ngenxa yalokho enakuzuzayo”"},{"SurahNumber":7,"VerseNumber":40,"Text":"Ngempela labo abaphika amavesi ethu futhi baqhoshe ngawo angeke bavulelwe iminyango yezulu futhi angeke bangene esivandeni kuze kube kuchusha ikameli embotsheni yenaliti. Futhi kanjalo-ke sibanika umvuzo abayizoni"},{"SurahNumber":7,"VerseNumber":41,"Text":"Okwabo esihogweni imibhede futhi ngaphezulu kwabo (kuyoba khona) izembozo (zomlilo) futhi kanjalo siyabanika umvuzo abayizoni"},{"SurahNumber":7,"VerseNumber":42,"Text":"Futhi nalabo abakholwayo abenza izenzo ezinhle asiwethwesi umphefumulo (okungaphezulu kwawo) ngaphandle kokuwulingene labo-ke bangabangani besivande bona bayohlala khona ingunaphakade"},{"SurahNumber":7,"VerseNumber":43,"Text":"Futhi siyosusa konke okusezifubeni zabo okungamagqubu, kuyogeleza ngaphansi kwabo imifula futhi bayothi “udumo lungolukaMvelinqangi okunguyena owasiholela kulokhu futhi besingeke siholeke ukube uMvelinqangi akazange asihole” ngempela zafika izithunywa zeNkosi yethu neqiniso futhi bayobizwa (kuthiwe) “lesisivande kwenziwe ukuthi nisizuze njengefa ngenxa yalokho enanikwenza”"},{"SurahNumber":7,"VerseNumber":44,"Text":"Futhi abangani besivande (abangane bezulu) bayomemeza abangane besihogo (bayothi) “sithole ukuthi lokho esasikuthenjiswe yiNkosi yethu kuyiqiniso, ngakho-ke ngakube nikufumene lokho eyanethembisa kona iNkosi yenu kuyiqiniso na?” Bayothi, “yebo” ngakho-ke uyomemeza ummemezi phakathi kwabo (athi) isiqalekiso sikaMvelinqangi phezulu kwezoni"},{"SurahNumber":7,"VerseNumber":45,"Text":"Labo abavimbela (abanye) endleleni kaMvelinqangi futhi bathanda ukuyenza ibemazombezombe futhi bona abakholelwa empilweni ezayo"},{"SurahNumber":7,"VerseNumber":46,"Text":"Futhiphakathikwabokunesisithezo(udonga) futhi ezindaweni eziphakeme kunamadoda abazi bonke ngezimpawu zabo futhi bayomemezwa abangane bezulu (kuthiwe) “ukuthula makube phezulu kwenu” abakangeni kulona (izulu) kepha bona banethemba (lokungena khona)"},{"SurahNumber":7,"VerseNumber":47,"Text":"Futhi uma eguqulwa amehlo abo (eguqulelwa) kubangani bomlilo bayothi “Nkosi yethu ungasenzi ukuba sibe kanye nabantu abayizoni”"},{"SurahNumber":7,"VerseNumber":48,"Text":"Futhi bayomemeza abantu abasendawni ephezulu (bememeza) amadoda ababazi ngezimpawu zabo, bethi “kwanisiza ngani ukuqoqana ndawonye kwenu nokuqhosha kwenu (niphikisana nenkolo)"},{"SurahNumber":7,"VerseNumber":49,"Text":"Ngakube labo bayilabo enafunga ukuthi akasoze uMvelinqangi abakhombise umusa, ngenani ezulwini akukho ukwesaba kunina futhi nina angeke niphatheke kabi"},{"SurahNumber":7,"VerseNumber":50,"Text":"Futhi abahlali bomlilo bayomemeza abahlali besivande (bathi) thelani phezulu kwethu amanzi noma okunye kulokho anabela kona uMvelinqangi, bathi “ngempela uMvelinqangi ukwenqabele kokubili (kubantu) abangakholwayo”"},{"SurahNumber":7,"VerseNumber":51,"Text":"Labo abathatha inkolo yabo njengenjabulo nomdlalo futhi bekhohliswa yimpilo yalomhlaba ngakho-ke ngalolusuku siyokhohlwa yibona njengoba (nabo) bakhohlwa ukuhlangana ngalolusuku lwabo futhi njengoba babewaphika amavesi ethu"},{"SurahNumber":7,"VerseNumber":52,"Text":"Futhi ngempela sabalethela incwadi esayichaza ngolwazi lokuhola nomusa kubantu abakholwayo"},{"SurahNumber":7,"VerseNumber":53,"Text":"Ngakube bayalinda ngaphandle kokugcwaliseka kwayo ngosuku kufika ukugcwaliseka kwayo na? Labo ababeyikhohliwe ngaphambilini bayothi, “ngempela zafika izithunywa zeNkosi yethu neqiniso ngakho-ke ngakube sinabo yini abancengeli ukuze basincengela na? Noma siphindiselwe emumva ukuze senze okunye hhayi lokho esasikwenza na? Ngempela yalahlekelwa imiphefumulo yabo futhi kwaqhelelana nabo lokho ababekuqamba"},{"SurahNumber":7,"VerseNumber":54,"Text":"Ngempela iNkosi yenu nguMvelinqangi okunguyena owadala amazulu nomhlaba ezinsukwini eziyisithupha wayesebaphezulu kwesihlalo sobukhosi, wenza ukuthi ubusuku bumboze imini ufuna kwenzeke ngesivinini (wadala) nelanga nenyanga nezinkanyezi kwenziwe ukuthi kulandele umyalelo wakhe, ngempela okwakhe izidalwa nomyalelo obusisiwe nguMvelinqangi iNkosi yemihlaba"},{"SurahNumber":7,"VerseNumber":55,"Text":"Memezani iNkosi yenu ngokuzithoba nangasese, ngempela yena akabathandi abephuli bomthetho"},{"SurahNumber":7,"VerseNumber":56,"Text":"Futhi ningenzi ukona emhlabeni emva kokulungiswa kwawo futhi nimmemeze ngokwesaba nangokulangazelela, ngempela umusa kaMvelinqangi useduzane nalabo abenza okuhle"},{"SurahNumber":7,"VerseNumber":57,"Text":"Futhi nguyena othumela imimoya njengomazisi wezindaba ezimnandi ihamba ngaphambili komusa wakhe kuze kuthi uma ithwele ifu elisindayo siyisa ezweni elifileyo ngakho- ke sehlisela phansi kulona (izwe) amanzi (imvula) esaveza ngayo zonke izinhlobonhlobo zezithelo kanjalo-ke siyabavusa abafileyo ukuze nikhumbule"},{"SurahNumber":7,"VerseNumber":58,"Text":"Futhi izwe elihle kumila imithi yalo ngentando yeNkosi yalo futhi lelo (lizwe) elibi akumili lutho (kulona) ngaphandle (kokumila okuncane) kanzima, kanjalo-ke siyawachaza amavesi ngezindlela ezahlukahlukene kubantu ababongayo"},{"SurahNumber":7,"VerseNumber":59,"Text":"Ngempela sathumela uNowa ebantwini bakhe wabe esethi, “Oh Bantu bami! Khonzani uMvelinqangi aninaye uNkulunkulu (omunye onokukhonza) ngaphandle kwakhe, ngempela mina ngiyanesabela isijeziso selanga elikhulu"},{"SurahNumber":7,"VerseNumber":60,"Text":"Abaholi babantu bakhe bathi, “ngempela thina sikubona usekudukeni (okukhulu) okusobala”"},{"SurahNumber":7,"VerseNumber":61,"Text":"(UNowa) wathi, “Oh Bantu! Angikho ekudukeni kepha mina ngiyisithunywa esivela eNkosini yemihlaba”"},{"SurahNumber":7,"VerseNumber":62,"Text":"Ngidlulisela kunina umyalezo weNkosi yami futhi ngininika izeluleko eziqotho futhi nginolwazi oluvela kaMvelinqangi lulo eningalwazi"},{"SurahNumber":7,"VerseNumber":63,"Text":"Ngakube niyamangala ukuthi kuza kunina isikhumbuzo esivela eNkosini yenu ngomuntu ophuma phakathi kwenu ukuze anixwayise futhi nesabe uMvelinqangi ukuze nithole umusa"},{"SurahNumber":7,"VerseNumber":64,"Text":"Kepha abazange bamkholwe ngakho-ke samsindisa kanye nalabo ababekanye naye emkhunjini futhi saminzisa labo ababephika amavesi ethu ngempela bona babengabantu abayizimpumputhe"},{"SurahNumber":7,"VerseNumber":65,"Text":"Futhi ku-Ad (Sathumela) umfowabo uHud wathi, “Oh Bantu bami! Khonzani uMvelinqangi aninaye omunye uNkulunkulu kunaye, ngakube animesabi yini (uMvelinqangi) na?”"},{"SurahNumber":7,"VerseNumber":66,"Text":"Labo baholi abangakholwanga phakathi kwabantu bakhe bathi, “ngempela thina sikubona ubuwula futhi ngempela thina sicabanga ukuthi ungomunye wabaqamba amanga”"},{"SurahNumber":7,"VerseNumber":67,"Text":"Wathi “Oh Bantu bami! Angisisona isiwula kepha ngiyisithunywa esivela eNkosini yemihlaba”"},{"SurahNumber":7,"VerseNumber":68,"Text":"Ngidlulisela kunina imiyalezo yeNkosi yami futhi mina ngingumeluleki wenu othembekile"},{"SurahNumber":7,"VerseNumber":69,"Text":"Ngakube niyamangala yini ukuthi kuza kunina isikhumbuzo esivela eNkosini yenu ngomuntu ophuma phakathi kwenu ukuze anixwayise futhi khumbulani ngesikhathi enenza abalandelayo (isizukulwane esilandelayo) ngemva kwabantu baNowa futhi waninezezela ubukhulu ngokwendalo ngakho- ke khumbulani ububele bukaMvelinqangi ukuze niphumelele"},{"SurahNumber":7,"VerseNumber":70,"Text":"Bathi, “Ngakube uze kuthina ukuze sikhonze uMvelinqangi yedwa futhi siyeke lokho ababekukhonza obaba bethu ngakho-ke silethele lokho osisongela ngakho uma kungukuthi ungomunye wabaneqiniso”"},{"SurahNumber":7,"VerseNumber":71,"Text":"(UHud) wathi “Isijeziso nolaka oluvela eNkosini yenu sekwehlele phezulu kwenu ngakube niphikisana nami mayelana namagama eniwaqambe zona (izinto) nina naboyihlo lawo angazange uMvelinqangi alehlisele phansi igunya ngawo ngakho-ke lindani ngempela mina ngikanye nani kwabalindileyo"},{"SurahNumber":7,"VerseNumber":72,"Text":"Ngakho-ke samsindisa kanye nalabo ababekanye naye ngomusa ovela kuthina futhi sanqamula izimpande zalabo ababephika amavesi ethu futhi babengesibona abakholwayo"},{"SurahNumber":7,"VerseNumber":73,"Text":"Futhi nakuThamud (sathumela) umfowabo uSalih wathi, “Oh Bantu bami! Khonzani uMvelinqangi aninaye omunye unkulunkulu ngaphandle kwakhe sebunifikele ubufakazi obucacile obuvela eNkosini yenu, leli yikameli lensikazi likaMvelinqangi oluwuphawu kunina ngakho-ke liyekeni lizidlele emhlabeni kaMvelinqangi futhi ningalithinti ngokulimaza hleze nithathwe yisijeziso esibuhlungu"},{"SurahNumber":7,"VerseNumber":74,"Text":"Futhi khumbulani ngesikhathi enenza ukuthi nibe ngabalandelayo emva kuka-A’d futhi wanizinzisa emhlabeni, nakha izindlu ezinkulu zobukhosi kalula naqopha izintaba (nakha) izindlu ngakho-ke khumbulani ububele bukaMvelinqangi futhi ningenzi ukona ezweni"},{"SurahNumber":7,"VerseNumber":75,"Text":"Bathi abaholi balabo ababeqhosha phakathi kwabantu bakhe kulabo ababebuthakathaka kulabo ababekholwa phakathi kwabo ngakube niyazi ukuthi uSalih uthunywe yiNkosi yakhe na? Bathi, “ngempela thina singabakholwayo kulokho athunywe nako”"},{"SurahNumber":7,"VerseNumber":76,"Text":"Labo ababeqhosha bathi, “Ngempela thina asikholwa kulokho enikukholwayo”"},{"SurahNumber":7,"VerseNumber":77,"Text":"Ngakho-ke balibulala ikameli eliyinsikazi bawudelela umthetho weNkosi yabo futhi bathi, “Oh Salih! Silethele lokho osisongela ngako uma ungomunye wezithunywa”"},{"SurahNumber":7,"VerseNumber":78,"Text":"Ngakho-ke bathathwa ukuzamazama komhlaba basala (befile) emakhaya abo bebhumbuluzile"},{"SurahNumber":7,"VerseNumber":79,"Text":"Ngakho-ke (uSalih) wabafulathela wathi, “Oh Bantu bami! Nginitshenile umyalezo weNkosi yami futhi nganinika iseluleko esihle kepha anibathandi abeluleki abahle”"},{"SurahNumber":7,"VerseNumber":80,"Text":"Futhi (khumbula) ngesikhathi uLothi ethi kubantu bakhe “ngakube nenza ukona okungakaze kwenziwe ngisho noyedwa ngaphambilini emhlabeni na"},{"SurahNumber":7,"VerseNumber":81,"Text":"Ngempela nina nikhanukela abesilisa esikhundleni sabesifazane manje nina ningabantu abeqa imithetho"},{"SurahNumber":7,"VerseNumber":82,"Text":"Kodwaimpenduloyabantubakheayibangayiluthongaphandle kokuthi bathi, “Bakhiphe edolobheni lenu ngempela bona bangabantu abathanda ukubamsulwa”"},{"SurahNumber":7,"VerseNumber":83,"Text":"Ngakho-ke samsindisa kanye nomndeni wakhe ngaphandle konkosikazi wakhe wayengomunye wabasaleli ngemumva"},{"SurahNumber":7,"VerseNumber":84,"Text":"Futhi sanethisa phezulu kwabo imvula ngakho-ke bheka ukuthi sasinjani isiphetho sezoni"},{"SurahNumber":7,"VerseNumber":85,"Text":"Futhi (nakubantu) baseMidyan (sathumela) umfowabo uShu’aib wathi (kubona) Oh Bantu bami khonzani uMvelinqangi! aninaye omunye unkulunkulu ngaphandle kwakhe, ngempela selufikile kunina uphawu olucacile oluvela eNkosini yenu ngakho-ke gcwalisani isilinganiso nesisindo futhi ningaphangi izimpahla zabo futhi ningenzi ukona emhlabeni emva kokuba usulungisiwe, lokho kungcono kunina uma nina ningabakholwayo"},{"SurahNumber":7,"VerseNumber":86,"Text":"Futhi ningabohlala kuzona zonke izindlela nisonga futhi nivimba endleleni kaMvelinqangi labo abakholwa kuyena futhi bafuna ukuyenza (indlela) ukuthi ibe mazombezombe futhi khumbulani ngesikhathi naniyisibalo esincane wanenza nababaningi ngakho-ke bhekani ukuthi sasinjani isiphetho sezoni"},{"SurahNumber":7,"VerseNumber":87,"Text":"Futhi uma kuneqembu kunina elakholelwa kulokho engathunyelwa nako kanye neqembu elingazange likholwe ngakho-ke bekezelani kuze kube uyahlulela uMvelinqangi phakathi kwethu futhi yena ungongcono kunabo bonke abehluleli"},{"SurahNumber":7,"VerseNumber":88,"Text":"Abaholi balabo (Bantu) abaqhoshayo phakathi kwabantu bakhe bathi, “ngempela sizokugxosha Oh Shu’aib kanye nalabo abakholwayo! Kanye nawe edolobheni lethu noma nibuyele enkolweni yethu” (uShu’aib waphendula) wathi, “noma ngabe singayithandi na”"},{"SurahNumber":7,"VerseNumber":89,"Text":"Kuyobe siqambele uMvelinqangi amanga uma sibuyele enkolweni yenu emva kokuthi esesisindisile uMvelinqangi kuyona, futhi akusikhona okwethu ukuthi siphindele kuyona ngaphandle uma ethanda uMvelinqangi iNkosi yethu. Inkosi yethu ingamele zonke izinto ngolwazi (lwayo) sithembele kuMvelinqangi (kuyena kuphela) Nkosi yethu hlulela phakathi kwethu naphakathi kwabantu bethu ngeqiniso futhi wena ungongcono kunabanye abehluleli"},{"SurahNumber":7,"VerseNumber":90,"Text":"Abaholi balabo ababengakholwa phakathi kwabantu bakhe bathi, “uma nilandela uShu’aib ngempela nina ningabalahlekileyo”"},{"SurahNumber":7,"VerseNumber":91,"Text":"Ngakho-ke bathathwa ukuzamazama komhlaba basala (befile) ezindlini zabo bebhumbuluzile"},{"SurahNumber":7,"VerseNumber":92,"Text":"Labo abangamkholwanga (abamphika) uShu’aib kwaba sengathi abakaze bahlale lapho (ezindlini zabo), labo ababephika uShu’aib bona babengabalahlekelweyo"},{"SurahNumber":7,"VerseNumber":93,"Text":"Ngakho-ke (uShu’ab) waqhelelana nabo futhi wathi “Oh Bantu bami! Ngiwudlulisele kunina umyalezo weNkosi yami futhi nganeluleka, ngakho-ke ngingabazwela kanjani ubuhlungu abantu abangakholwayo na”"},{"SurahNumber":7,"VerseNumber":94,"Text":"Futhi asizange sithumele umphrofethi edolobheni ngaphandle kokuthi sabamba abantu balo (idolobha) ngenhlupheko nobunzima mhlawumbe ukuze bazithobe"},{"SurahNumber":7,"VerseNumber":95,"Text":"Sabe sesishintsha esikhundleni sokubi ngokuhle kwaze kwaba bayanda futhi bathi, “obaba bethu bathintwa ubunzima nenjabulo ngakho-ke sabathatha ngokuzamayo ngesikhathi benganakile"},{"SurahNumber":7,"VerseNumber":96,"Text":"Futhi uma abantu bamadolobha babekholiwe futhi benza ubuqotho ngempela sasizobavulela izibusiso ezivela ezulwini nasemhlabeni kepha banqaba ngakho-ke sabathatha ngenxa yalokho ababekuzuza (ababekwenza)"},{"SurahNumber":7,"VerseNumber":97,"Text":"Kungabe bazizwa bephephile yini abantu basemadolobheni maqondana nokuthi kuze kubona isijeziso sethu ebusuku ngesikhathi bona belele na"},{"SurahNumber":7,"VerseNumber":98,"Text":"Noma ngakube bazizwa bephephile yini abantu basemadolobheni maqondana nokuthi kuze kubona isijeziso sethu ekuseni ngesikhathi bona bedlala na"},{"SurahNumber":7,"VerseNumber":99,"Text":"Ngakube bazizwa bephephile ecebweni likaMvelinqangi, kepha akukho namunye ophephile ecebweni likaMvelinqangi ngaphandle kwabantu abalahlekelweyo"},{"SurahNumber":7,"VerseNumber":100,"Text":"Ngakube akucacile yini kulabo (bantu) abathatha izwe ukuba libe yifa emva kwabantu balo na? Ukube sasithanda sasizobajezisa ngenxa yezono zabo futhi safaka isisicilelo ezinhliziyweni zabo ukuze bangezwa"},{"SurahNumber":7,"VerseNumber":101,"Text":"Lawo madolobha, sikutshena ezinye zezindaba zawo futhi ngempela zafika kubona izithunywa zabo nobufakazi obucacile kepha abazange bakholelwe kulokho ababekuphika ngaphambilini, kanjalo-ke uyazisicilela uMvelinqangi izinhliziyo zabangakholwa"},{"SurahNumber":7,"VerseNumber":102,"Text":"Futhi asizange sibatholele abaningi kubona isivumelwano kepha sathola iningi labo lingabephuli bomthetho (lingamhloniphi uMvelinqangi)"},{"SurahNumber":7,"VerseNumber":103,"Text":"Sabe sesithumela emva kwabo uMose nezimpawu zethu kuFaro nabaholi bakhe ngakho-ke benza okungalungile ngazo (baziphika), bheka ukuthi sasinjani isiphetho sabantu ababenza ukona"},{"SurahNumber":7,"VerseNumber":104,"Text":"Futhi uMose wathi, “Oh Faro! Ngempela mina ngiyisithunywa esivela eNkosini yemihlaba”"},{"SurahNumber":7,"VerseNumber":105,"Text":"Okuyiqiniso ukuthi ngingasho lutho ngoMvelinqangi ngaphandle kweqiniso, ngize kunina nezimpawu ezicacile ezivela eNkosini yenu ngakho-ke bathumele kanye nami abantwana bakwa-Israyeli"},{"SurahNumber":7,"VerseNumber":106,"Text":"(UFaro) wathi, “uma uze nophawu ngakho-ke luveze uma ungomunye wabaneqiniso”"},{"SurahNumber":7,"VerseNumber":107,"Text":"Ngakho-ke (uMose) waphonsa induku yakhe kwaba yilapho yona iphenduka inyoka ecacile”"},{"SurahNumber":7,"VerseNumber":108,"Text":"Futhi wakhipha isandla sakhe kwaba yilapho sona siphenduka sibamhlophe kwabasibonayo"},{"SurahNumber":7,"VerseNumber":109,"Text":"Abaholi ebantwini bakaFaro bathi, “ngempela lona ngumlumbi onolwazi (olunzulu)”"},{"SurahNumber":7,"VerseNumber":110,"Text":"(Ufaro) wathi, “ufuna ukunikhipha ezweni lenu ngakho-ke nicabanga ukuthi kwenziwe njani”"},{"SurahNumber":7,"VerseNumber":111,"Text":"(Abaholi baFaro) bathi, “mulibazise (uMose) nomfowabo bese uthumela izigijimi emadolobheni ukuyoqoqa (abalumbi)”"},{"SurahNumber":7,"VerseNumber":112,"Text":"Ukuthi (izigijimi) zize kuwena nabo bonke abalumbi abanolwazi olunzulu"},{"SurahNumber":7,"VerseNumber":113,"Text":"Futhi abalumbi bafika kuFaro bathi, “Ngempela kufanele sithole umvuzo uma kungukuthi thina singabanqobi”"},{"SurahNumber":7,"VerseNumber":114,"Text":"Wathi, “yebo futhi ngempela nina nizoba ngabanye balabo abasondelene (nami)”"},{"SurahNumber":7,"VerseNumber":115,"Text":"Bathi (abalumbi baFaro) “Oh Mose! Uzophonsa (kuqala) noma thina sibe ngabaphonsayo”"},{"SurahNumber":7,"VerseNumber":116,"Text":"(UMose) wathi, “phonsani, ngakho-ke kwathi lapho sebephonsa balumba amehlo abantu futhi babethusa futhi baveza umlingo omkhulu”"},{"SurahNumber":7,"VerseNumber":117,"Text":"Futhi sembula kuMose (sathi) “phonsa induku yakho kwaba yilapho yona igwinya konke lokho ababeqamba amanga ngakho”"},{"SurahNumber":7,"VerseNumber":118,"Text":"Ngakho-ke iqiniso lavela obala kwaphenduka ize leze konke lokho ababekwenza"},{"SurahNumber":7,"VerseNumber":119,"Text":"Ngakho-ke (uFaro nabalumbi bakhe) banqotshwa khona lapho futhi baphindela emumva bengabajabhileyo"},{"SurahNumber":7,"VerseNumber":120,"Text":"Futhi abalumbi bawa phansi (bephelelwe ngamandla)"},{"SurahNumber":7,"VerseNumber":121,"Text":"Bathi “sikholiwe eNkosini yemihlaba”"},{"SurahNumber":7,"VerseNumber":122,"Text":"INkosi kaMose no-Aroni"},{"SurahNumber":7,"VerseNumber":123,"Text":"UFaro wathi, “Nikholiwe kuyona ngaphambili kokuba ngininike imvume na? Ngempela leli yicebo enilenze edolobheni ukuze nikhiphe kulona abantu balo, kepha nizokwazi (manje)"},{"SurahNumber":7,"VerseNumber":124,"Text":"Ngempela ngizoninquma izandla zenu nezinyawo zenu ezinhlangothini ezahlukene bese ngiyaninqamuleza nonke"},{"SurahNumber":7,"VerseNumber":125,"Text":"Bathi (abalumbi) “ngempela thina sizophindela eNkosini yethu”"},{"SurahNumber":7,"VerseNumber":126,"Text":"Futhi wena uphindisela kuthina ngokuba sikholelwe ezimpawini zeNkosi yethu ngenkathi zifika kuthi, Nkosi yethu thela phezulu kwethu isineke futhi usenze ukuthi sife singabazinikeleyo ngaphansi kwentando yakho (singama- Muslim)"},{"SurahNumber":7,"VerseNumber":127,"Text":"Futhi abaholi babantu baFaro bathi, “uzomdedela yini uMose kanye nabantu bakhe ukuthi benze ukona ezweni bayeke wena nezithixo zakho na?” (UFaro) wathi, “sizobulala amadodana abo sigcine abesifazane babo bephila futhi ngempela thina sinamandla angavinjwa ngaphezulu kwabo”"},{"SurahNumber":7,"VerseNumber":128,"Text":"UMose wathi kubantu bakhe, “Celani usizo kuMvelinqangi futhi bekezelani ngempela umhlaba ungokaMvelinqangi uwunikeza njengefa lowo amthandayo ezincekwini zakhe futhi (leso) yisiphetho (esihle) sabenza okulungileyo”"},{"SurahNumber":7,"VerseNumber":129,"Text":"Bathi, “sahlushwa ngaphambi kokuba ufike kuthina nangemumva kokuba usufikile kuthina” wathi, “Ngempela iNkosi yenu izobhubhisa isitha senu bese inenza nibe ngabalandelayo emhlabeni ukuze ibone ukuthi nizokwenzenjani”"},{"SurahNumber":7,"VerseNumber":130,"Text":"Futhi ngempela sabajezisa abantu bakaFaro ngendlala iminyaka futhi sanciphisa izithelo ukuze ngempela bakhumbule"},{"SurahNumber":7,"VerseNumber":131,"Text":"Kepha uma kuza kubona okuhle bathi, “Okwethu lokhu” futhi uma behlelwe okubi bakusulela kuMose kanye nalabo abakanye naye, ngokungangabazeki kuphela amashwa abo akuMvelinqangi kepha abaningi kubona abazi"},{"SurahNumber":7,"VerseNumber":132,"Text":"Futhi bathi, “Noma ngabe uza naluphi uphawu ukusiloya ngalo angeke thina sikholelwe kuwena”"},{"SurahNumber":7,"VerseNumber":133,"Text":"Ngakho-ke Sathumela kubona isikhukhula nesikhonyane nezintwala namaselesele negazi izimpawu ezicacile kepha (baqhubeka) nokuqhosha futhi babengabantu abayizoni"},{"SurahNumber":7,"VerseNumber":134,"Text":"Futhi kwathi lapho isijeziso sehlela phezulu kwabo bathi, “Oh Mose! sicelele iNkosi yakho ngalokho ethembise ngakho kuwena, uma ususe isijeziso kuthina ngempela sizokholelwa kuwena futhi ngempela sizobadedela (bahambe) kanye nawe abantwana baka-Israyeli”"},{"SurahNumber":7,"VerseNumber":135,"Text":"Ngakho-ke kwathi lapho sesisisusile (sesisihlehlisile) kubona isijeziso kuze kube yisikhathi ekwakufanele basifice kwaba yilapho bona bephula isethembiso sabo"},{"SurahNumber":7,"VerseNumber":136,"Text":"Ngakho-ke sathatha umthetho wokuziphindisela kubona, sabaminzisa olwandle ngenxa yokuthi bona babephika izimpawu zethu futhi babengazinakile"},{"SurahNumber":7,"VerseNumber":137,"Text":"Futhi sabanika njengefa labo bantu ababethathwa ngokuthi babuthakathaka, izindawo ezingaseMpumalanga emhlabeni nezingaseNtshonalanga kwawona (umhlaba) okuyiwona esawubusisa futhi lagcwaliseka izwi leNkosi yakho elihle kubantwana bakwa-Israyeli ngenxa yokubekezela kwabo futhi sabhubhisa konke lokho ayekwenza uFaro nabantu bakhe nakho konke lokho ababekwakhileyo"},{"SurahNumber":7,"VerseNumber":138,"Text":"Futhi sabawelisa abantwana bakwa-Israyeli olwandle, bafika kubantu ababekhonza izithixo zabo bathi, “Oh Mose! Senzele nathi isithixo njengoba nabo benezithixo” (uMose) wathi, “ngempela nina ningabantu abangazi lutho”"},{"SurahNumber":7,"VerseNumber":139,"Text":"Ngempela labantu, kuzobhujiswa konke lokhu ababambelele kukona futhi kuyize leze lokhu abakwenzayo"},{"SurahNumber":7,"VerseNumber":140,"Text":"Wathi, “Ngaphandle kukaMvelinqangi nginifunele yini (omunye) unkulunkulu kulapho yena anikhetha ngaphezulu kwemihlaba na”"},{"SurahNumber":7,"VerseNumber":141,"Text":"Futhi (khumbulani) ngesikhathi sinisindisa ebantwini bakaFaro ababenizwisa inhlupheko ngesijeziso esinzima bebulala amadodana enu beyeka abesifazane benu bephila futhi kulokho kunokulingwa okukhulu okuvela eNkosini yenu"},{"SurahNumber":7,"VerseNumber":142,"Text":"Futhi sathembisa uMose ubusuku obungamashumi amathathu sabugcwalisa ngobuyishumi ngakho-ke sagcwaliseka isikhathi seNkosi yakhe ubusuku obungamashumi amane futhi uMose wathi kumfowabo u-Aroni, “thatha isikhundla sami phakathi kwabantu bami ubalungise futhi ungalandeli indlela yezoni”"},{"SurahNumber":7,"VerseNumber":143,"Text":"Futhi kwathi ngesikhathi uMose esefika ngesikhathi sethu esinqunyiwe futhi yakhuluma naye iNkosi yakhe (uMose) wathi, “Nkosi yami ngikhombise (isimo sakho) ukuze ngikwazi ukukubona” (uMvelinqangi) wathi “angeke ukwazi ukungibona, kodwa bheka entabeni ngakho-ke uma (intaba) ima endaweni yayo (ingawi) ngakho-ke uzongibona, kepha kwathi ngesikhathi isivela iNkosi yakhe entabeni, yayenza yabhidlika futhi uMose wawa phansi waquleka ngakho-ke kwathi lapho esephaphama (usubuyile umqondo wakhe) wathi udumo malube kuwe! Ngiphendukela kuwena ngokuzisola futhi mina ngingowokuqala kwabakholwayo”"},{"SurahNumber":7,"VerseNumber":144,"Text":"(UMvelinqangi) wathi, “Oh Mose! Ngempela mina ngikukhethile ngaphezulu kwabantu ngemiyalezo yami nangamazwi ami ngakho-ke thatha konke lokho engikunike kona futhi ube ngomunye wababongayo”"},{"SurahNumber":7,"VerseNumber":145,"Text":"Futhi sambhalela ezintweni zokubhalela imiyalelo yazozonke izinto nencazelo yazozonke izinto ngakho-ke yithathe (yonke imiyalezo) ngokugxilile futhi uphoqe abantu bakho ukuthi bayithathe ngobuhle bayo ngiyonikhombisa ikhaya lezoni"},{"SurahNumber":7,"VerseNumber":146,"Text":"Ngizobafulathelisa ezimpawini zami labo abaqhoshayo emhlabeni ngokungekho emthethweni futhi uma bebona zonke izimpawu angeke bakholelwe kuzona futhi uma bebona indlela yokulunga angeke bayithathe njengendlela elungileyo kepha uma bebona indlela yokuduka bayithatha njengendlela elungileyo lokho kungenxa yokuthi bona babephika amavesi ethu futhi babengawanaki"},{"SurahNumber":7,"VerseNumber":147,"Text":"Futhi labo ababephika amavesi ethu nokuhlangana kwempilo ezayo ziyize leze izenzo zabo ngakube bayonikwa (omunye) umvuzo ngaphandle kwalokho ababekwenza na"},{"SurahNumber":7,"VerseNumber":148,"Text":"FuthiabantubaMoseemvakwakhe(ngenkathiengekho) bakha ngezinto zabo zokuhloba okungumfanekiso wethole (isithixo ukuba basikhonze) sinomsindo, ngakube babengaboni yini ukuthi lalingakwazi ukukhuluma nabo futhi lalingabaholeli endleleni (eqondile) balithatha (ukuba balikhonze lokho) okwenza ukuba babeyizoni"},{"SurahNumber":7,"VerseNumber":149,"Text":"Nangenkathi bezisola futhi bebona ukuthi bangabadukileyo bathi, “uma ingabi nomusa kuthina iNkosi yethu futhi ingasithetheleli ngempela sizoba ngabanye babalahlekelweyo”"},{"SurahNumber":7,"VerseNumber":150,"Text":"Futhi ngenkathi uMose ephindela ebantwini bakhe wathukuthela waphatheka kabi wathi, “ububi yilokho enikubekileyo esikhundleni sami emva kwami (emva kokuba sengihambile) ngakube nijahe (ekweqeni) enikuphoqwe yiNkosi yenu na?” Wayeselahla phansi izinto zokubhalela wayesebamba umfowabo (u-Aroni) ngekhanda wamdonsela kuyena wathi, “ndodana kamama wami ngempela abantu babone ukuthi ngiyintengentenge futhi bacishe bangibulala ngakho-ke ungenzi ukuthi izitha zijabule ngami futhi ungangibeki kanye nabantu abayizoni”"},{"SurahNumber":7,"VerseNumber":151,"Text":"(UMose) wathi, “Nkosi yami ngithethelele nomfowabo futhi usingenise emseni wakho futhi wena ungonomusa ukwedlula bonke abanomusa"},{"SurahNumber":7,"VerseNumber":152,"Text":"Ngempela labo abathatha ithole (ukuba balikhonze) bayothola intukuthelo evela eNkosini yabo nehlazo empilweni yakulomhlaba futhi kanjalo-ke sibanika umvuzo abaqambi bamanga"},{"SurahNumber":7,"VerseNumber":153,"Text":"Futhi labo abenza izenzo ezimbi bese beyazisola emva kwalokho futhi bakholwa ukuthi ngempela iNkosi yakho emva kwalokho iyathethelela inomusa"},{"SurahNumber":7,"VerseNumber":154,"Text":"Futhi ngenkathi intukuthelo kaMose yehla wacosha izinto zokubhalela emibhalweni yazo kwakunokuhola nomusa walabo abayesabayo iNkosi yabo"},{"SurahNumber":7,"VerseNumber":155,"Text":"UMose wakhetha ebantwini bakhe amadoda angamashumi ayisikhombisa ewakhethela isikhathi sethu esinqunyiweyo ngakho-ke kwathi lapho bethathwa ukuzamazama komhlaba wathi “Oh Nkosi yami! Ukube wawuthanda wawuzobabhubhisa ngaphambilini kanye nami, ngakube uzosibhubhisa ngenxa yalokho okwenziwa yiziwula phakathi kwethu na? Akuyilutho ngaphandle kokuthi kungukulinga kwakho, udukisa ngakho lowo omthandayo futhi uhola lowo omthandayo, wena ungumvikeli wethu ngakho-ke sithethelele futhi ubenomusa kuthina futhi wena ungongcono kunabanye abathetheleli"},{"SurahNumber":7,"VerseNumber":156,"Text":"Futhi Senzele ubuhle kulelizwe nasempilweni yakwelizayo ngempela thina singabaphendukele kuwena (uMvelinqangi) wathi, “isijeziso sami ngiyothweswa ngaso ubunzima lowo engimthandayo nobubele bami bungamele zonke izinto ngakho-ke (umusa wami) ngizowubekela kulabo abenza okuhle futhi abakhokha izakaah (ingxenye ethize engcebeni yabo) kanye nalabo abakholelwa emavesini ethu”"},{"SurahNumber":7,"VerseNumber":157,"Text":"Labo abalandela isithunywa uMphrofethi (uMuhammad) ongafundile okunguyena abamthola kubhaliwe (ngaye) kubona kwiTorah naseVangelini ubaphoqa ngokuthi benze izenzo ezinhle futhi abanqabele ukuthi benze okubi, futhi ubenzela kube semthethweni izinto ezinhle futhi abanqabele ezintweni ezimbi futhi ususa umthwalo kubona namaketanga ayekubona ngakho-ke labo abakholwayo kuyena (umphrofethi owayengafundile) bamhlonipha, bameseka futhi balandela ukukhanya okwehliswa kanye naye yilabo-ke okuyibona abayophumelela"},{"SurahNumber":7,"VerseNumber":158,"Text":"Ithi, “Oh Bantu! Ngempela mina ngiyisithunywa sikaMvelinqangi kunina nonke, okunguyena okungowakhe umbuso wamazulu nomhlaba ayikho into enokukhonzwa ngaphandle kwakhe uyaphilisa futhi uyabulala ngakho-ke kholwani kuMvelinqangi kanye nansesithunyweni sakhe umphrofethi ongafundile lowo okholwa kuMvelinqangi nasemazwini akhe futhi amlandele, ukuze mhlawumbe niholeke”"},{"SurahNumber":7,"VerseNumber":159,"Text":"Futhi nakubantu baMose kuneqembu elihola (abantu) ngeqiniso futhi ngalo (iqiniso) benza ubulungiswa"},{"SurahNumber":7,"VerseNumber":160,"Text":"Futhi sabahlukanisa babayizizwe eziyishumi nambili futhi sembulela uMose ngenkathi abantu bakhe bemcela amanzi (sathi) shaya ngenduku yakho idwala ngakho-ke kwaphophoza kulona imithombo eyishumi nambili, bonke abantu bayazi indawo yabo yokuphuza futhi sabenzela umthunzi ngamafu futhi sabathumelela imana nezigcwaca dlanini ezintweni ezinhle esinabele zona futhi abazange basilimaze ngalutho kepha imiphefumulo yabo abayilima zayo"},{"SurahNumber":7,"VerseNumber":161,"Text":"Futhi khumbula ngenkathi kuthiwa kubona “hlalani kuledolobha nidle kulona noma yikuphi lapho nithanda khona futhi nithi sicela intethelelo (ezonweni zethu) futhi ningene esangweni niguqile ngokuzithoba siyonithethelela ukona kwenu siyokwandisa abenzi bokuhle"},{"SurahNumber":7,"VerseNumber":162,"Text":"Kepha labo abangenabo ubulungiswa bashintsha inkulumo hhayi leyo ababetshelwe yona ngakho-ke sathumela kubona inhlupheko evela ezulwnini ngenxa yokuthi babenza ukona"},{"SurahNumber":7,"VerseNumber":163,"Text":"Futhi babuze ngedolobha elaliseduzane nolwandle ngesikhathi bephula (umthetho) wesabatha ngenkathi izinhlanzi ziza kubona ngokusobala ngosuku lwabo lwesabatha futhi mhla kungesilona usuku lwesabatha azizange zifike kubona kanjalo- ke sabalinga ngenxa yokuthi babengahloniphi"},{"SurahNumber":7,"VerseNumber":164,"Text":"Futhi khumbula ngenkathi umphakathi phakathi kwabo uthi, “kungani nishumayela kubantu uMvelinqangi azobabhubhisa noma abajezise ngesijeziso esinzima (abashumayeli) bathi, “ukuze singabi necala eNkosini yenu futhi ukuze mhlawumbe basabe (uMvelinqangi)”"},{"SurahNumber":7,"VerseNumber":165,"Text":"Ngakho-ke ngenkathi bekholwa yilokho ababekhunjuziswe ngakho sabandisa labo ababe gwema okubi sabamba labo abenza okubi ngesijeziso esinzima ngenxa yokuthi babengahloniphi"},{"SurahNumber":7,"VerseNumber":166,"Text":"Ngakho-ke kwathi lapho bephikelela kulokho ababenqatshelwe kona sabe sesithi kubona “yibani izinkawu ezihlambalazekileyo”"},{"SurahNumber":7,"VerseNumber":167,"Text":"Futhi khumbula ngenkathi lapho iNkosi yakho imemezela ukuthi ngempela iyothumela kubona kuze kube usuku lokuvuka kwabafileyo ibahluphekisa ngesijeziso esinzima kakhulu. Ngempela iNkosi yakho iyashesha ukujezisa futhi ngempela yona iyathethelela inesihawu"},{"SurahNumber":7,"VerseNumber":168,"Text":"Futhi sabehlukanisa emhlabeni babayizizwe phakathi kwabo kunabalungileyo futhi phakathi kwabo kunabangenjalo futhi sabavivinya (ngezinto) ezinhle nezimbi ukuze mhlawumbe baphenduke"},{"SurahNumber":7,"VerseNumber":169,"Text":"Ngakho-ke kwalandela emva kwabo inzalo eyathatha incwadi njengefa, ithatha izinto zalempilo ephansi futhi bathi, “siyothethelelwa” futhi uma zifika kubona izinto ezifana nalezo (zempilo yalomhlaba ophansi) bazozithatha ngakube asithathwanga yini kubona isivumelwano sencwadi ukuthi bangakhulumi ngoMvelinqangi ngaphandle kweqiniso futhi bakufunda okwakuphakathi kuyona (incwadi) futhi ikhaya lempilo ezayo lingcono kulabo abalungileyo ngakube aninawo umqondo yini na"},{"SurahNumber":7,"VerseNumber":170,"Text":"Futhi labo ababambelela encwadini (iQuran) futhi benze imithandazo ngempela thina angeke siwulahle umvuzo wabenza okuhle"},{"SurahNumber":7,"VerseNumber":171,"Text":"Futhi khumbula ngenkathi sithatha intaba siyiqongisa ngaphezu kwabo sengathi umpheme futhi bacabanga ukuthi (intaba) izowela kubona gxilani kulokho esanipha kona futhi nikhumbule okuphakathi kukona ukuze mhlawumbe nesabe uMvelinqangi"},{"SurahNumber":7,"VerseNumber":172,"Text":"Futhi ngenkathi iNkosi yakho ithatha kubantwana ba- Adam emigogodleni yabo inzalo yabo futhi yabenza bafakaza emiphefumulweni yabo (yathi) angisiyona yini iNkosi yenu na? Bathi, “kunjalo” sifakazile ukuthi hleze nithi ngelanga lokuvuka kwabafileyo ngempela thina lokhu sasingakunakile"},{"SurahNumber":7,"VerseNumber":173,"Text":"Noma nithi, “Obaba bethu kuphela ababenzela uMvelinqangi abahlanganyeli ekumkhonzeni ngaphambilini sabe sesiba yinzalo (yabo) emva kwabo ngakho-ke ngakube usibhubhisa ngenxa yokwenziwa abaqambi bamanga na"},{"SurahNumber":7,"VerseNumber":174,"Text":"Futhi kanjalo-ke siyawachaza ngobunjalo bawo amavesi ukuze baphenduke"},{"SurahNumber":7,"VerseNumber":175,"Text":"Futhi bafundele izindaba zalowo esamnikeza amavesi ethu ngakho-ke waziqhelelanisa nawo wayemlandela usathane ngakho-ke wayeseba ngomunye wabadukileyo"},{"SurahNumber":7,"VerseNumber":176,"Text":"Futhi ukube sasithanda ngempela sasizomphakamisa ngakho kepha yena waba semhlabeni walandela isifiso sakhe esiyize leze, umfanekiso wakhe unjengomfanekiso wenja uma uyigxosha ikhipha ulimi lwayo noma uyiyeka ikhipha ulimi lwayo, lokho kungumfanekiso wabantu abaphika amavesi ethu ngakho-ke batshele umlando ukuze bacabange"},{"SurahNumber":7,"VerseNumber":177,"Text":"Okubi umfanekiso walabo bantu ababephika amavesi ethu, nemiphefumulo yabo bayona"},{"SurahNumber":7,"VerseNumber":178,"Text":"Lowo oholwa nguMvelinqangi ungoholiweyo futhi lowo amdukisayo ngakho-ke labo bangabadukileyo"},{"SurahNumber":7,"VerseNumber":179,"Text":"Futhi ngempela sasidalele isihogo abaningi bamaJinn nabantu okwabo izinhliziyo abangaqondi ngazo futhi banamehlo abangaboni ngawo futhi banamadlebe abangezwa ngawo labo-ke banjengezinkomo kepha bona baduke ngokwedlulele labo-ke bona bangabanganakileyo"},{"SurahNumber":7,"VerseNumber":180,"Text":"Futhi angawaMvelinqangi amagama amahle ngakho-ke mubizeni ngawo nibayeke labo abaphika amagama akhe, bayonikwa umvuzo ngalokho ababekwenza"},{"SurahNumber":7,"VerseNumber":181,"Text":"Futhi kulabo esabadalayo kunomphakathi ohola (abanye) ngeqiniso futhi ngalo (iqiniso) wenza ubulungiswa"},{"SurahNumber":7,"VerseNumber":182,"Text":"Futhi labo abaphika amavesi ethu siyobaholela (ekubhujisweni) ngendlela abangayiboni"},{"SurahNumber":7,"VerseNumber":183,"Text":"Futhi ngibanika ithuba, ngempela isu lami linamandla"},{"SurahNumber":7,"VerseNumber":184,"Text":"Abacabangi yini ukuthi akuyena umngane (uMuhammad) wabo ohlanyayo na? Akayilutho ngaphandle kokuthi ungumxwayisi osobala"},{"SurahNumber":7,"VerseNumber":185,"Text":"Abawuboniyiniumbusowamazulunomhlabanazozonkeizinto azidalayo uMvelinqangi nokuthi kungase kube sekusondele ukugcina kwezimpilo zabo, ngakube bayokholelwa kuyiphi inkulumo emva kwalena"},{"SurahNumber":7,"VerseNumber":186,"Text":"Noma ngabe ngubani uMvelinqangi amshiya ekudukeni akekho oyomhola futhi ubashiya ekoneni kwabo bempumputheka"},{"SurahNumber":7,"VerseNumber":187,"Text":"Bakubuza ngehora (usuku lokuvuka kwabafileyo) ukuthi liyofika nina ithi, “ulwazi lwalo luseNkosini yami kuphela akekho noyedwa owazi isikhathi sokufika kwalo ngaphandle kwakhe, liyasinda ngaphezulu kwamazulu nomhlaba angeke lifike kunina ngaphandle kokuthi lifike kungazelele”, bayakubuza sengathi unolwazi ngalo ithi, “ulwazi lwalo likuMvelinqangi kuphela kepha abantu abaningi abazi”"},{"SurahNumber":7,"VerseNumber":188,"Text":"Ithi, “Anginawo amandla enzuzweni noma ekulimaleni kwami ngaphandle kwalokho okuthandwe nguMvelinqangi futhi ukube bengikwazi okungabonwayo bengizoqinisa kokuningi okuhle futhi abukho ububi obabuzongithinta angiyilutho nje ngaphandle kokuthi ngingumxwayisi nomlethi wezindaba ezimnandi kubantu abakholwayo”"},{"SurahNumber":7,"VerseNumber":189,"Text":"Nguyena owanidalayo emphefumulweni owodwa (u-Adam) wadala kuwona umsizi wawo (u-Eva) ukuze (u-Adam) ahlale naye (u-Eva) ngakho-ke kwathi lapho emumboza (elala naye) wakhulelwa ukukhulelwa okulula wahamba nako, ngakho-ke kwathi lapho sekusinda bamemeza bobabili uMvelinqangi iNkosi yabo bobabili (bathi) uma usinika (ingane) elungileyo ngempela sizoba ngabanye bababongayo"},{"SurahNumber":7,"VerseNumber":190,"Text":"Kepha kwathi lapho esebanike (ingane) elungileyo bamenzela abahlanganyeli kulokho ayebanike kona bobabili, ngakho- ke uphakeme uMvelinqangi kunalokho abamenzela ngako abahlanganyeli ekumkhonzeni"},{"SurahNumber":7,"VerseNumber":191,"Text":"Ngakube benzela uMvelinqangi abahlanganyeli nalokho okungadali lutho kulapho bona badalwa na"},{"SurahNumber":7,"VerseNumber":192,"Text":"Futhi (izithixo) azikwazi ukubasiza nemiphefumulo yabo ayikwazi ukuzisiza"},{"SurahNumber":7,"VerseNumber":193,"Text":"Futhi uma nibamemela ekuholweni angeke banilandele kuyefana kunina (noma) niyabamema noma nina niyathula"},{"SurahNumber":7,"VerseNumber":194,"Text":"Ngempela labo enibamemezayo esikhundleni sikaMvelinqangi bayizinceku (badaliwe) njengani ngakho-ke bamemezeni baniphendule uma nina nineqiniso"},{"SurahNumber":7,"VerseNumber":195,"Text":"Ngakube banezinyawo abahamba ngazo noma banezandla ababamba ngazo noma banamehlo ababona ngawo noma banamadlebe abezwa ngawo na? Ithi bizani abahlanganyeli benu ekukhonzeni uMvelinqangi bese nibopha uzungu ngami ninganginiki ithuba"},{"SurahNumber":7,"VerseNumber":196,"Text":"Ngempela umvikeli wami nguMvelinqangi okunguyena owembula incwadi futhi yena ungumvikeli wabalungileyo"},{"SurahNumber":7,"VerseNumber":197,"Text":"Futhi labo enibamemezayo esikhundleni sakhe abakwazi ukunisiza noma ukuthi imiphefumulo yabo izisize"},{"SurahNumber":7,"VerseNumber":198,"Text":"Futhi uma nibamemela ekuholweni abezwa futhi ubabona bebheke kuwena kepha bona ababoni"},{"SurahNumber":7,"VerseNumber":199,"Text":"Khombisa ukuthethelela uyale ngokulunga futhi ubafulathele (uqhelelane) nabangazi lutho"},{"SurahNumber":7,"VerseNumber":200,"Text":"Futhi uma ukunyenyeza (okungcolile) kuvela kuSathane ngakho-ke funa isiphephelo kuMvelinqangi ngempela yena uyezwa unolwazi"},{"SurahNumber":7,"VerseNumber":201,"Text":"Ngempelalaboabagwemaokubiumaufikakubonaumcabango omubi ovela kusathane abakhumbule (uMvelinqangi) uma kungukuthi bona bayakubona (okuyiqiniso)"},{"SurahNumber":7,"VerseNumber":202,"Text":"Nabafowabo (abangalungile) babahloma ekuphambukeni ngokugxilile besekuthi bangayeki (ukuduka) maduzane"},{"SurahNumber":7,"VerseNumber":203,"Text":"Futhi uma ungabaletheli isimangaliso (uphawu) bathi “kungani ungalulethanga (uphawu)”? Ithi “kuphela ngilandela lokho okwembuliwe kumina okuvela eNkosini yami, lena (yiQur’an) ubufakazi obuvela eNkosini yenu nokuholwa nomusa kubantu abakholwayo”"},{"SurahNumber":7,"VerseNumber":204,"Text":"Futhi uma kufundwa iQur’an ngakho-ke yilaleleni futhi nithule ukuze ninikwe umusa"},{"SurahNumber":7,"VerseNumber":205,"Text":"Futhi khumbula iNkosi yakho emphefumulweni wakho ngokuzithoba nangokwesaba nangezwi elingamemezi ekuseni nakusihlwa futhi ungabi ngomunye wabanganakile"},{"SurahNumber":7,"VerseNumber":206,"Text":"Ngempela labo abakanye neNkosi yakho (izingelosi) azizigqaji ekumkhonzeni futhi ziyayidumisa (iNkosi yakho) futhi ziyayiguqela"}]}