{"Id":361,"LanguageCodes":["te","tel"],"Name":"tel-abdulraheemmoha","Author":"Abdul Raheem Mohammad Moulana","Language":"Telugu","Description":"Telugu","Direction":"ltr","Source":"https://qurancomplex.gov.sa/","Translations":[{"SurahNumber":90,"VerseNumber":1,"Text":"కాదు, నేను ఈ నగరం (మక్కా) సాక్షిగా (అంటున్నాను)"},{"SurahNumber":90,"VerseNumber":2,"Text":"మరియు నీకు ఈ నగరంలో (మక్కాలో) స్వేచ్ఛ ఉంది"},{"SurahNumber":90,"VerseNumber":3,"Text":"మరియు తండ్రి (మూలపురుషుడు) మరియు అతని సంతానం సాక్షిగా"},{"SurahNumber":90,"VerseNumber":4,"Text":"వాస్తవానికి, మేము మానవుణ్ణి శ్రమజీవిగా పుట్టించాము"},{"SurahNumber":90,"VerseNumber":5,"Text":"ఏమిటి? తనను ఎవ్వడూ వశపరచుకో లేడని అతడు భావిస్తున్నాడా"},{"SurahNumber":90,"VerseNumber":6,"Text":"అతడు: \"నేను విపరీత ధనాన్ని ఖర్చు పెట్టాను!\" అని అంటాడు"},{"SurahNumber":90,"VerseNumber":7,"Text":"ఏమిటి? తనను ఎవ్వడూ చూడటం లేదని అతడు భావిస్తున్నాడా"},{"SurahNumber":90,"VerseNumber":8,"Text":"ఏమిటి? మేము అతనికి రెండు కళ్ళు ఇవ్వలేదా"},{"SurahNumber":90,"VerseNumber":9,"Text":"మరియు నాలుకను మరియు రెండు పెదవులను"},{"SurahNumber":90,"VerseNumber":10,"Text":"మరియు అతనికి (మంచీ - చెడూ) అనే స్పష్టమైన రెండు మార్గాలను చూపాము"},{"SurahNumber":90,"VerseNumber":11,"Text":"కాని అతడు కష్టతరమైన ఊర్ధ్వ గమనానికి సాహసించలేదు"},{"SurahNumber":90,"VerseNumber":12,"Text":"మరియు ఆ ఊర్ధ్వగమనం అంటే ఏమిటో నీకు తెలుసా"},{"SurahNumber":90,"VerseNumber":13,"Text":"అది ఒకని మెడను (బానిసత్వం నుండి) విడిపించడం"},{"SurahNumber":90,"VerseNumber":14,"Text":"లేదా! (స్వయంగా) ఆకలి గొని ఉన్న రోజు కూడా (ఇతరులకు) అన్నం పెట్టడం"},{"SurahNumber":90,"VerseNumber":15,"Text":"సమీప అనాథునికి గానీ"},{"SurahNumber":90,"VerseNumber":16,"Text":"లేక, దిక్కులేని నిరుపేదకు గానీ"},{"SurahNumber":90,"VerseNumber":17,"Text":"మరియు విశ్వసించి, సహనాన్ని బోధించేవారిలో! మరియు కరుణను ఒకరి కొకరు బోధించుకునే వారిలో చేరిపోవడం"},{"SurahNumber":90,"VerseNumber":18,"Text":"ఇలాంటి వారే కుడిపక్షం వారు"},{"SurahNumber":90,"VerseNumber":19,"Text":"ఇక మా సందేశాలను తిరస్కరించిన వారు, ఎడమ పక్షానికి చెందినవారు"},{"SurahNumber":90,"VerseNumber":20,"Text":"వారిని నరకాగ్ని చుట్టుకుంటుంది"}]}