{"Id":449,"LanguageCodes":["uk","ukr"],"Name":"ukr-yakubovych","Author":"Yakubovych","Language":"Ukrainian","Description":"Ukrainian","Direction":"ltr","Source":"","Translations":[{"SurahNumber":32,"VerseNumber":1,"Text":"Аліф. Лям. Мім"},{"SurahNumber":32,"VerseNumber":2,"Text":"Писання, зіслане — в чому немає сумніву — від Господа світів"},{"SurahNumber":32,"VerseNumber":3,"Text":"Чи вони говорять: «Він вигадав його!»? Та ж ні, це — істина від Господа твого, щоб ти застерігав людей, до яких раніше за тебе не приходив застерігач. Можливо, вони підуть прямим шляхом"},{"SurahNumber":32,"VerseNumber":4,"Text":"Аллаг — Той, Хто створив небеса, землю і те, що між ними, за шість днів, а потім утвердився на троні. Немає у вас, крім Нього, ні покровителя, ні заступника! Невже ви не замислитеся"},{"SurahNumber":32,"VerseNumber":5,"Text":"Він керує всіма подіями з неба до землі, а потім вони сходять до Нього протягом дня, який триває тисячу років за вашою лічбою"},{"SurahNumber":32,"VerseNumber":6,"Text":"Такий Той, Хто знає потаємне й відкрите, Всемогутній, Милосердний"},{"SurahNumber":32,"VerseNumber":7,"Text":"Який створив кожну річ якнайкраще й почав творити людину з глини"},{"SurahNumber":32,"VerseNumber":8,"Text":"створив її нащадків із краплі жалюгідної рідини"},{"SurahNumber":32,"VerseNumber":9,"Text":"а потім розмірив [людину] та вдихнув у неї від Нашого Духу. Він дарував вам слух, зір і серця. Мало ж ви дякуєте"},{"SurahNumber":32,"VerseNumber":10,"Text":"Вони запитують: «Невже, коли ми загубимось у землі, то постанемо в новому творінні?» Та ж ні, не вірують вони в зустріч зі своїм Господом"},{"SurahNumber":32,"VerseNumber":11,"Text":"Скажи: «Вас забере ангел смерті, який має над вами опіку. А потім вас повернуть до вашого Господа"},{"SurahNumber":32,"VerseNumber":12,"Text":"Якби ж ти бачив, як грішники схилять голови перед своїм Господом: «Господи наш! Ми побачили й почули. Поверни нас і ми будемо робити добро! Воістину, тепер ми впевнені"},{"SurahNumber":32,"VerseNumber":13,"Text":"Якби Ми побажали, то вказали б кожній душі прямий шлях, але справдиться слово Моє: «Я неодмінно наповню геєну джинами й людьми — усіма"},{"SurahNumber":32,"VerseNumber":14,"Text":"Скуштуйте за те, що ви забули про свою зустріч із цим вашим Днем. Воістину, і Ми забули вас! Скуштуйте вічної кари — за те, що робили ви"},{"SurahNumber":32,"VerseNumber":15,"Text":"Віруючі в Наші знамення — тільки ті, які, коли їм про них згадують, падають ниць, прославляють хвалою свого Господа й не вивищуються"},{"SurahNumber":32,"VerseNumber":16,"Text":"Вони підводяться зі своїх лож, щоб кликати Господа свого зі страхом і надією, жертвуючи те, чим Ми наділили їх"},{"SurahNumber":32,"VerseNumber":17,"Text":"Жодна душа не знає, яка насолода очей прихована для них за те, що вони робили"},{"SurahNumber":32,"VerseNumber":18,"Text":"Невже віруючий такий самий, як і нечестивець? Ні, не рівні вони між собою"},{"SurahNumber":32,"VerseNumber":19,"Text":"Для тих, які увірували й робили добро, сади раю стануть гостинним притулком — за те, що робили вони"},{"SurahNumber":32,"VerseNumber":20,"Text":"А притулком для нечестивців буде вогонь. Щоразу, коли вони бажатимуть вийти звідти, їх повертатимуть. Скажуть їм: «Скуштуйте вогняної кари, яку ви вважали брехнею"},{"SurahNumber":32,"VerseNumber":21,"Text":"Окрім великої кари, Ми дамо їм спробувати й кару малу — можливо, вони повернуться"},{"SurahNumber":32,"VerseNumber":22,"Text":"Хто ж несправедливіший за того, кому нагадали про знамення Нашого Господа, а він відвернувся від них? Воістину, Ми помстимося грішникам"},{"SurahNumber":32,"VerseNumber":23,"Text":"Ми дарували Мусі Писання, тож не май сумніву щодо зустрічі з Ним! І Ми зробили його дороговказом для синів Ісраїля"},{"SurahNumber":32,"VerseNumber":24,"Text":"Ми поставили серед них провідників, які за наказом Нашим вели інших прямим шляхом — за те, що ті були терплячими та впевненими в Наших знаменнях"},{"SurahNumber":32,"VerseNumber":25,"Text":"Воістину, в День Воскресіння твій Господь розсудить між ними в тому, про що вони сперечалися"},{"SurahNumber":32,"VerseNumber":26,"Text":"Невже не вказало їм прямого шляху те, скільки поколінь Ми знищили раніше — а вони ходять по їхніх житлах! Воістину, в цьому — знамення! То невже вони не прислухаються"},{"SurahNumber":32,"VerseNumber":27,"Text":"Невже вони не бачать, що Ми проливаємо воду на суху землю й виводимо нею посіви, які їсть і ваша худоба, і ви? Невже вони не поглянуть"},{"SurahNumber":32,"VerseNumber":28,"Text":"Вони скажуть: «Коли ж прийде той Суд, якщо ви правдиві"},{"SurahNumber":32,"VerseNumber":29,"Text":"Скажи: «У День Суду невіруючим не принесе користі віра їхня, і не буде їм відстрочки!»"},{"SurahNumber":32,"VerseNumber":30,"Text":"Відвернися від них і чекай, адже чекають і вони"}]}