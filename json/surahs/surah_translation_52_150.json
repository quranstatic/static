{"Id":150,"LanguageCodes":["fa","fas"],"Name":"fas-abdolmohammaday","Author":"Abdolmohammad Ayati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":52,"VerseNumber":1,"Text":"قسم به كوه طور،"},{"SurahNumber":52,"VerseNumber":2,"Text":"و قسم به كتاب نوشته شده،"},{"SurahNumber":52,"VerseNumber":3,"Text":"در صفحه‌اى گشاده،"},{"SurahNumber":52,"VerseNumber":4,"Text":"و قسم به بيت المعمور،"},{"SurahNumber":52,"VerseNumber":5,"Text":"و قسم به اين سقف برافراشته،"},{"SurahNumber":52,"VerseNumber":6,"Text":"و قسم به درياى مالامال،"},{"SurahNumber":52,"VerseNumber":7,"Text":"كه عذاب پروردگارت واقع شدنى است"},{"SurahNumber":52,"VerseNumber":8,"Text":"و آن را دفع‌كننده‌اى نيست"},{"SurahNumber":52,"VerseNumber":9,"Text":"روزى كه آسمان سخت بچرخد،"},{"SurahNumber":52,"VerseNumber":10,"Text":"و كوه‌ها به شتاب روان شوند،"},{"SurahNumber":52,"VerseNumber":11,"Text":"پس در آن روز، واى بر تكذيب‌كنندگان"},{"SurahNumber":52,"VerseNumber":12,"Text":"آنان كه سرگرم كارهاى باطل خويشند"},{"SurahNumber":52,"VerseNumber":13,"Text":"روزى كه آنها را به قهر به جانب جهنم كشند"},{"SurahNumber":52,"VerseNumber":14,"Text":"اين است آن آتشى كه دروغش مى‌انگاشتيد"},{"SurahNumber":52,"VerseNumber":15,"Text":"آيا اين جادوست يا شما نمى‌بينيد؟"},{"SurahNumber":52,"VerseNumber":16,"Text":"به آتش درآييد. خواه بر آن صبر كنيد يا صبر نكنيد، تفاوتى نكند. شما را در برابر كارهايى كه مى‌كرده‌ايد، كيفر مى‌دهند"},{"SurahNumber":52,"VerseNumber":17,"Text":"پرهيزگاران در بهشتها و نعمتند"},{"SurahNumber":52,"VerseNumber":18,"Text":"از آنچه پروردگارشان به آنها داده است شادمانند، و خدا آنها را از عذاب جهنم نگه داشته است"},{"SurahNumber":52,"VerseNumber":19,"Text":"به پاداش كارهايى كه كرده‌ايد بخوريد و بياشاميد. گوارايتان باد"},{"SurahNumber":52,"VerseNumber":20,"Text":"بر آن تختهاى كنار هم چيده، تكيه مى‌زنند. حوريان را همسرشان مى‌گردانيم"},{"SurahNumber":52,"VerseNumber":21,"Text":"كسانى كه خود ايمان آوردند و فرزندانشان در ايمان، پيرويشان كردند. فرزندانشان را به آنها ملحق مى‌كنيم و از پاداش عملشان هيچ نمى‌كاهيم كه هر كسى در گرو كار خويشتن است"},{"SurahNumber":52,"VerseNumber":22,"Text":"و پيوسته از هر گونه كه بخواهند، ميوه و گوشت، عطايشان مى‌كنيم"},{"SurahNumber":52,"VerseNumber":23,"Text":"در آنجا جام مى‌دهند و جام مى‌ستانند، كه در آن نه سخن بيهوده باشد و نه ارتكاب گناه"},{"SurahNumber":52,"VerseNumber":24,"Text":"غلامانشان چون مرواريد پنهان در صدف، به گردشان مى‌چرخند"},{"SurahNumber":52,"VerseNumber":25,"Text":"پرسش‌كنان روى به يكديگر مى‌كنند؛"},{"SurahNumber":52,"VerseNumber":26,"Text":"مى‌گويند: پيش از اين در ميان كسانمان، تنها ما از خدا مى‌ترسيديم"},{"SurahNumber":52,"VerseNumber":27,"Text":"پس خدا بر ما منت نهاد و ما را از عذاب سموم نگه داشت"},{"SurahNumber":52,"VerseNumber":28,"Text":"ما پيش از اين او را مى‌خوانديم، كه او احسان‌كننده و مهربان است"},{"SurahNumber":52,"VerseNumber":29,"Text":"پندشان ده، كه تو به بركت نعمت پروردگارت نه كاهن هستى و نه مجنون"},{"SurahNumber":52,"VerseNumber":30,"Text":"يا مى‌گويند: شاعرى است و ما براى وى منتظر حوادث روزگاريم"},{"SurahNumber":52,"VerseNumber":31,"Text":"بگو: شما منتظر بمانيد كه من نيز با شما انتظار مى‌كشم"},{"SurahNumber":52,"VerseNumber":32,"Text":"آيا آنان را رؤياهايشان به اين پندارها كشانده يا خود مردمى طاغى هستند"},{"SurahNumber":52,"VerseNumber":33,"Text":"يا مى‌گويند: قرآن را خود ساخته است. نه، آنها ايمان نمى‌آورند"},{"SurahNumber":52,"VerseNumber":34,"Text":"اگر راست مى‌گويند، سخنى مانند آن بياورند"},{"SurahNumber":52,"VerseNumber":35,"Text":"آيا بى‌هيچ خالقى پديد آمده‌اند يا خود خالق خويشند؟"},{"SurahNumber":52,"VerseNumber":36,"Text":"يا آسمانها و زمين را خلق كرده‌اند؟ نه، به يقين نرسيده‌اند"},{"SurahNumber":52,"VerseNumber":37,"Text":"يا خزاين پروردگارت نزد آنهاست؟ يا بر چيزى تسلط يافته‌اند،"},{"SurahNumber":52,"VerseNumber":38,"Text":"يا نردبامى دارند كه از آن بالا مى‌روند و گوش فرامى‌دهند؟ پس آن كه گوش فراداده حجتى آشكار بياورد"},{"SurahNumber":52,"VerseNumber":39,"Text":"يا خداوند را دختران است و شما را پسران؟"},{"SurahNumber":52,"VerseNumber":40,"Text":"يا از آنها مزدى مى‌طلبى و پرداخت غرامت بر آنها دشوار است؟"},{"SurahNumber":52,"VerseNumber":41,"Text":"يا علم غيب مى‌دانند و مى‌نويسند؟"},{"SurahNumber":52,"VerseNumber":42,"Text":"يا مى‌خواهند حيلتى كنند؟ اما كافران خود به حيلت گرفتارند"},{"SurahNumber":52,"VerseNumber":43,"Text":"يا آنها را خدايى است جز خداى يكتا؟ منزه است خداى يكتا از هر چه شريكش مى‌سازند"},{"SurahNumber":52,"VerseNumber":44,"Text":"اگر بنگرند كه قطعه‌اى از آسمان فرومى‌افتد، مى‌گويند: ابرى است متراكم"},{"SurahNumber":52,"VerseNumber":45,"Text":"پس آنها را واگذار تا روزى را كه در آن به هلاكت مى‌رسند بنگرند؛"},{"SurahNumber":52,"VerseNumber":46,"Text":"روزى كه مكرشان هيچ به حالشان سود نكند و كس به ياريشان برنخيزد"},{"SurahNumber":52,"VerseNumber":47,"Text":"براى كسانى كه ستم مى‌كنند، باز هم عذابى است جز اين عذاب، ولى بيشترينشان نمى‌دانند"},{"SurahNumber":52,"VerseNumber":48,"Text":"در برابر فرمان پروردگارت شكيبا باش كه تو تحت نظر مايى. و هنگامى كه برخاستى، به ستايش پرردگارت تسبيح گوى"},{"SurahNumber":52,"VerseNumber":49,"Text":"و تسبيح گوى در پاره‌اى از شب و به هنگام ناپديد شدن ستارگان"}]}