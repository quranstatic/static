{"Id":421,"LanguageCodes":["tr","tur"],"Name":"tur-muslimshahin","Author":"Muslim Shahin","Language":"Turkish","Description":"Turkish","Direction":"ltr","Source":"https://quranenc.com/check/turkish_shahin/v1.0.0-csv.1 , https://quranenc.com/en/browse/turkish_shahin , https://quranenc.com ,","Translations":[{"SurahNumber":36,"VerseNumber":1,"Text":"Yâsîn"},{"SurahNumber":36,"VerseNumber":2,"Text":"Hikmet dolu Kur'an'a yemin ederim ki"},{"SurahNumber":36,"VerseNumber":3,"Text":"Sen şüphesiz peygamberlerdensin"},{"SurahNumber":36,"VerseNumber":4,"Text":"Dosdoğru bir yol üzeresin"},{"SurahNumber":36,"VerseNumber":5,"Text":"(Bu Kur'an) üstün ve çok merhametli Allah tarafından indirilmiştir"},{"SurahNumber":36,"VerseNumber":6,"Text":"Ataları uyarılmamış, bu yüzden kendileri de gaflet içinde kalmış bir toplumu uyarman için indirilmiştir"},{"SurahNumber":36,"VerseNumber":7,"Text":"Andolsun ki onların çoğu gafletlerinin cezasını hak etmişlerdir. Çünkü onlar iman etmiyorlar"},{"SurahNumber":36,"VerseNumber":8,"Text":"Biz, onların boyunlarına halkalar geçirdik. O halkalar çenelere kadar dayanmaktadır. Bu yüzden kafaları yukarı kalkıktır"},{"SurahNumber":36,"VerseNumber":9,"Text":"Önlerinden bir set ve arkalarından bir set çektik de onları kapattık, artık göremezler"},{"SurahNumber":36,"VerseNumber":10,"Text":"Onları uyarsan da uyarmasan da onlar için birdir, iman etmezler"},{"SurahNumber":36,"VerseNumber":11,"Text":"Sen ancak zikre (Kur'an'a) uyan ve görmeden Rahmân'dan korkan kimseyi uyarabilirsin. İşte böylesini, bir mağfiret ve güzel bir mükâfatla müjdele"},{"SurahNumber":36,"VerseNumber":12,"Text":"Şüphesiz ölüleri ancak biz diriltiriz. Onların yaptıkları her işi, bıraktıkları her izi yazarız. Biz, her şeyi apaçık bir kitapta (levhi mahfuzda) sayıp yazmışızdır"},{"SurahNumber":36,"VerseNumber":13,"Text":"Onlara, şu şehir halkını misal getir: Hani onlara elçiler gelmişti"},{"SurahNumber":36,"VerseNumber":14,"Text":"İşte o zaman biz, onlara iki elçi göndermiştik. Onları yalanladılar. Bunun üzerine üçüncü bir elçi gönderdik. Onlar: Biz size gönderilmiş Allah elçileriyiz! dediler"},{"SurahNumber":36,"VerseNumber":15,"Text":"Elçilere dediler ki: Siz de ancak bizim gibi birer insansınız. Rahmân, herhangi bir şey indirmedi. Siz ancak yalan söylüyorsunuz"},{"SurahNumber":36,"VerseNumber":16,"Text":"(Elçiler) dediler ki: Rabbimiz biliyor, biz gerçekten size gönderilmiş elçileriz"},{"SurahNumber":36,"VerseNumber":17,"Text":"«Bizim vazifemiz, açık bir şekilde Allah'ın buyruklarını size tebliğ etmekten başka bir şey değildir» dediler"},{"SurahNumber":36,"VerseNumber":18,"Text":"(Bunun üzerine onlar:) Doğrusu siz bize uğursuz geldiniz. Eğer bu işten vazgeçmezseniz, andolsun sizi taşlarız. Ve bizden size mutlaka fena bir kötülük dokunur, dediler"},{"SurahNumber":36,"VerseNumber":19,"Text":"Elçiler şöyle cevap verdi: Sizin uğursuzluğunuz sizinle beraberdir. Size nasihat ediliyorsa bu uğursuzluk mudur? Bilakis, siz aşırı giden bir milletsiniz"},{"SurahNumber":36,"VerseNumber":20,"Text":"Derken şehrin öbür ucundan bir adam koşarak geldi. «Ey kavmim! dedi, bu elçilere uyunuz!»"},{"SurahNumber":36,"VerseNumber":21,"Text":"«Sizden herhangi bir ücret istemeyen bu kimselere tâbi olun, çünkü onlar hidayete ermiş kimselerdir.»"},{"SurahNumber":36,"VerseNumber":22,"Text":"«Bana ne olmuş ki, beni yaratana ibadet etmeyecekmişim! Halbuki, hepiniz O'na döndürüleceksiniz.»"},{"SurahNumber":36,"VerseNumber":23,"Text":"O'ndan başkalarını hiç kendime ilâh edinir miyim? Rahman bana bir zarar vermek isterse, onların şefaatları bana hiç fayda sağlamaz ve beni de kurtaramazlar"},{"SurahNumber":36,"VerseNumber":24,"Text":"«İşte o zaman ben apaçık bir sapıklığın içine gömülmüş olurum.»"},{"SurahNumber":36,"VerseNumber":25,"Text":"«Şüphesiz ben, Rabbinize inandım, beni dinleyin.»"},{"SurahNumber":36,"VerseNumber":26,"Text":"Gir cennete! «Keşke, dedi, kavmim bilseydi!» denildi"},{"SurahNumber":36,"VerseNumber":27,"Text":"Rabbimin beni bağışladığını ve beni ikrama mazhar olanlardan kıldığını"},{"SurahNumber":36,"VerseNumber":28,"Text":"Biz ondan sonra, onun milletini helâk etmek için üzerlerine gökten herhangi bir ordu indirmedik ve indirecek de değildik"},{"SurahNumber":36,"VerseNumber":29,"Text":"(Onları helâk eden) korkunç sesten başka bir şey değildi. Birdenbire sönüverdiler"},{"SurahNumber":36,"VerseNumber":30,"Text":"Ne yazık şu kullara! Onlara bir peygamber gelmeyegörsün, ille de onunla alay etmeye kalkışırlar"},{"SurahNumber":36,"VerseNumber":31,"Text":"Müşrikler görmüyorlar mı ki, onlardan önce nice kavimleri helâk ettik. Onlar tekrar dönüp de bunlara gelmezler"},{"SurahNumber":36,"VerseNumber":32,"Text":"Elbette onların hepsi (kıyamet gününde) karşımızda hazır bulunacaklar"},{"SurahNumber":36,"VerseNumber":33,"Text":"(Bu hususta) ölü toprak onlar için mühim bir delildir. Biz ona yağmurla hayat verdik ve ondan dane çıkardık. İşte onlar bundan yerler"},{"SurahNumber":36,"VerseNumber":34,"Text":"Biz, yeryüzünde nice nice hurma bahçeleri, üzüm bağları yarattık ve oralarda birçok pınarlar fışkırttık"},{"SurahNumber":36,"VerseNumber":35,"Text":"Ta ki, onların meyvelerinden ve elleriyle bunlardan imal ettiklerinden yesinler. Hâla şükretmeyecekler mi"},{"SurahNumber":36,"VerseNumber":36,"Text":"Yerin yetiştirdiklerinden, kendilerinden ve daha bilmedikleri şeylerden bütün çiftleri yaratan Allah, noksan sıfatlardan münezzehtir"},{"SurahNumber":36,"VerseNumber":37,"Text":"Gece de onlar için bir ibret alâmetidir. Biz ondan gündüzü sıyırıp çekeriz de onlar karanlıklara gömülürler"},{"SurahNumber":36,"VerseNumber":38,"Text":"Güneş, kendine âit bir yer çevresinde akar gider. Bu, dâima gâlip olan ve her şeyi hakkıyla bilen Allah'ın takdiridir"},{"SurahNumber":36,"VerseNumber":39,"Text":"Ay için de birtakım menziller (yörüngeler) tayin ettik. Nihayet o, eğri hurma dalı gibi (hilâl) olur da geri döner"},{"SurahNumber":36,"VerseNumber":40,"Text":"Ne güneş aya yetişebilir, ne de gece gündüzü geçebilir. Her biri bir yörüngede yüzerler"},{"SurahNumber":36,"VerseNumber":41,"Text":"Onların zürriyetlerini dopdolu bir gemide taşımamız da onlar için büyük bir ibrettir"},{"SurahNumber":36,"VerseNumber":42,"Text":"Onlar için, bunun gibi binecekleri başka şeyler de yarattık"},{"SurahNumber":36,"VerseNumber":43,"Text":"Dilesek onları suda boğarız. O zaman ne onların imdadına koşan olur, ne de onlar kurtarılırlar"},{"SurahNumber":36,"VerseNumber":44,"Text":"Ancak bizim tarafımızdan bir rahmet ve belli bir zamana kadar dünyadan faydalandırmamız müstesnadır"},{"SurahNumber":36,"VerseNumber":45,"Text":"Onlara yapmakta olduğunuz ve yapıp arkada bıraktığınız işlerde Allah'tan korkun; umulur ki size merhamet olunur denildiğinde (aldırmazlar)"},{"SurahNumber":36,"VerseNumber":46,"Text":"Onlara Rablerinin âyetlerinden bir âyet gelmeyedursun, ille de ondan yüz çevirmişlerdir"},{"SurahNumber":36,"VerseNumber":47,"Text":"Allah’ın size rızık olarak verdiklerinden hayra sarfediniz, denildiğinde, kâfirler müminlere dediler ki: Allah'ın dilediği takdirde doyuracağı kimseleri biz mi doyuracağız? Siz gerçekten apaçık bir sapıklık içindesiniz"},{"SurahNumber":36,"VerseNumber":48,"Text":"Onlar: Eğer gerçekten doğru söylüyorsanız, bu tehdit ne zaman gerçekleşecektir? derler"},{"SurahNumber":36,"VerseNumber":49,"Text":"Onlar, birbirleriyle çekişip dururken kendilerini ansızın yakalayacak korkunç bir sesi bekliyorlar"},{"SurahNumber":36,"VerseNumber":50,"Text":"İşte o anda onlar ne bir vasiyyette bulunabilirler, ne de ailelerine dönebilirler"},{"SurahNumber":36,"VerseNumber":51,"Text":"Nihayet Sûra üfürülecek. Birde bakarsın ki onlar kabirlerinden kalkıp koşarak Rablerine giderler"},{"SurahNumber":36,"VerseNumber":52,"Text":"(İşte o zaman:) Eyvah, eyvah! Bizi kabrimizden kim kaldırdı? Bu, Rahmân’ın vâdettiğidir. Peygamberler gerçekten doğru söylemişler! derler"},{"SurahNumber":36,"VerseNumber":53,"Text":"Olan müthiş bir sesten ibarettir. Bunun üzerine onların hepsi hemen huzurumuzda hazır bulunurlar"},{"SurahNumber":36,"VerseNumber":54,"Text":"O gün hiçbir kimse en ufak bir haksızlığa uğramaz. Siz orada ancak yaptıklarınızın karşılığını alırsınız"},{"SurahNumber":36,"VerseNumber":55,"Text":"O gün cennetlikler, gerçekten nimetler içinde safa sürerler"},{"SurahNumber":36,"VerseNumber":56,"Text":"Onlar ve eşleri gölgeler altında tahtlara kurulurlar"},{"SurahNumber":36,"VerseNumber":57,"Text":"Orada onlar için her çeşit meyve vardır. Bütün arzuları yerine getirilir"},{"SurahNumber":36,"VerseNumber":58,"Text":"Onlara merhametli Rabb'in söylediği selam vardır"},{"SurahNumber":36,"VerseNumber":59,"Text":"«Ayrılın bir tarafa bugün, ey günahkârlar!»"},{"SurahNumber":36,"VerseNumber":60,"Text":"«Ey Âdem oğulları! Size şeytana tapmayın, çünkü o sizin apaçık bir düşmanınızdır» demedim mi"},{"SurahNumber":36,"VerseNumber":61,"Text":"«Ve bana kulluk ediniz, doğru yol budur» demedim mi"},{"SurahNumber":36,"VerseNumber":62,"Text":"Şeytan sizden pek çok milleti kandırıp saptırdı. Hâla akıl erdiremiyor musunuz"},{"SurahNumber":36,"VerseNumber":63,"Text":"İşte, bu size vâdedilen cehennemdir"},{"SurahNumber":36,"VerseNumber":64,"Text":"İnkârınız sebebiyle bugün oraya girin"},{"SurahNumber":36,"VerseNumber":65,"Text":"O gün onların ağızlarını mühürleriz; yaptıklarını bize elleri anlatır, ayakları da şahitlik eder"},{"SurahNumber":36,"VerseNumber":66,"Text":"Dilesek onların gözlerini büsbütün kör ederdik. O zaman doğru yolu bulmaya koşuşurlar, ama nasıl göreceklerdi"},{"SurahNumber":36,"VerseNumber":67,"Text":"Eğer dilesek oldukları yerde onların şekillerini değiştirirdik de ne ileriye gitmeye güçleri yeterdi ne de geri gelmeye"},{"SurahNumber":36,"VerseNumber":68,"Text":"Kime uzun ömür verirsek biz onun gelişmesini tersine çeviririz. Hiç düşünmüyorlar mı"},{"SurahNumber":36,"VerseNumber":69,"Text":"Biz ona (Peygamber'e) şiir öğretmedik. Zaten ona yaraşmazdı da. Onun söyledikleri, ancak Allah'tan gelmiş bir öğüt ve apaçık bir Kur'an'dır"},{"SurahNumber":36,"VerseNumber":70,"Text":"Diri olanları uyarsın ve kâfirler cezayı hak etsinler diye"},{"SurahNumber":36,"VerseNumber":71,"Text":"Görmüyorlar mı ki, biz kudretimizin eseri olmak üzere onlar için birçok hayvan yarattık. Bu sayede onlar bunlara sahip olmuşlardır"},{"SurahNumber":36,"VerseNumber":72,"Text":"Bu hayvanları onların emrine verdik. Onların bazısını binek olarak kullanırlar, bazısını besin olarak yerler"},{"SurahNumber":36,"VerseNumber":73,"Text":"Bu hayvanlarda onlar için nice faydalar ve içilecek sütler vardır. Hâla şükretmezler mi"},{"SurahNumber":36,"VerseNumber":74,"Text":"Onlar, yardım göreceklerini umarak Allah’tan başka ilâhlar edindiler"},{"SurahNumber":36,"VerseNumber":75,"Text":"Halbuki ilâhların onlara yardım etmeye güçleri yetmez. Aksine kendileri bunlar için yardıma hazır askerlerdir"},{"SurahNumber":36,"VerseNumber":76,"Text":"(Rasûlüm!) O halde onların sözleri sakın seni üzmesin. Kuşkusuz biz, onların gizlemekte olduklarını da, açığa vurduklarını da biliyoruz"},{"SurahNumber":36,"VerseNumber":77,"Text":"İnsan görmez mi ki, biz onu meniden yarattık. Bir de bakıyorsun ki, apaçık düşman kesilmiş"},{"SurahNumber":36,"VerseNumber":78,"Text":"Kendi yaratılışını unutarak bize karşı misal getirmeye kalkışıyor ve: «Şu çürümüş kemikleri kim diriltecek?» diyor"},{"SurahNumber":36,"VerseNumber":79,"Text":"De ki: Onları ilk defa yaratmış olan diriltecek. Çünkü O, her türlü yaratmayı gayet iyi bilir"},{"SurahNumber":36,"VerseNumber":80,"Text":"Yeşil ağaçtan sizin için ateş çıkaran O’dur. İşte siz ateşi ondan yakıyorsunuz"},{"SurahNumber":36,"VerseNumber":81,"Text":"Gökleri ve yeri yaratan, onların benzerlerini yaratmaya kadir değil midir? Evet! Elbette kadirdir. O, her şeyi hakkıyla bilen yaratıcıdır"},{"SurahNumber":36,"VerseNumber":82,"Text":"Bir şey yaratmak istediği zaman Onun yaptığı « OL » demekten ibarettir. Hemen oluverir"},{"SurahNumber":36,"VerseNumber":83,"Text":"Her şeyin mülkü elinde olan Allah, her türlü noksan sıfattan münezzehtir. Sonunda O'na döndürüleceksiniz"}]}