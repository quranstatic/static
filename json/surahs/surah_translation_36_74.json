{"Id":74,"LanguageCodes":["bg","bul"],"Name":"bul-tzvetantheophan","Author":"Tzvetan Theophanov","Language":"Bulgarian","Description":"Bulgarian","Direction":"ltr","Source":"http://tanzil.net","Translations":[{"SurahNumber":36,"VerseNumber":1,"Text":"Йа. Син"},{"SurahNumber":36,"VerseNumber":2,"Text":"Кълна се в мъдрия Коран"},{"SurahNumber":36,"VerseNumber":3,"Text":"[О, Мухаммад] ти наистина си от пратениците"},{"SurahNumber":36,"VerseNumber":4,"Text":"по правия път"},{"SurahNumber":36,"VerseNumber":5,"Text":"низпослан от Всемогъщия, Милосърдния"},{"SurahNumber":36,"VerseNumber":6,"Text":"за да предупредиш хора, чиито бащи не бяха предупредени, затова са нехайни"},{"SurahNumber":36,"VerseNumber":7,"Text":"Сбъдна се словото за повечето от тях - те не са вярващи"},{"SurahNumber":36,"VerseNumber":8,"Text":"и сложихме на врата им окови до брадата, и са държани с вдигната глава"},{"SurahNumber":36,"VerseNumber":9,"Text":"И сложихме пред тях ограда, и зад тях - ограда, и ги затулихме, та не виждат"},{"SurahNumber":36,"VerseNumber":10,"Text":"И е все едно дали ги предупреждаваш или не ги предупреждаваш, те не вярват"},{"SurahNumber":36,"VerseNumber":11,"Text":"Ти убеждаваш само онзи, който следва Напомнянето и в уединение се страхува от Всемилостивия. Благовествай го за опрощение и щедра награда"},{"SurahNumber":36,"VerseNumber":12,"Text":"Ние съживяваме мъртвите. И записваме какво са направили отнапред, и следите им подир тях, и отбелязваме всичко в ясна книга"},{"SurahNumber":36,"VerseNumber":13,"Text":"И им дай пример с жителите на селището, при което дойдоха пратениците"},{"SurahNumber":36,"VerseNumber":14,"Text":"Изпратихме им двама, а те ги взеха за лъжци. Тогава ги подкрепихме с трети и рекоха: “Наистина сме изпратени при вас.”"},{"SurahNumber":36,"VerseNumber":15,"Text":"Рекоха: “Вие сте само хора като нас. Всемилостивия не е низпослал нищо. Вие само лъжете.”"},{"SurahNumber":36,"VerseNumber":16,"Text":"Рекоха [пратениците]: “Нашият Господ знае, че наистина сме изпратени при вас"},{"SurahNumber":36,"VerseNumber":17,"Text":"Наш дълг е само ясното послание.”"},{"SurahNumber":36,"VerseNumber":18,"Text":"Рекоха: “Предчувстваме злочестие от вас. Ако не престанете, ще ви пребием с камъни и ще ви сполети от нас болезнено мъчение.”"},{"SurahNumber":36,"VerseNumber":19,"Text":"Рекоха: “Злочестието ви е от самите вас. Нима да ви се напомня [е злочестие]? Вие сте престъпващи хора.”"},{"SurahNumber":36,"VerseNumber":20,"Text":"И дойде мъж от другия край на града - устремен. Рече: “О, народе мой, последвайте пратениците"},{"SurahNumber":36,"VerseNumber":21,"Text":"Последвайте онези, които не търсят отплата от вас и са на правия път"},{"SurahNumber":36,"VerseNumber":22,"Text":"И защо да не служа на Онзи, Който ме е сътворил и при Когото ще бъдете върнати"},{"SurahNumber":36,"VerseNumber":23,"Text":"Нима ще приема други богове, а не Него? Ако Всемилостивия поиска да ме сполети беда, тяхното застъпничество не ще ме избави от нищо и не ще ме спасят"},{"SurahNumber":36,"VerseNumber":24,"Text":"Тогава ще съм в явна заблуда"},{"SurahNumber":36,"VerseNumber":25,"Text":"Аз повярвах във вашия Господ [о, пратеници], чуйте ме!”"},{"SurahNumber":36,"VerseNumber":26,"Text":"Речено му бе: “Влез в Рая!” Рече: “Ах, да знаеше моят народ"},{"SurahNumber":36,"VerseNumber":27,"Text":"как ме опрости моят Господ и ме стори от удостоените!”"},{"SurahNumber":36,"VerseNumber":28,"Text":"И не изпратихме срещу народа му след него войнство от небето. Нямаше [нужда] да изпратим"},{"SurahNumber":36,"VerseNumber":29,"Text":"Бе само един Вик и ето ги - изпепелени"},{"SurahNumber":36,"VerseNumber":30,"Text":"О, горко на рабите! Не идва при тях пратеник, без да се подиграят с него"},{"SurahNumber":36,"VerseNumber":31,"Text":"Не виждат ли колко поколения преди тях погубихме? Те не ще се завърнат при тях"},{"SurahNumber":36,"VerseNumber":32,"Text":"А всички при Нас ще бъдат доведени"},{"SurahNumber":36,"VerseNumber":33,"Text":"И мъртвата земя е знамение за тях. Ние я съживяваме и изваждаме от нея зърно, от което ядат"},{"SurahNumber":36,"VerseNumber":34,"Text":"И създаваме там градини с палми и грозде, и сторваме там да бликнат извори"},{"SurahNumber":36,"VerseNumber":35,"Text":"за да ядат от техните плодове и от онова, което със своите ръце придобиват. Не ще ли бъдат признателни"},{"SurahNumber":36,"VerseNumber":36,"Text":"Пречист е Онзи, Който сътвори по двойки всичко от онова, което земята ражда, и от тях самите, и от онова, което не знаят"},{"SurahNumber":36,"VerseNumber":37,"Text":"И нощта е знамение за тях. Ние отделяме от нея деня и ето ги - в мрак"},{"SurahNumber":36,"VerseNumber":38,"Text":"И слънцето е устремено към своето местопребивание. Така е отредил Всемогъщия, Всезнаещия"},{"SurahNumber":36,"VerseNumber":39,"Text":"И на луната отредихме фази, докато заприлича на изсъхнала палмова клонка"},{"SurahNumber":36,"VerseNumber":40,"Text":"Нито слънцето може да настигне луната, нито нощта да изпревари деня. Всички по своя орбита плават"},{"SurahNumber":36,"VerseNumber":41,"Text":"И знамение за тях е, че пренесохме бащите им [с Нух] в натоварения Ковчег"},{"SurahNumber":36,"VerseNumber":42,"Text":"И създадохме за тях негови подобия, на които се возят"},{"SurahNumber":36,"VerseNumber":43,"Text":"И ако пожелаем, ще ги издавим и нито ще имат избавител, нито ще бъдат спасени"},{"SurahNumber":36,"VerseNumber":44,"Text":"освен по милост от Нас и за временна наслада"},{"SurahNumber":36,"VerseNumber":45,"Text":"И когато им се рече: “Бойте се от онова, което е било преди вас и от онова, което ще бъде след вас [в Съдния ден], за да бъдете помилвани!”"},{"SurahNumber":36,"VerseNumber":46,"Text":"и всякога, щом дойде при тях знамение от знаменията на техния Господ, те се отдръпват"},{"SurahNumber":36,"VerseNumber":47,"Text":"И когато им се рече: “Раздавайте от онова, което Аллах ви е дал!”, неверниците казват на вярващите: “Нима да храним онзи, когото, ако Аллах пожелае, би го нахранил? Вие сте в явна заблуда.”"},{"SurahNumber":36,"VerseNumber":48,"Text":"И казват: “Кога [ще се сбъдне] това обещание, ако говорите истината?”"},{"SurahNumber":36,"VerseNumber":49,"Text":"Очаква ги само един Вик, който ще ги сграбчи, както спорят"},{"SurahNumber":36,"VerseNumber":50,"Text":"И не ще съумеят нито да се разпоредят, нито при семействата си да се завърнат"},{"SurahNumber":36,"VerseNumber":51,"Text":"И ще се протръби с Рога, и ето ги - от гробовете към своя Господ се втурват"},{"SurahNumber":36,"VerseNumber":52,"Text":"Ще рекат: “О, горко ни! Кой ни възкреси от нашите гробове?” [Ще им се каже:] “Това е, което Всемилостивия обеща, и пратениците говореха истината.”"},{"SurahNumber":36,"VerseNumber":53,"Text":"Ще е само един Вик и ето ги - всички при Нас доведени"},{"SurahNumber":36,"VerseNumber":54,"Text":"Днес никой не ще бъде угнетен с нищо и ще ви се въздаде само за онова, което сте вършили"},{"SurahNumber":36,"VerseNumber":55,"Text":"Обитателите на Рая Днес ще са заети с наслади"},{"SurahNumber":36,"VerseNumber":56,"Text":"Те и съпругите им ще са на сянка, облегнати на престоли"},{"SurahNumber":36,"VerseNumber":57,"Text":"Там ще имат плодове и ще имат, каквото пожелаят"},{"SurahNumber":36,"VerseNumber":58,"Text":"[И ще им се каже:] “Мир!” - Слово от милосърдния Господ"},{"SurahNumber":36,"VerseNumber":59,"Text":"Отделете се Днес, о, престъпници"},{"SurahNumber":36,"VerseNumber":60,"Text":"Не ви ли повелих, о, синове на Адам, да не служите на сатаната? Той е ваш явен враг"},{"SurahNumber":36,"VerseNumber":61,"Text":"А на Мен да служите! Това е правият път"},{"SurahNumber":36,"VerseNumber":62,"Text":"Заблуди той много народи сред вас. Не сте ли проумели"},{"SurahNumber":36,"VerseNumber":63,"Text":"Това е Адът, който ви бе обещан"},{"SurahNumber":36,"VerseNumber":64,"Text":"Горете Днес в него, защото бяхте неверници"},{"SurahNumber":36,"VerseNumber":65,"Text":"Днес ще запечатаме устата им и ще Ни говорят ръцете им, и ще свидетелстват краката им какво са придобили"},{"SurahNumber":36,"VerseNumber":66,"Text":"И ако пожелаехме, щяхме да ги ослепим и щяха да се блъскат по пътя. Как тогава биха виждали"},{"SurahNumber":36,"VerseNumber":67,"Text":"И ако пожелаехме, на място щяхме да променим вида им и нямаше да могат нито да вървят напред, нито да се връщат"},{"SurahNumber":36,"VerseNumber":68,"Text":"И на когото дадем дълголетие, преобръщаме неговата природа. Нима не проумяват"},{"SurahNumber":36,"VerseNumber":69,"Text":"[Мухаммад] нито го научихме на поезия, нито му подобава. Това [на което го научихме] е само напомняне и ясен Коран"},{"SurahNumber":36,"VerseNumber":70,"Text":"за да предупреди онзи, който е жив, и да се сбъдне Словото спрямо неверниците"},{"SurahNumber":36,"VerseNumber":71,"Text":"Нима не виждат, че измежду онова, което Ние сътворихме за тях, създадохме добитък, а те го владеят"},{"SurahNumber":36,"VerseNumber":72,"Text":"И им го подчинихме - от него са ездитните им животни и от него ядат"},{"SurahNumber":36,"VerseNumber":73,"Text":"И от него имат други облаги, и за пиене. Не ще ли бъдат признателни"},{"SurahNumber":36,"VerseNumber":74,"Text":"И вместо Аллах приеха други богове, за да им се помогне"},{"SurahNumber":36,"VerseNumber":75,"Text":"Не могат те да им помогнат и срещу тях ще бъдат войнство, което ще бъде доведено [в Съдния ден]"},{"SurahNumber":36,"VerseNumber":76,"Text":"И да не те наскърбяват словата им! Ние най-добре знаем какво спотайват и какво разкриват"},{"SurahNumber":36,"VerseNumber":77,"Text":"Не вижда ли човекът, че Ние го сътворихме от частица сперма? А ето го - явен противник"},{"SurahNumber":36,"VerseNumber":78,"Text":"И дава той пример на Нас, а своето сътворяване забравя. И казва: “Кой ще съживи костите, след като станат на пръст?”"},{"SurahNumber":36,"VerseNumber":79,"Text":"Кажи: “Ще ги съживи Онзи, Който ги сътвори първия път. Той знае всичко как се сътворява"},{"SurahNumber":36,"VerseNumber":80,"Text":"Онзи, Който стори за вас огън от зеленото дърво и ето ви - от него палите!”"},{"SurahNumber":36,"VerseNumber":81,"Text":"А нима Онзи, Който сътвори небесата и земята, не е способен да сътвори подобни [хора]? Да! Той е Всетворящия, Всезнаещия"},{"SurahNumber":36,"VerseNumber":82,"Text":"Повелята Му, когато желае нещо, е само да му каже: “Бъди!” И то става"},{"SurahNumber":36,"VerseNumber":83,"Text":"Пречист е Онзи, в Чиито Ръце е владението на всяко нещо и при Когото ще бъдете върнати"}]}