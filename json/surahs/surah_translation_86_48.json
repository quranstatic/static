{"Id":48,"LanguageCodes":["bm","bam"],"Name":"bam-fodisulimankant","Author":"Fodi Suliman Kanti","Language":"Bambara","Description":"Bambara","Direction":"rtl","Source":"https://quranenc.com/en/browse/ankobambara_foudi","Translations":[{"SurahNumber":86,"VerseNumber":1,"Text":"ߊ߰ ߒ ߣߌ߫ ߡߐ߲ߕߐ߲ ߕߍ߫ ، ߊ߰ ߒ ߣߌ߫ ߛߎߡߐ߬ߡߐ ߕߍ߫"},{"SurahNumber":86,"VerseNumber":2,"Text":"ߡߎ߲߬ ߞߵߌ ߟߊߟߐ߲ߠߌ߲߫ ߛߎߡߐ߬ߡߐ ߟߊ߫؟"},{"SurahNumber":86,"VerseNumber":3,"Text":"ߒ߬ߓߊ߬ ߏ߬ ߦߋ߫ ߟߏ߬ߟߏ߬ ߢߊ߫ ߘߌߡߊ߲ ߠߋ߬ ߘߌ߫"},{"SurahNumber":86,"VerseNumber":4,"Text":"ߒ ߞߏ߫ ߣߌߡߊ߫ ߛߌ߫ ߕߍ߫ ߸ ߝߏ߫ ߞߣߐ߬ߜߍ߲߬ߓߊ߯ ߦߋ߫ ߞߍ߫ ߊ߬ ߟߊ߫"},{"SurahNumber":86,"VerseNumber":5,"Text":"ߒ߬ߓߊ߬ ߡߐ߱ ߦߴߊ߬ ߝߟߍ߫ ߓߊ߫ ߊ߬ ߘߊ߲ߣߍ߲߫ ߝߋ߲ ߡߍ߲ ߘߐ߫"},{"SurahNumber":86,"VerseNumber":6,"Text":"ߊ߬ ߘߊ߲ߣߍ߲߫ ߖߌ߫ ߔߎߦߌߔߎߦߌߕߊ ߟߋ߬ ߘߐ߫"},{"SurahNumber":86,"VerseNumber":7,"Text":"ߏ߬ ߦߋ߫ ߓߐ߫ ߟߊ߫ ߛߙߏ߬ ߞߟߏ ߟߎ߬ ߣߌ߫ ߛߌߛߌ߫ ߞߟߏ ߟߎ߬ ߕߍ߫"},{"SurahNumber":86,"VerseNumber":8,"Text":"ߖߊ߯ߕߋ߬ ߸ ‹ ߊߟߊ߫ › ߟߋ߬ ߛߋߓߊ߮ ߘߌ߫ ߏ߬ ߟߊߛߊ߬ߦߌ ߟߊ߫ ߞߎߘߊ߫ ߞߍ߫"},{"SurahNumber":86,"VerseNumber":9,"Text":"ߏ߬ ߞߍߕߐ߫ ߜߎ߲߬ߘߎ ߟߎ߬ ߝߊߙߊ߲ߛߊ߫ ߟߏ߲ ߠߋ߬"},{"SurahNumber":86,"VerseNumber":10,"Text":"ߏ߬ ߕߎ߬ߡߊ ߝߊ߲߬ߞߊ߬ ߣߌ߫ ߘߍ߬ߡߍ߲߬ߓߊ߯ ߕߍ߫ ߡߐ߰ ߛߌ߫ ߟߊ߫"},{"SurahNumber":86,"VerseNumber":11,"Text":"ߊ߰ ߒ ߣߌ߫ ߡߐ߲ߕߐ߲߫ ߛߊ߬ߦߌ߬ߛߊ߬ߦߌ߬ߟߊ ߕߍ߫"},{"SurahNumber":86,"VerseNumber":12,"Text":"ߊ߰ ߒ ߣߌ߫ ( ߛߣߍ߬ ) ߘߎ߯ ߛߍ߲ߞߍߛߍ߲ߞߍߟߊ ߕߍ߫"},{"SurahNumber":86,"VerseNumber":13,"Text":"ߒ ߞߏ߫ ߖߊ߯ߕߋ߬ ߸ ‹ ߞߎ߬ߙߊ߬ߣߊ › ߦߋ߫ ߞߎߡߊ߫ ߝߊߙߊ߲ߝߊߛߌߣߍ߲ ߠߋ߬ ߘߌ߫"},{"SurahNumber":86,"VerseNumber":14,"Text":"ߊ߬ ߕߍ߫ ߡߣߊ߬ߡߣߊ߬ ( ߞߊ߲߫ ) ߘߌ߫"},{"SurahNumber":86,"VerseNumber":15,"Text":"ߖߊ߯ߕߋ߬ ߸ ߊ߬ߟߎ߬ ߦߋ߫ ߘߊ߬ߓߊߙߌ ߘߏ߫ ߡߊߘߊ߬ߓߊߙߌ ߟߋ߫ ߞߊ߲߬"},{"SurahNumber":86,"VerseNumber":16,"Text":"ߒ ߘߏ߲߬ ߝߣߊ߫ ߦߋ߫ ߘߊ߬ߓߊߙߌ ߘߏ߫ ߘߊ߬ߓߊߙߌ ߞߊ߲߬ ߖߐ߫"},{"SurahNumber":86,"VerseNumber":17,"Text":"ߒ߬ߓߊ߬ ߌߟߋ ߓߊ߲߬ߓߊ߮ ߟߎ߬ ߕߡߊߣߊ߫ ߡߎߣߎ߲߬ ߖߐ߫ ، ߌ ߦߴߊ߬ߟߎ߬ ߡߊߕߡߊߣߊ߫ ߣߍ߲ߞߍ߫"}]}