{"Id":223,"LanguageCodes":["km","khm"],"Name":"khm-cambodianmuslim","Author":"Cambodian Muslim Community Development","Language":"Khmer","Description":"Khmer","Direction":"ltr","Source":"https://quranenc.com/check/khmer_cambodia/v1.0.0-csv.1 , https://quranenc.com/en/browse/khmer_cambodia , https://quranenc.com ,","Translations":[{"SurahNumber":56,"VerseNumber":1,"Text":"នៅពេលដែលព្រឹត្ដិការណ៍ថ្ងៃបរលោកបានកើតឡើង។"},{"SurahNumber":56,"VerseNumber":2,"Text":"គ្មានអ្នកណាម្នាក់អាចបដិសេធនឹងព្រឹត្ដិការណ៍របស់វាបានឡើយ។"},{"SurahNumber":56,"VerseNumber":3,"Text":"ព្រឹត្ដិការណ៍នោះនឹងទម្លាក់អ្នកខ្លះ(ទៅក្នុងនរក) និងលើក កំពស់អ្នកខ្លះ(នៅក្នុងឋានសួគ៌)។"},{"SurahNumber":56,"VerseNumber":4,"Text":"នៅពេលដែលផែនដីត្រូវគេធ្វើឱ្យរញ្ជួយយ៉ាងខ្លាំង។"},{"SurahNumber":56,"VerseNumber":5,"Text":"ហើយបណ្ដាភ្នំត្រូវបានគេបំបែកខេ្ទចខ្ទី។"},{"SurahNumber":56,"VerseNumber":6,"Text":"ហើយវាបានក្លាយជាធូលីដែលរសាត់តាមខ្យល់។"},{"SurahNumber":56,"VerseNumber":7,"Text":"ហើយពួកអ្នកនឹងក្លាយទៅជាបីក្រុម។"},{"SurahNumber":56,"VerseNumber":8,"Text":"គឺក្រុម(ដែលទទួលបញ្ជីដោយ)ដៃស្ដាំ។ សំណាងអ្វីម្លេះ ចំពោះក្រុមដៃស្ដាំនោះ.(ពួកគេនឹងចូលឋានសួគ៌)។"},{"SurahNumber":56,"VerseNumber":9,"Text":"និងក្រុម(ដែលទទួលបញ្ជីដោយ)ដៃឆេ្វង។ អភ័ព្វអ្វីម្លេះចំពោះក្រុមដៃឆេ្វងនោះ.(ពួកគេនឹងចូលឋាននរក)។"},{"SurahNumber":56,"VerseNumber":10,"Text":"ហើយនិងក្រុមដែលនាំមុខគេ(ក្នុងការសាងអំពើល្អនៅ ក្នុងលោកិយ) ក្រុមនោះហើយនឹងនាំមុខគេ(ចូលឋានសួគ៌នៅ ថ្ងៃបរលោក)។"},{"SurahNumber":56,"VerseNumber":11,"Text":"អ្នកទាំងនោះហើយជាអ្នកដែលនៅជិតនឹងអល់ឡោះ បំផុត។"},{"SurahNumber":56,"VerseNumber":12,"Text":"គឺនៅក្នុងឋានសួគ៌ណាអ៊ីម។"},{"SurahNumber":56,"VerseNumber":13,"Text":"ពួកគេភាគច្រើនជាអ្នកជំនាន់មុន។"},{"SurahNumber":56,"VerseNumber":14,"Text":"ហើយពួកគេភាគតិចជាអ្នកជំនាន់ក្រោយ។"},{"SurahNumber":56,"VerseNumber":15,"Text":"(ពួកគេ)នៅលើគ្រែ ដែលធ្វើអំពីមាស និងត្បូងពេជ្រ ដ៏មានតម្លៃ។"},{"SurahNumber":56,"VerseNumber":16,"Text":"ដោយពួកគេអង្គុយផ្អែកបែរមុខទល់គ្នានៅលើគ្រែនោះ។"},{"SurahNumber":56,"VerseNumber":17,"Text":"ហើយកេ្មងៗដែលនៅវ័យកេ្មងជាអមតៈដើរជុំវិញ (សម្រាប់បម្រើ)ពួកគេ។"},{"SurahNumber":56,"VerseNumber":18,"Text":"ជាមួយនឹងពែង និងកំសៀវ ហើយនិងកែវស្រាមកពីទនេ្ល ស្រាដែលហូរ(នៅក្នុងឋានសួគ៌)។"},{"SurahNumber":56,"VerseNumber":19,"Text":"ដោយពួកគេគ្មានអាការឈឺក្បាល ហើយក៏មិនបាត់បង់ ស្មារតីដោយសារស្រានោះដែរ។"},{"SurahNumber":56,"VerseNumber":20,"Text":"និងផ្លែឈើជាច្រើនតាមដែលពួកគេអាចជ្រើសរើស។"},{"SurahNumber":56,"VerseNumber":21,"Text":"និងសាច់បក្សីជាច្រើនតាមតែអ្វីដែលពួកគេត្រូវការ ។"},{"SurahNumber":56,"VerseNumber":22,"Text":"ហើយនិងស្រីទេពអប្សរដោយមានភ្នែកស្រស់ស្អាត។"},{"SurahNumber":56,"VerseNumber":23,"Text":"ប្រៀបបានដូចជាគជ់ខ្យងដែលគេថែរក្សាទុកយ៉ាងល្អ។"},{"SurahNumber":56,"VerseNumber":24,"Text":"ទាំងនេះគឺជាការតបស្នងចំពោះអ្វីដែលពួកគេធ្លាប់បាន សាង។"},{"SurahNumber":56,"VerseNumber":25,"Text":"នៅក្នុងវា(ឋានសួគ៌) ពួកគេមិនឮពាក្យសំដីដែលឥត ប្រយោជន៍ឡើយ ហើយក៏មិនឮពាក្យសំដីដែលនាំឱ្យមានបាបកម្ម ដែរ។"},{"SurahNumber":56,"VerseNumber":26,"Text":"មានតែពាក្យជូនពរគ្នា ឪសិរីសួស្ដី សិរីសួស្ដី ឱ តែប៉ុណ្ណោះ។"},{"SurahNumber":56,"VerseNumber":27,"Text":"ហើយក្រុម(ដែលទទួលបញ្ជីដោយ)ដៃស្ដាំ។ សំណាងអ្វីម្លេះចំពោះក្រុមដៃស្ដាំនោះ.(ពួកគេនឹងចូលឋានសួគ៌)។"},{"SurahNumber":56,"VerseNumber":28,"Text":"ពួកគេនៅរវាងដើមពុទ្រាដែលគ្មានបន្លា។"},{"SurahNumber":56,"VerseNumber":29,"Text":"និងដើមចេកដែលមានផ្លែត្រួតលើគ្នា។"},{"SurahNumber":56,"VerseNumber":30,"Text":"និងក្រោមម្លប់ដែលអមតៈ។"},{"SurahNumber":56,"VerseNumber":31,"Text":"និងទឹកដែលហូរឥតឈប់ឈរ។"},{"SurahNumber":56,"VerseNumber":32,"Text":"និងផ្លែឈើយ៉ាងច្រើន។"},{"SurahNumber":56,"VerseNumber":33,"Text":"ដែលមិនចេះអស់ ហើយក៏គ្មានការហាមឃាត់(ពីការ ទទួលទានផ្លែឈើនោះ)ដែរ។"},{"SurahNumber":56,"VerseNumber":34,"Text":"និងពូកជាច្រើនដែលខ្ពស់នៅលើគ្រែ។"},{"SurahNumber":56,"VerseNumber":35,"Text":"ពិតប្រាកដណាស់ យើងបានបង្កើតពួកនាង(ស្រីក្នុងឋានសួគ៌)នូវការបង្កើតមួយ(ខុសពីការបង្កើតនៅក្នុងលោកិយ)។"},{"SurahNumber":56,"VerseNumber":36,"Text":"ហើយយើងបានធ្វើឱ្យពួកនាងនៅក្រមុំព្រហ្មចារីរហូត។"},{"SurahNumber":56,"VerseNumber":37,"Text":"ដែលស្រឡាញ់តែស្វាមីរបស់ពួកនាងប៉ុណ្ណោះ និងមាន អាយុស្មើៗគ្នា។"},{"SurahNumber":56,"VerseNumber":38,"Text":"(យើងបានបង្កើតពួកនាង) គឺសម្រាប់តែក្រុម(ដែល ទទួលបញ្ជីដោយ)ដៃស្ដាំ។"},{"SurahNumber":56,"VerseNumber":39,"Text":"ពួកគេភាគច្រើនជាអ្នកជំនាន់មុន។"},{"SurahNumber":56,"VerseNumber":40,"Text":"ហើយពួកគេភាគច្រើនជាអ្នកជំនាន់ក្រោយ។"},{"SurahNumber":56,"VerseNumber":41,"Text":"ហើយក្រុម(ដែលទទួលបញ្ជីដោយ)ដៃឆេ្វង។ អភ័ឰ អ្វីម្លេះចំពោះក្រុមដៃឆេ្វងនោះ.(ពួកគេនឹងចូលឋាននរក)។"},{"SurahNumber":56,"VerseNumber":42,"Text":"គឺស្ថិតនៅក្នុងចំហាយនៃភ្លើងនរកនិងទឹកពុះដ៏សែនក្ដៅ។"},{"SurahNumber":56,"VerseNumber":43,"Text":"និងម្លប់អំពីផ្សែងភ្លើងនរកដ៏ខ្មៅងងឹត។"},{"SurahNumber":56,"VerseNumber":44,"Text":"ដែលមិនត្រជាក់ ហើយក៏មិនសុខស្រួលដែរ។"},{"SurahNumber":56,"VerseNumber":45,"Text":"ពិតប្រាកដណាស់ ពួកគេកាលពីមុននោះធ្លាប់ជាអ្នកដែល មានទ្រព្យសម្បត្ដិស្ដុកស្ដម្ភ។"},{"SurahNumber":56,"VerseNumber":46,"Text":"ហើយពួកគេធ្លាប់បានប្រព្រឹត្ដអំពើបាបដ៏ធំធេង(អំពើ ស្ហ៊ីរិក)ជានិច្ច។"},{"SurahNumber":56,"VerseNumber":47,"Text":"ហើយពួកគេធ្លាប់និយាយថាៈ តើនៅពេលដែលពួកយើង ស្លាប់ ហើយពួកយើងបានក្លាយទៅជាដី និងឆ្អឹងហើយនោះ ពួក យើងពិតជាត្រូវគេធ្វើឱ្យរស់ចេញពីផ្នូរឡើងវិញមែនឬ"},{"SurahNumber":56,"VerseNumber":48,"Text":"តើថែមទាំងជីដូនជីតារបស់យើងកាលពីមុនដែរឬ"},{"SurahNumber":56,"VerseNumber":49,"Text":"ចូរអ្នក(មូហាំម៉ាត់)តបថាៈ ពិតប្រាកដណាស់ គឺទាំងអ្នក ជំនាន់មុន និងអ្នកជំនាន់ក្រោយ។"},{"SurahNumber":56,"VerseNumber":50,"Text":"នឹងត្រូវគេប្រមូលផ្ដុំទាំងអស់នៅពេលមួយនៃថ្ងៃដែលគេ បានកំណត់យ៉ាងច្បាស់(ថ្ងៃបរលោក)។"},{"SurahNumber":56,"VerseNumber":51,"Text":"ក្រោយមក ពិតប្រាកដណាស់ពួកអ្នក ឱពួកវងេ្វង. ពួក ដែលបដិសេធ(នឹងថ្ងៃបរលោក)។"},{"SurahNumber":56,"VerseNumber":52,"Text":"ពួកអ្នកនឹងស៊ីនូវដើមហ្សឹកគូម។"},{"SurahNumber":56,"VerseNumber":53,"Text":"រហូតទាល់តែពេញពោះអំពីវា។"},{"SurahNumber":56,"VerseNumber":54,"Text":"រួចមកពួកអ្នកនឹងផឹកទឹកពុះដ៏សែនក្ដៅ។"},{"SurahNumber":56,"VerseNumber":55,"Text":"ហើយពួកអ្នកផឹកដូចសត្វអូដ្ឋដែលសេ្រកឃ្លានបំផុត។"},{"SurahNumber":56,"VerseNumber":56,"Text":"នេះជាការស្វាគមន៍របស់ពួកគេនៅថ្ងៃជំនុំជំរះ។"},{"SurahNumber":56,"VerseNumber":57,"Text":"យើងជាអ្នកដែលបានបង្កើតពួកអ្នក ហេតុអ្វីបានជាពួក អ្នកមិនជឿ(ពីការរស់ឡើងវិញ)"},{"SurahNumber":56,"VerseNumber":58,"Text":"ដូចេ្នះ ចូរពួកអ្នកប្រាប់យើងអំពីទឹកកាមដែលពួកអ្នក បាញ់ចូលទៅក្នុងស្បូនស្ដ្រីនោះមើល"},{"SurahNumber":56,"VerseNumber":59,"Text":"តើពួកអ្នកជាអ្នកបង្កើតវា(ឱ្យទៅជាមនុស្ស)ឬមួយយើង ជាអ្នកបង្កើត"},{"SurahNumber":56,"VerseNumber":60,"Text":"យើងបានកំណត់សេចកី្ដស្លាប់រវាងពួកអ្នក ហើយយើងមិន មែនជាអ្នកដែលគ្មានសមត្ថភាពនោះឡើយ។"},{"SurahNumber":56,"VerseNumber":61,"Text":"ចំពោះការជំនួស(អ្នកផេ្សង)ដូចពួកអ្នក និងបង្កើតពួកអ្នក (សាជាថ្មី)ក្នុងលក្ខណៈមួយផេ្សងទៀតដែលពួកអ្នកមិនដឹង។"},{"SurahNumber":56,"VerseNumber":62,"Text":"ហើយជាការពិតណាស់ ពួកអ្នកបានដឹងនូវការបង្កើត ដំបូង។ ដូចេ្នះ ហេតុអ្វីបានជាពួកអ្នកមិននឹកឃើញ"},{"SurahNumber":56,"VerseNumber":63,"Text":"ដូចេ្នះ ចូរពួកអ្នកប្រាប់យើងមកនូវអ្វី(គ្រាប់ពូជ)ដែល ពួកអ្នកដាំនោះ"},{"SurahNumber":56,"VerseNumber":64,"Text":"តើពួកអ្នកជាអ្នកបណ្ដុះវា ឬមួយយើងជាអ្នកបណ្ដុះ"},{"SurahNumber":56,"VerseNumber":65,"Text":"ប្រសិនបើយើងមានចេតនា យើងពិតជានឹងធ្វើវាឱ្យក្លាយ ជាស្ងួតខេ្ទចខ្ទី។ ពេលនោះពួកអ្នកបានក្លាយជាងឿងឆ្ងល់។"},{"SurahNumber":56,"VerseNumber":66,"Text":"(ដោយនិយាយថា) ពិតប្រាកដណាស់ ពួកយើងគឺនឹងត្រូវ ខាតបង់។"},{"SurahNumber":56,"VerseNumber":67,"Text":"ផ្ទុយទៅវិញ ពួកយើងមិនត្រូវបានគេផ្ដល់(លាភសក្ការៈ) ឡើយ។"},{"SurahNumber":56,"VerseNumber":68,"Text":"ដូចេ្នះ ចូរពួកអ្នកប្រាប់យើងនូវទឹកដែលពួកអ្នកទទួលទាន នោះមក"},{"SurahNumber":56,"VerseNumber":69,"Text":"តើពួកអ្នកបានបញ្ចុះវាពីពពក ឬមួយយើងជាអ្នកបញ្ចុះ"},{"SurahNumber":56,"VerseNumber":70,"Text":"ប្រសិនបើយើងមានចេតនា យើងនឹងធ្វើវាឱ្យក្លាយទៅជា ប្រៃល្វីង។ ដូចេ្នះ ហេតុអ្វីបានជាពួកអ្នកមិនដឹងគុណ"},{"SurahNumber":56,"VerseNumber":71,"Text":"តើពួកអ្នកមិនឃើញភ្លើងដែលពួកអ្នកបង្កាត់នោះទេឬ"},{"SurahNumber":56,"VerseNumber":72,"Text":"តើពួកអ្នកបានបង្កើតដើមឈើ(ដើម្បីបង្កាត់)វា ឬមួយ យើងជាអ្នកបង្កើត"},{"SurahNumber":56,"VerseNumber":73,"Text":"យើងបានបង្កើតវាជាការរំលឹក(ដល់ពួកអ្នកចំពោះភ្លើងនរក) និងជាប្រយោជន៍សម្រាប់បណ្ដាអ្នកដែលធ្វើដំណើរ។"},{"SurahNumber":56,"VerseNumber":74,"Text":"ដូចេ្នះ ចូរអ្នក(មូហាំម៉ាត់)លើកតម្កើងដោយរំលឹកនាម នៃម្ចាស់របស់អ្នកមហាឧត្ដុង្គឧត្ដម។"},{"SurahNumber":56,"VerseNumber":75,"Text":"ហើយយើងស្បថនឹងកន្លែងគោចរនៃហ្វូងតារាទាំងអស់។"},{"SurahNumber":56,"VerseNumber":76,"Text":"ហើយពិតប្រាកដណាស់ វាគឺជាការស្បថមួយដ៏ធំប្រសិន បើពួកអ្នកដឹង។"},{"SurahNumber":56,"VerseNumber":77,"Text":"ពិតប្រាកដណាស់ វាគឺជាគម្ពីរគួរអានដ៏មហាថ្កុំថ្កើង។"},{"SurahNumber":56,"VerseNumber":78,"Text":"ដែលគេរក្សាទុកនៅក្នុងគម្ពីរ(ឡាវហុលម៉ះហ្វ៊ូស)។"},{"SurahNumber":56,"VerseNumber":79,"Text":"គ្មានអ្នកណាម្នាក់ប៉ះពាល់វាបានឡើយ លើកលែងតែបណ្ដា អ្នកដែលជ្រះស្អាតប៉ុណ្ណោះ។"},{"SurahNumber":56,"VerseNumber":80,"Text":"ការបញ្ចុះ(គម្ពីរគួរអាន)នេះមកពីម្ចាស់ដែលគ្រប់គ្រងនៃ ពិភពទាំងអស់។"},{"SurahNumber":56,"VerseNumber":81,"Text":"ដូចេ្នះ តើពួកអ្នក(ពួកមូស្ហរីគីន)ហ៊ានបដិសេធនឹងគម្ពីរ គួរអាននេះឬ"},{"SurahNumber":56,"VerseNumber":82,"Text":"ហើយពួកអ្នកបានយកលាភសក្ការៈរបស់ពួកអ្នក(ដែល អល់ឡោះប្រទានឱ្យ)ធ្វើជាការប្រឆាំងឬ"},{"SurahNumber":56,"VerseNumber":83,"Text":"ហេតុអ្វីបានជាពួកអ្នកមិន(ធ្វើឱ្យជីវិតត្រឡប់មកវិញ) នៅពេលដែលវាបានចេញមកដល់បំពង់ក"},{"SurahNumber":56,"VerseNumber":84,"Text":"ខណៈដែលពួកអ្នកកំពុងសម្លឹងមើលនោះ"},{"SurahNumber":56,"VerseNumber":85,"Text":"ដោយម៉ាឡាអ៊ីកាត់របស់យើងនៅជិតគេជាងពួកអ្នកទៅ ទៀត ក៏ប៉ុន្ដែពួកអ្នកមើលមិនឃើញឡើយ។"},{"SurahNumber":56,"VerseNumber":86,"Text":"ដូចេ្នះ ប្រសិនបើពួកអ្នកធ្លាប់គិតថា គ្មានការជំនុំជំរះទេ នោះ ហេតុអ្វីបានជា"},{"SurahNumber":56,"VerseNumber":87,"Text":"ពួកអ្នកមិនធ្វើឱ្យវាចូលទៅក្នុងខ្លួនវិញ ប្រសិនបើពួកអ្នក ជាអ្នកដែលនិយាយពិតនោះ"},{"SurahNumber":56,"VerseNumber":88,"Text":"ហើយប្រសិនបើអ្នកដែលស្លាប់នោះជិតនឹងអល់ឡោះ"},{"SurahNumber":56,"VerseNumber":89,"Text":"ក្ដីមេត្ដាករុណា និងលាភសក្ការៈដ៏ល្អប្រពៃ ហើយនិង ឋានសួគ៌ណាអ៊ីម(គឺសម្រាប់ពួកគេ)។"},{"SurahNumber":56,"VerseNumber":90,"Text":"ហើយប្រសិនបើគេ(អ្នកដែលស្លាប់)ស្ថិតក្នុងចំណោមក្រុម (ដែលទទួលបញ្ជីដោយ)ដៃស្ដាំវិញ។"},{"SurahNumber":56,"VerseNumber":91,"Text":"(មានគេនិយាយទៅកាន់អ្នកនោះថា) សូមសុខសន្ដិភាព កើតមានចំពោះអ្នក ដែលស្ថិតក្នុងចំណោមក្រុម(ដែលទទួលបញ្ជីដោយ)ដៃស្ដាំ។"},{"SurahNumber":56,"VerseNumber":92,"Text":"តែប្រសិនបើគេស្ថិតក្នុងចំណោមពួកដែលបដិសេធដែល វងេ្វងវិញនោះ"},{"SurahNumber":56,"VerseNumber":93,"Text":"ការស្វាគមន៍(ចំពោះគេ)គឺទឹកពុះដ៏ក្ដៅបំផុត។"},{"SurahNumber":56,"VerseNumber":94,"Text":"ហើយត្រូវគេដុតក្នុងភ្លើងនរកជើហ៊ីម។"},{"SurahNumber":56,"VerseNumber":95,"Text":"ពិតប្រាកដណាស់ នេះគឺជារឿងពិតយ៉ាងជាក់ច្បាស់។"},{"SurahNumber":56,"VerseNumber":96,"Text":"ដូចេ្នះ ចូរអ្នក(មូហាំម៉ាត់)លើកតម្កើងដោយរំលឹកនាម នៃម្ចាស់របស់អ្នកដ៏មហាឧត្ដុង្គឧត្ដម។"}]}