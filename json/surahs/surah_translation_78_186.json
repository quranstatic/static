{"Id":186,"LanguageCodes":["ha","hau"],"Name":"hau-abubakarmahmoud","Author":"Abubakar Mahmoud Gumi","Language":"Hausa","Description":"Hausa","Direction":"ltr","Source":"http://tanzil.net","Translations":[{"SurahNumber":78,"VerseNumber":1,"Text":"A kan mẽ suke tambayar jũna"},{"SurahNumber":78,"VerseNumber":2,"Text":"A kan muhimmin lãbãri mai girma (Alƙur'ãni)"},{"SurahNumber":78,"VerseNumber":3,"Text":"Wanda suke sãɓa wa jũna a cikinsa"},{"SurahNumber":78,"VerseNumber":4,"Text":"A'aha! Zã su sani"},{"SurahNumber":78,"VerseNumber":5,"Text":"Kuma, a'aha! Zã su sani"},{"SurahNumber":78,"VerseNumber":6,"Text":"Ashe, ba Mu sanya ƙasa shimfiɗa ba"},{"SurahNumber":78,"VerseNumber":7,"Text":"Da duwãtsu turaku (ga riƙe ƙasa)"},{"SurahNumber":78,"VerseNumber":8,"Text":"Kuma, Mun halitta ku mazã da mãtã"},{"SurahNumber":78,"VerseNumber":9,"Text":"Kuma, Muka sanya barcinku hũtãwa"},{"SurahNumber":78,"VerseNumber":10,"Text":"Kuma, Muka sanya dare (ya zama) sutura"},{"SurahNumber":78,"VerseNumber":11,"Text":"Kuma, Muka sanya yini (yazama) lõkacin nẽman abinci"},{"SurahNumber":78,"VerseNumber":12,"Text":"Kuma, Muka gina, a samanku, sammai bakwai mãsu ƙarfi"},{"SurahNumber":78,"VerseNumber":13,"Text":"Kuma, Muka sanya fitila mai tsanin haske (rãnã)"},{"SurahNumber":78,"VerseNumber":14,"Text":"Kuma, Muka saukar daga cikakkun girãgizai, ruwa mai yawan zuba"},{"SurahNumber":78,"VerseNumber":15,"Text":"Dõmin, Mu fitar da ƙwaya da tsiri game da shi"},{"SurahNumber":78,"VerseNumber":16,"Text":"Da itãcen lambuna mãsu lillibniya"},{"SurahNumber":78,"VerseNumber":17,"Text":"Lalle ne, rãnar rarrabẽwa tã kasance abin ƙayyadẽ wa lõkaci"},{"SurahNumber":78,"VerseNumber":18,"Text":"Rãnar da zã a yi bũsa a cikin ƙaho, sai ku zo, jama'a jama'a"},{"SurahNumber":78,"VerseNumber":19,"Text":"Kuma, aka buɗe sama, sai ta kasance ƙõfõfi"},{"SurahNumber":78,"VerseNumber":20,"Text":"Kuma, aka tafiyar da duwãtsu, sai suka kasance ƙũra"},{"SurahNumber":78,"VerseNumber":21,"Text":"Lalle ne, Jahannama tã kasance madãkata"},{"SurahNumber":78,"VerseNumber":22,"Text":"Ga mãsu ƙẽtare iyãkõki, tã zama makõma"},{"SurahNumber":78,"VerseNumber":23,"Text":"Sunã, mãsu zama a cikinta, zãmunna"},{"SurahNumber":78,"VerseNumber":24,"Text":"Bã su ɗanɗanãwar wani sanyi a cikinta, kuma bã su ɗanɗana abin sha"},{"SurahNumber":78,"VerseNumber":25,"Text":"Fãce tafasasshen ruwa da ruɓaɓɓen jini"},{"SurahNumber":78,"VerseNumber":26,"Text":"Sakamako mai dãcẽwa"},{"SurahNumber":78,"VerseNumber":27,"Text":"Lalle ne, sũ, sun kasance bã su fãtar sauƙin wani hisãbi"},{"SurahNumber":78,"VerseNumber":28,"Text":"Kuma, suka ƙaryata game da ãyõyinMu, ƙaryatãwa"},{"SurahNumber":78,"VerseNumber":29,"Text":"Alhãli, kõwane abu Mun ƙididdigẽ shi, a rubũce"},{"SurahNumber":78,"VerseNumber":30,"Text":"Sabõda haka, ku ɗanɗana domin haka, bã zã Mu ƙara muku kõme ba fãce azãba"},{"SurahNumber":78,"VerseNumber":31,"Text":"Lalle ne, mãsu taƙawã nã da wani wurin sãmun babban rabo"},{"SurahNumber":78,"VerseNumber":32,"Text":"Lambuna da inabõbi"},{"SurahNumber":78,"VerseNumber":33,"Text":"Da cikakkun 'yammata, tsãrar jũna"},{"SurahNumber":78,"VerseNumber":34,"Text":"Da hinjãlan giya cikakku"},{"SurahNumber":78,"VerseNumber":35,"Text":"Bã su jin yãsassar magana, a cikinta, kuma bã su jin ƙaryatãwa"},{"SurahNumber":78,"VerseNumber":36,"Text":"Dõmin sakamako daga Ubangijinka, kyautã mai yawa"},{"SurahNumber":78,"VerseNumber":37,"Text":"Ubangijin sammai da ƙasa da abin da yake a tsakãninsu, Mai rahama, bã su da ikon yin wata magana daga gare Shi"},{"SurahNumber":78,"VerseNumber":38,"Text":"Rãnar da Rũhi da malã'iku zã su tsaya a cikin safu, bã su magana, sai wanda Allah Ya yi masa izni, kuma ya faɗi abin da ke daidai"},{"SurahNumber":78,"VerseNumber":39,"Text":"Wancan, shi ne yini na gaskiya; to wanda ya so, ya riƙa makõma zuwa ga Ubangijinsa"},{"SurahNumber":78,"VerseNumber":40,"Text":"Lalle ne, Mũ, Mun yi muku gargaɗin azãba makusanciya, rãnar da mutum ke dũbi zuwa ga abin da hannãyensa suka aikata, kuma kafiri ya ce: \"Kaitona, dã dai nã zama turɓãya"}]}