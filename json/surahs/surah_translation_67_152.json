{"Id":152,"LanguageCodes":["fa","fas"],"Name":"fas-bahaoddinkhorra","Author":"Baha Oddin Khorramshahi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":67,"VerseNumber":1,"Text":"بزرگا کسی که فرمانروایی به دست اوست و او بر هر کاری تواناست‌"},{"SurahNumber":67,"VerseNumber":2,"Text":"کسی که مرگ و زندگی را آفرید تا شما را بیازماید که کدامیک نیکو کردارترید، و او پیروزمند آمرزگار است‌"},{"SurahNumber":67,"VerseNumber":3,"Text":"کسی که هفت آسمان را توبرتو آفرید، در آفرینش خداوند رحمان، هیچ گونه نابسامانی نمی‌بینی، باز چشم بگردان آیا هیچ رخنه‌ای می‌بینی؟"},{"SurahNumber":67,"VerseNumber":4,"Text":"سپس دوباره چشم بگردان، چشمت خسته و مانده باز می‌گردد"},{"SurahNumber":67,"VerseNumber":5,"Text":"و به راستی آسمان دنیا را به چراغهای [ستارگان‌] آراستیم و آنها را رماننده شیاطین گرداندیم و برای آنان عذاب آتش افروخته، آماده ساختیم‌"},{"SurahNumber":67,"VerseNumber":6,"Text":"و برای کسانی که به پروردگارشان کفرورزیدند عذاب جهنم [آماده‌] است، و چه بد سرانجامی است‌"},{"SurahNumber":67,"VerseNumber":7,"Text":"چون در آنجا افکنده شوند، نعره آن را می‌شنوند، و آن بر می‌جوشد"},{"SurahNumber":67,"VerseNumber":8,"Text":"نزدیک است که از خشم پاره پاره گردد، هرگاه که گروهی در آن افکنده شوند، نگهبانانش از ایشان پرسند آیا هشداردهنده‌ای نزد شما نیامد؟"},{"SurahNumber":67,"VerseNumber":9,"Text":"گویند چرا، هشداردهنده‌ای نزد ما آمد، آنگاه [او را] تکذیب کردیم و گفتیم خداوند چیزی فرو نفرستاده است، شما جز در گمراهی بزرگ نیستید"},{"SurahNumber":67,"VerseNumber":10,"Text":"و گویند اگر [سخنان آنان را] به سمع قبول می‌شنیدیم یا تعقل می‌کردیم، از زمره دوزخیان نبودیم‌"},{"SurahNumber":67,"VerseNumber":11,"Text":"و بدین‌سان به گناهشان اعتراف می‌کنند، لعنت باد دوزخیان را"},{"SurahNumber":67,"VerseNumber":12,"Text":"بی‌گمان کسانی که به نهان از پروردگارشان می‌هراسند، برای آنان آمرزش و پاداشی بزرگ است‌"},{"SurahNumber":67,"VerseNumber":13,"Text":"و سخنتان را چه پوشیده دارید چه آشکار، او به راز دلها داناست‌"},{"SurahNumber":67,"VerseNumber":14,"Text":"آیا کسی که آفریده است، علم ندارد؟ و اوست باریک‌بین آگاه‌"},{"SurahNumber":67,"VerseNumber":15,"Text":"اوست کسی که زمین را برای شما رام گردانید، پس در گوشه و کنار آن رهسپار شوید و از روزی او بخورید، و رستاخیز به امر [و در پیشگاه‌] اوست‌"},{"SurahNumber":67,"VerseNumber":16,"Text":"آیا از آن که در آسمان است ایمنید که شما را در زمین فرو برد، در حالتی که آن ناگاه می‌جنبد؟"},{"SurahNumber":67,"VerseNumber":17,"Text":"یا از آن که در آسمان است ایمنید که بر شما شن‌بادی بفرستد، زودا که بدانید هشدار من چگونه است‌"},{"SurahNumber":67,"VerseNumber":18,"Text":"و به راستی که پیشینیان آنان تکذیب پیشه کردند پس [بنگر که‌] عقوبت من چگونه بود"},{"SurahNumber":67,"VerseNumber":19,"Text":"آیا به پرندگان بر فراز سرشان ننگریسته‌اند، که بال گشاده‌اند و فرو بندند [آن را]، هیچ کس جز خداوند رحمان آنها را نگه نمی‌دارد، که او به هر چیزی بیناست‌"},{"SurahNumber":67,"VerseNumber":20,"Text":"یا کیست آنکه سپاه شماست که شما را در برابر خدای رحمان یاری دهد؟ کافران جز در [توهم و] فریب خوردگی نیستند"},{"SurahNumber":67,"VerseNumber":21,"Text":"یا کیست آنکه اگر [خداوند] روزی‌اش را باز گیرد، شما را روزی دهد؟، حق این است که در گردنکشی و رمیدگی پای می‌فشرند"},{"SurahNumber":67,"VerseNumber":22,"Text":"آیا کسی که به رو در افتاده نگونسار می‌رود، رهیافته‌تر است، یا کسی که استوار بر راه راست ره می‌سپارد؟"},{"SurahNumber":67,"VerseNumber":23,"Text":"بگو او کسی است که شما را پدید آورده است و برای شما گوش [ها] و چشم [ها] و قلب [ها] آفریده است، چه اندکمایه سپاس می‌گزارید"},{"SurahNumber":67,"VerseNumber":24,"Text":"بگو او کسی است که شما را در زمین پدید آورد، و به نزد او محشور می‌شوید"},{"SurahNumber":67,"VerseNumber":25,"Text":"و می‌گویند اگر راست می‌گویید، پس کی این وعده فرا می‌رسد؟"},{"SurahNumber":67,"VerseNumber":26,"Text":"بگو آگاهی از آن فقط نزد خداوند است، و من فقط هشداردهنده‌ای آشکارم‌"},{"SurahNumber":67,"VerseNumber":27,"Text":"و چون آن را نزدیک بینند، چهره‌های کافران اندوهگین شود، و [به آنان‌] گفته شود، این همان است که [در دنیا از ما به شتاب‌] می‌طلبیدید"},{"SurahNumber":67,"VerseNumber":28,"Text":"بگو ملاحظه کنید، اگر خداوند مرا و همراهانم را نابود کند، یا بر ما رحمت آورد، پس کیست که کافران را از عذابی دردناک پناه دهد؟"},{"SurahNumber":67,"VerseNumber":29,"Text":"بگو او خداوند رحمان است، که به او ایمان آورده‌ایم و بر او توکل کرده‌ایم، زودا بدانید که چه کسی در گمراهی آشکار است‌"},{"SurahNumber":67,"VerseNumber":30,"Text":"بگو ملاحظه کنید، اگر آب شما در زمین فرو رود [و ناپدید گردد] چه کسی برای شما آب روان می‌آورد؟"}]}