{"Id":377,"LanguageCodes":["th","tha"],"Name":"tha-kingfahadquranc","Author":"King Fahad Quran Complex","Language":"Thai","Description":"Thai","Direction":"ltr","Source":"http://tanzil.net","Translations":[{"SurahNumber":69,"VerseNumber":1,"Text":"สิ่งที่จะเกิดขึ้นอย่างแน่นอน (วันกิยามะฮฺ)"},{"SurahNumber":69,"VerseNumber":2,"Text":"สิ่งที่จะเกิดขึ้นอย่างแน่นอนนั้นคืออะไร"},{"SurahNumber":69,"VerseNumber":3,"Text":"และอันใดเล่าทำให้เจ้ารู้ได้ว่า สิ่งที่จะเกิดขึ้นอย่างแน่นอนนั้นคืออะไร"},{"SurahNumber":69,"VerseNumber":4,"Text":"พวกซะมูดและพวกอ๊าดได้ปฏิเสธวันกิยามะฮฺ"},{"SurahNumber":69,"VerseNumber":5,"Text":"พวกซะมูด ถูกทำลายด้วยเสียงกำปนาทที่น่ากลัว"},{"SurahNumber":69,"VerseNumber":6,"Text":"ส่วนพวกอ๊าด ถูกทำลายด้วยลมพายุที่หนาวเหน็บ และเสียงดังก้อง"},{"SurahNumber":69,"VerseNumber":7,"Text":"พระองค์ทรงให้อภัยนั้นเกิดขึ้นแก่พวกเขา เจ็ดคืนกับแปดวันต่อเนื่องกัน แล้วเจ้าจะเห็นหมู่ชนนั้นนอนตายอยู่เช่นนั้นประหนึ่งต้นอินทผลัมที่กลางล้มระเนระนาด"},{"SurahNumber":69,"VerseNumber":8,"Text":"แล้วเจ้าเห็นอะไรบ้างหลงเหลือสำหรับพวกเขา"},{"SurahNumber":69,"VerseNumber":9,"Text":"ฟิรเอานฺและพวกก่อนหน้าเขา และพวกมุอฺตะฟิกาต (เมืองของพวกลูฏซึ่งถูกพลิกแผ่นดิน) ได้กระทำความผิด"},{"SurahNumber":69,"VerseNumber":10,"Text":"พวกเขาได้ฝ่าฝืนต่อร่อซูลแห่งพระเจ้าของพวกเขา ดังนั้นพระองค์จึงทรงลงโทษพวกเขาอย่างหนัก"},{"SurahNumber":69,"VerseNumber":11,"Text":"เมื่อน้ำท่วมสูงขึ้น แท้จริงเราได้บรรทุกพวกเจ้าไว้ในเรือของนูหฺ"},{"SurahNumber":69,"VerseNumber":12,"Text":"เพื่อเราจักได้ทำให้มันเป็นเครื่องเตือนสติแก่พวกเจ้า และหูที่สำเหนียกจะได้จดจำมันไว้อย่างแม่นยำ"},{"SurahNumber":69,"VerseNumber":13,"Text":"ครั้นเมื่อเสียงเป่าครั้งแรกถูกเป่าขึ้นโดยสังข์ (เป็นสัญญาณแจ้งให้ทราบถึงวันกิยามะฮฺ)"},{"SurahNumber":69,"VerseNumber":14,"Text":"แผ่นดินและเทือกเขาจะถูกยกขึ้นแล้วมันทั้งสองจะถูกกระแทกกันแตกกระจายเป็นผุยผง"},{"SurahNumber":69,"VerseNumber":15,"Text":"ในวันนั้นวันกิยามะฮฺก็จะเกิดขึ้น"},{"SurahNumber":69,"VerseNumber":16,"Text":"และชั้นฟ้าก็จะแยกออก แล้วมันก็จะอ่อนกำลังลงอย่างไม่เป็นระเบียบในวันนั้น"},{"SurahNumber":69,"VerseNumber":17,"Text":"และมะลักก็จะปรากฏอยู่บนเวหาและ (มะลาอิกะฮฺ) จำนวนแปดท่านจะทูนบังลังก์แห่งพระเจ้าของเจ้าไว้เบื้องบนพวกเขาในวันนั้น"},{"SurahNumber":69,"VerseNumber":18,"Text":"วันนั้นพวกเจ้าจะถูกนำมาอยู่ต่อหน้าพระองค์ ไม่มีความลับอันใดจะถูกปิดบังแก่พวกเจ้า"},{"SurahNumber":69,"VerseNumber":19,"Text":"ส่วนผู้ที่บันทึกของเขาถูกนำมายื่นให้ทางเบื้องขวาของเขา เขาจะกล่าวว่า มาอ่านบันทึกของฉันซิ"},{"SurahNumber":69,"VerseNumber":20,"Text":"ความจริงฉันนึกทีเดียวว่า ฉันจะได้พบบัญชีของฉัน"},{"SurahNumber":69,"VerseNumber":21,"Text":"แล้วเขาจะมีความเป็นอยู่อย่างสุขสำราญ"},{"SurahNumber":69,"VerseNumber":22,"Text":"ในสวนสวรรค์อันสูงส่ง"},{"SurahNumber":69,"VerseNumber":23,"Text":"การเด็ดผลไม้ของมันอยู่แค่เอื้อมมือ"},{"SurahNumber":69,"VerseNumber":24,"Text":"พวกเจ้าจงกิน จงดื่ม อย่างเกษมสำราญ เพราะสิ่งที่พวกเจ้าได้ปฏิบัติไว้ในวันเวลาที่ได้ผ่านมา"},{"SurahNumber":69,"VerseNumber":25,"Text":"ส่วนผู้ที่บันทึกของเขาถูกนำมายื่นให้ทางเบื้องซ้ายของเขา เขาจะกล่าวว่า ฉันภาวนาที่จะไม่ให้บันทึกของฉันถูกนำมายื่น"},{"SurahNumber":69,"VerseNumber":26,"Text":"และไม่รู้เสียเลยว่าบัญชีของฉันจะเป็นเช่นใด"},{"SurahNumber":69,"VerseNumber":27,"Text":"โอ้ หากว่าความตายได้เกิดขึ้นเสียก็จะดี"},{"SurahNumber":69,"VerseNumber":28,"Text":"ทรัพย์สมบัติของฉันไม่ได้คุ้มกันแก่ฉันเลย"},{"SurahNumber":69,"VerseNumber":29,"Text":"อำนาจของฉันก็ได้สูญสิ้นไปจากฉันแล้ว"},{"SurahNumber":69,"VerseNumber":30,"Text":"(จะมีคำบัญชาแก่มะลาอิกะฮฺว่า) จงนำเขาไป แล้วจำตรวนเสีย"},{"SurahNumber":69,"VerseNumber":31,"Text":"แล้วโยนเขาเข้ากองไฟนรก"},{"SurahNumber":69,"VerseNumber":32,"Text":"แล้วล่ามโซ่เขา ซึ่งความยาวของมันเจ็ดสิบศอก"},{"SurahNumber":69,"VerseNumber":33,"Text":"แท้จริง เขามิได้ศรัทธาต่ออัลลอฮฺ ผู้ยิ่งใหญ่"},{"SurahNumber":69,"VerseNumber":34,"Text":"และเขามิได้ส่งเสริมให้อาหารแก่คนขัดสน"},{"SurahNumber":69,"VerseNumber":35,"Text":"ดังนั้น วันนี้เขาจะไม่มีมิตรสนิท ณ ที่นี้"},{"SurahNumber":69,"VerseNumber":36,"Text":"และไม่มีอาหารอย่างใด นอกจากน้ำหนองที่ไหลมาจากแผลของชาวนรก"},{"SurahNumber":69,"VerseNumber":37,"Text":"ไม่มีผู้ใดกินมัน นอกจากบรรดาผู้กระทำความผิด"},{"SurahNumber":69,"VerseNumber":38,"Text":"เปล่าเลย ข้าขอสาบานต่อสิ่งที่พวกเจ้ามองเห็น"},{"SurahNumber":69,"VerseNumber":39,"Text":"และสิ่งที่พวกเจ้ามองไม่เห็น"},{"SurahNumber":69,"VerseNumber":40,"Text":"แท้จริงอัลกรุอานนั้นคือคำกล่าวของร่อซูลผู้ทรงเกียรติ"},{"SurahNumber":69,"VerseNumber":41,"Text":"และมิใช่คำกล่าวของนักกวี ส่วนน้อยเท่านั้นที่พวกเจ้าศรัทธา"},{"SurahNumber":69,"VerseNumber":42,"Text":"และไม่ใช่คำกล่าวของนักพยากรณ์ส่วนน้อยเท่านั้นที่พวกเจ้าใคร่ครวญ"},{"SurahNumber":69,"VerseNumber":43,"Text":"เป็นการประทานมาจากพระเจ้าแห่งสากลโลก"},{"SurahNumber":69,"VerseNumber":44,"Text":"และหากเขา (มุฮัมมัด) เสกสรรกล่าวคำเท็จบางคำแก่เราแล้ว"},{"SurahNumber":69,"VerseNumber":45,"Text":"เราก็จะจับเขาด้วยความมั่นคง"},{"SurahNumber":69,"VerseNumber":46,"Text":"แล้วเราก็จะตัดเส้นชีวิตให้ขาดไปจากเขา"},{"SurahNumber":69,"VerseNumber":47,"Text":"ดังนั้นจะไม่มีผู้ใดในหมู่พวกเจ้าเป็นผู้คุ้มกันเขาได้"},{"SurahNumber":69,"VerseNumber":48,"Text":"และแท้จริงอัลกุรอานนั้นเป็นข้อเตือนสติแก่บรรดาผู้ยำเกรง"},{"SurahNumber":69,"VerseNumber":49,"Text":"และแท้จริงเรารู้อย่างแน่นอนว่ามีบรรดาผู้ปฏิเสธอัลกุรอานในหมู่พวกเจ้า"},{"SurahNumber":69,"VerseNumber":50,"Text":"และแท้จริงอัลกุรอานนั้น เป็นการเศร้าโศกเสียใจแก่บรรดาผู้ปฏิเสธศรัทธา"},{"SurahNumber":69,"VerseNumber":51,"Text":"และแท้จริงอัลกุรอานนั้นคือความจริงอันเที่ยงแท้แน่นอน"},{"SurahNumber":69,"VerseNumber":52,"Text":"ดังนั้นเจ้าจงให้ความบริสุทธิ์ด้วยพระนามแห่งพระเจ้าผู้ยิ่งใหญ่"}]}