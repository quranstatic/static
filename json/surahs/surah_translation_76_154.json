{"Id":154,"LanguageCodes":["fa","fas"],"Name":"fas-hussainansarian","Author":"Hussain Ansarian","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":76,"VerseNumber":1,"Text":"آیا بر انسان زمانی از روزگار گذشت که چیزی در خور ذکر نبود؟"},{"SurahNumber":76,"VerseNumber":2,"Text":"ما انسان را از نطفه آمیخته و مختلطی [از مواد و عناصر] آفریدیم و او را از حالتی به حالتی و شکلی به شکلی [از نطفه به علقه، از علقه به مضغه، از مضغه به استخوان تا طفلی کامل] درآوردیم، پس او را شنوا و بینا قرار دادیم"},{"SurahNumber":76,"VerseNumber":3,"Text":"ما راه را به او نشان دادیم یا سپاس گزار خواهد بود یا ناسپاس"},{"SurahNumber":76,"VerseNumber":4,"Text":"ما برای کافران زنجیرها و بندها و آتش فروزان آماده کرده ایم"},{"SurahNumber":76,"VerseNumber":5,"Text":"همانا نیکان همواره از جامی می نوشند که نوشیدنی اش آمیخته به کافور [آن ماده سرد، سپید و معطر] است"},{"SurahNumber":76,"VerseNumber":6,"Text":"آن جام از چشمه ای است که همواره بندگان خدا از آن می نوشند و آن را به دلخواهشان هرگونه که بخواهند جاری می نمایند"},{"SurahNumber":76,"VerseNumber":7,"Text":"[همانان که] همواره نذرشان را وفا می کنند، و از روزی که آسیب و گزندش گسترده است، می ترسند،"},{"SurahNumber":76,"VerseNumber":8,"Text":"و غذا را در عین دوست داشتنش، به مسکین و یتیم و اسیر انفاق می کنند"},{"SurahNumber":76,"VerseNumber":9,"Text":"[و می گویند:] ما شما را فقط برای خشنودی خدا اطعام می کنیم و انتظار هیچ پاداش و سپاسی را از شما نداریم"},{"SurahNumber":76,"VerseNumber":10,"Text":"ما از پروردگارمان در روزی که روز عبوس و بسیار هولناکی است می ترسیم"},{"SurahNumber":76,"VerseNumber":11,"Text":"پس خدا نگه دار آنان از آسیب و گزند آن روز است و شادابی و شادمانی به آنان عطا می کند"},{"SurahNumber":76,"VerseNumber":12,"Text":"و آنان را برای اینکه [در برابر تکالیف دینی و حوادث روزگار] شکیبایی ورزیدند، بهشتی [عنبرسرشت] و لباسی ابریشمین پاداش می دهد"},{"SurahNumber":76,"VerseNumber":13,"Text":"در آنجا بر تخت ها تکیه می زنند، در حالی که آفتابی [که از گرمایش ناراحت شوند] و سرمایی [که از سختی اش به زحمت افتند] نمی بینند،"},{"SurahNumber":76,"VerseNumber":14,"Text":"و سایه های درختان به آنان نزدیک و میوه هایش به آسانی در دسترس است،"},{"SurahNumber":76,"VerseNumber":15,"Text":"و ظرف هایی از نقره فام، و قدح هایی بلورین [که پر از غذا و نوشیدنی است] پیرامون آنان می گردانند؛"},{"SurahNumber":76,"VerseNumber":16,"Text":"جام هایی از نقره که آنها را به اندازه مناسب اندازه گیری کرده اند،"},{"SurahNumber":76,"VerseNumber":17,"Text":"و در آنجا جامی که نوشیدنی اش آمیخته به زنجبیل است، به آنان می نوشانند،"},{"SurahNumber":76,"VerseNumber":18,"Text":"از چشمه ای در آنجا که «سلسبیل» نامیده شود،"},{"SurahNumber":76,"VerseNumber":19,"Text":"و پیرامونشان نوجوانانی جاودانی [برای پذیرایی از آنان] می گردند، که چون آنان را ببینی پنداری مرواریدی پراکنده اند،"},{"SurahNumber":76,"VerseNumber":20,"Text":"و چون آنجا را ببینی، نعمتی فراوان و کشوری بزرگ بینی،"},{"SurahNumber":76,"VerseNumber":21,"Text":"بر اندامشان جامه هایی از حریر نازک و سبز رنگ و دیبای ستبر است و با دستبندهایی از نقره آراسته شده اند، و پروردگارشان باده طهور به آنان می نوشاند"},{"SurahNumber":76,"VerseNumber":22,"Text":"[به آنان گوید:] یقیناً این [نعمت ها] پاداش شماست و تلاشتان مقبول افتاده است؛"},{"SurahNumber":76,"VerseNumber":23,"Text":"به راستی ما قرآن را به تدریج بر تو نازل کردیم؛"},{"SurahNumber":76,"VerseNumber":24,"Text":"پس در برابر فرمان پروردگارت شکیبا باش، و از هیچ گنهکار یا کافری از آنان اطاعت مکن،"},{"SurahNumber":76,"VerseNumber":25,"Text":"و صبح و شام نام پروردگارت را یاد کن"},{"SurahNumber":76,"VerseNumber":26,"Text":"و پاره ای از شب را سر به سجده گذار، و او را در شب طولانی تسبیح گوی"},{"SurahNumber":76,"VerseNumber":27,"Text":"بی تردید اینان [که گنهکار و ناسپاس اند] دنیای زودگذر را دوست دارند [و فقط برای به دست آوردن آن می کوشند] و روز هولناک و سختی را که پیش رو دارند وامی گذارند"},{"SurahNumber":76,"VerseNumber":28,"Text":"ما آنان را آفریدیم و مفاصلشان را [با رشته های اعصاب و عضلات] محکم و استوار کردیم، و هرگاه بخواهیم [آنان را نابود می کنیم و] امثال و نظایرشان را [که مطیع و فرمانبردارند] به جای آنان قرار می دهیم"},{"SurahNumber":76,"VerseNumber":29,"Text":"همانا این [آیات قرآن] تذکر و هشداری است؛ پس هر کس بخواهد راهی به سوی پروردگارش [با تکیه بر این آیات] برگزیند،"},{"SurahNumber":76,"VerseNumber":30,"Text":"و تا خدا نخواهد، نخواهید خواست؛ یقیناً خدا همواره دانا و حکیم است"},{"SurahNumber":76,"VerseNumber":31,"Text":"هر کس را بخواهد در رحمتش درآورد و برای ستمکاران عذابی دردناک آماده کرده است"}]}