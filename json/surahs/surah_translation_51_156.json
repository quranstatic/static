{"Id":156,"LanguageCodes":["fa","fas"],"Name":"fas-mahdielahighoms","Author":"Mahdi Elahi Ghomshei","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":51,"VerseNumber":1,"Text":"قسم به نفس بادهای عالم که (به امر حق بذرافشانی کنند و تخم نباتات را به هر جا) نیکو بپرا کنند"},{"SurahNumber":51,"VerseNumber":2,"Text":"قسم به ابرها که بار سنگین (باران را به امر حق) به دوش گیرند (تا به هر جا مأمورند فرو بارند)"},{"SurahNumber":51,"VerseNumber":3,"Text":"قسم به کشتی‌ها که آسان (به روی آب) روان شوند"},{"SurahNumber":51,"VerseNumber":4,"Text":"قسم به فرشتگان که کار جهانیان را (به اذن خدا) قسمت کنند"},{"SurahNumber":51,"VerseNumber":5,"Text":"قسم به اینان که آنچه شما را وعده دادند همه صدق و حقیقت است"},{"SurahNumber":51,"VerseNumber":6,"Text":"و البته جزای اعمال، روزی واقع خواهد گردید"},{"SurahNumber":51,"VerseNumber":7,"Text":"قسم به آسمان که در آن راههای بسیار است"},{"SurahNumber":51,"VerseNumber":8,"Text":"که شما (مردم نادان) در اختلاف سخن باز ماندید (و حقیقت قرآن و رسول حق را نیافته شعر و سحر و ساحرش خواندید)"},{"SurahNumber":51,"VerseNumber":9,"Text":"از این قرآن هر که را شایسته فهم آن نبود هم آخر روگردان کنند"},{"SurahNumber":51,"VerseNumber":10,"Text":"کشته باد و نابود آنان که دروغ بندند (و قرآن را سحر و فسانه برخوانند)"},{"SurahNumber":51,"VerseNumber":11,"Text":"آنان که در ضلالت و غفلت زیستند"},{"SurahNumber":51,"VerseNumber":12,"Text":"باز می‌پرسند که پس این روز جزاکی خواهد بود؟"},{"SurahNumber":51,"VerseNumber":13,"Text":"آن روز خواهد بود که آنها را به آتش بسوزانند و معذّب کنند"},{"SurahNumber":51,"VerseNumber":14,"Text":"(و خطاب قهر کنند که) اینک بچشید کیفر خود را، این همان عذابی است که خود به تعجیل می‌خواستید"},{"SurahNumber":51,"VerseNumber":15,"Text":"(آن روز) متقیان همه در بهشت و بر لب چشمه‌های آب غنوده‌اند"},{"SurahNumber":51,"VerseNumber":16,"Text":"همان نعمتها که خدایشان به آنها عطا کند فراگیرند چرا که پیش از آن مردمی نیکوکار بودند"},{"SurahNumber":51,"VerseNumber":17,"Text":"از شب اندکی را خواب می‌کردند"},{"SurahNumber":51,"VerseNumber":18,"Text":"و سحرگاهان از درگاه خدا طلب آمرزش و مغفرت می‌کردند"},{"SurahNumber":51,"VerseNumber":19,"Text":"و در اموالشان بر فقیر سائل و محروم حقّی منظور می‌داشتند"},{"SurahNumber":51,"VerseNumber":20,"Text":"و (بدانید که) در روی زمین برای اهل یقین ادله‌ای (از قدرت الهی) پدیدار است"},{"SurahNumber":51,"VerseNumber":21,"Text":"و هم در نفوس خود شما مردم، آیا نمی‌نگرید؟"},{"SurahNumber":51,"VerseNumber":22,"Text":"و روزی شما با همه وعده‌ها که به شما می‌دهند در آسمان است"},{"SurahNumber":51,"VerseNumber":23,"Text":"پس به خدای آسمان و زمین قسم که این (وعده و رزق مقدّر) به مانند تکلّمی که با یکدیگر می‌کنید حقّ و حقیقت است"},{"SurahNumber":51,"VerseNumber":24,"Text":"آیا حکایت مهمانان گرامی ابراهیم (فرشتگان) به تو رسیده است؟"},{"SurahNumber":51,"VerseNumber":25,"Text":"هنگامی که بر او وارد شدند و سلام گفتند و او جواب سلام گفت و فرمود که شما مردمی ناشناس می‌باشید"},{"SurahNumber":51,"VerseNumber":26,"Text":"آن‌گاه پنهانی نزد اهل بیت خود رفت و کباب گوساله فربهی نزد مهمانان باز آورد"},{"SurahNumber":51,"VerseNumber":27,"Text":"غذا را نزد آنها گذارد (آنها توجهی به غذا نکردند) ابراهیم گفت: شما غذا تناول نمی‌کنید؟"},{"SurahNumber":51,"VerseNumber":28,"Text":"آن گاه (از اینکه بی‌اجازه بر او وارد شده و غذا هم نخوردند) سخت از آنها بیم و اندیشه کرد، آن فرشتگان گفتند: هیچ مترس، و او را به پسری دانا (یعنی اسحاق) بشارت دادند"},{"SurahNumber":51,"VerseNumber":29,"Text":"در آن حال زن ابراهیم (ساره) با فریاد شادمانی روی به آنها آورد و (از شوق) سیلی به صورت زد و گفت: (ای عجب) من زنی پیر و نازا هستم (چگونه پسری توانم زایید)"},{"SurahNumber":51,"VerseNumber":30,"Text":"فرشتگان گفتند: خدای تو چنین فرموده که او به مصالح خلق آگاه و (به حال بندگان) داناست"},{"SurahNumber":51,"VerseNumber":31,"Text":"ابراهیم گفت: ای رسولان حق، باز گویید که شما برای چه کار مأمورید؟"},{"SurahNumber":51,"VerseNumber":32,"Text":"گفتند: ما بر قوم بدکاری فرستاده شده‌ایم (یعنی قوم لوط)"},{"SurahNumber":51,"VerseNumber":33,"Text":"تا بر سر آنها از گل سنگباران کنیم"},{"SurahNumber":51,"VerseNumber":34,"Text":"که آن سنگها نزد پروردگار تو معیّن و نشاندار برای ستمکاران است"},{"SurahNumber":51,"VerseNumber":35,"Text":"پس، از اهل ایمان هر که بود از آن دیار خارج کردیم"},{"SurahNumber":51,"VerseNumber":36,"Text":"و در همه آن دیار جز یک خانه (لوط) دیگر مسلم خداپرست نیافتیم"},{"SurahNumber":51,"VerseNumber":37,"Text":"و در آن دیار (که ویران کردیم) برای آنان که از عذاب دردناک (قهر خدا) می‌ترسند آیت عبرتی واگذاردیم"},{"SurahNumber":51,"VerseNumber":38,"Text":"و نیز در (رسالت) موسی (آیت عبرت است) که با معجزه روشن به سوی فرعونیانش فرستادیم"},{"SurahNumber":51,"VerseNumber":39,"Text":"و فرعون به غرور ملک و قدرت (از طاعت حق) سرکشید و گفت که موسی ساحر یا دیوانه است"},{"SurahNumber":51,"VerseNumber":40,"Text":"ما هم او را با همه سپاهش (به قهر) گرفتیم و به دریا انداختیم که در خور هر نکوهش و ملامت بود"},{"SurahNumber":51,"VerseNumber":41,"Text":"و نیز در قوم عاد که بر هلاکشان تندباد خزان فرستادیم (عبرت خلق است)"},{"SurahNumber":51,"VerseNumber":42,"Text":"که آن باد هلاک به چیزی نمی‌گذشت جز آنکه آن را مانند استخوان پوسیده می‌گردانید"},{"SurahNumber":51,"VerseNumber":43,"Text":"و هم در قوم ثمود (بر خلق عبرتی است) که به آنان گفته شد: اینک گرم تعیّش و تمتّع (حیوانی) باشید تا هنگام معیّن (که وعده انتقام حق فرا می‌رسد)"},{"SurahNumber":51,"VerseNumber":44,"Text":"آنها هم از فرمان خدای خود سرکشیدند پس آنها را صاعقه آتش درگرفت در حالی که (هلاک خویش را) به چشم مشاهده می‌کردند"},{"SurahNumber":51,"VerseNumber":45,"Text":"در حالی که نه هیچ توانایی برخاستن (و گریختن) داشتند و نه هیچ یار و مددکاری یافتند"},{"SurahNumber":51,"VerseNumber":46,"Text":"و پیش از این اقوام هم قوم نوح را هلاک کردیم که مردمی فاسق و نابکار بودند"},{"SurahNumber":51,"VerseNumber":47,"Text":"و کاخ رفیع آسمان را ما به قدرت خود برافراشتیم و ماییم که مقتدریم"},{"SurahNumber":51,"VerseNumber":48,"Text":"و زمین را بگستردیم و چه نیکو مهدی بگستردیم"},{"SurahNumber":51,"VerseNumber":49,"Text":"و از هر چیزی دو نوع (نر و ماده) بیافریدیم تا مگر متذکر (حکمت خدا) شوید"},{"SurahNumber":51,"VerseNumber":50,"Text":"باری، به درگاه خدا گریزید، که من از جانب او با بیانی روشن شما را می‌ترسانم"},{"SurahNumber":51,"VerseNumber":51,"Text":"و هرگز با خدای یکتا خدایی دیگر نپرستید که من از جانب او با بیانی روشن شما را می‌ترسانم"},{"SurahNumber":51,"VerseNumber":52,"Text":"همچنان (که تو را ای رسول تکذیب کردند) هیچ رسولی بر امم پیشین نیامد جز آنکه (او را تکذیب کرده و) گفتند: او ساحر یا دیوانه است"},{"SurahNumber":51,"VerseNumber":53,"Text":"آیا بر این تکذیب، مردم اعصار به یکدیگر سفارش کرده‌اند؟ (یا نه؟) بلکه این مردم (همه بالذّات) گروهی سرکش و نافرمانند"},{"SurahNumber":51,"VerseNumber":54,"Text":"پس (تو هم ای رسول ما) از این مردم کافر روی بگردان که (اتمام حجّت کردی و) دیگر هیچ در خور نکوهش و ملامت نیستی"},{"SurahNumber":51,"VerseNumber":55,"Text":"و (امّت را) تذکّر و پند می‌ده که پند و تذکّر (اگر کافران را نفع ندهد) مؤمنان را سودمند افتد"},{"SurahNumber":51,"VerseNumber":56,"Text":"و من جنّ و انس را نیافریدم مگر برای اینکه مرا (به یکتایی) پرستش کنند"},{"SurahNumber":51,"VerseNumber":57,"Text":"من از (خلق) آنها رزق و طعام (و هیچ گونه سودی) بر خود نخواستم"},{"SurahNumber":51,"VerseNumber":58,"Text":"همانا روزی بخشنده خلق تنها خداست که صاحب قوّت و قدرت ابدی است"},{"SurahNumber":51,"VerseNumber":59,"Text":"پس این ستمکاران را هم گناهی و کیفری مانند اصحاب و امثالشان (از امم پیشین) خواهد بود، باری آن را به عجله از من نخواهند (و به مهلتی که دادیم مغرور نشوند البتّه روز انتقامشان می‌رسد)"},{"SurahNumber":51,"VerseNumber":60,"Text":"پس (آن گاه که زمان کیفر فرا رسید) وای بر آنان که کافر شدند از آن روز سختی که (رسولان) به آنها وعده می‌دهند (که در دنیا به قتل و اسارت و در عقبی به قهر و عقوبت محکومند)"}]}