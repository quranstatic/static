{"Id":447,"LanguageCodes":["uk","ukr"],"Name":"ukr-mykhayloyakubov","Author":"Mykhaylo Yakubovych","Language":"Ukrainian","Description":"Ukrainian","Direction":"ltr","Source":"","Translations":[{"SurahNumber":34,"VerseNumber":1,"Text":"Хвала Аллагу, Якому належить те, що на небесах, і те, що на землі! Хвала Йому і в житті наступному! Він — Мудрий, Відаючий"},{"SurahNumber":34,"VerseNumber":2,"Text":"Він знає те, що входить у землю, й те, що виходить із неї, що сходить із неба і що туди підноситься. А Він — Милосердний, Прощаючий"},{"SurahNumber":34,"VerseNumber":3,"Text":"Ті, які не вірують, говорять: «Час не прийде до нас!» Скажи: «Ні, клянуся моїм Господом, Знаючим потаємне, — він неодмінно прийде до вас!» Ні на небесах, ні на землі не сховається від Нього нічого, навіть вагою в порошинку, й менше чи більше за це. Це все — в ясному Писанні"},{"SurahNumber":34,"VerseNumber":4,"Text":"щоб Аллаг винагородив тих, які увірували й робили добро! На них чекає прощення й щедрий наділ"},{"SurahNumber":34,"VerseNumber":5,"Text":"А на тих, які прагнули ослабити Наші знамення, чекають страждання від болісної кари"},{"SurahNumber":34,"VerseNumber":6,"Text":"Ті, кому дано знання, бачать, що зіслане тобі від Господа твого — істина, яка провадить до шляху Великого, Хвалимого"},{"SurahNumber":34,"VerseNumber":7,"Text":"Ті, які не вірують, говорять: «Чи не вказати вам на чоловіка, який розповідає, що після того, як ви розкладетесь на частинки, ви постанете в новому творінні"},{"SurahNumber":34,"VerseNumber":8,"Text":"Він зводить наклеп на Аллага чи божевільний?» Та ж ні! Ті, які не вірують у наступне життя, будуть покарані й перебувають у глибокій омані"},{"SurahNumber":34,"VerseNumber":9,"Text":"Невже вони не бачать того, що попереду й позаду них — на небі й на землі? Якщо Ми побажаємо, то змусимо землю поглинути їх або скинемо на них частину неба! Воістину, в цьому – знамення для кожного раба, який кається"},{"SurahNumber":34,"VerseNumber":10,"Text":"Ми дарували Дауду Свою ласку: «О гори! Славте Мене разом із ним, і птахи!» Ми пом’якшили для нього залізо"},{"SurahNumber":34,"VerseNumber":11,"Text":"«Зроби кольчуги та дотримуйся міри в кільцях! Робіть добро, адже Я бачу те, що ви робите!»"},{"SurahNumber":34,"VerseNumber":12,"Text":"[Ми підкорили] Сулєйману вітер, який зранку долав шлях тривалістю в місяць, і ввечері долав шлях тривалістю в місяць. Ми відкрили для нього джерело міді. Були серед джинів такі, які працювали перед ним із дозволу Господа його! А тим із них, які ухилялися від Нашого наказу, Ми дамо скуштувати вогняної кари"},{"SurahNumber":34,"VerseNumber":13,"Text":"Вони будували для нього все, що він бажав: прекрасні споруди, статуї, глеки, як водойми, а також нерухомі котли. О роде Дауда! Працюйте на знак подяки! Але ж мало вдячних серед Моїх рабів"},{"SurahNumber":34,"VerseNumber":14,"Text":"Коли Ми встановили для нього час смерті, їм вказала на це лише земляна тварина, яка підточила його палицю. Коли ж він упав, то зрозуміли джини, що, якби їм було відоме потаємне, вони б не зазнали принизливої кари"},{"SurahNumber":34,"VerseNumber":15,"Text":"У селищі сабейців було знамення — два сади, з правого й лівого боку. Споживайте щедрий наділ Господа вашого й будьте вдячні Йому! Прекрасна країна, Прощаючий Господь"},{"SurahNumber":34,"VerseNumber":16,"Text":"Але вони відвернулися! Тож Ми наслали на них потік, [який прорвав] греблю, й замінили два їхні сади іншими — з гіркими плодами, тамариском і нечисленними лотосами"},{"SurahNumber":34,"VerseNumber":17,"Text":"Так Ми відплатили їм за те, що вони були невдячні. Хіба ж Ми караємо когось, окрім невдячних"},{"SurahNumber":34,"VerseNumber":18,"Text":"Ми звели між ними й селищами, які Ми благословили, інші селища, добре видимі, й виміряли між ними шлях. Подорожуйте в безпеці – і вночі, і вдень"},{"SurahNumber":34,"VerseNumber":19,"Text":"Та вони сказали: «Господи наш! Зроби шлях між нашими зупинками довшим!» Вони вчинили несправедливість до себе! Тож Ми зробили їх притчею і розсіяли. Воістину, в цьому — знамення для всіх терплячих і вдячних"},{"SurahNumber":34,"VerseNumber":20,"Text":"Здогадка Ібліса про них була правильною, тож вони пішли за ним, окрім групи віруючих"},{"SurahNumber":34,"VerseNumber":21,"Text":"Він не мав над ними влади, [хіба стільки,] щоб Ми могли відрізнити віруючих у наступне життя від тих, які мають сумніви щодо нього. А Господь твій — Охоронець кожної речі"},{"SurahNumber":34,"VerseNumber":22,"Text":"Скажи: «Покличте тих, кого ви вигадали замість Аллага!» Вони не мають влади навіть над порошинкою ні на небесах, ні на землі. Вони не мають там жодної частки, і немає в Нього помічників серед них"},{"SurahNumber":34,"VerseNumber":23,"Text":"Заступництво перед Ним допоможе тільки тому, кому Він дозволить. Коли страх полишить їхні серця, вони спитають: «Що сказав ваш Господь?» Їм скажуть: «Істину, адже Він — Піднесений, Великий!»"},{"SurahNumber":34,"VerseNumber":24,"Text":"Запитай: «Хто наділяє вас із небес і землі?» І скажи: «Аллаг!» І ще: «Хтось із нас тримається правильного шляху, а хтось блукає в явній омані!»"},{"SurahNumber":34,"VerseNumber":25,"Text":"Скажи: «Вас не запитають про наші провини і нас не запитають про те, що робите ви!»"},{"SurahNumber":34,"VerseNumber":26,"Text":"Скажи: «Наш Господь збере всіх нас разом, а потім справедливо розсудить. Він — Суддя, Знаючий!»"},{"SurahNumber":34,"VerseNumber":27,"Text":"Скажи: «Покажіть мені тих, кого ви вважаєте рівними Аллагу!» Та ж ні! Він — Аллаг, Всемогутній, Мудрий"},{"SurahNumber":34,"VerseNumber":28,"Text":"Ми відіслали тебе до всіх людей як доброго вісника й застерігача, але ж більшість людей не знає"},{"SurahNumber":34,"VerseNumber":29,"Text":"Вони запитують: «Коли ж прийде обіцяне, якщо ви правдиві?»"},{"SurahNumber":34,"VerseNumber":30,"Text":"Скажи: «Вам обіцяно День, який ви не зможете ні віддалити, ні наблизити — навіть на годину!»"},{"SurahNumber":34,"VerseNumber":31,"Text":"Ті, які не увірували, говорять: «Ми ніколи не повіримо ні в цей Коран, ні в те, що було перед ним!» Якби ти бачив нечестивців, коли, поставши перед Господом своїм, вони будуть звертатись одне до одного! Слабкі скажуть тим, які вивищувалися: «Якби не ви, то ми б неодмінно увірували!»"},{"SurahNumber":34,"VerseNumber":32,"Text":"А ті, які вивищувалися, скажуть слабким: «Невже це ми відвернули вас від прямого шляху, коли він прийшов до вас? Та ж ні, ви самі були грішниками!»"},{"SurahNumber":34,"VerseNumber":33,"Text":"Слабкі скажуть тим, які вивищувалися: «Ви хитрували вночі та вдень, коли наказували, щоб ми не вірили в Аллага та щоб додавали Йому рівних!» Вони приховають своє каяття, коли побачать кару. І Ми накладемо кайдани на шиї невіруючих! Хіба не відплачують їм тільки за те, що вони робили"},{"SurahNumber":34,"VerseNumber":34,"Text":"До якого б селища Ми не посилали застерігача, його зманіжені розкошами жителі говорили: «Воістину, ми не віруємо в те, з чим вас послано!»"},{"SurahNumber":34,"VerseNumber":35,"Text":"Вони говорять: «У нас більше майна та дітей! Нас не покарають!»"},{"SurahNumber":34,"VerseNumber":36,"Text":"Скажи: «Воістину, мій Господь збільшує наділ, кому побажає, і зменшує, кому побажає! Але ж більшість людей не знає!»"},{"SurahNumber":34,"VerseNumber":37,"Text":"Ні ваше майно, ні ваші діти не наближають вас до Нас, а лише віра й добрі справи. За те, що вони робили, буде помножено винагороду їхню! Будуть вони в безпечних кімнатах раю"},{"SurahNumber":34,"VerseNumber":38,"Text":"А ті, які прагнуть ослабити Наші знамення, будуть покарані"},{"SurahNumber":34,"VerseNumber":39,"Text":"Скажи: «Аллаг збільшує та зменшує наділ тим із рабів своїх, кому побажає! Що б ви не пожертвували, Аллаг поверне це вам. А Він — найкращий із наділяючих!»"},{"SurahNumber":34,"VerseNumber":40,"Text":"Того Дня Він збере їх усіх, а потім скаже ангелам: «Чи це ті, які поклонялися вам?»"},{"SurahNumber":34,"VerseNumber":41,"Text":"Ті відповіли: «Пречистий Ти! Ти — наш Покровитель, а не вони! Вони поклонялися джинам. Більшість із них вірила саме в них!»"},{"SurahNumber":34,"VerseNumber":42,"Text":"Сьогодні ви не здатні ні принести одне одному користі, ні завдати шкоди. Ми скажемо тим, які були несправедливими: «Скуштуйте кари вогнем, яку ви вважали брехнею!»"},{"SurahNumber":34,"VerseNumber":43,"Text":"Коли їм читають Наші ясні знамення, вони говорять: «Цей чоловік лише прагне відвернути вас від того, чому поклонялися ваші батьки!» І ще говорять: «Та це лише брехлива вигадка!» І сказали ті, які не увірували в істину, коли вона прийшла до них: «Воістину, це тільки явне чаклунство!»"},{"SurahNumber":34,"VerseNumber":44,"Text":"Ми не дали їм Писання, яке б вони вивчали, й не відсилали до них застерігача раніше за тебе"},{"SurahNumber":34,"VerseNumber":45,"Text":"Ті, які жили раніше за них, вважали [посланців] брехунами. А ці не мають і десятої частини того, що Ми дарували тим, але ж і вони вважають брехунами Моїх посланців! Якою ж була відплата"},{"SurahNumber":34,"VerseNumber":46,"Text":"Скажи: «Я закликаю вас тільки до одного: станьте перед Аллагом удвох і поодинці та поміркуйте! Ваш приятель не божевільний, він тільки застерігає вас перед настанням важкої кари!»"},{"SurahNumber":34,"VerseNumber":47,"Text":"Скажи: «Винагорода, якої я прошу у вас, призначена для вас самих! Мене винагородить лише Аллаг, а Він — кожній речі Свідок!»"},{"SurahNumber":34,"VerseNumber":48,"Text":"Скажи: «Мій Господь відсилає істину та знає потаємне!»"},{"SurahNumber":34,"VerseNumber":49,"Text":"Скажи: «Прийшла істина, тож неправда вже нічого не народить і не повернеться!»"},{"SurahNumber":34,"VerseNumber":50,"Text":"Скажи: «Якщо я перебуваю в омані, то лише проти самого себе, а якщо став на прямий шлях, то завдяки тому, що відкрив мені Господь мій! Воістину, Він — Всечуючий та Близький!»"},{"SurahNumber":34,"VerseNumber":51,"Text":"Якби ти бачив, як вони злякаються! Вони не втечуть! Їх схоплять поблизу"},{"SurahNumber":34,"VerseNumber":52,"Text":"Вони скажуть: «Ми увірували в це!» Але ж як вони осягнуть [віру] з далекого місця"},{"SurahNumber":34,"VerseNumber":53,"Text":"Адже раніше вони не вірили й робили здогадки з далекого місця"},{"SurahNumber":34,"VerseNumber":54,"Text":"Між ними й тим, чого вони бажатимуть, буде встановлено загорожу, як уже зробили з подібними до них. Воістину, вони мали глибокі сумніви"}]}