{"Id":464,"LanguageCodes":["uz","uzb"],"Name":"uzb-alauddinmansour","Author":"Alauddin Mansour","Language":"Uzbek","Description":"Uzbek","Direction":"ltr","Source":"https://quranenc.com/check/uzbek_mansour/v1.0.0-csv.1 , https://quranenc.com/en/browse/uzbek_mansour , https://quranenc.com ,","Translations":[{"SurahNumber":69,"VerseNumber":1,"Text":"Аниқ рўй бергувчи (Қиёмат)"},{"SurahNumber":69,"VerseNumber":2,"Text":"Ўша аниқ рўй бергувчи нимадир"},{"SurahNumber":69,"VerseNumber":3,"Text":"(Эй Муҳаммад алайҳис-салоту вас-салом), сиз Аниқ рўй бергувчининг нима эканлигини қаердан билурсиз"},{"SurahNumber":69,"VerseNumber":4,"Text":"Самуд ва Од (қабилалари ўз даҳшатлари билан қалбларни) қаттиқ қоқувчи (Қиёмат Куни)ни ёлғон, дедилар"},{"SurahNumber":69,"VerseNumber":5,"Text":"Энди Самуд (қабиласи)га келсак, бас, улар ҳаддан ташқари қаттиқ нарса (чақмоқ) билан ҳалок қилиндилар"},{"SurahNumber":69,"VerseNumber":6,"Text":"Энди Од (қабиласи)га келсак, бас, улар бир даҳшатли, қутурган бурон билан ҳалок қилиндилар"},{"SurahNumber":69,"VerseNumber":7,"Text":"У (бўронни Аллоҳ) уларнинг устига пайдар-пай етти кеча ва саккиз кундуз ҳоким қилиб қўйдики, энди у жойдаги қавмни худди чириб — ичи бўшаб қолган хурмо дарахтининг танасидек қулаб, ҳалок бўлиб ётганларини кўрурсиз"},{"SurahNumber":69,"VerseNumber":8,"Text":"Бас, улардан бирон (омон) қолгувчини кўрармисиз? (Асло, уларнинг барчалари ҳалок бўлиб битдилар)"},{"SurahNumber":69,"VerseNumber":9,"Text":"Фиръавн ҳам, ундан аввал (ўтган динсиз) кимсалар ҳам, зеру забар бўлган қишлоқлар (яъни, Лут пайғамбар қавмининг қишлоқлари) ҳам хато ишлар қилдилар"},{"SurahNumber":69,"VerseNumber":10,"Text":"Улар Парвардигорларининг Пайғамбарига итоатсизлик қилдилар. Бас, У зот уларни ортиқча қаттиқ ушлаш билан ушлади (яъни, мислсиз қаттиқ азоб билан азоблади)"},{"SurahNumber":69,"VerseNumber":11,"Text":"Дарвоқеъ, Биз сув туғёнга тушган вақтида сизларни (Нуҳ пайғамбар ясаган) кемада кўтардик"},{"SurahNumber":69,"VerseNumber":12,"Text":"Биз у (ишни, яъни мўминларга нажот бериб, кофирларни сувга ғарқ қилиб юбориш)ни сизлар учун эслатма-ибрат қилиш учун ва англагувчи қулоқлар англаб-эшитиб олишлари учун (қилдик)"},{"SurahNumber":69,"VerseNumber":13,"Text":"Бас, қачон Сур бир бор чалинганида"},{"SurahNumber":69,"VerseNumber":14,"Text":"Ва Еру тоғлар (ўз жойларидан) кўтарилиб, (бир-бирларига) бир бор урилиб (чилпарчин бўлганида)"},{"SurahNumber":69,"VerseNumber":15,"Text":"Ана ўша Кунда воқеа воқеъ бўлур! (Яъни, Қиёмат қойим бўлур)"},{"SurahNumber":69,"VerseNumber":16,"Text":"Ва осмон ёрилур! Чунки (осмон) у Кунда заиф бўлиб қолур"},{"SurahNumber":69,"VerseNumber":17,"Text":"Ва фаришталар (осмоннинг) чор-атрофида (Аллоҳнинг амрига мунтазир бўлиб) турурлар. Уларнинг устида Парвардигорингизнинг аршини у Кунда саккиз (фаришта) кўтариб турур"},{"SurahNumber":69,"VerseNumber":18,"Text":"Ўша Кунда сизлар (ҳисоб-китоб учун Аллоҳга) кўндаланг қилинурсизлар — сизларнинг бирон сирингиз махфий қолмас"},{"SurahNumber":69,"VerseNumber":19,"Text":"Бас, энди ўз китоби — номаи аъмоли ўнг қўлидан берилган кишига келсак, бас, у: «Мана менинг китобимни ўқинглар"},{"SurahNumber":69,"VerseNumber":20,"Text":"Дарҳақиқат, мен ҳисоб-китобимга (яъни, Охиратдаги ажр-мукофотга) рўбарў бўлишимни билган эдим», дер"},{"SurahNumber":69,"VerseNumber":21,"Text":"Сўнг у кўнгилли ҳаётда"},{"SurahNumber":69,"VerseNumber":22,"Text":"Юксак жаннатда бўлур"},{"SurahNumber":69,"VerseNumber":23,"Text":"Унинг мевалари (аҳли жаннат учун) яқиндир"},{"SurahNumber":69,"VerseNumber":24,"Text":"(Жаннат аҳлига): «Ўтган кунларда (яъни, ҳаёти дунёда) қилиб ўтган (эзгу) амалларингиз сабабли (ушбу ноз-неъматларни) пок билиб еб-ичаверинглар», (дейилур)"},{"SurahNumber":69,"VerseNumber":25,"Text":"Энди ўз китоби чап қўлидан берилган кимсага келсак, бас, у дер: «Эҳ, қани энди, менга китобим берилмаса эди"},{"SurahNumber":69,"VerseNumber":26,"Text":"Ва мен ҳисоб-китобим (яъни, оладиган жазойим) нима эканлигини билмасам эди"},{"SurahNumber":69,"VerseNumber":27,"Text":"Эҳ қани энди, ўша (биринчи ўлим барча нарсани) тугатгувчи-узгувчи бўлса (ва Қиёматдаги мана бу қайта тирилиш бўлмаса) эди"},{"SurahNumber":69,"VerseNumber":28,"Text":"Менга (не машаққатлар билан топган) мол-дунёйим асқотмади-я"},{"SurahNumber":69,"VerseNumber":29,"Text":"Мулку салтанатим ҳам ҳалок бўлиб кетди-я!»"},{"SurahNumber":69,"VerseNumber":30,"Text":"(Бас, Аллоҳ жаҳаннам қўриқчиларига дер): «Уни ушлаб, кишанланглар"},{"SurahNumber":69,"VerseNumber":31,"Text":"Сўнгра дўзахга ташланглар"},{"SurahNumber":69,"VerseNumber":32,"Text":"Сўнгра узунлиги етмиш газ бўлган занжирга солиб боғланглар!»"},{"SurahNumber":69,"VerseNumber":33,"Text":"Чунки (ҳаёти дунёдалик пайтида) Улуғ Аллоҳга иймон келтирмас эди"},{"SurahNumber":69,"VerseNumber":34,"Text":"Ва мискин-бечорага таом беришга (ўзини ҳам, ўзгаларни ҳам) тарғиб қилмас эди"},{"SurahNumber":69,"VerseNumber":35,"Text":"Бас, Бугун, бу ерда унинг учун бирон дўст-мададкор йўқдир"},{"SurahNumber":69,"VerseNumber":36,"Text":"Ва бирон таом ҳам йўқдир! Фақат йирингдан бўлган (бир «таом» борки)"},{"SurahNumber":69,"VerseNumber":37,"Text":"Уни фақат (йўлдан адашган (кофир)ларгина ерлар"},{"SurahNumber":69,"VerseNumber":38,"Text":"Бас, Мен сизлар кўрадиган нарсаларга қасам ичурман"},{"SurahNumber":69,"VerseNumber":39,"Text":"Сизлар кўра олмайдиган нарсаларга ҳам (қасам ичурманки)"},{"SurahNumber":69,"VerseNumber":40,"Text":"У (Қуръон) шак-шубҳасиз, улуғ Элчининг (Аллоҳ даргоҳидан келтирган) сўзидир"},{"SurahNumber":69,"VerseNumber":41,"Text":"У бирон шоирнинг сўзи эмасдир! Сизлар (ушбу Қуръон Аллоҳнинг каломи эканлигига) камдан-кам иймон келтирурсизлар"},{"SurahNumber":69,"VerseNumber":42,"Text":"Ва бирон коҳин-фолбиннинг сўзи ҳам эмасдир. Сизлар камдан-кам панд-насиҳат олурсизлар"},{"SurahNumber":69,"VerseNumber":43,"Text":"(У) барча оламлар Парвардигори томонидан нозил қилинган (Китобдир)"},{"SurahNumber":69,"VerseNumber":44,"Text":"Агар (Пайғамбар) Бизнинг шаънимизга (Биз айтмаган) айрим сўзларни тўқиб олганида"},{"SurahNumber":69,"VerseNumber":45,"Text":"Албатта, Биз унинг ўнг қўлидан ушлаган"},{"SurahNumber":69,"VerseNumber":46,"Text":"сўнгра албатта унинг шоҳтомирини узиб ташлаган бўлур эдик"},{"SurahNumber":69,"VerseNumber":47,"Text":"У ҳолда сизлардан бирон киши ундан (яъни, пайғамбардан ҳалокатни) тўса олгувчи бўлмас эди. (Бас, Муҳаммад алайҳис-салоту вас-салом Аллоҳнинг каломига ўз томонидан бирон сўз қўшмагани, балки зиммасидаги омонат-пайғамбарликни ҳалол адо қилиб келаётгани учун ҳам сизларнинг орангизда соғ-омон ҳаёт кечирмоқда, акс ҳолда Аллоҳ уни ҳалок қилган бўлур эди. Бу Муҳаммад алайҳис-салоту вас-саломнинг ҳақ пайғамбар эканликларининг яна бир ёрқин далилидир)"},{"SurahNumber":69,"VerseNumber":48,"Text":"Албатта у (Қуръон) тақводор зотлар учун панд-насиҳатдир"},{"SurahNumber":69,"VerseNumber":49,"Text":"Шак-шубҳасиз, Биз сизларнинг орангизда (Қуръонни) ёлғон дегувчилар ҳам бор эканини аниқ билурмиз"},{"SurahNumber":69,"VerseNumber":50,"Text":"Албатта у (Қуръон) кофирларга (улар Қиёмат Кунида Қуръонга иймон келтирган кишиларнинг савобга эга бўлганларини кўрган вақтларида) ҳасрат-надомат бўлур"},{"SurahNumber":69,"VerseNumber":51,"Text":"Албатта у (Қуръон) аниқ Ҳақиқатдир"},{"SurahNumber":69,"VerseNumber":52,"Text":"Бас, улуғ Парвардигорингизнинг номини (мудом, барча айб-нуқсонлардан) пок тутинг"}]}