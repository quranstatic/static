{"Id":155,"LanguageCodes":["fa","fas"],"Name":"fas-islamhousecompe","Author":"Islamhouse.com Persian Team","Language":"Persian","Description":"Persian","Direction":"rtl","Source":"https://quranenc.com/check/persian_ih/v1.1.0-csv.1 , https://quranenc.com/en/browse/persian_ih , https://quranenc.com ,","Translations":[{"SurahNumber":71,"VerseNumber":1,"Text":"بی‌گمان، ما نوح را به سوی قومش فرستادیم [و گفتیم]: «قوم خود را ـ پیش از آنکه عذاب دردناک به سراغشان آید ـ هشدار ده [و بترسان]"},{"SurahNumber":71,"VerseNumber":2,"Text":"[نوح] گفت: «ای قوم، من بیم‌دهنده‌ای آشکار برایتان هستم،"},{"SurahNumber":71,"VerseNumber":3,"Text":"که الله را عبادت کنید، و از او بترسید، و مطیع [دستورهای] من باشید"},{"SurahNumber":71,"VerseNumber":4,"Text":"[که اگر چنین کردید، الله] گناهانتان را می‌آمرزد و تا زمان معیّنی به شما مهلت می‌دهد؛ زیرا هنگامی که اجل الهی فرا رسد، تأخیر نخواهد داشت، اگر می‌دانستید»"},{"SurahNumber":71,"VerseNumber":5,"Text":"و نوح [پس از نصیحت‌ و دعوت] گفت: «پروردگارا، به راستی که من قومِ خود را شب و روز [به ایمان] دعوت کردم؛"},{"SurahNumber":71,"VerseNumber":6,"Text":"ولی دعوت من، جز بر گریزشان [از حق] نیفزود"},{"SurahNumber":71,"VerseNumber":7,"Text":"و من هر چه دعوتشان کردم تا سرانجام آنان را بیامرزی، انگشتان‌ خود را در گوش‌هایشان فرو کردند و لباس‌هایشان را [به خود] پیچیدند و [در مخالفت] اصرار [و پا‌فشاری] کردند و به شدت، گردنکشی و تکبر نمودند"},{"SurahNumber":71,"VerseNumber":8,"Text":"سپس آنها را با صدای بلند [و آشکار] دعوت کردم"},{"SurahNumber":71,"VerseNumber":9,"Text":"به علاوه، آشکارا برایشان گفتم و در نهان برای [هرکدام از] آنان بیان کردم"},{"SurahNumber":71,"VerseNumber":10,"Text":"گفتم: «از پروردگار خویش آمرزش بخواهید [که] بی‌گمان، او بسیار آمرزنده است"},{"SurahNumber":71,"VerseNumber":11,"Text":"تا از آسمان [باران] پیاپی بر شما بفرستد"},{"SurahNumber":71,"VerseNumber":12,"Text":"و شما را با اموال و فرزندانِ بسیار یاری کند، به شما باغ‌های [سرسبز] بدهد و جویبارها[ی جاری] برایتان قرار دهد"},{"SurahNumber":71,"VerseNumber":13,"Text":"شما را چه شده است که از عظمت [و شکوه] الله نمی‌ترسید؟"},{"SurahNumber":71,"VerseNumber":14,"Text":"در حالی ‌که شما را طی مراحل گوناگون آفرید"},{"SurahNumber":71,"VerseNumber":15,"Text":"آیا نمی‌بینید که الله چگونه هفت آسمان را بر فراز یکدیگر آفرید؟"},{"SurahNumber":71,"VerseNumber":16,"Text":"و ماه را در میان آسمان‌ها مایۀ روشنایی قرار داد، و خورشید را چراغ [فروزانی] گردانید؟"},{"SurahNumber":71,"VerseNumber":17,"Text":"و الله شما را همچون گیاهی از زمین رویانید"},{"SurahNumber":71,"VerseNumber":18,"Text":"سپس شما را به آن [زمین] بازمی‌گرداند و بار دیگر شما را بیرون می‌آورَد"},{"SurahNumber":71,"VerseNumber":19,"Text":"و الله زمین را برای شما گسترده ساخت"},{"SurahNumber":71,"VerseNumber":20,"Text":"تا از راه‌های پهناورِ آن [به سوی مقصد خود] رفت و آمد کنید»"},{"SurahNumber":71,"VerseNumber":21,"Text":"نوح گفت: «پروردگارا، آنها از من نافرمانی نمودند و از کسی پیروی کردند که مال و فرزندش، چیزی جز زیانکاری بر او نیفزوده است"},{"SurahNumber":71,"VerseNumber":22,"Text":"و [آن پیشوایان گمراه،] نیرنگِ بزرگی به کار بردند"},{"SurahNumber":71,"VerseNumber":23,"Text":"و گفتند: معبودان خود را رها نکنید؛ و [به خصوص] «وَدّ» و «سَواع» و «یَغوث» و «یَعوق» و «نَسر» را [رها نکنید]"},{"SurahNumber":71,"VerseNumber":24,"Text":"به راستی آنها بسیاری را گمراه کردند؛ و [تو ای پروردگار،] ستمکاران را جز گمراهی میفزای»"},{"SurahNumber":71,"VerseNumber":25,"Text":"[سرانجام، آنان] به کیفرِ گناهانشان [همگی] غرق شدند؛ آنگاه در آتش [دوزخ] درآورده شدند و در برابر [عذاب] الهی، یاور [و مددکاری] برای خود نیافتند"},{"SurahNumber":71,"VerseNumber":26,"Text":"نوح گفت: «پروردگارا، هیچ‌یک از کافران را بر روی زمین باقی مگذار"},{"SurahNumber":71,"VerseNumber":27,"Text":"چرا که اگر آنها را باقی گذاری، بندگانت را گمراه می‌کنند و جز [نسلی] بدکار و کافر به وجود نمی‌آورند"},{"SurahNumber":71,"VerseNumber":28,"Text":"پروردگارا، مرا و پدر و مادرم و هر کسی را که با ایمان وارد خانۀ من شود، و [تمام] مردان مؤمن و زنان مؤمن را بیامرز؛ و ستمکاران را جز هلاکت [و نابودی] میفزای»"}]}