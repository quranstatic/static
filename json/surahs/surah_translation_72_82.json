{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":72,"VerseNumber":1,"Text":"Rci: \"Bylo mi vnuknuto, že skupina džinů naslouchala a řekla:, Naslouchali jsme Koránu podivuhodnému"},{"SurahNumber":72,"VerseNumber":2,"Text":"k přímé cestě vedoucímu, takže jsme v něj uvěřili a již nikoho nebudeme přidružovat k Pánu, svému"},{"SurahNumber":72,"VerseNumber":3,"Text":"A věru On - povznesena nechť je důstojnost Pána našeho - si nevzal družku ani syna žádného"},{"SurahNumber":72,"VerseNumber":4,"Text":"Avšak hlupák jeden z nás o Bohu vedl řeči míru přesahující"},{"SurahNumber":72,"VerseNumber":5,"Text":"ačkoliv jsme se dosud domnívali, že ani lidé, ani džinové o Bohu nebudou vést řeči lživé"},{"SurahNumber":72,"VerseNumber":6,"Text":"Mužové někteří pak z lidí u mužů z džinů útočiště vyhledali, ti však jen pošetilost jejich rozmnožili"},{"SurahNumber":72,"VerseNumber":7,"Text":"a lidé se - podobně jako vy - že Bůh nikoho nevzkřísí, domnívali"},{"SurahNumber":72,"VerseNumber":8,"Text":"A prohledali jsme nebe, avšak nalezli jsme je plné stráží silných a plamenů šlehajících"},{"SurahNumber":72,"VerseNumber":9,"Text":"A sedávali jsme dříve u něho na místech vhodných k naslouchání, však kdokoliv z nás chce naslouchat nyní, ten shledá, že naň číhá plamen šlehající"},{"SurahNumber":72,"VerseNumber":10,"Text":"A my věru nevíme, zda zlo je zamýšleno pro ty, kdož na zemi dlí, či zda Pán jejich si pro ně přeje správného vedení"},{"SurahNumber":72,"VerseNumber":11,"Text":"Mezi námi jsou věru bezúhonní a jsou mezi námi zajisté i jiní než takoví, my na sekty jsme rozděleni"},{"SurahNumber":72,"VerseNumber":12,"Text":"Domníváme se, že nikdy se nám nepodaří uniknout zásahu Božímu na zemi, ba ani pomocí útěku"},{"SurahNumber":72,"VerseNumber":13,"Text":"A když slyšeli jsme o správném vedení, uvěřili jsme v ně; a ten, kdo v Pána svého věří, ať nebojí se ani poškození, ani útlaku"},{"SurahNumber":72,"VerseNumber":14,"Text":"A jsou mezi námi ti, kdož do vůle Boží se odevzdali, a jiní, kteří nespravedliví jsou. A ten, kdo do vůle Boží se odevzdal, ten ubírá se cestou správnou"},{"SurahNumber":72,"VerseNumber":15,"Text":"Co nespravedlivých se týká, ti peklu palivem budou"},{"SurahNumber":72,"VerseNumber":16,"Text":"A půjdou-li touto cestou, My věru je napojíme vodou hojnou"},{"SurahNumber":72,"VerseNumber":17,"Text":"abychom je zkoušeli. Kdokoliv však se odvrátí od připomenutí Pána svého, toho On uvede do trestu těžkého"},{"SurahNumber":72,"VerseNumber":18,"Text":"A modlitebny patří Bohu; nevzývejte v nich tedy spolu s Bohem nikoho"},{"SurahNumber":72,"VerseNumber":19,"Text":"A když povstal služebník Boží, vzývaje Jej, tu div se proti němu nezvedli v hustém zástupu"},{"SurahNumber":72,"VerseNumber":20,"Text":"Rci: \"Já modlím se pouze k Pánu svému a nikoho nepřidružuji k Němu"},{"SurahNumber":72,"VerseNumber":21,"Text":"Rci: \"Nevládnu mocí způsobit vám škodu, či abyste správně byli vedeni"},{"SurahNumber":72,"VerseNumber":22,"Text":"Rci: \"Neochrání mě před Bohem nikdo a nenaleznu útočiště žádné kromě Něho"},{"SurahNumber":72,"VerseNumber":23,"Text":"kromě sdělení od Boha a Jeho poselství. Těm, kdo neposlouchají Boha a Jeho posla, těm určen je oheň pekelný a budou v něm navěky nesmrtelní"},{"SurahNumber":72,"VerseNumber":24,"Text":"A až spatří to, co jim bylo slíbeno, poznají, kdo pomocníky má nejslabší a kdo počtem je nejmenší"},{"SurahNumber":72,"VerseNumber":25,"Text":"Rci: \"Nevím, zda je blízko to, co vám bylo slíbeno, či zda Pán můj dá odklad tomu další"},{"SurahNumber":72,"VerseNumber":26,"Text":"On jediný zná nepoznatelné a nikoho do svých tajemství nezasvěcuje"},{"SurahNumber":72,"VerseNumber":27,"Text":"kromě těch, jež oblíbil si ze Svých poslů; a před ním i za ním dozorce kráčí"},{"SurahNumber":72,"VerseNumber":28,"Text":"aby zjistil, zda poselství Pána svého hlásá. A On Svým věděním vše, co konají, objímá a On každou věc přesným počtem počítá"}]}