{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":53,"VerseNumber":1,"Text":"၁။\tအို-ကြားနာရသူအပေါင်းတို့၊ ဝင်သောကြယ်ကို ဆင်ခြင်အောက်မေ့လျက် ငါ၏ တန်ခိုးတော်ဂုဏ်တော်ကို သတိရကြလော့။"},{"SurahNumber":53,"VerseNumber":2,"Text":"၂။\tသင်တို့၏ အဆွေတော်သည် အယူလွဲသူမဟုတ်၊ အလိမ်ခံရသူလည်းမဟုတ်။"},{"SurahNumber":53,"VerseNumber":3,"Text":"၃။\tသူသည် မိမိစိတ်ထင်ရာကို ပြောဆိုသူလည်းမဟုတ်။"},{"SurahNumber":53,"VerseNumber":4,"Text":"၄။\tသူသည် မိမိစိတ်နှလုံးတွင် ထင်ရှားစေတော်မူသောဗျာဒိတ်တော်ကိုသာလျှင် ဟောကြား၏။"},{"SurahNumber":53,"VerseNumber":5,"Text":"၅။\tထိုဗျာဒိတ်တော်သည် သူ့အား တန်ခိုးစွမ်းအားနှင့်ပြည့်စုံသောကောင်းကင်တမန်တော်တစ်ပါး သင်ကြားပေး၏။"},{"SurahNumber":53,"VerseNumber":6,"Text":"၆။\tထိုကောင်းကင်တမန်သည် ခွန်အားဗလကြီး၍ မြင်လောက်အောင် ထင်ရှားစွာဖြစ်ပေါ်လာ၏။"},{"SurahNumber":53,"VerseNumber":7,"Text":"၇။\tထိုအခါ ထိုကောင်းကင်တမန်သည် မြင့်လှစွာသောကောင်းကင်အခြေ၌ တည့်မတ်စွာရပ်တန့်၏။"},{"SurahNumber":53,"VerseNumber":8,"Text":"၈။\tထို့နောက်ချဉ်းကပ်လာပြီးလျှင် အောက်သို့ သက်ဆင်းလာ၏။"},{"SurahNumber":53,"VerseNumber":9,"Text":"၉။\tထိုအခါ တမန်တော်မိုဟမ္မဒ်နှင့် ကောင်းကင်တမန်သည် လေးတာနှစ်ပြန်ခန့်မျှသာကွာ၏၊ သို့မဟုတ် ထို့ထက် နီးကပ်၍ လာ၏။"},{"SurahNumber":53,"VerseNumber":10,"Text":"၁ဝ။\tထို့အပြင် အရှင်မြတ်သည် မိမိ၏ကျေးကျွန်တော်အား မိမိထုတ်ပြန်တော်မူသောဗျာဒိတ်တော်များကို ချပေးတော် မူ၏။"},{"SurahNumber":53,"VerseNumber":11,"Text":"၁၁။\tတမန်တော်၏ စိတ်နှလုံးသည် ၎င်းတွေ့မြင်ရသည်တို့ကို မှားယွင်းစွာတွေ့မြင်ရသည်မဟုတ်ချေ။"},{"SurahNumber":53,"VerseNumber":12,"Text":"၁၂။ သို့ပါလျက် သင်တို့သည် တမန်တော်တွေ့မြင်ရသည်တို့ကို ငြင်းခုံကြရမည်လော။"},{"SurahNumber":53,"VerseNumber":13,"Text":"၁၃။\tထို့အပြင် တမန်တော်သည် ထိုကောင်းကင်တမန်တော်ကို နောက်ထပ်တဖန်အမှန်အကန်မြင်ရ၏။"},{"SurahNumber":53,"VerseNumber":14,"Text":"၁၄။\tအလွန်ဝေးကွာသောဆီးပင်ပျိုအနီး၌ ယင်းသို့တွေ့မြင်ရ၏။"},{"SurahNumber":53,"VerseNumber":15,"Text":"၁၅။\tထိုဆီးပင်ပျို၏ အပါးတွင် နိဗ္ဗာန်ဗိမာန်ရှိ၏။"},{"SurahNumber":53,"VerseNumber":16,"Text":"၁၆။\tထိုဆီးပင်ပျိုကို ဖုံးအုပ်သောအရာများက ဖုံးအုပ်သောအခါ။"},{"SurahNumber":53,"VerseNumber":17,"Text":"၁၇။\tတမန်တော်၏ မျက်စိအိန္ဒြေသည် တောင်မြောက်လေးပါးတိမ်းငဲ့၍လည်း မကြည့်၊ ရှေ့သို့ ကျူးလွန်၍လည်း မကြည့်ချေ။"},{"SurahNumber":53,"VerseNumber":18,"Text":"၁၈။\tထိုအခါ တမန်တော်သည် မိမိအရှင်သခင်၏ ခမ်းနားကြီးကျယ်အ့ံဖွယ်သောတန်ခိုးနိမိတ်လက္ခဏာတော်များ အနက် လက္ခဏာတော်တစ်ပါးကို မျက်ဝါးထင်ထင်မုချဧကန်မြင်ရ၏။"},{"SurahNumber":53,"VerseNumber":19,"Text":"၁၉။\tဟယ်-မိစ္ဆာမိုက်တို့၊ သင်တို့လာဘ်နှင့် အွတ်ဇာဟုခေါ်သောဘုရားတို့အကြောင်းကို စဉ်းစားဆင်ခြင်ပြီးပြီလော။"},{"SurahNumber":53,"VerseNumber":20,"Text":"၂ဝ။\tထို့အပြင် မနတ်ခေါ်တတိယမြောက်ဘုရားတုအကြောင်းကိုလည်း စဉ်းစားဆင်ခြင်ပြီးပြီလော။"},{"SurahNumber":53,"VerseNumber":21,"Text":"၂၁။\tသားယောက်ျားတို့သည် သင်တို့အဖို့ သမီးမိန်းမတို့သည် အရှင်မြတ်အဖို့ ဖြစ်သလော။"},{"SurahNumber":53,"VerseNumber":22,"Text":"၂၂။\tယင်းကဲ့သို့ ဝေခြမ်းခြင်းသည် မုချဧကန်မတရားချေ။"},{"SurahNumber":53,"VerseNumber":23,"Text":"၂၃။\tဟယ်-မယုံကြည်သူတို့၊ ထိုဘုရားတုတို့၏ အမည်များမှာ သင်တို့နှင့် သင်တို့၏မိဘဘိုးဘွားတို့ပေးသောအမည် များသာတည်း၊ အလ္လာဟ်အရှင်မြတ်သည် ထို့အတူဘုရားတို့ကို အသိအမှတ်ပြုတော်မူကြောင်း ဗျာဒိတ်ပေးတော် မမူချေ၊ စင်စစ်အားဖြင့် ဤအယူမှားသူတို့သည် မိမိတို့ထင်မိထင်ရာယမ်းဆတွေးတောရာနှင့် မိမိအလိုရှိရာ တို့ကိုသာ ခဝပ်ကိုးကွယ်ကြ၏၊ ယခုမူကား သူတို့၏အရှင်သခင်ထံတော်မှ သူတို့ထံသို့ လမ်းညွှန်တော်ကျရောက် လာပြီ။"},{"SurahNumber":53,"VerseNumber":24,"Text":"၂၄။\tသို့မဟုတ် လူသားသည် မိ်မိတပ်မက်မောသောအရာကို ရရှိမည်လော။"},{"SurahNumber":53,"VerseNumber":25,"Text":"၂၅။\tသို့သော်အလ္လာဟ်အရှင်မြတ်သည် ဤဘဝ၊ နောင်ဘဝနှစ်ဘဝစလုံးကို စိုးပိုင်တော်မူ၏။"},{"SurahNumber":53,"VerseNumber":26,"Text":"၂၆။\tအထက်ကောင်းကင်ဘုံ၌ များစွာသောကောင်းကင်တမန်တို့ရှိကြ၏၊ သူတို့သည် ဝေနေယျသတ္တဝါအပေါင်းကို ငရဲမှ ကယ်နှုတ်ရန် တောင်းပြန်ကြ၏၊ ဤတောင်းပန်ခြင်းသည် တစ်စုံတစ်ရာအကျိုးပေးမည်မဟုတ်၊ သို့သော် အကြင်သူအား အလ္လာဟ်အရှင်မြတ်အလိုတော်ရှိ၍ တောင်းပန်ကယ်နှုတ်ခွင့်ကို ပေးသနားတော်မူအ့ံ၊ ထိုသူ၏ တောင်းပန်ကယ်နှုတ်ခြင်းကို လက်ခံတော်မူ၏။"},{"SurahNumber":53,"VerseNumber":27,"Text":"၂၇။ မှတ်သားကြလော့၊ နောင်တမလွန်ဘဝကို မယုံကြည်သောသူတို့သာလျှင် ကောင်းကင်တမန်များအား မိန်းမတို့ အမည်ကို ပေးကြ၏။"},{"SurahNumber":53,"VerseNumber":28,"Text":"၂၈။ အမှန်ဆိုသော် ထိုသူတို့သည် ကောင်းကင်တမန်များ၏ အကြောင်းကို တပ်ရာမသိချေ၊ စိတ်ထင်ရာကိုသာ ရမ်းဆပြောဆိုကြ၏၊ စင်စစ်မှာ ယင်းကဲ့သို့မှန်းဆပြောဆိုခြင်းသည် အဟုတ်အမှန်ကို အစားမထိုးနိုင်ချေ။"},{"SurahNumber":53,"VerseNumber":29,"Text":"၂၉။\tအို-မိုဟမ္မဒ်၊ ငါ့အား အာရုံမပြုလိုပဲ လောကီအာရုံကာမဂုဏ်ကိုသာ တပ်မက်မောသူကို စွန့်ခွာသွားလော့။"},{"SurahNumber":53,"VerseNumber":30,"Text":"၃ဝ။\tထိုသူတို့၏ အသိပညာသည် ဤမျှလောက်သာ စောက်နက်၏၊ မှတ်သားလော့၊ သင်၏ အရှင်သခင်သည် လမ်းလွဲသွားသူကို ကောင်းစွာသိမြင်တော်မူ၏၊ လမ်းမှန်ကို လိုက်သူကိုလည်း ကျနစွာသိမြင်တော်မူ၏။"},{"SurahNumber":53,"VerseNumber":31,"Text":"၃၁။\tအထက်ကောင်းကင်ဘုံနှင့် အောက်မဟာပထဝီမြေကြီးပေါ်ဝယ် ရှိရှိသမျှတို့ကို အလ္လာဟ်အရှင်မြတ်သည် စိုးပိုင် တော်မူ၏၊ အရှင်မြတ်သည် မကောင်းမှုကို ကျူးလွန်သူတို့အား မိမိတို့ကျုးလွန်မှုအလိုက် အပြစ်ပေးတော်မူ၏၊ ကောင်းမှုကို ပြုကျင့်သူတို့အား မိမိတို့ကောင်းမှုနှင့်အညီ ဆုပေးတော်မူ၏။"},{"SurahNumber":53,"VerseNumber":32,"Text":"၃၂။ အကြင်သူတို့သည် ကြီးလေးသောအပြစ်များနှင့် စက်ဆုတ်ရွံရှာဖွယ်ဖြစ်သောရောဂဒေါသစသောအညစ်အကြေး များကို ရှောင်ကြဉ်လျက် သေးငယ်သောအပြစ်များကို မတော်တဆပြုမိကြအ့ံ၊ ထိုသူတို့အဖို့ သင်၏ အရှင် သခင်သည် ကြီးမားသောကောင်းကြီးမင်္ဂလာတော်အရှင်ဖြစ်တော်မူ၏၊ အို-လူသားအပေါင်းတို့၊ အရှင်မြတ်သည် သင်တို့ကို မြေဖြင့် ဖန်ဆင်းသောအခါနှင့် အမိဝမ်းတွင်း၌ ဖုံးကွယ်ထားသောအခါမှစ၍ သင်တို့၏ အဖြစ်အပျက် အလုံးစုံတို့ကို အကြွင်းမဲ့သိတော်မူ၏၊ သို့ဖြစ်၍ သင်တို့သည် မိမိကိုယ်ကို မိမိ အပြစ်ကင်းမဲ့သန့်ရှင်းသူများ ဟူ၍ မဆိုကြလင့်၊ အရှင်မြတ်သည် ဒုစရိုက်မကောင်းမှုကို ရှောင်ကြဉ်သူကို ကောင်းစွာသိတော်မူ၏။"},{"SurahNumber":53,"VerseNumber":33,"Text":"၃၃။\tအို-တမန်တော်၊ မျက်နှာလွှသွားသောသူကို သင်မြင်သလော။"},{"SurahNumber":53,"VerseNumber":34,"Text":"၃၄။\tထိုသူသည် အနည်းငယ်သာ ပေးကမ်း၏၊ ထို့နောက်ငြိုငြင်၏။"},{"SurahNumber":53,"VerseNumber":35,"Text":"၃၅။\tထိုသူ၌ မမြင်စွမ်းနိုင်သောအရာများကို သိနိုင်သောပညာရှိသလော၊ ထိုအရာများကို သူမြင်ရသလော။"},{"SurahNumber":53,"VerseNumber":36,"Text":"၃၆။\tထိုသူသည် တမန်တော်မူစာအား ထုတ်ပြချပေးသနားတော်မူသောကျမ်းတော်ပါ အမင်္ဂလာသတင်းကို မကြား ရသေးဘူးလား။"},{"SurahNumber":53,"VerseNumber":37,"Text":"၃၇။\tထို့အပြင်မိမိကြွေးကို ဆပ်သောတမန်တော်အေဗရာဟမ်အား ချပေးသနားတော်မူသောကျမ်းတော်ပါအကြောင်း အရာများကိုလည်း မကြားရသေးဘူးလော။"},{"SurahNumber":53,"VerseNumber":38,"Text":"၃၈။\tထိုသတင်းကား မိမိဝန်ထုပ်ဝန်ပိုးကို ထမ်းရသောလူသားတို့သည် သူတပါး၏ အထုပ်အပိုးကို ထမ်းရွက်ရမည် မဟုတ်ကြောင်းဖြစ်၏။"},{"SurahNumber":53,"VerseNumber":39,"Text":"၃၉။\tထို့အပြင်လူသားသည် မိမိကြိုးစားအားထုတ်ပြုကျင့်သည့်အတိုင်း အကျိုးအပြစ်ခံစားရမည့်အကြောင်းလည်း ဖြစ်၏။"},{"SurahNumber":53,"VerseNumber":40,"Text":"၄ဝ။\tထို့အပြင်လူသားသည် မိမိကြိုးပမ်းမှု အကျိုးအပြစ်ကို မျက်ဝါးထင်ထင်မြင်ရမည့်အကြောင်းလည်းဖြစ်၏။"},{"SurahNumber":53,"VerseNumber":41,"Text":"၄၁။\tထို့အပြင် လူသားအား မိမိပြုကျင့်မှု၏ အကျိုးအပြစ်ကို အပြည့်အစုံပေးမည့်အကြောင်းလည်းဖြစ်၏။"},{"SurahNumber":53,"VerseNumber":42,"Text":"၄၂။\tထို့အပြင် သင်တမန်တော်၏ အရှင်သခင်သည် လူသားတို့၏ ခရီးဆုံးပန်းတိုင်ဖြစ်တော်မူကြောင်းလည်းဖြစ်၏။"},{"SurahNumber":53,"VerseNumber":43,"Text":"၄၃။\tထို့အပြင်အရှင်မြတ်သည် လူသားတို့ကို ရယ်ရွှင်စေတော်မူသောအရှင်၊ ငိုကြွေးစေတော်မူသောအရှင်ဖြစ်တော် မူကြောင်းလည်းဖြစ်၏။"},{"SurahNumber":53,"VerseNumber":44,"Text":"၄၄။\tထို့အပြင်အရှင်မြတ်သည် ဖြစ်ခြင်း၊ ပျက်ခြင်း၊ အသက်ရှည်ခြင်း၊ သေခြင်းတို့ကို စီရင်တော်မူသောအရှင်ဖြစ်တော် မူကြောင်းလည်းဖြစ်၏။"},{"SurahNumber":53,"VerseNumber":45,"Text":"၄၅။\tထို့အပြင်အရှင်မြတ်သည် ဖိုမလင်မယားစုံတွဲကို ဖန်ဆင်းတော်မူကြောင်းလည်းဖြစ်၏။"},{"SurahNumber":53,"VerseNumber":46,"Text":"၄၆။\tယင်းလင်မယားစုံတွဲကို ကကလရေကြည်မှ ဖန်ဆင်းတော်မူ၏၊ ထိုရေကြသည် အဘထံမှ ထွက်၍ အမိသားအိမ် တွင်းသို့ သက်ဝင်ရ၏။"},{"SurahNumber":53,"VerseNumber":47,"Text":"၄၇။\tထို့အပြင်အှင်မြတ်သည် ဒုတိယအကြိမ်ဖန်ဆင်းဦးမည်ဟု ဗျာဒိတ်ပေးတော်မူကြောင်းလည်းဖြစ်၏။"},{"SurahNumber":53,"VerseNumber":48,"Text":"၄၈။\tထို့အပြင်အရှင်မြတ်သည် ပေါများကြွယ်ဝခြင်းနှင့် ရောင့်ရဲတင်းတိမ်ခြင်းကို ပေးသနားတော်မူသောအရှင်ဖြစ်တော် မူကြောင်းလည်းဖြစ်၏။"},{"SurahNumber":53,"VerseNumber":49,"Text":"၄၉။\tထို့အပြင်အရှင်မြတ်သည် ဆီရီရတ်(စ်)ခေါ် ကြယ်နက္ခတ်တာရာတို့၏ အရှင်သခင်ဖြစ်တော်မူကြောင်းလည်းဖြစ်၏။"},{"SurahNumber":53,"VerseNumber":50,"Text":"၅ဝ။\tထို့အပြင်အရှင်မြတ်သည် ရှေးလူဟောင်းအားဒ်လူမျိုးကို ကွပ်မျက်ဖျက်ဆီးတော်မူကြောင်းလည်းဖြစ်၏။"},{"SurahNumber":53,"VerseNumber":51,"Text":"၅၁။\tထို့အပြင်အရှင်မြတ်သည် စမုဒ်လူမျိုးကိုလည်း ချမ်းသာမပေး၊ ဖျက်ဆီးတော်မူကြောင်းလည်းဖြစ်၏။"},{"SurahNumber":53,"VerseNumber":52,"Text":"၅၂။\tထို့အပြင်ရှေးလွန်လေပြီးသောကာလတွင် တမန်တော်နူဟို၏ လူတို့သည် လွန်စွာဆိုးယုတ်မတရားကျင့်၍ ထောင်ထားခြားနားခြင်းကြောင့် ပျက်စီးဆုံးရှုံးရကြောင်းလည်းဖြစ်၏။"},{"SurahNumber":53,"VerseNumber":53,"Text":"၅၃။\tထို့အပြင်အရှင်မြတ်သည် မူတာဖီကာမြို့နယ် နယ်မြေတဝှမ်းကို ဖျက်ဆီးတော်မူကြောင်းလည်းဖြစ်၏။"},{"SurahNumber":53,"VerseNumber":54,"Text":"၅၄။\tယင်းသို့ဖျက်ဆီးတော်မူခြင်းကြောင့် ထိုမြို့နယ်သည် ပပျောက်သွားလေ၏။"},{"SurahNumber":53,"VerseNumber":55,"Text":"၅၅။\tသို့ရှိရာ အို-လူသား၊ သင်သည် မိမိ၏ အရှင်သခင်၏ အနန္တကောင်းကြီးမင်္ဂလာတော်များအနက် မည်သည့် မင်္ဂလာတော်ကို ငြင်းပယ်မည်နည်း။"},{"SurahNumber":53,"VerseNumber":56,"Text":"၅၆။\tဤတမန်တော်သည် သင်လူသားတို့အား သွန်သင်ဆုံးမသတိပေးရန် ပွင့်လာသောရှေးတမန်တော်အဆက်ဆက် တွင် တစ်ဦးဖြစ်၏။"},{"SurahNumber":53,"VerseNumber":57,"Text":"၅၇။\tသင်တို့အား ခြိမ်းခြောက်ထားသောအချိန်နာရီတော်ကြီးသည် နီးကပ်လာပြီ။"},{"SurahNumber":53,"VerseNumber":58,"Text":"၅၈။\tအလ္လာဟ်အရှင်မြတ်မှတပါး မည်သူမျှထိုအချိန်နာရီတော်ကြီးကို ဖော်ပြနိုင်သည်မဟုတ်ချေ။"},{"SurahNumber":53,"VerseNumber":59,"Text":"၅၉။\tသို့ဖြစ်၍ အို-လူသားအပေါင်းတို့၊ သင်တို့သည် ဤဗျာဒိတ်တော်ကို အ့ံသြကြသလော။"},{"SurahNumber":53,"VerseNumber":60,"Text":"၆ဝ။\tသင်တို့သည် မငိုကြွေးပဲလျက် ရယ်ရွှင်မြူးတူးကြသလော။"},{"SurahNumber":53,"VerseNumber":61,"Text":"၆၁။\tသင်တို့သည် ပျော်ရွှင်မြူးတူးလျက် နေကြမည်လော။"},{"SurahNumber":53,"VerseNumber":62,"Text":"၆၂။\tယင်းသို့မပြုလုပ်ပဲ အလ္လာဟ်အရှင်မြတ်၏ ရှေ့မှောက်တော်၌ ဦးညွှတ်ချကြလော့၊ အရှင်မြတ်အား ခဝပ်ကိုးကွယ် ကြလော့။"}]}