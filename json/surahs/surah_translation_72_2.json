{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":72,"VerseNumber":1,"Text":"Takheun Neuwahi bak lon le Tuhan Saboh rombongan jen jimeulangkah Jijak deungo dum geubeuet Qur'an Jikheun Qur“ an ajeb that leupah Ka kamoe deungo geubeuet Qur'an"},{"SurahNumber":72,"VerseNumber":2,"Text":"Le that jeuet sinan tatueng phaedah Peutunyok hamba bak keubenaran Kamoe meuiman laju le bagah Han sagai kamoe meupeucharikat Tuhan Hadharat suci that leupah Barangsoe han sa deungon Hadharat"},{"SurahNumber":72,"VerseNumber":3,"Text":"Maha Manyang that hanaban peugah Peurumoh Neuh tan aneuk Neuh pih tan"},{"SurahNumber":72,"VerseNumber":4,"Text":"Tanyoe nyang kheun nyan raya that salah Kureueng that akai soe-soe nyang kheun nyan Tapeuna nyang tan takheun keu Allah"},{"SurahNumber":72,"VerseNumber":5,"Text":"Bak Kamoe kira dum jen ngon insan Hana nyang meunan jikheun keu Allah Jipeuna-peuna sulet keu Tuhan"},{"SurahNumber":72,"VerseNumber":6,"Text":"Teuma dum insan le sit nyang salah Keudeh ubak jen jilakee tulong Jilakee lindong kon ubak Allah Jipeujeuet treuk jen mbong ngon teukabo"},{"SurahNumber":72,"VerseNumber":7,"Text":"Jisangka laju sangka nyang salah Jeut treuk jisangka saban ngon gata Hana kuasa bangket le Allah Hana Neubangket Tuhan barangsoe"},{"SurahNumber":72,"VerseNumber":8,"Text":"Bit teuma kamoe meumita hilah Meuek u langet mita rahsia Brat that geujaga meukalon ulah Ngon panah apui ka geuseudia"},{"SurahNumber":72,"VerseNumber":9,"Text":"Bit geurhom lanja soe nyang meurimbah Dilee jeuet meuduek meuceungo dum nyoe Bak watee jinoe geurhom ngon panah"},{"SurahNumber":72,"VerseNumber":10,"Text":"Bit teuma kamoe hana meuteupue Ureueng di bumoe pakriban ulah Peue Neubri jeuheut dum keu ureueng nyoe Got pih kon meunoe Neubri le Allah Neubri jalan got dum keu ureueng nyoe"},{"SurahNumber":72,"VerseNumber":11,"Text":"Bit teuma kamoe na nyang meutuah Na pih nyang mita jalan nyang laen Na macam-macam han ek tapeugah"},{"SurahNumber":72,"VerseNumber":12,"Text":"Bit teuma kamoe meuteupue that-that Tuhan Hadharat han ek meubantah Di phon di bumoe han ek meulawan Hana meuho plueng meunyo ngon Allah"},{"SurahNumber":72,"VerseNumber":13,"Text":"Bit teuma kamoe ‘oh ban meudeungo Peutunyok ka na meuiman bagah Soe nyang meuiman keu Po jih Tuhan Teumakot jih han rugoe ngon payah"},{"SurahNumber":72,"VerseNumber":14,"Text":"Bit teuma kamoe na nyang Iseulam Na nyang menyimpang keudeh bak salah Nyang bit Iseulam nyan nyang seulamat"},{"SurahNumber":72,"VerseNumber":15,"Text":"Teuma nyang jeuheut lam apui mirah Jih jeuet keu rujoe apui nuraka"},{"SurahNumber":72,"VerseNumber":16,"Text":"Meu teupat teuma nyan nyang meutuah Meunyo jitem jak bak jalan teupat Ie jeureuengeh that keu jih geukeubah"},{"SurahNumber":72,"VerseNumber":17,"Text":"Kamoe ujoe jih bandum di sinan Teuma nyang paleng jeuet laen ulah Nyang han tem ingat keu Tuhan Po jih Seudia keu jih azeub brat leupah"},{"SurahNumber":72,"VerseNumber":18,"Text":"Keubit meusijid nyan milek Tuhan Bek na peue laen sinan taseumah Bek na taseumah nyang bukon Tuhan"},{"SurahNumber":72,"VerseNumber":19,"Text":"Bit teuma sinan na hamba Allah f Teungoh seumbahyang geulakee duʻa Teuma troh teuka jen dum le leupah 2 Sang-sang jiramien geuh jijak keunan"},{"SurahNumber":72,"VerseNumber":20,"Text":"Takheun Tuhan lon nyang nyang lon seumah Ngon barangsoe han lon peucharikat Tuhan Hadharat suci that leupah"},{"SurahNumber":72,"VerseNumber":21,"Text":"Takheun di lon pih hana kuasa Lon bri keu gata saket ngon susah Meunan pih nyang got han ek sit lon bri"},{"SurahNumber":72,"VerseNumber":22,"Text":"Tuhanku Rabbi takheun nyang peuglah Hana meusidroe nyang ek peuglah lon Meunyo ngon Tuhan han ek jihilah Hana pat laen teumpat lon jok droe Meunyo kon bak Droeneuh nyang that murah"},{"SurahNumber":72,"VerseNumber":23,"Text":"Meulengkan peutroh Neuyue le Tuhan Neuyue ba bak lon keunoe risalah Soe nyang jimaksiet Tuhan ngon Rasul Keu jih nyan apui nuraka juah Keukai jih sinan sipanyang masa"},{"SurahNumber":72,"VerseNumber":24,"Text":"Jikalon teuma janji geubalah f Jieu leumah nyang han ek soe tulong Nyang nit soe tulong pih deuh le bagah y"},{"SurahNumber":72,"VerseNumber":25,"Text":"Takheun di lon nyoe hana lon teupue Peue watee ka toe janji geupeugah Got pih Tuhan bri watee lom beu trep Watee leupah trep baro Neubalah"},{"SurahNumber":72,"VerseNumber":26,"Text":"Tuhan nyang teupue ‘eleumee gaeb f Peue rijang ngon trep han Neupeuleumah"},{"SurahNumber":72,"VerseNumber":27,"Text":"Meulengkan rasul nyang Droeneuh rila Neuyue jak sigra Neuyue jak peugah 7 Di keu di likot geuh na soe jaga"},{"SurahNumber":72,"VerseNumber":28,"Text":"Mangat deuh nyata peutroh risalah Ka lheuh geupeutroh peurintah Tuhan k Teuma di Tuhan Neuteupue sudah Seun lingka gopnyan bandum Neuteupue Neubileung keudroe bandum peurintah"}]}