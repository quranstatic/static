{"Id":365,"LanguageCodes":["tg","tgk"],"Name":"tgk-abdolmohammaday","Author":"Abdolmohammad Ayati","Language":"Tajik","Description":"Tajik","Direction":"ltr","Source":"http://tanzil.net","Translations":[{"SurahNumber":50,"VerseNumber":1,"Text":"Қоф. Қасам ба ин Қуръони арҷманд"},{"SurahNumber":50,"VerseNumber":2,"Text":"Ки дар тааҷҷуб шуданд, аз ин ки аз миёни худашон бимдиҳандае сӯяшон омад, ва кофирон гуфтанд: «Ин чизе аҷиб аст"},{"SurahNumber":50,"VerseNumber":3,"Text":"Оё замоне, ки мурдему хок шудем, дигар бор зинда мешавем? Ин бозгаште мухол (номумкин) аст!»"},{"SurahNumber":50,"VerseNumber":4,"Text":"Мо медонем, ки хок чӣ гуна аз (ҷасадҳои) онҳо кам мекунад. Ва китобе, ки ҳама чиз дар он нигаҳдорӣ шуда, назди Мост"},{"SurahNumber":50,"VerseNumber":5,"Text":"Оре, онҳо сухани ростеро, ки бар онҳо омада буд, дурӯғ шумурданд. Пас дар коре шӯрида афтоданд"},{"SurahNumber":50,"VerseNumber":6,"Text":"Оё ба ин осмон бар болои сарашон назар намекунашд, ки чӣ гуна онро бино кардаем ва оростаем ва ҳеҷ шикофе дар он нест"},{"SurahNumber":50,"VerseNumber":7,"Text":"Ва заминро густурдем ва дар он кӯҳҳои баланд афкандем ва аз ҳар гуна набототи хушманзар дар он рӯёнидем"},{"SurahNumber":50,"VerseNumber":8,"Text":"Бинише ва пандест барои ҳар бандае, ки ба Худо бозгардад"},{"SurahNumber":50,"VerseNumber":9,"Text":"Ва аз осмои обе пурбаракат фиристодем ва бо он боғҳову донаҳои даравшуданӣ рӯёнидем"},{"SurahNumber":50,"VerseNumber":10,"Text":"ва нахлҳои баланд бо хушаҳои барҳам чида"},{"SurahNumber":50,"VerseNumber":11,"Text":"то ризқи баидагон бошад ва бо он об сарзамини мурдаро зинда кардем. Баромадан аз гӯр низ чунин аст"},{"SurahNumber":50,"VerseNumber":12,"Text":"Пеш аз онҳо қавми Нӯҳ ва асҳоби Рас ва Самуд такзиб карда (дурӯғ бароварда) буданд"},{"SurahNumber":50,"VerseNumber":13,"Text":"ва қавми Оду Фиръавн ва қавми Лут"},{"SurahNumber":50,"VerseNumber":14,"Text":"ва асҳоби Айка ва қавми Туббаъ ҳама паёмбаронро дурӯғ шумурданд ва сазовори ваъдаи азоби Ман шуданд"},{"SurahNumber":50,"VerseNumber":15,"Text":"Оё аз офариниши нахустин оҷиз шуда будем? На онҳо дар офариниши тоза дар шакканд"},{"SurahNumber":50,"VerseNumber":16,"Text":"Мо одамиро офаридаем ва аз васвасаҳои нафси ӯ огоҳ ҳастем, зеро аз раги гарданаш ба ӯ наздиктарем"},{"SurahNumber":50,"VerseNumber":17,"Text":"Ҳангоме ки он ду фариштаи фарогиранда дар ҷониби росту ҷониби чапи ӯ нишастаанд, ҳар чизро фаро мегиранд"},{"SurahNumber":50,"VerseNumber":18,"Text":"Ҳар каломе ки мегӯяд, албатта дар канори ӯ нозиру нависандае ҳозир аст"},{"SurahNumber":50,"VerseNumber":19,"Text":"Ба ростӣ, ки беҳушии марг фаро мерасад. Ин аст он чӣ аз он мегурехтӣ"},{"SurahNumber":50,"VerseNumber":20,"Text":"Ва дар сур дамида мешавад, Ин аст, рӯзи ваъдаҳои азоб"},{"SurahNumber":50,"VerseNumber":21,"Text":"Ҳар касе меояд ва бо ӯ касест, ки меронадаш ва касест, ки барояш шоҳидӣ медиҳад"},{"SurahNumber":50,"VerseNumber":22,"Text":"Ту аз ин ғофил будӣ. Мо парда аз баробарат бардоштем ва имрӯз чашмонат тезбин шудааст"},{"SurahNumber":50,"VerseNumber":23,"Text":"Фариштаи (муваккали) ӯ гӯяд: «Ин аст он чӣ ман омода кардаам»"},{"SurahNumber":50,"VerseNumber":24,"Text":"Ҳар ношукри саркашро ба ҷаҳаннам бияндозед"},{"SurahNumber":50,"VerseNumber":25,"Text":"он ки аз бахшиш бахилӣ кард ва таҷовузкор буд ва шак меовард"},{"SurahNumber":50,"VerseNumber":26,"Text":"он ки бо Худои як то худои дигаре қарор дод. Пас ба азоби сахташ бипартоед"},{"SurahNumber":50,"VerseNumber":27,"Text":"Ҳамнишини ӯ гӯяд: «Эй Парвардигори мо, ман ӯро ба саркашӣ водор накардам, балки ӯ худ, сахт дар гумроҳӣ буд»"},{"SurahNumber":50,"VerseNumber":28,"Text":"Мегӯяд: «Назди Ман муҷодала накунед. Ман пеш аз ин бо шумо сухан аз азоб гуфта будам"},{"SurahNumber":50,"VerseNumber":29,"Text":"Ваъдаи Ман дигаргун намешавад ва Ман ба бандагон зулм намекунам»"},{"SurahNumber":50,"VerseNumber":30,"Text":"Рӯзе, ки ҷаҳаннамро мегӯем: «Оё пур шудаӣ?» Мегӯяд: «Оё ҳеҷ зиёдатӣ ҳаст?»"},{"SurahNumber":50,"VerseNumber":31,"Text":"Ва биҳиштро барои парҳезгорон наздик биёваранд, то аз он дур набошанд"},{"SurahNumber":50,"VerseNumber":32,"Text":"Ин ҳамон чизест, ки ба ҳар тавбакунащдаи парҳезгоре ваъдааш дода буданд"},{"SurahNumber":50,"VerseNumber":33,"Text":"Онҳоеро, ки дар ниҳон аз Худои раҳмон метарсанд ва бо диле тавбакор омадаанд"},{"SurahNumber":50,"VerseNumber":34,"Text":"Гӯянд: «Дар амон аз ҳар азобе ба биҳишт дохил шавед. Ин рӯз рӯзи ҷовидонист»"},{"SurahNumber":50,"VerseNumber":35,"Text":"Дар он ҷо ҳар чӣ бихоҳанд, ҳаст ва бештар аз он назди Мо ҳаст"},{"SurahNumber":50,"VerseNumber":36,"Text":"Пеш аз онҳо чӣ бисёр мардумеро, ки боқувваттар буданд ва дар шаҳрҳо сайру ҷустуҷӯ мекарданд, ба ҳалокат овардаем. Оё роҳи гурезе ҳаст"},{"SurahNumber":50,"VerseNumber":37,"Text":"Дар ин сухан барои соҳибдилон ё онон, ки бо ҳузур гӯш меандозанд, андарзест (пандест)"},{"SurahNumber":50,"VerseNumber":38,"Text":"Мо осмонҳову замин, ва он чиро миёни онҳост, дар шаш рӯз офаридем ва ҳеҷ хастагӣ ба Мо нарасид"},{"SurahNumber":50,"VerseNumber":39,"Text":"Дар баробари он чӣ мегӯянд, пойдорӣ кун ва дар ситоиши Парвардигорат пеш аз баромадани офтоб ва пеш аз фаромадани он тасбеҳ гӯй"},{"SurahNumber":50,"VerseNumber":40,"Text":"Ва низ дар порае аз шаб ва баъд аз ҳар саҷда ӯро тасбеҳ гӯй"},{"SurahNumber":50,"VerseNumber":41,"Text":"Ва он гоҳ ки мунодӣ (нидокунанда, Исрофил) аз маконе наздик нидо медиҳад, гӯш фаро дор"},{"SurahNumber":50,"VerseNumber":42,"Text":"Рӯзе, ки он овози сахтро ба ҳақ мешунаванд, он рӯз рӯзи берун шудан аз гӯр аст"},{"SurahNumber":50,"VerseNumber":43,"Text":"Мо зинда мекунем ва мемиронем ва бозгашт назди Мост"},{"SurahNumber":50,"VerseNumber":44,"Text":"Рӯзе, ки замин бишкофад ва онҳо ба шитоб берун оянд ва ин ҷамъоварӣ барои Мо осон аст"},{"SurahNumber":50,"VerseNumber":45,"Text":"Мо ба он чӣ мегӯянд, донотарем ва ту ба онҳо зӯр намегӯӣ. Пас ҳар киро аз ваъдаи азоби Ман метарсад, ба Қуръон панд деҳ"}]}