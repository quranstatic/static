{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":54,"VerseNumber":1,"Text":"ప్రళయ ఘడియ దగ్గరపడింది. చంద్రుడు చీలిపోయాడు"},{"SurahNumber":54,"VerseNumber":2,"Text":"ఒకవేళ వీళ్ళు ఏదైనా మహిమను చూసినా, దాన్నుండి ముఖం త్రిప్పుకుంటారు. “పూర్వం నుండి జరుగుతూ వస్తున్న మాయాజాలమే కదా ఇది!” అనంటారు"},{"SurahNumber":54,"VerseNumber":3,"Text":"వీళ్ళు ధిక్కరించారు. తమ మనోవాంఛల వెనుకపోయారు. అయితే ప్రతి విషయానికి ఒక సమయం నిర్ధారితమై ఉంది"},{"SurahNumber":54,"VerseNumber":4,"Text":"నిశ్చయంగా వారివద్దకు ఎన్నో వార్తలొచ్చాయి. వాటిలో మందలింపుతో కూడిన హితోపదేశం ఉంది"},{"SurahNumber":54,"VerseNumber":5,"Text":"సంపూర్ణ వివేకం ఉంది. కాని ఆ హెచ్చరికలు కూడా వారికెలాంటి ప్రయోజనం చేకూర్చలేదు"},{"SurahNumber":54,"VerseNumber":6,"Text":"కనుక (ఓ ప్రవక్తా!) నువ్వు వారిని వదలిపెట్టు. పిలిచేవాడు భరించశక్యం కాని విషయం వైపు పిలిచిననాడు"},{"SurahNumber":54,"VerseNumber":7,"Text":"వారు కళ్ళు వంచుకుని గోరీల నుండి లేచి చెల్లాచెదురైన మిడుతల దండు వలే వస్తారు"},{"SurahNumber":54,"VerseNumber":8,"Text":"తమను పిలిచేవాని వైపు పరుగెత్తుకుంటూ వస్తారు. అప్పుడు అవిశ్వాసులు “ఇది చాలా గడ్డు రోజు” అనంటారు"},{"SurahNumber":54,"VerseNumber":9,"Text":"వారికి పూర్వం నూహ్ జాతి వారు కూడా (తమ ప్రవక్తను) ధిక్కరించారు. వారు మా దాసుణ్ణి త్రోసిపుచ్చి, అతణ్ణి “పిచ్చోడ”న్నారు. అతణ్ణి విదిలించారు"},{"SurahNumber":54,"VerseNumber":10,"Text":"అప్పుడతను, “నేను ఆశక్తుణ్ణి అయిపోయాను. కాబట్టి నీవు నాకు సహాయం చెయ్యి” అంటూ తన ప్రభువును మొరపెట్టుకున్నాడు"},{"SurahNumber":54,"VerseNumber":11,"Text":"అప్పుడు మేము ఉధృతంగా నీటిని కురిపించేలా ఆకాశ ద్వారాలను తెరచి వేశాము"},{"SurahNumber":54,"VerseNumber":12,"Text":"మరి భూమి నుండి కూడా నీటి ఊటలు పొంగిపొరలేలా చేశాము. నిర్ణయించబడిన పనిని పూర్తిచేయటానికి (రెండు) నీళ్ళు కలిశాయి"},{"SurahNumber":54,"VerseNumber":13,"Text":"మరి మేమతన్ని పలకలు, మేకులు గల దానిలో ఎక్కించాము"},{"SurahNumber":54,"VerseNumber":14,"Text":"అది మా కనుల ముందరే పయనించసాగింది – త్రోసిపుచ్చబడినవానికి ప్రతిఫలంగా"},{"SurahNumber":54,"VerseNumber":15,"Text":"నిశ్చయంగా మేము ఈ సంఘటనను ఒక సూచనగా మిగిల్చి ఉంచాము. మరి హితబోధను గ్రహించే వాడెవడైనా ఉన్నాడా"},{"SurahNumber":54,"VerseNumber":16,"Text":"నా శిక్ష, నా హెచ్చరికలు ఎలా ఉండినవో చెప్పండి"},{"SurahNumber":54,"VerseNumber":17,"Text":"నిశ్చయంగా మేము ఖుర్ఆన్ ను అర్ధం చేసుకోవటానికి గాను సులభతరం చేశాము. మరి (దీనిద్వారా) హితబోధను గ్రహించేవాడెవడైనా ఉన్నాడా"},{"SurahNumber":54,"VerseNumber":18,"Text":"ఆద్ జాతి వారు (కూడా) ధిక్కరించారు. మరి నా శిక్ష, నా హెచ్చరికలు ఎలా ఉండినాయో (చూశారుగా)"},{"SurahNumber":54,"VerseNumber":19,"Text":"మేము వారిపై నిరంతరంగా వీచే ప్రచండమైన పెనుగాలిని ఒకానొక దుర్దినాన పంపాము"},{"SurahNumber":54,"VerseNumber":20,"Text":"అది ఆ జనులను, కూకటివ్రేళ్ళతో పెకలించబడిన ఖర్జూరపు బోదెలవలె అమాంతం లేపి పడవేసేది"},{"SurahNumber":54,"VerseNumber":21,"Text":"మరి నా శిక్ష, నా హెచ్చరిక ఎలా ఉండింది? (చూశారుగా)"},{"SurahNumber":54,"VerseNumber":22,"Text":"నిశ్చయంగా మేము ఖుర్ఆన్ ను అర్ధం చేసుకునేందుకుగాను సులభతరం చేశాము. మరి (దీనిద్వారా) హితబోధను గ్రహించేవాడెవడైనా ఉన్నాడా"},{"SurahNumber":54,"VerseNumber":23,"Text":"సమూదు జాతి వారు (కూడా) హెచ్చరించేవారిని ధిక్కరించారు"},{"SurahNumber":54,"VerseNumber":24,"Text":"“ఏమిటీ, మనలోని ఒక మానవుణ్ణి మనం అనుసరించాలా? ఒకవేళ అదే గనక జరిగితే మనం ముమ్మాటికీ పెడదారిపట్టి, పిచ్చిలో పడినట్లే"},{"SurahNumber":54,"VerseNumber":25,"Text":"“ఏమిటీ, మనం ఇంతమందిమి ఉండగా మన మధ్యన కేవలం అతనొక్కడికే బోధన (వహీ) పంపబడిందా? లేదు, అతను బీరాలు పోతున్న అబద్ధాల రాయుడు” అన్నారు"},{"SurahNumber":54,"VerseNumber":26,"Text":"అబద్ధాల రాయుడు, బడాయిని చాటుకునేవాడెవడో రేపు అందరూ తెలుసుకుంటారు"},{"SurahNumber":54,"VerseNumber":27,"Text":"వీళ్ళను పరీక్షించటానికి మేము ఒక ఆడ ఒంటెను పంపిస్తున్నాము. కాబట్టి (ఓ సాలెహ్!) నువ్వు వీళ్ళ (పరిణామం) కోసం ఎదురు చూస్తూ ఉండు. కాస్త ఓపిక పట్టు"},{"SurahNumber":54,"VerseNumber":28,"Text":"అయితే వాళ్ళ మధ్య నీళ్ళ పంపకం జరిగిందని, ప్రతి ఒక్కరూ (నీళ్ళ కోసం) తమ తమ వంతు ప్రకారం రావలసి ఉంటుందని వారికి తెలియజెయ్యి"},{"SurahNumber":54,"VerseNumber":29,"Text":"కాని వాళ్ళు మాత్రం తమ సహవాసిని పిలిచారు. వాడు (ఆడ ఒంటెపై) దాడి చేసి, దాని గిట్టల్ని నరికివేశారు"},{"SurahNumber":54,"VerseNumber":30,"Text":"ఇక నా శిక్ష ఎలా పడిందో, నా హెచ్చరిక ఎలా పరిణమించిందో (చూడండి)"},{"SurahNumber":54,"VerseNumber":31,"Text":"మేము వారిపై ఒకే ఒక కేకను వదిలాము. అంతే! వాళ్ళ పరిస్థితి కంచే నిర్మించేవాడు తొక్కివేసిన గడ్డి మాదిరిగా అయిపోయింది"},{"SurahNumber":54,"VerseNumber":32,"Text":"మేము ఖుర్ ఆన్ ను అర్థం చేసుకునేటందుకు ఎంతో సులభతరం చేశాము. (మరి (దీనిద్వారా) హితబోధను గ్రహించే వాడెవడైనా ఉన్నాడా"},{"SurahNumber":54,"VerseNumber":33,"Text":"లూత్ జాతి వారు (కూడా తమను) హెచ్చరించేవారిని ధిక్కరించారు"},{"SurahNumber":54,"VerseNumber":34,"Text":"మేము వారిపై రాళ్లు కురుపించే గాలిని పంపాము. అయితే లూత్ ఇంటివారిని మాత్రం (శిక్ష నుండి) మినహాయించాము. వాళ్ళను మేము రాత్రి వేకువజామున కాపాడాము –"},{"SurahNumber":54,"VerseNumber":35,"Text":"మా అనుగ్రహంతో! కృతజ్ఞతా భావం కలిగి ఉండే వారందరికీ మేమిలాగే (మంచి) ప్రతిఫలం ఇస్తూ ఉంటాము"},{"SurahNumber":54,"VerseNumber":36,"Text":"అతను (లూత్ ప్రవక్త) వారికి మా పట్టు గురించి ముందుగానే హెచ్చరించాడు. కాని వారు హెచ్చరికల విషయంలో (సందేహించి అతనితో) కయ్యానికి దిగారు"},{"SurahNumber":54,"VerseNumber":37,"Text":"అతన్నుండి అతని అతిథులను తీసుకోగోరి, అతణ్ణి దువ్వటం మొదలెట్టారు. అయితే మేము వారి కళ్ళు పోగొట్టాము. “నా శిక్ష, నా హెచ్చరికల రుచిచూడండి!” (అని వారితో అనటం జరిగింది)"},{"SurahNumber":54,"VerseNumber":38,"Text":"తెల తెల వారుతుండగానే స్థిరమైన శిక్ష వారిని అమాంతం కబళించింది"},{"SurahNumber":54,"VerseNumber":39,"Text":"కాబట్టి నా శిక్షను, నా హెచ్చరికను చవిచూడండి"},{"SurahNumber":54,"VerseNumber":40,"Text":"నిశ్చయంగా మేము ఖుర్ఆన్ ను హితబోధన నిమిత్తం సులభతరం చేశాము. మరి ఈ హితబోధనను గ్రహించే వాడెవడైనా ఉన్నాడా"},{"SurahNumber":54,"VerseNumber":41,"Text":"ఫిరౌనువారి వద్దకు కూడా హెచ్చరించేవారు వచ్చారు"},{"SurahNumber":54,"VerseNumber":42,"Text":"కాని వారు మా సూచనలన్నింటినీ ధిక్కరించారు. అందుచేత మేము వారిని మహాశక్తిమంతుడు, సర్వాధికారి పట్టుకున్నట్లే పట్టుకున్నాము"},{"SurahNumber":54,"VerseNumber":43,"Text":"(ఓ ఖురైషులారా!) మీలోని తిరస్కారులు (గతించిన) ఆ తిరస్కారులకంటే ఘనులా? లేక పూర్వపు గ్రంథాలలో మీ కోసం (మినహాయింపు) ఏదైనా వ్రాయబడి ఉందా"},{"SurahNumber":54,"VerseNumber":44,"Text":"లేక “మేము గెలుపొందే వర్గం వాళ్ళము” అని వారు ధీమాను వ్యక్తపరుస్తున్నారా"},{"SurahNumber":54,"VerseNumber":45,"Text":"(బాగా తెలుసుకోండి) త్వరలోనే ఆ వర్గం ఓడిపోతుంది. వారు వెన్ను చూపి పారిపోతారు"},{"SurahNumber":54,"VerseNumber":46,"Text":"పైగా వారికి వాగ్దానం చేయబడిన అసలు (పరాభవ) సమయమైతే ప్రళయమే. ఆ ఘడియ అత్యంత కఠినమైనది, చేదైనది"},{"SurahNumber":54,"VerseNumber":47,"Text":"నిశ్చయంగా అపరాధులు మార్గవిహినులయ్యారు. యాతనకు గురయ్యారు"},{"SurahNumber":54,"VerseNumber":48,"Text":"ఏ రోజున వారు తమ ముఖముల ఆధారంగా అగ్నిలోకి ఈడ్చబడతారో (ఆ రోజు) “నరకాగ్ని తాకిడి రుచిచూడండి” (అని వారితో అనబడుతుంది)"},{"SurahNumber":54,"VerseNumber":49,"Text":"నిశ్చయంగా, మేము ప్రతి వస్తువును ఒక (నిర్ణీత) ‘విధి’ ప్రకారం సృష్టించాము"},{"SurahNumber":54,"VerseNumber":50,"Text":"మా ఆజ్ఞ ఒక్కటి చాలు (అది అమల్లోకి రావటం అనేది) రెప్పపాటు కాలంలో జరిగిపోతుంది"},{"SurahNumber":54,"VerseNumber":51,"Text":"మేము (గతంలో) మీలాంటి వారినెందరినో తుదముట్టించి ఉన్నాము. మరి (దీని ద్వారా) నీతిని గ్రహించే వాడెవడైనా ఉన్నాడా"},{"SurahNumber":54,"VerseNumber":52,"Text":"వీళ్ళు చేసినదంతా కర్మల పత్రాలలో నమోదై ఉంది"},{"SurahNumber":54,"VerseNumber":53,"Text":"(అలాగే) ప్రతి చిన్న పెద్ద విషయం వ్రాయబడి ఉంది"},{"SurahNumber":54,"VerseNumber":54,"Text":"నిశ్చయంగా మాపట్ల భయభక్తులు కలవారు (స్వర్గ) వనాల, సెలయేరుల మధ్య ఉంటారు"},{"SurahNumber":54,"VerseNumber":55,"Text":"సర్వశక్తుడు అయిన రాజాధిరాజు (అల్లాహ్) దగ్గర సత్యంతో కూడిన, గౌరవప్రదమైన సదస్సులో ఉంటారు"}]}