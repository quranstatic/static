{"Id":163,"LanguageCodes":["fa","fas"],"Name":"fas-sayyedjalaloddi","Author":"Sayyed Jalaloddin Mojtabavi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":15,"VerseNumber":1,"Text":"الف، لام، را. اين است آيه‌هاى كتاب و قرآن روشن و روشن‌كننده"},{"SurahNumber":15,"VerseNumber":2,"Text":"چه بسا كسانى كه كافر شدند آرزو كنند كه كاش مسلمان بودند"},{"SurahNumber":15,"VerseNumber":3,"Text":"واگذارشان تا بخورند و برخوردار شوند و آرزو سرگرمشان كند، زودا كه بدانند"},{"SurahNumber":15,"VerseNumber":4,"Text":"و [مردم‌] هيچ شهرى را هلاك نكرديم مگر آنكه آن را نوشته‌اى- حكمى و سرنوشتى و زمانى- معلوم بود"},{"SurahNumber":15,"VerseNumber":5,"Text":"هيچ امتى از سرآمد خود نه پيشى گيرد و نه واپس افتد"},{"SurahNumber":15,"VerseNumber":6,"Text":"و گفتند: اى آن كسى كه قرآن بر او فرو آمده، همانا تو ديوانه‌اى"},{"SurahNumber":15,"VerseNumber":7,"Text":"اگر راست مى‌گويى، چرا فرشتگان را نزد ما نمى‌آرى؟"},{"SurahNumber":15,"VerseNumber":8,"Text":"ما فرشتگان را جز بحق فرو نفرستيم، و آنگاه ديگر [اين كافران‌] مهلت نيابند"},{"SurahNumber":15,"VerseNumber":9,"Text":"همانا ما اين ذكر- ياد و پند قرآن- را فرو فرستاديم، و هر آينه ما نگاهدار آنيم"},{"SurahNumber":15,"VerseNumber":10,"Text":"و هر آينه پيش از تو [فرستادگان خود را] در ميان گروه‌هاى پيشين فرستاديم"},{"SurahNumber":15,"VerseNumber":11,"Text":"و هيچ فرستاده‌اى نمى‌آمدشان مگر آنكه او را استهزاء مى‌كردند"},{"SurahNumber":15,"VerseNumber":12,"Text":"اينچنين آن"},{"SurahNumber":15,"VerseNumber":13,"Text":"[و حال آنكه‌] به آن ايمان نمى‌آورند، و آيين و روش پيشينيان [بر اين‌] رفته است [كه پيامبران را تكذيب و نعمت خداوند را ناسپاسى كنند]"},{"SurahNumber":15,"VerseNumber":14,"Text":"و اگر درى از آسمان بر آنان بگشاييم تا پيوسته در آن بالا روند [و قدرت و معجزات ما را بنگرند]،"},{"SurahNumber":15,"VerseNumber":15,"Text":"هر آينه گويند: چشمان ما را پوششى بر نهاده‌اند- ما را چشم‌بندى كرده‌اند-، بلكه ما گروهى جادوزده‌ايم"},{"SurahNumber":15,"VerseNumber":16,"Text":"و هر آينه در آسمان برجهايى پديد كرديم و آن را از بهر بينندگان بياراستيم"},{"SurahNumber":15,"VerseNumber":17,"Text":"و آن را از [ورود] هر شيطان رانده‌شده‌اى نگاه داشتيم"},{"SurahNumber":15,"VerseNumber":18,"Text":"مگر آن كه دزدانه سخنى بشنود، كه شهابى روشن و آشكار دنبالش كند"},{"SurahNumber":15,"VerseNumber":19,"Text":"و زمين را گسترديم و در آن كوه‌هاى استوار افكنديم و در آن از هر چيز سنجيده و به اندازه رويانيديم"},{"SurahNumber":15,"VerseNumber":20,"Text":"و در آن براى شما و آنها كه شما روزى‌دهنده آنها نيستيد- پرندگان و حيوانات وحشى- اسباب زندگى و روزى قرار داديم"},{"SurahNumber":15,"VerseNumber":21,"Text":"و هيچ چيزى نيست مگر آنكه گنجينه‌هاى آن نزد ماست، و آن را جز به اندازه معلوم فرو نمى‌فرستيم"},{"SurahNumber":15,"VerseNumber":22,"Text":"و ما بادها را بارداركننده [درختان‌] فرستاديم، و از آسمان آبى فروفرستاده شما را از آن سيراب ساختيم و شما ذخيره‌كننده و نگاهدار آن نيستيد"},{"SurahNumber":15,"VerseNumber":23,"Text":"و هر آينه ما زنده مى‌كنيم و مى‌ميرانيم و ما ميراث برانيم- پس از شما همه چيز در اختيار ماست"},{"SurahNumber":15,"VerseNumber":24,"Text":"و هر آينه ما پيشينيان شما را مى‌دانيم و پسينيان را هم مى‌دانيم"},{"SurahNumber":15,"VerseNumber":25,"Text":"و همانا پروردگار تو [هنگام رستاخيز] آنان را برانگيزد و فراهم آرد، كه او استواركار و داناست"},{"SurahNumber":15,"VerseNumber":26,"Text":"و هر آينه آدمى را از گلى خشك برآمده از لجنى بويناك آفريديم"},{"SurahNumber":15,"VerseNumber":27,"Text":"و پريان را پيش از آن از آتش سوزان بى‌دود و نفوذكننده آفريديم"},{"SurahNumber":15,"VerseNumber":28,"Text":"و [ياد كن‌] آنگاه كه پروردگار تو فرشتگان را گفت كه همانا من آفريننده‌ام آدميى را از گلى خشك برآمده از لجنى بويناك"},{"SurahNumber":15,"VerseNumber":29,"Text":"پس چون اندام او را درست و آراسته كردم و از روح خويش در او دميدم او را سجده‌كنان درافتيد"},{"SurahNumber":15,"VerseNumber":30,"Text":"پس فرشتگان همگى سجده كردند،"},{"SurahNumber":15,"VerseNumber":31,"Text":"مگر ابليس كه سر باز زد از اينكه با سجده‌كنان باشد"},{"SurahNumber":15,"VerseNumber":32,"Text":"[خداى‌] گفت: اى ابليس، تو را چيست كه با سجده‌كنان نباشى؟"},{"SurahNumber":15,"VerseNumber":33,"Text":"گفت: من نه آنم كه براى بشرى كه او را از گِلى خشك برآمده از لجنى بويناك آفريده‌اى سجده كنم"},{"SurahNumber":15,"VerseNumber":34,"Text":"گفت: پس از آنجا بيرون رو كه تو رانده‌اى"},{"SurahNumber":15,"VerseNumber":35,"Text":"و همانا تا روز پاداش و كيفر بر تو لعنت است"},{"SurahNumber":15,"VerseNumber":36,"Text":"گفت: خداوندا، پس مرا تا روزى كه برانگيخته مى‌شوند مهلت ده"},{"SurahNumber":15,"VerseNumber":37,"Text":"گفت: تو از مهلت‌يافتگانى"},{"SurahNumber":15,"VerseNumber":38,"Text":"تا روز آن هنگام دانسته"},{"SurahNumber":15,"VerseNumber":39,"Text":"گفت: خداوندا، به سبب آنكه مرا به راه هلاكت افكندى هر آينه در زمين [باطل را] در نظرشان مى‌آرايم- آنان را خواهم فريفت- و همگيشان را به راه هلاكت مى‌برم،"},{"SurahNumber":15,"VerseNumber":40,"Text":"مگر آن بندگانت، از ميان آنان، كه پاك و ويژه و برگزيده تو باشند"},{"SurahNumber":15,"VerseNumber":41,"Text":"[خداى‌] گفت: اين راهى است راست كه [نگاهداشت آن‌] بر من است"},{"SurahNumber":15,"VerseNumber":42,"Text":"همانا تو را بر بندگان [ويژه‌] من دستيابى و چيرگى نيست، مگر روندگان راه هلاكت كه تو را پيروى كنند"},{"SurahNumber":15,"VerseNumber":43,"Text":"و همانا دوزخ وعده‌گاه همه آنهاست"},{"SurahNumber":15,"VerseNumber":44,"Text":"آن را هفت در است كه هر درى را بخشى جداگانه از آنان"},{"SurahNumber":15,"VerseNumber":45,"Text":"همانا پرهيزگاران در بوستانها و چشمه‌سارهايند"},{"SurahNumber":15,"VerseNumber":46,"Text":"[گويندشان:] به سلامت و ايمنى در آنها در آييد"},{"SurahNumber":15,"VerseNumber":47,"Text":"و هر بدخواهى و كينه‌اى كه در سينه‌هاشان بود بركنديم برادرانى بر تخت هايى روياروى هم‌اند"},{"SurahNumber":15,"VerseNumber":48,"Text":"در آنجا رنجى بديشان نرسد و از آنجا بيرونشان نكنند"},{"SurahNumber":15,"VerseNumber":49,"Text":"بندگانم را خبر ده كه من آمرزگار و مهربانم"},{"SurahNumber":15,"VerseNumber":50,"Text":"و اينكه عذاب من عذاب دردناك است"},{"SurahNumber":15,"VerseNumber":51,"Text":"و آنان را از مهمانان ابراهيم خبر ده"},{"SurahNumber":15,"VerseNumber":52,"Text":"آنگاه كه بر او در آمدند و سلام گفتند. [ابراهيم‌] گفت: ما از شما هراسانيم"},{"SurahNumber":15,"VerseNumber":53,"Text":"گفتند: مترس، ما تو را به پسرى دانا مژده مى‌دهيم"},{"SurahNumber":15,"VerseNumber":54,"Text":"گفت: آيا مرا با آنكه پيرى به من رسيده مژده مى‌دهيد؟ به چه چيز مژده مى‌دهيد؟"},{"SurahNumber":15,"VerseNumber":55,"Text":"گفتند: تو را درست مژده داديم، پس از نوميدان مباش"},{"SurahNumber":15,"VerseNumber":56,"Text":"گفت: جز گمراهان چه كسى از رحمت پروردگار خويش نوميد مى‌شود؟"},{"SurahNumber":15,"VerseNumber":57,"Text":"گفت: اى فرستادگان، كار شما چيست؟"},{"SurahNumber":15,"VerseNumber":58,"Text":"گفتند: ما به سوى گروهى بزهكار فرستاده شده‌ايم"},{"SurahNumber":15,"VerseNumber":59,"Text":"مگر خاندان لوط، كه همگيشان را رهاننده‌ايم،"},{"SurahNumber":15,"VerseNumber":60,"Text":"جز زن او، كه مقدّر كرده‌ايم كه از ماندگان باشد [و هلاك شود]"},{"SurahNumber":15,"VerseNumber":61,"Text":"پس چون فرستادگان به نزد خاندان لوط آمدند،"},{"SurahNumber":15,"VerseNumber":62,"Text":"[لوط] گفت: شما گروهى ناشناخته و بيگانه‌ايد"},{"SurahNumber":15,"VerseNumber":63,"Text":"گفتند: بلكه تو را چيزى آورده‌ايم كه در باره آن شك مى‌كردند- يعنى عذاب"},{"SurahNumber":15,"VerseNumber":64,"Text":"و تو را [خبر] راست و درست آورده‌ايم و ما راستگويانيم"},{"SurahNumber":15,"VerseNumber":65,"Text":"پس به پاسى از شب خاندان خويش را بيرون بر و خود از پى آنها روانه شو، و هيچ يك از شما به واپس ننگرد، و به آنجا كه فرمانتان دهند برويد"},{"SurahNumber":15,"VerseNumber":66,"Text":"و آن كار را به او وحى كرديم- يا خبر داديم- كه بيخ و بنياد آنان هنگامى كه بامداد كنند بريده و بركنده خواهد شد"},{"SurahNumber":15,"VerseNumber":67,"Text":"و اهل آن شهر شادى‌كنان بيامدند"},{"SurahNumber":15,"VerseNumber":68,"Text":"گفت: اينها مهمانان من‌اند، مرا رسوا مكنيد"},{"SurahNumber":15,"VerseNumber":69,"Text":"و از خدا بترسيد و مرا شرمنده مسازيد"},{"SurahNumber":15,"VerseNumber":70,"Text":"گفتند: مگر ما تو را از [ميزبانى و حمايت‌] مردمان باز نداشته بوديم؟"},{"SurahNumber":15,"VerseNumber":71,"Text":"گفت: اينان دختران من‌اند- مى‌توانيد با آنان ازدواج كنيد- اگر مى‌خواهيد كارى بكنيد- يعنى اگر قصد زناشويى داريد"},{"SurahNumber":15,"VerseNumber":72,"Text":"به جان تو سوگند كه آنها در مستى و گمراهى خويش سرگشته و كوردل مى‌شدند"},{"SurahNumber":15,"VerseNumber":73,"Text":"پس هنگام برآمدن آفتاب بانگ هولناك كشنده بگرفتشان"},{"SurahNumber":15,"VerseNumber":74,"Text":"آنگاه آن شهر را زير و رو كرديم و بر آنها سنگهايى از سجيل- سنگ گِل، كلوخى از سنگ و گِل- باريديم"},{"SurahNumber":15,"VerseNumber":75,"Text":"هر آينه در اين [داستان‌] هوشمندان را نشانه‌ها و عبرتهاست"},{"SurahNumber":15,"VerseNumber":76,"Text":"و آن شهر- سدوم- هنوز بر سر راهى است كه بر جاى مانده است- كاروانيان در آن رفت‌وآمد دارند"},{"SurahNumber":15,"VerseNumber":77,"Text":"و هر آينه مؤمنان را در آن نشانه‌اى و عبرتى است"},{"SurahNumber":15,"VerseNumber":78,"Text":"و همانا مردم ايكه- قوم شُعيب- ستمكار بودند"},{"SurahNumber":15,"VerseNumber":79,"Text":"پس، از آنان كين ستانديم و هر آينه آن دو شهر- شهر لوط و شهر شعيب- بر رهگذرى آشكار و هويداست"},{"SurahNumber":15,"VerseNumber":80,"Text":"و هر آينه مردم حِجر- ثمود، قوم صالح- فرستادگان را دروغگو شمردند"},{"SurahNumber":15,"VerseNumber":81,"Text":"و نشانه‌هاى خود را به آنان داديم پس، از آنها رو گردانيدند"},{"SurahNumber":15,"VerseNumber":82,"Text":"و از كوه‌ها خانه‌ها مى‌تراشيدند در حالى كه ايمن و آسوده بودند"},{"SurahNumber":15,"VerseNumber":83,"Text":"پس بانگ عذاب هنگامى كه به بامداد در آمدند بگرفتشان"},{"SurahNumber":15,"VerseNumber":84,"Text":"و آنچه مى‌كردند هيچ سودشان نداشت- عذاب را از آنان باز نداشت"},{"SurahNumber":15,"VerseNumber":85,"Text":"و ما آسمان و زمين و آنچه را كه ميان آنهاست جز براستى و درستى نيافريديم، و قيامت هر آينه آينده است، پس درگذر، درگذشتن نيكو"},{"SurahNumber":15,"VerseNumber":86,"Text":"همانا پروردگار تو هموست آفريدگار دانا"},{"SurahNumber":15,"VerseNumber":87,"Text":"و هر آينه تو را «سبع المثانى» و قرآن بزرگ [قدر] داديم"},{"SurahNumber":15,"VerseNumber":88,"Text":"چشمان خويش را به آنچه گروه‌هايى از آنان- كافران- را بدان برخوردارى داديم مگشاى- به دنيا داران منگر-، و بر آنان اندوه مخور [كه چرا ايمان نمى آورند] و بال خويش براى مؤمنان فرودآر- مؤمنان را فروتن باش، يا با ايشان به نرمى و مدارا زندگانى كن"},{"SurahNumber":15,"VerseNumber":89,"Text":"و بگو: همانا من بيم‌دهنده آشكارم [به عذابى كه بر شما فرود آيد]،"},{"SurahNumber":15,"VerseNumber":90,"Text":"آن سان كه [عذابى‌] بر بخش‌كنندگان فروفرستاديم"},{"SurahNumber":15,"VerseNumber":91,"Text":"آنها كه قرآن را پاره‌ها كردند- به سحر و شعر و كهانت و افسانه‌هاى پيشينيان نسبت دادند"},{"SurahNumber":15,"VerseNumber":92,"Text":"به پروردگارت سوگند كه همگيشان را بازخواست مى‌كنيم،"},{"SurahNumber":15,"VerseNumber":93,"Text":"از آنچه مى‌كردند"},{"SurahNumber":15,"VerseNumber":94,"Text":"پس آنچه را بدان فرمان يافتى آشكار كن و از مشركان روى بگردان"},{"SurahNumber":15,"VerseNumber":95,"Text":"هر آينه ما تو را از استهزا كنندگان كفايت كرديم"},{"SurahNumber":15,"VerseNumber":96,"Text":"آنان كه با خداى يكتا خدايى ديگر گيرند، پس زودا كه [سرانجام گمراهى و كيفر خويش‌] بدانند"},{"SurahNumber":15,"VerseNumber":97,"Text":"و هر آينه ما مى‌دانيم كه سينه‌ات بدانچه مى‌گويند تنگ مى‌گردد"},{"SurahNumber":15,"VerseNumber":98,"Text":"پس پروردگارت را با سپاس و ستايش به پاكى ياد كن و از سجده آرندگان باش"},{"SurahNumber":15,"VerseNumber":99,"Text":"و پروردگارت را پرستش كن تا آنگاه كه تو را يقين- مرگ- فرا رسد"}]}