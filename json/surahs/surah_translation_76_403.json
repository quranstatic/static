{"Id":403,"LanguageCodes":["tr","tur"],"Name":"tur-fizilalilkuran","Author":"Fizilal Il Kuran","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":76,"VerseNumber":1,"Text":"İnsan, anılmaya değer bir varlık olmadan önce uzun yıllar geçti, öyle değil mi"},{"SurahNumber":76,"VerseNumber":2,"Text":"Biz insanı sınavdan geçirmek amacı ile karışım nitelikli bir sıvı damlasından yarattık. Bunun için onu işitme ve görme yetenekleri ile donattık"},{"SurahNumber":76,"VerseNumber":3,"Text":"Biz ona yolu gösterdik. Artık ister şükreder isterse nankör olur"},{"SurahNumber":76,"VerseNumber":4,"Text":"Biz kafirler için zincirler, kelepçeler ve çılgın alevli cehennem hazırladık"},{"SurahNumber":76,"VerseNumber":5,"Text":"İyiler kâfur karışımlı bir içeceği tastan içerler"},{"SurahNumber":76,"VerseNumber":6,"Text":"Bu Allah´ın iyi kullarının istedikleri yere akmasını sağlayarak içebilecekleri bir pınardır"},{"SurahNumber":76,"VerseNumber":7,"Text":"Onlar verdikleri sözleri tutarlar ve kötülüğü yaygın günden korkarlar"},{"SurahNumber":76,"VerseNumber":8,"Text":"Onlar içleri çektiği halde yemeklerini yoksullara, yetimlere ve tutsaklara yedirirler"},{"SurahNumber":76,"VerseNumber":9,"Text":"Yemek ikram ederken derler ki; «Biz size sırf Allah rızası için yemek veriyoruz. Sizden karşılık ya da teşekkür beklemiyoruz.»"},{"SurahNumber":76,"VerseNumber":10,"Text":"Çünkü biz asık suratlı ve çetin bir günde Rabbimizden korkarız"},{"SurahNumber":76,"VerseNumber":11,"Text":"Allah da onları o günün kötülüğünden korur, yüzlerine parlaklık ve gönüllerine sevinç sunar"},{"SurahNumber":76,"VerseNumber":12,"Text":"Sabretmelerinin karşılığında kendilerini cennetle ve ipekli elbiselerle ödüllendirir"},{"SurahNumber":76,"VerseNumber":13,"Text":"Koltuklara kurulurlar. Orada ne yakıcı güneş, ne de dondurucu soğuk görürler"},{"SurahNumber":76,"VerseNumber":14,"Text":"Ağaçların gölgeleyici saçakları başlarına yakın alçaklıkta ve meyvalarının devşirilmesi son derece kolay olur"},{"SurahNumber":76,"VerseNumber":15,"Text":"Onlara gümüş tabaklarla ve saydam kadehlerle servis yapılır"},{"SurahNumber":76,"VerseNumber":16,"Text":"Bu gümüşten saydam kadehlerin büyüklükleri ihtiyaçlarına göre belirlenmiştir"},{"SurahNumber":76,"VerseNumber":17,"Text":"Onlara orada taslar içinde zencefil karışımlı içecekler sunulur"},{"SurahNumber":76,"VerseNumber":18,"Text":"Bu «selsebil» adı verilen bir cennet pınarıdır"},{"SurahNumber":76,"VerseNumber":19,"Text":"Onlara hiç ölmeyecek gençler hizmet ederler. Bu gençleri görsen, ortalığa saçılmış birer inci sanırsın"},{"SurahNumber":76,"VerseNumber":20,"Text":"Nereye baksan bir nimet ve büyük bir saltanat görürsün"},{"SurahNumber":76,"VerseNumber":21,"Text":"Üzerlerinde ince, yeşil ipekten ve atlastan elbiseler vardır, bileklerine gümüş bilezikler takılmıştır. Rabbleri onlara temiz içecekler sunmuştur"},{"SurahNumber":76,"VerseNumber":22,"Text":"Bütün bunlar iyiliklerinizin karşılığıdır, çabalarınız, hoşnutluğumuzu kazanmıştır"},{"SurahNumber":76,"VerseNumber":23,"Text":"Ey Muhammed, bu ´Kur´an´ı sana indiren biziz"},{"SurahNumber":76,"VerseNumber":24,"Text":"Rabbin hükmünü verinceye dek sabret, onların günahkârlarının ve inatçı inkârcılarının sözlerine uyma"},{"SurahNumber":76,"VerseNumber":25,"Text":"Sabah ve akşam Rabbinin adını an"},{"SurahNumber":76,"VerseNumber":26,"Text":"Gecenin bir bölümünde O´na secde et, geceleri O´nu uzun uzun tesbih et"},{"SurahNumber":76,"VerseNumber":27,"Text":"Bu adamlar şu geçici dünyayı severler ve önlerindeki o zorlu günü gözardı ederler"},{"SurahNumber":76,"VerseNumber":28,"Text":"Onları yaratan ve vücutlarına biçim veren biziz. İstediğimiz zaman onları benzerleri ile değiştiririz"},{"SurahNumber":76,"VerseNumber":29,"Text":"Bu bir hatırlatmadır. İsteyen Rabbine giden yolu tutar"},{"SurahNumber":76,"VerseNumber":30,"Text":"Allah dilemedikçe siz bir şey dileyemezsiniz. Hiç kuşkusuz Allah herşeyi bilir ve her işi yerinde yapar"},{"SurahNumber":76,"VerseNumber":31,"Text":"O dilediklerini rahmetinin kapsamı altına Alır. Zalimlere gelince O, onlar için acıklı bir azap hazırlamıştır"}]}