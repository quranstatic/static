{"Id":365,"LanguageCodes":["tg","tgk"],"Name":"tgk-abdolmohammaday","Author":"Abdolmohammad Ayati","Language":"Tajik","Description":"Tajik","Direction":"ltr","Source":"http://tanzil.net","Translations":[{"SurahNumber":83,"VerseNumber":1,"Text":"Вой бар камфурӯшон"},{"SurahNumber":83,"VerseNumber":2,"Text":"онон, ки чун аз мардум кайл (паймона) меситонанд, онро пур мекунанд"},{"SurahNumber":83,"VerseNumber":3,"Text":"ва чун барои мардум мепаймоянд ё бармекашанд, аз он кам мекунанд"},{"SurahNumber":83,"VerseNumber":4,"Text":"Оё инҳо намедонанд, ки зинда мешаванд"},{"SurahNumber":83,"VerseNumber":5,"Text":"дар он рӯзи бузург"},{"SurahNumber":83,"VerseNumber":6,"Text":"Рӯзе, ки мардум ба пешгоҳи Парвардигори ҷаҳониён меистанд"},{"SurahNumber":83,"VerseNumber":7,"Text":"Ҳаққо, ки албатта аъмоли бадкорон навишташуда дар сиҷҷин аст"},{"SurahNumber":83,"VerseNumber":8,"Text":"Ту чӣ медонӣ, ки сиҷҷин чист"},{"SurahNumber":83,"VerseNumber":9,"Text":"Китобест навишта"},{"SurahNumber":83,"VerseNumber":10,"Text":"Дар он рӯз вой бар такзибкунандагон (дурӯғбарорандагон)"},{"SurahNumber":83,"VerseNumber":11,"Text":"онон, ки рӯзи ҷазоро дурӯғ меҳисобанд"},{"SurahNumber":83,"VerseNumber":12,"Text":"Ва он рӯзро фақат аз ҳад гузарандаи гуноҳкор дурӯғ меҳисобад"},{"SurahNumber":83,"VerseNumber":13,"Text":"Чун оёти Мо бар ӯ хонда шуд, гуфт: «Афсонаҳои пешиниён аст!»"},{"SurahNumber":83,"VerseNumber":14,"Text":"Ҳаққо, ки корҳое, ки карда буданд, бар дилҳошон (ғолиб шуда) занг бастааст"},{"SurahNumber":83,"VerseNumber":15,"Text":"Ҳаққо, ки дар он рӯз аз (дидори) Парвардигорашон маҳҷуб (маҳрум) бошанд"},{"SurahNumber":83,"VerseNumber":16,"Text":"Пас онҳо ба ҷаҳаннам дароянд"},{"SurahNumber":83,"VerseNumber":17,"Text":"Ва онҳоро гӯянд: «Ин аст он чӣ дурӯғаш мешумурдед!»"},{"SurahNumber":83,"VerseNumber":18,"Text":"Ҳаққо, ки амалҳои некон дар иллийин мактуб аст"},{"SurahNumber":83,"VerseNumber":19,"Text":"Ва ту чӣ медонӣ, ки иллийин чист"},{"SurahNumber":83,"VerseNumber":20,"Text":"Китобест навишта"},{"SurahNumber":83,"VerseNumber":21,"Text":"Ки муқаррабони (наздикшудагони) Худо дар он менигаранд"},{"SurahNumber":83,"VerseNumber":22,"Text":"Албатта некон дар неъматанд"},{"SurahNumber":83,"VerseNumber":23,"Text":"бар тахтҳо нишаста ва назора мекунанд"},{"SurahNumber":83,"VerseNumber":24,"Text":"Бар чеҳраҳошон таровати неъматро бишиносӣ"},{"SurahNumber":83,"VerseNumber":25,"Text":"Аз шаробе холис, ки бар сари он мӯҳр ниҳодаанд, сероб мешаванд"},{"SurahNumber":83,"VerseNumber":26,"Text":"Мӯҳри он аз мушк аст ва пешдастӣ кунандагон дар он бар якдигар пешдастӣ кунанд"},{"SurahNumber":83,"VerseNumber":27,"Text":"Омезаи он тасним аст, (яъне ботасним омехта)"},{"SurahNumber":83,"VerseNumber":28,"Text":"чашмаест, ки муқаррабони (наздикони даргоҳи) Худо аз он меошоманд"},{"SurahNumber":83,"VerseNumber":29,"Text":"Гуноҳкорон ба мӯъминон механдиданд"},{"SurahNumber":83,"VerseNumber":30,"Text":"Ва чун бар онҳо мегузаштанд, ба чашму абрӯ ишора мекарданд (бо нияти масхара)"},{"SurahNumber":83,"VerseNumber":31,"Text":"ва чун назди касонашон бозмегаштанд, шодмона бозмегаштанд"},{"SurahNumber":83,"VerseNumber":32,"Text":"Ва чун ононро медиданд, мегуфтанд, ки инҳо гумроҳанд"},{"SurahNumber":83,"VerseNumber":33,"Text":"Ва ҳол он ки ононро ба нигаҳбониву муҳофизати амалҳои мӯъминон нафиристода буданд"},{"SurahNumber":83,"VerseNumber":34,"Text":"Ва имрӯз мӯъминон ба кофирон механданд"},{"SurahNumber":83,"VerseNumber":35,"Text":"бар тахтҳо такя задаанд ва менигаранд"},{"SurahNumber":83,"VerseNumber":36,"Text":"Оё кофирон баробари амалҳояшон ҷазо ёфтаанд"}]}