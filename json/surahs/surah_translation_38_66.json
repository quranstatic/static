{"Id":66,"LanguageCodes":["bs","bos"],"Name":"bos-muhamedmehanovi","Author":"Muhamed Mehanovic","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_mihanovich/v1.1.0-csv.1 , https://quranenc.com/en/browse/bosnian_mihanovich , https://quranenc.com ,","Translations":[{"SurahNumber":38,"VerseNumber":1,"Text":"Sad. Tako Mi Kur'ana koji opomenu sadrži"},{"SurahNumber":38,"VerseNumber":2,"Text":"doista su oni koji ne vjeruju u osionosti i raskolu"},{"SurahNumber":38,"VerseNumber":3,"Text":"Koliko smo Mi naroda prije njih uništili. I oni su za pomoć vapili, ali nije bilo vremena za uzmicanje"},{"SurahNumber":38,"VerseNumber":4,"Text":"Oni se čude što im je jedan od njih došao da ih upozorava, i govore nevjernici: \"Ovo je čarobnjak, lažov"},{"SurahNumber":38,"VerseNumber":5,"Text":"Zar on da bogove svede na Boga jednog?! To je, zaista, nešto veoma čudno"},{"SurahNumber":38,"VerseNumber":6,"Text":"I oni ugledni među njima krenuše: \"Idite, nastavite i ustrajte uz božanstva svoja! Uistinu, to je nešto što se hoće"},{"SurahNumber":38,"VerseNumber":7,"Text":"Za ovo nismo čuli u vjeri posljednjoj, ovo nije ništa drugo već izmišljotina"},{"SurahNumber":38,"VerseNumber":8,"Text":"zašto baš njemu, između nas, da bude poslana Opomena?!\" Ali, oni u Opomenu Moju sumnjaju zato što kaznu Moju nisu iskusili"},{"SurahNumber":38,"VerseNumber":9,"Text":"Ili, da nisu u njih riznice milosti Gospodara tvoga, Silnoga i obilnog Darovatelja"},{"SurahNumber":38,"VerseNumber":10,"Text":"Ili, oni možda imaju vlast na nebesima i na Zemlji i nad onim što je između njih?! - neka se, onda, uz konopce popnu"},{"SurahNumber":38,"VerseNumber":11,"Text":"Oni su samo neznatna vojska udruženih skupina koja će tamo biti poražena"},{"SurahNumber":38,"VerseNumber":12,"Text":"I prije njih su narod Nuhov, i Ad, i faraon, koji je vojsku imao, poricali"},{"SurahNumber":38,"VerseNumber":13,"Text":"i Semud i Liltov narod i stanovnici Ejke; oni su baš bili udružene skupine"},{"SurahNumber":38,"VerseNumber":14,"Text":"Svi su oni poslanike u laž utjerivali i kaznu Moju zaslužili"},{"SurahNumber":38,"VerseNumber":15,"Text":"A i ovi samo čekaju jedan zvuk koji neće biti ponovljen"},{"SurahNumber":38,"VerseNumber":16,"Text":"i govore: \"Gospodaru naš, požuri i kazni nas, prije Dana u kojem će se račun polagati"},{"SurahNumber":38,"VerseNumber":17,"Text":"Ti otrpi ono što oni govore i sjeti se roba Našeg Davuda, čvrstog u vjeri, koji se uvijek Allahu pokajnički obraćao"},{"SurahNumber":38,"VerseNumber":18,"Text":"Mi smo brda potčinili da zajedno s njim slave i veličaju Allaha prije nego što Sunce zađe i poslije, pošto grane"},{"SurahNumber":38,"VerseNumber":19,"Text":"a i ptice okupljene - svi su oni s njim pokorno ponavljali"},{"SurahNumber":38,"VerseNumber":20,"Text":"I učvrstili smo carstvo njegovo i dali mu mudrost i govor razlučujući"},{"SurahNumber":38,"VerseNumber":21,"Text":"A da li je do tebe doprla vijest o parničarima kad su se do mihraba ispeli"},{"SurahNumber":38,"VerseNumber":22,"Text":"kad su Davudu bahnuli, pa se on od njih uplašio. \"Ne boj se\", rekli su, \"mi smo dvojica parničara, jedan drugom smo nepravdu učinili, pa nam po pravdi presudi; ne budi pristrasan, i na Pravi put nas uputi"},{"SurahNumber":38,"VerseNumber":23,"Text":"Ovaj prijatelj moj ima devedeset i devet ovaca, a ja samo jednu, i on mi reče: 'Daj ti nju meni!' - i u govoru me pobijedi"},{"SurahNumber":38,"VerseNumber":24,"Text":"Učinio ti je zulum!\", reče Davud, \"time što je tražio da tvoju ovcu doda ovcama svojim; mnogi ortaci čine nepravdu jedni drugima, takvi nisu jedino oni koji vjeruju i čine dobra djela; a takvih je malo.\" I Davud se uvjeri da smo Mi baš njega na kušnju stavili, pa oprost od Gospodara svoga zamoli, pade licem na tlo i pokaja se"},{"SurahNumber":38,"VerseNumber":25,"Text":"I Mi smo mu to oprostili, i on je, doista, blizak Nama i divno prebivalište ga čeka"},{"SurahNumber":38,"VerseNumber":26,"Text":"O Davude, Mi smo te namjesnikom na Zemlji učinili, zato sudi ljudima po pravdi i ne povodi se za hirom da te ne odvede s Allahova puta; one koji skreću s Allahova puta čeka teška patnja zato što su Dan obračuna zaboravljali"},{"SurahNumber":38,"VerseNumber":27,"Text":"Mi nismo uzalud stvorili nebo i Zemlju i ono što je između njih; tako misle nevjernici, pa teško nevjernicima kad budu u Vatri"},{"SurahNumber":38,"VerseNumber":28,"Text":"Zar ćemo postupiti s onima koji vjeruju i čine dobro kao s onima koji prave nered na Zemlji, i zar ćemo postupiti s onima koji se grijeha klone isto kao i s grešnicima"},{"SurahNumber":38,"VerseNumber":29,"Text":"Knjiga koju ti objavljujemo blagoslovljena je, da bi oni o riječima njezinim razmislili i da bi oni koji su razumom obdareni pouku primili"},{"SurahNumber":38,"VerseNumber":30,"Text":"Mi smo Davudu poklonili Sulejmana; divan je on rob bio, i stalno se Allahu pokajnički obraćao"},{"SurahNumber":38,"VerseNumber":31,"Text":"Kad su jedne večeri pred njega bili izvedeni brzi konji koji su na tri noge stajali, a četvrtom jedva zemlju doticali"},{"SurahNumber":38,"VerseNumber":32,"Text":"on reče: \"Umjesto da mislim na Gospodara svoga, ja pokazujem ljubav prema blagu!\", i oni se izgubiše iz vida"},{"SurahNumber":38,"VerseNumber":33,"Text":"Vratite mi ih!\", i on ih poče gladiti po nogama i vratovima"},{"SurahNumber":38,"VerseNumber":34,"Text":"Mi smo Sulejmana u iskušenje doveli i na njegovo prijestolje tijelo bacili, ali se poslije povratio"},{"SurahNumber":38,"VerseNumber":35,"Text":"Gospodaru moj - rekao je - oprosti mi i daruj mi vlast kakvu niko osim mene neće imati! Ti Si uistinu Darovatelj obilni"},{"SurahNumber":38,"VerseNumber":36,"Text":"I Mi smo dali da mu služe: vjetar, koji je prema zapovijedi njegovoj blago puhao onamo kuda je on htio"},{"SurahNumber":38,"VerseNumber":37,"Text":"i šejtani, sve graditelji i gnjurci"},{"SurahNumber":38,"VerseNumber":38,"Text":"i drugi u bukagije okovani"},{"SurahNumber":38,"VerseNumber":39,"Text":"Ovo je Naš dar, pa ti daruj ili uskrati, nećeš zbog toga odgovarati"},{"SurahNumber":38,"VerseNumber":40,"Text":"On je, doista, blizak Nama i čeka ga krasno prebivalište"},{"SurahNumber":38,"VerseNumber":41,"Text":"I sjeti se roba Našeg Ejjuba, kada je Gospodaru svome zavapio: \"Šejtan me pogodio nedaćama i patnjom"},{"SurahNumber":38,"VerseNumber":42,"Text":"Udari nogom o zemlju - eto hladne vode za kupanje i piće"},{"SurahNumber":38,"VerseNumber":43,"Text":"I Mi smo mu, iz milosti Naše, porodicu darovali i još toliko uz njih, da bude opomena za one koji imaju pameti"},{"SurahNumber":38,"VerseNumber":44,"Text":"I uzmi rukom svojom snop i njime udari, samo zakletvu ne prekrši.\" Mi smo, zaista, našli da je on strpljiv; divan je rob on bio i stalno se Allahu pokajnički obraćao"},{"SurahNumber":38,"VerseNumber":45,"Text":"I sjeti se robova naših: Ibrahima i Ishaka i Jakuba, sve u vjeri čvrstih i dalekovidih"},{"SurahNumber":38,"VerseNumber":46,"Text":"Mi ih posebno obdarismo vrlinom jednom: da im je uvijek bio na umu onaj svijet"},{"SurahNumber":38,"VerseNumber":47,"Text":"i oni su, zaista, u Nas od onih odabranih dobrih ljudi"},{"SurahNumber":38,"VerseNumber":48,"Text":"I sjeti se Ismaila i El-Jese'a i Zulkifla, svi su oni bili čestiti"},{"SurahNumber":38,"VerseNumber":49,"Text":"Ovo je lijep spomen! A bogobojazne čeka divno prebivalište"},{"SurahNumber":38,"VerseNumber":50,"Text":"vrtovi Adna, čije će kapije biti za njih otvorene"},{"SurahNumber":38,"VerseNumber":51,"Text":"u kojima će naslonjeni biti, i raznovrsno voće i piće tražiti"},{"SurahNumber":38,"VerseNumber":52,"Text":"Pored njih bit će hurije, istih godina, koje će preda se gledati"},{"SurahNumber":38,"VerseNumber":53,"Text":"To je ono što vam se obećava za Dan polaganja računa"},{"SurahNumber":38,"VerseNumber":54,"Text":"to će, doista, opskrba Naša biti, koja nikada neće prestajati"},{"SurahNumber":38,"VerseNumber":55,"Text":"Eto tako! A one koji budu obijesni bili čeka najgore prebivalište"},{"SurahNumber":38,"VerseNumber":56,"Text":"Džehennem, u kojem će gorjeti; a grozne li postelje"},{"SurahNumber":38,"VerseNumber":57,"Text":"Eto, tako! Pa neka kušaju vodu ključalu i kapljevinu hladnu kao led"},{"SurahNumber":38,"VerseNumber":58,"Text":"i druge slične ovima muke, mnogostruke"},{"SurahNumber":38,"VerseNumber":59,"Text":"Ta gomila zajedno s vama će, tiskajući se, u Džehennem ući! Ne bilo im prostrano! U Vatri će oni, doista, gorjeti"},{"SurahNumber":38,"VerseNumber":60,"Text":"Vama ne bilo prostrano!\", reći će oni, \"vi ste nam ovo pripremili, a grozna li boravišta"},{"SurahNumber":38,"VerseNumber":61,"Text":"Gospodaru naš\", reći će, \"udvostruči patnju u Vatri onima koji su nam ovo priredili"},{"SurahNumber":38,"VerseNumber":62,"Text":"I govorit će: \"Zašto ne vidimo ljude koje smo u zle ubrajali"},{"SurahNumber":38,"VerseNumber":63,"Text":"i koje smo ismijavati? Da nam se nisu iz vida izgubili"},{"SurahNumber":38,"VerseNumber":64,"Text":"Istina je, sigurno, da će se stanovnici Džehennema među sobom raspravljati"},{"SurahNumber":38,"VerseNumber":65,"Text":"Reci: \"Ja sam samo upozoritelj; nema boga osim Allaha, Jedinoga i Potčinitelja svega"},{"SurahNumber":38,"VerseNumber":66,"Text":"Gospodara nebesa i Zemlje i onoga što je između njih, Silnoga i grijeha Oprostitelja"},{"SurahNumber":38,"VerseNumber":67,"Text":"Reci: \"Ovo je vijest velika"},{"SurahNumber":38,"VerseNumber":68,"Text":"a vi od nje glave okrećete"},{"SurahNumber":38,"VerseNumber":69,"Text":"Ja nisam ništa znao o Skupu Visokome kada su se prepirali"},{"SurahNumber":38,"VerseNumber":70,"Text":"meni se objavljuje da sam samo upozoritelj jasni"},{"SurahNumber":38,"VerseNumber":71,"Text":"I kad je melecima Gospodar tvoj rekao: \"Stvorit ću čovjeka od gline"},{"SurahNumber":38,"VerseNumber":72,"Text":"pa kad mu oblik upotpunim i u njega duha Svog udahnem, vi mu na sedždu padnite"},{"SurahNumber":38,"VerseNumber":73,"Text":"Meleci su, svi do posljednjeg, zajedno sedždu učinili"},{"SurahNumber":38,"VerseNumber":74,"Text":"osim lblisa; on se uzoholio i postao nevjernik"},{"SurahNumber":38,"VerseNumber":75,"Text":"O Iblisu!\", rekao je On, \"šta te navelo da ne učiniš sedždu onome koga sam Ja Svojim dvjema rukama stvorio? Jesi li se uzoholio ili misliš da si uzvišen"},{"SurahNumber":38,"VerseNumber":76,"Text":"Bolji sam od njega\", rekao je on, \"mene si stvorio od vatre, a njega od gline"},{"SurahNumber":38,"VerseNumber":77,"Text":"E, izlazi onda iz Dženneta!\", reče On, \"proklet da si"},{"SurahNumber":38,"VerseNumber":78,"Text":"Moje će te prokletstvo do Sudnjeg dana pratiti"},{"SurahNumber":38,"VerseNumber":79,"Text":"Gospodaru moj!\", reče on, \"daj mi vremena do dana kada će oni oživljeni biti"},{"SurahNumber":38,"VerseNumber":80,"Text":"Dajem ti\", reče On"},{"SurahNumber":38,"VerseNumber":81,"Text":"do dana već određenog"},{"SurahNumber":38,"VerseNumber":82,"Text":"E tako mi dostojanstva Tvoga\", reče, \"sigurno ću ih sve na stranputicu navesti"},{"SurahNumber":38,"VerseNumber":83,"Text":"osim onih među Tvojim robovima koji su u vjerovanju iskreni"},{"SurahNumber":38,"VerseNumber":84,"Text":"Istinom se kunem i istinu govorim\", reče Allah"},{"SurahNumber":38,"VerseNumber":85,"Text":"sigurno ću svima, tobom i onima koji se budu poveli za tobom, Džehennem napuniti"},{"SurahNumber":38,"VerseNumber":86,"Text":"Reci: \"Ne tražim ja od vas za ovo nikakvu nagradu i ja ne dodajem preko onog čime me je Allah obavezao"},{"SurahNumber":38,"VerseNumber":87,"Text":"Kur'an je, doista, svijetu cijelom opomena"},{"SurahNumber":38,"VerseNumber":88,"Text":"i vi ćete nakon kratkog vremena saznati vijest njegovu"}]}