{"Id":179,"LanguageCodes":["ff","ful"],"Name":"ful-rowadtranslatio","Author":"Rowad Translation Center And Islamhouse","Language":"Fulah","Description":"Fulah","Direction":"ltr","Source":"https://quranenc.com/en/browse/fulani_rwwad","Translations":[{"SurahNumber":6,"VerseNumber":1,"Text":"Gettooje woodanii Alla On Taguɗo kammuuli ɗin e leydi ndin,O Waɗi niɓe ɗen e annoora on.Refti ɓen yedduɓe Joomi maɓɓe on hobe firlito gaa Mum"},{"SurahNumber":6,"VerseNumber":2,"Text":"Ko Kanko woni Taguɗo on immorde e loopal, refti O Ñaawi [gooto kala] lajal, e lajal innaangal ka Makko, refti onon hiɗon sikkitoo"},{"SurahNumber":6,"VerseNumber":3,"Text":"Ko Kano kadi woni Alla ka kammuuli e ka leydi. Hino Anndi gunndoo mon e Feññinannde mon, himo Anndi kadi ko faggitotoɗon"},{"SurahNumber":6,"VerseNumber":4,"Text":"Aaya arataa e maɓɓe immorde e Aayeeje Joomi maɓɓe, si wanaa ɓe ɗuurnoto gaay e majje"},{"SurahNumber":6,"VerseNumber":5,"Text":"Gomɗii ɓe fennii goonga kan nde ka ari e maɓɓe. Arma ara e maɓɓe kumpite ɗe ɓe laatinoo hiɓe jalkita"},{"SurahNumber":6,"VerseNumber":6,"Text":"E ɓe yi'aali ɗuuɗii ko Men Halkunoo ado maɓɓe, immorde e gire? Men Newinanno ɓe ka leydi ko Men Newinanaano on ; Men Nuliri kammu ngun e maɓɓe yuppagol, Men Waɗi canɗi ɗin no ila senngo ley maɓɓe. Men Halkiri ɓe junuubi maɓɓe ɗin ; Men sinci ɓaawo maɓɓe gire goo"},{"SurahNumber":6,"VerseNumber":7,"Text":"Sinno Men Jippinno e dow maaɗa Deftere e nder ɗeri, ɓe meemiri nde juuɗe maɓɓe ɗen, yedduɓe ɓen wi'ayno : \"Ɗum wonaali si wanaa mbilehu ɓanngu ngu"},{"SurahNumber":6,"VerseNumber":8,"Text":"Ɓe wi'i : \"Ko hanno Malaa'ikaajo jippinee e makko?\" Sinno Men Jippinno Malaa'ikaajo, fiyaaku on gasayno ; hooti ɓe nennantaake"},{"SurahNumber":6,"VerseNumber":9,"Text":"Sinno Men Waɗuno mo Malaa'ikaajo, Men Waɗayno mo gorko, Men Jillindirayno ɓe kadi kon ko ɓe jillindirta"},{"SurahNumber":6,"VerseNumber":10,"Text":"Gomɗii Nulaaɓe goo jalkitanooma ado maaɗa, jippii e ɓen jalkituɓe ko ɓe laatinoo hiɓe jalkita"},{"SurahNumber":6,"VerseNumber":11,"Text":"Maaku : \"Yehee ka leydi refti ndaaron ko honno battane fennooɓe ɓen laatornoo"},{"SurahNumber":6,"VerseNumber":12,"Text":"Maaku : \"Ko hommbe woodani ko woni ko ka kammuuli e ka leydi?\" Maaku : \"Ko Alla!\" O Waɗɗinii e Hoore-Makko yurmeende. Pellet, O Mooɓindiroyay on Ñalnde Darngal : nde sikke alaa e mu'un. Ɓen hayruɓe=pertinbe pittaali mu'un, kamɓe ɓe gomɗintaa"},{"SurahNumber":6,"VerseNumber":13,"Text":"Ko Kanko woodani ko deeƴi nder jemma e ñalorma. Ko Kanko woni Nanoowo, Annduɗo"},{"SurahNumber":6,"VerseNumber":14,"Text":"Maaku : \"E ko ko woori Alla mi jogitotoo giɗo? Taguɗo Kammuulu ɗin e leydi ndin, Kanko himo Ñammina O ñammintaake\". Maaku : \"Min, Mi yamiraama nde mi wonata arano jebbiliiɗo\". Wata a jeye dey e sirkooɓe ɓen"},{"SurahNumber":6,"VerseNumber":15,"Text":"Maaku : \"Min miɗo huli si mi yeddii Joomi am, lepte Ñalaande Mawnde"},{"SurahNumber":6,"VerseNumber":16,"Text":"On mo lepte ɗen woɗɗinaa e mun nden Ñalnde, haray gomɗii [Alla] Yurmaama mo, ko ɗum woni malal ɓanngu ngal"},{"SurahNumber":6,"VerseNumber":17,"Text":"Si Alla Meminii ma lorra, huncoowo ka alaa si wanaa Kanko. Si o Meminii ma kadi moƴƴere, Kanko e dow kala huunde ko O Hattanɗo"},{"SurahNumber":6,"VerseNumber":18,"Text":"Ko Kanko woni Fooluɗo e hoore jeyaaɓe Makko ɓen ; ko Kanko woni Ñeeño, Humpitiiɗo. @Corrected"},{"SurahNumber":6,"VerseNumber":19,"Text":"Maaku : \"Ko honɗum e huunde ɓuri mawnude seedee?\" Maaku : \"Ko Alla, Ko O Seediiɗo hakkunde am e mo'on ; ndee Qur'aanaare Wahayinaama e am, fii yo mi rentinir on nde, e kala mo nde hewti\". E onon on seedoto wonnde no wonndi e reweteeɗi goo? Maaku : \"Min mi seedotaako\". Maaku : \"Anndee pellet, Kanko ko O Reweteeɗo Bajjo\". Min ko mi danndiiɗo kon ko kafidoton e makko"},{"SurahNumber":6,"VerseNumber":20,"Text":"Ɓen ɓen Men Okki Deftere nden, hiɓe anndiri (Nulaaɗo) on no ɓe anndiri ɓiɗɓe maɓɓe ɓen. Ɓen hayruɓe pittaali mun ɗin, kamɓe ɓe gomɗinta"},{"SurahNumber":6,"VerseNumber":21,"Text":"Alaa ɓurɗo tooñude haa hewta on fefindiiɗo fenaande e hoore Alla, maa o fenni Aayeeje Makko ɗen. Si ko woni, tooñooɓe ɓen maletaake"},{"SurahNumber":6,"VerseNumber":22,"Text":"Ñalnde Men Moɓindirta ɓe denndaangal, refti Men Wi'ana ɓen sirkuɓe : \"Honto kafidiiɓe mon ɓen ɓe aaƴotonoɗon"},{"SurahNumber":6,"VerseNumber":23,"Text":"Refti jaabawol maɓɓe ngol laataaki si wanaa nde ɓe wi'i : \"Men woondirii Alla Joomi amen! Men laatanooki sirkooɓe"},{"SurahNumber":6,"VerseNumber":24,"Text":"Ndaarii no ɓe feniri e pittaali maɓɓe. Ko ɓe fefindotonoo kon majjirii ɓe"},{"SurahNumber":6,"VerseNumber":25,"Text":"Hino e maɓɓe on heɗitotooɗo ma, Men Waɗii ka ɓerɗe maɓɓe kiɓɓale fii wata ɓe faamu [Qur'aanaare] nden, e ka noppi maɓɓe teddeendi. Hay si ɓe yi'ii kala Aaya, ɓe gomɗinta Mo. Haa si ɓe arii e maa, hiɓe wennjida e maaɗa, yedduɓe ɓen wi'a : \"Ɗum ɗoo wonaali si wanaa tinndi adinooɓe"},{"SurahNumber":6,"VerseNumber":26,"Text":"Kamɓe hiɓe haɗa [yimɓe ɓen] gaay e maako, hiɓe haɗitoo kadi e makko. Ɓe alaa e halkude si wanaa pittaali maɓɓe ɗin, kono ɓe so'aa anndude"},{"SurahNumber":6,"VerseNumber":27,"Text":"Sinno a tinu tuma nde ɓe darnanoo ka hoore Yiite, ɓe wi'a : \"Ee haaniinande men ruttetee, hara men fennataa Aayeeje Joomi amen ɗen, Men jeyee e gomɗimɓe ɓen"},{"SurahNumber":6,"VerseNumber":28,"Text":"Si ko woni, feeñanii ɓe kon ko ɓe suuɗaynoo ko adii. Sinno ɓe ruttita [aduna], ɓe artay e kon ko ɓe haɗanoo e mun, pellet, kamɓe ko ɓe fenooɓe"},{"SurahNumber":6,"VerseNumber":29,"Text":"Ɓe wi'i : \"Ɗum wonaali si wanaa nguurdam amen aduna, men wonaali immintinoyteeɓe"},{"SurahNumber":6,"VerseNumber":30,"Text":"Sinno a tinu tuma nde ɓe darnaa yeeso Joomi amɓɓe. O Daala : \"Ɗum laataaki goonga?\" Ɓe wi'a : \"Ko non woniri! Men woondirii Joomi amen!\". O Daala : \"Awa meeɗee non lepte ɗen sabu kon ko yeddiraynoɗon"},{"SurahNumber":6,"VerseNumber":31,"Text":"Gomɗii hayrii ɓen fennuɓe hawroygol e Alla. Haa si Darngal ngal arii ɓe e juhal, ɓe wi'a : \"Ee nimse amen e kon ko men welsindinoo e ɗam [nguurdam aduna]\", hara hiɓe ronndorii bakkatuuji maɓɓe ɗin ka ɓabbe maɓɓe. Faamee bonii ko ɓe ronndoytoo"},{"SurahNumber":6,"VerseNumber":32,"Text":"Nguurdam aduna wonaali si wanaa fijindaaru e mbeleeɗe. Ko galle laakara ɗen ɓuri moƴƴannde ɓen gomɗuɓe. E on haqqiltaa"},{"SurahNumber":6,"VerseNumber":33,"Text":"Gomɗii Meɗen Anndi wonnde ko ɓe wowlata kon no sunine. Pellet, kamɓe ɓe alaa ma e fennude, kono tooñooɓe ɓen ko Aayeeje Alla ɗen woni yeddude"},{"SurahNumber":6,"VerseNumber":34,"Text":"Gomɗii Nulaaɓe fennanooma ado maaɗa, ɓe muññii e kon ko ɓe fannaa, ɓe lorraa, haa ballal Amen ngal ari e maɓɓe. Alaa waɗtitoowo Konnguɗi Alla ɗin. Gomɗii arii e maaɗa kumpite Nulaaɓe ɓen"},{"SurahNumber":6,"VerseNumber":35,"Text":"Si tawii ɗuurnagol maɓɓe ngol saɗtii e maa, si a haɗtanii nde ɗaɓɓataa yolnde ka nder leydi, maa ɓaargal ka kammu addanaaɓe Aaya, [haray waɗu ɗum]. Si Alla Muuyuno, O Mooɓayno ɓe e hoore peewal. Wata a jeye [ko saɗti woo] e majjuɓe ɓen"},{"SurahNumber":6,"VerseNumber":36,"Text":"Anndu ko noototoo, ko ɓen nanooɓe. Maayɓe ɓen, Alla Immintinoyay ɓe ; refti ko ka Makko ɓe ruttetee"},{"SurahNumber":6,"VerseNumber":37,"Text":"Ɓe wi'i : \"Ko hanno Aaya Jippinee e makko?\" Maaku : \"Alla ko Haɗatanɗo nde O Jippinta Aaya. Kono ɗuuɗuɓe e maɓɓe anndaa"},{"SurahNumber":6,"VerseNumber":38,"Text":"Alaa e ruɓoowel ka leydi, wanaa wiirayndu wiirira gabiti=bibje mun ɗiɗi, si wanaa ko mofte yeruuje mo'on. Men Accaali huunde ka Deftere. Refti ko ka Joomi maɓɓe ɓe mooɓoytee=rentite"},{"SurahNumber":6,"VerseNumber":39,"Text":"Ɓen fennuɓe Aayeeje Amen ɗen ko faaɗuɓe mumɓe e nder majjere. On mo Alla Muuyi majjinnde O Majjinay mo, on Mo O Muuyi O Waɗay mo e laawol focciingol"},{"SurahNumber":6,"VerseNumber":40,"Text":"Maaku : \"Yeetee lam : si lepte Alla ɗen arii on maa Darngal ngal arii on, e ko ko woori Alla noddoton, si on laatike goonguɓe"},{"SurahNumber":6,"VerseNumber":41,"Text":"Si ko woni, ko Kanko noddoton, O Hunca kon ko noddirton Mo e mun, si O Muuyii, yejjiton ko sirkoton"},{"SurahNumber":6,"VerseNumber":42,"Text":"Gomɗii Men Nulii e mofte ado maa, Men Nanngiri ɓe saɗteendde e lorra -belajo'o, ɓe yankinoto"},{"SurahNumber":6,"VerseNumber":43,"Text":"Ko hanno nde saɗteende Amen nden arnoo ɓe, ɓe yankinoo ? Kono ɓerɗe maɓɓe ɗen yoorii, seytaane kadi cuɗinanii ɓe kon ko gollaynoo"},{"SurahNumber":6,"VerseNumber":44,"Text":"Nde ɓe yejjitunoo kon ko ɓe waajoraa, Men udditanno ɓe dame kala huunde ; haa nde ɓe weltori kon ko ɓe okkaa, Men Nanngiri ɓe juhal, e jaka ko ɓe taƴiiɓe"},{"SurahNumber":6,"VerseNumber":45,"Text":"Asko yimɓe tooñooɓe ɓen taƴaa. Yettoore nden woodanii Alla, Jeyɗo Winndere nden"},{"SurahNumber":6,"VerseNumber":46,"Text":"Maaku : \"Yeetee lam! Si Alla nanngi nanɗe mon ɗen e giiɗe mon ɗen, O notii e ɓerɗe mon ɗen, ko hommbo e reweteeɓe ko woori Alla artiranta on ɗum? Ndaarii ko honno Men firlisirta Aayeeje ɗen! Refti hiɓe ɗuurnoo"},{"SurahNumber":6,"VerseNumber":47,"Text":"Maaku : \"Yeetee lam! Si lepte Alla ɗen ardirii on e juhal maa e kene, enee, hara halkete si wanaa ɓen tooñooɓe"},{"SurahNumber":6,"VerseNumber":48,"Text":"Men Nuliraali Nulaaɓe ɓen si wanaa wewlinooɓe e rentinooɓe : ɓen gomɗimɓe ɓe moƴƴini, kulol alanaa ɓen wanaa kamɓe sunoytoo"},{"SurahNumber":6,"VerseNumber":49,"Text":"Ɓen fennuɓe Aayeeje Amen ɗen, lepte ɗen memirayɓe kon ko ɓe faasoqintonoo"},{"SurahNumber":6,"VerseNumber":50,"Text":"Maaku : \"Mi wi'ataa on miɗo mari ngaluuji Alla ɗin, mi anndaa kadi ko wirnii, mi wi'ataa on kadi ko mi malaa'ikaajo. Min mi jokkaa si wanaa kon ko wahayinaa e am\". Maaku : \"Hara bumɗo e yi'oowo fotay? E on miijitotaako"},{"SurahNumber":6,"VerseNumber":51,"Text":"Rentinir ndee [Al Qur'aanaare], ɓen hulooɓe nde ɓe mooɓindiroytee ka Joomi maɓɓe, hara alanaa ɓe ko woori Mo giɗo wanaa tefoowo, belajo'o, ɓe hulay"},{"SurahNumber":6,"VerseNumber":52,"Text":"Wata a raɗo ɓen noddayɓe Joomi maɓɓe bimmbi e kiikiiɗe, hiɓe ɗaɓɓa Yeeso Makko ngon. Huunde e ñaawoore maɓɓe fawaaki ma, wanaa kadi huunde e ñaawoore maa woni ko fawii ɓe sakko raɗoɗaa ɓe, jeyeɗaa e tooñooɓe ɓen"},{"SurahNumber":6,"VerseNumber":53,"Text":"Ko wano non Men Jerribornoo yoga maɓɓe yoga, fii yo ɓe wi'u : \"E ko ɓee ɗoo Alla Neemini e dow mu'un hakkunde amen?\" E Alla wonaali ɓurɗo Anndude yettooɓe [Mo] ɓen"},{"SurahNumber":6,"VerseNumber":54,"Text":"Si arii e maa ɓen gomɗinayɓe Aayeeje Amen ɗen, maaku : \"Yo kisal wonu e mo'on! Joomi mon Waɗɗinii e Makko yurmeende nden : wonnde kala golluɗo e mo'on bone hara ko e majjere, refti o tuubi ɓaawo ɗum o moƴƴini, haray ko O Haforoowo, Hinnotooɗo"},{"SurahNumber":6,"VerseNumber":55,"Text":"Ko wano non Men Fensitirta Aayeeje ɗen, fii no laawol bomɓe ɓen feeñira"},{"SurahNumber":6,"VerseNumber":56,"Text":"Maaku : \"Min mi haɗaama nde mi rewata ɓen ɓe noddoton gaanin Alla\". Maaku : \"Mi jokkataa beleeɗe mon ɗen : gomɗii haray mi majjii, haray kadi mi wonaali e feewuɓe ɓen"},{"SurahNumber":6,"VerseNumber":57,"Text":"Maaku : \"Min miɗo e ɓanngannduyee immorde ka Joomi am, on fennii ɗum. Mi alaa ko hawjanton kon. Ñaawoore nden ko Alla woodani : Himo Fillo goonga, ko Kanko ɓuri moƴƴude e fensitooɓe ɓen"},{"SurahNumber":6,"VerseNumber":58,"Text":"Maaku : \"Sinno miɗo joginoo kon ko hawjiraynoɗon, fiyaaku on gasayno hakkunde am e mo'on\". Ko Alla ɓuri Anndude tooñooɓe ɓen"},{"SurahNumber":6,"VerseNumber":59,"Text":"Ko ka Makko woni cottirɗe ko wirnii, anndaa ɗum si wanaa Kanko. Himo Anndi ko woni ka njorndi e ka maayo. Kaakol yanataa si wanaa hara himo Anndi fii maggol, wanaa abbere ka niɓe leydi, wanaa keccol wanaa yoorungol, si wanaa no e deftere ɓanngunde"},{"SurahNumber":6,"VerseNumber":60,"Text":"Ko Kanko woni ƴettitoowo on jemma, himo Anndi ko faggitiɗon ñalorma. Refti O Immintina on ontuma fii timmine lajal innaangal. Refti ko ka Makko woni ruttorde mon, refti O Yeetitoo on kon ko gollaynoɗon"},{"SurahNumber":6,"VerseNumber":61,"Text":"Ko Kanko woni Fooluɗo e dow jeyaaɓe Makko ɓen. Himo Nula e mo'on reenooɓe, haa si maayde nden arii goɗɗo e mo'on, nulaaɓe Amen ɓen ƴettita mo, kamɓe ɓe welsindotaako. @Corrected"},{"SurahNumber":6,"VerseNumber":62,"Text":"Refti ɓe rutte ka Alla, giɗo maɓɓe goonga on. Faamee ko Kanko tun ñaawoore nden woodani, ko Kanko ɓuri yaawude ñaawooɓe"},{"SurahNumber":6,"VerseNumber":63,"Text":"Maaku : \"Ko hommbo daɗndata on niɓe njorndi e maayo?\" Hiɗon noddira Mo yankinaare e gunndoo : \"Si o daɗndii men e ɗum ɗoo, ma men jeye e yettooɓe ɓen"},{"SurahNumber":6,"VerseNumber":64,"Text":"Maaku : \"Ko Alla Daɗndata on e ɗum, e kala ngoƴo. Refti onon hiɗon sirka"},{"SurahNumber":6,"VerseNumber":65,"Text":"Maaku : \"Ko O Hattanɗo nulugol lepte e dow mo'on, maa ɗe iwra ley koyde mon, maa O Jillindira on dente-dente, O Meeɗina yoga e mo'on lepte yoga\". Ndaaru no Men Firlisirta Aayeeje ɗen, belajo'o, ɓe faamay"},{"SurahNumber":6,"VerseNumber":66,"Text":"Yimɓe maa ɓen fennii ndee [Al Qur'aanaare], ko kayre le woni goonga kan. Maaku : \"Mi wonaali e dow mon fawtiiɗo"},{"SurahNumber":6,"VerseNumber":67,"Text":"Kala kumpital no mari ñiiɓirde. Arma anndon"},{"SurahNumber":6,"VerseNumber":68,"Text":"Si a yi'ii ɓen jumpayɓe e Aayeeje Amen ɗen, ɗuurno ɓe haa ɓe jumpa e yeewtere goo. Si seytaane yejjintinii ma, wata a jooɗodu ɓaawo annditugol ngol, e yimɓe tooñooɓe ɓen"},{"SurahNumber":6,"VerseNumber":69,"Text":"Fawaaki ɓen gomɗuɓe, hay huunde e ñaawoore ɓeya nden. Si ko woni, ko waaju, belajo'o, ɓe hulay [Alla]"},{"SurahNumber":6,"VerseNumber":70,"Text":"Terto ɓen jogitoriiɓe diina mun kan fijindaaru e mbeleeɗe, nguurndam aduna ɗam hodi ɓe. Waajor ndee (Qur'aanaare) nde wonkii tigintee ko ki faggitori. Alanaa ki gaanin Alla giɗo wanaa tefoowo ; hay si ko sottorii kala sottorgal, ki ƴettantaake ɗum. Ko ɓen woni tigintiniraaɓe kon ko ɓe faggitii. Hino woodani ɓe njaram wulɗam e lepte muusuɗe sabu kon ko ɓe yeddaynoo"},{"SurahNumber":6,"VerseNumber":71,"Text":"Maaku : \"E men nodday gaanin Alla kon ko nafataa men kadi lorrataa men? Men ruttitee e gaɗa-teppe amen ɓaawo nde Alla fewni men, wano on mo seytaane fijiri ka leydi himo weemi, himo mari wonndiiɓe ɓe no nodda mo e peewal : \"Aru e amen\"? Maaku : \"Pellet, peewal Alla ngal, ko ngal woni peewal. Men yamiraama jebbilanagol Jom-Winndere nden"},{"SurahNumber":6,"VerseNumber":72,"Text":"e wonnde ñiiɓnee julde nden hulon Mo. Ko Kanko woni on Mo mooɓoyteɗon ka Mun"},{"SurahNumber":6,"VerseNumber":73,"Text":"Ko Kanko woni On tagirɗo kammuuli ɗin e leydi ndin goonga. Ñalnde O Daaloyta : \"laato!\", ɗum laatoo, Daalol Makko ngol ko goonga. Ko Kanko [tun] laamu woodani Ñalnde wuttoytee ka alaadu. Annduɗo ko wirnii e ko feeñi. Ko Kanko woni Ñeeñuɗo, Humpitiiɗo"},{"SurahNumber":6,"VerseNumber":74,"Text":"[Janto] tuma nde Ibraa hiima maakannoo ben makko Aazara: \"Ea jogitoto sanamuuji reweteeɗi?\" Pellet, min miɗo yi'e an e yimɓe maa ɓen,e nder majjere ɓanngunde"},{"SurahNumber":6,"VerseNumber":75,"Text":"Ko wano non Men holliri Ibraahiima laamuuji kammuuli ɗin e leydi ndin, e fii yo o jeye e yananaaɓe ɓen"},{"SurahNumber":6,"VerseNumber":76,"Text":"Nde jemma on niɓɓitunoo e makko, o tini hoodere, o maaki : \"Ndee ɗoo ko joomi am!\" Ɓaawo nde mutii, o maaki : \"Mi yiɗaa mutooɓe ɓen"},{"SurahNumber":6,"VerseNumber":77,"Text":"Nde o tini lewru ndun no jalbi, o maaki : \"Nduu ɗoo ko joomi am!\" Ɓaawo ndu mutii, o maaki : \"Si Joomi am fewnaali lam, ma mi jeye e yimɓe majjuɓe ɓen"},{"SurahNumber":6,"VerseNumber":78,"Text":"Nde o tinunoo naange ngen no jalbi, o maaki : \"Ngee ɗoo ko joomi am! Ko ngee ɗoo ɓuri mawnude\" Ɓaawo nge mutii, o maaki : \"Ko onon yo yimɓe am, min ko mi daɗndiiɗo e kon ko sirkoton"},{"SurahNumber":6,"VerseNumber":79,"Text":"Min dey mi fewtinirii yeeso am ngon e On Taguɗo kammuuli ɗin e leydi ndin ; ooñiiɗo=haniifiyanke, min mi jeyaaka e sirkooɓe ɓen"},{"SurahNumber":6,"VerseNumber":80,"Text":"Yimɓe makko ɓen wennji mo ; o maaki : \"E on wennjay lam fii Alla, gomɗii le O fewnii lam? Mi hulataa kon ko kafidoton e Makko, si wanaa nde Joomi am Muuyi huunde. Joomi am yaajanii kala huunde anndal. E on waajitotaako"},{"SurahNumber":6,"VerseNumber":81,"Text":"Ko honno mi hulirta kon ko kafiduɗon on hulaali onon le on kafidii Alla e huunde nde O Jippinanaali on hujja? Ko honnde e feddeeji ɗin ɗiɗi ɓuri hanndude e deeƴere? Si on laatike annduɓe"},{"SurahNumber":6,"VerseNumber":82,"Text":"Ɓen gomɗimɓe ɓe jillaali gomɗinal maɓɓe ngal e tooñe, ɓen ɗon no woodani ɓe hoolaare, ɓen ko feewuɓe"},{"SurahNumber":6,"VerseNumber":83,"Text":"Ɗun ko hujja Amen mo Men Okki Ibraahiima e dow yimɓe Makko ɓen. Meɗen Ɓamtana darjaaji on mo Men Muuyi. Pellet, Joomi maaɗa ko Ñeeño, Annduɗo"},{"SurahNumber":6,"VerseNumber":84,"Text":"Men Okki mo Ishaaqa e Yaaquuba Men fewni ɓe kala. E Nuuhu Men Fewni mo ko adii, hino jeyaa e jurriiyaaji makko, Daawuuda e Sulaymaana e Ayyuuba e Yuusufa e Muusaa e Haaruuna. Ko wano nii Men yoɓirta moƴƴinooɓe ɓen"},{"SurahNumber":6,"VerseNumber":85,"Text":"E Zakariyaa e Yahyaa e Iisaa e Ilyaasa, kala maɓɓe ko jeyaaɓe e moƴƴuɓe"},{"SurahNumber":6,"VerseNumber":86,"Text":"E Ismaa'iila e Alyasa'a e Luutu, kala maɓɓe Men Ɓurnii e Winndere nden"},{"SurahNumber":6,"VerseNumber":87,"Text":"E baabiraaɓe maɓɓe ɓen e Jurriiyaaji maɓɓe ɗin e musiɗɓe maɓɓe ɓen, Men Suɓii ɓe, Men Fewni ɓe e laawol focciingol"},{"SurahNumber":6,"VerseNumber":88,"Text":"Ɗum ko peewal Alla, himo Fewnira ngal on Mo O Muuyi e jeyaaɓe Makko ɓen. Sinno ɓe sirkuno, poɓayno=yirbatna gaay e maɓɓe kon ko ɓe gollaaynoo"},{"SurahNumber":6,"VerseNumber":89,"Text":"Ko ɓen woni ɓe Men Okki Deftere nden e Ñeñƴal ngal e Annabaaku ngun. Si ɓee yeddii ɗin, gomɗii Men Fawii ɗi yimɓe, ɓe laataaki yeddooɓe ɗi"},{"SurahNumber":6,"VerseNumber":90,"Text":"Ko ɓen woni ɓe Alla Fewni : ko peewal maɓɓe ngal ñemtintaa. Maaku : \"Mi lamndotaako e ɗum njoɓdi\". Nde wonaali si wanaa waaju Winndere nden"},{"SurahNumber":6,"VerseNumber":91,"Text":"Ɓe mawniniraali Alla no O haani mawninireede non tuma ɓe wi'unoo : \"Alla Jippinaali e neɗɗanke hau e huunde\". Maaku : \"Ko hommno jippini Deftere nde Muusaa addi nden, ko nde annoora e peewal wonannde yimɓe ɓen? Hiɗon waɗa nde ɗeri, feññinon goɗɗum e majji, suuɗon ko heewi.Anndinaɗon ko onon anndaano onon, wanaa baabiraaɓe mo'on. Maaku : \"Ko Alla\". Refti accaaɓe e jumpougol maɓɓe hiɓe fija"},{"SurahNumber":6,"VerseNumber":92,"Text":"Ndee ɗoo ko Deftere nde Men Jippini : barkinaande, goonginnde ko woni yeesi mayre, e fii yo a waajor nde yimɓe Makko ɓen e ɓen wonɓe takko ɗon. Ɓen gomɗimɓe laakara, hino gomɗini nden, kamɓe hiɓe reenoo e julde maɓɓe nden"},{"SurahNumber":6,"VerseNumber":93,"Text":"Alaa ɓurɗo tooñude haa foti wa on fefindiiɗo e Alla fenaande maa o wi'i : \"Wahayinaama e am\", hara hay huunde wahayinaaka e makko. E on wi'uɗo : \"Mi jippinay sugu kon ko Alla Jippini\". Sinno a tinuno nde tooñooɓe ɓen woni e paɗɗe maayde, hara Malaa'ikaaɓe ɓen hino fonti juuɗe maɓe ɗen (no wi'a): \"Yaltinee pittaali mon ɗin. Hannde on yoɓete lepte hoynooje sabu kon ko haalaynoɗon e hoore Alla ko wanaa goonga, laatiɗon gaay e Aayeeje Makko ɗen hiɗon mawnintinoo"},{"SurahNumber":6,"VerseNumber":94,"Text":"Gomɗii on ardirii Men telɗugol, wano Men Tagirnoo on arannde laawol, on accii kon ko Men Jeynunoo on ɓaawo mon. Men Yiidaali e mon tefooɓe mon ɓen ɓe aaƴinoɗon wonnde kamɓe e mooɗon ko ɓe kafiduɓe. Gomɗii taƴondiral waɗii hakkunde mo'on : majjirii on kon ko laatinoɗon hiɗon aaƴoo"},{"SurahNumber":6,"VerseNumber":95,"Text":"Pellet, ko Alla woni feccuɗo abbere e kundin : himo yaltina ko wuuri e immorde e ko maayi, ko O yaltinoowo ka maayi immorde e ko wuuri. O mo'on ko Alla. Ko honno wonaɗon fefindoreede"},{"SurahNumber":6,"VerseNumber":96,"Text":"Feccuɗo subakaaji ɗin, O waɗi jemma on deeƴirde, naange ngen e lewru ndun limirɗi. Ɗum ko hoddiroore On Fooluɗo, Annduɗo"},{"SurahNumber":6,"VerseNumber":97,"Text":"Ko Kanko woni waɗanɗo on koode ɗen fii yo on fewnitorɗe ka niɓe njorndi e ka maayo. Gomɗii Men fensitii Aayeeje ɗen wonannde yimɓe annduɓe"},{"SurahNumber":6,"VerseNumber":98,"Text":"Ko Kanko woni fuɗɗuɗo on immorde e wonkii wooti, ko ñiiɓirde e marorde. Gomɗii Men fensitii Aayeeje ɗen wonannde yimɓe faamooɓe"},{"SurahNumber":6,"VerseNumber":99,"Text":"Ko Kanko woni On Jippin jippinɗo ndiyam immorde ka kammu, Men yaltini e majjam puɗi kala huunde, Men yaltini e majjam e ɗin (puɗi) keccum, Meɗen yaltina e mun gabbe fawondirɗe ; e ka tamrooje immorde e piindi majje on dukke baɗtiiɗe, e gese immorde e inabuuje e nebbanteeje e rummaanaaje, nannduɗe e ɗe nanndaa. Ndaaree dimɗe mun ɗen si ɗe rimii e ɓenndugol mun. Pellet, no e ɗum ɗon mooɗon, Aayeeje wonannde yimɓe gomɗinooɓe"},{"SurahNumber":6,"VerseNumber":100,"Text":"Ɓe waɗanii Alla jinnaaji kafidiiɗi, tawi le O tagii ɓe. Ɓe waɗani Mo ɓiɗɓe worɓe e rewɓe ko aldaa e ganndal! Senayee woodanii Mo, O Woɗɗike gaay e ko ɓe sifotoo kon"},{"SurahNumber":6,"VerseNumber":101,"Text":"Fuɗɗuɗo kammuuli ɗin e leydi ndin. Ko honno woodiranta Mo ɓiɗɗo O maraa ɓeyngu?! O tagii kala huunde, Kanko ko O Annduɗo kala huunde"},{"SurahNumber":6,"VerseNumber":102,"Text":"On mon ko Alla, Joomi mon! Reweteeɗo alaa (e goonga) si wanaa Kanko, Taguɗo kala huunde. Rewee Mo. Kanko e dow kala huunde ko O fawtiiɗo"},{"SurahNumber":6,"VerseNumber":103,"Text":"Giiɗe ɗen huɓindotaako Mo, Kanko himo Huɓindoo giiɗe ɗen. Ko Kanko woni Newiiɗo, Humpitiiɗo"},{"SurahNumber":6,"VerseNumber":104,"Text":"Gomɗii hujjaaji arii e mon immorde ka Joomi mon : kala jaɓuɗo yi'ude ko hoore-makko [o yi'ani], kala kadi huminkiniiɗo ko hoore-makko [o huminanii]. Mi wonaali e dow mooɗon reenoowo"},{"SurahNumber":6,"VerseNumber":105,"Text":"Ko wano non Men Firlisirta Aayeeje ɗen, e fii no ɓe wi'ira : \"A janngu\", e fii yo Men Feññinan ɗum yimɓe anndooɓe"},{"SurahNumber":6,"VerseNumber":106,"Text":"Jokku ko Wahyinaa kon e maa immorde ka Joomi maa. Alaa reweteeɗo (e goonga) si wanaa Kanko. Ɗuurno gaay e sirkooɓe ɓen"},{"SurahNumber":6,"VerseNumber":107,"Text":"Sinno Alla Muuyuno, ɓe sirkataano! Men Waɗaali ma e dow maɓɓe reewnoowo ; a wonaali kadi e dow maɓɓe fawtiiɗo"},{"SurahNumber":6,"VerseNumber":108,"Text":"Wata on on yennu ɓen rewooɓe gaani Alla, sakko ɓe yennira Alla yottagol ko aldaa e ganndal. Ko wano nii Men Cuɗirani kala mofte, golle maɓɓe, refti ko ka Joomi maɓɓe woni ruttorde maɓɓe ; O Humpita ɓe kon ko ɓe laatinoo hiɓe golla"},{"SurahNumber":6,"VerseNumber":109,"Text":"Ɓe woodndirii Alla hattirde woondoore maɓɓe : si Aaya arii e maɓɓe, maa ɓe gomɗin mo. Maaku : \"Anndee Aayeeje ɗen ko ka Alla woni\". E ko so'ini on wonnde si ɗe arii, ɓe gomɗintaa"},{"SurahNumber":6,"VerseNumber":110,"Text":"Men Waylitiray ɓerɗe maɓɓe e giiɗe maɓɓe, wano ɓe gomɗiniraali ɗe ka arannde laawol ; Men Acca ɓe e bewre maɓɓe hiɓe weema"},{"SurahNumber":6,"VerseNumber":111,"Text":"Sinno Men Jippinno e maɓɓe Malaa'ika, maayɓe ɓen yeewtidi e maɓɓe, Men Mooɓi e maɓɓe kala huunde yeeso maɓɓe ; ɓe laatotanooko gomɗimɓe si wanaa nde Alla Muuyi. Kono ko ɗuuɗi e maɓɓe hino majjaa"},{"SurahNumber":6,"VerseNumber":112,"Text":"Ko woni nii Men Waɗirani kala Annabaajo gaño : seytaaneeji yimɓe e jinna ; yoga maɓɓe no wahyina e yoga, cuɗaari konngol hodo. Sinno Joomi maa Muuyuno, ɓe waɗataani ɗum, tertodu ɓe e ko ɓe fefindotoo"},{"SurahNumber":6,"VerseNumber":113,"Text":"E fii yo heɗito ɗum, ɓerɗe ɓen ɓe gomɗinaa laakara, e fii yo ɓe wele ɗum, e fii yo ɓe fefindo huunde nde ɓe fefindotoo"},{"SurahNumber":6,"VerseNumber":114,"Text":"E ko ko woori Alla mi ɗaɓɓata ñaawoowo, ko Kanko woni Jippinɗo e mo'on ndee Deftere fensitaande? Ɓen ɓe Men Okki Defte ɓen, hiɓe anndi wonnde ko nde Jippinaande immorde ka Joomi maaɗa goonga. Wata a jeye e sikkitiiɓe ɓen"},{"SurahNumber":6,"VerseNumber":115,"Text":"Konngol Joomi maaɗa ngol timmirii goonga e nunɗal. Alaa wattitoowo konnguɗi Makko ɗin. Ko Kanko woni Nanoowo, Annduɗo"},{"SurahNumber":6,"VerseNumber":116,"Text":"Si a ɗoftike ko ɓuri ɗuuɗude e wonɓe ka leydi ɓen, ɓe majjinte e laawol Alla ngol : ɓe wonaalli hiɓe jokka si wanaa sikke, ɓe wonaali si wanaa hottotooɓe"},{"SurahNumber":6,"VerseNumber":117,"Text":"Pellet, ko Joomi maa ɓuri Anndude on majjuɗo laawol Makko ngol, ko Kanko kadi ɓuri Anndude feewuɓe ɓen"},{"SurahNumber":6,"VerseNumber":118,"Text":"Ñaamee kon ko Innde Alla jantaa e mun si on laatike gomɗimɓe Aayeeje Makko ɗen"},{"SurahNumber":6,"VerseNumber":119,"Text":"E ko haɗata on nde on ñaamataa kon ko Innde Alla jantaa e mun? Gomɗii O Fensitanii on kon ko O Harmini e mon, si wanaa kon ko ɓittorɗon e mun. Pellet, ko ɗuuɗi [e sirkooɓe ɓen] hino majjira mbeleeɗe mu'un ko alaa e ganndal. Pellet, ko Joomi ɓuri Anndude jaggitooɓe ɓen"},{"SurahNumber":6,"VerseNumber":120,"Text":"Tertee ko feeñi e bakkaatu e ko wirnii e mun. Pellet, ɓen faggitotooɓe bakkaatu, ɓe yoɓoyte kon ko laatinoo hiɓe fefindoo"},{"SurahNumber":6,"VerseNumber":121,"Text":"Wata on ñaamu kon ko Innde Alla jantaaka e mun, pellet, (salagol) ɗum ko faasiqiyaagal. E pellet, seytaaneeji ɗin no sowonsina e weldiiɓe maɓɓe ɓen no ɓe wennjira on. Si on ɗoftike ɓe, haray pellet, ko on sirkuɓe"},{"SurahNumber":6,"VerseNumber":122,"Text":"E ko on laatinooɗo maayɗo, Wuurniti mo, Men wuurniti mbo Waɗani mo annoora himo yaara on hakkunde yimɓe ɓen, wa'ata wa on wonɗon e niɓe mo wanaa yaltoowo ton? Ko wano non heeferɓe ɓen cuɗiranaa kon ko ɓe gollaynoo"},{"SurahNumber":6,"VerseNumber":123,"Text":"Ko wano non Men Waɗiri e kala hoɗo, mawɓe bonɓe, fii no ɓe fewjira e mayre. Ɓe alaa e fewjude si wanaa e ko'e maɓɓe, kono ɓe so'aa anndude"},{"SurahNumber":6,"VerseNumber":124,"Text":"Si Aaya arii e maɓɓe ɓe wi'a : \"Men gomɗintaa haa men okkee sugu ko Nulaaɓe Alla ɓen okkaa kon\". Ko Alla ɓuri Anndude ka O Waɗata Nulal Makko ngal. Aray ka koyeera e lepte tiiɗuɗe heɓa ɓen bonɓe, sabu kon ko ɓe fewjanynoo"},{"SurahNumber":6,"VerseNumber":125,"Text":"Kala mo Alla Faandii fewnude, O Yaññanay=yaajnat ɓernde makko nden Lislaamu. Kala kadi mo O Faandii Majjinnde, O Waɗay ɓernde makko nden faaɗunde ɓittunde ; hara himo wa'i wa ŋabboowo yaha ka kammu. Ko wano non Alla Waɗirta lepte ɗen e ɓen ɓe gomɗintaa"},{"SurahNumber":6,"VerseNumber":126,"Text":"Ko ɗum ɗoo woni laawol Joomi maaɗa ngol feewungol. Gomɗii Men Fensitii Aayeeje ɗen woannde yimɓe waajitotooɓe"},{"SurahNumber":6,"VerseNumber":127,"Text":"Hino woodanibe galle kisal ka Joomi maɓɓe. Ko Kanko woni Giɗo maɓɓe sabu kon ko ɓe gollaynoo"},{"SurahNumber":6,"VerseNumber":128,"Text":"Ñalnde O Mooɓitoyta ɓe denndaangal : \"Ko onon yo onon yo dental jinna, gomɗii on ɗuɗɗinorii (majjingol) yimɓe ɓen\". Yiɗɓe maɓɓe ɓen ka yimɓe wi'a : \"Joomi amen, yoga amen dakmitorii yoga, men yottike ngal caatal=lajal amen ngal saatinanɗaa men\". O Daala : \"Ko Yiite ngen woni werde mon, ko on luttooɓe ton, si wanaa kon ko Alla Muuyi\". Pellet, Joomi maaɗa ko Ñeeñuɗo, Annduɗo"},{"SurahNumber":6,"VerseNumber":129,"Text":"Ko wano non Men Wurtirta yoga e tooñooɓe ɓen e hoore yoga ; sabu kon ko ɓe faggitotonoo"},{"SurahNumber":6,"VerseNumber":130,"Text":"Ko onon yo dental jinna e yimɓe, e araali e mo'on Nulaaɓe jeyaaɓe e mo'on, ɓe no fillanoo on Aayeeje Am ɗen, ɓe rentina on hawrugol ndee ɗoo Ñalaande mon? Ɓe wi'a : \"Men seedike e hoore pittaali amen\". Nguurndam aduna ɗam hodi ɓe ; ɓe seeditii e hoore pittaali maɓɓe ɗin wonnde ɓe laatino heeferɓe"},{"SurahNumber":6,"VerseNumber":131,"Text":"Ɗum ko tawde Joomi maa wonaali halkoowo ca'e sabu tooñe, hara yimɓe majje ko welsindiiɓe"},{"SurahNumber":6,"VerseNumber":132,"Text":"Hino woodani kala en darjaaji kon ko ɓe golli. Joomi maa wonaali Welsindiiɗo e kon ko ɓe gollata"},{"SurahNumber":6,"VerseNumber":133,"Text":"Ko Joomi ma woni Galo Jom-Yurmeende. Si O Muuyii O Naɓay on, O Lontina ɓaawo mo'on ko O Muuyi ; wano O Fuɗɗornoo on immorde e ɓiɗɓe yimɓe goo"},{"SurahNumber":6,"VerseNumber":134,"Text":"Pellet, ko fodaɗon kon ko aray ɗum. On wonaali ronkinooɓe [Men]"},{"SurahNumber":6,"VerseNumber":135,"Text":"Maaku: \"Ko onon yo yimɓe, gollee e nokku mo'on, min ko mi golloowo. On anndoyay ko hommbo (e men) laatantoo ɗum battane galle ɗen\". pellet,O malnatah tooñooɓe ɓen"},{"SurahNumber":6,"VerseNumber":136,"Text":"Ɓe waɗanii Alla geɓal e ko O Tagi kon immorde e gese e neemoraaɗi, ɓe wi'i : \"Ɗum ɗoo ko Alla -e aaƴagol maɓɓe!- Ɗum ɗoo ko kafidiiɗi amen ɗin\". Ko wanani kon kafidiiɗi maɓɓe ɗin hewtataa Alla, kono ko wonani kon Alla hewtay kadidiiɗi maɓɓe ɗin. Ko ɓe ñaawata kon bonii"},{"SurahNumber":6,"VerseNumber":137,"Text":"Ko wano non kafidiiɗi ko heewi e sirkooɓe ɓen cuɗirani ɓe warugol ɓiɗɓe maɓɓe, fii yo ɗi halkuɓe e fii yo ɓe jiiɓitu diina maɓɓe kan. Sinno Alla Muuyuno, ɓe waɗataano ɗum. Tertodu ɓe e ko ɓe fefindotoo"},{"SurahNumber":6,"VerseNumber":138,"Text":"Ɓe wi'i : \"Ɗii ɗoo ko neemoraaɗi e gese feraaɗi : ñaamataa ɗi si wanaa on mo men yiɗi.\"-Ka aaƴagol maɓɓe!- E neemoraaɗi harminaaɗi ɓabbe mun, e neemoraaɗi ɗi ɓe jantotaako Innde Alla e mun, fefindagol e Makko ; O Yoɓoyay ɓe kon ko ɓe fefindotonoo. Ma Alla yobbe fefindagol mu*en ngol"},{"SurahNumber":6,"VerseNumber":139,"Text":"Ɓe wi'i kadi: \"Ko woni kon e deedi ɗii neemoraaɗi, ko heeranii ɗum worɓe amen, harmani rewɓe amen\". Si ɗum wonii ko jiibuɗum, kamɓe ko ɓe kafooɓe ɗum. O Yoɓoyay ɓe ko ɓe hanndi kon. Kanko ko O Ñeeñuɗo, Annduɗo"},{"SurahNumber":6,"VerseNumber":140,"Text":"Gomɗii sooyii ɓen warirɓe ɓiɗɓe mun njofoyaagal ko aldaa e ganndal, ɓe harminiri kon ko Alla Arsiki ɓe fefindagol e hoore Alla. Gomɗii ɓe majjii, ɓe wonaano feewuɓe"},{"SurahNumber":6,"VerseNumber":141,"Text":"Ko Kanko woni On Fuɗɗuɗo gese waɗaaɗe bente e ɗe waɗaaka bente, e tamarooje, e remuruuji sertuɗi ñaamndu mu'un, e nebbanteeje, e rummaana nannduɗe e ɗe nanndaa. Ñaamee e dimɗe majje si ɗe rimii, jonnon asakal mun ñalnde soñaa. Wata on ɓurtin, pellet, Kanko O Yiɗaa ɓurtinooɓe ɓen"},{"SurahNumber":6,"VerseNumber":142,"Text":"Hino e neemoraaɗi ɗin ronndotooɗi e joltuɗi. Ñaamee e kon ko Alla Arsiki on, wata on jokku taaɓaŋlle seytaane ɗen, pellet, kanko ko o gaño mon feeñuɗo"},{"SurahNumber":6,"VerseNumber":143,"Text":"[O Taganii on] nooneeji jeetati : no e baali ɗin ɗiɗi, no e be'i ɗin kadi ɗiɗi. Maaku : \"E ko gori ɗin ɗiɗi O Harmini kaa ko deyi ɗin ɗiɗi, kaa ko ko woni e nder renngaaji deyi ɗin ɗiɗi? Humpitiree lam ganndal si on laatike goonguɓe"},{"SurahNumber":6,"VerseNumber":144,"Text":"No e gelooɗi ɗin ɗiɗi, no e na'i ɗin kadi ɗiɗi. Maaku : \"E ko gori ɗin ɗiɗi O Harmini kaa ko deyi ɗin ɗiɗi, kaa ko ko woni e nder renngaaji deyi ɗin ɗiɗi, kaa on seedino tuma Alla Wasiyinoo on ɗum?\" Kohommbo ɓuri tooñude haa fota wa on fefindiiɗo fenaande e hoore Alla fii no o majjiniri yimɓe ɓen ko aldaa e ganndal? Pellet, Alla Fewnataa yimɓe tooñooɓe ɓen"},{"SurahNumber":6,"VerseNumber":145,"Text":"Maaku : \"Mi tawaali e kon ko wahyinaa e am, ko harminaa e ñaamoowo mo no ñaama ɗum, si wanaa nde laatotoo ko maayi (jiibi), maa ƴiiƴam sankotooɗam, maa teewu kose -sabu ɗum ko soɓe- maa (ko hirsiraa) faasiqiyaagal\". Kala on ɓittiiɗo, hara wanaa bewɗo, wanaa jaggituɗo, haray pellet, Joomi maa ko Haforoowo, Hinnotooɗo"},{"SurahNumber":6,"VerseNumber":146,"Text":"Ko en ɓen Alyahuudaaɓe (tun) woni ko Men Harmini kala ko jogii peɗaali. Na'i ɗin e dammi ɗin kadi, Men Harminii e maɓɓe ɓelle majji ɗen, si wanaa ko ɓabbe majji ronndii, maa tete on, maa ko jillondiri e ƴi'e. Ko ɗum Men Yoɓirnoo ɓe berwre maɓɓe nden. Pellet, ko Men Goonguɓe"},{"SurahNumber":6,"VerseNumber":147,"Text":"Si ɓe fennii ma, maaku : \"Joomi mon ko Jom-Yurmeende yaajunde, lepte Makko ɗen ruttetaake e yimɓe bomɓe ɓen"},{"SurahNumber":6,"VerseNumber":148,"Text":"Arma sirkuɓe ɓen wi'a : \"Sinno Alla Muuyuno, men sirkataano, wanaa baabiraaɓe amen ɓen, men harmintaano kadi hay e huunde\". Ko non ɓen adinooɓe ɓe fennirnoo haa ɓe meeɗi lepte Amen ɗen. Maaku : \"Hara ganndal no woodani on yaltinanon men ngal? Pellet, on jokkaa si wanaa sikke, onon on wonaali si wanaa fenooɓe"},{"SurahNumber":6,"VerseNumber":149,"Text":"Maaku : \"Ko Alla woodani hujja yottiiɗo on.Sinno O Muuyuno, O Fewnayno on denndaangal"},{"SurahNumber":6,"VerseNumber":150,"Text":"Maaku : \"Addee seedeeɓe mon ɓen, ɓe seeditoo wonnde Alla Harminii ɗum ɗoo\". Si ɓe seedike, wata a seedodu e maɓɓe. Wata a jokku mbeleeɗe ɓen fennuɓe Aayeeje Amen ɗen e ɓen ɓe gomɗinaa laakara, kamɓe hiɓe sirkana Joomi maɓɓe"},{"SurahNumber":6,"VerseNumber":151,"Text":"Maaku : \"Aree mi janngana on ko Joomi mo Harmini e mon : ko nde kafidoton e Makko huunde, waɗanon jibimɓe mon ɓen moƴƴere. Wata on waru ɓiɗɓe mon ɓen kulol immorde e baasal. Ko Menen Arsikata on e kamɓe. Wata on ɓaɗto pankare ɗen ko feeñi e majje e ko wirnii. Wata waru wonkii ki Alla Harmini si wanaa e goonga. Ko ɗum mooɗon O Wasiyii on ; belajo'o, on haqqilay"},{"SurahNumber":6,"VerseNumber":152,"Text":"Wata on ɓaɗto jawdi wonduɗo si wanaa hara ko no ɓuri moƴƴirde, haa o yottoo kellefuyee makko. Timminiree etirɗe ɗen e manndikirɗe= peesirde ɗen no nunɗiri. Men fawaa wonkii si wanaa ko ki townata. Si on wowlay nunɗee hay si ko e hoore jom-ɓaɗtodal. Ahadi Alla ndin hunnon. Ko ɗum mooɗon woni ko O Wasiyii on; belajo'o, on annditay"},{"SurahNumber":6,"VerseNumber":153,"Text":"E wonnde pellet, ɗum ɗoo ko laawol am focciingol, jokkee ngol ; wata on jokku laawoy senndaykoy on e laawol Makko ngol\". Ko ɗum mooɗon woni ko O Wasiyii on ; belajo'o, on rentoto"},{"SurahNumber":6,"VerseNumber":154,"Text":"Refti Men Okki Muusaa Deftere nden timmirnde (neema) mo o moƴƴiniri, fensitunde kala huunde, ko nde peewal e yurmeende ; belajo'o, ɓe gomɗinay hawrygol e Jommi maɓɓe"},{"SurahNumber":6,"VerseNumber":155,"Text":"Ndee ɗoo ko Deftere (Alqur'aana), Men Jippiinde ko nde barkinnde - jokkee nde, rentoɗon ; belajo'o, on yurmedon"},{"SurahNumber":6,"VerseNumber":156,"Text":"Fii wata on wi'oy : \"Defte ɗen ko e feddeeji ɗiɗi Jippinaa, ado amen, men laatinoke welsindiiɓe janngugol ɗe"},{"SurahNumber":6,"VerseNumber":157,"Text":"maa ɗum wi'on : \"Sinno menen, Deftere nden Jippinano e amen, men laatotono ɓurɓe ɓen ɗon feewude\". Gomɗii arii on immorde ka Joomi mon, ɓanngannduyee, e peewal, e yurmeende. Alaa ɓurɗo tooñude haa hewta on fennuɗo Aayeeje Alla ɗen o ɗuurnii ɗe. Arma Men Yoɓiroya ɓen ɗuurnotooɓe Aayeeje Amen ɗen lepte bonɗe, sabu ko ɓe laatinoo hiɓe ɗuurnoo"},{"SurahNumber":6,"VerseNumber":158,"Text":"Hara ɓee no habbii si wanaa nde Malaa'ikaaɓe ɓen ara e maɓɓe? Maa Joomi maa Ara? Maa yoga e Maandeeji Joomi maa ara? Ñalnde yoga e Maandeeji Joomi maa ari, nafataa wonkii gomɗinal makki, ki laatanooki gomɗinki ko adii, maa ki faggitii e gomɗinal makki moƴƴere. Maaku : \"Habbitee! Menen ko men habbitiiɓe"},{"SurahNumber":6,"VerseNumber":159,"Text":"Pellet, ɓen sennduɓe diina mun kan, ɓe laatii feddeeji, a jeyaaka e maɓɓe e huunde : Anndee fiyaaku maɓɓe ko faade ka Alla. Refti O Humpita ɓe ko ɓe laatinoo hiɓe golla"},{"SurahNumber":6,"VerseNumber":160,"Text":"Kala arduɗo e moƴƴere hino woodani mo sappo yeru mayre ; kala kadi arduɗo e bone o yoɓitetaake si wanaa yeru makko. Kamɓe ɓe tooñetaake"},{"SurahNumber":6,"VerseNumber":161,"Text":"Maaku : \"Min, Joomi am Fewni lam faade e laawol focciingol, diina ñiiɓuka, diina Ibraahiima, ooñiiɗo [e diina meere] ; o jeyanooka e sirkooɓe ɓen"},{"SurahNumber":6,"VerseNumber":162,"Text":"Maaku : \"Pellet, julde am nden, e kirse am ɗen, e nguurndam am ɗam, e maayde am nden, ko All woodani, Jeyɗo Winndere nden"},{"SurahNumber":6,"VerseNumber":163,"Text":"Kafidiiɗo alanaa Mo! Ko ɗum mi yamiraa, ko mi woni arano e jebbiliiɓe ɓen"},{"SurahNumber":6,"VerseNumber":164,"Text":"Maaku : \"E ko tanaa Alla mi ɗaɓɓata reweteeɗo, ko Kanko woni Jeyɗo kala huunde?! Kala wonkii faggitantaako si wanaa e hoore-makki : wonkii ronndotaako bone wonkii goo. Refti ko faade ka Joomi mon woni ruttorde mon, O Humpita on kon ko luutondiraynoɗon e mun"},{"SurahNumber":6,"VerseNumber":165,"Text":"Ko Kanko woni Waɗuɗo on lontiiɓe ka keydi, O Ɓamtiri yoga mon dow yoga, darjaaji ; fii yo O Jarribo on e ko O Okki on. Pellet, Joomi maa ko yaawuɗo lepte, Kanko kadi, ko O Haforoowo, Hinnotooɗo"}]}