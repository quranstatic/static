{"Id":207,"LanguageCodes":["it","ita"],"Name":"ita-hamzarobertopic","Author":"Hamza Roberto Piccardo","Language":"Italian","Description":"Italian","Direction":"ltr","Source":"http://tanzil.net","Translations":[{"SurahNumber":18,"VerseNumber":1,"Text":"La lode [appartiene] ad Allah, Che ha fatto scendere il Libro sul Suo schiavo senza porvi alcuna tortuosità"},{"SurahNumber":18,"VerseNumber":2,"Text":"[Un Libro] retto, per avvertire di un rigore proveniente da parte di Allah, per annunciare ai credenti che compiono il bene, una ricompensa bella"},{"SurahNumber":18,"VerseNumber":3,"Text":"nella quale dimoreranno perpetuamente"},{"SurahNumber":18,"VerseNumber":4,"Text":"e per ammonire coloro che dicono: “Allah si è preso un figlio”"},{"SurahNumber":18,"VerseNumber":5,"Text":"Non hanno scienza alcuna, come del resto i loro avi. È mostruosa la parola che esce dalle loro bocche. Non dicono altro che menzogne"},{"SurahNumber":18,"VerseNumber":6,"Text":"Ti struggerai seguendoli, se non credono in questo Discorso"},{"SurahNumber":18,"VerseNumber":7,"Text":"In verità abbiamo voluto abbellire la terra di tutto quel che vi si trova per verificare chi di loro opera al meglio"},{"SurahNumber":18,"VerseNumber":8,"Text":"e in verità, poi ridurremo tutto quanto in suolo arido"},{"SurahNumber":18,"VerseNumber":9,"Text":"Non ti sembra che il caso dei compagni della caverna e di ar-Raqîm sia, tra i Nostri segni, meraviglioso"},{"SurahNumber":18,"VerseNumber":10,"Text":"Quando quei giovani si rifugiarono nella caverna, dissero: “Signor nostro, concedici la Tua misericordia, concedici retto comportamento nel nostro agire”"},{"SurahNumber":18,"VerseNumber":11,"Text":"Rendemmo sorde le loro orecchie, [rimasero] nella caverna per molti anni"},{"SurahNumber":18,"VerseNumber":12,"Text":"Li resuscitammo poi, per vedere quale delle due fazioni, meglio computasse il tempo che avevano trascorso"},{"SurahNumber":18,"VerseNumber":13,"Text":"Ti racconteremo la loro storia, secondo verità: erano giovani che credevano nel loro Signore e Noi li rafforzammo sulla retta via"},{"SurahNumber":18,"VerseNumber":14,"Text":"fortificammo i loro cuori quando si levarono a dire: “Il nostro Signore è il Signore dei cieli e della terra: mai invocheremo dio all'infuori di Lui, ché allora pronunceremmo un'aberrazione"},{"SurahNumber":18,"VerseNumber":15,"Text":"Ecco che la nostra gente si è presa degli dèi all'infuori di Lui. Perché non adducono una prova evidente su di loro? Qual peggior iniquo di chi inventa menzogne contro Allah"},{"SurahNumber":18,"VerseNumber":16,"Text":"Quando vi sarete allontanati da loro e da ciò che adorano all'infuori di Allah, rifugiatevi nella caverna: il vostro Signore spargerà su di voi la Sua misericordia e deciderà del vostro caso nel migliore dei modi”"},{"SurahNumber":18,"VerseNumber":17,"Text":"Avresti visto il sole, al levarsi sfiorare a destra la loro caverna, e scostarsi a sinistra al calare, mentre loro erano in un ampio spazio. Questi sono i segni di Allah. Colui che Allah guida è ben guidato, ma per colui che Egli svia, non troverai patrono alcuno che lo diriga"},{"SurahNumber":18,"VerseNumber":18,"Text":"Avresti creduto che fossero svegli e invece dormivano. Li giravamo sul lato destro e su quello sinistro, mentre il loro cane era sulla soglia, le zampe distese. Se li avessi scorti saresti certamente fuggito volgendo le spalle e certo saresti stato preso dal terrore vedendoli"},{"SurahNumber":18,"VerseNumber":19,"Text":"Li resuscitammo infine perché si interrogassero a vicenda. Disse uno di loro: “Quanto tempo siete rimasti?”. Dissero: “Siamo rimasti una giornata o parte di una giornata”. Dissero: “Il vostro Signore sa meglio, quanto siete rimasti. Mandate uno di voi alla città con questo vostro denaro, ché cerchi il cibo più puro e ve ne porti per nutrirvi. Si comporti con gentilezza e faccia sì che nessuno si accorga di voi"},{"SurahNumber":18,"VerseNumber":20,"Text":"Se s'impadronissero di voi, vi lapiderebbero o vi riporterebbero alla loro religione e, in tal caso, non avreste alcun successo”"},{"SurahNumber":18,"VerseNumber":21,"Text":"Facemmo sì che fossero scoperti, affinché si sapesse che la promessa di Allah è verità, e che non c'è dubbio alcuno a proposito dell'Ora. Discutevano sul caso loro e dicevano: “Innalzate su di loro un edificio. Il loro Signore meglio li conosce”. Quelli che infine prevalsero, dissero: “Costruiamo su di loro un santuario”"},{"SurahNumber":18,"VerseNumber":22,"Text":"Diranno: “Erano tre, e il quarto era il cane”. Diranno congetturando sull'ignoto: “Cinque, sesto il cane” e diranno: “Sette, e l'ottavo era il cane”. Di': “Il mio Signore meglio conosce il loro numero. Ben pochi lo conoscono”. Non discutere di ciò, eccetto per quanto è palese e non chiedere a nessuno un parere in proposito"},{"SurahNumber":18,"VerseNumber":23,"Text":"Non dire mai di nessuna cosa: “Sicuramente domani farò questo...”"},{"SurahNumber":18,"VerseNumber":24,"Text":"senza dire “se Allah vuole”. Ricordati del tuo Signore quando avrai dimenticato [di dirlo] e di': “Spero che il mio Signore mi guidi in una direzione ancora migliore”"},{"SurahNumber":18,"VerseNumber":25,"Text":"Rimasero trecento anni nella loro caverna, e ne aggiungono altri nove"},{"SurahNumber":18,"VerseNumber":26,"Text":"Di': “Allah sa meglio quanto rimasero”. Appartiene a Lui il segreto dei cieli e della terra. Ha il miglior udito e la migliore vista. All'infuori di Lui non avranno patrono alcuno ed Egli non associa nessuno al Suo giudizio"},{"SurahNumber":18,"VerseNumber":27,"Text":"Recita quello che ti è stato rivelato del Libro del tuo Signore. Nessuno può cambiare le Sue parole e non troverai, all'infuori di Lui, alcun rifugio"},{"SurahNumber":18,"VerseNumber":28,"Text":"E persevera insieme con coloro che invocano il loro Signore al mattino e alla sera, desiderando il Suo Volto. Non vadano, oltre loro, i tuoi occhi, in cerca degli agi di questa vita. Non dar retta a colui il cui cuore abbiamo reso indifferente al Ricordo di Noi, che si abbandona alle sue passioni ed è oltraggioso nel suo agire"},{"SurahNumber":18,"VerseNumber":29,"Text":"Di': “La verità [proviene] dal vostro Signore: creda chi vuole e chi vuole neghi”. In verità abbiamo preparato per gli ingiusti un fuoco le cui fiamme li circonderanno, e quando imploreranno da bere, saranno abbeverati da un'acqua simile a metallo fuso, che ustionerà i loro volti. Che terribile bevanda, che atroce dimora"},{"SurahNumber":18,"VerseNumber":30,"Text":"Quanto a coloro che credono e compiono il bene, non lasceremo andar perduta la ricompensa di chi avrà agito per il bene"},{"SurahNumber":18,"VerseNumber":31,"Text":"Ecco coloro che avranno i Giardini dell'Eden, dove scorrono i ruscelli. Saranno ornati di bracciali d'oro e vestiranno verdi abiti di seta finissima e di broccato e staranno appoggiati su alti divani. Che eccellente ricompensa, che splendida dimora"},{"SurahNumber":18,"VerseNumber":32,"Text":"Proponi loro la metafora dei due uomini: ad uno di loro demmo due giardini di vigna circondati da palme da datteri, separati da un campo coltivato"},{"SurahNumber":18,"VerseNumber":33,"Text":"Davano il loro frutto i due giardini, senza mancare in nulla e, in mezzo a loro, facemmo sgorgare un ruscello"},{"SurahNumber":18,"VerseNumber":34,"Text":"Alla raccolta, disse al suo compagno: “Ti sono superiore per beni e più potente per clan!”"},{"SurahNumber":18,"VerseNumber":35,"Text":"Entrò nel suo giardino e, ingiusto nei suoi stessi confronti, disse: “Non credo che tutto questo possa giammai perire"},{"SurahNumber":18,"VerseNumber":36,"Text":"non credo che l'Ora sia imminente, e se mi si condurrà al mio Signore, certamente troverò qualcosa di meglio che questo giardino!”"},{"SurahNumber":18,"VerseNumber":37,"Text":"Gli rispose il suo compagno, argomentando con lui: “Vorresti rinnegare Colui Che ti creò dalla polvere e poi dallo sperma e ti ha dato forma d'uomo"},{"SurahNumber":18,"VerseNumber":38,"Text":"Per quanto mi concerne è Allah il mio Signore e non assocerò nessuno al mio Signore"},{"SurahNumber":18,"VerseNumber":39,"Text":"Conveniva che entrando nel tuo giardino dicessi: Così, Allah ha voluto! Non c'è potenza se non in Allah!\". Sebbene, tu mi veda inferiore a te nei beni e nei figli"},{"SurahNumber":18,"VerseNumber":40,"Text":"può darsi che presto il mio Signore mi dia qualcosa di meglio del tuo giardino e che invii dal cielo una calamità contro di esso, riducendolo a nudo suolo"},{"SurahNumber":18,"VerseNumber":41,"Text":"o che l'acqua che l'irriga, scenda a tale profondità che tu non possa più raggiungerla”"},{"SurahNumber":18,"VerseNumber":42,"Text":"Fu distrutto il suo raccolto, ed egli si torceva le mani per quello che aveva speso: i pergolati erano distrutti. Diceva: “Ah! Se non avessi associato nessuno al mio Signore!”"},{"SurahNumber":18,"VerseNumber":43,"Text":"E non ci fu schiera che potesse essergli d'aiuto contro Allah ed egli stesso non poté aiutarsi"},{"SurahNumber":18,"VerseNumber":44,"Text":"Ché in tal caso [spetta] ad Allah, il Vero, la protezione. Egli è il migliore nella ricompensa e nel [giusto] esito"},{"SurahNumber":18,"VerseNumber":45,"Text":"Proponi loro la metafora di questa vita: è simile ad un'acqua che facciamo scendere dal cielo; la vegetazione della terra si mescola ad essa, ma poi diventa secca, stoppia che i venti disperdono. Allah ha potenza su tutte le cose"},{"SurahNumber":18,"VerseNumber":46,"Text":"Ricchezze e figli sono l'ornamento di questa vita. Tuttavia le buone tracce che restano, sono, presso Allah, le migliori quanto a ricompensa e [suscitano] una bella speranza"},{"SurahNumber":18,"VerseNumber":47,"Text":"Nel Giorno in cui faremo muovere le montagne, vedrai la terra spianata e tutti li riuniremo senza eccezione"},{"SurahNumber":18,"VerseNumber":48,"Text":"Compariranno in file, schierate davanti al tuo Signore: “Eccovi ritornati a Noi come vi creammo la prima volta. E invece pretendevate che mai vi avremmo fissato un termine?”"},{"SurahNumber":18,"VerseNumber":49,"Text":"E vi si consegnerà il Registro. Allora vedrai gli empi sconvolti, da quel che contiene. Diranno: “Guai a noi! Cos'è questo Registro, che non lascia passare azione piccola o grande, senza computarla!”. E vi troveranno segnato, tutto quello che avranno fatto. Il tuo Signore non farà torto ad alcuno"},{"SurahNumber":18,"VerseNumber":50,"Text":"E quando dicemmo agli angeli: “Prosternatevi davanti ad Adamo”, si prosternarono, eccetto Iblis, che era uno dei dèmoni e che si rivoltò all'Ordine di Allah. Prenderete lui e la sua progenie come alleati in luogo di Me, nonostante siano i vostri nemici? Un pessimo scambio per gli ingiusti"},{"SurahNumber":18,"VerseNumber":51,"Text":"Non li presi a testimoni della creazione dei cieli e della terra e neppure della creazione di loro stessi e,ce rtamente, non accetterei l'aiuto dei corruttori"},{"SurahNumber":18,"VerseNumber":52,"Text":"Nel Giorno, in cui dirà: “Chiamate coloro che pretendevate Miei consimili”, li invocheranno, ma essi non risponderanno e tra loro avremo posto un abisso"},{"SurahNumber":18,"VerseNumber":53,"Text":"Gli iniqui vedranno il fuoco. Allora capiranno di stare per cadervi e non avranno nessuno scampo"},{"SurahNumber":18,"VerseNumber":54,"Text":"Certamente, in questo Corano, abbiamo offerto alle genti ogni sorta di esempi. Ciononostante l'uomo è la più polemica delle creature"},{"SurahNumber":18,"VerseNumber":55,"Text":"Cosa mai impedisce agli uomini di credere, dopo che è giunta loro la Guida, e di chiedere perdono al loro Signore? [Vogliono] subire il destino dei loro avi e [che] li colpisca in pieno il castigo"},{"SurahNumber":18,"VerseNumber":56,"Text":"Non inviammo i profeti se non per annunciare ed ammonire. I miscredenti usano le menzogne per indebolire la verità. Deridono i Nostri segni e ciò di cui li si avverte"},{"SurahNumber":18,"VerseNumber":57,"Text":"Quale peggior ingiusto di colui che si allontana dai segni di Allah, dopo che essi gli sono stati ricordati, e che dimentica quello che ha commesso? Anche se li richiami alla retta via, essi non la seguiranno mai"},{"SurahNumber":18,"VerseNumber":58,"Text":"Il tuo Signore è il Perdonatore, Colui Che detiene la misericordia. Se considerasse quello che hanno fatto, certamente affretterebbe il castigo; ma ognuno di loro ha un termine e nessuno potrà sfuggirvi"},{"SurahNumber":18,"VerseNumber":59,"Text":"Quelle città le facemmo perire quando [i loro abitanti] furono ingiusti; per ognuna avevamo stabilito un termine per la loro distruzione"},{"SurahNumber":18,"VerseNumber":60,"Text":"[Ricorda] quando Mosè disse al suo garzone: “Non avrò pace, finché non avrò raggiunto la confluenza dei due mari, dovessi anche camminare per degli anni!”"},{"SurahNumber":18,"VerseNumber":61,"Text":"Quando poi giunsero alla confluenza, dimenticarono il loro pesce che, miracolosamente, riprese la sua via nel mare"},{"SurahNumber":18,"VerseNumber":62,"Text":"Quando poi furono andati oltre, disse al suo garzone: “Tira fuori il nostro pranzo, ché ci siamo affaticati in questo nostro viaggio!”"},{"SurahNumber":18,"VerseNumber":63,"Text":"Rispose: “Vedi un po' [cos'è accaduto], quando ci siamo rifugiati vicino alla roccia, ho dimenticato il pesce - solo Satana mi ha fatto scordare di dirtelo - e miracolosamente ha ripreso la sua via nel mare"},{"SurahNumber":18,"VerseNumber":64,"Text":"Disse [Mosè]: “Questo è quello che cercavamo”. Poi entrambi ritornarono sui loro passi"},{"SurahNumber":18,"VerseNumber":65,"Text":"Incontrarono uno dei Nostri servi, al quale avevamo concesso misericordia da parte Nostra e al quale avevamo insegnato una scienza da Noi proveniente"},{"SurahNumber":18,"VerseNumber":66,"Text":"Chiese [Mosè]: “Posso seguirti per imparare quello che ti è stato insegnato [a proposito] della retta via?”"},{"SurahNumber":18,"VerseNumber":67,"Text":"Rispose: “Non potrai essere paziente con me"},{"SurahNumber":18,"VerseNumber":68,"Text":"Come potresti resistere dinnanzi a fatiche, che non potrai comprendere?”"},{"SurahNumber":18,"VerseNumber":69,"Text":"Disse [Mosè]: “Se Allah vuole sarò paziente e non disobbedirò ai tuoi ordini”"},{"SurahNumber":18,"VerseNumber":70,"Text":"[e l'altro] ribadì: “Se vuoi seguirmi, non dovrai interrogarmi su alcunchè, prima che io te ne parli”"},{"SurahNumber":18,"VerseNumber":71,"Text":"Partirono entrambi e, dopo essere saliti su una nave, quello vi produsse una falla. Chiese [Mosè]: “Hai prodotto la falla per far annegare tutti quanti? Hai certo commesso qualcosa di atroce!”"},{"SurahNumber":18,"VerseNumber":72,"Text":"Rispose: “Non ti avevo detto che non avresti avuto pazienza insieme con me?”"},{"SurahNumber":18,"VerseNumber":73,"Text":"Disse: “Non essere in collera per la mia dimenticanza e non impormi una prova troppo difficile”"},{"SurahNumber":18,"VerseNumber":74,"Text":"Continuarono insieme e incontrarono un giovanetto che [quello] uccise. Insorse [Mosè]: “Hai ucciso un incolpevole, senza ragione di giustizia? Hai certo commesso un'azione orribile”"},{"SurahNumber":18,"VerseNumber":75,"Text":"Rispose: “Non ti avevo detto, che non avresti avuto pazienza insieme con me?”"},{"SurahNumber":18,"VerseNumber":76,"Text":"Disse [Mosè]: “Se dopo di ciò ancora ti interrogherò, non mi tenere più insieme con te. Ti prego di scusarmi”"},{"SurahNumber":18,"VerseNumber":77,"Text":"Continuarono insieme e giunsero nei pressi di un abitato. Chiesero da mangiare agli abitanti, ma costoro rifiutarono l'ospitalità. S'imbatterono poi in un muro che minacciava di crollare e [quello] lo raddrizzò. Disse [Mosè]: “Potresti ben chiedere un salario per quello che hai fatto”"},{"SurahNumber":18,"VerseNumber":78,"Text":"Disse: “Questa è la separazione. Ti spiegherò il significato di ciò che non hai potuto sopportare con pazienza"},{"SurahNumber":18,"VerseNumber":79,"Text":"Per quel che riguarda la nave, apparteneva a povera gente che lavorava sul mare. L' ho danneggiata perché li inseguiva un tiranno che l'avrebbe presa con la forza"},{"SurahNumber":18,"VerseNumber":80,"Text":"Il giovane aveva padre e madre credenti, abbiamo voluto impedire che imponesse loro ribellione e miscredenza"},{"SurahNumber":18,"VerseNumber":81,"Text":"e abbiamo voluto che il loro Signore desse loro in cambio [un figlio] più puro e più degno di affetto"},{"SurahNumber":18,"VerseNumber":82,"Text":"Il muro apparteneva a due orfani della città e alla sua base c'era un tesoro che apparteneva loro. Il loro padre era uomo virtuoso e il tuo Signore volle che raggiungessero la loro età adulta e disseppellissero il loro tesoro; segno questo della misericordia del tuo Signore. Io non l'ho fatto di mia iniziativa. Ecco quello che non hai potuto sopportare con pazienza”"},{"SurahNumber":18,"VerseNumber":83,"Text":"Ti interrogheranno a proposito del Bicorne. Di': “Vi racconterò qualcosa sul suo conto”"},{"SurahNumber":18,"VerseNumber":84,"Text":"In verità, gli abbiamo dato ampi mezzi sulla terra e modo di riuscire in ogni impresa"},{"SurahNumber":18,"VerseNumber":85,"Text":"Egli seguì una via"},{"SurahNumber":18,"VerseNumber":86,"Text":"Quando giunse all'[estremo] occidente, vide il sole che tramontava in una sorgente ribollente e nei pressi c'era un popolo. Dicemmo: “O Bicorne, puoi punirli oppure esercitare benevolenza nei loro confronti”"},{"SurahNumber":18,"VerseNumber":87,"Text":"Disse: “Puniremo chi avrà agito ingiustamente e poi sarà ricondotto al suo Signore che gli infliggerà un terribile castigo"},{"SurahNumber":18,"VerseNumber":88,"Text":"E chi crede e compie il bene avrà la migliore delle ricompense e gli daremo ordini facili”"},{"SurahNumber":18,"VerseNumber":89,"Text":"Seguì poi una via"},{"SurahNumber":18,"VerseNumber":90,"Text":"E, quando giunse dove sorge il sole, trovò che sorgeva su di un popolo cui non avevamo fornito alcunché per ripararsene"},{"SurahNumber":18,"VerseNumber":91,"Text":"Così avvenne e Noi abbracciavamo nella Nostra scienza tutto quello che era presso di lui"},{"SurahNumber":18,"VerseNumber":92,"Text":"Seguì poi una via"},{"SurahNumber":18,"VerseNumber":93,"Text":"Quando giunse alle due barriere, trovò, tra di loro, un popolo che quasi non comprendeva alcun linguaggio"},{"SurahNumber":18,"VerseNumber":94,"Text":"Dissero: “O Bicorne, invero Gog e Magog portano grande disordine sulla terra! Ti pagheremo un tributo se erigerai una barriera tra noi e loro”"},{"SurahNumber":18,"VerseNumber":95,"Text":"Disse: “Ciò che il mio Signore mi ha concesso è assai migliore. Voi aiutatemi con energia e porrò una diga tra voi e loro"},{"SurahNumber":18,"VerseNumber":96,"Text":"Portatemi masse di ferro”. Quando poi ne ebbe colmato il valico [tra le due montagne] disse: “Soffiate!”. Quando fu incandescente, disse: “Portatemi rame, affinché io lo versi sopra”"},{"SurahNumber":18,"VerseNumber":97,"Text":"Così non poterono scalarlo e neppure aprirvi un varco"},{"SurahNumber":18,"VerseNumber":98,"Text":"Disse: “Ecco una misericordia che proviene dal mio Signore. Quando verrà la promessa del mio Signore, sarà ridotta in polvere; e la promessa del mio Signore è veridica”"},{"SurahNumber":18,"VerseNumber":99,"Text":"In quel Giorno, lasceremo che calino in ondate gli uni sugli altri.Sarà soffiato nel Corno e li riuniremo tutti insieme"},{"SurahNumber":18,"VerseNumber":100,"Text":"In quel Giorno mostreremo l'Inferno ai miscredenti"},{"SurahNumber":18,"VerseNumber":101,"Text":"che hanno avuto gli occhi velati di fronte al Mio Monito e che non potevano udire"},{"SurahNumber":18,"VerseNumber":102,"Text":"I miscredenti credono di potersi scegliere per patroni i Miei servi, all'infuori di Me? In verità, abbiamo preparato l'Inferno come dimora dei miscredenti"},{"SurahNumber":18,"VerseNumber":103,"Text":"Di': “Volete che vi citiamo coloro le cui opere sono più inutili"},{"SurahNumber":18,"VerseNumber":104,"Text":"coloro il cui sforzo in questa vita li ha sviati, mentre credevano di fare il bene?”"},{"SurahNumber":18,"VerseNumber":105,"Text":"Sono coloro che negarono i segni del loro Signore e l'Incontro con Lui. Le loro azioni falliscono e non avranno alcun peso nel Giorno della Resurrezione"},{"SurahNumber":18,"VerseNumber":106,"Text":"La loro retribuzione sarà l'Inferno, per la loro miscredenza e per essersi burlati dei Miei segni e dei Miei Messaggeri"},{"SurahNumber":18,"VerseNumber":107,"Text":"Coloro che credono e compiono il bene avranno per dimora i giardini del Paradiso"},{"SurahNumber":18,"VerseNumber":108,"Text":"dove rimarranno in perpetuo senza desiderare alcun cambiamento"},{"SurahNumber":18,"VerseNumber":109,"Text":"Di': “Se il mare fosse inchiostro per scrivere le Parole del mio Signore, di certo si esaurirebbe prima che fossero esaurite le Parole del mio Signore, anche se Noi ne aggiungessimo altrettanto a rinforzo”"},{"SurahNumber":18,"VerseNumber":110,"Text":"Di': “Non sono altro che un uomo come voi. Mi è stato rivelato che il vostro Dio è un Dio Unico. Chi spera di incontrare il suo Signore compia il bene e nell'adorazione non associ alcuno al suo Signore”"}]}