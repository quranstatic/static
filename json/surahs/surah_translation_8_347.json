{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":8,"VerseNumber":1,"Text":"Питају те о плену. Реци: „Плен припада Аллаху и Посланику.“ Зато се бојте Аллаха и изгладите међусобне размирице, и покоравајте се Аллаху и Његовом Посланику, ако сте прави верници"},{"SurahNumber":8,"VerseNumber":2,"Text":"Прави су верници само они чија се срца страхом испуне кад се Аллах спомене, а кад им се речи Његове казују, веровање им повећају и ослањају се само на свога Господара"},{"SurahNumber":8,"VerseNumber":3,"Text":"Они који обављају молитву и удељују део од онога што им Ми дајемо"},{"SurahNumber":8,"VerseNumber":4,"Text":"Они су, заиста, прави верници - њих код њиховог Господара чекају почасти, и опрост, и дивна опскрба"},{"SurahNumber":8,"VerseNumber":5,"Text":"Тако је било и онда када те је Господар твој са правом извео из твога дома, а то једној групи верника није никако било по вољи"},{"SurahNumber":8,"VerseNumber":6,"Text":"Расправљали су са тобом о борби, након што је било очигледно да ће да победе, као да наочиглед своју смрт гоне"},{"SurahNumber":8,"VerseNumber":7,"Text":"И кад вам је Аллах обећао да ће да буде ваша једна од две скупине, а ви сте више волели да то буде она која није била наоружана. Аллах је хтео Својим речима да утврди Истину и да порази невернике до последњег"},{"SurahNumber":8,"VerseNumber":8,"Text":"Да Истину утврди и неистину уништи, макар то злочинцима не било по вољи"},{"SurahNumber":8,"VerseNumber":9,"Text":"И када сте од свога Господара затражили спас, Он вам се одазвао: „Послаћу вам у помоћ хиљаду анђела који ће једни за другим да долазе.“"},{"SurahNumber":8,"VerseNumber":10,"Text":"Аллах је то учинио да би вас обрадовао и да би се тиме ваша срца умирила; а победа је само од Аллаха јер Аллах је заиста силан и мудар"},{"SurahNumber":8,"VerseNumber":11,"Text":"Кад је Он учинио да вас сан, као спокојство од Њега, обузме и са неба вам кишу спустио да би вас њоме очистио, и да би од вас отклонио ђавољево узнемиравање, и да би учинио ваша срца јаким и да би њоме учврстио стопала"},{"SurahNumber":8,"VerseNumber":12,"Text":"Кад је Господ твој надахнуо анђеле: „Ја сам са вама, па учврстите оне који верују! У срца неверника Ја ћу да улијем страх, па их ви по потиљцима ударите, и ударите их по свим деловима тела.“"},{"SurahNumber":8,"VerseNumber":13,"Text":"То је зато што су се супротстављали Аллаху и Његовом Посланику; а онога ко се супротставља Аллаху и Његовом Посланику, Аллах ће, заиста, да казни страшно"},{"SurahNumber":8,"VerseNumber":14,"Text":"Казна вам је то, па је искусите, а невернике чека патња у Ватри"},{"SurahNumber":8,"VerseNumber":15,"Text":"О ви који верујете, када се сукобите са неверницима, а њих је много, леђа им не окрећите"},{"SurahNumber":8,"VerseNumber":16,"Text":"Онај ко им тада окрене леђа, осим онај који се повуче са намером да се поновно бори или приступи другој чети, вратиће се натоварен Божјом срџбом; Пакао ће да буде његово пребивалиште, а ужасно је то крајње одредиште"},{"SurahNumber":8,"VerseNumber":17,"Text":"Њих нисте ви убијали, него Аллах; и ниси ти гађао, кад си гађао, него је Аллах гађао, да би вернике лепом кушњом искушао - Аллах је, заиста, Онај Који све чује и Онај Који све зна"},{"SurahNumber":8,"VerseNumber":18,"Text":"Тако је то било, а заиста је Аллах Онај Који ослабљује сплетке неверника"},{"SurahNumber":8,"VerseNumber":19,"Text":"Ако сте се молили о неверници да победите, па дошла вам је, ето, 'победа'! А да се оканите неверовања, било би вам боље! И ако се поново вратите, Ми ћемо поново да се вратимо, и нимало неће да вам користи ваш табор, ма колико био бројан, јер Аллах је, заиста, уз вернике"},{"SurahNumber":8,"VerseNumber":20,"Text":"О ви који верујете, покоравајте се Аллаху и Његовом Посланику, и не окрећите се од њега, а чујете га"},{"SurahNumber":8,"VerseNumber":21,"Text":"и не будите као они који су рекли: „Чули смо!“- А не слушају"},{"SurahNumber":8,"VerseNumber":22,"Text":"Заиста, најгора бића код Аллаха су они који су глуви и неми на истину, који не разумеју"},{"SurahNumber":8,"VerseNumber":23,"Text":"Да Аллах зна да од њих може да буде икаквог добра, учинио би да чују, а да је учинио и да чују, они би се, опет, окрећући се од тога удаљили"},{"SurahNumber":8,"VerseNumber":24,"Text":"О ви који верујете, одазовите се Аллаху и Посланику кад од вас затражи да чините оно што вас оживљава; и нека знате да Аллах делује између човека и његовог срца, и да ћете сви да будете сакупљени пред Њим"},{"SurahNumber":8,"VerseNumber":25,"Text":"И чувајте се искушења која неће да погоде само оне међу вама који су чинили неправду, и знајте да Аллах страшно кажњава"},{"SurahNumber":8,"VerseNumber":26,"Text":"И сетите се кад вас је било мало, кад сте на земљи били потлачени - бојали сте се да вас људи не похватају, па вам је Он дао склониште и Својом помоћу вас ојачао и благодатима вас опскрбио да бисте били захвални"},{"SurahNumber":8,"VerseNumber":27,"Text":"О ви који верујете, не изневеравајте Аллаха и Посланика и не проневеравајте оно што вам је дато на чување, а знате - свесни сте да то радите"},{"SurahNumber":8,"VerseNumber":28,"Text":"И нека знате да су ваша богатства и ваша деца само искушење, и да је само код Аллаха велика награда"},{"SurahNumber":8,"VerseNumber":29,"Text":"О ви који верујете, ако се будете бојали Аллаха, Он ће способност да вам дарује да раздвајате истину од неистине и преко ваших ружних поступака ће да пређе и опростиће вам. А Аллахова је доброта неизмерна"},{"SurahNumber":8,"VerseNumber":30,"Text":"И кад су ти неверници правили замке да би те бацили у тамницу или да би те убили, или да би те прогнали; они су замке спремали па је и Аллах њима спремао замке, а Аллах спрема најбоље замке"},{"SurahNumber":8,"VerseNumber":31,"Text":"Када им се уче Наше речи, говоре: „Већ смо чули! Да хоћемо, и ми бисмо рекли тако нешто; то су само измишљотине древних народа.“"},{"SurahNumber":8,"VerseNumber":32,"Text":"А кад су они рекли: „Аллаху, ако је ово збиља Твоја истина, Ти пусти на нас камење са неба као кишу или нам пошаљи болну патњу!“"},{"SurahNumber":8,"VerseNumber":33,"Text":"Аллах их и није казнио док си ти био међу њима; и Аллах неће да их казни све док они моле за опрост"},{"SurahNumber":8,"VerseNumber":34,"Text":"А заслужују да их Аллах казни када бране другима приступ Часном храму, а они нису његови чувари. Чувари његови треба да буду само они који се боје Аллаха, али већина њих не зна"},{"SurahNumber":8,"VerseNumber":35,"Text":"Њихова молитва поред Ка'бе своди се само на звиждање и пљескање рукама; зато искусите патњу јер не верујете"},{"SurahNumber":8,"VerseNumber":36,"Text":"Заиста они који не верују троше своју имовину да би одвраћали од Аллаховог пута. Они ће тако да је троше, затим ће због тога да се кају и на крају ће да буду побеђени. А они који не буду веровали - у Пакао ће да буду скупљени"},{"SurahNumber":8,"VerseNumber":37,"Text":"да би Аллах одвојио добре од неваљалих и да би неваљале једне на друге наслагао, а онда их све у гомилу збио и у Пакао бацио. Они су заиста губитници"},{"SurahNumber":8,"VerseNumber":38,"Text":"Реци онима који не верују: ако се окане неверовања, биће им опроштено оно што је било пре; а ако се не окане - па зна се шта је било са древним народима"},{"SurahNumber":8,"VerseNumber":39,"Text":"И борите се против њих док смутња не ишчезне и док само Божја вера не остане. Ако се они окане, па заиста Аллах добро види шта они раде"},{"SurahNumber":8,"VerseNumber":40,"Text":"А ако се окрену, знајте да је Аллах ваш заштитник, а диван је Он Заштитник и диван Помагач"},{"SurahNumber":8,"VerseNumber":41,"Text":"И знајте да од свега што заплените у борби једна петина припада Аллаху и Посланику, и његовој родбини, и сирочади, и сиромасима, и путницима - намерницима, ако верујете у Аллаха и у оно што смо објавили Нашем Посланику на Дан раздвајања Истине од неистине, на дан кад су се сукобиле две војске - а Аллах над свим има моћ"},{"SurahNumber":8,"VerseNumber":42,"Text":"када сте ви били у ближој страни долине, они у даљој страни долине, а каравана је била испод вас. И да сте се договарали о времену борбе, не бисте се договорили, али се она догодила да би Аллах дао да се испуни оно што је морало да се догоди, да неверник остане неверник после очигледног доказа, и да верник остане верник после очигледног доказа - а Аллах је, заиста, Свечујући и Свезнајући"},{"SurahNumber":8,"VerseNumber":43,"Text":"Кад ти је Аллах у сну показао да је њих мало; а да ти је показао да их је много, ви бисте духом клонули и о борби се расправљали, али је Аллах указао спас. Он, заиста, добро зна шта скривају свачије груди"},{"SurahNumber":8,"VerseNumber":44,"Text":"А кад сте се сукобили, у вашим очима Он их је приказао у малом броју, а вас у њиховим очима такође у малом броју, да би Аллах дао да се испуни оно што је морало да се догоди - а Аллаху се све враћа"},{"SurahNumber":8,"VerseNumber":45,"Text":"О ви који верујете, кад се са неком четом сукобите, будите храбри и непрестано славите Аллаха, да бисте успели"},{"SurahNumber":8,"VerseNumber":46,"Text":"и покоравајте се Аллаху и Његовом Посланику, и не препирите се да не бисте клонули и остали без борбеног духа; и будите стрпљиви, а Аллах је, заиста, уз стрпљиве"},{"SurahNumber":8,"VerseNumber":47,"Text":"И не будите као они који су, да се покажу свету, надмено из свога града изашли да би одвраћали од Аллаховог пута, а Аллах обухвата оно што раде"},{"SurahNumber":8,"VerseNumber":48,"Text":"И када им је ђаво њихове поступке представио лепим и рекао: „Нико данас не може да вас победи, и ја сам, уистину, ваш заштитник!“ - Онда се он, кад су се сукобила два противничка табора, уназад повукао, и рекао: „Ја, заиста, немам ништа са вама, ја видим оно што ви не видите, и ја се бојим Аллаха, а Аллах страшно кажњава.“"},{"SurahNumber":8,"VerseNumber":49,"Text":"И сети се када су лицемери и они чија су срца болесна говорили: „Ове је обманула њихова вера!“ А онај ко се поузда у Аллаха – па Аллах је, заиста, силан и мудар"},{"SurahNumber":8,"VerseNumber":50,"Text":"А да си само видео кад су анђели узимали душе неверницима и по њиховим лицима их и страга ударали: „Искусите патњу у Огњу!“"},{"SurahNumber":8,"VerseNumber":51,"Text":"То је оно што сте сами себи припремили, а Аллах, заиста, не чини неправду Својим створењима"},{"SurahNumber":8,"VerseNumber":52,"Text":"Тако је било и са фараоновим људима и онима пре њих - у Аллахове доказе нису веровали, па их је Аллах казнио због њихових греха. Аллах је, уистину, моћан и страшно кажњава"},{"SurahNumber":8,"VerseNumber":53,"Text":"То је зато што Аллах неће да лиши благостања народ коме је благостање подарио - све док се он сам не промени - а Аллах је Онај Који све чује и Онај Који све зна"},{"SurahNumber":8,"VerseNumber":54,"Text":"Тако је било са фараоновим људима и онима пре њих: знакове свога Господара нису признавали, па смо их Ми, због њихових греха, уништили, а фараонове људе смо потопили – сви су они били неверници"},{"SurahNumber":8,"VerseNumber":55,"Text":"Најгора бића код Аллаха су, заиста, они који поричу; они не верују"},{"SurahNumber":8,"VerseNumber":56,"Text":"они са којима ти склапаш уговоре, па они сваки пут, не бојећи се Аллаха, крше свој уговор"},{"SurahNumber":8,"VerseNumber":57,"Text":"Ако се у борби сукобиш са њима, казни их тако да се због њих разбеже они који су иза њих, како би се присетили и узели поуку"},{"SurahNumber":8,"VerseNumber":58,"Text":"И чим приметиш издајство код неког народа, ти њима уговор откажи – јер Аллах, уистину, не воли издајице"},{"SurahNumber":8,"VerseNumber":59,"Text":"И нека никако не мисле они који не верују да ће да се спасе; они, заиста, неће моћи да умакну"},{"SurahNumber":8,"VerseNumber":60,"Text":"И против њих припремите колико год можете снаге и коња за бој, да бисте тиме заплашили Аллахове и ваше непријатеље, и друге осим њих - ви их не познајете, Аллах их зна. Све што на Аллаховом путу потрошите биће вам надокнађено, и неће да вам буде учињена неправда"},{"SurahNumber":8,"VerseNumber":61,"Text":"Ако они буду склони миру, буди и ти склон и поуздај се у Аллаха, а Он је, уистину, Свечујући и Свезнајући"},{"SurahNumber":8,"VerseNumber":62,"Text":"А ако буду хтели да те преваре - па теби је, заиста, довољан Аллах; Он те подржава Својом помоћу и верницима"},{"SurahNumber":8,"VerseNumber":63,"Text":"и Он је сјединио њихова срца. Да си ти потрошио све оно што на Земљи постоји, ти не би сјединио њихова срца, али их је Аллах сјединио. Он је заиста силан и мудар"},{"SurahNumber":8,"VerseNumber":64,"Text":"О Веровесниче, Аллах је довољан теби и верницима који те следе"},{"SurahNumber":8,"VerseNumber":65,"Text":"О Веровесниче, бодри вернике на борбу! Ако вас буде двадесет издржљивих, победићете две стотине; а ако вас буде стотину - победићете хиљаду оних који не верују, зато што су они људи који не схватају"},{"SurahNumber":8,"VerseNumber":66,"Text":"Сада вам Аллах даје олакшицу и зна да међу вама има слабости. Ако вас буде стотину издржљивих - победићете две стотине, а ако вас буде хиљаду - победићете, Аллаховом дозволом, две хиљаде. А Аллах је уз стрпљиве"},{"SurahNumber":8,"VerseNumber":67,"Text":"Ниједном веровеснику није било допуштено да држи заробљенике док не оствари победу на Земљи; ви желите пролазна добра овога света, а Аллах жели онај свет. Заиста је Аллах силан и мудар"},{"SurahNumber":8,"VerseNumber":68,"Text":"Да није раније Аллахове одредбе, снашла би вас патња велика због онога што сте узели"},{"SurahNumber":8,"VerseNumber":69,"Text":"Сада трошите оно што сте запленили као допуштено и лепо, и бојте се Аллаха; Аллах је, заиста, Онај Који опрашта грехе и милостив је"},{"SurahNumber":8,"VerseNumber":70,"Text":"О Веровесниче, реци онима који су као заробљеници пали у ваше руке: „Ако Аллах зна да у вашим срцима има било шта добро, даће вам боље од онога што вам је узето и опростиће вам, а Аллах је Онај Који опрашта грехе и милостив је.“"},{"SurahNumber":8,"VerseNumber":71,"Text":"А ако желе да те преваре, па они су и пре настојали Аллаха да варају и зато ти је Он омогућио да их победиш; а Аллах је Онај Који све зна и мудар је"},{"SurahNumber":8,"VerseNumber":72,"Text":"Заиста они који верују и исељавају се, и у борби на Аллаховом путу залажу своја богатства и своје животе, и они који пружају уточиште и помажу, они су једни другима заштитници. А онима који верују, а који се нису иселили, ви не можете, све док се не иселе, да будете заштитници. А ако вас замоле да им помогнете у вери, дужни сте да им притекнете у помоћ, осим против народа са којим о ненападању имате закључен уговор. А Аллах добро види оно што радите"},{"SurahNumber":8,"VerseNumber":73,"Text":"Неверници су једни другима заштитници. Ако не поступите тако, настаће смутња на Земљи и велики неред"},{"SurahNumber":8,"VerseNumber":74,"Text":"Они који верују и иселе се, и боре се на Аллаховом путу, и они који пружају склониште и помажу - они су збиља прави верници - њих чека опрост и дивна опскрба"},{"SurahNumber":8,"VerseNumber":75,"Text":"А они који касније верници постану, па се иселе и у борби заједно са вама учествују - они су ваши. А рођаци су, према Аллаховој Књизи једни другима пречи. Аллах, заиста, све добро зна"}]}