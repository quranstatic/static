{"Id":228,"LanguageCodes":["ky","kir"],"Name":"kir-shamsaldinhakim","Author":"Shams Al Din Hakimov","Language":"Kirghiz","Description":"Kirghiz","Direction":"ltr","Source":"https://qurancomplex.gov.sa/","Translations":[{"SurahNumber":51,"VerseNumber":1,"Text":"(Топуракты) тозгута желген шамалдарга ант"},{"SurahNumber":51,"VerseNumber":2,"Text":"Көп сууга (жамгырга) кош бойлуу болгон булуттарга ант"},{"SurahNumber":51,"VerseNumber":3,"Text":"Жеңил сызып жүрүүчүлөргө (кемелерге) ант"},{"SurahNumber":51,"VerseNumber":4,"Text":"(Аллаһтын тапшырмасы менен ааламдык) иштерди бөлүштүрүүчү периштелерге ант"},{"SurahNumber":51,"VerseNumber":5,"Text":"(О, пенделер!) Силерге убада кылынган нерсе? — бул чындык"},{"SurahNumber":51,"VerseNumber":6,"Text":"Жана Кыямат сөзсүз болуучу"},{"SurahNumber":51,"VerseNumber":7,"Text":"Кооз-көркөм асманга ант"},{"SurahNumber":51,"VerseNumber":8,"Text":"(Эй, мушриктер) силердин айткан-дегениңер аныгында туруксуз (сөздөр)"},{"SurahNumber":51,"VerseNumber":9,"Text":"Андан (Кураандан) бурулган адам(ды чындыктан) буруп коюлат"},{"SurahNumber":51,"VerseNumber":10,"Text":"Жалганчыларга өлүм"},{"SurahNumber":51,"VerseNumber":11,"Text":"Алар наадандык толкундарында адашкандар"},{"SurahNumber":51,"VerseNumber":12,"Text":"(Сени сынап, жалганчыга чыгаруу үчүн): «Кыямат Күн качан?»-деп сурашат"},{"SurahNumber":51,"VerseNumber":13,"Text":"Ал Күнү тозокто азап тартышат"},{"SurahNumber":51,"VerseNumber":14,"Text":"(Анан аларга) «Азабыңарды тарткыла! Силер («качан-качан» деп) шаштырган күнүңөр — ушул» (деп айтылат)"},{"SurahNumber":51,"VerseNumber":15,"Text":"(Ал эми) такыба кишилер Бейиштерде, булактарда"},{"SurahNumber":51,"VerseNumber":16,"Text":"Раббиси берген сыйлыктарды алышып. (Себеби), алар буга чейин (дүйнө жашоосунда) жакшылык (сооп иш) кылуучу болушкан"},{"SurahNumber":51,"VerseNumber":17,"Text":"Алар түндөсү бир аз эле укташкан"},{"SurahNumber":51,"VerseNumber":18,"Text":"Таң мезгилдеринде (намаз окушуп, Раббисинен) кечирим сурашкан"},{"SurahNumber":51,"VerseNumber":19,"Text":"Алардын (адал эмгек менен тапкан) мал-дүйнөсүндө, тилемчилердин жана муктаждардын? акысы болгон"},{"SurahNumber":51,"VerseNumber":20,"Text":"Жерде (андагы жандуу-жансыз макулуктарда) терең ишенген кишилерге (Аллаһтын Кудуретине) белгилер бар"},{"SurahNumber":51,"VerseNumber":21,"Text":"Силердин өзүңөрдө да (белгилер бар). Карабайсыңарбы"},{"SurahNumber":51,"VerseNumber":22,"Text":"Асманда силердин ырыскыңар! жана силерге убада кылынган нерселер бар"},{"SurahNumber":51,"VerseNumber":23,"Text":"Асман жана жердин Раббисине ант, (о, инсандар) албетте ал (Аллаһтын Лавхул-Махфуздагы убадасы) силердин сүйлөп жатканыңар сыяктуу эле Акыйкат"},{"SurahNumber":51,"VerseNumber":24,"Text":"(О, Мухаммад!) сага Ибрахимдин урматтуу конокторунун кабары келди беле"},{"SurahNumber":51,"VerseNumber":25,"Text":"Бир кезде алар (адам түспөлүндөгү эки периште) ага кирип «Салам» дешти. Ал дагы «салам (эй) бейтааныш кишилер» деди"},{"SurahNumber":51,"VerseNumber":26,"Text":"Анан, сездирбей гана үй-бүлөсүнө барып, семиз музоону(н бышкан этин) алып келди"},{"SurahNumber":51,"VerseNumber":27,"Text":"Аны аларга жакын коюп «Эмнеге жебейсиңер?» деди"},{"SurahNumber":51,"VerseNumber":28,"Text":"Андан соң алардан кооптоно түштү. «Сен коркпогун»-дешти алар жана ага (келечекте) аалым (боло турган) перзенттин куш кабарын беришти"},{"SurahNumber":51,"VerseNumber":29,"Text":"Анын (Ибрахимдин) аялы (таңыркап) кыйкырган бойдон, бетине шапаттап, айтты: «Мен туубас кемпирмин го?!»"},{"SurahNumber":51,"VerseNumber":30,"Text":"«Раббиң ушундай деди. Ал Бир Өзү гана Даанышман, Билүүчү» -дешти (периштелер)"},{"SurahNumber":51,"VerseNumber":31,"Text":"«О, элчилер, эмне жумуш менен?» деди. (Ибрахим)"},{"SurahNumber":51,"VerseNumber":32,"Text":"(Периштелер) айтты: «Биз күнөөкөр коомго (Лут коомуна) жиберилдик"},{"SurahNumber":51,"VerseNumber":33,"Text":"Алардын үстүнө чопо-таштарды жаадырыш үчүн"},{"SurahNumber":51,"VerseNumber":34,"Text":"Ал ысырапчылар үчүн Раббиңдин алдында (ар бирине тие турган ташка ысымдары) белгиленип коюлган"},{"SurahNumber":51,"VerseNumber":35,"Text":"Биз ыймандууларды (шаардан) чыгардык"},{"SurahNumber":51,"VerseNumber":36,"Text":"Ал жерде бир гана (Лутка тиешелүү) үйдөн! башка мусулмандарды таппадык"},{"SurahNumber":51,"VerseNumber":37,"Text":"Жана биз ал жерде катуу азаптан корко турган элдер үчүн (апааттын) белгилер(ин) калтырдык"},{"SurahNumber":51,"VerseNumber":38,"Text":"Муса(нын окуясын)да дагы (азаптан корко турган элдер үчүн) белгилер бар. Бир кезде Биз аны Фираунга анык далил (дин) менен жибердик эле"},{"SurahNumber":51,"VerseNumber":39,"Text":"(Фираун) далысын салып, тескери карады жана: «(Муса) сыйкырчы жана жинди»-деди"},{"SurahNumber":51,"VerseNumber":40,"Text":"Биз аны жана аскерлерин (азап менен) кармап, толкундардын арасына ыргыттык. Ал айыпталган (күнөөкөр) болчу"},{"SurahNumber":51,"VerseNumber":41,"Text":"Жана Аад (окуясын)да (сабак) бар: бир кезде Биз аларга кысыр? шамалды жибердик"},{"SurahNumber":51,"VerseNumber":42,"Text":"Ал эмнеге тийген болсо, баарын чириген сөөк сыяктуу кылып койду"},{"SurahNumber":51,"VerseNumber":43,"Text":"Жана Самуд (элинин окуясын) да (белги) бар. Бир кезде аларга: «Убактысы келгенге чейин (үч күн дүйнө жыргалынан) пайдаланып калгыла» деп айтылды"},{"SurahNumber":51,"VerseNumber":44,"Text":"Алар Аллаһтын буйругуна каршы чыгышты. Анан (капыстан) аларды, карап турган абалдарында ач айкырык кармады!”"},{"SurahNumber":51,"VerseNumber":45,"Text":"(Жаткан, олтурган орундарынан) турганга да үлгүрбөй (кыйрап) калышты! Алар жардам берилгендерден болушпады"},{"SurahNumber":51,"VerseNumber":46,"Text":"Биз андан мурун Нух(тун каапыр) коомун да (кыйраткан элек). Алар бузуку коом болгон"},{"SurahNumber":51,"VerseNumber":47,"Text":"Биз асманды Күч-Кудурет менен курдук жана Биз аны кеңейтүүчүбүз"},{"SurahNumber":51,"VerseNumber":48,"Text":"Жерди болсо (төшөк кылып) жазып (жашоого даярдап) койдук. Биз эң жакшы даярдоочубуз"},{"SurahNumber":51,"VerseNumber":49,"Text":"Жана Биз ар бир нерсени жубу менен жараттык. Кана эми, эскерсеңер"},{"SurahNumber":51,"VerseNumber":50,"Text":"(Бардык күнөөдөн) Аллаһка гана качкыла! Мен силерге Андан (жиберилген) анык эскертүүчүмүн"},{"SurahNumber":51,"VerseNumber":51,"Text":"Аллаһ менен бирге (өзүңөргө) башка кудай тутпагыла! Мен силерге Андан (жиберилген) анык эстетүүчүмүн"},{"SurahNumber":51,"VerseNumber":52,"Text":"Ошентип, алардан (Макка мушриктеринен) мурунку элдерге да (качан) бир пайгамбар келсе, «сыйкырчы» же болбосо «жинди» дешкен"},{"SurahNumber":51,"VerseNumber":53,"Text":"Алар бири-бирине («пайгамбарды укпагыла» деп) осуят калтырышты беле? Жок! (Андай эмес. Болгону) алар(дын бардыгы Аллаһка) каршы чыккан элдер"},{"SurahNumber":51,"VerseNumber":54,"Text":"(О, Мухаммад), сен алардан жүзүңдү бур! (Алардын күнөөгө батканы үчүн) сен айыптуу эмессиң"},{"SurahNumber":51,"VerseNumber":55,"Text":"Ал эми, (ыймандууларга Раббисин) эстет! Чынында, эскертүү ыймандууларга пайда берет"},{"SurahNumber":51,"VerseNumber":56,"Text":"Мен жин жана инсанды Бир Өзүмө ибадат кылуулары үчүн гана жараттым"},{"SurahNumber":51,"VerseNumber":57,"Text":"Мен алардан ырыскы сурабаймын. Мени тамактандырууларын да сурабаймын.”"},{"SurahNumber":51,"VerseNumber":58,"Text":"Чынында, Аллаһ бекем кубат Ээси болгон Ырыскы Берүүчү"},{"SurahNumber":51,"VerseNumber":59,"Text":"Эми, зулум кылган адамдарга болсо, өздөрүнүн (мурунку замандардагы) шериктеринин азабына окшош (түбөлүк) азап бар. (Ал азапты) шаштырбай турушсун"},{"SurahNumber":51,"VerseNumber":60,"Text":"Каапыр адамдар үчүн аларга убада кылынган күндө (Кыяматта) өлүм болсун"}]}