{"Id":268,"LanguageCodes":["ne","nep"],"Name":"nep-ahlalhadithcent","Author":"Ahl Al Hadith Central Society Of Nepal","Language":"Nepali","Description":"Nepali","Direction":"ltr","Source":"","Translations":[{"SurahNumber":37,"VerseNumber":1,"Text":"कसम छ पंक्ति बाँध्नेवालाहरूको ।"},{"SurahNumber":37,"VerseNumber":2,"Text":"फेरि बलियोरूपले हप्काउनेवालाहरूको ।"},{"SurahNumber":37,"VerseNumber":3,"Text":"अनि कुरआन पढ्नेवालाहरूको ।"},{"SurahNumber":37,"VerseNumber":4,"Text":"निःसन्देह तिमीहरू सबैको पूज्य एउटै छ ।"},{"SurahNumber":37,"VerseNumber":5,"Text":"आकाशहरू र धरती र जे–जति कुराहरू यिनमा छन्, सबैको र सम्पुर्ण पूर्वी दिशाहरूको मालिक पनि उही हो ।"},{"SurahNumber":37,"VerseNumber":6,"Text":"हामीले संसारीय आकाशलाई ताराहरूबाट सुसज्जित गर्यौं ।"},{"SurahNumber":37,"VerseNumber":7,"Text":"अट्टेरी शैतानबाट सुरक्षित राख्नको निम्ति ।"},{"SurahNumber":37,"VerseNumber":8,"Text":"माथिका फरिश्ताहरूको कुरा सुन्नको लागि तिनीहरूले कान लगाउन सक्तैनन् । अपितु सबैतिरबाट तिनीहरू मारिन्छन् ।"},{"SurahNumber":37,"VerseNumber":9,"Text":"र (त्यहाँबाट) धपाइनुलाई । उनीहरूको निम्ति स्थाई यातना छ ।"},{"SurahNumber":37,"VerseNumber":10,"Text":"हो, कसैले (स्वर्गदूतको कुरालाई) यदि केही सुनिहाल्छ भने तुरुन्तै प्रज्वलित आगोको डल्लोले उसलाई पछ्याउँछ ।"},{"SurahNumber":37,"VerseNumber":11,"Text":"यी काफिरहरूसँग सोध कि के उनीहरूको सृष्टि गर्ने काम अधिक कठिन छ, वा ती अन्य कुराहरूको, जसलाई हामीले सृष्टि गरेका छौं । हामीले उनीहरूको सृष्टि (मानिसको) लेसिलो माटोले गर्यौं ।"},{"SurahNumber":37,"VerseNumber":12,"Text":"बरु तिमी त आश्चर्यमा छौ र उनीहरू उपहास गरिराखेका छन् ।"},{"SurahNumber":37,"VerseNumber":13,"Text":"र जब उनीहरूलाई उपदेश गरिन्छ त उनीहरूले मान्दैनन् ।"},{"SurahNumber":37,"VerseNumber":14,"Text":"र जब कुनै निशानी (चमत्कार) देख्दछन् त खिल्ली उडाउँछन् ।"},{"SurahNumber":37,"VerseNumber":15,"Text":"र भन्दछन् : ‘‘यो त मात्र एउटा प्रत्यक्ष जादू हो ।’’"},{"SurahNumber":37,"VerseNumber":16,"Text":"के जब हामीहरू मरिसकेका हुनेछौं र माटो र हड्डीको रूपमा परिणत हुनेछौं त के फेरि साँच्चै हामी उठाइनेछौं"},{"SurahNumber":37,"VerseNumber":17,"Text":"‘‘के हामीभन्दा पहिलाका हाम्रा बाबु बाजे पनि ?’’"},{"SurahNumber":37,"VerseNumber":18,"Text":"तपार्इं भनिदिनुस् कि ‘‘हो ! र तिमी अपमानित पनि हुनेछौ ।’’"},{"SurahNumber":37,"VerseNumber":19,"Text":"त्यो त एउटा ठूलो आवाज हुनेछ । कि यिनीहरू त्यसबेला एक्कासी देख्न थाल्नेछन् ।"},{"SurahNumber":37,"VerseNumber":20,"Text":"र भन्नेछन्ः ‘‘अफसोच छ हामीलाई । यही नै प्रतिफलको दिन हो ।’’"},{"SurahNumber":37,"VerseNumber":21,"Text":"यो नै निर्णयको दिन हो, जसलाई तिमीले झूठा ठान्दथ्यौ ।"},{"SurahNumber":37,"VerseNumber":22,"Text":"अत्याचार गर्नेहरूलाई र उनका साथीहरूलाई र अल्लाह बाहेक जसका उनीहरूले पूजा गर्दथे ।"},{"SurahNumber":37,"VerseNumber":23,"Text":"उनीहरू सबैलाई जम्मा गरेर नर्कको बाटो देखाइदेऊ ।"},{"SurahNumber":37,"VerseNumber":24,"Text":"र उनीहरूलाई रोकिराख, किनभने उनीहरूसित केही जरूरी प्रश्नहरू सोध्नुछ ।"},{"SurahNumber":37,"VerseNumber":25,"Text":"‘‘तिमीहरूलाई के भएको छ कि यस बेला एक अर्काको सहायता गर्दैनौ ?’’"},{"SurahNumber":37,"VerseNumber":26,"Text":"बरु आज त उनीहरू सबै आज्ञाकारी बनेका छन् ।"},{"SurahNumber":37,"VerseNumber":27,"Text":"तिनीहरू एक–अर्कातिर फर्केर सवाल र जवाफ गर्नेछन् ।"},{"SurahNumber":37,"VerseNumber":28,"Text":"भन्नेछन्ः ‘‘तिमी त हाम्रो पासमा हाम्रो दायाँ तिरबाट आउँदथ्यौ ।’’"},{"SurahNumber":37,"VerseNumber":29,"Text":"उनीहरूले भन्नेछन्ः होइन ‘‘बरु, तिमी नै ईमानवाला थिएनौ ।"},{"SurahNumber":37,"VerseNumber":30,"Text":"र हाम्रो तिमीमाथि कुनै अधिकार त थिएन, बरु तिमीहरू अट्टेरी थियौ ।"},{"SurahNumber":37,"VerseNumber":31,"Text":"अब त हाम्रो सम्बन्धमा हाम्रो पालनकर्ताको यो कुरा पूरा भइहाल्यो कि अब हामी सजायको स्वाद चाख्नेछौं ।"},{"SurahNumber":37,"VerseNumber":32,"Text":"अतः हामीले तिमीलाई पनि पथभ्रष्ट गर्यौं । हामी त स्वयं पनि मार्गविचलित नै थियौं ।’’"},{"SurahNumber":37,"VerseNumber":33,"Text":"अतः उनी सबै त्यसदिन सजायमा एक अर्काको सहभागी हुनेछन् ।"},{"SurahNumber":37,"VerseNumber":34,"Text":"हामीले अपराधीहरूसित यस्तै गर्ने गर्दछौं ।"},{"SurahNumber":37,"VerseNumber":35,"Text":"उनीहरूको यो अवस्था थियो कि जब उनीहरूसित भनिन्थ्योः ‘‘कि अल्लाह बाहेक कोही सत्य उपास्य छैन’’ तब तिनीहरू अवज्ञा गर्दथे ।"},{"SurahNumber":37,"VerseNumber":36,"Text":"र भन्दथेः ‘‘के हामीले एउटा उन्मादी कविले भन्दैमा आफ्ना उपास्यहरूलाई छाडिदेऔं ?’’"},{"SurahNumber":37,"VerseNumber":37,"Text":"‘‘होइन, बरु नबीले सत्य (धर्म) लिएर आएका छन् र (अघिका) रसूलहरूलाई सच्चा भन्दछन् ।"},{"SurahNumber":37,"VerseNumber":38,"Text":"निश्चय नै तिमी दुःखद यातनाको स्वाद चाख्नेछौ ।"},{"SurahNumber":37,"VerseNumber":39,"Text":"तिमीलाई त्यसैको प्रतिफल दिइनेछ जुन तिमीले गर्ने गर्दथ्यौ ।’’"},{"SurahNumber":37,"VerseNumber":40,"Text":"तर जो अल्लाहका विशेष बन्दाहरू (भक्तहरू) छन् ।"},{"SurahNumber":37,"VerseNumber":41,"Text":"उनीहरूको लागि अल्लाहद्वारा जीविका निर्धारित छ ।"},{"SurahNumber":37,"VerseNumber":42,"Text":"हर प्रकारका फलफूल र गौरव र मर्यादाले उनको आदर गरिनेछ ।"},{"SurahNumber":37,"VerseNumber":43,"Text":"अनुकम्पाले भरिएका जन्नतहरूमा"},{"SurahNumber":37,"VerseNumber":44,"Text":"पलंगहरूमा आमुन्ने–सामुन्ने विराजमान हुनेछन्"},{"SurahNumber":37,"VerseNumber":45,"Text":"उनीहरूको माझमा विशुद्ध पेयको पात्र घुमाइनेछ"},{"SurahNumber":37,"VerseNumber":46,"Text":"जुन कि सफा र पिउनेहरूको लागि सर्वथा सुस्वादक हुनेछ ।"},{"SurahNumber":37,"VerseNumber":47,"Text":"न त्यसबाट टाउको दुख्नेछ र न त्यसबाट मानिस नशामा बहकनेछन्"},{"SurahNumber":37,"VerseNumber":48,"Text":"र उनीहरूको पासमा अप्सराहरू हुनेछिन् जसको आँखा तल झुकेको र ठूला–ठूला हुनेछन् ।"},{"SurahNumber":37,"VerseNumber":49,"Text":"मानौं उनीहरू सुरक्षित अण्डाहरू हुन् ।"},{"SurahNumber":37,"VerseNumber":50,"Text":"अनि उनीहरूले एक–अर्कातिर मुख फर्काएर प्रश्न गर्नेछन् ।"},{"SurahNumber":37,"VerseNumber":51,"Text":"उनीहरूमध्येबाट एउटाले भन्नेछः कि ‘‘मेरो एउटा साथी थियो ।"},{"SurahNumber":37,"VerseNumber":52,"Text":"जसले भन्दथ्यो, कि के तिमी पनि (कयामतलाई) मानिलिनेवालामध्येका हौ"},{"SurahNumber":37,"VerseNumber":53,"Text":"के जब हामी मरेर माटो र हड्डीमा परिणत भइसक्ने छौं तब के हामीलाई प्रतिफल प्राप्त हुनेछ ?’’"},{"SurahNumber":37,"VerseNumber":54,"Text":"(अनि) भन्नेछः ‘‘कि के तिमी उसलाई चियाएर हेर्न चाहन्छौ ?’’"},{"SurahNumber":37,"VerseNumber":55,"Text":"(यसैबीच) त्यसले (स्वयम्) चियाउने छ, त उसलाई नर्कको माझमा (जलीरहेको) देख्नेछ ।"},{"SurahNumber":37,"VerseNumber":56,"Text":"भन्नेछः कि, ‘‘अल्लाहको कसम ! तिमीले त मलाई बरबादै पार्ने थियौ ।"},{"SurahNumber":37,"VerseNumber":57,"Text":"यदि मेरो पालनकर्ताको कृपा नभएको भए त म पनि उनीहरूमध्येकै हुन्थें जो नर्कमा उपस्थित गराइएका छन् ।"},{"SurahNumber":37,"VerseNumber":58,"Text":"के (यो साँचो हो कि) हामी अब मर्नेछैनौं"},{"SurahNumber":37,"VerseNumber":59,"Text":"पहिलो पटक मर्नु बाहेक । र हामीलाई यातना पनि हुनेवाला छैन’’"},{"SurahNumber":37,"VerseNumber":60,"Text":"अनि त स्पष्ट छ कि निःसन्देह यो ठूलो सफलता हो ।"},{"SurahNumber":37,"VerseNumber":61,"Text":"यस्तो (सफलताहरू) को लागि कर्म गर्नेहरूले कर्म गर्नुपर्दछ ।"},{"SurahNumber":37,"VerseNumber":62,"Text":"के यो आतिथ्य राम्रो छ वा थूहर (सिउँडी) को वृक्ष"},{"SurahNumber":37,"VerseNumber":63,"Text":"हामीले त्यस बृक्षलाई अत्याचारीहरूको निम्ति कष्टदायक परीक्षा बनाएका छौं ।"},{"SurahNumber":37,"VerseNumber":64,"Text":"निःसंदेह त्यो एउटा रुख हो जो जहन्नमको (नर्कको) तल्लो भाग (जरा) बाट उम्रने छ ।"},{"SurahNumber":37,"VerseNumber":65,"Text":"त्यसका हाँगाहरू शैतानका टाउकोहरू जस्ता हुन्छन् ।"},{"SurahNumber":37,"VerseNumber":66,"Text":"नर्कवालाहरू उसैबाट खान्छन् र उसैबाट पेट भर्नेछन् ।"},{"SurahNumber":37,"VerseNumber":67,"Text":"अनि त्यस (खाना) को साथमा उनलाई तातो पानी मिसाएर दिइनेछ ।"},{"SurahNumber":37,"VerseNumber":68,"Text":"अनि उनीहरूलाई नर्क (आगोको ढिस्को) तिर फर्काइनेछ ।"},{"SurahNumber":37,"VerseNumber":69,"Text":"निश्चित मान्नुस् उनीहरूले आफ्ना बाबु–बाजेहरूलाई मार्गविचलित नै पाए ।"},{"SurahNumber":37,"VerseNumber":70,"Text":"रः उनीहरू तिनीहरूकै पदचिन्हमा दगुरिराखेका छन् ।"},{"SurahNumber":37,"VerseNumber":71,"Text":"उनीहरूभन्दा पहिला पनि धेरै मानिसहरू मार्गविचलित भइसकेका छन् ।"},{"SurahNumber":37,"VerseNumber":72,"Text":"जसमा हामीले उनीहरूको माझमा सचेत गर्नेवाला (रसूल) पठाएका थियौं ।"},{"SurahNumber":37,"VerseNumber":73,"Text":"तसर्थ हेरिहाल कि जसलाई सचेत गरिएको थियो, उनीहरूको परिणाम कस्तो भयो"},{"SurahNumber":37,"VerseNumber":74,"Text":"हो, अल्लाहका विशिष्ट दासहरू बाहेक (उनको परिणाम धेरै राम्रो भयो)।"},{"SurahNumber":37,"VerseNumber":75,"Text":"र हामीलाई ‘‘नूहले’’ पुकारे, त हेर हामी कस्तो राम्ररी याचना स्वीकार गर्नेवाला हौं ।"},{"SurahNumber":37,"VerseNumber":76,"Text":"हामीले उनलाई र उनका घरवालालाई ठूलो (महान् जलप्रल्य) विपत्तिबाट बचायौं ।"},{"SurahNumber":37,"VerseNumber":77,"Text":"र हामीले उनको सन्ततिलाई बाँकी रहनेवाला बनायौं ।"},{"SurahNumber":37,"VerseNumber":78,"Text":"र हामीले उनको सुचर्चा पछि आउनेवालाहरूमा बाँकी राख्यौं ।"},{"SurahNumber":37,"VerseNumber":79,"Text":"सम्पूर्ण संसारहरूमा नूहमाथि ‘‘सलाम’’ होस् ।"},{"SurahNumber":37,"VerseNumber":80,"Text":"निःसन्देह हामीले भलाईको कार्य गर्नेहरूलाई यस्तै पुरस्कार दिन्छौं ।"},{"SurahNumber":37,"VerseNumber":81,"Text":"उनी हाम्रा ईमानवाला सेवकहरूमध्येका थिए ।"},{"SurahNumber":37,"VerseNumber":82,"Text":"अनि हामीले अरुहरूलाई डुबाइदिऔं ।"},{"SurahNumber":37,"VerseNumber":83,"Text":"र ‘‘इब्राहीम’’ पनि उनैका सहधर्मीहरूमध्येका थिए ।"},{"SurahNumber":37,"VerseNumber":84,"Text":"जब उनी आफ्नो पालनकर्ताको समक्ष विकाररहित हृदय लिएर आए ।"},{"SurahNumber":37,"VerseNumber":85,"Text":"जब उनले आफ्नो पिता र आफ्नो जातिबन्धुका मानिसहरूसित भनेः ‘‘तिमीले कुन कुराको पूजा गर्दछौ ?’’"},{"SurahNumber":37,"VerseNumber":86,"Text":"के तिमी अल्लाह बाहेक मनगढन्ते उपास्यहरू चाहिरहेका छौ"},{"SurahNumber":37,"VerseNumber":87,"Text":"यो बताऊ कि तिमीले आखिर सम्पूर्ण संसारको पालनकर्तालाई के सम्झेका छौ"},{"SurahNumber":37,"VerseNumber":88,"Text":"अब उनले ताराहरूमाथि दृष्टिपात गरे ।"},{"SurahNumber":37,"VerseNumber":89,"Text":"र भनेः म त बिरामी छु ।’’"},{"SurahNumber":37,"VerseNumber":90,"Text":"यसपछि उनीहरूले पिठ्युँ फर्काई उनलाई छाडेर फर्किहाले ।"},{"SurahNumber":37,"VerseNumber":91,"Text":"अनि (इब्राहीम) उनीहरूका उपास्यहरूतिर तत्काल गए र भन्नथाले किः तिमीले खाना किन खाँदैनौ"},{"SurahNumber":37,"VerseNumber":92,"Text":"तिमीलाई के भएको छ ? कि तिमी बोल्दैनौ ?’’"},{"SurahNumber":37,"VerseNumber":93,"Text":"अनि पूरै शक्तिका साथ उनीहरूलाई दाहिनेहातले पिटन शुरू गरे ।"},{"SurahNumber":37,"VerseNumber":94,"Text":"तब उनीहरू उनको पासमा दगुर्दै आए ।"},{"SurahNumber":37,"VerseNumber":95,"Text":"उनले भनेः ‘‘तिमीहरूले यस्तो कुराको किन पूजा गर्छौ ? जसलाई तिमीले स्वयम् कुँदेर बनाउँछौ ।"},{"SurahNumber":37,"VerseNumber":96,"Text":"जब कि तिमीलाई र तिमीले बनाएका कुराहरूलाई अल्लाहले नै सृष्टि गरेको छ ?’’"},{"SurahNumber":37,"VerseNumber":97,"Text":"उनीहरूले भनेः ‘‘उसको निम्ति एउटा भवन (अग्निकुण्ड) तयार पारी त्यसलाई प्रज्वलित आगोमा हालिदेऊ’’ ।"},{"SurahNumber":37,"VerseNumber":98,"Text":"उनीहरूले त इब्राहीमसँग एउटा षडयन्त्र गर्न चाहे तर हामीले उनीहरूलाई नै अपमानित गर्यौं ।"},{"SurahNumber":37,"VerseNumber":99,"Text":"र इब्राहीमले भनेः म त प्रवास गरेर आफ्नो पालनकर्तातिर गइराखेको छु, उसले अवश्य मेरो मार्गदर्शन गर्नेछ ।"},{"SurahNumber":37,"VerseNumber":100,"Text":"हे मेरो पालनकर्ता ! मलाई असल सन्तान प्रदान गर ।’’"},{"SurahNumber":37,"VerseNumber":101,"Text":"तब हामीले उनलाई एउटा सहनशील पुत्रको शुभसूचना दियौं ।"},{"SurahNumber":37,"VerseNumber":102,"Text":"अनि जब त्यो बच्चा उनको साथमा दौडधूप गर्ने अवस्थामा पुग्यो तब उनले भनेः ‘‘हे मेरो प्रिय छोरा ! मैले सपनामा देखेको छु कि तिमीलाई कुर्बान (बलि) गरिराखेको छु । त अब हेर, तिम्रो के विचार छ ? ‘‘छोराले भन्यो किः हे बुबा ! जुन आदेश तपाईलाईं दिइराखिएको छ त्यसको पालना गरिहाल्नुस् । अल्लाहले चाह्यो भने तपार्इंले मलाई धैर्यवान् पाउनुहुनेछ ।"},{"SurahNumber":37,"VerseNumber":103,"Text":"अर्थात जब दुवैले आदेश मानिहाले, र बाबुले छोरालाई कन्चटतिर पारेर पल्टाए ।"},{"SurahNumber":37,"VerseNumber":104,"Text":"तब हामीले उनलाई पुकार्यौं कि, ‘‘हे इब्राहीम"},{"SurahNumber":37,"VerseNumber":105,"Text":"निश्चय नै तिमीले सपनालाई साँचो गरेर देखायौ । निःसन्देह हामीले उत्तम कार्य गर्नेहरूलाई यस्तै प्रकारले प्रतिफल दिन्छौं ।’’"},{"SurahNumber":37,"VerseNumber":106,"Text":"वास्तवमा यो त एउटा स्पष्ट परीक्षा थियो ।"},{"SurahNumber":37,"VerseNumber":107,"Text":"र हामीले उसको (इस्माईलको) सट्टामा कुर्बानीको लागि एउटा ठूलो (पशु) दियौं ।"},{"SurahNumber":37,"VerseNumber":108,"Text":"र हामीले पछि आउने नस्लहरूमा (इब्राहीमको राम्रो) चर्चा बाँकी राख्यौं"},{"SurahNumber":37,"VerseNumber":109,"Text":"‘‘इब्राहीममाथि सलाम होस् ।’’"},{"SurahNumber":37,"VerseNumber":110,"Text":"असल कार्य गर्नेहरूलाई हामीले यस्तै प्रतिफल दिने गर्छौं ।"},{"SurahNumber":37,"VerseNumber":111,"Text":"निश्चय नै उनी हाम्रा ईमानवाला सेवकहरूमध्येका थिए ।"},{"SurahNumber":37,"VerseNumber":112,"Text":"र हामीले उनलाई ‘‘इस्हाकको’’ नबी हुने शुभसूचना पनि दियौं, जो असल मानिसहरूमध्ये हुनेछन् ।"},{"SurahNumber":37,"VerseNumber":113,"Text":"र हामीले उनलाई र ‘‘इस्हाकलाई’’ बरकत (कल्याण) दियौं र ती दुवैका सन्तानहरूमा कतिपय त असल काम गर्नेहरू पनि छन्, र कतिपय आफूमाथि खुल्लारूपले अत्याचार गर्नेवालाहरू पनि छन् ।"},{"SurahNumber":37,"VerseNumber":114,"Text":"निःसंदेह हामीले मूसा र हारूनमाथि पनि ठूलो उपकार गरेका छौं ।"},{"SurahNumber":37,"VerseNumber":115,"Text":"र हामीले उनीहरूलाई र उनका जातिबन्धुहरूलाई ठूलो कष्टबाट मुक्त गरायौं ।"},{"SurahNumber":37,"VerseNumber":116,"Text":"र हामीले उनीहरूलाई सहायता गर्यौं, त उनीहरू प्रभावी रहे ।"},{"SurahNumber":37,"VerseNumber":117,"Text":"र हामीले उनीहरूलाई अत्यन्त स्पष्ट किताब प्रदान गर्यौं ।"},{"SurahNumber":37,"VerseNumber":118,"Text":"र हामीले उनीहरूलाई सोझो मार्गमा कायम राख्यौं ।"},{"SurahNumber":37,"VerseNumber":119,"Text":"र हामीले उनी दुवैको लागि पछि आउनेवाला नस्लहरूमा राम्रो चर्चा बाँकी राख्यौं ।"},{"SurahNumber":37,"VerseNumber":120,"Text":"‘‘मूसा (अलैहिस्सलाम)’’ र हारून (अलैहिस्सलाम) माथि सलाम होस् ।"},{"SurahNumber":37,"VerseNumber":121,"Text":"निःसन्देह हामीले असल काम गर्नेहरूलाई यस्तै प्रतिफल दिने गर्छौं ।"},{"SurahNumber":37,"VerseNumber":122,"Text":"निश्चय नै ती दुवै हाम्रा ईमानवाला सेवकहरूमध्येका थिए ।"},{"SurahNumber":37,"VerseNumber":123,"Text":"र ‘‘इलियास’’ पनि पैगम्बरहरूमध्येका थिए ।"},{"SurahNumber":37,"VerseNumber":124,"Text":"जब उहाँले आफ्ना जातिबन्धुसित भनेः तिमी अल्लाहसित किन डर मान्दैनौ"},{"SurahNumber":37,"VerseNumber":125,"Text":"के तिमी बअ्ल (एउटा ठूलो मूर्ति)लाई पुकार्दछौ, र सर्वोत्तम स्रष्टालाई छाडिदिन्छौ"},{"SurahNumber":37,"VerseNumber":126,"Text":"अल्लाह जो तिम्रो र तिम्रो बाबु–बाजेको पालनहार हो ।"},{"SurahNumber":37,"VerseNumber":127,"Text":"तर उनीहरूले उनलाई झूठा भने अतः उनीहरू अवश्य नर्कमा उपस्थित गराइनेछन् ।"},{"SurahNumber":37,"VerseNumber":128,"Text":"हो, अल्लाहका असल सेवकहरू (सजायमा) पारिने छैनन् ।"},{"SurahNumber":37,"VerseNumber":129,"Text":"हामीले ‘‘इलियास’’ (अलैहिस्सलाम) को राम्रो चर्चा पछि आउनेहरूमा (शेष) छाडेका छौं ।"},{"SurahNumber":37,"VerseNumber":130,"Text":"कि ‘‘इलियास (अलैहिस्सलाम)’’ माथि ‘‘सलाम’’ होस् ।"},{"SurahNumber":37,"VerseNumber":131,"Text":"हामीले भलाई गर्नेहरूलाई यस्तै प्रतिफल दिन्छौं ।"},{"SurahNumber":37,"VerseNumber":132,"Text":"निःसन्देह उनी हाम्रा मोमिन सेवकहरूमध्येबाट थिए ।"},{"SurahNumber":37,"VerseNumber":133,"Text":"र निःसंदेह ‘‘लूत (अलैहिस्सलाम)’’ पनि पैगम्बरहरूमध्येबाट थिए ।"},{"SurahNumber":37,"VerseNumber":134,"Text":"हामीले उनलाई र उनका घरवालाहरू सबैलाई मुक्ति प्रदान गर्यौं ।"},{"SurahNumber":37,"VerseNumber":135,"Text":"तर एउटा वृद्धा बाहेक जो पछि पर्नेवालामध्येकी थिई ।"},{"SurahNumber":37,"VerseNumber":136,"Text":"अनि हामीले अरुहरूलाई नष्ट पारिदियौं ।"},{"SurahNumber":37,"VerseNumber":137,"Text":"र तिमी त बिहान भएपछि उनीहरूका बस्तीहरूको नजिकबाट हिड्छौ ।"},{"SurahNumber":37,"VerseNumber":138,"Text":"र रातीमा पनि, त के तिमी (मक्कावाला) तैपनि बुझ्दैनौ"},{"SurahNumber":37,"VerseNumber":139,"Text":"र निःसंदेह ‘‘यूनुस (अलैहिस्सलाम))’’ पनि पैगम्बरमध्येका थिए ।"},{"SurahNumber":37,"VerseNumber":140,"Text":"जब भागेर भरिएको डुङ्गामा आइपुगे ।"},{"SurahNumber":37,"VerseNumber":141,"Text":"अनि त्यसबेला गोला हाल्दा उनको नाम पर्यो ।"},{"SurahNumber":37,"VerseNumber":142,"Text":"अनि माछाले उनलाई निलिहाल्यो र उनी आफूलाई धिक्कार्न थालेका थिए ।"},{"SurahNumber":37,"VerseNumber":143,"Text":"अतः यदि उनले (अल्लाहको) पवित्रताको गुणगान् नगरेको भए ।"},{"SurahNumber":37,"VerseNumber":144,"Text":"त त्यस दिनसम्म जबकि मानिसहरू पुनः जीवित गरिनेछन्, उसैको पेटमा रहन्थे ।"},{"SurahNumber":37,"VerseNumber":145,"Text":"अन्ततः हामीले उनलाई जब कि उनी बिरामी थिए, खुल्ला मैदानमा हालिदियौं ।"},{"SurahNumber":37,"VerseNumber":146,"Text":"र उनीमाथि हामीले छायाँ गर्ने एउटा बोट उमार्यौं ।"},{"SurahNumber":37,"VerseNumber":147,"Text":"र हामीले उनलाई एक लाख वा त्यसभन्दा पनि धेरै मानिसहरूतिर (पैगम्बर बनाएर) पठायौं ।"},{"SurahNumber":37,"VerseNumber":148,"Text":"अनि उनीहरूले ईमान ल्याए र हामीले उनीहरूलाई एक अवधिसम्म सुख भोग्ने अवसर प्रदान गर्यौं ।"},{"SurahNumber":37,"VerseNumber":149,"Text":"उनीहरूसित सोधः ‘‘के तिम्रो पालनकर्ताका छोरीहरू र यिनीहरूका छोराहरू छन्"},{"SurahNumber":37,"VerseNumber":150,"Text":"वा हामीले फरिश्ताहरूलाई स्त्री बनाउँदा उनीहरू (त्यसबेला) उपस्थित थिए ?’’"},{"SurahNumber":37,"VerseNumber":151,"Text":"सावधान रह, यिनीहरू आफूले झूठा रचेको (कुरा) मात्र भन्दछन् ।"},{"SurahNumber":37,"VerseNumber":152,"Text":"कि ‘‘अल्लाहका सन्तान छन् ।’’ निःसन्देह यिनीहरू एकदम झूठा हुन् ।"},{"SurahNumber":37,"VerseNumber":153,"Text":"के अल्लाहले आफ्नो लागि छोराहरूको दाँजोमा छोरीहरूलाई रुचाएको छ"},{"SurahNumber":37,"VerseNumber":154,"Text":"तिमीलाई के भएको छ । कस्तो न्याय गर्दछौ"},{"SurahNumber":37,"VerseNumber":155,"Text":"के तिमीले यति पनि बुझ्दैनौ"},{"SurahNumber":37,"VerseNumber":156,"Text":"वा तिम्रो पासमा उसको कुनै प्रमाण छ"},{"SurahNumber":37,"VerseNumber":157,"Text":"यदि तिमी साँचो हौ भने, त आफ्नो किताब प्रस्तुत गर ।"},{"SurahNumber":37,"VerseNumber":158,"Text":"र उनीहरूले त अल्लाह र जिन्नहरूको बीचमा पनि नाता स्थापित गरेका छन्, हुन त जिन्नहरूलाई राम्ररी थाहा छ कि यस्तो कुरामा विश्वास गर्नेहरू अवश्य समातिएर (यातनामा) उपस्थित गराइनेछन् ।"},{"SurahNumber":37,"VerseNumber":159,"Text":"उनीहरूले जेजति अल्लाहको बारेमा वर्णन गर्छन, अल्लाह त्यसबाट पूर्णरूपले पवित्र र उच्च छ ।"},{"SurahNumber":37,"VerseNumber":160,"Text":"तर अल्लाहले विशिष्ट सेवकहरूलाई (यातनामा पार्नेछैन) ।"},{"SurahNumber":37,"VerseNumber":161,"Text":"विश्वास गर तिमी र जसलाई तिमी पूज्दछौ ।"},{"SurahNumber":37,"VerseNumber":162,"Text":"(अल्लाहको विरोधमा) कसैलाई विचलित गराउन सक्दैनन् ।"},{"SurahNumber":37,"VerseNumber":163,"Text":"तिनीहरू बाहेक जो नर्कमा जानेवाला (नर्कीय) छन् ।"},{"SurahNumber":37,"VerseNumber":164,"Text":"र (फरिश्ताहरू भन्दछन् कि) हामीमध्ये प्रत्येकको एक स्थान निश्चित छ ।"},{"SurahNumber":37,"VerseNumber":165,"Text":"र हामी त (स्वर्गदूत) अल्लाहको भक्तिमा आफ्नो स्थानमा पंक्तिवद्ध छौं ।"},{"SurahNumber":37,"VerseNumber":166,"Text":"र अल्लाहको महानता र श्रेष्ठता बयान (वर्णन) गर्दछौं ।"},{"SurahNumber":37,"VerseNumber":167,"Text":"काफिरहरूले भन्ने गर्दथे"},{"SurahNumber":37,"VerseNumber":168,"Text":"कि ‘‘यदि हाम्रो समक्ष पहिलेका मानिसहरूको वर्णन भएको भए ।"},{"SurahNumber":37,"VerseNumber":169,"Text":"त हामी पनि अल्लाहका विशिष्ट सेवक हुनेथ्यौं ।’’"},{"SurahNumber":37,"VerseNumber":170,"Text":"तर फेरि यस कुरआनसँग कुफ्र गर्न पुगे, तसर्थ अब शीघ्र नै उनीहरूलाई (परिणाम) थाहा भइहाल्नेछ ।"},{"SurahNumber":37,"VerseNumber":171,"Text":"र हाम्रो (सन्देश पुर्याउने) रसूलहरूसित हाम्रो वायदा (वचन) पहिला नै भइसकेको छ ।"},{"SurahNumber":37,"VerseNumber":172,"Text":"कि निश्चय नै उनीहरूको सहायता गरिनेछ ।"},{"SurahNumber":37,"VerseNumber":173,"Text":"र निश्चय नै हाम्रो सेना नै प्रभावि रहनेछन्"},{"SurahNumber":37,"VerseNumber":174,"Text":"अतः एक अवधिसम्म तपाई उनीहरूसित विमुख रहनु"},{"SurahNumber":37,"VerseNumber":175,"Text":"र उनीहरूलाई हेरिराख्नुस् । र यिनीहरूले पनि शीघ्र नै (कुफ्रको परिणाम) देखिहाल्नेछन् ।"},{"SurahNumber":37,"VerseNumber":176,"Text":"के उनीहरू हाम्रो यातनाको निम्ति हतार गरिराखेका छन् ।"},{"SurahNumber":37,"VerseNumber":177,"Text":"तर जब हाम्रो यातना उनीहरूको आँगनमा उत्रन्छ तब जसलाई भय सुनाइएको थियो, उनीहरूको निम्ति नराम्रो दिन हुनेछ ।"},{"SurahNumber":37,"VerseNumber":178,"Text":"एक अवधिसम्म तपाईले उनीहरूको विचार छोडिदिनुस् ।"},{"SurahNumber":37,"VerseNumber":179,"Text":"र हेर्दै गर्नुस्, यिनीहरूले पनि शीघ्र नै (परिणाम) देखिहाल्नेछन् ।"},{"SurahNumber":37,"VerseNumber":180,"Text":"पवित्र छ तपाईको पालनकर्ता जो धेरै सम्मानित र मुक्त छ ती कुराहरूबाट जुन यिनीहरूले वर्णन गर्दछन् ।"},{"SurahNumber":37,"VerseNumber":181,"Text":"पैगम्बरहरू माथि सलाम छ ।"},{"SurahNumber":37,"VerseNumber":182,"Text":"र सम्पूर्ण प्रशंसा अल्लाहको लागि छ जो सम्पूर्ण जगतको पालनकर्ता हो ।"}]}