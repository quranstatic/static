{"Id":365,"LanguageCodes":["tg","tgk"],"Name":"tgk-abdolmohammaday","Author":"Abdolmohammad Ayati","Language":"Tajik","Description":"Tajik","Direction":"ltr","Source":"http://tanzil.net","Translations":[{"SurahNumber":76,"VerseNumber":1,"Text":"Дар ҳақиқат бар инсон муддате аз замон гузашт ва ӯ чизе зикршуда набуд"},{"SurahNumber":76,"VerseNumber":2,"Text":"Мо одамиро аз нутфае омехта биёфаридем, то ӯро имтиҳон кунем. Ва шунавову бинояш сохтаем"},{"SurahNumber":76,"VerseNumber":3,"Text":"Роҳро ба ӯ нишон додаем. Ё шукргузор бошад ё ношукр"},{"SurahNumber":76,"VerseNumber":4,"Text":"Мо барои кофирон занҷирҳову ғулҳо ва оташи афрӯхта омода кардаем"},{"SurahNumber":76,"VerseNumber":5,"Text":"Некон аз ҷомҳое менӯшанд, ки омехта ба кофур аст"},{"SurahNumber":76,"VerseNumber":6,"Text":"чашмае, ки бандагони Худо аз он менушанд ва онро ба ҳар ҷое, ки мехоҳанд, равон месозанд"},{"SurahNumber":76,"VerseNumber":7,"Text":"Ба назр вафо мекунанд ва аз рӯзе, ки шарри он ҳама ҷоро гирифтааст, метарсанд"},{"SurahNumber":76,"VerseNumber":8,"Text":"Ва таъомро дар ҳоле, худ дӯсташ доранд, ба мискину ятим ва асир мехӯронанд"},{"SurahNumber":76,"VerseNumber":9,"Text":"шуморо фақат барои Худо таъом медиҳем ва аз шумо на музде мехоҳем на шукре"},{"SurahNumber":76,"VerseNumber":10,"Text":"Мо аз Парвардигори худ метарсем, дар рӯзе, ки он рӯз рӯйҳо турш мешавад ва тарснок аст"},{"SurahNumber":76,"VerseNumber":11,"Text":"Худо онҳоро аз бадии он рӯз нигаҳ дошт ва ононро таровату шодмонӣ бахшид"},{"SurahNumber":76,"VerseNumber":12,"Text":"Ба мукофоти сабре, ки кардаанд, биҳишту ҳарир дод"},{"SurahNumber":76,"VerseNumber":13,"Text":"Дар он ҷо бар тахтҳо такя задаанд на ҳеҷ офтобе мебинанд ва на хунукии сахте"},{"SurahNumber":76,"VerseNumber":14,"Text":"Сояҳои дарахтонаш бар сарашон афтода ва меваҳояш ба фармонашон бошад"},{"SurahNumber":76,"VerseNumber":15,"Text":"Косаҳои нуқрагину кӯзаҳои шароб миёнашон ба гардиш дармеояд"},{"SurahNumber":76,"VerseNumber":16,"Text":"Кӯзаҳое аз нуқра, ки онҳоро ба андоза пур кардаанд"},{"SurahNumber":76,"VerseNumber":17,"Text":"Дар он ҷо ҷоме бинӯшонандашон, ки омехта бо занҷабил бошад"},{"SurahNumber":76,"VerseNumber":18,"Text":"аз чашмае, ки онро салсабил мегӯянд"},{"SurahNumber":76,"VerseNumber":19,"Text":"Ва писароне ба гирдашон мечарханд, ки чун онҳоро бубинӣ, пиндорӣ марвориди парокандаанд"},{"SurahNumber":76,"VerseNumber":20,"Text":"Чун бингарӣ, ҳар чи бингари неъмат фаровон аст ва фармонравоии бузург"},{"SurahNumber":76,"VerseNumber":21,"Text":"Бар танашон ҷомаҳоест аз сундуси сабз ва истабрақ. Ва ба дастбандҳое аз нуқра зинат шудаанд ва онҳоро Парвардигорашон шароби пок бинӯшонад"},{"SurahNumber":76,"VerseNumber":22,"Text":"Ин мукофоти шумост ва аз кӯшишатон шукргузорӣ шудааст"},{"SurahNumber":76,"VerseNumber":23,"Text":"Мо Қуръонро бар ту нозил кардем, нозил кардане некӯ"},{"SurahNumber":76,"VerseNumber":24,"Text":"Дар баробари фармони Парвардигорат собир бош ва аз ҳеҷ гуноҳкор ё носипосе итоъат макун"},{"SurahNumber":76,"VerseNumber":25,"Text":"Ва бомдодну шамгоҳон номи Парвардигоратро бар забон биёвар"},{"SurahNumber":76,"VerseNumber":26,"Text":"Дар қисме аз шаб саҷдааш кун ва дар ҳамаи дарозии шаб тасбеҳаш гӯй"},{"SurahNumber":76,"VerseNumber":27,"Text":"Инҳо ин дунёи зудгузарро дӯст доранд ва он рӯзи душворро паси пушт мепартоянд"},{"SurahNumber":76,"VerseNumber":28,"Text":"Мо одамиёнро офаридем ва аъзову пайвандҳояшонро нерӯманд гардонидем ва агар хоҳем, ба ҷои онҳо қавме монандашон биёварем"},{"SurahNumber":76,"VerseNumber":29,"Text":"Ин пандест. Пас ҳар кӣ хоҳад роҳе ба сӯи Парвардигори худ интихоб кунад"},{"SurahNumber":76,"VerseNumber":30,"Text":"Ва шумо ҷуз он намехоҳед, ки Худо хоста бошад зеро Худо донову ҳаким аст"},{"SurahNumber":76,"VerseNumber":31,"Text":"Ҳар касро, ки бихоҳад, шомили раҳмати худ созад ва барои ситамкорон азобе дардовар омода кардааст"}]}