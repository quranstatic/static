{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":36,"VerseNumber":1,"Text":"Já sín"},{"SurahNumber":36,"VerseNumber":2,"Text":"Při Koránu moudrém"},{"SurahNumber":36,"VerseNumber":3,"Text":"tys vskutku z vyslanců jedním"},{"SurahNumber":36,"VerseNumber":4,"Text":"po stezce přímé jdoucím"},{"SurahNumber":36,"VerseNumber":5,"Text":"mocným a slitovným seslaném"},{"SurahNumber":36,"VerseNumber":6,"Text":"abys varoval lid, jehož otcové varováni nebyli, takže jsou lhostejní"},{"SurahNumber":36,"VerseNumber":7,"Text":"A uskutečnilo se již slovo Naše nad většinou z nich - však nevěří oni"},{"SurahNumber":36,"VerseNumber":8,"Text":"A vložili jsme na šíje jejich řetězy až k bradám sahající, takže hlavy zvednuty mají"},{"SurahNumber":36,"VerseNumber":9,"Text":"a před ně i za ně jsme přehradu umístili a přikryli jsme je, takže nevidí"},{"SurahNumber":36,"VerseNumber":10,"Text":"A je pro ně jedno, zda varuješ je či nikoliv - beztak neuvěří"},{"SurahNumber":36,"VerseNumber":11,"Text":"Varovat můžeš jenom ty, kdož připomenutí následují a Milosrdného se kvůli nepoznatelnému bojí; těm oznam zvěst radostnou o odpuštění a odměně hojné"},{"SurahNumber":36,"VerseNumber":12,"Text":"A jsme to My, kdo mrtvé oživujeme a to, co dříve učinili, i to, co po nich zbude, zapisujeme. A každou věc jsme spočítali v hlavní Knize zjevné"},{"SurahNumber":36,"VerseNumber":13,"Text":"A uveď jim podobenství o obyvatelích města, k nimž přišli vyslanci Boží"},{"SurahNumber":36,"VerseNumber":14,"Text":"Hle, vyslali jsme k nim dva posly, však za lháře je prohlásili, a tehdy jsme je třetím posílili a oni pravili: \"Jsme k vám vysláni"},{"SurahNumber":36,"VerseNumber":15,"Text":"I řekli: \"Vy jen smrtelníci jste nám podobní a Milosrdný nic neseslal. Vy nejste leč lháři pouzí"},{"SurahNumber":36,"VerseNumber":16,"Text":"Odpověděli: \"Pán náš ví, že jsme k vám vysláni"},{"SurahNumber":36,"VerseNumber":17,"Text":"a uloženo nám je toliko zřetelné oznámení"},{"SurahNumber":36,"VerseNumber":18,"Text":"Řekli: \"Viděli jsme o vás špatnou ptáků věštbu. Jestliže nepřestanete, věru vás ukamenujeme a stihne vás od nás trest bolestný"},{"SurahNumber":36,"VerseNumber":19,"Text":"Zvolali: \"Vaše věštba nechť na vás padne! Kéž byste se vzpamatovali! Však nikoliv, vždyť vy lid jste prostopášný"},{"SurahNumber":36,"VerseNumber":20,"Text":"I přiběhl z druhého konce města muž nějaký a zvolal: \"Lide můj, následujte vyslance Boží"},{"SurahNumber":36,"VerseNumber":21,"Text":"následujte ty, kdož od vás odměnu žádnou nežádají a správné cesty se přidržují"},{"SurahNumber":36,"VerseNumber":22,"Text":"Proč neměl bych uctívat toho, jenž stvořil mne a k němuž i vy budete navráceni"},{"SurahNumber":36,"VerseNumber":23,"Text":"Vezmu si snad kromě Něho nějaká božstva jiná? Jestliže Milosrdný mi bude chtít uškodit, přímluva jejich mi nebude nic platná a oni mne nezachrání"},{"SurahNumber":36,"VerseNumber":24,"Text":"A byl bych tedy věru v zjevném bloudění"},{"SurahNumber":36,"VerseNumber":25,"Text":"Poslové, já uvěřil jsem v Pána vašeho! A slyšte mne, vy pohani"},{"SurahNumber":36,"VerseNumber":26,"Text":"A bylo mu řečeno: \"Vejdi do ráje!\" I zvolal: \"Kéž by lid můj věděl"},{"SurahNumber":36,"VerseNumber":27,"Text":"o tom, že Pán můj mi odpustil a jedním z poctěných mě učinil"},{"SurahNumber":36,"VerseNumber":28,"Text":"A po jeho smrti jsme na jeho lid vojsko žádné z nebe neposlali ani žádnou jinou pohromu jsme neseslali"},{"SurahNumber":36,"VerseNumber":29,"Text":"a stačilo vykřiknutí jediné, a hle, životy jejich zhasly"},{"SurahNumber":36,"VerseNumber":30,"Text":"Ó, jak jsou služebníci Moji k politování! Vždyť nepřišel k nim posel žádný, aby se mu neposmívali"},{"SurahNumber":36,"VerseNumber":31,"Text":"Což nevidí, kolika pokolením před nimi jsme zahynout dali a že k nim nebudou navráceni"},{"SurahNumber":36,"VerseNumber":32,"Text":"ale že všichni vespolek u Nás budou shromážděni"},{"SurahNumber":36,"VerseNumber":33,"Text":"A je pro ně znamením země mrtvá, již oživujeme a z níž dáváme vyrašit obilí, jež je jim potravou"},{"SurahNumber":36,"VerseNumber":34,"Text":"A umístili jsme na ní háje palmové i vinice a dali jsme pramenům prýštit na ní"},{"SurahNumber":36,"VerseNumber":35,"Text":"aby pojídali z plodů Pána svého i z toho, co jejich ruce vytvořili - což vděční nebudou"},{"SurahNumber":36,"VerseNumber":36,"Text":"Sláva tomu, jenž stvořil v párech všechny druhy, jež ze země vyrůstají, a stvořil i je samé i to, co ještě neznají"},{"SurahNumber":36,"VerseNumber":37,"Text":"A je pro ně znamením i noc; z ní den odlupujeme, a hle, v temnotě se nacházejí"},{"SurahNumber":36,"VerseNumber":38,"Text":"A slunce ubíhá k místu odpočinku svého, a takové je ustanovení vševědoucího, mocného"},{"SurahNumber":36,"VerseNumber":39,"Text":"A pro měsíc jsme příbytky stanovili, pokud se nevrátí podoben staré větvi palmové"},{"SurahNumber":36,"VerseNumber":40,"Text":"A nepřísluší slunci, aby dohonilo měsíc, a noci, aby předhonila den a všechno pluje ve sféře nebeské"},{"SurahNumber":36,"VerseNumber":41,"Text":"A je pro ně znamením, že nesli jsme potomstvo jejich v arše plně naložené"},{"SurahNumber":36,"VerseNumber":42,"Text":"a že stvořili jsme pro ně lodě, na nichž plují, jí podobné"},{"SurahNumber":36,"VerseNumber":43,"Text":"A kdybychom chtěli, utopili bychom je a nedostalo by se jim pomoci žádné a zachráněni by nebyli"},{"SurahNumber":36,"VerseNumber":44,"Text":"leda z milosrdenství Našeho a pro dočasné světa tohoto užívání"},{"SurahNumber":36,"VerseNumber":45,"Text":"A když je jim řečeno: \"Bojte se toho, co je před vámi, a toho, co je za vámi - snad se vám dostane slitování,\" (jsou lhostejní)"},{"SurahNumber":36,"VerseNumber":46,"Text":"A nepřijde k nim jediné znamení ze znamení Pána jejich, aby se od něho neodvrátili"},{"SurahNumber":36,"VerseNumber":47,"Text":"A když je jim řečeno: \"Přispívejte z toho, co Bůh vám uštědřil,\" odpovídají nevěřící těm, kdož uvěřili: \"Máme snad krmit toho, koho by živil Bůh, kdyby chtěl? A vy jste přece jen ve zjevném bloudění"},{"SurahNumber":36,"VerseNumber":48,"Text":"Tak ptají se: \"A kdy vlastně se ta hrozba splní, jste-li pravdomluvní"},{"SurahNumber":36,"VerseNumber":49,"Text":"A nečeká je nic než vykřiknutí jediné, které je uchvátí, zatímco se budou přít"},{"SurahNumber":36,"VerseNumber":50,"Text":"a nebudou schopni ani závěť učinit, ani k rodině své se navrátit"},{"SurahNumber":36,"VerseNumber":51,"Text":"A pak bude zatroubeno na pozoun, a hle, ze svých hrobů budou k Pánu svému mířit"},{"SurahNumber":36,"VerseNumber":52,"Text":"A řeknou: \"Běda nám! Kdo nás to probudil z místa odpočinku našeho? A toto je to, čím hrozil nám Milosrdný, a pravdu poslové Jeho hovořili"},{"SurahNumber":36,"VerseNumber":53,"Text":"A bude to věru jen vykřiknutí jediné, a hle, všichni budou před Nás předvedeni"},{"SurahNumber":36,"VerseNumber":54,"Text":"V ten den nebude ukřivděno v ničem duši žádné a odměněni budete jen za to, co skutečně jste činili"},{"SurahNumber":36,"VerseNumber":55,"Text":"V ten den budou obyvatelé ráje radovánkami zaměstnáni"},{"SurahNumber":36,"VerseNumber":56,"Text":"a oni i manželky jejich ve stínu na poduškách spočinou"},{"SurahNumber":36,"VerseNumber":57,"Text":"a tam ovoce a vše, oč požádají, míti budou"},{"SurahNumber":36,"VerseNumber":58,"Text":"Mír s vámi\" - tak slovy Pána slitovného pozdraveni budou"},{"SurahNumber":36,"VerseNumber":59,"Text":"A vy hříšníci, vy dnes držte se stranou"},{"SurahNumber":36,"VerseNumber":60,"Text":"Což jsem vám v úmluvě neuložil, synové Adamovi: neuctívejte satana, jenž vám je nepřítelem zjevným"},{"SurahNumber":36,"VerseNumber":61,"Text":"nýbrž uctívejte jenom Mne? Toto je stezka přímá"},{"SurahNumber":36,"VerseNumber":62,"Text":"A dal satan již zbloudit množství početnému z vás. Což rozum žádný jste neměli"},{"SurahNumber":36,"VerseNumber":63,"Text":"Toto je peklo, jež bylo vám přislíbeno"},{"SurahNumber":36,"VerseNumber":64,"Text":"hořte v něm dnes za to, že jste neuvěřili"},{"SurahNumber":36,"VerseNumber":65,"Text":"Dnes ústa jejich zapečetíme, však budou mluvit jejich ruce a svědčit jejich nohy o tom, čeho ze špatnosti nabyli"},{"SurahNumber":36,"VerseNumber":66,"Text":"A kdybychom chtěli, vymazali bychom oči jejich a o závod hnali by se ke stezce; ale jak mohli by ji spatřit"},{"SurahNumber":36,"VerseNumber":67,"Text":"Kdybychom chtěli, na místě bychom je proměnili, takže by nebyli schopni ani kupředu jít, ani zpět se navrátit"},{"SurahNumber":36,"VerseNumber":68,"Text":"Komu dlouhý věk dáme, toho ohneme v jeho postavě, - což nepochopí to oni"},{"SurahNumber":36,"VerseNumber":69,"Text":"A nenaučili jsme jej básnění a nehodí se to proň, vždyť toto je pouze připomenutí a Korán zjevný"},{"SurahNumber":36,"VerseNumber":70,"Text":"aby varován byl jím ten, kdo živý je, a aby se uskutečnilo slovo nad nevěřícími"},{"SurahNumber":36,"VerseNumber":71,"Text":"Což neviděli, že jsme pro ně stvořili - mezi tím, co ruce Naše udělali - též dobytek, nad nímž vládci jsou"},{"SurahNumber":36,"VerseNumber":72,"Text":"A podmanili jsme jej pro ně a na jedněch jezdí a jiné jsou jim potravou"},{"SurahNumber":36,"VerseNumber":73,"Text":"a mají z něho užitek různý a také nápoje - což vděční Nám nebudou"},{"SurahNumber":36,"VerseNumber":74,"Text":"A vzali si pro sebe místo Boha božstva jiná doufajíce, že snad jim pomohou"},{"SurahNumber":36,"VerseNumber":75,"Text":"však ta jim pomoci nemohou, i když myslí si, že vojskem připraveným pro ně jsou"},{"SurahNumber":36,"VerseNumber":76,"Text":"Nechť tě nermoutí řeči jejich; vždyť My dobře známe, co oni skrývají a co najevo dávají"},{"SurahNumber":36,"VerseNumber":77,"Text":"Což člověk neviděl, že jsme jej z kapky semene stvořili? A hle, on Nám je odpůrcem zjevným nyní"},{"SurahNumber":36,"VerseNumber":78,"Text":"a dokonce Nám podobenství uvádí zapomínaje na své stvoření a hovoří: \"Kdo kosti oživí, když již zpráchniví"},{"SurahNumber":36,"VerseNumber":79,"Text":"Odpověz: \"Oživí je ten, kdo poprvé je stvořil a jenž dobře o každém stvoření ví"},{"SurahNumber":36,"VerseNumber":80,"Text":"jenž pro vás ze stromu zeleného oheň učinil, takže si z něho zapalujete"},{"SurahNumber":36,"VerseNumber":81,"Text":"Což není ten, jenž stvořil nebesa a zemi, schopen stvořit jim podobné? Však ano, vždyť On stvořitel je, vševědoucí"},{"SurahNumber":36,"VerseNumber":82,"Text":"A když něčeho si přeje, je rozkaz Jeho pouze: \"Staniž se!\" a stane se"},{"SurahNumber":36,"VerseNumber":83,"Text":"Sláva tomu, v jehož rukou je panství nade věcmi všemi a k němuž budete navráceni"}]}