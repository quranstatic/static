{"Id":358,"LanguageCodes":["tt","tat"],"Name":"tat-yakubibnnugman","Author":"Yakub Ibn Nugman","Language":"Tatar","Description":"Tatar","Direction":"ltr","Source":"http://tanzil.net","Translations":[{"SurahNumber":83,"VerseNumber":1,"Text":"Киметеп үлчәүчеләргә үкенеч каты ґәзабдыр"},{"SurahNumber":83,"VerseNumber":2,"Text":"Алар башка кешеләрдән берәр нәрсә үлчәп алсалар үлчәүне тутырып мул үлчәп алалар"},{"SurahNumber":83,"VerseNumber":3,"Text":"Әгәр башка кешеләргә савыт яки бизмән белән үлчәп биргәндә киметеп үлчиләр"},{"SurahNumber":83,"VerseNumber":4,"Text":"Әйә ул кешеләр терелеп кубарылачакларын уйламыйлармы"},{"SurahNumber":83,"VerseNumber":5,"Text":"Олугъ кыямәт көнендә"},{"SurahNumber":83,"VerseNumber":6,"Text":"Ул көндә кешеләр барча галәмне тәрбия итүче Аллаһ хозурында хисаб өчен басып торырлар"},{"SurahNumber":83,"VerseNumber":7,"Text":"Юк, үлчәүдә хыянәт итмәгез, тәхкыйк хыянәтче гасыйларның гамәл дәфтәрләре сиҗҗиндәдер"},{"SurahNumber":83,"VerseNumber":8,"Text":"Нәрсә белдерде сиңа ул сиҗҗиннең хакыйкатен"},{"SurahNumber":83,"VerseNumber":9,"Text":"Аллаһуга итагать итмичә гөнаһка чумган кешеләрнең гамәле генә язылган китаптыр"},{"SurahNumber":83,"VerseNumber":10,"Text":"Хыянәтче ялганчыларга кыямәт көнендә үкенеч вә каты ґәзабдыр"},{"SurahNumber":83,"VerseNumber":11,"Text":"Алар кыямәт һәм хисаб көнен ялганга тоталар"},{"SurahNumber":83,"VerseNumber":12,"Text":"Ул көнне ялганга тотмас, мәгәр хактан баш тартып батыл эшләрдә чиктән ашкан һәр күп гөнаһлы кеше генә ялган дияр"},{"SurahNumber":83,"VerseNumber":13,"Text":"Әгәр аларга һәрнәрсәне аңлатучы аятьләребез укылса, бу әүвәлгеләрдән язылып калган әкият, диләр"},{"SurahNumber":83,"VerseNumber":14,"Text":"Юк Аллаһуга каршы сөйләп һәлак булырга ашыкмагыз, бәлки аларның кылган явыз эшләре күңелләренә тузан булып утырган"},{"SurahNumber":83,"VerseNumber":15,"Text":"Юк алданмасыннар, тәхкыйк алар кыямәт көнеңдә Раббыларыннан пәрдәләнмешләрдер, ягъни аларга Аллаһуның рәхмәте ирешмәс"},{"SurahNumber":83,"VerseNumber":16,"Text":"Соңра, әлбәттә, алар җәһәннәмгә керерләр"},{"SurahNumber":83,"VerseNumber":17,"Text":"Моның соңында аларга әйтелер: \"Бу ґәзаб сез ялганга тоткан ґәзабдыр\", – дип"},{"SurahNumber":83,"VerseNumber":18,"Text":"Юк Аллаһуга карышып җәһәннәмгә кермәгез, тәхкыйк Аллаһуга итагать итеп һәрвакыт яхшылыкны кылган кешеләрнең гамәл дәфтәрләре, әлбәттә, ґилийөндәдер"},{"SurahNumber":83,"VerseNumber":19,"Text":"Сиңа нәрсә белдерде ул ґиллийөннең нәрсә икәнлеген"},{"SurahNumber":83,"VerseNumber":20,"Text":"Ул яхшы мөселманнарның гына яхшылыгы язылган китапдыр"},{"SurahNumber":83,"VerseNumber":21,"Text":"Ул китаплар яныңда Аллаһуның якын фәрештәләре булырлар, кыямәт көнендә ул китаплардан хәбәр бирер өчен"},{"SurahNumber":83,"VerseNumber":22,"Text":"Яманлыкны кылмыйча, фәкать яхшылыкны кылучы яхшы кешеләр, әлбәттә, җәннәттә төрле нигъмәтләр эчендәләр"},{"SurahNumber":83,"VerseNumber":23,"Text":"яхшы урындыкларга утырып шатлык белән бер-берсенә карарлар"},{"SurahNumber":83,"VerseNumber":24,"Text":"Аларны танырсың, йөзләрендә җәннәт нигъмәтләреннән хасыйл булган шатлык яктылыгы булыр"},{"SurahNumber":83,"VerseNumber":25,"Text":"Алар эчерелерләр мөһерләнгән эчемлекләрдән"},{"SurahNumber":83,"VerseNumber":26,"Text":"Ул мөһернең сургучы мускустыр, кызыккан кешеләр ошбу җәннәт нигъмәтләренә кызыксыннар"},{"SurahNumber":83,"VerseNumber":27,"Text":"Аңарга катнаштырылган нәрсә тәснимнәндер"},{"SurahNumber":83,"VerseNumber":28,"Text":"Ул тәсним җәннәттә бер чишмәдер, ул чишмәдән Аллаһуга иң якын кешеләр эчәрләр. (Әмма җәннәтнең башка кешеләренә катнаштырып кына бирелер)"},{"SurahNumber":83,"VerseNumber":29,"Text":"Тәхкыйк гөнаһтан, җәһәннәмнән курыкмаган имансызлар, иман китереп мөселман булган кешеләрдән көлделәр"},{"SurahNumber":83,"VerseNumber":30,"Text":"Әгәр мөселманнар алар алдыннан үтсәләр, бер-берсенә күз кысышып мәсхәрә итә иделәр"},{"SurahNumber":83,"VerseNumber":31,"Text":"Әгәр өйләренә кайтсалар, мөселманнарны мәсхәрә иткәннәре өчен киңәеп шатланып кайтыр иделәр"},{"SurahNumber":83,"VerseNumber":32,"Text":"Әгәр мөселманнарны күрсәләр, бу кешеләр адашканнар, ата-баба юлын ташлаганнар, дияләр иде"},{"SurahNumber":83,"VerseNumber":33,"Text":"Бит ул кәферләр мөселманнарга сакчы итеп тә вә гамәлләрендә язучы итеп җибәрелмәделәр"},{"SurahNumber":83,"VerseNumber":34,"Text":"Кыямәт көнендә мөселманнар кәферләрдән көләрләр"},{"SurahNumber":83,"VerseNumber":35,"Text":"Яхшы урындыкларга утырып кәферләрнең ґәзаб кылынганын карарлар"},{"SurahNumber":83,"VerseNumber":36,"Text":"Әйә кәферләргә кылган кабәхәт эшләре өчен җәза бирелдеме? Әлбәттә, тиешле – җәза бирелде"}]}