{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":16,"VerseNumber":1,"Text":"Rozhodnutí Boží určitě přijde, nesnažte se je tedy uspíšit! Sláva Jemu, jenž vznešenější je než vše, co k Němu přidružují"},{"SurahNumber":16,"VerseNumber":2,"Text":"On sesílá anděly s duchem zjevení Svého tomu ze služebníků Svých, komu chce, poroučeje: \"Varujte, že není božstva kromě Mne, buďte tedy bohabojní"},{"SurahNumber":16,"VerseNumber":3,"Text":"On nebesa i zemi jako skutečnost stvořil a On vznešenější je než všechno, co k Němu přidružují"},{"SurahNumber":16,"VerseNumber":4,"Text":"Člověka z kapky semene stvořil, a hle, on přesto je odpůrce zjevný"},{"SurahNumber":16,"VerseNumber":5,"Text":"A stvořil velbloudy, z nichž pro vás jsou oděvy i užitek jiný a z nichž i potravu svou máte"},{"SurahNumber":16,"VerseNumber":6,"Text":"a je v nich pro vás krása, když navečer se z pastvy navracíte i když za jitra je vyháníte"},{"SurahNumber":16,"VerseNumber":7,"Text":"A nosí náklady vaše do zemí, jichž byste jen s velkou námahou dosáhli - a Pán váš věru dobrotivý je i slitovný"},{"SurahNumber":16,"VerseNumber":8,"Text":"A stvořil koně, mezky a osly, abyste na nich jezdili, i jako ozdobu - a On tvoří i věci jiné, o nichž vy nevíte"},{"SurahNumber":16,"VerseNumber":9,"Text":"A Bohu patří určení cesty, z níž někteří se odchylují; a kdyby chtěl, cestou správnou by vás vedl všechny"},{"SurahNumber":16,"VerseNumber":10,"Text":"On je ten, jenž z nebe vodu seslal, z níž pro vás jsou nápoje a z níž žijí rostliny, na nichž stáda svá pasete"},{"SurahNumber":16,"VerseNumber":11,"Text":"A z ní vyrůstá vám obilí, olivovníky, palmy datlové a vinná réva i všechny druhy ovoce. A v tom je věru znamení pro lid přemýšlivý"},{"SurahNumber":16,"VerseNumber":12,"Text":"A podmanil vám noc i den, slunce i měsíc a také hvězdy podléhají rozkazu Jeho. A v tom jsou věru znamení pro lid rozumný"},{"SurahNumber":16,"VerseNumber":13,"Text":"I v tom, co rozsel pro vás na zemi v druzích rozmanitých, je také znamení pro lid myslící"},{"SurahNumber":16,"VerseNumber":14,"Text":"On je ten, jenž podmanil vám moře, abyste z něho mohli maso čerstvé jíst a získávali z něho ozdoby, jež na sebe zavěšujete. A vidíš lodi, jež brázdí vlny jeho, abyste hledali část přízně Jeho - snad budete vděčni"},{"SurahNumber":16,"VerseNumber":15,"Text":"A On rozhodil po zemi hory pevně zakotvené, aby se s vámi nekymácela; a také řeky a cesty - snad budete tím správně vedeni"},{"SurahNumber":16,"VerseNumber":16,"Text":"a ukazovatele, a podle hvězd jsou též vedeni"},{"SurahNumber":16,"VerseNumber":17,"Text":"Což je ten, jenž tvoří, roven tomu, kdo netvoři? Což se nevzpamatujete"},{"SurahNumber":16,"VerseNumber":18,"Text":"Kdybyste chtěli spočítat všechnu laskavost Boží, nikdy ji nespočtete - a Bůh věru odpouštějící je i slitovný"},{"SurahNumber":16,"VerseNumber":19,"Text":"A Bůh nejlépe zná, co skrýváte i co najevo dáváte"},{"SurahNumber":16,"VerseNumber":20,"Text":"Ti však, jež oni místo Boha uctívají, nic nestvořili, ale sami byli stvořeni"},{"SurahNumber":16,"VerseNumber":21,"Text":"a mrtví jsou, bez života, a nevědí ani, kdy budou vzkříšeni"},{"SurahNumber":16,"VerseNumber":22,"Text":"Božstvem vaším budiž Bůh jediný! Ti, kdož nevěří v život posmrtný, mají srdce plno odmítání a jsou hrdopyšní"},{"SurahNumber":16,"VerseNumber":23,"Text":"A není pochyby, že Bůh dobře ví, co skrývají i co najevo dávají, a On věru nemiluje lidi domýšlivé"},{"SurahNumber":16,"VerseNumber":24,"Text":"A když jsou otázáni: \"Co tedy seslal Pán váš?\", odpovídají: \"Povídačky starých"},{"SurahNumber":16,"VerseNumber":25,"Text":"Nechť tedy nesou plně svá břemena v den zmrtvýchvstání a část břemene těch, kdož z cesty je nevědomky svedli! Jak hnusné je to, čím se obtížili"},{"SurahNumber":16,"VerseNumber":26,"Text":"Také ti, kdož před nimi byli, úklady osnovali, však Bůh zničil budovu jejich v samých základech. A zřítila se na ně střecha shora a dopadl na ně trest z místa, odkud to netušili"},{"SurahNumber":16,"VerseNumber":27,"Text":"A potom, v den zmrtvýchvstání, je Bůh zahanbí a zeptá se: \"Kde jsou ti Moji společníci, kvůli nimž jste se do sporu dostali?\" A řeknou ti, jimž dostalo se vědění: \"Ať věru hanba a vše zlé dnes na nevěřící padne"},{"SurahNumber":16,"VerseNumber":28,"Text":"na ty, jež andělé k sobě vzali, zatímco oni sami na sobě křivdu páchali!\" A pak se vzdají na milost: \"Nic zlého jsme neprovedli!\" Ba naopak, však Bůh dobře zná, co jste činili"},{"SurahNumber":16,"VerseNumber":29,"Text":"Vejděte do bran pekla, nesmrtelní v něm budete! Jak hnusný bude příbytek hrdopyšných"},{"SurahNumber":16,"VerseNumber":30,"Text":"A bohabojní budou dotázáni: \"Co tedy seslal Pán váš?\" I odvětí: \"Dobrodiní!\" Těm, kdož dobré v životě tomto činili, těm dobré patří, však pobyt na světě onom bude lepší. A jak krásný bude příbytek bohabojných"},{"SurahNumber":16,"VerseNumber":31,"Text":"A do zahrad Edenu vejdou, pod nimiž řeky tekou, a tam vše, čeho se jim zachce, mít budou. A takto Bůh bohabojné odměňuje"},{"SurahNumber":16,"VerseNumber":32,"Text":"ty, které andělé k sobě vzali, zatímco oni dobré konali; a řeknou jim: \"Mír budiž s vámi. V odměnu za to, co jste činili, vejděte do ráje"},{"SurahNumber":16,"VerseNumber":33,"Text":"Což nevěřící očekávají, že přijdou k nim andělé či rozhodnutí Pána tvého? Takto si počínali již ti, kdož před nimi byli - však Bůh jim neukřivdil, leč oni sami na sobě křivdu spáchali"},{"SurahNumber":16,"VerseNumber":34,"Text":"A postihly je špatnosti, jichž sami se dopouštěli, a obklopilo je to, čemu se posmívali"},{"SurahNumber":16,"VerseNumber":35,"Text":"Říkají ti, kdo k Bohu přidružují: \"Kdyby Bůh chtěl, neuctívali bychom my ani naši otcové kromě Něho nic a ani bychom nepokládali za posvátné nic kromě Něho!\" A takto si počínali již ti, kdož byli před nimi. Přísluší však poslům něco jiného než zvěstování zřetelné"},{"SurahNumber":16,"VerseNumber":36,"Text":"A vyslali jsme již k národu každému posla, aby hlásal: \"Boha uctívejte a Tághútovi se vyhýbejte!\" A byli mezi nimi někteří, jimž Bůh dal vedení, a byli mezi nimi jiní, jimž usouzeno bylo bloudění. Choďte jen po zemi a popatřte, jaký byl konec těch, kdo pokládali to za lživé"},{"SurahNumber":16,"VerseNumber":37,"Text":"Snažíš-li se vést nevěřící cestou správnou, pak věz, že Bůh nevede ty, jimž zbloudit dal - a takoví pomocníka žádného nemají"},{"SurahNumber":16,"VerseNumber":38,"Text":"A přísahají při Bohu přísahou svou největší: \"Bůh toho, kdo zemřel, nevzkřísí!\" Ale on tak učiní podle slibu Svého, jenž se uskuteční - však většina lidi to neví"},{"SurahNumber":16,"VerseNumber":39,"Text":"aby jim objasnil to, o čem se hádali; a aby poznali ti, kdož nevěřili, že lháři byli"},{"SurahNumber":16,"VerseNumber":40,"Text":"A když cokoliv si přejeme, Naše slovo jediné, jež řekneme, je: \"Budiž!\" - a stane se"},{"SurahNumber":16,"VerseNumber":41,"Text":"Těm, kdož se vystěhovali kvůli Bohu poté, co ukřivděno jim bylo, těm věru poskytneme přístřeší překrásné na tomto světě a odměnu ještě větší v životě budoucím - kéž by to jen vědět mohli"},{"SurahNumber":16,"VerseNumber":42,"Text":"ti, kdož neochvějní byli a na Pána svého spoléhali"},{"SurahNumber":16,"VerseNumber":43,"Text":"A vyslali jsme před tebou jen muže, jimž dali jsme vnuknutí - a zeptejte se lidí, jimž dostalo se připomenutí, nevíte-li"},{"SurahNumber":16,"VerseNumber":44,"Text":"Vyslali jsme je s důkazy jasnými a písmy; a nyní jsme tobě seslali připomenutí, abys lidem objasnil to, co jim bylo (dříve) sesláno - snad budou uvažovat"},{"SurahNumber":16,"VerseNumber":45,"Text":"Zdaž jisti jsou si ti, kdož osnovali zlé, že Bůh je nedá pohltit zemí anebo že k nim nepřikvačí trest z místa, odkud to netuší"},{"SurahNumber":16,"VerseNumber":46,"Text":"či nezasáhne je v činnosti jejich proměnlivé, aniž tomu budou moci zabránit"},{"SurahNumber":16,"VerseNumber":47,"Text":"anebo je neuchvátí ve stavu strachu hrozného? Pán váš však věru shovívavý je a slitovný"},{"SurahNumber":16,"VerseNumber":48,"Text":"Což neviděli, že věc každá, již Bůh stvořil, stín svůj napravo i nalevo sklání, Boha uctívajíc v pokornosti"},{"SurahNumber":16,"VerseNumber":49,"Text":"A Bohu se klaní vše, co na nebesích je i na zemi, zvíře každé i andělé pýchy prostí"},{"SurahNumber":16,"VerseNumber":50,"Text":"Pána svého se obávají, jenž nad nimi dlí, a to, co poručeno je jim, vykonávají"},{"SurahNumber":16,"VerseNumber":51,"Text":"I pravil Bůh: \"Neberte si božstva dvě, vždyť jen Božstvo jediné je - Já, a Mne se obávejte"},{"SurahNumber":16,"VerseNumber":52,"Text":"Jemu náleží vše, co na nebesích i na zemi je, a Jemu patří i uctívání nezbytné. Zdaž jiného než Boha bát se budete"},{"SurahNumber":16,"VerseNumber":53,"Text":"Není dobrodiní žádného, aby od Boha nepřicházelo; když neštěstí vás postihne, tu horlivě Jej vzýváte"},{"SurahNumber":16,"VerseNumber":54,"Text":"však když pak On neštěstí od vás vzdálí, hle, část z vás k Pánu svému jiné přidružuje"},{"SurahNumber":16,"VerseNumber":55,"Text":"z nevděčnosti za to, co jsme jim uštědřili. Užívejte si tedy, však záhy seznáte"},{"SurahNumber":16,"VerseNumber":56,"Text":"A dávají božstvům, o nichž ničeho nevědí, podíl z toho, co jsme jim uštědřili. Při Bohu, věru dotázáni budete na to, co jste si vymyslili"},{"SurahNumber":16,"VerseNumber":57,"Text":"A dávají Bohu - sláva Jemu - dcery, zatímco sami mají to, po čem toužili"},{"SurahNumber":16,"VerseNumber":58,"Text":"Když však je někomu z nich oznámeno narození dcery, tu zachmuří se černě jeho tvář a je naplněn zlostí"},{"SurahNumber":16,"VerseNumber":59,"Text":"skrývá se před lidmi pro hanbu toho, co bylo mu oznámeno, a neví, zda pro potupu svou si dítě ponechat má, či zakopat je do země. Což nejsou hnusná jejich rozhodnutí"},{"SurahNumber":16,"VerseNumber":60,"Text":"Ti, kdož nevěří v život budoucí, představují příklad nejhorší, zatímco Bůh představuje příklad nejvznešenější - a On věru mocný je i moudrý"},{"SurahNumber":16,"VerseNumber":61,"Text":"Kdyby Bůh trestal lidi za nespravedlnost jejich, nezůstal by na zemi tvor živý, avšak On dává jim odklad do lhůty stanovené; a až vyprší lhůta jejich, nezadrží ji ni o hodinu ani ji neuspíší"},{"SurahNumber":16,"VerseNumber":62,"Text":"Oni přidávají Bohu to, čím sami opovrhují, a jazyky jejich lež hlásají, když prohlašují, že dostane se jim překrásné odměny; však pochyby není, že údělem jejich oheň bude pekelný a že budou opuštěni"},{"SurahNumber":16,"VerseNumber":63,"Text":"Při Bohu, již před tebou jsme vyslali k národům posly své, však satan jim zkrášlil jejich počínání a přítelem jejich je nyní; a pro ně určen je trest bolestný"},{"SurahNumber":16,"VerseNumber":64,"Text":"A seslali jsme ti Písmo jedině proto, abys jim vysvětlil to, o čem se hádají, a aby bylo správným vedením i milosrdenstvím pro lid věřící"},{"SurahNumber":16,"VerseNumber":65,"Text":"Bůh sesílá z nebe vodu a oživuje jí zemi poté, co zemřela - a věru je v tom znamení pro lid slyšící"},{"SurahNumber":16,"VerseNumber":66,"Text":"A je pro vás též v dobytku vašem poučení: napájíme vás tím, co je v břichách jejich - něčím, co je mezi odpadem a krví - mlékem čistým, jež požitkem je pro pijící"},{"SurahNumber":16,"VerseNumber":67,"Text":"A z plodů datlovníku a z hroznů opojný nápoj získáváte i stravu výtečnou a také v tom je znamení pro lid rozumný"},{"SurahNumber":16,"VerseNumber":68,"Text":"Pán tvůj pak vnukl včelám: \"Zřiďte si příbytky své v horách, ve stromech i v tom, co lidé si postaví"},{"SurahNumber":16,"VerseNumber":69,"Text":"Potom požívejte z plodů všech a kráčejte po cestě Pána svého pokojně!\" A z útrob jejich pak vychází nápoj barev rozličných, v němž lék jest pro lidi. A to věru je znamení pro lid přemýšlivý"},{"SurahNumber":16,"VerseNumber":70,"Text":"Bůh vás stvořil a posléze vás k sobě povolá. A jsou mezi vámi někteří, kdo věku sešlosti dosáhnou a nic z toho znát nebudou, co již věděli. A Bůh věru je vševědoucí, všemohoucí"},{"SurahNumber":16,"VerseNumber":71,"Text":"Bůh dal jedněm z vás přednost před druhými v podílu na živobytí; avšak ti, jimž přednost byla dána, nedávají z podílu svého těm, jimž pravice jejich vládne, aby si tak byli rovni. Což popírat chtějí dobrodiní Boží"},{"SurahNumber":16,"VerseNumber":72,"Text":"Bůh dal vám manželky mezi vámi zrozené a učinil vám z manželek vašich syny a vnuky a uštědřil vám všemožné věci výtečné. Což věřit budou v božstva falešná, jsouce tak za dobrodiní Boží nevděční"},{"SurahNumber":16,"VerseNumber":73,"Text":"A uctívají místo Boha něco, co jim nic neuštědřuje ani z nebes ani ze země, ba ani toho schopno není"},{"SurahNumber":16,"VerseNumber":74,"Text":"Nečiňte tedy srovnání žádná o Bohu, vždyť Bůh zajisté dobře zná, zatímco z vás nikdo nic neví"},{"SurahNumber":16,"VerseNumber":75,"Text":"A Bůh uvádí podobenství o otroku závislém, jenž sám nemůže nic, a o člověku svobodném, jemuž jsme uštědřili příděl překrásný obživy, z něhož on tajně i veřejně rozdává. Jsou si ti dva rovni? Chvála Bohu nikoliv, však většina z nevěřících nic nezná"},{"SurahNumber":16,"VerseNumber":76,"Text":"Bůh uvádí též podobenství o dvou mužích, z nichž jeden je němý a ničeho schopen není, pánu svému je přítěží, a kamkoliv poslán je, nikdy s dobrým se nevrátí. Je člověk takový roven tomu, kdo spravedlnost přikazuje a po stezce přímé kráčí"},{"SurahNumber":16,"VerseNumber":77,"Text":"Bohu náleží nepoznatelné na nebesích i na zemi; a příchod Hodiny bude jak oka mžiknutí či ještě kratší - vždyť Bůh mocen všech je věcí"},{"SurahNumber":16,"VerseNumber":78,"Text":"Bůh vás vyvedl z útrob matek vašich, aniž jste měli nějaké vědění, a pak vám sluch, zrak i srdce dal - snad budete vděční"},{"SurahNumber":16,"VerseNumber":79,"Text":"Což neviděli ptáky podrobené Pánu v prostoru nebeském, kde nikdo je nepodpírá kromě Boha? Věru jsou v tom znamení pro lid věřící"},{"SurahNumber":16,"VerseNumber":80,"Text":"Bůh učinil vám vaše domy obydlím a opatřil vám z kůží dobytka stany, jež lehce přenášíte v den, kdy zdviháte se k odchodu, i v den, kdy se usazujete, a dal vám v jejich vlně, srsti i kožišině vybavení a dočasné užívání"},{"SurahNumber":16,"VerseNumber":81,"Text":"A z toho, co stvořil, opatřil vám Bůh stín a dal vám v horách útočiště a dal vám oděvy, jež chrání vás před horkem, a dal vám oděvy, jež chrání vás před zraněním. A takto vůči vám dovršil Své dobrodiní - snad budete do vůle Jeho odevzdáni"},{"SurahNumber":16,"VerseNumber":82,"Text":"Jestliže se oni zády k tobě obrátí, pak úkolem tvým je pouze zřetelné oznámení"},{"SurahNumber":16,"VerseNumber":83,"Text":"Ačkoliv znají dobrodiní Boží, přece je popírají a většina z nich jsou nevděčníci"},{"SurahNumber":16,"VerseNumber":84,"Text":"V den, kdy vzkřísíme z každého národa svědka, nebude dovoleno promluvit těm, kdož nevěřící byli, a nebude jim dáno odpuštění"},{"SurahNumber":16,"VerseNumber":85,"Text":"a tehdy spatří ti, kdož byli nespravedliví, trest svůj a nebude jim v něm ulehčeno a nebude jim povolen odklad žádný"},{"SurahNumber":16,"VerseNumber":86,"Text":"A až ti, kdož přidružovali, uvidí ty, jež k Bohu přidružovali, zvolají: \"Pane náš, toto jsou ti, které jsme k Tobě přidružovali a místo Tebe jsme vzývali!\" A vmetou jim tito v tvář slova: \"Vy věru jste lháři"},{"SurahNumber":16,"VerseNumber":87,"Text":"A tehdy se vydají nevěřící na milost Bohu a ztratí se od nich to, co si lživě vymyslili"},{"SurahNumber":16,"VerseNumber":88,"Text":"Těm, kdož nevěřící byli a od cesty Boží odvraceli, těm k trestu trest přidáme za to, že pohoršení šířili"},{"SurahNumber":16,"VerseNumber":89,"Text":"V den, kdy vzkřísíme z každého národa svědka z něho vzešlého, předvedeme tě jako svědka proti nim. A seslali jsme ti Písmo, jež objasněním je všeho, vedením, milosrdenstvím i zvěstí radostnou pro ty, kdož do vůle Boží se odevzdali"},{"SurahNumber":16,"VerseNumber":90,"Text":"Bůh zajisté přikazuje spravedlnost, dobré skutky i štědrost vůči příbuzným a zakazuje necudnost, zavrženíhodné skutky a vzdornost a varuje vás - snad toho pamětliví budete"},{"SurahNumber":16,"VerseNumber":91,"Text":"Dodržujte věrně úmluvu Boží, když jste ji jednou uzavřeli, a nenarušujte přísahy, když jste je potvrdili a Boha si jako jejich ručitele vzali - vždyť Bůh dobře ví, co děláte"},{"SurahNumber":16,"VerseNumber":92,"Text":"Nebuďte jako žena ona, jež rozpletla přadeno své poté, co s námahou je upředla, a nečiňte přísahy s úmyslem je vzájemně porušit, jestliže jedna skupina z vás je početnější druhé. Bůh vás tímto jen zkouší a věru vám vysvětlí v den zmrtvýchvstání vše, o čem ve sporu jste"},{"SurahNumber":16,"VerseNumber":93,"Text":"Kdyby Bůh chtěl, byl by vás národem jediným učinil; avšak On dává zbloudit, komu chce, a uvádí na správnou cestu, koho chce; a na skutky své zajisté tázáni budete"},{"SurahNumber":16,"VerseNumber":94,"Text":"Nečiníte přísahy své s úmyslem je vzájemně porušit, aby vám neuklouzla noha vaše poté, co pevně stála, abyste neokusili zlého za to, že jiné jste z cesty Boží odvraceli, a abyste se trestu nesmírného nedočkali"},{"SurahNumber":16,"VerseNumber":95,"Text":"Neprodávejte úmluvu Boží za cenu nízkou, vždyť věru to, co u Boha máte, je pro vás lepší - vědoucí jste-li"},{"SurahNumber":16,"VerseNumber":96,"Text":"Cokoliv nyní u vás je, pomine, však cokoliv u Boha je, věčně zůstane. A My věru odměníme ty, kdož trpěliví byli, podle toho nejlepšího, co vykonali"},{"SurahNumber":16,"VerseNumber":97,"Text":"Kdokoliv zbožné skutky koná, ať muž či žena, a je věřící, toho vzkřísíme k životu překrásnému a věru je odměníme odměnou podle toho nejlepšího, co učinili"},{"SurahNumber":16,"VerseNumber":98,"Text":"Když Korán přednášíš, hledej u Boha útočiště před satanem prokletým"},{"SurahNumber":16,"VerseNumber":99,"Text":"jenž věru nemá pravomoc žádnou nad těmi, kdož uvěřili a spoléhají na Pána svého"},{"SurahNumber":16,"VerseNumber":100,"Text":"nýbrž má moc jen nad těmi, kdo za ochránce si jej vzali a kdo modloslužebníky jsou zásluhou jeho"},{"SurahNumber":16,"VerseNumber":101,"Text":"A když zaměníme jeden verš veršem jiným - a Bůh nejlépe zná to, co sesílá - říkají: \"Ty si to vymýšlíš!\" Však většina z nich nic neví"},{"SurahNumber":16,"VerseNumber":102,"Text":"Odpověz: \"Duch svatý je přinesl dolů od Pána tvého s pravdou, aby utvrdilo ve víře ty, kdož uvěřili, a aby bylo vedením i zvěstí radostnou pro ty, kdož odevzdali se do vůle Boží"},{"SurahNumber":16,"VerseNumber":103,"Text":"Víme dobře, že nevěřící hovoří: \"Vždyť jej to učí smrtelník nějaký!\" Však jazyk toho, na nějž narážku činí, je cizí, zatímco tento Korán je v jasném jazyce arabském"},{"SurahNumber":16,"VerseNumber":104,"Text":"Zajisté ty, kdož ve znamení Boží nevěří, Bůh cestou přímou nepovede a bolestným postihne je trestem"},{"SurahNumber":16,"VerseNumber":105,"Text":"Lži pak vymýšlejí právě ti, kdož ve znamení Boží nevěří, a to jsou věru lháři"},{"SurahNumber":16,"VerseNumber":106,"Text":"Na toho, kdo zapře Boha poté, co již uvěřil - kromě toho, kdo byl donucen, zatímco srdce jeho klidné bylo ve víře - a zejména na toho, kdo hruď svou nevíře otevřel, dopadne hněv Boží a pro něj je připraven trest nesmírný"},{"SurahNumber":16,"VerseNumber":107,"Text":"a to proto, že milovali život pozemský více než budoucí, a také proto, že Bůh nevede lid, jenž nevěří"},{"SurahNumber":16,"VerseNumber":108,"Text":"A to jsou ti, jimž Bůh zapečetil srdce, sluch i zrak, a to jsou ti lhostejní"},{"SurahNumber":16,"VerseNumber":109,"Text":"a není pochyby, že na onom světě budou mezi těmi, kdož ztrátu utrpí"},{"SurahNumber":16,"VerseNumber":110,"Text":"Pán tvůj však bude k těm, kdož se vystěhovali poté, co útisk zakusili, a poté, co bojovali a neochvějní byli - k těm zajisté bude Pán tvůj po tom všem odpouštějící a slitovný"},{"SurahNumber":16,"VerseNumber":111,"Text":"v den, kdy duše každá sama sebe přijde hájit a kdy duši každé bude zaplaceno plně podle toho, co učinila, a kdy nebudou ošizeni"},{"SurahNumber":16,"VerseNumber":112,"Text":"A Bůh uvádí podobenství o městě, jež bylo bezpečné a spokojené a jemuž se dostávalo obživy v hojnosti ze všech stran, však nevděčné bylo vůči dobrodiní Božímu. A Bůh dal jim okusit oděvu hladu a strachu za to, čeho se dopustili"},{"SurahNumber":16,"VerseNumber":113,"Text":"A přišel k nim posel z jejich řad vzešlý, ale oni jej za lháře prohlásili a uchvátil je trest, zatímco nespravedliví byli"},{"SurahNumber":16,"VerseNumber":114,"Text":"Pojídejte ze všeho, co Bůh vám uštědřil jako dovolené a výtečné, a buďte vděční za dobrodiní Boží, jestliže je to vskutku On, jehož uctíváte"},{"SurahNumber":16,"VerseNumber":115,"Text":"On zakázal vám jedině zdechliny, krev, vepřové maso a to, co někomu jinému než Bohu bylo zasvěceno. Ten však, kdo z donucení tak učiní, aniž po tom toužil či přestupníkem byl - tedy Bůh zajisté je odpouštějící, slitovný"},{"SurahNumber":16,"VerseNumber":116,"Text":"Neříkejte tedy to, co jazyky vaše lživě tvrdí: \"Toto dovoleno je a toto zakázáno!\" vymýšlejíce si tak proti Bohu lež. Věru ti, kdož proti Bohu lži si vymýšlejí, ti nebudou mezi blaženými"},{"SurahNumber":16,"VerseNumber":117,"Text":"Jak nepatrné je užívání života tohoto, zatímco čeká je trest bolestný"},{"SurahNumber":16,"VerseNumber":118,"Text":"Těm, kdož židovství vyznávají, jsme zakázali to, co jsme ti již dříve sdělili, a neukřivdili jsme jim, leč oni sami sobě ukřivdili"},{"SurahNumber":16,"VerseNumber":119,"Text":"Nicméně Pán tvůj k těm, kdož špatného se z neznalosti dopustili, však posléze pokání konali a polepšili se - k těm Pán tvůj po tom všem věru bude odpouštějící, slitovný"},{"SurahNumber":16,"VerseNumber":120,"Text":"Abraham věru byl vůdcem Bohu oddaným, hanífem a mezi modloslužebníky nepatřil"},{"SurahNumber":16,"VerseNumber":121,"Text":"vděčný byl za dobrodiní Boha, jenž si jej vyvolil a na stezku přímou jej uvedl"},{"SurahNumber":16,"VerseNumber":122,"Text":"A darovali jsme mu dobré na tomto světě a on zajisté je na onom světě mezi bezúhonnými"},{"SurahNumber":16,"VerseNumber":123,"Text":"A pak jsme ti vnukli: \"Následuj náboženství Abrahama, jenž hanífem byl, vždyť on věru mezi modloslužebníky nepatřil"},{"SurahNumber":16,"VerseNumber":124,"Text":"Den sobotní byl ustanoven pouze pro ty, kdož o něm jsou různého mínění. Pán tvůj pak věru rozsoudí mezi nimi v den zmrtvýchvstání to, o čem ve sporu byli"},{"SurahNumber":16,"VerseNumber":125,"Text":"Vyzývej k cestě Pána svého moudrostí i kázáním krásným a veď s nimi spor slovy nejlepšími! Pán tvůj zná nejlépe ty, kdož z cesty Jeho zbloudili, a zná dobře i ty, kdož správně jsou vedeni"},{"SurahNumber":16,"VerseNumber":126,"Text":"Jestliže trestáte, tedy trestejte podobným způsobem, jako jste byli trestáni. Však jste-li trpělivosti schopni, tedy to lepší je pro trpělivé"},{"SurahNumber":16,"VerseNumber":127,"Text":"Buď trpělivý, však trpělivost tvá je možná jen s pomocí Boží! Nermuť se kvůli nim a nebuď stísněn, že úklady strojí"},{"SurahNumber":16,"VerseNumber":128,"Text":"vždyť Bůh je věru s těmi, kdož jsou bohabojní, i s těmi, kdož dobré konají"}]}