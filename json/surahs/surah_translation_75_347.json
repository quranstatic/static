{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":75,"VerseNumber":1,"Text":"Кунем се Судњим даном"},{"SurahNumber":75,"VerseNumber":2,"Text":"и кунем се душом која себе кори"},{"SurahNumber":75,"VerseNumber":3,"Text":"Зар човек мисли да његове кости нећемо да сакупимо"},{"SurahNumber":75,"VerseNumber":4,"Text":"Хоћемо, Ми можемо да вратимо јагодице прста његових поново"},{"SurahNumber":75,"VerseNumber":5,"Text":"Али, човек хоће да негира оно што је пред њим"},{"SurahNumber":75,"VerseNumber":6,"Text":"па пита: “Када ће Судњи дан бити?”"},{"SurahNumber":75,"VerseNumber":7,"Text":"Када се поглед збуни"},{"SurahNumber":75,"VerseNumber":8,"Text":"и Месец помрачи"},{"SurahNumber":75,"VerseNumber":9,"Text":"и Сунце и Месец смотају, па сјај изгубе"},{"SurahNumber":75,"VerseNumber":10,"Text":"тог дана човек ће да повиче: „Где да се бежи?“"},{"SurahNumber":75,"VerseNumber":11,"Text":"Не, нема спаса"},{"SurahNumber":75,"VerseNumber":12,"Text":"Тог дана твоме је Господару повратак"},{"SurahNumber":75,"VerseNumber":13,"Text":"Тог дана човек ће о ономе што је припремио, а што је пропустио, да буде обавештен"},{"SurahNumber":75,"VerseNumber":14,"Text":"Штавише, човек себе добро зна - сам ће против себе сведочити"},{"SurahNumber":75,"VerseNumber":15,"Text":"макар износио своја оправдања"},{"SurahNumber":75,"VerseNumber":16,"Text":"Не изговарај Кур'ан језиком својим да би га што пре запамтио"},{"SurahNumber":75,"VerseNumber":17,"Text":"Ми смо дужни да га сакупимо да би га ти читао"},{"SurahNumber":75,"VerseNumber":18,"Text":"А када га читамо, ти прати читање његово"},{"SurahNumber":75,"VerseNumber":19,"Text":"а после, Ми смо дужни да га објаснимо"},{"SurahNumber":75,"VerseNumber":20,"Text":"Али, напротив, ви овај пролазни свет волите"},{"SurahNumber":75,"VerseNumber":21,"Text":"а онај други свет запостављате"},{"SurahNumber":75,"VerseNumber":22,"Text":"Тог дана нека лица ће да буду блистава"},{"SurahNumber":75,"VerseNumber":23,"Text":"у Господара свога ће да гледају"},{"SurahNumber":75,"VerseNumber":24,"Text":"Тог дана нека лица ће бити смркнута"},{"SurahNumber":75,"VerseNumber":25,"Text":"уверена да ће их снаћи велика несрећа"},{"SurahNumber":75,"VerseNumber":26,"Text":"Пази, када душа допре до кључних костију"},{"SurahNumber":75,"VerseNumber":27,"Text":"и викне се: „ Има ли лекара да га излечи?!“"},{"SurahNumber":75,"VerseNumber":28,"Text":"И он се увери да је то час смрти"},{"SurahNumber":75,"VerseNumber":29,"Text":"и нога се уз ногу савије"},{"SurahNumber":75,"VerseNumber":30,"Text":"Тог дана ће твоме Господару бити одведен"},{"SurahNumber":75,"VerseNumber":31,"Text":"Није веровао и није молитву обављао"},{"SurahNumber":75,"VerseNumber":32,"Text":"него је порицао и окретао се"},{"SurahNumber":75,"VerseNumber":33,"Text":"а онда је својим охоло одлазио"},{"SurahNumber":75,"VerseNumber":34,"Text":"Тешко теби! Тешко теби"},{"SurahNumber":75,"VerseNumber":35,"Text":"и још једном: Тешко теби! Тешко теби"},{"SurahNumber":75,"VerseNumber":36,"Text":"Зар човек мисли да ће сам себи препуштен да буде, да неће да одговара"},{"SurahNumber":75,"VerseNumber":37,"Text":"Зар није био кап семена која се убаци"},{"SurahNumber":75,"VerseNumber":38,"Text":"затим заквачак коме Он онда размер одреди и складним му лик учини"},{"SurahNumber":75,"VerseNumber":39,"Text":"и од њега две врсте, мушкарца и жену, створи"},{"SurahNumber":75,"VerseNumber":40,"Text":"и зар Тај није способан мртве да оживи"}]}