{"Id":179,"LanguageCodes":["ff","ful"],"Name":"ful-rowadtranslatio","Author":"Rowad Translation Center And Islamhouse","Language":"Fulah","Description":"Fulah","Direction":"ltr","Source":"https://quranenc.com/en/browse/fulani_rwwad","Translations":[{"SurahNumber":68,"VerseNumber":1,"Text":"Nuun. Mi woondirii karambol e ko ɓe winndirta kon"},{"SurahNumber":68,"VerseNumber":2,"Text":"Aan a wonaa, sabu neema Joomi maa on, haangaaɗo"},{"SurahNumber":68,"VerseNumber":3,"Text":"Ko pellet, hino woodan-maa njoɓdi ndi taƴondirtaa"},{"SurahNumber":68,"VerseNumber":4,"Text":"E ko pellet, hiɗa e jikku mawngu"},{"SurahNumber":68,"VerseNumber":5,"Text":"Aray nde tinaa, ɓe yi'a kamɓe kadi"},{"SurahNumber":68,"VerseNumber":6,"Text":"ko hommbo e mo'on woni haangaaɗo on"},{"SurahNumber":68,"VerseNumber":7,"Text":"Pellet, ko Joomi maa ɓuri anndude majjuɗo on laawol Makko ngol, ko Kanko kadi ɓuri anndude feewuɓe ɓen"},{"SurahNumber":68,"VerseNumber":8,"Text":"Wata a tewto fennooɓe ɓen"},{"SurahNumber":68,"VerseNumber":9,"Text":"Hiɓe yiɗi si a newantono (ɓe), ɓe newano-(maa)"},{"SurahNumber":68,"VerseNumber":10,"Text":"Wata a tewto kadi kala ɗuuɗuɗo woondugol, hoyɗo"},{"SurahNumber":68,"VerseNumber":11,"Text":"ɗuuɗuɗo nyo*ugol, ɗuuɗuɗo yaarugol baddi"},{"SurahNumber":68,"VerseNumber":12,"Text":"ɗuuɗuɗo haɗugol moƴƴere, jaggitoowo, bakkondinɗo"},{"SurahNumber":68,"VerseNumber":13,"Text":"yoora-ɓerndeejo e hoore ɗum, heɓiraaɗo nii"},{"SurahNumber":68,"VerseNumber":14,"Text":"fii o wonii jom jawdi e ɓiɗɓe"},{"SurahNumber":68,"VerseNumber":15,"Text":"Si Aayeeje Amen ɗen janngaama e [tawnde] makko, o wi'a: \"Ko tinndi adinooɓe"},{"SurahNumber":68,"VerseNumber":16,"Text":"Aray nde Men maandina mo e hoore kinal"},{"SurahNumber":68,"VerseNumber":17,"Text":"Men jarribor ɓe wano Men jarribornoo jeyɓe ngesa mba : fewndo ɓen woondunoo pellet, ɓe soñay mba subaka ko ɓe dawuɓe"},{"SurahNumber":68,"VerseNumber":18,"Text":"ɓe ittintinaali [wiide] :\"Si Allah jaɓii"},{"SurahNumber":68,"VerseNumber":19,"Text":"Yiite immori ka Joomi maa ari huuɓiti mba tawi hiɓe ɗaanii"},{"SurahNumber":68,"VerseNumber":20,"Text":"mba wa'iti wa jemma ɓaleejo"},{"SurahNumber":68,"VerseNumber":21,"Text":"Ɓe noddindiri bimmbi on"},{"SurahNumber":68,"VerseNumber":22,"Text":"Kori dawee ka ngesa mon, si tawii ko on soñooɓe"},{"SurahNumber":68,"VerseNumber":23,"Text":"Ɓe hucciti hiɓe ɓɗuumbo"},{"SurahNumber":68,"VerseNumber":24,"Text":"Wonnde \"Miskiino woo naatataa e mabba hannde"},{"SurahNumber":68,"VerseNumber":25,"Text":"Ɓe ndawidi e ɗawugol [waasuɓe ɓen] ko ɓe eɓɓuɓe"},{"SurahNumber":68,"VerseNumber":26,"Text":"Nde ɓe yi'unoo mba, ɓe wi'i: \"Pellet, men majjii [laawol ngol]"},{"SurahNumber":68,"VerseNumber":27,"Text":"wurin ko men ɗawaaɓe"},{"SurahNumber":68,"VerseNumber":28,"Text":"Ɓurɗo ɓe moƴƴude on wi'i: \"Mi wi'anaano on : haanii ko subbunhinoɗon"},{"SurahNumber":68,"VerseNumber":29,"Text":"Ɓe wi'i: \"Senaade woodanii Joomi amen ! Pellet, hari ko men tooñuɓe"},{"SurahNumber":68,"VerseNumber":30,"Text":"Woɗɓe e maɓɓe fewtiti ɓeya, hiɓe felindira"},{"SurahNumber":68,"VerseNumber":31,"Text":"Ɓe wi'i: \"Ee bone amen ! Pellet, hari ko men bewuɓe"},{"SurahNumber":68,"VerseNumber":32,"Text":"Hino gasa ka Joomi amen wattitana men ɓuri mban ɗon moƴƴude. Ko ka Joomi amen ko min reerɗube e [yaafeede]"},{"SurahNumber":68,"VerseNumber":33,"Text":"Ko non tigi woni lette ɗen; ko lette laakara ɗen non ɓuri manude, sinno hiɓe anndunoo"},{"SurahNumber":68,"VerseNumber":34,"Text":"Pellet, hino woodani gomɗuɓe ɓen ka Joomi maɓɓe, Aljannaaji neema"},{"SurahNumber":68,"VerseNumber":35,"Text":"Kere Men waɗay jebbiliiɓe ɓen wano bomɓe ɓen"},{"SurahNumber":68,"VerseNumber":36,"Text":"Ko heɓi on, si ɗon ñaawira non"},{"SurahNumber":68,"VerseNumber":37,"Text":"Kaa hiɗon mari Deftere, nde janngoton e mun"},{"SurahNumber":68,"VerseNumber":38,"Text":"Pellet, ko woodani on e mayre, ko ko suɓotoɗon"},{"SurahNumber":68,"VerseNumber":39,"Text":"Kaa ko fodooje woodani on e Amen, hoolniiɗe haa Ñalnde Darngal, wonnde pellet, hino woodani on ko ñaawoton kon"},{"SurahNumber":68,"VerseNumber":40,"Text":"Lamndii ɓe ko hommbo e maɓɓe fawtaniiɓe ɗum"},{"SurahNumber":68,"VerseNumber":41,"Text":"Kaa ko kafidiiɓe woodani ɓe? Awa yo ɓe addu kafidiiɓe maɓɓe ɓen, si tawii ko ɓe goonguɓe"},{"SurahNumber":68,"VerseNumber":42,"Text":"Ñalnde belenru ñoroytee, ɓe noddee e sujjugol kono hara ɓe waawataa. @Corrected"},{"SurahNumber":68,"VerseNumber":43,"Text":"Hara gite maɓɓe ɗen no heli, koyeera no suddi ɓe. Ko tawde ɓe noddeteno e sujjugol fewndo ka ɓe waawunoo"},{"SurahNumber":68,"VerseNumber":44,"Text":"Accidam e kala fennuɗo ndee yewtere; aray nde Men suynira ɓe nokku ka ɓe anndaa"},{"SurahNumber":68,"VerseNumber":45,"Text":"Miɗo nennan ɓe. Pellet non, pewje Am ɗen ko tiiɗuɗe"},{"SurahNumber":68,"VerseNumber":46,"Text":"Kaa a lamndi ɓe njoɓdi, hara ko yoɓugol ndi teddani ɓe"},{"SurahNumber":68,"VerseNumber":47,"Text":"Kaa ɓe anndu fii wirniiɗi ɗin, hara hiɓe winndira [ɗim hujjaaji maɓɓe]"},{"SurahNumber":68,"VerseNumber":48,"Text":"Muññor ñaawoore Joomi maa nden, hara a wa'aali wa wonndiiɗo linngii ngii fewndo o noddunoo [Joomi makko] himo sunii"},{"SurahNumber":68,"VerseNumber":49,"Text":"Si tawno moƴƴere immorde e Joomi makko hewtitanooki mo, ko pellet, o bugeteno e wulaa hara ko o felniiɗo"},{"SurahNumber":68,"VerseNumber":50,"Text":"Joomi makko suɓii mo, O waɗi mo e moƴƴuɓe ɓen"},{"SurahNumber":68,"VerseNumber":51,"Text":"Hay yedduɓe ɓen eɓɓiinoo yuwirgol ma gite maɓɓe ɗen, nde ɓe nanunoo Janntoore nden, hiɓe wi'a: \"On ko haangaaɗo"},{"SurahNumber":68,"VerseNumber":52,"Text":"Ndee [Alqur’aanaare] wonaali, si wanaa waaju tageefo ngon"}]}