{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":43,"VerseNumber":1,"Text":"Ha. Mim"},{"SurahNumber":43,"VerseNumber":2,"Text":"Na Księgę jasną"},{"SurahNumber":43,"VerseNumber":3,"Text":"Oto uczyniliśmy ją Koranem arabskim! Być może, zrozumiecie"},{"SurahNumber":43,"VerseNumber":4,"Text":"On jest w Matce Księgi u Nas, wzniosły, mądry"},{"SurahNumber":43,"VerseNumber":5,"Text":"Czyż My mamy oddalić od was napomnienie, ponieważ jesteście ludem zepsutym"},{"SurahNumber":43,"VerseNumber":6,"Text":"Iluż proroków posłaliśmy pomiędzy dawne pokolenia"},{"SurahNumber":43,"VerseNumber":7,"Text":"Lecz gdy tylko przyszedł do nich jakiś prorok, to ludzie się z niego wyśmiewali"},{"SurahNumber":43,"VerseNumber":8,"Text":"Przeto wytraciliśmy groźniejszych od nich i przykład pierwszych pokoleń już minął"},{"SurahNumber":43,"VerseNumber":9,"Text":"I jeśli ich zapytasz: \"Kto stworzył niebiosa i ziemię?\" - oni z pewnością odpowiedzą: \"Stworzył je Potężny, Wszechwiedzący"},{"SurahNumber":43,"VerseNumber":10,"Text":"Ten, który uczynił ziemię kolebką dla was; On wyznaczył na niej wasze drogi. Być może, pójdziecie drogą prostą"},{"SurahNumber":43,"VerseNumber":11,"Text":"Ten, który zesłał z nieba wodę według pewnej miary. I dzięki niej ożywiliśmy krainę umarłą. W ten sposób zostaniecie wyprowadzeni"},{"SurahNumber":43,"VerseNumber":12,"Text":"On stworzył wszelkie pary, dał wam statki, a także zwierzęta wierzchowe"},{"SurahNumber":43,"VerseNumber":13,"Text":"Tak abyście mogli wygodnie podróżować na ich grzbietach, a potem wspominali dobroć waszego Pana - kiedy się już na nich dobrze usadowicie - i mówili: \"Chwała niech będzie Temu, który nam to podporządkował, albowiem my sami nie moglibyśmy tego osiągnąć"},{"SurahNumber":43,"VerseNumber":14,"Text":"I, zaprawdę, my powrócimy do naszego Pana"},{"SurahNumber":43,"VerseNumber":15,"Text":"I oni uczynili z Jego sług Jego część. Zaprawdę, człowiek jest jawnym niewdzięcznikiem"},{"SurahNumber":43,"VerseNumber":16,"Text":"Czyż On wziąłby sobie córki, z tego, co stworzył, a was wyróżnił synami"},{"SurahNumber":43,"VerseNumber":17,"Text":"A kiedy któremuś z nich obwieszczą to, co przypisuje się Miłosiernemu, to twarz jego posępnieje i pełen udręki powstrzymuje gniew"},{"SurahNumber":43,"VerseNumber":18,"Text":"Czy ta istota, która jest wychowana wśród ozdób i która w sporze nie jest jasna"},{"SurahNumber":43,"VerseNumber":19,"Text":"I uczynili aniołów, którzy są sługami Miłosiernego, istotami żeńskimi. Czyż oni byli świadkami ich stworzenia? Ich świadectwo zostanie zapisane i będą zapytani"},{"SurahNumber":43,"VerseNumber":20,"Text":"Oni mówią: \"Jeśliby chciał Miłosierny, to nie czcilibyśmy ich.\" Nie mają o tym żadnej wiedzy, tylko snują przypuszczenia"},{"SurahNumber":43,"VerseNumber":21,"Text":"Czyż My daliśmy im przedtem jakąś Księgę, której się silnie trzymają"},{"SurahNumber":43,"VerseNumber":22,"Text":"Przeciwnie! Oni mówią: \"Znaleźliśmy naszych ojców w pewnej społeczności religijnej i postępujemy ich śladami"},{"SurahNumber":43,"VerseNumber":23,"Text":"Podobnie nie wysłaliśmy przed tobą ostrzegającego do żadnego miasta, żeby nie powiedzieli jego mieszkańcy, żyjący tam w dobrobycie: \"Zaprawdę, znaleźliśmy naszych ojców w pewnej społeczności religijnej i postępujemy ich śladami"},{"SurahNumber":43,"VerseNumber":24,"Text":"Posłaniec powiedział: \"A gdybym przyszedł do was z lepszym przewodnictwem niż to, które znaleźliście u waszych ojców?\" Oni powiedzieli: \"Zaprawdę, nie wierzymy w posłannictwo, z którym zostaliście posłani"},{"SurahNumber":43,"VerseNumber":25,"Text":"Przeto zemściliśmy się na nich. I popatrz, jaki był ostateczny koniec tych, którzy zadali kłam prawdzie"},{"SurahNumber":43,"VerseNumber":26,"Text":"Oto powiedział Abraham do swojego ojca i do swojego ludu: \"Zaprawdę, jestem niewinny tego, co wy czcicie"},{"SurahNumber":43,"VerseNumber":27,"Text":"Oprócz czci Tego, który mnie stworzył, ponieważ On prowadzi mnie drogą prostą"},{"SurahNumber":43,"VerseNumber":28,"Text":"I on uczynił to słowem, które przetrwało wśród jego potomstwa. Być może, oni powrócą"},{"SurahNumber":43,"VerseNumber":29,"Text":"Co więcej! Ja dałem im i ich ojcom używanie życia, aż przyszła do nich prawda i Posłaniec jasny"},{"SurahNumber":43,"VerseNumber":30,"Text":"A kiedy przyszła do nich prawda, oni powiedzieli: \"To są czary i my w nie wierzymy"},{"SurahNumber":43,"VerseNumber":31,"Text":"I powiedzieli: _ \"Gdyby ten Koran został zesłany jakiemuś znacznemu człowiekowi z tych dwóch miast"},{"SurahNumber":43,"VerseNumber":32,"Text":"Czy oni rozdzielają miłosierdzie twego Pana? My rozdzieliliśmy wśród nich środki do życia na tym świecie i wynieśliśmy jednych z nich stopniami ponad innymi, tak aby jedni z nich brali innych w służbę. Lecz miłosierdzie twego Pana jest lepsze niż to, co oni gromadzą"},{"SurahNumber":43,"VerseNumber":33,"Text":"I gdyby nie to, że ludzie chcieliby być jednym narodem, to My uczynilibyśmy w domach ludzi nie wierzących w Miłosiernego dachy ze srebra i schody, po których będą wchodzili"},{"SurahNumber":43,"VerseNumber":34,"Text":"I drzwi, i łoża, na których by wypoczywali leżąc"},{"SurahNumber":43,"VerseNumber":35,"Text":"I ozdoby ze złota. Lecz to wszystko - to tylko używanie w życiu na tym świecie; a życie ostateczne u twego Pana jest dla bogobojnych"},{"SurahNumber":43,"VerseNumber":36,"Text":"A ktokolwiek uchyla się od wspominania Miłosiernego, to przypiszemy mu szatana jako towarzysza"},{"SurahNumber":43,"VerseNumber":37,"Text":"Oni, w istocie, odsuwają ich od drogi, a ci sądzą, że są prowadzeni drogą prostą"},{"SurahNumber":43,"VerseNumber":38,"Text":"A kiedy w końcu człowiek przychodzi do Nas, mówi: \"O, gdyby między mną i tobą była odległość dwóch wschodów!\" Jakże zły ten towarzysz"},{"SurahNumber":43,"VerseNumber":39,"Text":"I nie przyniesie wam żadnej korzyści tego Dnia - skoro czyniliście niesprawiedliwość - to, że będziecie współuczestnikami w karze"},{"SurahNumber":43,"VerseNumber":40,"Text":"Czyż możesz spowodować, by słyszeli głusi, I albo czy poprowadzisz ślepego i tego, kto jest w zabłądzeniu oczywistym"},{"SurahNumber":43,"VerseNumber":41,"Text":"Albo My ciebie zabierzemy i zemścimy się na nich"},{"SurahNumber":43,"VerseNumber":42,"Text":"Albo pokażemy tobie to, co im obiecaliśmy, ponieważ, zaprawdę, jesteśmy nad nimi wszechwładni"},{"SurahNumber":43,"VerseNumber":43,"Text":"Przeto trzymaj się mocno tego, co ci zostało objawione. Zaprawdę, jesteś na drodze prostej"},{"SurahNumber":43,"VerseNumber":44,"Text":"To jest przypomnienie dla ciebie i dla twojego ludu; wy będziecie zapytywani"},{"SurahNumber":43,"VerseNumber":45,"Text":"Zapytaj tych spośród Naszych posłańców, których posłaliśmy przed tobą: \"Czy My ustanowiliśmy jakichś bogów poza Miłosiernym, którym należałoby oddawać cześć"},{"SurahNumber":43,"VerseNumber":46,"Text":"Posłaliśmy Mojżesza z Naszymi znakami do Faraona i jego starszyzny. A on powiedział: \"Zaprawdę, jestem posłańcem Pana światów"},{"SurahNumber":43,"VerseNumber":47,"Text":"Lecz kiedy on przyszedł do nich z Naszymi znakami, oni wyśmiewali się z nich"},{"SurahNumber":43,"VerseNumber":48,"Text":"A przecież nie pokazaliśmy im znaku, który by nie był większy od poprzedniego. I pochwyciliśmy ich karą - być może oni powrócą"},{"SurahNumber":43,"VerseNumber":49,"Text":"I powiedzieli: \"O czarowniku! Módl się za nami do twego Pana w imię przymierza, które zawarł z tobą. My na pewno pójdziemy drogą prostą"},{"SurahNumber":43,"VerseNumber":50,"Text":"A kiedy odwróciliśmy od nich karę, złamali przysięgę"},{"SurahNumber":43,"VerseNumber":51,"Text":"I Faraon ogłosił wśród swego ludu, mówiąc: \"O ludu mój! Czy nie do mnie należy królestwo Egiptu, jak i te rzeki, które płyną u moich stóp? Czy nie widzicie"},{"SurahNumber":43,"VerseNumber":52,"Text":"Czy ja nie jestem lepszy niż ten, który jest biedakiem i zaledwie umie się jasno wyrazić"},{"SurahNumber":43,"VerseNumber":53,"Text":"Dlaczego nie włożono mu bransolet ze złota albo dlaczego nie przyszli z nim aniołowie jako jego współtowarzysze"},{"SurahNumber":43,"VerseNumber":54,"Text":"I Faraon uczynił swój lud lekkomyślnym, a oni go posłuchali. Zaprawdę, był to lud występny"},{"SurahNumber":43,"VerseNumber":55,"Text":"Przeto kiedy Nas rozgniewali, zemściliśmy się na nich i potopiliśmy ich wszystkich"},{"SurahNumber":43,"VerseNumber":56,"Text":"I uczyniliśmy ich rzeczą przeszłości i przykładem dla innych"},{"SurahNumber":43,"VerseNumber":57,"Text":"A kiedy był przedstawiony syn Marii jako przykład, oto twój lud odwrócił się od niego"},{"SurahNumber":43,"VerseNumber":58,"Text":"I powiedzieli: \"Czy nasi bogowie nie są lepsi niż Jezus?\" Oni przytoczyli ci ten przykład tylko dla sprzeczki. Oni są przecież ludem skłonnym do sporu"},{"SurahNumber":43,"VerseNumber":59,"Text":"On jest tylko sługą, którego obdarzyliśmy dobrocią i którego uczyniliśmy przykładem dla synów Izraela"},{"SurahNumber":43,"VerseNumber":60,"Text":"I jeślibyśmy chcieli, uczynilibyśmy z was aniołów, którzy by was zastąpili na ziemi"},{"SurahNumber":43,"VerseNumber":61,"Text":"On jest, zaprawdę, zwiastunem Godziny! Nie powątpiewajcie o niej i postępujcie za mną! To jest droga prosta"},{"SurahNumber":43,"VerseNumber":62,"Text":"I niech was nie zwiedzie szatan on jest waszym wrogiem jawnym"},{"SurahNumber":43,"VerseNumber":63,"Text":"A kiedy przyszedł Jezus z jawnymi dowodami, powiedział: \"Przyszedłem do was z mądrością i wyjaśnię wam nieco z tego, w czym się różnicie. Bójcie się więc Boga i słuchajcie mnie"},{"SurahNumber":43,"VerseNumber":64,"Text":"Zaprawdę, Bóg jest moim Panem i waszym Panem! Przeto czcijcie Go! To jest droga prosta"},{"SurahNumber":43,"VerseNumber":65,"Text":"Lecz różne partie spośród nich poróżniły się między sobą. Biada więc niesprawiedliwym z powodu kary Dnia bolesnego"},{"SurahNumber":43,"VerseNumber":66,"Text":"Czy, oni oczekują czegoś innego niż Godziny, która przyjdzie do nich nagle, kiedy nawet nie będą przeczuwali"},{"SurahNumber":43,"VerseNumber":67,"Text":"Tego Dnia przyjaciele będą dla siebie wrogami, z wyjątkiem ludzi bogobojnych"},{"SurahNumber":43,"VerseNumber":68,"Text":"O słudzy moi! Nie obawiajcie się tego Dnia i nie bądźcie smutni"},{"SurahNumber":43,"VerseNumber":69,"Text":"Wy, którzyście uwierzyli w Nasze znaki i poddali się całkowicie"},{"SurahNumber":43,"VerseNumber":70,"Text":"Wejdźcie do Ogrodu, wy i wasze żony, będziecie uradowani"},{"SurahNumber":43,"VerseNumber":71,"Text":"Wśród nich będą krążyć podawane im naczynia ze złota i puchary; będzie w nich to, czego dusze zapragną i czym rozkoszują się oczy. I będziecie przebywać tam na wieki"},{"SurahNumber":43,"VerseNumber":72,"Text":"Taki jest ten Ogród, który wam będzie dany w dziedzictwo za to, co czyniliście"},{"SurahNumber":43,"VerseNumber":73,"Text":"Będą tam obfite owoce, z których będziecie jedli"},{"SurahNumber":43,"VerseNumber":74,"Text":"Zaprawdę, grzesznicy w karze Gehenny będą przebywać na wieki"},{"SurahNumber":43,"VerseNumber":75,"Text":"Nie doznają w niej ulgi i pozostaną tam w rozpaczy"},{"SurahNumber":43,"VerseNumber":76,"Text":"I nie My byliśmy dla nich niesprawiedliwi, lecz oni sami czynili niesprawiedliwość"},{"SurahNumber":43,"VerseNumber":77,"Text":"I będą krzyczeć: \"O Maliku! Niech twój Pan skończy z nami!\" On powie: \"Wy musicie pozostać"},{"SurahNumber":43,"VerseNumber":78,"Text":"My przyszliśmy do was z prawdą, lecz, zaiste, większość z was odczuwa wstręt do prawdy"},{"SurahNumber":43,"VerseNumber":79,"Text":"Czy oni przygotowali jakąś chytrą sprawę? bo My przygotowujemy"},{"SurahNumber":43,"VerseNumber":80,"Text":"Czy sądzą, że My nie słyszymy ich tajemnych myśli i rozmów poufnych? Przeciwnie! Nasi posłańcy są przy nich, zapisują"},{"SurahNumber":43,"VerseNumber":81,"Text":"Powiedz: \"Jeśli Miłosierny posiada syna, ja jestem pierwszy z czcicieli"},{"SurahNumber":43,"VerseNumber":82,"Text":"Chwała niech będzie Panu niebios i ziemi, Panu Tronu, będącemu ponad to, co Jemu przypisują"},{"SurahNumber":43,"VerseNumber":83,"Text":"Pozostaw ich więc! Niech oni się pogrążają i niech się zabawiają, aż spotkają ten Dzień, który im został obiecany"},{"SurahNumber":43,"VerseNumber":84,"Text":"On jest Tym, który jest Bogiem w niebie i który jest Bogiem na ziemi. On jest Mądry, Wszechwiedzący"},{"SurahNumber":43,"VerseNumber":85,"Text":"Błogosławiony niech będzie Ten, do którego należy królestwo niebios i ziemi i to, co jest między nimi! On posiada wiedzę o Godzinie! Do Niego zostaniecie sprowadzeni"},{"SurahNumber":43,"VerseNumber":86,"Text":"Ci, których oni wzywają poza Nim, nie posiadają żadnej władzy wstawiennictwa, z wyjątkiem tych, którzy świadczą o prawdzie i posiadają wiedzę"},{"SurahNumber":43,"VerseNumber":87,"Text":"I jeśli ich zapytasz: \"Kto was stworzył?\", oni z pewnością powiedzą: \"Bóg. Jakże oni są oszukani"},{"SurahNumber":43,"VerseNumber":88,"Text":"I jeszcze powiedział Posłaniec: \"O Panie mój! Tamci - to są ludzie, którzy nie wierzą"},{"SurahNumber":43,"VerseNumber":89,"Text":"Jednak przebacz im i powiedz: \"Pokój!\" Potem oni się dowiedzą"}]}