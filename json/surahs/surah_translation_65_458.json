{"Id":458,"LanguageCodes":["ur","urd"],"Name":"urd-muhammadjunagar1","Author":"Muhammad Junagarhi, Muhammad Kazim","Language":"Urdu","Description":"Urdu","Direction":"ltr","Source":"","Translations":[{"SurahNumber":65,"VerseNumber":1,"Text":"aye Nabi!(sallallahu alaihi wasallam) (apni ummath se kaho ke) jab tum apni biwiyo ko talaaq dena chaaho to un ki iddath (ke dino ke aghaaz) mein unhe talaaq do aur iddath ka hisaab rakho aur Allah se jo tumhaara parvardigaar hai darte raho, na tum unhe un ke gharo se nikaalo aur na wo (khud) nikle, haan ye aur baath hai ke wo khuli buraayi kar baithe, ye Allah ki muqarrar karda hadein hai, jo shaqs Allah ki hado se aage bad jaaye, us ne yaqinan apne upar zulm kiya, tum nahi jaante shaayad us ke baadh Allah ta’ala koyi nayi baath payda karde"},{"SurahNumber":65,"VerseNumber":2,"Text":"pas jab ye aurte apni iddath puri karne ke qareeb pahonch jaaye, to unhe ya to qayede ke mutaabiq apne nikaah mein rehne do ya dastoor ke mutaabiq unhe alag kardo aur aapas mein se do aadil shaqso ko gawaah karlo aur Allah ki raza mandhi ke liye theek theek gawaahi do, yahi hai wo jis ki nasihath ose ki jaati hai jo Allah par aur qayaamath ke din par imaan rakhta ho aur jo shaqs Allah se darta hai Allah us ke liye chutkaare ki shakal nikaal deta hai"},{"SurahNumber":65,"VerseNumber":3,"Text":"aur ose aisi jageh se rozi deta hai jis ka ose gumaan bhi na ho aur jo shaqs Allah par tawakkal karega, Allah ose kaafi hoga, Allah ta’ala apna kaam pura kar ke hee rahega, Allah ta’ala ne har cheez ka ek andaaza muqarrar kar rakha hai"},{"SurahNumber":65,"VerseNumber":4,"Text":"tumhaari aurto mein se jo aurte haiz se na ummidh ho gayi ho, agar tumhe shuba ho to un ki iddath teen mahine hai, aur un ki bhi jinhe haiz ana shuro hee na hoa ho aur haamela aurto ki iddath un ke waze hamal hai aur jo shaqs Allah ta’ala se darega, Allah us ke har kaam mein asaani kar dega"},{"SurahNumber":65,"VerseNumber":5,"Text":"ye Allah ka hukm hai jo us ne tumhaari taraf utaara hai aur jo shaqs Allah se darega, Allah us ke gunaah mita dega aur ose bada bhaari ajr dega"},{"SurahNumber":65,"VerseNumber":6,"Text":"tum apni taaqath ke mutaabiq jahaa tum rehte ho, wahaa un (talaaq waali) aurto ko rakho aur unhe tang karne ke liye takleef na pahonchaao aur agar wo hamal se ho, to jab tak baccha payda ho le unhe qarch dete raha karo, phir agar tumhaare kehne se wahi doodh pilaaye to, tum unhe un ki ujrath de do aur baaham munaasib taur par mashwera kar liya karo aur agar tum aapas mein kash ma kash karo to, us ke kehne se koyi aur doodh pilaayegi"},{"SurahNumber":65,"VerseNumber":7,"Text":"kushaadgi waale ko apni kushaadgi se qarch karna chahiye aur jis par us ke rizq ki tangi ki gayi ho, ose chahiye ke jo kuch Allah ta’ala ne ose de rakha hai, osi mein se (apni hazbe haysiyath) de, kisi shaqs ko Allah takleef nahi deta, magar utni hee jitni taaqath ose de rakhi hai, Allah tangi ke baadh asaani wa faraaghath bhi kar dega"},{"SurahNumber":65,"VerseNumber":8,"Text":"aur bahuth si basti waalo ne apne rab ke hukm se aur us ke rasulo se sartaabi ki, to hum ne bhi un se saqth hisaab kiya aur unhe azaab diya, an-dekha (saqth) azaab"},{"SurahNumber":65,"VerseNumber":9,"Text":"pas unhone apne kartooth ka maza chak liya aur anjaame kaar un ka qasaara hee hoa"},{"SurahNumber":65,"VerseNumber":10,"Text":"un ke liye Allah ta’ala ne saqth azaab tayyaar kar rakha hai, pas Allah se daro, aye aqal mandh imaan waalo! yaqinan Allah ne tumhaari taraf nasihath utaar di hai"},{"SurahNumber":65,"VerseNumber":11,"Text":"(yani) rasool jo tumhe Allah ke saaf saaf ehkaam pad sunaata hai, ta ke un logo ko jo imaan laaye aur nek amal kare wo taarikiyo se roushini ki taraf le aaye aur jo shaqs Allah par imaan laaye aur nek amal kare, Allah ose aisi jannato mein daakhil karega, jis ke niche nehre jaari hai, jin mein ye hamesha hamesha rahenge, beshak Allah ne ose behetreen rozi de rakhi hai"},{"SurahNumber":65,"VerseNumber":12,"Text":"Allah wo hai jis ne saath asmaan banaaye aur osi ke misl zamine bhi, us ka hukm un ke darmiyaan utarta hai, ta ke tum jaan lo ke Allah har cheez par qaadir hai aur Allah ta’ala ne har cheez ko ba-etebaar ilm gher rakha hai"}]}