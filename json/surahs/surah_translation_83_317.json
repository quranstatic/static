{"Id":317,"LanguageCodes":["sn","sna"],"Name":"sna-abdullahjmadini","Author":"Abdullah J. M. Adini And Students","Language":"Shona","Description":"Shona","Direction":"ltr","Source":"https://www.islamic-invitation.com/","Translations":[{"SurahNumber":83,"VerseNumber":1,"Text":"Matambudziko kune Al-Mutwaffifoon (avo vanobiridzira, vanopa zvishoma pakuera nepauremu)"},{"SurahNumber":83,"VerseNumber":2,"Text":"Avo kana vachitambira mupimo kubva kuvanhu vanoda mupimo wakazara"},{"SurahNumber":83,"VerseNumber":3,"Text":"Uye kana vachipa nemupimo kana huremu kune (vamwe) vanhu vanopa zvishoma"},{"SurahNumber":83,"VerseNumber":4,"Text":"Havafungi here kuti vachamutswa"},{"SurahNumber":83,"VerseNumber":5,"Text":"Pazuva guru"},{"SurahNumber":83,"VerseNumber":6,"Text":"Zuva iro vanhu vachamira pamberi paTenzi vepasi rose"},{"SurahNumber":83,"VerseNumber":7,"Text":"Kwete! Zvirokwazvo, zvinyorwa zvemabasa evatadzi zviri muSijjeen"},{"SurahNumber":83,"VerseNumber":8,"Text":"Uye chii chinoita kuti uzive kuti Sijjeen chii"},{"SurahNumber":83,"VerseNumber":9,"Text":"Ibhuku rakanyorwa"},{"SurahNumber":83,"VerseNumber":10,"Text":"Matambudziko pazuva iroro kune avo vanoramba"},{"SurahNumber":83,"VerseNumber":11,"Text":"Avo vanoramba zuva rekutongwa"},{"SurahNumber":83,"VerseNumber":12,"Text":"Uye hapana anoriramba kusara kweuyo anopfurikidza miganhu (pakusatenda, pakudzvinyirira uye pakusateerera Allah), mutadzi"},{"SurahNumber":83,"VerseNumber":13,"Text":"Kana ndima dzedu dzichiverengwa kwaari anoti: “Inyaya dzevanhu vakare!”"},{"SurahNumber":83,"VerseNumber":14,"Text":"Kwete! Asi pamoyo yavo pane Raan (chivharo chezvitadzo nemabasa akaipa) avaiwana"},{"SurahNumber":83,"VerseNumber":15,"Text":"Kwete! Zvirokwazvo, (vatadzi) vachavharidzirwa kuona Tenzi vavo pazuva iroro"},{"SurahNumber":83,"VerseNumber":16,"Text":"Uye zvirokwazvo vachava vanopinda murima remoto weGehena"},{"SurahNumber":83,"VerseNumber":17,"Text":"Uye zvichanzi kwavari: “Izvi ndizvo zvamairamba!”"},{"SurahNumber":83,"VerseNumber":18,"Text":"Kwete! Zvirokwazvo, zvinyorwa zvemabasa evatendi zviri muIlliyyoon"},{"SurahNumber":83,"VerseNumber":19,"Text":"Uye chii chinoita kuti uzive kuti Illiyyoon chii"},{"SurahNumber":83,"VerseNumber":20,"Text":"Ibhuku rakanyorwa"},{"SurahNumber":83,"VerseNumber":21,"Text":"Iro rinoitirwa uchapupu nevaripedyo (ngirozi)"},{"SurahNumber":83,"VerseNumber":22,"Text":"Zvirokwazvo, vatendi (muIslaam) vachange vari mumafaro (Paradhiso)"},{"SurahNumber":83,"VerseNumber":23,"Text":"Pazvigaro, vachitarisa (zvinhu zvose)"},{"SurahNumber":83,"VerseNumber":24,"Text":"Uchaona pazviso zvavo kubwinya kwemufaro"},{"SurahNumber":83,"VerseNumber":25,"Text":"Vachapihwa waini yakavharwa kuti vamwe"},{"SurahNumber":83,"VerseNumber":26,"Text":"Kwekupedzisira kwayo (waini) kuchange kuine munhuwi weMasiki (wakanaka)"},{"SurahNumber":83,"VerseNumber":27,"Text":"Ichange (waini) yakasanganiswa neTasneem"},{"SurahNumber":83,"VerseNumber":28,"Text":"Chitubu, chichange chichinwirwa nevari pedyo naAllah"},{"SurahNumber":83,"VerseNumber":29,"Text":"Zvirokwazvo, (panyika) avo vaiita mabasa akaipa vaiseka avo vaitenda"},{"SurahNumber":83,"VerseNumber":30,"Text":"Uye, pose pavaipfuura nepavari vaitsonyana"},{"SurahNumber":83,"VerseNumber":31,"Text":"Uye pose pavaidzokera kuvanhu vavo, vaidzoka vachiseka vachifara"},{"SurahNumber":83,"VerseNumber":32,"Text":"Uye pavaivaona vaiti: “Zvirokwazvo, ava ndivo vakarasika!”"},{"SurahNumber":83,"VerseNumber":33,"Text":"Asi avo (vasingatendi, vatadzi) havana kutumwa sevachengetedzi (vevanotenda)"},{"SurahNumber":83,"VerseNumber":34,"Text":"Asi zuva ranhasi (zuva rekutongwa) avo vanotenda vachange vachiseka vasingatendi"},{"SurahNumber":83,"VerseNumber":35,"Text":"Vari pazvigaro, vachitarisa (zvinhu zvose)"},{"SurahNumber":83,"VerseNumber":36,"Text":"Ko vasingatendi havana here kupihwa mubairo wavo (zvizere) wezvavaiita"}]}