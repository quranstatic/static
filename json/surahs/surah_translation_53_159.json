{"Id":159,"LanguageCodes":["fa","fas"],"Name":"fas-mohammadsadeqit","Author":"Mohammad Sadeqi Tehrani","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":53,"VerseNumber":1,"Text":"سوگند به اختر فروزان‌[:قرآن و آورنده‌اش] آن هنگام که فرود آمد؛"},{"SurahNumber":53,"VerseNumber":2,"Text":"(که) همنشین شما نه گمراه شده و نه در نادانی بر عقیده‌ی فاسدی است؛"},{"SurahNumber":53,"VerseNumber":3,"Text":"و از سر هوا(ی نفس، یا هوای عقل یا هوای مشورت) هرگز سخنی نمی‌گوید"},{"SurahNumber":53,"VerseNumber":4,"Text":"گفتارش (و کردار و رفتارش) بجز وحی‌ای که (به او) وحی می‌شود نیست"},{"SurahNumber":53,"VerseNumber":5,"Text":"آن را (خدای) شدیدالقُوا به او آموخت"},{"SurahNumber":53,"VerseNumber":6,"Text":"او خود مرور کرده‌ای مستحکم (و) نیرومند است‌. پس (مسلّط بر جهان) ایستاد"},{"SurahNumber":53,"VerseNumber":7,"Text":"حال آنکه او در افق اعلی است"},{"SurahNumber":53,"VerseNumber":8,"Text":"سپس به خدا نزدیک شد؛ پس به او درآویخت و نزدیکتر شد"},{"SurahNumber":53,"VerseNumber":9,"Text":"پس (فاصله‌اش) به قدر (اتصال) دو (انتهای) کمان یا نزدیکتر از آن بود"},{"SurahNumber":53,"VerseNumber":10,"Text":"پس (همان خدای شدیدالقوا) به بنده‌اش آنچه را باید وحی فرماید وحی فرمود"},{"SurahNumber":53,"VerseNumber":11,"Text":"آنچه را دل لبریز از شعله‌ی نور(ش) دید انکار(ش) نکرد"},{"SurahNumber":53,"VerseNumber":12,"Text":"آیا پس در آنچه می‌بیند با او جدال می‌کنید؟"},{"SurahNumber":53,"VerseNumber":13,"Text":"و همواره در حال فرود آمدنی دیگر هم، او را (با دل فروزانش) دید"},{"SurahNumber":53,"VerseNumber":14,"Text":"نزد سدرةالمنتهی [:آخرین مکان و مکانت عالم امکان]"},{"SurahNumber":53,"VerseNumber":15,"Text":"(که) بهشت جاودان نزد آن است"},{"SurahNumber":53,"VerseNumber":16,"Text":"چون «سدره» را آنچه می‌پوشد، می‌پوشدش"},{"SurahNumber":53,"VerseNumber":17,"Text":"دیده(اش) منحرف نگشت و از حدّ در نگذشت"},{"SurahNumber":53,"VerseNumber":18,"Text":"بی‌گمان (برخی) از آیات بزرگ پروردگار خود را همچنان بدید"},{"SurahNumber":53,"VerseNumber":19,"Text":"پس آیا شما (هم) لات و عزّی را دیدید؟"},{"SurahNumber":53,"VerseNumber":20,"Text":"و (هم) منات‌، (آن) سومین دیگر را"},{"SurahNumber":53,"VerseNumber":21,"Text":"آیا (به خیالتان) برای شما پسر است و برای او دختر؟"},{"SurahNumber":53,"VerseNumber":22,"Text":"این قسمت و بخشی است بسی ستم‌کارانه (و نابرابر)"},{"SurahNumber":53,"VerseNumber":23,"Text":"(این بتان) جز نام‌هایی (تهی) بیش نیستند که شما و پدرانتان برایشان (این گونه) نامگذاری کرده‌اید (و) خدا بر (حقّانیت) آنها هیچ دلیل چیره‌گری نفرستاده است‌. (آنان) جز گمان و آنچه را که دلخواهشان است پیروی نمی‌کنند، به‌راستی (و) درستی از جانب پرودگارشان برایشان هدایت آمده‌"},{"SurahNumber":53,"VerseNumber":24,"Text":"برای انسان است آنچه را آرزو کرد؟"},{"SurahNumber":53,"VerseNumber":25,"Text":"پس آن سرا و این سرا تنها از آنِ خداست"},{"SurahNumber":53,"VerseNumber":26,"Text":"و چه بسیار فرشتگانی که در آسمان‌هایند حال آنکه شفاعتشان به کاری نیاید، مگر پس از آنکه خدا برای هر که خواهد و خشنود باشد اجازه دهد"},{"SurahNumber":53,"VerseNumber":27,"Text":"کسانی که به آخرت ایمان نمی‌آورند، بی‌گمان، هم‌آنان، فرشتگان را در نامگذاری به نام مؤنث نام می‌نهند"},{"SurahNumber":53,"VerseNumber":28,"Text":"و ایشان را به این (کار) هیچ (بینش و) دانشی نیست. جز گمان را پیروی نمی‌کنند، و گمان از حقیقت سود و بهره‌ای ندهد"},{"SurahNumber":53,"VerseNumber":29,"Text":"پس، از هر کس که از یاد ما روی برتافته و جز زندگی دنیا را نخواسته، روی برتاب"},{"SurahNumber":53,"VerseNumber":30,"Text":"این همان رسایی (نارسای) دانش آنان است. همواره پروردگار تو، خود به (حال) کسی که از راه او منحرف شده داناتر و او به کسی که راه یافته (نیز) آگاه‌تر است"},{"SurahNumber":53,"VerseNumber":31,"Text":"و هر چه در آسمان‌ها و هر چه در زمین است تنها از خداست، تا کسانی را که بد کرده‌اند، به آنچه انجام داده‌اند کیفر دهد و آنان را که نیکی کرده‌اند، به نیک‌تر (از آن) پاداش دهد"},{"SurahNumber":53,"VerseNumber":32,"Text":"آنان که از گناهان بزرگ و بزرگتر [:تجاوزگر] - جز لغزش‌های کوچک - خودداری می‌ورزند، پروردگارت (نسبت به آنها) پوششی فزاینده دارد. چون شما را از زمین پدید آورد، و چون در شکم‌های مادرانتان (در زهدان‌هاشان) نهفته بودید، به (حال) شما داناتر است، پس خودهاتان را پاک مشمارید. او به (حال) کسی که پرهیزگاری کرده داناتر است"},{"SurahNumber":53,"VerseNumber":33,"Text":"آیا پس آن کس را که (از حق) روی برتافته دیدی‌؟"},{"SurahNumber":53,"VerseNumber":34,"Text":"اندکی بخشید و (از مابقی) بخل ورزید"},{"SurahNumber":53,"VerseNumber":35,"Text":"آیا نزدش علم غیب است؛ پس (هم)او (آن را) می‌بیند؟"},{"SurahNumber":53,"VerseNumber":36,"Text":"یا بدانچه در صحیفه‌های موسی است خبر نیافته است‌؟"},{"SurahNumber":53,"VerseNumber":37,"Text":"و (نیز در صحیفه‌های) ابراهیم که به خوبی (در انجام رسالتش) وفا کرد"},{"SurahNumber":53,"VerseNumber":38,"Text":"که هیچ بردارنده‌ی باری، بار (گناه) دیگری را بر نمی‌دارد"},{"SurahNumber":53,"VerseNumber":39,"Text":"و اینکه برای انسان جز حاصل تلاش خودش نیست"},{"SurahNumber":53,"VerseNumber":40,"Text":"و همواره (نتیجه‌ی) کوشش او به زودی (در برزخ) دیده خواهد شد"},{"SurahNumber":53,"VerseNumber":41,"Text":"سپس - هر چه تمام‌تر- بدان (در قیامت) پاداش داده شود"},{"SurahNumber":53,"VerseNumber":42,"Text":"و اینکه به‌راستی فرجام (کار) سوی پروردگار تو است"},{"SurahNumber":53,"VerseNumber":43,"Text":"و اینکه به‌راستی اوست که خنداند و گریاند"},{"SurahNumber":53,"VerseNumber":44,"Text":"و اینکه به‌راستی (هم)او میرانْد و زنده کرد"},{"SurahNumber":53,"VerseNumber":45,"Text":"و هم اوست که به درستی دو نوع آفرید: نر و ماده"},{"SurahNumber":53,"VerseNumber":46,"Text":"از نطفه‌ای آن هنگام که (ضمن منی) می‌جهد"},{"SurahNumber":53,"VerseNumber":47,"Text":"و هم پدید آوردن (عالم) دیگر به‌راستی تنها بر (عهده‌ی) اوست"},{"SurahNumber":53,"VerseNumber":48,"Text":"و هم اوست که (شما را) بی‌نیاز کرد و کفایت بخشید"},{"SurahNumber":53,"VerseNumber":49,"Text":"و هم اوست که پروردگار (ستاره‌ی) «شعری‌» است"},{"SurahNumber":53,"VerseNumber":50,"Text":"و هم اوست که عادیان نخستین را هلاک کرد"},{"SurahNumber":53,"VerseNumber":51,"Text":"و ثمودیان را (نیز هلاک کرد،) پس (کسی از آنان را) باقی نگذاشت"},{"SurahNumber":53,"VerseNumber":52,"Text":"و پیشتر (از همه‌ی آنان) قوم نوح را، (که) بی‌گمان آنان ستمگرترین (ستمگران) و سرکش‌ترین (سرکشان) بودند"},{"SurahNumber":53,"VerseNumber":53,"Text":"و دروغ‌پردازان را فرو افکند"},{"SurahNumber":53,"VerseNumber":54,"Text":"پس پوشاند بر آنان (از باران گوگردی) آنچه پوشاند"},{"SurahNumber":53,"VerseNumber":55,"Text":"پس به کدام یک از نعمت‌های پروردگارت تردید داری‌؟"},{"SurahNumber":53,"VerseNumber":56,"Text":"این (پیامبر نیز) بیم‌دهنده‌ای از (جمله‌ی) بیم‌‌دهندگان نخستین است"},{"SurahNumber":53,"VerseNumber":57,"Text":"نزدیک‌شونده [:رستاخیز] نزدیک شد"},{"SurahNumber":53,"VerseNumber":58,"Text":"جز خدا کسی آشکارکننده‌ی آن (از نهان) نیست"},{"SurahNumber":53,"VerseNumber":59,"Text":"آیا پس از این سخن عجب دارید؟"},{"SurahNumber":53,"VerseNumber":60,"Text":"و می‌خندید و نمی‌گریید؟"},{"SurahNumber":53,"VerseNumber":61,"Text":"و شما در لهو، متکبر و سر به هوایید"},{"SurahNumber":53,"VerseNumber":62,"Text":"پس برای خدا سجده کنید و هم‌او را بپرستید"}]}