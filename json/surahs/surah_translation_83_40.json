{"Id":40,"LanguageCodes":["as","asm"],"Name":"asm-shaykhrafeequli","Author":"Shaykh Rafeequl Islam Habibur Rahman","Language":"Assamese","Description":"Assamese","Direction":"ltr","Source":"https://quranenc.com/check/assamese_rafeeq/v1.0.0-csv.1 , https://quranenc.com/en/browse/assamese_rafeeq , https://quranenc.com ,","Translations":[{"SurahNumber":83,"VerseNumber":1,"Text":"ধ্বংস সিহঁতৰ বাবে যিহঁতে জোখ-মাখত কম দিয়ে"},{"SurahNumber":83,"VerseNumber":2,"Text":"যিহঁতে আনৰ পৰা মাপি লওঁতে পূৰ্ণমাত্ৰাত গ্ৰহণ কৰে"},{"SurahNumber":83,"VerseNumber":3,"Text":"আৰু যেতিয়া সিহঁতক মাপি দিয়ে অথবা ওজন কৰি দিয়ে, তেতিয়া কম দিয়ে।"},{"SurahNumber":83,"VerseNumber":4,"Text":"সিহঁতে বিশ্বাস নকৰে নেকি যে, সিহঁত পুৰনৰুত্থিত হ’ব"},{"SurahNumber":83,"VerseNumber":5,"Text":"মহাদিৱসত।"},{"SurahNumber":83,"VerseNumber":6,"Text":"যিদিনা সকলো মানুহে বিশ্বজগতৰ প্ৰতিপালকৰ সন্মুখত থিয় হ’ব।"},{"SurahNumber":83,"VerseNumber":7,"Text":"কেতিয়াও নহয়, নিশ্চয় পাপীসকলৰ আমলনামা ছিজ্জিনত আছে।"},{"SurahNumber":83,"VerseNumber":8,"Text":"আৰু কিহে তোমাক জনাব ছিজ্জিন কি"},{"SurahNumber":83,"VerseNumber":9,"Text":"চিহ্নিত আমলনামা।"},{"SurahNumber":83,"VerseNumber":10,"Text":"সেইদিনা ধ্বংস অস্বীকাৰকাৰীসকলৰ বাবে"},{"SurahNumber":83,"VerseNumber":11,"Text":"যিহঁতে প্ৰতিদান দিৱসক অস্বীকাৰ কৰে।"},{"SurahNumber":83,"VerseNumber":12,"Text":"আৰু কেৱল প্ৰত্যেক পাপিষ্ঠ সীমালঙ্ঘনকাৰীৰ বাহিৰে আন কোনেও ইয়াক অস্বীকাৰ নকৰে।"},{"SurahNumber":83,"VerseNumber":13,"Text":"আৰু যেতিয়া আমাৰ আয়াতসমূহ তাৰ ওচৰত তিলাৱত কৰা হয় তেতিয়া সি কয়, (এয়া হৈছে) ‘পুৰ্বৱৰ্তীসকলৰ উপকথা’।"},{"SurahNumber":83,"VerseNumber":14,"Text":"কেতিয়াও নহয়, সিহঁতৰ কৰ্মৰ ফলত সিহঁতৰ অন্তৰত মামৰ ধৰিছে।"},{"SurahNumber":83,"VerseNumber":15,"Text":"কেতিয়াও নহয়, নিশ্চয় সিহঁত সেইদিনা নিজ প্ৰতিপালকৰ পৰা পৰ্দাৰ আঁৰত থাকিব।"},{"SurahNumber":83,"VerseNumber":16,"Text":"তাৰ পিছত নিশ্চয় সিহঁতে প্ৰজ্জ্বলিত জাহান্নামত প্ৰৱেশ কৰিব"},{"SurahNumber":83,"VerseNumber":17,"Text":"তাৰ পিছত কোৱা হ’ব, ‘এইটোৱে সেইটো যাক তোমালোকে অস্বীকাৰ কৰিছিলা’।"},{"SurahNumber":83,"VerseNumber":18,"Text":"কেতিয়াও নহয়, নিশ্চয় পূ্ণ্যবানলোকসকলৰ আমলনামা থাকিব ইল্লিয়্যীনত।"},{"SurahNumber":83,"VerseNumber":19,"Text":"আৰু কিহে তোমাক জনাব ইল্লিয়্যীন কি"},{"SurahNumber":83,"VerseNumber":20,"Text":"চিহ্নিত আমলনামা।"},{"SurahNumber":83,"VerseNumber":21,"Text":"সান্নিধ্যপ্ৰাপ্তসকলেই ইয়াৰ অবলোকন কৰে।"},{"SurahNumber":83,"VerseNumber":22,"Text":"নিশ্চয় পূণ্যবানসকলেই থাকিব পৰম সূখ-শান্তিত"},{"SurahNumber":83,"VerseNumber":23,"Text":"সুসজ্জিত আসনত বহি দৰ্শন কৰিব।"},{"SurahNumber":83,"VerseNumber":24,"Text":"তুমি সিহঁতৰ মুখমণ্ডলত সূখ-শান্তিৰ উজ্জলতা দেখিবলৈ পাবা"},{"SurahNumber":83,"VerseNumber":25,"Text":"সিহঁতক মোহৰ মাৰি থোৱা বিশুদ্ধ পানীয় পান কৰোৱা হ’ব"},{"SurahNumber":83,"VerseNumber":26,"Text":"আৰু যাৰ মোহৰ হ'ব মিছকৰ, সেয়ে এই বিষয়ে প্ৰতিযোগীসকলে প্ৰতিযোগীতা কৰা উচিত।"},{"SurahNumber":83,"VerseNumber":27,"Text":"আৰু ইয়াৰ মিশ্ৰণ হ’ব তাছনীমৰ"},{"SurahNumber":83,"VerseNumber":28,"Text":"(সেইটো) এটা নিজৰা, যাৰ পৰা সান্নিধ্যসকলে পান কৰিব।"},{"SurahNumber":83,"VerseNumber":29,"Text":"নিশ্চয় যিহঁতে অপৰাধ কৰিছে সিহঁতে মুমিনসকলক উপহাস কৰিছিল"},{"SurahNumber":83,"VerseNumber":30,"Text":"আৰু যেতিয়া সিহঁতে মুমিনসকলৰ ওচৰেদি গৈছিল তেতিয়া সিহঁতে চকু টিপি বিদ্ৰূপ কৰিছিল।"},{"SurahNumber":83,"VerseNumber":31,"Text":"আৰু যেতিয়া সিহঁতে আপোনজনৰ ওচৰলৈ উভতি আহিছিল তেতিয়া উত্ফল্লিত হৈ উভতিছিল"},{"SurahNumber":83,"VerseNumber":32,"Text":"আৰু সিহঁতে যেতিয়া মুমিনসকলক দেখিছিল তেতিয়া কৈছিল, ‘নিশ্চয় ইহঁত পথভ্ৰষ্ট’।"},{"SurahNumber":83,"VerseNumber":33,"Text":"অথচ সিহঁতক মুমিনসকলৰ তত্ত্ববধায়ক হিচাপে পঠোৱা হোৱা নাই।"},{"SurahNumber":83,"VerseNumber":34,"Text":"এতেকে আজি মুমিনসকলে উপহাস কৰিব কাফিৰসকলক।"},{"SurahNumber":83,"VerseNumber":35,"Text":"সুসজ্জিত আসনত বহি সিহঁতে চাই থাকিব।"},{"SurahNumber":83,"VerseNumber":36,"Text":"কাফিৰসকলে সিহঁতৰ কৃতকৰ্মৰ ফল পালেনে"}]}