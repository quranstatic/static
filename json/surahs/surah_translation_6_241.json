{"Id":241,"LanguageCodes":["luy"],"Name":"luy-mohammadramadha","Author":"Mohammad Ramadhan Sebwa, Ramadhan Hajj Ndeka, Ismail Were, Musa Murasi Salim Kukuya, Yusuf Shiundu Malala, Yahya Wafula Ojwang, Haroon Albert Msah","Language":"Luyia","Description":"Luyia","Direction":"ltr","Source":"https://www.islamic-invitation.com/","Translations":[{"SurahNumber":6,"VerseNumber":1,"Text":"Oluyali lwoosi nilwa Nyasaye owalonga likulu nende eshialo, mana nakasia eshilima nende obulafu. Mana abakhaya Nyasaye wabu baleng’aasinjia (owulali Nyasaye tawe)"},{"SurahNumber":6,"VerseNumber":2,"Text":"Ye niye owabalonga okhurula khwiloba, mana naraho ebise,(bie okhufwa khwa buli eshilonje). Ebise ebo biayaraho ye ni umanyile. Mana khandi enywe halala nende kano kosi mukholanga obukanakani"},{"SurahNumber":6,"VerseNumber":3,"Text":"Ye niye Nyasaye owuli mwikulu nende mushialo, yamanya akomukari kenyu nende akelwanyi wenyu, ne amanyile akamukhabanga"},{"SurahNumber":6,"VerseNumber":4,"Text":"Ne eshifune shiosi shiosi shishibetselanga okhurula khu Nyasaye Omulesi wabu halali okhula bo bashikhaye"},{"SurahNumber":6,"VerseNumber":5,"Text":"Bamala okhuloba obwatoto olwa bwabetsela, balinyoola amakhuwa kalia akabakholelanga omubayo"},{"SurahNumber":6,"VerseNumber":6,"Text":"Shibalolangakhwo emikanda chinga echakhwasishia imbeli wabu, achakhwali khwachikasia khushialo okhushila shingala khwabakasia enywe, khwabeshilia ifula yokhutsililila, mana nikhukhola emialo okhubura hasi wabu, mana nikhubasishia khutsimbi tsiabu, ne nikhurera mushilenje shiabu Abandu bandi"},{"SurahNumber":6,"VerseNumber":7,"Text":"Ne khukhwishilinjia amahandiko khulukaratasi, mana bakatila mumikhono chiabu, toto balia abakhaya bakhaboolele mbu; “kano shini shiosi shiosi tawe halali ni obulosi buli habulafu.”"},{"SurahNumber":6,"VerseNumber":8,"Text":"Ne baboolanga mbu; “shichila shina naleshilibwa Malaika?” Ne khwishinjia malaika-(mana\tbakhaya)\ttoto ukhusikha khwabu khwakhabusibwe, ne shibakhahelesibwe ebise tawe"},{"SurahNumber":6,"VerseNumber":9,"Text":"Ne khumukholanga (ye Omurumwa) okhuba Malaika, khwakhamukholele okhuba shinga Omundu, ne khwakhabakanakaniliye shingala kano kabakanakaninjia"},{"SurahNumber":6,"VerseNumber":10,"Text":"Netoto Abarumwa bali imbeli wuwo bakholelwa eshienyameno, mana nikabotokhana balia abakhola omubayo mubo kalia akabakholelanga eshienyameno"},{"SurahNumber":6,"VerseNumber":11,"Text":"Boola mbu ; “chende khushialo mana mulole indukho yabandu abayingani- yali irie?”"},{"SurahNumber":6,"VerseNumber":12,"Text":"Boola; “Nebiawina ebili mwikulu nende khushialo? Boola; “Ni bia Nyasaye” Yelachilisia Omwene okhubakholela tsimbabaasi, alibakhung’asia toto bwene inyanga yeyindukho, inyanga ibula obukanakani tawe, ne balia abasishia emioyo chiabu shibasuubilanga tawe"},{"SurahNumber":6,"VerseNumber":13,"Text":"Ne ebibie biosi ebiyenzelanga eshilo nende eshitere, naye niye umuwulili, omumanyi muno"},{"SurahNumber":6,"VerseNumber":14,"Text":"Boola; “Ekhole owulali Nyasaye okhuba Nyasaye, Omulonji welikulu nende eshialo, naye alisinjia shalisibungwa tawe, Boola mbu; “ Toto esie enomesibwe okhuba wokhuranga khubalia abasuubila, ne nembilwa mbu; “Olaba kata hatiti mubalia abatsokasinjia Nyasaye tawe.”"},{"SurahNumber":6,"VerseNumber":15,"Text":"Boola; “Esie eritsanga eshinyasio shieyinyanga ikhongo, nikali mbu eloba Nyasaye wanje.”"},{"SurahNumber":6,"VerseNumber":16,"Text":"Ne ulia ulirebwa indulo khushinyasio esho aliba ahelesibwe tsimbabaasi, ne okho nikho okhubura okhukhongo"},{"SurahNumber":6,"VerseNumber":17,"Text":"Ne Nyasaye nakhutila khububii abulao yesi yesi unyala okhuhonokosia tawe owulali ye, ne nakhutila khubulayi – (abulaho ukhuyiniakhwo owulali ye.) Naye ni Omunyali wabuli eshindu"},{"SurahNumber":6,"VerseNumber":18,"Text":"Naye niye Omushili (yaruka) Abandu bebe, naye niye Owamachesi owuli nende amakhuwa koosi"},{"SurahNumber":6,"VerseNumber":19,"Text":"Boola; okhubareba – “Nishindu shina, eshiobuloli bwashio ni obukali muno? Mana oboole; “Nyasaye – niye Omuloli wa hakari wefu ninanyu. Ne Ikurani ino yafumbulilwa esie kho ebekanyilisilie khuyo nende buli yesi owa yololela. Koo toto enywe muchamanga mbu baliho abanyasaye bandi halala nende Nyasaye?” Boola “Esie shenjama endio tawe” Boola; -khandi “Ye ni Nyasaye mulala butswa. Ne esie endi ehale muno nende ako akamutsokasinjia.”"},{"SurahNumber":6,"VerseNumber":20,"Text":"Balia abakhwahelesia eshitabu bamanya kano shingala bamanya Abana babu. Ne balia abereetsanga mukhusikha, nibalia abalasuubilanga tawe"},{"SurahNumber":6,"VerseNumber":21,"Text":"Ne niwina omubii muno oyo okhushila ulia uchishilanga Nyasaye obubeyi, nohomba ulia uchayanga ebifune bibie? Toto Abandu ababii shibalibura tawe"},{"SurahNumber":6,"VerseNumber":22,"Text":"Ne inyanga yakhulibabuusia boosi mana khubaboolele balia abatsokasia mbu “Bali hena abamwatsokasinjia benyu abamwelayilanga?”"},{"SurahNumber":6,"VerseNumber":23,"Text":"Ne shibalibula eliokhuboola tawe, mbu; “Toto Nyasaye wefu omulesi efwe shikhwali abatsokaasi tawe.”"},{"SurahNumber":6,"VerseNumber":24,"Text":"Henga shingala baboolanga obubeyi khubo abeene, nikabakora\tkalia akabachikhanga"},{"SurahNumber":6,"VerseNumber":25,"Text":"Ne bali mubo balia abakhuwulilisinjia, ne khwara ishikalilo mumioyo chiabu balamanya tawe, ne bali nende iwula mumarwi kabu. Ne nibalola buli ebimanyisio biefu shibabisubilanga tawe. Ne nibakhwitsila khulwa okhuyingasia, abakhayi baboolanga mbu; “Kano shini eshindu tawe, atsikhali butswa tsingano tsia khale.”"},{"SurahNumber":6,"VerseNumber":26,"Text":"Bakaaninjia Abandu okhuloonda kano, neboosi beretsanga ehale ninako, nabo shibasasinjia tawe halali emioyo chiabu abeene, nabo shibamanyile tawe"},{"SurahNumber":6,"VerseNumber":27,"Text":"Ne abalolanga (inyanga yeyindukho) olwabaliemibwa khumulilo, olwabaliboola mbu ; “abayie khukalusibungwa khushialo, shikhwakhayingasiye ebimanyisio bia Nyasaye wefu tawe, ne khwakhabele mubalia abasuubila.”"},{"SurahNumber":6,"VerseNumber":28,"Text":"Kamalile okhubaloleshela kalia akabafisanga khale, Ne bakalusibungwa bakhakalushile butswa okhukhola kalia akabakaanibwa, netoto bwene abo ni ababeyi butswa"},{"SurahNumber":6,"VerseNumber":29,"Text":"Nebaboola mbu; “Bubulao obulamu bundi halali obulamu bwefu bwokhushialo khuno, ne efwe shikhulilamusibwa tawe.”"},{"SurahNumber":6,"VerseNumber":30,"Text":"Ne olibalola inyanga yeyindukho, olwa baliemibwa imbeli wa Nyasaye wabu, mana baboolelwe mbu; “koo shini katoto kano? Nabobaliboolambu:“shichilashi, khwitsuba khulira lia Nyasaye wefu,(ni obwatoto).” Nyasaye Aliboola mbu; “kholaano pile eshinyasio shichila okhuyingana khwenyu khwamwayingananga.”"},{"SurahNumber":6,"VerseNumber":31,"Text":"Toto bamala okhusikha balia abakhaya mbu okhubukanana nende Nyasaye khubulao, okhuula shinga liabetsela lifwa mapwoka, mana nibaboola mbu; “oh manyanga khukalia\taka khwalabukulilamwo oluchendo”. Ne balichinga emisiko chiabu khumikongo chiabu. Koo, ni amabii muno akabachinganga"},{"SurahNumber":6,"VerseNumber":32,"Text":"Ne obulamu bwokhushialo khuno shinishiosi shiosi tawe halali omubayo nende amakhuwa kabula mwo oluchendo. Ne inzu yo mwikulu ni indayi muno khubalia abaria Nyasaye, kho shimuparangakhwo tawe"},{"SurahNumber":6,"VerseNumber":33,"Text":"Toto khumanyile mbu akababoolanga kakhwetsanga\teshibeela,\tabo shibayingasinjia ewe tawe, halali ababii abo bayingasinjia ebifune bia Nyasaye[. omwene alibarunga]"},{"SurahNumber":6,"VerseNumber":34,"Text":"Ne toto Abarumwa be imbeli wuwo bayingasibwa mana ni befwila khukabayingasibwa, ne basinyisibwa okhula shinga obuhabini bwefu bwaboolela ne obulao ukalula amakhuwa ka Nyasaye, ne toto wamala okhunyoola amacheni akabarumwa"},{"SurahNumber":6,"VerseNumber":35,"Text":"Ne nikali amakhongo khwiwe, okhwira ehale khwabu khuno kho noli nonyala okhukoonya injila ya hasi mwiloba nohomba ingasi wanina mwikulu okhubarerera amangalimwa, ne Nyasaye achamanga yakhabakhung’asiye khubulunjifu. Kho Olaba mubandu balamanyile tawe"},{"SurahNumber":6,"VerseNumber":36,"Text":"Abafuchililanga nibalia abawulilanga, Ne nandawulila (abalawulilanga) Nyasaye alibalamusia, mana ewuwe nabalikalukha"},{"SurahNumber":6,"VerseNumber":37,"Text":"Ne baboolanga mbu; “shichila shina shiyeshilibwa akamakana okhurula khu Nyasaye wuwe? Boola mbu; “toto Nyasaye alinende obunyali bwokhunzishilia akamakana” Halali abanji mubo shibamanyile tawe.”"},{"SurahNumber":6,"VerseNumber":38,"Text":"Ibulao isolo khushialo nohomba liyoni lipurukhanga nende tsimba tsibili, halali ni omukanda shingala enywe. Ne shikhwalekha shiosi shiosi okhubala mushitabu tawe. Ne ewa Nyasaye wabu niwo abalikhung’asibwa"},{"SurahNumber":6,"VerseNumber":39,"Text":"Ne balia abayingana khubimanyisio biefu ni Abatimbe, Abasilu bali mushiilima. Wa Nyasaye aleshele yakora abulao unyala okhumulunjisia, ne owayenya amuretsanga khunjila ingololofu"},{"SurahNumber":6,"VerseNumber":40,"Text":"Boola; “mumboolele eshinyasio shia Nyasaye nishiboolela nohomba ishinyasio shieyindukho nishiboolela- koo mulalanga owulali Nyasaye, toto nimuli abandu-aba habwene.”"},{"SurahNumber":6,"VerseNumber":41,"Text":"Halali niye butswa wamulisaba, naye alibarusiliayo- shiamwenyanga; shiamusabanga nachama, ne mulibilila abamwamutsokasinjia ninaye"},{"SurahNumber":6,"VerseNumber":42,"Text":"Ne toto khwaruma khu mikanda chiakhuranjilila mana nikhuchira khulumu nende khubutinyu khochinyoole okhuba imihotselefu"},{"SurahNumber":6,"VerseNumber":43,"Text":"Khulwashina nibalehotselesia, olwa eshinyasio shiefu shiaboolela halali emioyo chiabu chioma, mana shetani nabaronela akabakholanga"},{"SurahNumber":6,"VerseNumber":44,"Text":"Olwa bakoyiakoyia akabetsulisibungwa, khwabekulila emiliango chiabuli eshindu, okhula shingala basangalila akabahelesibwa,\tkhwababukula masundusia, mana nibawesiakho omwoyo"},{"SurahNumber":6,"VerseNumber":45,"Text":"Mana emisi chiabandu bakhola amabii nichitetwa,(Nibarula khushialo)Ne oluyali lwosi ni lwa Nyasaye omulesi wa buli eshindu"},{"SurahNumber":6,"VerseNumber":46,"Text":"Boola; “Mumbolele, Nyasaye nabarusiakhwo tsimbulililo tsienyu, nende tsindolelo tsienyu. Mana nakhupa eshimanyisio khumioyo chienyu, ni wina wundi owulali Nyasaye unyala okhubakalusilia? Henga shingala khwinosinjia tsinyaali, mana nabo bakoyiakoyia"},{"SurahNumber":6,"VerseNumber":47,"Text":"Mumboolele “Nishibeetsela eshinyasio shia Nyasaye masundusia, nohomba malola, nibabu wina betsa okhusishibwa nibalali Abandu bakhola obubii.”"},{"SurahNumber":6,"VerseNumber":48,"Text":"Ne shikhurumanga Abarumwa tawe halali abokhulaka amalayi nende okhwikanyilisia. kho balia abasuubila mana nibaba abalayi shibaliba nende oburi nohomba shibalibeelela tawe"},{"SurahNumber":6,"VerseNumber":49,"Text":"Ne balia abayingana khutsinyaali tsiefu eshinyasio shilibatilakhwo khukalia akabononanga"},{"SurahNumber":6,"VerseNumber":50,"Text":"Boola; “Esie shebaboolelanga mbu endi nende ebiachi bia Nyasaye (ebelesie shiosishiosi shia mwenya) Nohomba mbu ndamanya akefisile, nohomba shebaboolela mbu esie endi Malaika tawe, Esie shenondanga halali kalia kefimbulilwe. Boola mbu; “koo omuwofu nende owetsimoni ulolanga bakhaba nashilala? Shimuparangakhwo tawe"},{"SurahNumber":6,"VerseNumber":51,"Text":"Ne bekanyilisilie(nende Ikuran ino) balia abaritsanga mbu balikhung’asibwa khu Nyasaye wabu, nibabula omukhonyi yesiyesi, halali Ye, nohomba owubasabila,(bekanyilisie orio) bakhaba bario banyoola okhuria (Nyasaye)"},{"SurahNumber":6,"VerseNumber":52,"Text":"Ne alatafia balia balaamanga Nyasaye wabu itsuli ningoloobe, khulwokhwenya obuchami bwe. Okhubalilwa khwabu shikhuli khwiwe tawe, nohomba okhubalilwa khwabu shikhuli khubo tawe, nobatafia olaba mubandu abamabii"},{"SurahNumber":6,"VerseNumber":53,"Text":"Ne endio nilwabakhwatema abeene khu beene. Khobaboole mbu; “bano nibo ba Nyasaye yakholela obulayi, mwifwe,” Koo 6. Nyasaye shiyamanya abamukhupilanga orio"},{"SurahNumber":6,"VerseNumber":54,"Text":"Ne nibakhwitsila balia abasuubilanga tsinyaali tsiefu, baboolele mbu; “omulembe kube ninenyu, Nyasaye wenyu yelachila tsimbabaasi, mbu ulia ulakhola mwinywe amabii khubusilu(obulamanya) mana asabe eshileshelo, mana akhole amalayi, mbu Nyasaye alamuleshela, toto ye ni weshileshelo, Owetsimbabaasi muno"},{"SurahNumber":6,"VerseNumber":55,"Text":"Ne endio nilwakhwinoosinjia tsinyaali, kho injila yobubii imanyikhane"},{"SurahNumber":6,"VerseNumber":56,"Text":"Boola; “esie ndakanibwa okhulaama bilia bia mulaamanga ebilali Nyasaye” Boola; “shenondanga obwikombi bwenyu tawe, awo ndalaba engorere ne shinditsa okhuba mubakololofu tawe"},{"SurahNumber":6,"VerseNumber":57,"Text":"Boola mbu; “Esie endi nende eshifune shilolekha okhurula khu Nyasaye wanje, Nanyu mukhayile nimuyingasia, kho esie embula eshinyasio shiamuyuyukhanilanga tawe, okhubusia khulisa khu- Nyasaye, Aboolanga akatoto, niye Omubusia Omulayi umalayo"},{"SurahNumber":6,"VerseNumber":58,"Text":"Boola; “Esie embetsanga nende kamuyuyukhanilanga ako, likhuwa liakhatetelwe hakari wanje ninenyu, Ne Nyasaye yamanya muno Abandu ababii"},{"SurahNumber":6,"VerseNumber":59,"Text":"Ne Nyasaye alinende tsifunguo tsia akefisile, abulawo watsimanya halali ye, Ne yamanya akali khulukongo nende munyanza, ne lisafu liosi liosi shilikhwitsanga tawe halali namanyile, nohomba inyuma mushiilima shieliloba, nohomba sishikwitsanga eshiamatsimatsi nohomba eshiumu halali shili mushitabu eshiretsanga habulafu buli likhuwa"},{"SurahNumber":6,"VerseNumber":60,"Text":"Naye niye owubafwisinjia ebise bieshilo(mundoolo) ne amanyile akamukholanga eshitere, Mana khandi abalamusinjia mwo, kho ebise bienyu ebiarebwao biule, Ne ni ewuwe butswa ni amulikalukha, ne alibaboolela akamwakholanga"},{"SurahNumber":6,"VerseNumber":61,"Text":"Ye niye Omushili owuli hekulu wabuli abasumba bebe boosi. Abarereranga Abamalaika\tababikhanga(buli shiamukholanga). Okhula mulala wenyu niyolelwa nende lifwa, Abarumwa befu bamufwisinjia, nabo shibaleeminjia tawe"},{"SurahNumber":6,"VerseNumber":62,"Text":"Mana bakalusibwe khu- Nyasaye Omwami wabu watoto, koo obwami noburuchi nobubwe, naye ni omwangu wokhubala muno"},{"SurahNumber":6,"VerseNumber":63,"Text":"Boola; “niwina ubahonokosinjia mushiilima shiokhulukongo nende shiomunyanza?\tMumusabanga mukhwihotselesia nende muburi, mbu; “toto nokhuhonokosia mukano khulakhupa orio ingali.”"},{"SurahNumber":6,"VerseNumber":64,"Text":"Boola; “Nyasaye abahonokosinjia mwako nende mubuli obutinyu, mana enywe khandi mumutsokasinjia”"},{"SurahNumber":6,"VerseNumber":65,"Text":"Boola; “Ye niye Omunyali wokhubarerera eshinyasio okhurula hekulu wenyu, nohomba okhurula hasi webilenje bienyu, nohomba abasalasie mube emikanda chilawulilisania, kho mulolosanie obufuru, henga shingala khwinoosinjia tsinyaali tsiefu khomunyoole okhumanya"},{"SurahNumber":6,"VerseNumber":66,"Text":"Ne Abandu bobo bakhuyingasia nayo nili eyatoto. Boola; “Esie shendi omulindi wenyu tawe”"},{"SurahNumber":6,"VerseNumber":67,"Text":"Buli amacheni kaboolwa(mukurani) muno kali nende ebise biako, ne ahambi ano mwitsa okhulola"},{"SurahNumber":6,"VerseNumber":68,"Text":"Ne nolola balia ababoolanga khutsinyali tsiefu nibatsifukula, obe ehale ninabo okhula shingala balachaka okhuboola amakhuwa kandi, ne shetani nakhwibilisia, niwitsulila olekhala halala nende Abandu ababii abo tawe"},{"SurahNumber":6,"VerseNumber":69,"Text":"Ne balia abaria Nyasaye babula elindi liosi liosi (khubandu abo) tawe halali obwitsulisio mbu bakhaba bario banyoola okhuria. (Nyasaye)"},{"SurahNumber":6,"VerseNumber":70,"Text":"Ne lekha balia abakhola idini yabu okhuba emibayo nende eshindu shibulamwo oluchendo, ne obulamu bwokhushialo nibubakatia. Kho betsulisie mbu omwoyo kuletsa okhusishibwa khukakwakhola. Omwoyo shikuliba nende omulindi nohomba ukusabila obulesheli tawe, imbeli wa Nyasaye, ne kata nikurunga shiosishiosi shiyela shirie shikulichamilwa tawe. Abo nibo basishibwa shichila akabakhola. Abo balinyoola eshinywebwa shia amatsi kayile paa nende eshinyasio shiwumisinjia, shichila okhuyingana khwabu"},{"SurahNumber":6,"VerseNumber":71,"Text":"Boola; “koo khulaame balia abalali Nyasaye, ababula obukhala bwosibwosi abalanyala okhubakhola shiosishiosi tawe, Ne khukalusibwe inyuma Nyasaye namalile okhulunjisia, khube bulala nende balia abashetani yakosia babeyabeyanga khushialo, bali nende abetsa, babalanganga khubulunjifu nibaboola mbu; “Itse eno khwifwe”, boola; “Obulunjifu bwa Nyasaye nibo obulunjifu, Ne khwalomesibwa okhwihotselesia khu Nyasaye webilonje biosi.”"},{"SurahNumber":6,"VerseNumber":72,"Text":"Ne(khuboolelwa)\t“Lumilile iswala ne mumurie ye, naye niye owamulikhung’asibwa ewuwe"},{"SurahNumber":6,"VerseNumber":73,"Text":"Naye niye owaloonga likulu nende eshialo khubwatoto, ne inyanga yakhaboole mbu “ba” ni iba, likhuwa lilie niliatoto, ali nende obwami inyanga yokhupwa olwika, omumanyi wakefisile nende akali habulafu, naye niye wamachesi, Omumanyi wa koosi"},{"SurahNumber":6,"VerseNumber":74,"Text":"Ne Yitsulile olwa Ibraheem yaboolela Papa wuwe, Azar, “Okholanga ebifwanani okhuba abanyasaye? Toto ekhulola ewe nende Abandu bobo nimuli mubukori bulolekha"},{"SurahNumber":6,"VerseNumber":75,"Text":"Ne endio nilo olwa khwechesia Ibraheem obwami bwo mwikulu nende mushialo, kho abe mubalia abasuubila muno"},{"SurahNumber":6,"VerseNumber":76,"Text":"Ne olweshilo shiamulila Yalola ing’ing’ini, naboola mbu: ino niyo Nyasaye wanje, ne olwa ing’ing’ini eyo yabura, nikora yaboola mbu: “eisie shindachama abanyasaye bakorakoranga tawe”"},{"SurahNumber":6,"VerseNumber":77,"Text":"Ne olwa yalola omwesi nikurula yaboola mbu; “kuno niko Nyasaye wanje,” olwa kwakora yaboola mbu; “Nyasaye wanje nalabalunjisia tawe nditsa okhuba mubandu abakora.”"},{"SurahNumber":6,"VerseNumber":78,"Text":"Ne olwayalola eliuba nilirula yaboola mbu; “uno niye Nyasaye wanje; uno niye omukhongo po” Ne olwa liabura yaboola mbu; “Esie ebekongola nende ebiamutsokasinjia Nyasaye"},{"SurahNumber":6,"VerseNumber":79,"Text":"Esie enjomiye obweni bwanje khu ulia waloonga likulu nende eshialo. Nendi mbu endeshele idini yobukori, ne esie shendi mubatsokaasinjia Nyasaye tawe"},{"SurahNumber":6,"VerseNumber":80,"Text":"Abandu bebe nibamufunania, -nibamuboolela mbu; “olekha injila yabakofu, olamayaana!”\tNaboola mbu; “Mufunaninjia khu Nyasaye naye yalunjisiye, nesheritsanga bilia ebiamutsokaasinjia ninaye tawe, halali Nyasaye wanje nachama likhuwa(okhuba nalo liba) Nyasaye yamanya obulayi buli eshindu, Koo shimwitsulilanga tawe"},{"SurahNumber":6,"VerseNumber":81,"Text":"Ndakharia endie abamutsokaasinjia abo, ne enywe shimuritsanga mbu mutsokasinjia Nyasaye tawe nende kalia akaleeshilia eshifune khwinywe. Kho ni mukanda shina khuchibili chino(okwanje nende okwenyu) okukhoyeshele okhunyoola omulembe toto nikali mbu mumanyile"},{"SurahNumber":6,"VerseNumber":82,"Text":"Balia abasuubila ne nibalasasia obusuubili bwabu nende eshilima tawe abo bali nende omulembe, ne abo nibo abalunjifu"},{"SurahNumber":6,"VerseNumber":83,"Text":"Ne bino nibo khubifune biefu ebiakhwahelesia Ibraheem, khu bandu bebe, khuchingulanga hekulu owakhwenya, toto Nyasaye wuwo ni Owamachesi Omumanyi muno"},{"SurahNumber":6,"VerseNumber":84,"Text":"Ne nikhumwelesia (Ibraheem omwana ulangwa mbu)Ishaq nende Yaqoob, boosi nikhubalunjisia. Ne Nuh khwamulunjisia khale, ne khulwibulo lulwe nikhulunjisia Dawud nende Suleiman, nende Ayub nende Yusuf nende Musa nende Haroon. Na endio nilwakhurunganga Abandu abalayi"},{"SurahNumber":6,"VerseNumber":85,"Text":"Nende Zakaria nende Yahya nende Isah nende Ilyasi, boosi bali mubandu abalayi"},{"SurahNumber":6,"VerseNumber":86,"Text":"Nende Ismail nende Al-Yasaa(Elisha) nende Yunus nende Luti. Boosi nikhubara hekulu wa Abandu boosi"},{"SurahNumber":6,"VerseNumber":87,"Text":"Ne nikhulunjisia basabwe bandi, nende olwibulo lwabu lundi nende abasiani babu bandi. Ne nikhubabukula nikhubawula nenikhubalunjisia khunjila ingololofu"},{"SurahNumber":6,"VerseNumber":88,"Text":"Obo nibo obulunjifu bwa Nyasaye, alunjisilinjiakhwo owayenya, mubasumba bebe. Ne bamutsokasinjia kakhababiyile kalia akabakholanga"},{"SurahNumber":6,"VerseNumber":89,"Text":"Abo nibo abakhwahelesia eshitabu nende oburuchi, nende oburumwa, ne bano nibakakhaya kano khwamala okhurao Abandu abalakakhaya tawe"},{"SurahNumber":6,"VerseNumber":90,"Text":"Abo nibo aba Nyasaye yalunjisia. Kho londa obulunjifu bwabu. Boola; “shebasabanga omurungo khu kano tawe, kano ni ametsulisio butswa khubandu boosi.”"},{"SurahNumber":6,"VerseNumber":91,"Text":"Ne shibahelesia Nyasaye eshiribwa shingala kenyekhananga tawe, olwababoola mbu: “Nyasaye shiyeshia shiosi shiosi khumundu tawe.” Boola; “ni wina weshia eshitabu shia Musa yetsa nashio, obulafu nende obulunjifu khubandu, eshia mwakhola ebitonye ebitonye, mulolosinjia kamwenya- ne mufisanga amanji muno, ne mwechesibwe akamwalamanya tawe enywe nende bapapa benyu, boola : “niya Nyasaye” mana obaleshe mubukalakala bwabu nibabaya"},{"SurahNumber":6,"VerseNumber":92,"Text":"Ne eshitabu shino eshakhweshia, shili netsikhabi tsinyinji, shifuchilisaninjia nende kalia akaranjilila, Ne kho wikanyisilie nyina tsingongo nende Abandu bali mumbeka mwo, ne balia abasuubila mwikulu(obulamu bwo mwikulu) bashifuchililanga. Ne bahenganga obulayi amalamo kabu"},{"SurahNumber":6,"VerseNumber":93,"Text":"Ne ni wina omubii omukhongo okhushila ulia uchishilanga Nyasaye obubeyi, nohomba ulia ubolanga mbu; “Endererwe obufimbuli” ne toto nalafimbulilwe tawe, nende ulia uboolanga mbu; “Nditsa okhwishia shinga ka –Nyasaye yeshia” Ne nolilola ababii olwabaliba mumusando kwokhurula omwoyo, ne Abamalaika nibabarakhwo emikhono nibababoolela mbu; “rusie emioyo chienyu, olwalelo mularungwa eshinyasio sheshifimbwa murwe. Khulwa kalia akamwaboolanga khu-Nyasaye akali katoto, nende shingala mwakholelanga obufuru tsinyaali tsitsie”(wakhabalutsi shingala berundanga)"},{"SurahNumber":6,"VerseNumber":94,"Text":"Ne toto mumalile okhwiitsila shiamulala mulala, shingala khwabaloonga olwokhuranga,\tne\tmwalekha inyuma wenyu akakhwabahelesia, ne shikhulolakhwo ababasabila benyu abamwaboolanga mbu ni abasanji ba Nyasaye khwinywe. Kakhalishe hakari wenyu ne akamwaboolanga kabakorere"},{"SurahNumber":6,"VerseNumber":95,"Text":"Toto Nyasaye niye umesinjia olufwa okhurula muinyuma kwaba omusaala, arusinjia omulamu okhurula mubafu, ne arusinjia abafu mubalamu. Oyo niye Nyasaye kho niyena omukalukhanibungwa"},{"SurahNumber":6,"VerseNumber":96,"Text":"Niye ushiesinjia obulafu bwomumabwibwi, ne ni-ukholanga eshilo okhuba shiokhuwulukha, nende eliuba nende omwesi okhuchenda khububasio. Esho nisho eshichelo shio Owamani Omumanyi muno"},{"SurahNumber":6,"VerseNumber":97,"Text":"Naye niye owamukasilia tsing’ining’ini kho\ttsimulunjisie\tmushilima shiokhungongo nende shiomunyanza. Toto khwamala okhwinoosia tsinyaali khu Abandu bobumanyi"},{"SurahNumber":6,"VerseNumber":98,"Text":"Naye niye owabaloonga okhurula khu mundu mulala, ne aliwo habundu okhurebwa khubise bititisa, toto khwinoosia tsinyaali tsino khubandu bamanyanga (akababoolelwa)"},{"SurahNumber":6,"VerseNumber":99,"Text":"Naye niye wishinjia amatsi okhurula mwikulu, ne khuko nikhumesia emimela chia buli eshindu mana nikhukhola nibimela amasafu kabukondo bwa masafu, nikhurusiamwo tsinyuma tsichelekhaane, Ne Mumitende birulangamwo mumakoko kayio ebisuche biiname, nende emikunda chetsizabibu, nende Zeituni, nende rumana kafwanana nende kalafwanana. Henge ebiamo biayio olwabiamaanga nende okhwenga khwabio. Toto khwako ebifune bilimwo khubandu basuubilanga"},{"SurahNumber":6,"VerseNumber":100,"Text":"Ne bakhola amajini okhuba abasanji ba Nyasaye, nikali mbu niye owabaloonga, ne bamuchishilanga mbu ali nende Abana abasatsa nende beshikhasi nibabula obumanyi. Nyasaye akabukha mu ako ne abula obuleemu bwosibwosi, ne ali hekulu okhushila kalia kabamuchikhanga khwo ako"},{"SurahNumber":6,"VerseNumber":101,"Text":"Owaloonga likulu nende eshialo, kanyalikhana karie ye okhuba nende omwana, naye abula omukhasi ne yaloonga buli eshindu, naye ni omumanyi wabuli eshindu"},{"SurahNumber":6,"VerseNumber":102,"Text":"Oyo niye Nyasaye omulesi wenyu, abulao ulamungwa khubwatoto halali ye, omulonji wa buli eshindu kho mumulame, naye ni omulindi wabuli eshindu"},{"SurahNumber":6,"VerseNumber":103,"Text":"Tsimoni shitsiakhamulola tawe, naye atsilolanga. Kho naye niye omwihotselefu owuli nende amakhuwa kosi"},{"SurahNumber":6,"VerseNumber":104,"Text":"Toto bimalile okhubeetsela ebifune ebikhongo muno okhurula khu- Nyasaye wenyu, kho ulia ufungula tsimoni yalola nikhululwe omwene, ne ulia ulalola tawe nikhululwe omwene, nasi shendi omulindi wenyu tawe(endisa omwikanyilisi)"},{"SurahNumber":6,"VerseNumber":105,"Text":"Na endio nilwakhukalushilanga mutsinyaali, ne khobaboole mbu wechesibwe” (kano shikarula khu Nyasaye tawe) (ne khukalushile khuri) khokamanyishe khubandu bamanya"},{"SurahNumber":6,"VerseNumber":106,"Text":"Londa okofimbulilungwa okhurula khu Nyasaye wuwo, abulao Nyasaye ulamwa khubwatoto owulali ye, ne wire ehale nende abatsokasinjia Nyasaye"},{"SurahNumber":6,"VerseNumber":107,"Text":"Ne Nyasaye yenyanga shibakhabeele abamutsokasinjia tawe, Ne efwe shikhwakhukhola mbu obe omulindi wabu tawe. Nawe sholi omuhabini wabu tawe"},{"SurahNumber":6,"VerseNumber":108,"Text":"Ne olanyeka balia abalaamanga ulali Nyasaye tawe, baletsa banyeka Nyasaye khubufuru bwabu, nibalamanyile. Endio nilwa khwaronela buli Abandu ebikhole biabu. Mana ewa Nyasaye wabu niwo abalikalukha, naye alibaboolela akabakholanga"},{"SurahNumber":6,"VerseNumber":109,"Text":"Ne betsuba khu- Nyasaye ebitsubo biamani\tmbu; “Nibalolosibwa amangalimwa balasuubila.”\tBoola; “amangalimwa kali khu Nyasaye, ne ni shina eshibamanyia mbu lwabakhalole shibalasuubila tawe?”"},{"SurahNumber":6,"VerseNumber":110,"Text":"Ne khwitsa okhukalukhania emioyo chaibu, nende tsimoni tsiabu shingala bakhaya okhusuubila olwokhuranga. Ne khulabalekha mutsimbii tsiabu nibabeyabeya"},{"SurahNumber":6,"VerseNumber":111,"Text":"Ne khubeshilinjia Abamalaika, mana abafwa babalomalomela mana khubakhung’asilie buli eshindu imbeli wabu, shibakhasuubile tawe okhula Nyasaye achame. Halali abanji mubo bakorerwe"},{"SurahNumber":6,"VerseNumber":112,"Text":"Ne endio khwakholela buli Omurumwa okhuba nende Abasuku, amashetani Abandu, nende Amajini, bafimbulilananga abene khubene amakhuwa amarone kobubeyi, ne Nyasaye wuwo yenyanga shibakhakholele bario tawe, kho baleshesa nende akabachikhanga"},{"SurahNumber":6,"VerseNumber":113,"Text":"Kho chiloonde ako emioyo chia balia balasuubilanga mwikulu nebakachame ne khobanyoole akabakhabanga"},{"SurahNumber":6,"VerseNumber":114,"Text":"Koo mukonyanga omwawuli wundi ulali Nyasaye naye niye awabeshilia eshitabu, eshinoosinjia habulafu. Ne balia abakhwelesia eshitabu bamanya mbu toto shieshilibwa okhurula khu mulesi wuwo khubwatoto, kho olaba mubalia bakanakananga tawe"},{"SurahNumber":6,"VerseNumber":115,"Text":"Toto liayela likhuwa lia Nyasaye wuwo liobwatoto nende obuleng’afu. Abulao unyala okhukalukhania amakhuwa kaye. Naye niye Omuwulili Omumanyi muno"},{"SurahNumber":6,"VerseNumber":116,"Text":"Ne nobawulila abaanji bali khushialo, betsa okhukosia khunjila ya Nyasaye, bo balondanga butswa amaparo kabu, ne shibakholanga liosi tawe halali okhuchikha butswa"},{"SurahNumber":6,"VerseNumber":117,"Text":"Toto bwene Nyasaye wuwo omulesi niye owamanya obulayi balia abakora khunjila yiyie, naye yamanya muno balia abalunjikha"},{"SurahNumber":6,"VerseNumber":118,"Text":"Kho lie tsilia tsirumbulilwekho elira lia Nyasaye toto nimuli mbu musuubilanga tsinyali tsia Nyasaye"},{"SurahNumber":6,"VerseNumber":119,"Text":"Neshichilashinanimulalia-khutsisolo- tsilia tsirumbulilwekho elira lia Nyasaye, ne abenoosilie obulayi abiayabakania, halali bilia abiamunichilisibwa, ne abaanji toto bakosinjia Abandu mubwikombi bwabu obulaba nende obumanyi tawe, toto Nyasaye wuwo ni umanyile muno abononi"},{"SurahNumber":6,"VerseNumber":120,"Text":"Ne muleshe okhukhola tsimbi atsiabulafu nende tsiomubwifisi, toto balia bakholanga tsimbi balirungwa ako akabakholanga"},{"SurahNumber":6,"VerseNumber":121,"Text":"Ne mulalia tsisolo tsilia tsilarumbulilwekhwo elira lia Nyasaye tawe shichila obo nobwononi. Ne toto amashetani kafimbulilanga abetsa babu okhuyingana ninanyu. Ne nimubawulila mwaloonda kababoolanga mulaba mubalia abatsokasinjia Nyasaye"},{"SurahNumber":6,"VerseNumber":122,"Text":"Koo ulia wali omufu, mana nikhumulamusia\tnikhumwechesia obulafu, khubulafu obo achendanga imbeli wa Abandu, alaba nashilala nende ulia uli mushilima, owulanyala okhurulamwo? Endio\tnilwabakhayi baronilungwa akabakholanga"},{"SurahNumber":6,"VerseNumber":123,"Text":"Ne endio nilwakhwakhola buli olukongo abakhongo balwo nibo abamayanu, nibakholamwo obutobela bwokhuchikhanila, ne shibakholanga imbotokhani tawe halali bekholelanga abene, ne shibamanyanga tawe"},{"SurahNumber":6,"VerseNumber":124,"Text":"Ne ibifune nibiboolela baboolanga mbu; “shikhunyala okhusuubila tawe okhula khuhebwe shinga kalia akahebwa Abarumwa ba Nyasaye.” Nyasaye niye umanyanga habundu wa ara oburume bubwe. Kalinyoola balia abakhola amabii obututuyo obukhongo oburulanga khu –Nyasaye nende eshinyasio eshikhongo khumunyila kwabu kwabakholanga"},{"SurahNumber":6,"VerseNumber":125,"Text":"Kho ulia owa Nyasaye yenya okhumulunjisia, yekulilanga eshilifu shishie obusalamu, ne ulia wa Nyasaye yenya okhumubusilia okhukora okholanga ishilifu shiaye okhuba eshitiyifu eshisiro shinga uninanga mwikulu. Endio nilwa Nyasaye aretsanga obufundu khubalia abalasuubilanga"},{"SurahNumber":6,"VerseNumber":126,"Text":"Ne ino ni injila ya Nyasaye wuwo ingololofu, Toto khwinoosia tsinyaali tsiefu khubandu betsulilanga"},{"SurahNumber":6,"VerseNumber":127,"Text":"Balinyoola tsinzu tsiomulembe okhurula khu Nyasaye wabu, naye niye omulindi wabu, khulwa kalia akabakholanga"},{"SurahNumber":6,"VerseNumber":128,"Text":"Ne inyanga ya alibakhung’asia boosi, “Enywe omukanda kwa majini, toto enywe mwabukula abalondi banje okhurula mubandu”, mana abetsa babu mubandu baliboola mbu: “ Nyasaye wefu, khwakhonyananga efwe ninabo mana khulile khubise biefu biawakhuhelesia” Nyasaye aliboola mbu; “ Mumulilo nimwo eshimenyo shienyu, mwitsa okhwikhalamwo tsinyanga tsiosi, halali Nyasaye nachama, toto Nyasaye wuwo niye Owamachesi Omumanyi muno"},{"SurahNumber":6,"VerseNumber":129,"Text":"Ne endio nilwakhukholanga obuyanzi mubandu abandi ababii, khu bandu bandi khulwo khubeela kalia (akabakoonyanga) akabakhabanga"},{"SurahNumber":6,"VerseNumber":130,"Text":"“Enywe omukanda kwa Majini, nende Abandu, kooshibabeetselakhwo Abarumwa okhurula mwinywe babenoosinjia tsinyaali tsianje ne nibabekanyisilia omukhung’ano okwe inyanga yalelo?” Baliboola mbu; “khwilolele abeene khumibili chiefu” Ne obulamu bwokhushialo bwabakatia. Nenibelolela abeene mbu bali abakhayi"},{"SurahNumber":6,"VerseNumber":131,"Text":"Endio nilwokhuba mbu Nyasaye wuwo umulesi shiyali wokhusishia tsingongo khububii tawe, abamenyi batsio nibakorerwe"},{"SurahNumber":6,"VerseNumber":132,"Text":"Ne boosi bali khungasi ndala khukalia kabakhola. Ne Nyasaye wuwo shang’ang’alanga khukabakholanga tawe"},{"SurahNumber":6,"VerseNumber":133,"Text":"Ne Nyasaye wuwo niye Omuyinda Owetsimbabaasi, niyenya nabawesiayo ne arerao abandi abachamile abalali enywe, shingala yabaloonga mulwibulo olwa Abandu bandi"},{"SurahNumber":6,"VerseNumber":134,"Text":"Toto akamulakungwa kaliula, ne shimulinyala okhukashila tawe"},{"SurahNumber":6,"VerseNumber":135,"Text":"Boola; “Enywe Abandu banje, khole akenyu mubunyali bwenyu, siesi ekholanga akanje, nimulitsa okhumanya mbu niwina uliba nende eshimenyo eshilayi mubumalilishi, Toto Ababii shibalibura tawe"},{"SurahNumber":6,"VerseNumber":136,"Text":"Ne bakholela Nyasaye abuleka khumimela echiayaloonga, nende mumiruko, nebaboolanga mbu; Ino niya Nyasaye khukhuboola khwabu butswa, Ne ino niyabalia bakhutsokasinjia nabo Nyasaye” Kho bilia ebisuubililwe abanyasaye babu shibiulanga khu Nyasaye tawe, ne ebisuubililwe Nyasaye biulanga khuba Nyasaye babu. Ni amabii muno akababusinjia"},{"SurahNumber":6,"VerseNumber":137,"Text":"Ne khandi abanji mubatsokasi abo baronelwa okhwira Abana babu khulwa okhubasishia nende okhubanyasilia idini yabu. Ne Nyasaye achamanga shibakhakholele bario tawe. Kho baleshe nende akabachikhanga ako"},{"SurahNumber":6,"VerseNumber":138,"Text":"Nabo baboolanga mbu; “Tsisolo tsino nende imimela chino ni omusilo. Shibalalia tawe halali balia abakhuchamile”- khukhuboola\tkhwabu\tbutswa. Nende tsisolo tsiakanibwa okhunina khumikongo chiatsio. Nende tsisolo tsindi etsilarumbulilungwakho elira lia Nyasaye tawe. Bachishilanga Nyasaye obubeyi. Alibarunga akabakholanga ako"},{"SurahNumber":6,"VerseNumber":139,"Text":"Ne baboolanga mbu; “Ebio munda mwetsisolo tsino nibia Abasatsa befu bonyene, ne Abakhasi befu bakaanibwa.” Ne ni ili ifwile balia boosi, Nyasaye alibarunga khukababoolanga ako. Toto ye ni Owamachesi, Omumanyi muno"},{"SurahNumber":6,"VerseNumber":140,"Text":"Toto bamala okhusikha balia abera Abana babu mubusilu nibabula obumanyi, mana nibakania ebia Nyasaye wabu abakabile, khukhuchishila Nyasaye, toto bo bakora ne shibali bokhulunjikha tawe"},{"SurahNumber":6,"VerseNumber":141,"Text":"Naye niye waloonga emikunda chili nende imisala chilandanga – emilandula- nende echilalandanga, nende mitende nende imimelela chiebiamo bikabukhane, nende imizaituni, nende emikoma chifwanana nende chilafwanana, Lie ebiamo babio olwabibulananga, ne inyanga yokhuchesa murusie eshihanwa shiabio. Ne mulekhonyela khuisasia tawe. Toto ye shiyachama Abandu beyisasia tawe"},{"SurahNumber":6,"VerseNumber":142,"Text":"Ne mutsisolo yabakholela tsilia tsiokhuchinga emisiko nende obulili. Lie khubilia bia Nyasaye abakabile, ne mulaloonda amaseenelo ka shetani tawe. Toto ye ni omusuku wenyu owa- habulafu"},{"SurahNumber":6,"VerseNumber":143,"Text":"Yabalonjela tsimbia munane etsie tsisolo- (tsisatsa nende tsikhasi) Tsibibi mumakondi nende tsibili mutsimbusi, boola; “Koo mwakanibwa koosi amasatsa kabili (kamakondi nende tsimbusi) nohomba amakhasi kabili (kamakondi nende tsimbusi) nohomba ebili munda mwa akeshikhasi koosi kabili? Mumboolele khubumanyi toto enywe nimuli mbu muboolanga habwene"},{"SurahNumber":6,"VerseNumber":144,"Text":"Ne tsibili mutsingamia, ne tsibili mung’ombe. Boola; “Koo yakania tsimbia tsiosi tsisatsa nende tsikhasi, nohomba ebili mutsinda mwetsikhasi tsiosi? Nohomba mwaliho olwa Nyasaye wamuboolela kano? Kho omubii shina omukhongo oyo okhushila ulia uchishila Nyasaye obubeyi, khulwo khukosia Abandu nabula obumanyi, Toto Nyasaye shalunjisinjia Abandu ababii tawe"},{"SurahNumber":6,"VerseNumber":145,"Text":"Boola: “Esie shendolangakhwo mukandafimbulilwa eshindu shiakanibwa okhulibwa halali shibe nishifwile eshiene(mutsisolo) nohomba amalasile nohomba inyama yeyimbitsi, shichila obo ni obumali, nohomba shisinzilwe nishilarumbulilwekho elira lia Nyasaye tawe. Halali ulia unichilisibwa, nalekombele noho okhubura eshichelo tawe. Awo toto Nyasaye wuwo Omulesi niwokhuleshela, Owetsimbabaasi"},{"SurahNumber":6,"VerseNumber":146,"Text":"Ne balia baloonda idini yeshiyahudi, khwabakania okhulia isolo yosi yosi yamatere. Ne khu Ng’ombe nende likondi nende khumbusi khwabakania amasinya kabio. halali kalia kokhumikongo nende munda. Nohomba kalia katilana nende ebikumba. Khwabarunga khurio eshichila obukhayi bwabu. Ne toto efwe nefwe ababoolanga abwatoto"},{"SurahNumber":6,"VerseNumber":147,"Text":"Ne nibakhuyingasia boola mbu; “Nyasaye Omulesi wenyu niwetsimbabaasi etsiaswana. Ne eshinyasio shishie sishikalilungwa khubandu ababii tawe"},{"SurahNumber":6,"VerseNumber":148,"Text":"Abatsokasi balaboola mbu; “Nyasaye yenyanga efwe shikwhakhabeele abatsokaasi tawe, nohomba bapapa befu, ne shikhwakhakanile okhulia shiosishiosi tawe. Endio butswa nilo olwabali imbeli wabu bayingana okhula shingala bapila eshinyasio. Boola; Enywe muli nende obumanyi mukhurerere? Inywe muloondanga butswa amaparo kenyu, ne shimuboolanga halali obubeyi butswa"},{"SurahNumber":6,"VerseNumber":149,"Text":"Boola; “Nyasaye niye uli nende eshifune shibura. Ne yenyanga yakhabalunjisiye mwesi.”"},{"SurahNumber":6,"VerseNumber":150,"Text":"Boola; “rere abaloli benyu abetsa okhurusia obuloli mbu toto Nyasaye Yakana kano.” Ne nibarusia obuloli olaba halala ninabo tawe, ne olaloonda obwikombi bwa balia bakhaya ebimanyisio biefu, ne shibasuubilanga mwikulu tawe, ne bachelasinjia Nyasaye Omulesi wabu nende abandi"},{"SurahNumber":6,"VerseNumber":151,"Text":"Boola; “Itse ebasomele abia Nyasaye wenyu omulesi yakania. Nabo ni mbu; “Mulamutsokasia nende shiosishiosi tawe. Ne Abebusi benyu mubakholele amalayi. Ne mulera Abana benyu shichila obutakha tawe, efwe khubetsanga omukabo enywe ninabo. Ne mlasita ahambi nende amakhuwa keshifwolo tawe, akalolekhana nende akefisile. Ne mulera Omundu wa Nyasaye yakana okhwira, halali khubwatoto.” Kano ni amachelo kaye khwinywe kakhaba kario mwara mubwongo"},{"SurahNumber":6,"VerseNumber":152,"Text":"Ne mulasita ahambi nende omwandu kwabana abafwilwa, halali khunjila yobulayi muno, okhula yole omundu omukhongo. Ne mwitsusie eshichelo nende tsiratili khubuleng’afu. Efwe shikhunichilisinjia Omundu halali khushia anyala. Ne nimuboola muboole khubuleng’afu kata nibali abekho benyu. Ne indache ya Nyasaye mukhole. Ako abachelela khomunyoole okhwitsulila"},{"SurahNumber":6,"VerseNumber":153,"Text":"Ne toto ino niyo injila yanje ingololofu kho muyiloonde mulaloonda tsinjila tsindi tawe, tsiabarusia khu injila yiye. Kano abachelelakhwo mwakaba murio mwanyoola okhumuria"},{"SurahNumber":6,"VerseNumber":154,"Text":"Mana khandi khwahelesia Musa okhumwitsusilia (tsimbabaasi tsiefu) akayakhola obulayi, ne mbu ni amebaalo kabuli eshindu nende obulunjifu nende tsimbabaasi, bakhaba bario banyoola okhusuubila okhubukana nende Nyasaye wabu omulesi"},{"SurahNumber":6,"VerseNumber":155,"Text":"Ne shino eshitabu eshakhweshia, eshili nende tsikhabi. Kho mushilonde ne murie Nyasaye mwakhaba murio mwanyoola tsimbambaasi"},{"SurahNumber":6,"VerseNumber":156,"Text":"Mletsa okhuboola mbu; “toto amahanga kabili imbeli wefu beshilibwa eshitabu, nafu shikhwali nende obumanyi khukabakholanga tawe"},{"SurahNumber":6,"VerseNumber":157,"Text":"Nohomba mwaboola mbu; “Efwe khwishilibungwa eshitabu khwakhabeele abalunjifu muno okhubashila abo. Kho obwinoosi okhurula khu Nyasaye wenyu omulesi bumalile okhuboolela, nende obulunjifu nende tsimbabaasi. Kho niwina omubi muno okhushila ulia uyingasia ebimanyisio bia- Nyasaye, mana niyera ehale ninabio? Khulibarunga balia beretsanga ehale nende ebimanyisio biefu eshinyasio eshilulu shichila okhwira ehale khwabu okho"},{"SurahNumber":6,"VerseNumber":158,"Text":"Balindanga elindi ilali Abamalaika boole, nohomba Nyasaye wuwo omulesi, nohomba biboolele ebimanyisio bia Nyasaye wuwo omulesi? Inyanga yebimanyisio bindi bia Nyasaye wuwo omulesi biliula , okhusuubila awo shikhulikhonya Omundu eshindu tawe, nalali niyasuubila imbeli awo, nohomba yakhola amalayi mubusuubili bubwe. Boola; “Mulinde, fwesi nafu khulindanga.”"},{"SurahNumber":6,"VerseNumber":159,"Text":"Toto balia abakabula idini yabu mana nibaba emikanda emikanda, obula ninabo olwikho lwosi lwosi. Toto amakhuwa kabu kali khu Nyasaye, mana alibaboolela kalia akabakholanga"},{"SurahNumber":6,"VerseNumber":160,"Text":"Ulia uliitsa nende lilayi alirungwa amalayi okhula ekhumi shingalio, ne ulia uliitsa nende libii alirungwa butswa libii shingalio. Nabo shibalikholelwa obubii tawe"},{"SurahNumber":6,"VerseNumber":161,"Text":"Boola; “Toto Nyasaye wanje omulesi yalunjisia khunjila ingololofu, idini ili habwene muno, ilimbu niyo injila ya Ibraheem owali omulunjifu, neshiyali mubalia abatsokaasinjia Nyasaye tawe"},{"SurahNumber":6,"VerseNumber":162,"Text":"Boola; “Toto Isala yanje nende imilukha chia amalamo kanje nende obulamu bwanje, nende okhufwa khwanje nikhulwa Nyasaye, Omulesi webiloonje bioosi"},{"SurahNumber":6,"VerseNumber":163,"Text":"Abula omusanji wuwe, ne ako niko kandalomesibwa, nasi endi wa imbeli khubasalamu"},{"SurahNumber":6,"VerseNumber":164,"Text":"Boola; “Koo engoonye Nyasaye Omulesi wundu owulali Nyasaye, nali niye Nyasaye Omulesi wabuli eshindu? Ne buli omundu yekholelanga omwene. Ne shalichinga Omundu omusiko kwo wundi tawe. Mana okhukalukha khwenyu khuliba ewa Nyasaye wenyu Omulesi, Naye alibaboolela kalia akamwakabukhanilanga"},{"SurahNumber":6,"VerseNumber":165,"Text":"Naye niye owabakhola abalindi bokhushialo, neyachingulaabandimwinywe hekulu tsingasi tsikhongo, kho abateme khu bilia ebiayabahelesia. Toto Nyasaye wuwo Omulesi ni Omwangu weshinyasio, naye toto Niwobulesheli, Owetsimbabaasi muno"}]}