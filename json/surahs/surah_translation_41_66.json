{"Id":66,"LanguageCodes":["bs","bos"],"Name":"bos-muhamedmehanovi","Author":"Muhamed Mehanovic","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_mihanovich/v1.1.0-csv.1 , https://quranenc.com/en/browse/bosnian_mihanovich , https://quranenc.com ,","Translations":[{"SurahNumber":41,"VerseNumber":1,"Text":"Ha-mim"},{"SurahNumber":41,"VerseNumber":2,"Text":"Objava je od Svemilosnog Milostivog"},{"SurahNumber":41,"VerseNumber":3,"Text":"Knjiga čiji su ajeti jasno izloženi, Kur'an na arapskom jeziku za ljude koji znaju"},{"SurahNumber":41,"VerseNumber":4,"Text":"obveselitelj i upozoritelj - ali se većina njih opet okreće, pa ne čuju"},{"SurahNumber":41,"VerseNumber":5,"Text":"I govore: \"Srca naša su u omotačima, odvojena od onoga čemu nas ti pozivaš. U ušima je našim gluhoća, a između nas i tebe je pregrada, pa ti radi, i mi ćemo raditi"},{"SurahNumber":41,"VerseNumber":6,"Text":"Reci: \"Ja sam samo čovjek kao i vi, meni se objavljuje da je vaš Bog samo jedan Bog, zato se Njemu iskreno upravite i od Njega oprosta tražite. A teško višebošcima"},{"SurahNumber":41,"VerseNumber":7,"Text":"koji zekat ne daju i koji u ahiret ne vjeruju"},{"SurahNumber":41,"VerseNumber":8,"Text":"Onima koji vjeruju i dobra djela čine, zbilja pripada nagrada neprekidna"},{"SurahNumber":41,"VerseNumber":9,"Text":"Reci: \"Zar vi zbilja ne vjerujete u Onoga Koji je Zemlju stvorio u dva dana- i još Mu takmace pripisujete?! To je Gospodar svjetova"},{"SurahNumber":41,"VerseNumber":10,"Text":"On je nepomična brda po njoj stvorio i blagoslovljenom je učinio i hranu za stanovnike njene na njoj odredio, sve to u četiri dana ravnomjerna - to je za one koji pitaju"},{"SurahNumber":41,"VerseNumber":11,"Text":"Zatim se na nebo usmjerio dok je ono još maglina bilo, pa njemu i Zemlji rekao: \"Pojavite se milom ili silom!\" \"Pojavljujemo se drage volje!\", odgovorili su"},{"SurahNumber":41,"VerseNumber":12,"Text":"Tada ih je u dva dana, kao sedam nebesa stvorio, i odredio šta će se na svakom nebu nalaziti. A najbliže nebo smo svjetiljkama ukrasili i njih kao zaštitu učinili. To je odredba Silnoga i Sveznajućeg"},{"SurahNumber":41,"VerseNumber":13,"Text":"Pa ako se okrenu, ti reci: \"Upozoravam vas na onakav udar kakav je pogodio Ad i Semud"},{"SurahNumber":41,"VerseNumber":14,"Text":"Kad su im, sa svih strana, poslanici njihovi dolazili govoreći: \"Ne obožavajte nikoga osim Allaha!\", a oni odgovarali: \"Da je Gospodar naš htio, On bi meleke poslao! Doista mi ne vjerujemo u ono što je po vama poslano"},{"SurahNumber":41,"VerseNumber":15,"Text":"A kad je Ad posrijedi, oni su se na Zemlji bez ikakva prava oholili i govorili: \"Ko je od nas snagom jači A zar nisu znali da je Allah, Koji ih je stvorio, jači od njih - a i znakove Naše su poricali"},{"SurahNumber":41,"VerseNumber":16,"Text":"I Mi poslasmo protiv njih, u danima uzastopnim, vjetar leden, da bismo im još u dunjalučkom životu dali da osjete patnju poniženja. A patnja na ahiretu bit će, zaista, još više ponižavajuća i niko im neće u pomoć priteći"},{"SurahNumber":41,"VerseNumber":17,"Text":"A Semud kad je posrijedi, njih smo bili uputili, ali njima je bila milija sljepoća od upute, pa ih je stigao udar ponižavajuće patnje, prema onome kako su zaslužili"},{"SurahNumber":41,"VerseNumber":18,"Text":"a one koji su vjerovali i Allaha se bojali Mi smo spasili"},{"SurahNumber":41,"VerseNumber":19,"Text":"A na Dan kad Allahovi neprijatelji za Vatru budu proživljeni i sakupljeni - oni prvi bit će zadržani, pa će zajedno svi biti u stroju potjerani"},{"SurahNumber":41,"VerseNumber":20,"Text":"i kad dođu do nje, uši njihove, i oči njihove, i kože njihove svjedočit će protiv njih o onom što su radili"},{"SurahNumber":41,"VerseNumber":21,"Text":"Zašto svjedočite protiv nas?\", upitat će oni kože svoje. \"Allah, Koji je dao sposobnost govora svemu, obdario je darom govora i nas\", odgovorit će. \"On vas je prvi put stvorio i Njemu ste se, evo, vratili"},{"SurahNumber":41,"VerseNumber":22,"Text":"Vi se niste krili da ne bi uši vaše i oči vaše i kože vaše protiv vas svjedočile, već zato što ste mislili da Allah neće saznati mnogo štošta što ste radili"},{"SurahNumber":41,"VerseNumber":23,"Text":"I to uvjerenje koje ste o Gospodaru svome imali upropastilo vas je, pa gubitnici postali ste"},{"SurahNumber":41,"VerseNumber":24,"Text":"Pa i ako bi otrpjeli, njihovo boravište bit će Vatra; a ako budu tražili naklonost da se vrate, oni neće biti od onih koji će naklonost zadobiti"},{"SurahNumber":41,"VerseNumber":25,"Text":"I Mi smo im bili dosudili drugove - pratioce pa su im lijepim prikazivali ono što je za njima i ono što je pred njima, i na njima se obistinilo ono što je rečeno za narode, džine i ljude koji su prije njih bili i nestali - doista su nastradali"},{"SurahNumber":41,"VerseNumber":26,"Text":"Oni koji ne vjeruju govore: \"Ne slušajte ovaj Kur'an, nego pravite buku da biste ga nadvikali"},{"SurahNumber":41,"VerseNumber":27,"Text":"Zato ćemo Mi, sigurno, dati da nevjernici iskuse bolnu patnju, i kaznit ćemo ih za ono loše što su činili"},{"SurahNumber":41,"VerseNumber":28,"Text":"To je kazna za Allahove neprijatelje - Vatra u kojoj će im vječna kuća biti, kao naknada što su ajete i znakove Naše stalno poricali"},{"SurahNumber":41,"VerseNumber":29,"Text":"I oni koji nisu vjerovali reći će: \"Gospodaru naš, pokaži nam džine i ljude, one koji su nas zaveli, da ih stavimo pod noge svoje, neka budu među onima koji su najniže"},{"SurahNumber":41,"VerseNumber":30,"Text":"Doista onima koji govore: \"Gospodar naš je Allah\", pa poslije budu ustrajni, silaze meleci: \"Ne bojte se i ne žalostite se, i radujte se Džennetu koji vam je obećan"},{"SurahNumber":41,"VerseNumber":31,"Text":"Mi smo zaštitnici vaši u životu dunjalučkom, a i na ahiretu; u njemu ćete imati sve ono što duše vaše zažele, i što god zatražite - imat ćete"},{"SurahNumber":41,"VerseNumber":32,"Text":"bit će to ugošćenje Oprostitelja grijeha, Milostivog"},{"SurahNumber":41,"VerseNumber":33,"Text":"A ko govori ljepše od onoga koji poziva Allahu, koji dobra djela čini i koji govori: \"Ja sam, doista, musliman"},{"SurahNumber":41,"VerseNumber":34,"Text":"Dobro i zlo nisu isto! Zlo dobrim odagnaj, pa će ti dušmanin tvoj odjednom prisni prijatelj postati"},{"SurahNumber":41,"VerseNumber":35,"Text":"To mogu postići samo strpljivi; to može postići samo onaj koji ima obilnog udjela u dobru"},{"SurahNumber":41,"VerseNumber":36,"Text":"A kad te šejtan pokuša na zle misli navesti, ti zatraži utočište u Allaha. On je, uistinu, Svečujući i Sveznajući"},{"SurahNumber":41,"VerseNumber":37,"Text":"Među znakovima Njegovim su noć i dan, i Sunce i Mjesec. Ne činite sedždu ni Suncu ni Mjesecu, već činite sedždu Allahu, Koji ih je stvorio, ako samo Njemu ibadet činite"},{"SurahNumber":41,"VerseNumber":38,"Text":"A ako se oni uzohole- pa, oni koji su kod Gospodara tvoga, slave i veličaju Ga i noću i danju i ne dosađuju se"},{"SurahNumber":41,"VerseNumber":39,"Text":"A od znakova je Njegovih i to što ti vidiš suhu zemlju, a kad na nju spustimo kišu, ona se pokrene i uzbuja. Onaj Ko njoj daje život oživit će sigurno i umrle. On nad svime ima moć"},{"SurahNumber":41,"VerseNumber":40,"Text":"Zbilja, oni koji ajete Naše izvrću neće se od Nas sakriti. Pa da li je bolji onaj koji u Vatru bude bačen ili onaj koji na Kijametski dan dođe siguran? Radite šta hoćete, On, zaista, dobro vidi šta vi radite"},{"SurahNumber":41,"VerseNumber":41,"Text":"Zaista oni koji ne vjeruju u Opomenu, pošto im je došla, bit će kažnjeni! To je, zaista, knjiga zaštićena"},{"SurahNumber":41,"VerseNumber":42,"Text":"laž joj ne može prići ni sprijeda ni ozada; to je Objava od Mudroga i Hvaljenoga"},{"SurahNumber":41,"VerseNumber":43,"Text":"Tebi se ne govori ništa što već nije rečeno poslanicima prije tebe. Gospodar tvoj zaista prašta, a i bolno kažnjava"},{"SurahNumber":41,"VerseNumber":44,"Text":"A da smo Kur'an sačinili na tuđem jeziku, oni bi sigurno rekli: \"Da su mu bar ajeti razgovijetni! Zar jezik tuđ, a onaj kome se objavljuje Arap Reci: \"On je onima koji vjeruju uputa i lijek. A oni koji ne vjeruju - u ušima njihovim gluhoća je, i slijepi su za njega! Oni kao da se izdaleka dozivaju"},{"SurahNumber":41,"VerseNumber":45,"Text":"I Musau smo Knjigu dali, pa su se zbog nje podvojili. A da nije riječi Gospodara tvoga prije izrečene, s ovima bi bilo već svršeno. I oni su spram njega zbilja u sumnji dubokoj"},{"SurahNumber":41,"VerseNumber":46,"Text":"Ko čini dobro, u svoju korist čini, a ko radi zlo, na svoju štetu radi. A Gospodar tvoj ne čini zulum robovima Svojim"},{"SurahNumber":41,"VerseNumber":47,"Text":"Samo On zna kad će Smak svijeta nastupiti. A ni plodovi ne izlaze iz cvjetnih čaški svojih, i nijedno žensko ne zanese i ne rodi, a da On to ne zna. A na Dan kad ih On upita: \"Gdje su oni koje ste smatrali Meni ravnim?\", oni će odgovoriti: \"Javljamo Ti da niko od nas to ne tvrdi"},{"SurahNumber":41,"VerseNumber":48,"Text":"I neće biti onih koje su prije molili i uvjerit će se da nikud ne mogu umaći"},{"SurahNumber":41,"VerseNumber":49,"Text":"Čovjeku ne dosadi da dobro traži, a kada ga zlo zadesi, onda očajava i nadu gubi"},{"SurahNumber":41,"VerseNumber":50,"Text":"Kad ga obaspemo milošću Našom, poslije nesreće koja ga zadesi, on govori: \"Ovo sam i zaslužio, i ja ne mislim da će Čas sudnji doći. A ako budem Gospodaru svome vraćen, kod Njega me čeka Džennet.\" A Mi ćemo one koji nisu vjerovali sigurno o onom što su radili obavijestiti i da iskuse patnju tešku - doista ćemo im dati"},{"SurahNumber":41,"VerseNumber":51,"Text":"Kada čovjeku milost Svoju darujemo, on se okreće i udalji se oholo, a kad ga nevolja dotakne, onda se dugo moli"},{"SurahNumber":41,"VerseNumber":52,"Text":"Reci: \"Šta mislite, ako je Kur'an od Allaha, a vi u njega nećete da vjerujete - ko je onda u većoj zabludi od onoga koji je u protivrječju dalekom od Istine"},{"SurahNumber":41,"VerseNumber":53,"Text":"Mi ćemo im pokazati znakove Naše u daljini - na obzorjima, a i u njima samim, dok im ne bude sasvim jasno da je Kur'an istina. A zar nije dovoljno to što je Gospodar tvoj svemu svjedok"},{"SurahNumber":41,"VerseNumber":54,"Text":"Oni sumnjaju da će pred Gospodara svoga stati, a On, zaista, obuhvata sve"}]}