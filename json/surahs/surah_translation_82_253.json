{"Id":253,"LanguageCodes":["mr","mar"],"Name":"mar-muhammadshafiia","Author":"Muhammad Shafi I Ansari","Language":"Marathi","Description":"Marathi","Direction":"ltr","Source":"Al Birr Foundation http://albirr.in/quran-pdf","Translations":[{"SurahNumber":82,"VerseNumber":1,"Text":"१. जेव्हा आकाश विदीर्ण होईल"},{"SurahNumber":82,"VerseNumber":2,"Text":"२. आणि जेव्हा तारे झडतील (गळून पडतील)"},{"SurahNumber":82,"VerseNumber":3,"Text":"३. आणि जेव्हा समुद्र वाहून जातील"},{"SurahNumber":82,"VerseNumber":4,"Text":"४. आणि जेव्हा कबरींना (फाडून) उखडून टाकले जाईल"},{"SurahNumber":82,"VerseNumber":5,"Text":"५. त्या वेळी प्रत्येक मनुष्य, त्याने जे काही पुढे पाठविले आणि मागे सोडले (अर्थात आपल्या पुढच्या मागच्या कर्मांना) जाणून घेईल"},{"SurahNumber":82,"VerseNumber":6,"Text":"६. हे मानवा! तुला आपल्या दयाळू पालनकर्त्याबाबत कोणत्या गोष्टीने बहकविले?१"},{"SurahNumber":82,"VerseNumber":7,"Text":"७. ज्या (पालनकर्त्याने) तुला निर्माण केले, मग यथायोग्य केले, मग (सुयोग्यरित्या) व्यवस्थित घडविले"},{"SurahNumber":82,"VerseNumber":8,"Text":"८. ज्या रूपात इच्छिले तुला बनविले आणि तुला घडविले"},{"SurahNumber":82,"VerseNumber":9,"Text":"९. मुळीच नाही, किंबहुना तुम्ही तर शिक्षा आणि मोबदल्याच्या दिवसाला खोटे ठरविता"},{"SurahNumber":82,"VerseNumber":10,"Text":"१०. निःसंशय, तुमच्यावर रक्षक (पहारेकरी)"},{"SurahNumber":82,"VerseNumber":11,"Text":"११. सन्मानित लिहिणारे नियुक्त आहेत"},{"SurahNumber":82,"VerseNumber":12,"Text":"१२. जे काही तुम्ही करता, ते जाणतात"},{"SurahNumber":82,"VerseNumber":13,"Text":"१३. निःसंशय, नेक - सदाचारी लोक (जन्नतचे ऐषआराम आणि) देणग्यांनी लाभान्वित असतील"},{"SurahNumber":82,"VerseNumber":14,"Text":"१४. आणि निश्चितच वाईट (दुराचारी) लोक जहन्नममध्ये असतील"},{"SurahNumber":82,"VerseNumber":15,"Text":"१५. मोबदल्याच्या दिवशी तिच्यात प्रवेश करतील"},{"SurahNumber":82,"VerseNumber":16,"Text":"१६. ते तिच्यातून कधीही गायब होऊ शकणार नाहीत"},{"SurahNumber":82,"VerseNumber":17,"Text":"१७. आणि तुम्हाला काही माहीतही आहे की मोबदल्याचा दिवस काय आहे"},{"SurahNumber":82,"VerseNumber":18,"Text":"१८. मी दुसऱ्यांदा (सांगतो की) तुम्हाला काय माहीत की मोबदल्याचा (आणि शिक्षेचा) दिवस काय आहे"},{"SurahNumber":82,"VerseNumber":19,"Text":"१९. (तो असा की) ज्या दिवशी कोणी मनुष्य, कोणा माणसाकरिता कसल्याही गोष्टीचा अधिकार बाळगणारा नसेल आणि समस्त आदेश त्या दिवशी अल्लाहचेच असतील"}]}