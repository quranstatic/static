{"Id":163,"LanguageCodes":["fa","fas"],"Name":"fas-sayyedjalaloddi","Author":"Sayyed Jalaloddin Mojtabavi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":36,"VerseNumber":1,"Text":"يا، سين"},{"SurahNumber":36,"VerseNumber":2,"Text":"سوگند به قرآن با حكمت- حكمت‌آميز و درست و استوار"},{"SurahNumber":36,"VerseNumber":3,"Text":"كه همانا تو از فرستادگانى"},{"SurahNumber":36,"VerseNumber":4,"Text":"[و] بر راه راستى"},{"SurahNumber":36,"VerseNumber":5,"Text":"[قرآنى كه‌] فرو فرستاده آن تواناى بى‌همتا و مهربان [است‌]"},{"SurahNumber":36,"VerseNumber":6,"Text":"تا مردمى را بيم دهى كه پدرانشان بيم داده نشده‌اند، از اينرو ناآگاهند"},{"SurahNumber":36,"VerseNumber":7,"Text":"هر آينه گفتار [خداى‌] بر بيشترشان سزا گشته، و از اينرو ايمان نمى‌آورند"},{"SurahNumber":36,"VerseNumber":8,"Text":"همانا بر گردنهاشان زنجيرها نهاده‌ايم كه تا زير چانه‌هاست، چنانكه سرهاشان بالا مانده است"},{"SurahNumber":36,"VerseNumber":9,"Text":"و از پيش رويشان ديوارى و از پشت سرشان ديوارى نهاده‌ايم و بر ديدگانشان پرده‌اى افكنده‌ايم، از اين رو هيچ نمى‌بينند- كنايه از اينكه از همه سو فروگرفته شده‌اند و راه حق را كه هدايت و رستگارى است نمى‌بينند"},{"SurahNumber":36,"VerseNumber":10,"Text":"و بر آنها يكسان است چه بيمشان كنى يا بيمشان نكنى، ايمان نمى‌آورند"},{"SurahNumber":36,"VerseNumber":11,"Text":"جز اين نيست كه تو كسى را هشدار و بيم مى‌دهى- بيم‌دادن تو كسى را سود دارد- كه اين ذكر- قرآن- را پيروى كند و از خداى رحمان در نهان بترسد پس او را به آمرزش و مزدى بزرگوارانه نويد ده"},{"SurahNumber":36,"VerseNumber":12,"Text":"همانا ماييم كه مردگان را زنده مى‌كنيم و آنچه را كه پيش فرستاده‌اند و اثرهاشان را- آنچه از آنها باز ماند- مى‌نويسيم، و هر چيزى را در راهنماى- نوشته- روشن- لوح محفوظ- به شمار آورده‌ايم"},{"SurahNumber":36,"VerseNumber":13,"Text":"و براى آنان- اهل مكّه- داستان مردم آن شهر- انطاكيه- را مَثَل آر، آنگاه كه فرستادگان بديشان آمدند"},{"SurahNumber":36,"VerseNumber":14,"Text":"آنگاه كه دو تن به سوى آنان فرستاديم و ايشان را دروغزن خواندند، پس ايشان را به فرستاده سومى نيرومند كرديم و گفتند: همانا ما به سوى شما فرستاده شده‌ايم"},{"SurahNumber":36,"VerseNumber":15,"Text":"گفتند: شما جز آدميانى مانند ما نيستيد و خداى رحمان چيزى- از وحى و پيامبرى- فرو نفرستاده، [و] شما جز دروغ نمى‌گوييد"},{"SurahNumber":36,"VerseNumber":16,"Text":"گفتند: پروردگار ما مى‌داند كه هر آينه ما به سوى شما فرستاده شده‌ايم"},{"SurahNumber":36,"VerseNumber":17,"Text":"و بر ما جز رسانيدن روشن و آشكار پيام نيست"},{"SurahNumber":36,"VerseNumber":18,"Text":"گفتند: ما شما را به شگون بد گرفتيم، اگر باز نايستيد هر آينه سنگسارتان مى‌كنيم و بى‌گمان از ما شكنجه‌اى دردناك به شما خواهد رسيد"},{"SurahNumber":36,"VerseNumber":19,"Text":"گفتند: شگون بدتان با شماست. آيا اگر شما را پند دهند [به شگون بد مى‌گيريد]؟! بلكه شما مردمى گزافكاريد"},{"SurahNumber":36,"VerseNumber":20,"Text":"و مردى- حبيب نجّار- از كرانه آن شهر شتابان بيامد، گفت: اى قوم من، اين فرستادگان [الهى‌] را پيروى كنيد،"},{"SurahNumber":36,"VerseNumber":21,"Text":"كسانى را پيروى كنيد كه از شما مزدى نمى خواهند و خود رهيافته‌اند"},{"SurahNumber":36,"VerseNumber":22,"Text":"و چيست مرا كه آن [خداى‌] را نپرستم كه مرا پديد آورد، و به سوى او بازگردانيده خواهيد شد؟"},{"SurahNumber":36,"VerseNumber":23,"Text":"آيا به جاى او خدايانى فراگيرم كه اگر خداى رحمان براى من گزندى خواهد شفاعت آنان مرا سود ندهد و به كار نيايد، و مرا نتوانند رهانيد؟"},{"SurahNumber":36,"VerseNumber":24,"Text":"آنگاه من بى‌گمان در گمراهى آشكارى خواهم بود"},{"SurahNumber":36,"VerseNumber":25,"Text":"من به پروردگارتان- خداى يگانه- ايمان آوردم پس بشنويد از من- و مرا فرمان بريد"},{"SurahNumber":36,"VerseNumber":26,"Text":"[پس از كشته‌شدن به او] گفته شد: به بهشت- بهشت برزخ- درآى. گفت: اى كاش قوم من مى‌دانستند،"},{"SurahNumber":36,"VerseNumber":27,"Text":"كه پروردگار من مرا آمرزيد و از گرامى‌داشتگان و نواختگانم ساخت"},{"SurahNumber":36,"VerseNumber":28,"Text":"و پس از [كشتن‌] او بر قوم وى- اهل انطاكيه- هيچ لشكرى از آسمان نفرستاديم و ما فروفرستنده [لشكر عذاب‌] نبوديم- يعنى آن كفار خوارتر و بى ارزش‌تر از آن بودند كه هلاكشان را لشكرى از آسمان بيايد"},{"SurahNumber":36,"VerseNumber":29,"Text":"[عذاب آنها] جز يك بانگ سهمناك نبود، كه ناگهان مرده و خاموش شدند"},{"SurahNumber":36,"VerseNumber":30,"Text":"اى دريغا بر بندگان! هيچ پيامبرى بديشان نيامد مگر آنكه او را مسخره مى‌كردند"},{"SurahNumber":36,"VerseNumber":31,"Text":"آيا نديده‌اند- به ديده بصيرت- كه پيش از آنان چه بسيار از مردم روزگاران را نابود كرديم كه آنان- هلاك‌شدگان- سوى اينان- به دنيا- باز نگردند؟"},{"SurahNumber":36,"VerseNumber":32,"Text":"و كس نيست مگر آنكه همگيشان با هم نزد ما حاضر شدگانند- در روز رستاخيز"},{"SurahNumber":36,"VerseNumber":33,"Text":"و براى آنان زمين مرده- خشك و بى‌گياه- نشانه‌اى است [بر قدرت ما] كه آن را زنده كرديم- به آب باران- و از آن دانه‌اى بيرون آورديم كه از آن مى خورند"},{"SurahNumber":36,"VerseNumber":34,"Text":"و در آن بوستانهايى از درختان خرما و انگور پديد كرديم و در آن چشمه‌ها روان ساختيم،"},{"SurahNumber":36,"VerseNumber":35,"Text":"تا از ميوه‌هاى آن بخورند و حال آنكه دستهاى ايشان آن را نساخته است. آيا سپاس نمى‌گزارند؟"},{"SurahNumber":36,"VerseNumber":36,"Text":"پاك و منزه است آن [خداى‌] كه همه جفتها- نر و ماده- را بيافريد از آنچه زمين مى‌روياند و از خودشان- آدميان- و از آنچه نمى‌دانند"},{"SurahNumber":36,"VerseNumber":37,"Text":"و شب براى آنان نشانه‌اى [ديگر] است، كه روز را از آن بيرون مى‌آوريم پس آنگاه در تاريكى فرومى‌روند"},{"SurahNumber":36,"VerseNumber":38,"Text":"و خورشيد به سوى قرارگاه خود مى‌رود. اين اندازه نهادن- طرح و تدبير- آن تواناى بى‌همتا و داناست"},{"SurahNumber":36,"VerseNumber":39,"Text":"و ماه را جايگاه‌ها به اندازه معين كرديم تا همچون شاخه خرماى ديرينه- خشكيده خميده به شكل هلال- گردد"},{"SurahNumber":36,"VerseNumber":40,"Text":"نه خورشيد را سزد كه ماه را دريابد و نه شب بر روز پيشى گيرنده است، و همه در چرخ خود- در مدار خود- شناورند"},{"SurahNumber":36,"VerseNumber":41,"Text":"و نشانه‌اى براى آنان اين است كه فرزندانشان را در كشتى پُربار برداشتيم"},{"SurahNumber":36,"VerseNumber":42,"Text":"و برايشان مانند آن"},{"SurahNumber":36,"VerseNumber":43,"Text":"و اگر بخواهيم آنان را غرق مى‌كنيم، پس آنها را هيچ فريادرسى نباشد و نه رهايى يابند،"},{"SurahNumber":36,"VerseNumber":44,"Text":"مگر به بخشايشى از ما و برخورداريى تا هنگامى- مرگ"},{"SurahNumber":36,"VerseNumber":45,"Text":"و چون به ايشان گفته شود از آنچه فراروى شماست- گناهان- و آنچه از پس شماست- كيفر گناهانتان- بترسيد و بپرهيزيد شايد بر شما ببخشايند، [روى بگردانند و بر ستيزه و گردنكشى خود بيفزايند]"},{"SurahNumber":36,"VerseNumber":46,"Text":"و هيچ نشانه‌اى از نشانه‌هاى پروردگارشان بديشان نيايد جز آنكه از آن رويگردانند"},{"SurahNumber":36,"VerseNumber":47,"Text":"و چون به آنان گفته شود كه از آنچه خداى روزيتان كرده انفاق كنيد، كسانى كه كافر شدند به آنان كه ايمان آورده‌اند گويند: آيا كسى را بخورانيم كه اگر خدا مى‌خواست او را مى‌خورانيد؟! شما جز در گمراهى آشكار نيستيد"},{"SurahNumber":36,"VerseNumber":48,"Text":"و مى‌گويند: اگر شما راستگوييد، [هنگام‌] اين وعده كى خواهد بود؟"},{"SurahNumber":36,"VerseNumber":49,"Text":"اينان جز يك بانگ آسمانى را انتظار نمى‌برند كه ناگهان در حالى كه ستيزه و كشمكش مى‌كنند بگيردشان"},{"SurahNumber":36,"VerseNumber":50,"Text":"پس نه وصيتى توانند كرد و نه توانند سوى كسان خويش بازگردند"},{"SurahNumber":36,"VerseNumber":51,"Text":"و در صور دميده شود و آنان ناگاه از گورها به سوى پروردگارشان مى‌شتابند"},{"SurahNumber":36,"VerseNumber":52,"Text":"گويند: اى واى بر ما، چه كسى ما را از خوابگاهمان برانگيخت؟ اين همان است كه خداى رحمان وعده داده بود و پيامبران راست گفتند"},{"SurahNumber":36,"VerseNumber":53,"Text":"آن- هنگام رستاخيز- جز يك بانگ آسمانى نيست كه ناگاه همه ايشان نزد ما حاضرشدگانند"},{"SurahNumber":36,"VerseNumber":54,"Text":"پس امروز بر كسى هيچ ستمى نخواهد شد و جز آنچه مى‌كرديد پاداش داده نشويد"},{"SurahNumber":36,"VerseNumber":55,"Text":"همانا بهشتيان، امروز به خوشى و شادمانى سرگرم‌اند"},{"SurahNumber":36,"VerseNumber":56,"Text":"ايشان و همسرانشان در سايه‌ها بر تختهاى آراسته تكيه زنند"},{"SurahNumber":36,"VerseNumber":57,"Text":"ايشان را در آنجا [از هر گونه‌] ميوه هست، و آنان راست هر چه بخواهند"},{"SurahNumber":36,"VerseNumber":58,"Text":"[آنان راست‌] سلامى، كه گفتارى از پروردگار مهربان است"},{"SurahNumber":36,"VerseNumber":59,"Text":"و [ندا آيد كه‌] اى بزهكاران، امروز جدا شويد"},{"SurahNumber":36,"VerseNumber":60,"Text":"اى فرزندان آدم، آيا به شما سفارش نكردم كه شيطان را نپرستيد كه او شما را دشمنى است آشكار؟"},{"SurahNumber":36,"VerseNumber":61,"Text":"و اينكه مرا بپرستيد، كه اين است راه راست؟"},{"SurahNumber":36,"VerseNumber":62,"Text":"و هر آينه از شما آدميان مردمانى بسيار را گمراه كرد. آيا خرد را كار نمى‌بستيد؟"},{"SurahNumber":36,"VerseNumber":63,"Text":"اين است آن دوزخى كه به شما وعده داده مى‌شد"},{"SurahNumber":36,"VerseNumber":64,"Text":"امروز به سزاى كافربودنتان در آن در آييد- يا به آتش آن بسوزيد"},{"SurahNumber":36,"VerseNumber":65,"Text":"امروز بر دهانهاشان مُهر نهيم، و دستهاشان با ما سخن گويد و پاهاشان گواهى دهد بدانچه مى‌كردند"},{"SurahNumber":36,"VerseNumber":66,"Text":"و اگر خواهيم هر آينه ديدگانشان را محو و ناپديد- نابينا- كنيم آنگاه به سوى راه پيشى گيرند، ولى كجا و چگونه مى‌بينند؟"},{"SurahNumber":36,"VerseNumber":67,"Text":"و اگر خواهيم هر آينه آنها را بر جايشان مسخ كنيم- به شكل زشتى چون بوزينه و خوك درآوريم-، پس نه پيش‌رفتن [و گذشتن از آنجا] توانند و نه [به صورت اول‌] بازگردند"},{"SurahNumber":36,"VerseNumber":68,"Text":"و هر كه را عمر دراز دهيم در آفرينش نگونسارش كنيم- نيرومندى‌اش را به سستى و ناتوانى دگرگون سازيم-، آيا خرد را كار نمى‌بندند؟"},{"SurahNumber":36,"VerseNumber":69,"Text":"و او- محمد"},{"SurahNumber":36,"VerseNumber":70,"Text":"تا بيم دهد هر كه را زنده- با فهم و خردمند يا مؤمن- باشد و آن گفتار- عذاب و هلاكت- بر كافران سزا گردد"},{"SurahNumber":36,"VerseNumber":71,"Text":"آيا نديده‌اند كه ما از آنچه دستهاى [قدرت‌] ما [بى‌كمك آفريدگان‌] ساخته است چهارپايان را براى آنان آفريديم پس ايشان دارندگان آنهايند؟"},{"SurahNumber":36,"VerseNumber":72,"Text":"و آنها"},{"SurahNumber":36,"VerseNumber":73,"Text":"و آنان را در آنها سودهايى است- از پوست و پشم و كود آنها- و آشاميدنيهايى- از شيرشان-. آيا سپاس نمى‌گزارند؟"},{"SurahNumber":36,"VerseNumber":74,"Text":"و به جاى خداى يكتا خدايانى گرفتند بدان اميد كه يارى شوند"},{"SurahNumber":36,"VerseNumber":75,"Text":"[و حال آنكه آن بتان‌] يارى‌كردن ايشان نتوانند و آنان"},{"SurahNumber":36,"VerseNumber":76,"Text":"پس سخن آنان تو را اندوهگين نكند، همانا ما آنچه را پنهان مى‌دارند و آنچه را آشكار مى‌كنند مى‌دانيم"},{"SurahNumber":36,"VerseNumber":77,"Text":"آيا آدمى نديده- ندانسته- است كه ما او را از نطفه‌اى آفريديم، كه اكنون ستيزه‌گرى- يا دشمنى- آشكار است؟"},{"SurahNumber":36,"VerseNumber":78,"Text":"و براى ما مَثَلى زد- در زنده‌كردن مردگان- و آفرينش خود را فراموش كرده گفت: كيست كه استخوانها را در حالى كه پوسيده و خاك شده زنده مى‌كند؟"},{"SurahNumber":36,"VerseNumber":79,"Text":"بگو: همان [خداى‌] كه نخستين بار آفريدش زنده‌اش مى‌كند، و او به همه آفرينش- يا آفريدگان- داناست"},{"SurahNumber":36,"VerseNumber":80,"Text":"همان [خداى‌] كه براى شما از درخت سبز آتشى پديد كرد پس آنگاه شما از آن آتش مى‌افروزيد"},{"SurahNumber":36,"VerseNumber":81,"Text":"آيا آن كه آسمانها و زمين را آفريد بر آفريدن مانند اينها توانا نيست؟ چرا [تواناست‌]، و اوست آفريدگار دانا"},{"SurahNumber":36,"VerseNumber":82,"Text":"جز اين نيست كه كار و فرمان او، چون چيزى را بخواهد، اين است كه گويدش: باش، پس مى‌باشد"},{"SurahNumber":36,"VerseNumber":83,"Text":"پس پاك و منزه است آن [خداى‌] كه پادشاهى- مالكيت و حاكميت- همه چيز به دست اوست و به سوى او بازگردانيده مى‌شويد"}]}