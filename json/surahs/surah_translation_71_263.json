{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":71,"VerseNumber":1,"Text":"၁။ ငါသည် တမန်တော်နူဟိုအား အေ-နူဟို၊ သင်သည် မိမိအမျိုးသားတို့အား ပြင်းပြခက်ထန်သောအပြစ်ဒဏ် မရောက်လာမီ သတိပေးဆုံးမလော့ဟု မိန့်တော်မူ၍ သူ၏ အမျိုးသားတို့ထံ စေလွှတ်တော်မူ၏။"},{"SurahNumber":71,"VerseNumber":2,"Text":"၂။ သူသည် ဤသို့ဟောကြား၏၊ အေ-အချင်းတို့၊ ငါသည် သင်တို့အား သတိပေးသူရိုးရိုးသာဖြစ်၏။"},{"SurahNumber":71,"VerseNumber":3,"Text":"၃။ သင်တို့သည် အလ္လာဟ်အရှင်မြတ်အား ခဝပ်ကိုးကွယ်ကြလော့၊ ငါ့စကားနားထောင်ကြလော့။"},{"SurahNumber":71,"VerseNumber":4,"Text":"၄။ သို့မှသာလျှင် အရှင်မြတ်သည် သင်တို့၏အပြစ်များအနက် အချို့ကို ခွင့်လွှတ်တော်မူမည်၊ သင်တို့ကို သတ်မှတ် ထားတော်မူသောကာလတိုင်အောင် ရက်ချိန်းပေးတော်မူမည်၊ အလ္လာဟ်အရှင်မြတ်ချိန်းထားတော်မူသောအချိန် ကာလကျရောက်လာသောအခါ ထိုအချိန်ကို မရွှေ့ဆိုင်းနိုင်ချေ၊ သင်တို့သည် သိကြလျှင် တော်လေစွ။"},{"SurahNumber":71,"VerseNumber":5,"Text":"၅။ သူသည် ငါ့အား တင်လျှောက်သည်မှာ အို-အကျွနု်ပ်၏ အရှင်သခင်၊ အကျွနု်ပ်သည် မိမိအမျိုးသားတို့အား နေ့ညမပြတ်ဖိတ်ခေါ်ပါ၏။"},{"SurahNumber":71,"VerseNumber":6,"Text":"၆။ သို့သော် အကျွနု်ပ်၏ ခေါ်ခြင်းသည် သူတို့၏ မုန်းတီးမှုကိုသာ များပြားစေပါ၏။"},{"SurahNumber":71,"VerseNumber":7,"Text":"၇။ ထို့အပြင် အရှင်သည် သူတို့၏အပြစ်များကို လွှတ်တော်မူစိမ့်သောငှာ အကျွနု်ပ် သူတို့အား ခေါ်သည့်အခါတိုင်း သူတို့သည် မိမိတို့နားများကို လက်ချောင်းများသွင်းကြပါ၏၊ မိမိတို့တစ်ကိုယ်လုံးကို မိမိအဝတ်များနှင့် ဖုံးကွယ်ထားကြပါ၏၊ တရားတော်ကို ဆက်လက်ငြင်းပယ်လျက် မာနထောင်လွှားကြပါ၏။"},{"SurahNumber":71,"VerseNumber":8,"Text":"၈။ ထို့ကြောင့်အကျွနု်ပ်သည် သူတို့ကို ကြီးသောအသံဖြင့် ခေါ်ငင်ပါ၏။"},{"SurahNumber":71,"VerseNumber":9,"Text":"၉။ ထို့အပြင်အကျွနု်ပ်သည် သူတို့အး လူသိရှင်ကြား တရားဓမ္မဟောပြောပါ၏၊ တိတ်တိတ်တိုးတိုးလည်း တိုက်တွန်း သွေးဆောင်ပါ၏။"},{"SurahNumber":71,"VerseNumber":10,"Text":"၁၀။ ထိုသူတို့ကို အကျွနု်ပ်ဟောဆိုဆုံးမသည်မှာ အို-အချင်းတို့၊ သင်တို့သည် မိမိတို့အရှင်သခင်ထံ အပြစ်လွှတ်ဆုတောင်းကြလော့၊ မှတ်သားလော့၊ အရှင်မြတ်သည် အဖန်တလဲလဲအပြစ်လွှတ်တော်မူ၏။"},{"SurahNumber":71,"VerseNumber":11,"Text":"၁၁။ သင်တို့ထံသို့ အရှင်မြတ်သည် မိုးကောင်းစွာရွာသွန်းစေတော်မူလိမ့်မည်။"},{"SurahNumber":71,"VerseNumber":12,"Text":"၁၂။ အလ္လာဟ်အရှင်မြတ်သည် သင်တို့အား စီးပွားဥစ္စာ၊ သားသမီးတို့နှင့် ချီးမြှင့်တော်မူမည်၊ သင်တို့အား ဥယျာဉ် များနှင့် မြစ်ချောင်းများပေးသနားတော်မူမည်။"},{"SurahNumber":71,"VerseNumber":13,"Text":"၁၃။ သင်တို့သည် အလ္လာဟ်အရှင်မြတ်အထံတော်မှ ဂုဏ်ကျက်သရေမမျှော်လင့်ကြချေ၊ သင်တို့ဘာရောဂါဖြစ်ကြ သနည်း။"},{"SurahNumber":71,"VerseNumber":14,"Text":"၁၄။ မုချဧကန်အရှင်မြတ်သည် သင်တို့အား အနည်းနည်းအဖုံဖုံ အဆင့်ဆင့်ခွဲခြား၍ ဖန်ဆင်းတော်မူ၏။"},{"SurahNumber":71,"VerseNumber":15,"Text":"၁၅။ အလ္လာဟ်အရှင်မြတ်သည် ကောင်းကင်ဘုံ ခုနစ်ထပ်ကို တညီတညွတ်တည်းဖန်ဆင်းတော်မူသည်ကို သင်တို့ မမြင်ကြသလော။"},{"SurahNumber":71,"VerseNumber":16,"Text":"၁၆။ ထိုအာကာသကောင်းကင်တွင် လကို အလင်းရောင်ဖြစ်စေတော်မူ၍ နေကိုလည်း မီးအိမ်ကြီးဖြစ်စေတော်မူ၏။"},{"SurahNumber":71,"VerseNumber":17,"Text":"၁၇။ ထို့အပြင်အရှင်မြတ်သည် သင်တို့ကို မြေကြီးမှ ဖန်ဆင်းတော်မူ၍ တဖြည်းဖြည်းကြီးပြင်းလာစေတော်မူ၏။"},{"SurahNumber":71,"VerseNumber":18,"Text":"၁၈။ ထို့နောက်သင်တို့ကို မြေကြီးထဲသို့ ပြန်ဝင်စေတော်မူ၏၊ တဖန်သင်တို့ကို မြေကြီးမှ ပြန်ထုတ်တော်မူလိမ့်မည်။"},{"SurahNumber":71,"VerseNumber":19,"Text":"၁၉။ ထို့အပြင်အလ္လာဟ်အရှင်မြတ်သည် သင်တို့အဖို့အရာ မဟာပထဝီမြေကြီးကို ကျယ်စွာခင်းကျင်းထားတော်မူ၏။"},{"SurahNumber":71,"VerseNumber":20,"Text":"၂၀။ ယင်းသို့ ဖန်ဆင်းတော် မူသည်မှာ ကမ္ဘာ မြေမျက်နှာပေါ်၌ ကျယဝ် န်း သောလမ်းမတော်အားဖြင့် သင်တို့ သွားလာရန် အလို့ငှာဖြစ်၏။"},{"SurahNumber":71,"VerseNumber":21,"Text":"၂၁။ တမန်တော်နူဟိုတင်လျှောက်သည်မှာ အို-အကျွနု်ပ်၏အရှင်သခင်၊ ထိုမသူတော်တို့သည် အကျွနု်ပ်ကို နား မထောင်ကြပါ၊ သူ၏ စည်းစိမ်ဥစ္စာသားသမီးအခြွေအရံများသည် သူ့အား ပျက်စီးခြင်းမှတပါး ဘာကိုမျှ မများစေသောဥစ္စာရှင်နောက်ကိုသာ သူတို့လိုက်ကြပါသည်။"},{"SurahNumber":71,"VerseNumber":22,"Text":"၂၂။ ထိုသူတို့သည် အလွန်ကြီးသောအကြံအစည်ကို ကြံကြပါ၏။"},{"SurahNumber":71,"VerseNumber":23,"Text":"၂၃။ ထို့အပြင် သူတို့ပြောဆိုကြသည်မှာ အဆွေတို့၊ သင်တို့သည် မိမိတို့ဘုရားများကို မစွန့်ကြလင့်၊ ဝဒ်၊ စူဝါး၊ ယဇူ၊ ယဆွက်၊ နမာရ်တို့ကို မပစ်ကြလင့်။"},{"SurahNumber":71,"VerseNumber":24,"Text":"၂၄။ စင်စစ်အားဖြင့် ထိုသူတို့သည် များစွာသော လူသားတို့အား လမ်းမှားသို့ ပို့ဆောင်ပါပြီ၊ အရှင်သည် ဒုစရိုကကောင်များအား မတရားမှုမှတပါး အခြားအရာများတွင် တိုးပွားစေတော်မူသည်မဟုတ်ပါ။"},{"SurahNumber":71,"VerseNumber":25,"Text":"၂၅။ သူတို့သည် မိမိတို့အပြစ်များကြောင့် ရေတွင် နစ်မြုပ်သေဆုံးကြရ၏၊ ထို့နောက်အဝီစငရဲသို့ လားကြရ၏၊ ၄င်းအပြင်ထိုသူတို့သည် မိမိတို့မှာ အလ္လာဟ်အရှင်မြတ်အစား အခြားကူညီသူများမရှိကြောင်းသိကြရ၏။"},{"SurahNumber":71,"VerseNumber":26,"Text":"၂၆။ တဖန် တမန်တော်နူဟိုတင်လျှောက်သည်မှာ အို-အကျွနု်ပ်၏ အရှင်သခင်၊ ကမ္ဘာကြီးပေါ်တွင် အယူမှားသူ တစ်ယောက်ကိုမှ ချန်ထားတော်မမူပါလင့်။"},{"SurahNumber":71,"VerseNumber":27,"Text":"၂၇။ အရှင်သည် ထိုသူတို့ကို ချန်ထားတော်မူပါလျှင် သူတို့သည် အရှင်၏ ကျေးတော်မျိုး ကျွန်တော်မျိုးတို့အား လမ်းမှားကို ပြပါလိမ့်မည်၊ သူတို့သည် ဆိုးသွမ်းယုတ်မာ၍ ကျေးဇူးကန်းသူများမှတပါး အခြားသားမြေးတို့ကို ဖွားမြင်မည်မဟုတ်ပါ။"},{"SurahNumber":71,"VerseNumber":28,"Text":"၂၈။ အို-အကျွနု်ပ်၏အရှင်သခင်၊ အကျွနု်ပ်၏ မိဘနှစ်ပါး၊ အကျွနု်ပ်၏အိမ်သို့ ဝင်လာသူယုံကြည်သူတို့၊ ယုံကြည်သူ ယောကျာ်းမိန်းမအပေါင်းတို့အား အပြစ်လွှတ်တော်မူပါ၊ သို့သော် မတရားမှု ကျူးလွန်သည့်သူတို့အား ပျက်စီးခြင်း မှတပါး အခြားတစ်စုံတစ်ခုမှ ပေးသနားတော်မမူပါလင့်။"}]}