{"Id":354,"LanguageCodes":["ta","tam"],"Name":"tam-abdulhameedbaqa","Author":"Abdulhameed Baqavi","Language":"Tamil","Description":"Tamil","Direction":"ltr","Source":"https://quranenc.com/check/tamil_baqavi/v1.0.0-csv.1 , https://quranenc.com/en/browse/tamil_baqavi , https://quranenc.com ,","Translations":[{"SurahNumber":92,"VerseNumber":1,"Text":"(அனைத்தையும்) மூடிக்கொள்ளும் (இருண்ட) இரவின் மீது சத்தியமாக"},{"SurahNumber":92,"VerseNumber":2,"Text":"பிரகாசமுள்ள பகலின் மீது சத்தியமாக"},{"SurahNumber":92,"VerseNumber":3,"Text":"ஆணையும் பெண்ணையும் படைத்தவன் மீது சத்தியமாக"},{"SurahNumber":92,"VerseNumber":4,"Text":"(மனிதர்களே!) நிச்சயமாக உங்கள் முயற்சிகள் பலவாறாக இருக்கின்றன"},{"SurahNumber":92,"VerseNumber":5,"Text":"ஆகவே, (உங்களில்) எவர் தானம் செய்து (அல்லாஹ்வுக்குப்) பயந்து"},{"SurahNumber":92,"VerseNumber":6,"Text":"(இந்த மார்க்கத்திலுள்ள) நல்ல காரியங்களையும் (நல்லதென்றே) உண்மையாக்கி வைக்கிறாரோ"},{"SurahNumber":92,"VerseNumber":7,"Text":"அவருக்கு சொர்க்கப் பாதையை நாம் எளிதாக்கித் தருவோம்"},{"SurahNumber":92,"VerseNumber":8,"Text":"எவன் கஞ்சத்தனம் செய்து (அல்லாஹ்வையும்) பொருட்படுத்தாது"},{"SurahNumber":92,"VerseNumber":9,"Text":"(இம்மார்க்கத்திலுள்ள) நல்ல காரியங்களையும் பொய்யாக்கி வைக்கிறானோ"},{"SurahNumber":92,"VerseNumber":10,"Text":"அவனுக்குக் (கஷ்டத்திற்குரிய) நரகப் பாதையைத்தான் நாம் எளிதாக்கி வைப்போம்"},{"SurahNumber":92,"VerseNumber":11,"Text":"அவன் (நரகத்தில்) விழுந்துவிட்டால், அவனுடைய பொருள் அவனுக்கு (ஒரு) பயனுமளிக்காது"},{"SurahNumber":92,"VerseNumber":12,"Text":"நிச்சயமாக நேர்வழியை அறிவிப்பது நம்மீதுதான் கடமையாகும்"},{"SurahNumber":92,"VerseNumber":13,"Text":"நிச்சயமாக இம்மையும், மறுமையும் நமக்கே சொந்தமானவை"},{"SurahNumber":92,"VerseNumber":14,"Text":"(மக்காவாசிகளே!) கொழுந்து விட்டெரியும் நெருப்பைப் பற்றி நான் உங்களுக்கு அச்சமூட்டி எச்சரிக்கை செய்கிறேன்"},{"SurahNumber":92,"VerseNumber":15,"Text":"மிக்க துர்பாக்கியம் உடையவனைத் தவிர, (மற்றெவனும்) அதற்குள் செல்லமாட்டான்"},{"SurahNumber":92,"VerseNumber":16,"Text":"அவன் (நம் வசனங்களைப்) பொய்யாக்கிப் புறக்கணித்துவிடுவான்"},{"SurahNumber":92,"VerseNumber":17,"Text":"இறையச்சமுடையவர்தான் அதிலிருந்து தப்பித்துக்கொள்வார்"},{"SurahNumber":92,"VerseNumber":18,"Text":"அவர் (பாவத்திலிருந்து தன்னைப்) பரிசுத்தமாக்கிக் கொள்வதற்காக தன் பொருளை(த் தானமாக)க் கொடுப்பார்"},{"SurahNumber":92,"VerseNumber":19,"Text":"தான் பதில் நன்மை செய்யக்கூடியவாறு எவருடைய நன்றியும் தன் மீது இருக்காது"},{"SurahNumber":92,"VerseNumber":20,"Text":"இருப்பினும், மிக்க மேலான தன் இறைவனின் திருமுகத்தை விரும்பியே தவிர (வேறு எதற்காகவும் தானம் செய்ய மாட்டார்)"},{"SurahNumber":92,"VerseNumber":21,"Text":"(இறைவன் அவருக்கு அளிக்கும் கொடையைப் பற்றிப்) பின்னர் அவரும் திருப்தியடைவார்"}]}