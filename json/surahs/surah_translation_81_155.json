{"Id":155,"LanguageCodes":["fa","fas"],"Name":"fas-islamhousecompe","Author":"Islamhouse.com Persian Team","Language":"Persian","Description":"Persian","Direction":"rtl","Source":"https://quranenc.com/check/persian_ih/v1.1.0-csv.1 , https://quranenc.com/en/browse/persian_ih , https://quranenc.com ,","Translations":[{"SurahNumber":81,"VerseNumber":1,"Text":"آنگاه ‌که خورشید درهم پیچیده [و تاریک] گردد،"},{"SurahNumber":81,"VerseNumber":2,"Text":"و آنگاه ‌که ستارگان بی‌فروغ شوند،"},{"SurahNumber":81,"VerseNumber":3,"Text":"و آنگاه ‌که کوه‌ها به حرکت درآید،"},{"SurahNumber":81,"VerseNumber":4,"Text":"و آنگاه ‌که ماده‌شترانِ باردار رها شوند،"},{"SurahNumber":81,"VerseNumber":5,"Text":"و آنگاه ‌که حیوانات وحشی [در کنار انسان] گرد آورده شوند،"},{"SurahNumber":81,"VerseNumber":6,"Text":"و آنگاه ‌که دریا‌ها [جوشان و] برافروخته شود،"},{"SurahNumber":81,"VerseNumber":7,"Text":"و آنگاه ‌که هر کس با همسانِ خود قرین گردد،"},{"SurahNumber":81,"VerseNumber":8,"Text":"و آنگاه ‌که از دختر زنده‌به‌گورشده پرسیده شود"},{"SurahNumber":81,"VerseNumber":9,"Text":"[که] به کدامین گناه کشته شده است،"},{"SurahNumber":81,"VerseNumber":10,"Text":"و آنگاه ‌که نامه‌های [اعمال] گشوده شود،"},{"SurahNumber":81,"VerseNumber":11,"Text":"و آنگاه ‌که پرده از روی آسمان برگرفته شود،"},{"SurahNumber":81,"VerseNumber":12,"Text":"و آنگاه ‌که دوزخ، افروخته [و شعله‌ور] گردد،"},{"SurahNumber":81,"VerseNumber":13,"Text":"و آنگاه ‌که بهشت [برای پرواپیشگان] نزدیک آورده شود"},{"SurahNumber":81,"VerseNumber":14,"Text":"[در آن هنگام،] هر کس خواهد دانست که چه چیزی [برای آخرت خود] آماده کرده است"},{"SurahNumber":81,"VerseNumber":15,"Text":"سوگند به ستارگانی که [به جایگاه خود] بازمی‌گردند،"},{"SurahNumber":81,"VerseNumber":16,"Text":"[شتابان] حرکت می‌کنند [و از نظر] پنهان می‌شوند؛"},{"SurahNumber":81,"VerseNumber":17,"Text":"و سوگند به شب، هنگامی ‌که [از تاریکی‌اش کاسته شود و] پشت کند؛"},{"SurahNumber":81,"VerseNumber":18,"Text":"و سوگند به صبح، هنگامی که بدمد؛"},{"SurahNumber":81,"VerseNumber":19,"Text":"بی‌تردید، این [قرآن، سخن الله است که ابلاغش به پیامبر، بر عهدۀ] فرستاده‌ای بزرگوار [=جبرئیل] است؛"},{"SurahNumber":81,"VerseNumber":20,"Text":"[همان فرشته‌ای] که [مقتدر و] نیرومند است و نزد [اللهِ] صاحب‌عرش، مقام والایی دارد؛"},{"SurahNumber":81,"VerseNumber":21,"Text":"[در ملکوت اعلی و عالم فرشتگان] از او فرمان می‌برند و امین [وحی] است"},{"SurahNumber":81,"VerseNumber":22,"Text":"[ای مردم،] همنشین شما [= محمد] دیوانه نیست؛"},{"SurahNumber":81,"VerseNumber":23,"Text":"و بی‌تردید، [محمد]، او [= جبرئیل] را در افق روشن دیده است"},{"SurahNumber":81,"VerseNumber":24,"Text":"و او بر [ابلاغِ آنچه از طریق] غیب [به وی وحی می‌گردد] بخیل نیست [و همانند کاهنان نیز مزد نمی‌گیرد]"},{"SurahNumber":81,"VerseNumber":25,"Text":"و این [قرآن] گفتۀ شیطان رانده‌شده نیست"},{"SurahNumber":81,"VerseNumber":26,"Text":"پس به کجا می‌روید؟"},{"SurahNumber":81,"VerseNumber":27,"Text":"این [قرآن] چیزی جز پند و اندرز برای جهانیان نیست"},{"SurahNumber":81,"VerseNumber":28,"Text":"برای هر یک از شما که بخواهد راه راست [حق را] در پیش گیرد"},{"SurahNumber":81,"VerseNumber":29,"Text":"و شما [چیزی را] نمی‌خواهید، مگر آنکه پروردگار جهانیان [اراده کند و] بخواهد"}]}