{"Id":241,"LanguageCodes":["luy"],"Name":"luy-mohammadramadha","Author":"Mohammad Ramadhan Sebwa, Ramadhan Hajj Ndeka, Ismail Were, Musa Murasi Salim Kukuya, Yusuf Shiundu Malala, Yahya Wafula Ojwang, Haroon Albert Msah","Language":"Luyia","Description":"Luyia","Direction":"ltr","Source":"https://www.islamic-invitation.com/","Translations":[{"SurahNumber":78,"VerseNumber":1,"Text":"Okhururalana khushina shiabarebananga"},{"SurahNumber":78,"VerseNumber":2,"Text":"Okhurulana nende amacheni amakhongo"},{"SurahNumber":78,"VerseNumber":3,"Text":"Kalia akabawukhanangamwo"},{"SurahNumber":78,"VerseNumber":4,"Text":"Tawe lekha butswa, ahambi hano baletsa okhumanya"},{"SurahNumber":78,"VerseNumber":5,"Text":"Mana Khandi tawe lekha butswa, ahambi hano baletsa okhumanya"},{"SurahNumber":78,"VerseNumber":6,"Text":"Shikhwakhola liloba okhuba shinga obulili"},{"SurahNumber":78,"VerseNumber":7,"Text":"Ne tsingulu okhuba tsisiilo"},{"SurahNumber":78,"VerseNumber":8,"Text":"Ne ni khubaloonga tsimbia tsibili (eshisatsa neshikhasi)"},{"SurahNumber":78,"VerseNumber":9,"Text":"Ne nikhukhola okhukona khwenyu okhuba okhuwuluukha"},{"SurahNumber":78,"VerseNumber":10,"Text":"Ne nikhukhola eshilo okhuba eshifwalo"},{"SurahNumber":78,"VerseNumber":11,"Text":"Ne\tnikhukhola\teshitere\tokhuba shiokhukhalabanila obulamu"},{"SurahNumber":78,"VerseNumber":12,"Text":"Ne nikhumbakha hekulu wenyu amakulu saba aka amani"},{"SurahNumber":78,"VerseNumber":13,"Text":"Ne nikhukasia itaa yobulafu nende obubafu"},{"SurahNumber":78,"VerseNumber":14,"Text":"Ne nikhwishia amatsi karulanga bwangu okhurula mumaleesi"},{"SurahNumber":78,"VerseNumber":15,"Text":"kachila khurusie khuko imele nende emimela"},{"SurahNumber":78,"VerseNumber":16,"Text":"Nende emikunda chiemisala chiatilana"},{"SurahNumber":78,"VerseNumber":17,"Text":"Toto inyanga yobwaukhasi yarebwaho khubise"},{"SurahNumber":78,"VerseNumber":18,"Text":"Inyanga yolwika lulikhupwa, nanyu muliitsa mumikanda"},{"SurahNumber":78,"VerseNumber":19,"Text":"Ne likulu liliikulwa liaba shinga emiliango"},{"SurahNumber":78,"VerseNumber":20,"Text":"Ne tsingulu tsilisiulwa tsiaba shinga amaweruweru"},{"SurahNumber":78,"VerseNumber":21,"Text":"Toto Jahanamu iliindanga"},{"SurahNumber":78,"VerseNumber":22,"Text":"Niyo eshimenyo shia Abakhayi"},{"SurahNumber":78,"VerseNumber":23,"Text":"Balimenyamwo tsinyanga netsinyanga"},{"SurahNumber":78,"VerseNumber":24,"Text":"Shibalipilamwo shiosi shiosi eshinyifu nohomba eshinywebwa tawe"},{"SurahNumber":78,"VerseNumber":25,"Text":"Halali amatsi kayile nende amafila"},{"SurahNumber":78,"VerseNumber":26,"Text":"Nomurungo kubayela"},{"SurahNumber":78,"VerseNumber":27,"Text":"Toto bo Shibasubilanga mbu khuliba nende inyanga yemikabo tawe"},{"SurahNumber":78,"VerseNumber":28,"Text":"Ne nibayingana muno khubimanyisio biefu"},{"SurahNumber":78,"VerseNumber":29,"Text":"Nebuli\teshindu\tkhwatililila mubuhandiche"},{"SurahNumber":78,"VerseNumber":30,"Text":"Kho mupile! Shikhubameta shiosi shiosi tawe halali eshinyasio"},{"SurahNumber":78,"VerseNumber":31,"Text":"toto abaria Nyasaye nibo balihonokokha"},{"SurahNumber":78,"VerseNumber":32,"Text":"(balinyoola) emekunda nende tsizabibu"},{"SurahNumber":78,"VerseNumber":33,"Text":"Nende abakhana bayelana ninabo"},{"SurahNumber":78,"VerseNumber":34,"Text":"Nende tsigilasi tsitsule (ebinywebwa ebilayi)"},{"SurahNumber":78,"VerseNumber":35,"Text":"Shibaliwulilamwo obusilu nohomba amayinji tawe"},{"SurahNumber":78,"VerseNumber":36,"Text":"Omurungo ukhurula Khu Nyasaye wuwo Omulesi Omurungo kuyela"},{"SurahNumber":78,"VerseNumber":37,"Text":"Nyasaye Omulesi welikulu nende eshialo nende biosi bilimwo Omunji wetsimbabaasi shibalilomaloma imbeli wuwe tawe"},{"SurahNumber":78,"VerseNumber":38,"Text":"Inyanga ya Roho (Jibreel) alisinjila nende Abamalaika khulunyaali. Shalilomaloma yesiyesi tawe okhuyiniakhwo ulia ulifuchililwa nende Nyasaye wetsimbabaasi, ne aliboola obulaamba bwonyene"},{"SurahNumber":78,"VerseNumber":39,"Text":"Eyo niyo inyanga yatoto. Ne owenya atile injila akalushile Nyasaye wuwe Omulesi"},{"SurahNumber":78,"VerseNumber":40,"Text":"Toto efwe khubekanyisilia eshinyasio shili ahambi okhuula. Inyanga ya Omundu alilola kayakhola omwene. Ne Omukhayi aliboola mbu: “manyanga ndakhabeele liloba!”"}]}