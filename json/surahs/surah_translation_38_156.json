{"Id":156,"LanguageCodes":["fa","fas"],"Name":"fas-mahdielahighoms","Author":"Mahdi Elahi Ghomshei","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":38,"VerseNumber":1,"Text":"ص (رمز خدا و رسول است یا اشاره است به صمد و صانع و صادق از اسماء الهی یا به صفیّ و مصطفی که القاب پیغمبر است) قسم به قرآن صاحب مقام ذکر (و عزّت و شرافت و پند آموز عالمیان)"},{"SurahNumber":38,"VerseNumber":2,"Text":"(که محمّد صلّی اللّه علیه و آله و سلّم رسول حق و قرآن بزرگ معجز اوست) بلکه کافران (که منکر اویند) در مقام غرور و سرکشی و عداوت حق هستند"},{"SurahNumber":38,"VerseNumber":3,"Text":"ما پیش از اینها طوایف بسیاری را به هلاکت رسانیدیم و آن هنگام فریادها کردند و هیچ راه نجاتی بر آنها نبود"},{"SurahNumber":38,"VerseNumber":4,"Text":"و (مشرکان مکّه) تعجب کردند که رسولی از همان نژاد عرب برای تذکر و پند آنان آمد، و آن کافران گفتند: او ساحری دروغگوست"},{"SurahNumber":38,"VerseNumber":5,"Text":"آیا او چندین خدای ما را منحصر به یک خدا کرده (و به معبود یگانه دعوت می‌کند)؟ این بسیار تعجب آور و حیرت انگیز است"},{"SurahNumber":38,"VerseNumber":6,"Text":"و گروهی از سران قوم به راه افتاده (و چنین رأی دادند) که باید طریقه خود را ادامه دهید و در پرستش خدایان خود ثابت قدم باشید، این کاری است که مراد همه است (یا این قیام پیغمبر بر محو و نابود ساختن بتان از پیشامدهای بد روزگار است که باید با آن مقاومت کنیم)"},{"SurahNumber":38,"VerseNumber":7,"Text":"این را (که دعوی محمّد است در توحید و یگانگی خدا) در آخرین ملّت (هم که ملّت و آیین مسیح است) نشنیده‌ایم (زیرا ملّت عیسی نیز به سه خدا و اقانیم سه گانه معتقد است)، این جز بافندگی و دروغ چیز دیگری نیست"},{"SurahNumber":38,"VerseNumber":8,"Text":"آیا میان همه ما (بزرگان عرب) قرآن (مخصوصا) بر او فرود آمد؟ (در صورتی که او هیچ امتیازی بر ما نداشت!) بلکه این کافران از (وحی) قرآن من در شک و ریبند، بلکه هنوز عذاب (قهر) مرا نچشیده‌اند (که دست از کفر بر نمی‌دارند)"},{"SurahNumber":38,"VerseNumber":9,"Text":"آیا گنجهای رحمت خدای تو که در کمال اقتدار و بخشندگی است نزد این مردم است (تا مقام رسالت را به هر که خداهند بخشند)"},{"SurahNumber":38,"VerseNumber":10,"Text":"یا مگر سلطنت آسمانها و زمین و هر چه بین آنهاست با این کافران است؟ پس (اگر چنین است) به هر سبب (که می‌توانند بر آسمانها) بالا روند (تا وحی را بر هر که خواهند فرود آرند)"},{"SurahNumber":38,"VerseNumber":11,"Text":"این نالایق سپاه کفر (بدخواه اسلام) از احزاب مغلوب و نابود شدنی در آنجاست. [یعنی در بدر. و این از اخبار غیبی قرآن کریم است. (م]"},{"SurahNumber":38,"VerseNumber":12,"Text":"پیش از این مشرکان هم قوم نوح و طایفه عاد (قوم هود) و فرعون (و فرعونیان) صاحب قدرت نیز تکذیب (پیغمبران خدا) کردند"},{"SurahNumber":38,"VerseNumber":13,"Text":"و طایفه ثمود (امت صالح) و قوم لوط و اصحاب ایکه (امت شعیب) این اقوام هم احزاب و لشکرهای بسیار (بر علیه انبیاء) بودند (و همه هلاک شدند)"},{"SurahNumber":38,"VerseNumber":14,"Text":"و آنان به جز تکذیب انبیا فکری و عملی نداشتند، بدین جهت عقاب من بر آنها حتم و واجب گردید"},{"SurahNumber":38,"VerseNumber":15,"Text":"و این مردم جز یک صیحه (آسمانی که بر هلاکشان ندا کند) انتظاری ندارند و دیگر آن را باز گشتی نیست (دیگر ابدا به دنیا باز نمی‌گردند)"},{"SurahNumber":38,"VerseNumber":16,"Text":"و کافران (به تمسخر) گفتند: ای خدا، حساب نامه اعمال ما را تعجیل کن و پیش از روز حساب انداز"},{"SurahNumber":38,"VerseNumber":17,"Text":"تو بر سخنان (طعن و سخریّه) آنها صبر کن و از بنده ما داود یاد کن که (در اجرای امر ما) بسیار نیرومند بود (از احدی اندیشه نداشت) و دایم توبه و انابه می‌کرد"},{"SurahNumber":38,"VerseNumber":18,"Text":"ما کوهها را با او مسخر کردیم که شب و روز خدا را تسبیح و ستایش می‌کردند"},{"SurahNumber":38,"VerseNumber":19,"Text":"و مرغان را مسخر (نغمه خوش او) کردیم که نزد او مجتمع گردند و همه به دربارش از هر جانب باز آیند (و در ستایش خدا با او هم آهنگ شوند)"},{"SurahNumber":38,"VerseNumber":20,"Text":"و ملک و شاهی او را نیرومند ساختیم و به او قوّه درک حقایق و سخن قطعی در داوری (یا تمیز حقّ از باطل) عطا کردیم"},{"SurahNumber":38,"VerseNumber":21,"Text":"و آیا حکایت آن (دو فرشته به صورت) خصم به تو رسیده است که از بالای غرفه عبادتگاه (داود بی‌اجازه) بر او وارد شدند؟"},{"SurahNumber":38,"VerseNumber":22,"Text":"هنگامی که (در محراب) بر داود داخل شدند و او از آنان سخت هراسان شد (که مبادا دشمن باشند) آنان بدو گفتند: مترس، ما دو تن (یا دو گروه) خصم یکدیگریم که برخی بر دیگری ستم کرده (و به حکومت پیش تو آمده‌ایم)، میان ما به حق حکم کن و با هیچ یک جور و طرفداری مکن و ما را به راه راست دلالت فرما"},{"SurahNumber":38,"VerseNumber":23,"Text":"این برادر من نود و نه رأس میش داراست و من یک میش، این یک را هم گفته به من واگذار، و با من به قهر و غلبه و تهدید آمیز خطاب کرده است"},{"SurahNumber":38,"VerseNumber":24,"Text":"داود گفت: البته بر تو ظلم کرده که خواسته است یک میش تو را به میش‌های (نود و نه گانه) خود اضافه کند، و بسیار معاشران و شریکان در حق یکدیگر ظلم و تعدی می‌کنند مگر آنان که اهل ایمان و عمل صالح هستند که آنها هم بسیار کم‌اند. و (پس از این قضاوت بی‌تأمّل و سریع) داود دانست که ما او را سخت امتحان کرده‌ایم، در آن حال از خدا عفو و آمرزش طلبید و به سجده افتاد و با تواضع و فروتنی (به درگاه خدا) بازگشت"},{"SurahNumber":38,"VerseNumber":25,"Text":"ما هم از آن کرده عفو کردیم و از او درگذشتیم و او نزد ما بسیار مقرب و نیکو منزلت است"},{"SurahNumber":38,"VerseNumber":26,"Text":"(و او را گفتیم که) ای داود، ما تو را در روی زمین مقام خلافت دادیم، پس میان خلق خدا به حق حکم کن و هرگز هوای نفس را پیروی نکن که تو را از راه خدا گمراه سازد و آنان که از راه خدا گمراه شوند چون روز حساب و قیامت را فراموش کرده‌اند به عذاب سخت معذّب خواهند شد"},{"SurahNumber":38,"VerseNumber":27,"Text":"و ما آسمان و زمین و هر چه را بین آنهاست بازیچه و باطل خلق نکرده‌ایم، این گمان کافران است، و وای بر کافران از آتش دوزخ"},{"SurahNumber":38,"VerseNumber":28,"Text":"آیا ما آنان را که ایمان آورده و به اعمال نیکو پرداختند مانند مردم (بی ایمان) مفسد در زمین قرار می‌دهیم؟ یا مردمان با تقوا و خداترس را مانند فاسقان بدکار قرار می‌دهیم (و مانند آنان جزا خواهیم داد)"},{"SurahNumber":38,"VerseNumber":29,"Text":"(این قرآن بزرگ) کتابی مبارک و عظیم الشّأن است که به تو نازل کردیم تا امت در آیاتش تفکر کنند و صاحبان مقام عقل متذکر (حقایق آن) شوند"},{"SurahNumber":38,"VerseNumber":30,"Text":"و به داود (فرزندش) سلیمان را عطا کردیم، او بسیار نیکو بنده‌ای بود، زیرا بسیار به درگاه خدا با تضرع و زاری رجوع می‌کرد"},{"SurahNumber":38,"VerseNumber":31,"Text":"(یاد کن) وقتی که بر او اسبهای بسیار تندرو و نیکو را (هنگام عصر) ارائه دادند (و او به باز دید اسبان پرداخت برای جهاد در راه خدا و از نماز عصر غافل ماند)"},{"SurahNumber":38,"VerseNumber":32,"Text":"در آن حال گفت: (افسوس) که من از علاقه و حبّ اسبهای نیکو از ذکر و نماز خدا غافل شدم تا آنکه آفتاب در حجاب شب رخ بنهفت"},{"SurahNumber":38,"VerseNumber":33,"Text":"آن گاه (با فرشتگان موکّل آفتاب) خطاب کرد که (به امر خدا) آفتاب را بر من بازگردانید (چون برگشت اداء نماز کرد) و شروع به دست کشیدن بر ساق و یال و گردن اسبان کرد (و همه را برای جهاد در راه خدا وقف کرد)"},{"SurahNumber":38,"VerseNumber":34,"Text":"و همانا ما سلیمان را در مقام امتحان آوردیم و کالبدی بر تخت وی افکندیم (برخی مفسران گفتند: یعنی دیوی را به جای او بر تخت بنشانیدیم. و برخی گفتند: چون گفت که من بر بستر صد زن خویش وارد شوم تا صد فرزند یابم و نگفت ان شاء اللّه و به خواست خدا و ذکر مشیّت الهی استثنا نکرد خدا از همه زنانش یک جسد بی‌جانی بر او به وجود آورد) آن گاه متذکر شد و باز به درگاه خدا توبه و انابه کرد"},{"SurahNumber":38,"VerseNumber":35,"Text":"عرض کرد: بار الها، به لطف و کرمت از خطای من در گذر و مرا ملک و سلطنتی عطا فرما که پس از من احدی را نسزد، که تو تنها بخشنده بی عوضی"},{"SurahNumber":38,"VerseNumber":36,"Text":"ما هم باد را مسخر فرمان او کردیم که به امرش هر جا می‌خواست به آرامی روان می‌شد"},{"SurahNumber":38,"VerseNumber":37,"Text":"و دیو و شیاطین را هم که بناهای عالی می‌ساختند و از دریا جواهرات گرانبها می‌آوردند نیز مسخر امر او کردیم"},{"SurahNumber":38,"VerseNumber":38,"Text":"و دیگران از شیاطین را (که در پی اضلال خلق بودند، به دست او) در غل و زنجیر کشیدیم"},{"SurahNumber":38,"VerseNumber":39,"Text":"این (نعمت سلطنت و قدرت) عطای ماست، اینک بی‌حساب به هر که خواهی عطا کن و از هر که خواهی منع"},{"SurahNumber":38,"VerseNumber":40,"Text":"و همانا او نزد ما بسیار مقرب و نیکو منزلت است"},{"SurahNumber":38,"VerseNumber":41,"Text":"و یاد کن از بنده ما ایّوب هنگامی که به درگاه خدای خود عرض کرد: (پروردگارا) شیطان مرا سخت رنج و عذاب رسانیده (تو از کرم نجاتم بخش)"},{"SurahNumber":38,"VerseNumber":42,"Text":"(خطاب کردیم که) پای به زمین زن (زد و چشمه آبی پدید آمد، گفتیم) این آبی است سرد برای شستشو و نوشیدن (در آن شستشو کن و از آن بیاشام تا از هر درد و الم بیاسایی)"},{"SurahNumber":38,"VerseNumber":43,"Text":"و ما اهل و فرزندانی که از او مردند و به قدر آنها هم علاوه به او عطا کردیم تا در حق او لطف و رحمتی کنیم و تا صاحبان عقل (نتیجه صبر در بلا را) متذکر شوند"},{"SurahNumber":38,"VerseNumber":44,"Text":"و (ایوب را گفتیم) دسته‌ای از چوبهای باریک (خرما) به دست گیر و (بر تن زن خود که بر زدنش قسم یاد کردی) بزن و عهد و قسمت را نشکن (و زن را هم بی گناه نیازار) ما ایوب را بنده صابری یافتیم، نیکو بنده‌ای بود که دایم رجوع و توجهش به درگاه ما بود"},{"SurahNumber":38,"VerseNumber":45,"Text":"و باز یاد کن از بندگان خاص ما ابراهیم و اسحاق و یعقوب که همه (در انجام رسالت) صاحب اقتدار و بصیرت بودند"},{"SurahNumber":38,"VerseNumber":46,"Text":"ما آنان را خالص و پاکدل برای تذکر سرای آخرت گردانیدیم"},{"SurahNumber":38,"VerseNumber":47,"Text":"و آنها نزد ما از برگزیدگان و خوبان عالم بودند"},{"SurahNumber":38,"VerseNumber":48,"Text":"و باز یاد کن از اسماعیل و یسع و ذو الکفل که همه از نیکوان جهان بودند"},{"SurahNumber":38,"VerseNumber":49,"Text":"این آیات پند و یاد آوری (نیکان) است، و البته در جهان جاودانی برای اهل تقوا بسیار نیکو منزلگاهی است"},{"SurahNumber":38,"VerseNumber":50,"Text":"باغهای بهشت ابد که درهایش به روی آنان باز است"},{"SurahNumber":38,"VerseNumber":51,"Text":"در آنجا بر تختها تکیه زنند و میوه‌های بسیار خوش و شراب می‌طلبند"},{"SurahNumber":38,"VerseNumber":52,"Text":"و در خدمت آنها حوران جوان شوهر دوست با عفّتند"},{"SurahNumber":38,"VerseNumber":53,"Text":"این (نعمت ابد) همان است که در روز حساب به آنها وعده‌تان می‌دادند"},{"SurahNumber":38,"VerseNumber":54,"Text":"این است همان رزق بی انتهای ابدی ما"},{"SurahNumber":38,"VerseNumber":55,"Text":"حقیقت حال خوبان این است، و اهل کفر و طغیان را بدترین منزلگاه است"},{"SurahNumber":38,"VerseNumber":56,"Text":"آنان به دوزخ در آیند که بسیار بد آرامگاهی است"},{"SurahNumber":38,"VerseNumber":57,"Text":"این است (از قهر حق عذابشان) و آنجا آب گرم عفن حمیم و غسّاق [حمیم: آب جوشان. غسّاق: زرداب چرکین گند آلود. (م)] را هم باید بچشند و بنوشند"},{"SurahNumber":38,"VerseNumber":58,"Text":"و از این عذابهای گوناگون دیگر"},{"SurahNumber":38,"VerseNumber":59,"Text":"این گروهی هستند که با شما (رؤسای کفر و ضلالت) به دوزخ در آمدند (در این حال رؤسا گویند) بدا بر حال اینان که در عذاب آتش فروزان شدند"},{"SurahNumber":38,"VerseNumber":60,"Text":"اهل دوزخ در جواب (رؤسایشان) گویند: بلکه بدا بر احوال خود شما، زیرا شما آن را برای ما پیش فرستادید (و سبب شدید)، که بسیار آرامگاه بدی است"},{"SurahNumber":38,"VerseNumber":61,"Text":"باز تابعان به درگاه خدا عرض کنند: پروردگارا، آن کس که برای ما این عذاب را پیش فرستاد تو در آتش، عذابش را چندین برابر بیفزا"},{"SurahNumber":38,"VerseNumber":62,"Text":"و (اهل دوزخ با یکدیگر) گویند: چه شده که ما مردانی (مؤمن) را که از سفله و اشرار می‌شمردیم نمی‌بینیم؟"},{"SurahNumber":38,"VerseNumber":63,"Text":"آیا (چون) ما آنها را (در دنیا) مسخره و استهزاء می‌کردیم (اینک به دوزخ در نیامده‌اند)؟ یا (آنها اهل دوزخ هستند و) چشمان ما بر آنها نمی‌افتد؟"},{"SurahNumber":38,"VerseNumber":64,"Text":"این منازعه اهل آتش دوزخ محقق و حتمی است"},{"SurahNumber":38,"VerseNumber":65,"Text":"بگو که من رسولی منذر (و ناصح) بیش نیستم و جز خدای فرد قهّار (که بر همه عالم غالب و قاهر است) خدایی نیست"},{"SurahNumber":38,"VerseNumber":66,"Text":"آفریننده آسمانها و زمین و هر چه بین آنهاست، همان خدای مقتدر و بسیار آمرزنده"},{"SurahNumber":38,"VerseNumber":67,"Text":"بگو آن (حکایت که از قیامت و اهل بهشت و دوزخ برای شما آوردم) خبر بزرگ عالم است"},{"SurahNumber":38,"VerseNumber":68,"Text":"(و دریغا که) شما از شنیدن آن خبر بزرگ اعراض می‌کنید"},{"SurahNumber":38,"VerseNumber":69,"Text":"مرا بر فرشتگان عالم بالا که (در قضیّه خلق آدم یا غیر آن) خصومت و گفتگو داشتند علمی (پیش از وحی خدا) نبود"},{"SurahNumber":38,"VerseNumber":70,"Text":"و به من وحی نمی‌رسد جز اینکه من با بیان روشن و آشکار (خلق را از عذاب خدا) بترسانم"},{"SurahNumber":38,"VerseNumber":71,"Text":"(یاد کن) هنگامی که خدایت به فرشتگان گفت که من بشری از گل خواهم آفرید"},{"SurahNumber":38,"VerseNumber":72,"Text":"پس آن گاه که او را به خلقت کامل بیاراستم و از روح خود در او بدمیدم بر او به سجده در افتید"},{"SurahNumber":38,"VerseNumber":73,"Text":"پس تمام فرشتگان بدون استثنا سجده کردند"},{"SurahNumber":38,"VerseNumber":74,"Text":"مگر شیطان که غرور و تکبر ورزید و از زمره کافران گردید"},{"SurahNumber":38,"VerseNumber":75,"Text":"خدا به شیطان فرمود: ای ابلیس، تو را چه مانع شد که به موجودی (با قدر و شرافت) که من به دو دست (علم و قدرت) خود آفریدم سجده کنی؟ آیا تکبر و نخوت کردی یا از فرشتگان بلند رتبه عالم قدس اعلا بودی (که نمی‌بایست سجده کنند)"},{"SurahNumber":38,"VerseNumber":76,"Text":"شیطان گفت: من از او بهترم، که مرا از آتش (نورانی سرکش) و او را از گل (تیره پست) خلقت کرده‌ای"},{"SurahNumber":38,"VerseNumber":77,"Text":"خدا فرمود (ای شیطان جاهل خودبین) اینک از این جایگاه بیرون رو که تو (غرور و تکبر کردی و) سخت رانده درگاه ما شدی"},{"SurahNumber":38,"VerseNumber":78,"Text":"و بر تو لعنت (و غضب) من تا روز جزا حتمی و محقّق است"},{"SurahNumber":38,"VerseNumber":79,"Text":"شیطان عرض کرد: پروردگارا، پس مهلتم ده که تا روز قیامت زنده مانم"},{"SurahNumber":38,"VerseNumber":80,"Text":"خدا فرمود: از مهلت یافتگانت قرار دادیم"},{"SurahNumber":38,"VerseNumber":81,"Text":"تا روز معیّن و وقت معلوم (که صلاح نظام عالم می‌دانیم)"},{"SurahNumber":38,"VerseNumber":82,"Text":"شیطان گفت: به عزّت و جلال تو قسم که خلق را تمام گمراه خواهم کرد"},{"SurahNumber":38,"VerseNumber":83,"Text":"مگر خاصان از بندگانت را که دل از غیر بریدند و برای تو خالص شدند"},{"SurahNumber":38,"VerseNumber":84,"Text":"خدا فرمود: به حق سوگند و کلام من حق و حقیقت است"},{"SurahNumber":38,"VerseNumber":85,"Text":"که جهنم را از (جنس) تو و پیروانت از آنان تمام پر خواهم کرد"},{"SurahNumber":38,"VerseNumber":86,"Text":"(ای رسول، به امت) بگو: من مزد رسالت از شما نمی‌خواهم و من (بی حجت و برهان الهی مقام وحی و رسالت را) بر خود نمی‌بندم"},{"SurahNumber":38,"VerseNumber":87,"Text":"این قرآن نیست جز اندرز و پند برای اهل عالم"},{"SurahNumber":38,"VerseNumber":88,"Text":"و شما منکران بر صدق و حقیقت این مقال پس از چندی (هنگام مرگ و انتقال به آخرت) به خوبی آگاه می‌شوید"}]}