{"Id":287,"LanguageCodes":["prs"],"Name":"prs-mawlawimuhammad","Author":"Mawlawi Muhammad Anwar Badkhashani","Language":"Dari","Description":"Dari","Direction":"rtl","Source":"https://quranenc.com/en/browse/dari_badkhashani","Translations":[{"SurahNumber":68,"VerseNumber":1,"Text":"ن. (مفهوم این حرف به الله معلوم است)، قسم به قلم و به آنچه می‌نویسند"},{"SurahNumber":68,"VerseNumber":2,"Text":"(که) تو به فضل پروردگارت دیوانه نیستی"},{"SurahNumber":68,"VerseNumber":3,"Text":"و يقينا برای تو اجر (دائمی و) بی‌پایان است"},{"SurahNumber":68,"VerseNumber":4,"Text":"و حقا که تو دارای اخلاق بس بزرگ هستی"},{"SurahNumber":68,"VerseNumber":5,"Text":"پس خواهی دید و (آنان) هم خواهند دید"},{"SurahNumber":68,"VerseNumber":6,"Text":"(و خواهند دید) که کدام یک از شما دیوانه است؟"},{"SurahNumber":68,"VerseNumber":7,"Text":"البته پروردگارت به کسی که از راهش گمراه شده داناتر است و او به راه یافتگان (هم) داناتر می‌باشد"},{"SurahNumber":68,"VerseNumber":8,"Text":"پس از تکذیب کنندگان اطاعت مکن"},{"SurahNumber":68,"VerseNumber":9,"Text":"آنان (مشرکین) آرزو دارند که نرمی و سازش کنی تا آنان هم نرمی و سازش از خود نشان دهند"},{"SurahNumber":68,"VerseNumber":10,"Text":"و از هر حقیر و پستی که بسیار سوگند می‌خورد پیروی مکن"},{"SurahNumber":68,"VerseNumber":11,"Text":"(آن که) بسیار عیب جوی است (و) همیشه سخن چینی می‌کند"},{"SurahNumber":68,"VerseNumber":12,"Text":"بسیار منع کنندۀ خير (و) تجاوزگر گناهکار است"},{"SurahNumber":68,"VerseNumber":13,"Text":"بد اخلاق است، (و نیز) بی‌اصل و نسب است"},{"SurahNumber":68,"VerseNumber":14,"Text":"(این همه بدی‌ها در او به این سبب است) که دارای مال و اولاد (بسیار) است"},{"SurahNumber":68,"VerseNumber":15,"Text":"چون آیات ما بر او خوانده شود می‌گوید: افسانه‌های پیشینیان است"},{"SurahNumber":68,"VerseNumber":16,"Text":"به زودی بر بینی او داغ ذلت خواهیم نهاد (و او را رسوا خواهیم کرد)"},{"SurahNumber":68,"VerseNumber":17,"Text":"البته ما آنان را آزمودیم طوری که صاحبان آن باغ را آزمودیم، وقتی که قسم خوردند که میوه‌های باغ را صبحگاهان بچینند"},{"SurahNumber":68,"VerseNumber":18,"Text":"و ان شاء الله نگفتند"},{"SurahNumber":68,"VerseNumber":19,"Text":"پس بر آن باغ بلایی از سوی پروردگارت آمد در حالیکه آنان خوابیده بودند"},{"SurahNumber":68,"VerseNumber":20,"Text":"پس (باغ‌شان چنان سوخت که) مانند شب تاریک گردید"},{"SurahNumber":68,"VerseNumber":21,"Text":"باز (بی خبر از ماجرا) صبحگاهان همدیگر را ندا دادند"},{"SurahNumber":68,"VerseNumber":22,"Text":"که اگر قصد چیدن میوه دارید، پس صبح به کشتزار برسید"},{"SurahNumber":68,"VerseNumber":23,"Text":"پس روان شدند در حالیکه آهسته به یکدیگر می‌گفتند"},{"SurahNumber":68,"VerseNumber":24,"Text":"که نباید امروز مسکینی در باغ نزد شما بیاید"},{"SurahNumber":68,"VerseNumber":25,"Text":"و صبحگاهان قصد باغ کردند، در حالیکه خود را قادر بر جمع محصول (و منع مساکین) می‌پنداشتند"},{"SurahNumber":68,"VerseNumber":26,"Text":"پس چون باغ را (سوخته) دیدند، گفتند: حتما ما راه را گم کرده‌ایم"},{"SurahNumber":68,"VerseNumber":27,"Text":"(نه) بلکه ما از کشتزار خود محروم شده‌ایم"},{"SurahNumber":68,"VerseNumber":28,"Text":"بهترین آنان گفت: آیا به شما نگفته بودم که چرا الله را به پاکی یاد نمی‌کنید؟"},{"SurahNumber":68,"VerseNumber":29,"Text":"گفتند: پروردگار ما پاک و منزه است، البته ما ظالم بودیم"},{"SurahNumber":68,"VerseNumber":30,"Text":"پس ملامت کنان به یکدیگر روی آوردند"},{"SurahNumber":68,"VerseNumber":31,"Text":"گفتند: ای وای بر ما! واقعا ما سرکش بودیم"},{"SurahNumber":68,"VerseNumber":32,"Text":"امید است پروردگار ما بهتر از آن را برای ما عوض دهد، يقينا ما به پروردگار خویش رغبت و امید داریم"},{"SurahNumber":68,"VerseNumber":33,"Text":"این چنین است عذاب (دنیا) و البته عذاب آخرت (از این) بزرگتر است، اگر می‌دانستند"},{"SurahNumber":68,"VerseNumber":34,"Text":"البته برای پرهیزگاران در نزد پروردگارشان باغ‌های پر نعمت است"},{"SurahNumber":68,"VerseNumber":35,"Text":"پس آیا مسلمانان (فرمانبرداران) را مانند مجرمان (گناهکاران) قرار می‌دهیم؟"},{"SurahNumber":68,"VerseNumber":36,"Text":"شما را چه شده؛ چگونه حکم می‌کنید؟"},{"SurahNumber":68,"VerseNumber":37,"Text":"آیا برای شما کتابی هست که در آن می‌خوانید؟"},{"SurahNumber":68,"VerseNumber":38,"Text":"و شما آنچه را که می‌پسندید در آن است؟"},{"SurahNumber":68,"VerseNumber":39,"Text":"آیا شما بر عهدۀ ما تا روز قیامت عهدهایی محکم دارید؟ که هر چه را حکم کنید برای شما باشد؟"},{"SurahNumber":68,"VerseNumber":40,"Text":"از آنها (کفار) سوال کن که کدام یک از ایشان ضامن چنین عهد است"},{"SurahNumber":68,"VerseNumber":41,"Text":"یا برای آنها شریکهائی است، پس اگر راست می‌گویند، شریکان خود را بیاورند"},{"SurahNumber":68,"VerseNumber":42,"Text":"روزی که ساق (پروردگار عالميان) آشکار ساخته می‌شود و به سجده فراخوانده می‌شوند ولی نمی‌توانند"},{"SurahNumber":68,"VerseNumber":43,"Text":"این در حالی است که چشمانشان به زیر افتاده و خواری و ذلت ایشان را فرا گرفته است، در حالیکه (در دنیا) برای سجده کردن فراخوانده می‌شدند و آنها سالم (و تندرست) بودند (ولی سجده نمی‌کردند)"},{"SurahNumber":68,"VerseNumber":44,"Text":"پس مرا با کسی بگذار که این (قرآن) سخن الهی را تکذیب می‌کند، زود است که به تدریج آنها را از جایی که نمی‌دانند خواهیم گرفت"},{"SurahNumber":68,"VerseNumber":45,"Text":"اما (فعلا) ایشان را مهلت می‌دهیم، چون تدبير من محکم و استوار است"},{"SurahNumber":68,"VerseNumber":46,"Text":"آیا از ایشان مزدی طلب می‌کنی که آنان از پرداختن آن سنگین بارند؟"},{"SurahNumber":68,"VerseNumber":47,"Text":"یا اینکه نزدشان علم غیب وجود دارد که ایشان (از روی آن) می‌نویسند؟"},{"SurahNumber":68,"VerseNumber":48,"Text":"پس در رسیدن حکم پروردگارت صابر باش و مانند صاحب ماهی مباش که با دلی پر اندوه ندا (دعا) کرد"},{"SurahNumber":68,"VerseNumber":49,"Text":"اگر نعمت پروردگارش نبود، در حالیکه قابل ملامتی بود به صحرایی بی‌آب و گیاه، افگنده می‌شد"},{"SurahNumber":68,"VerseNumber":50,"Text":"(لیکن باز) پروردگارش او را برگزید و در زمرۀ صالحان قرار داد"},{"SurahNumber":68,"VerseNumber":51,"Text":"و به يقين نزدیک بود کافران چون قرآن را شنیدند تو را با چشم‌های (تیز) خود بلغزانند و می‌گویند: يقينا این شخص (پیغمبر) دیوانه است"},{"SurahNumber":68,"VerseNumber":52,"Text":"حال آنکه آن (قرآن) پندی برای جهانیان است"}]}