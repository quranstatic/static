{"Id":153,"LanguageCodes":["fa","fas"],"Name":"fas-drhussientagi","Author":"Dr. Hussien Tagi","Language":"Persian","Description":"Persian","Direction":"rtl","Source":"https://quranenc.com/check/persian_tagi/v1.0.0-csv.1 , https://quranenc.com/en/browse/persian_tagi , https://quranenc.com ,","Translations":[{"SurahNumber":15,"VerseNumber":1,"Text":"الر (الف. لام. را) این آیات کتاب و قرآن روشنگر است"},{"SurahNumber":15,"VerseNumber":2,"Text":"چه بسا کسانی‌که کافر شدند دوست دارند (و آرزو می‌کنند) که ای کاش مسلمان بودند"},{"SurahNumber":15,"VerseNumber":3,"Text":"بگذار آن‌ها بخورند، و بهره گیرند، و آرزوها (ی دراز) سرگرم (و غافل) شان سازد، پس بزودی خواهند دانست"},{"SurahNumber":15,"VerseNumber":4,"Text":"و ما (اهل) هیچ دیار (و شهر) ی را هلاک نکردیم؛ مگر اینکه (مهلت و) اجلی معین (و معلوم) داشت"},{"SurahNumber":15,"VerseNumber":5,"Text":"هیچ امتی بر اجل خود پیش نمی‌گیرد، و از آن عقب نخواهد افتاد"},{"SurahNumber":15,"VerseNumber":6,"Text":"و (کافران) گفتند: «ای کسی‌که قرآن بر تو نازل شده است، بی‌تردید تو دیوانه‌ای"},{"SurahNumber":15,"VerseNumber":7,"Text":"اگر از راستگویانی چرا فرشتگان را برای ما نمی‌آوری؟»"},{"SurahNumber":15,"VerseNumber":8,"Text":"ما فرشتگان را جز به حق نازل نمی‌کنیم، و (هر گاه نازل شوند) آنگاه به آن‌ها مهلت داده نمی‌شود، (و کارشان یکسره می‌شود)"},{"SurahNumber":15,"VerseNumber":9,"Text":"همانا ما قرآن را نازل کردیم و قطعاً ما نگهبان آن هستیم"},{"SurahNumber":15,"VerseNumber":10,"Text":"و یقیناً ما پیش از تو (پیامبرانی) در (میان) گروها (و امت‌ها) ی نخستین فرستاده‌ایم"},{"SurahNumber":15,"VerseNumber":11,"Text":"هیچ پیامبری به (سوی) آن‌ها نمی‌آمد مگر آن که مسخره‌اش می‌کردند"},{"SurahNumber":15,"VerseNumber":12,"Text":"این چنین آن (تکذیب و استهزاء) را در دل‌های مجرمان راه می‌دهیم"},{"SurahNumber":15,"VerseNumber":13,"Text":"آن‌ها به آن (قرآن) ایمان نمی‌آورند، و به راستی سنت (و روش) پیشینیان (نیز چنین) گذشته است"},{"SurahNumber":15,"VerseNumber":14,"Text":"و اگر دری از آسمان به روی آن‌ها بگشاییم که پیوسته در آن بالا روند،"},{"SurahNumber":15,"VerseNumber":15,"Text":"باز هم می‌گویند: «یقیناً ما را چشم بندی کرده‌اند، بلکه ما گروهی سحر شده‌ایم!»"},{"SurahNumber":15,"VerseNumber":16,"Text":"و به راستی ما در آسمان برج‌هایی قرار دادیم، و آن‌ها را برای بینندگان آراستیم"},{"SurahNumber":15,"VerseNumber":17,"Text":"و آن را از هر شیطان رانده شده‌ای حفظ کردیم"},{"SurahNumber":15,"VerseNumber":18,"Text":"مگر آن کسی‌که دزدانه گوش فرا دهد، پس (در آن صورت) شهابی آشکار دنبالش کند"},{"SurahNumber":15,"VerseNumber":19,"Text":"و زمین را گستردیم، و در آن کوه‌های استواری افکندیم، و از هر چیز سنجیده (و مناسب) در آن رویاندیم"},{"SurahNumber":15,"VerseNumber":20,"Text":"و برای شما (انواع) وسایل زندگی، و (همچنین برای) کسانی‌که روزی دهندۀ آن‌ها نیستید، در آن قرار دادیم"},{"SurahNumber":15,"VerseNumber":21,"Text":"و هیچ چیز نیست مگر آنکه گنجینه‌هایش نزد ماست، و ما جز به‌اندازه‌ای معین آن را نازل نمی‌کنیم"},{"SurahNumber":15,"VerseNumber":22,"Text":"و ما بادها را بارورکنندۀ (ابرها و گیاهان) فرستادیم، پس از آسمان‌ها آبی نازل کردیم و با آن (آب) شما را سیراب ساختیم، در حالی‌که شما خازن (و نگهدارندۀ) آن نیستید"},{"SurahNumber":15,"VerseNumber":23,"Text":"و یقیناً ماییم که زنده می‌کنیم و می‌میرانیم، و ما وارث (همۀ جهانیان) هستیم"},{"SurahNumber":15,"VerseNumber":24,"Text":"و به یقین (حال) گذشتگان شما را دانسته‌ایم، و به یقین (حال) آیندگان را (هم به خوبی) دانسته‌ایم"},{"SurahNumber":15,"VerseNumber":25,"Text":"و (ای پیامبر!) بی‌گمان پروردگار تو، (همۀ) آن‌ها را (در قیامت) محشور می‌کند، همانا او حکیم داناست"},{"SurahNumber":15,"VerseNumber":26,"Text":"و به راستی ما انسان را از گِل خشکیده‌ای، که از گِل بویناک تیره‌ای (گرفته شده) بود آفریدیم"},{"SurahNumber":15,"VerseNumber":27,"Text":"و جن را پیش از آن از آتش سوزان آفریدیم"},{"SurahNumber":15,"VerseNumber":28,"Text":"و (به یاد آور) هنگامی را که پروردگارت به فرشتگان فرمود: «همانا من آفرینندۀ بشری از گِل خشکیده‌ای که از گِل بویناک تیره‌ای (گرفته شده)، هستم"},{"SurahNumber":15,"VerseNumber":29,"Text":"پس چون (او را آفریدم و) به او سامان دادم، و از روح خود در آن دمیدم، (همگی) برای او سجده کنید»"},{"SurahNumber":15,"VerseNumber":30,"Text":"پس همۀ فرشتگان با همدیگر سجده کردند"},{"SurahNumber":15,"VerseNumber":31,"Text":"جز ابلیس، که سر پیچی کرد از آنکه با سجده‌کنندگان باشد"},{"SurahNumber":15,"VerseNumber":32,"Text":"(الله) فرمود: «ای ابلیس! تو را چه شده که با سجده‌کنندگان (همراه) نیستی؟!»"},{"SurahNumber":15,"VerseNumber":33,"Text":"گفت: «من هرگز برای بشری که او را از گِل خشکیده‌ای که از گِل بویناک تیره‌ای (گرفته شده) آفریده‌ای، سجده نخواهم کرد»"},{"SurahNumber":15,"VerseNumber":34,"Text":"(الله) فرمود: «از آن (بهشت) بیرون شو، بی‌گمان تو رانده شده‌ای،"},{"SurahNumber":15,"VerseNumber":35,"Text":"و همانا تا روز قیامت بر تو لعنت خواهد بود»"},{"SurahNumber":15,"VerseNumber":36,"Text":"(ابلیس) گفت: «پروردگارا! مرا تا روزی‌که (مردم) برانگیخته می‌شوند مهلت ده»"},{"SurahNumber":15,"VerseNumber":37,"Text":"(الله) فرمود: «یقیناً تو از مهلت یافتگانی،"},{"SurahNumber":15,"VerseNumber":38,"Text":"تا (آن) روز وقت مقرر (و معین شده)»"},{"SurahNumber":15,"VerseNumber":39,"Text":"گفت: «پروردگارا! به سبب اینکه مرا گمراه ساختی، قطعاً من (گناه و بدی‌ها) در زمین در نظرشان زینت می‌دهم، و همگی آن‌ها را گمراه خواهم کرد،"},{"SurahNumber":15,"VerseNumber":40,"Text":"مگر بندگان مخلص تو را از (میان) آن‌ها »"},{"SurahNumber":15,"VerseNumber":41,"Text":"(الله) فرمود: «این (اخلاص) راه مستقیم است که به من می‌رسد"},{"SurahNumber":15,"VerseNumber":42,"Text":"یقیناً تو را بر بندگانم تسلطی نیست، مگر (بر آن) گمراهانی که از تو پیروی می‌کنند"},{"SurahNumber":15,"VerseNumber":43,"Text":"و بی‌گمان جهنم میعادگاه برای همۀ آن‌هاست"},{"SurahNumber":15,"VerseNumber":44,"Text":"برای آن هفت در هست، برای هر دری گروهی از آن‌ها تقسیم (و معین) شده‌اند»"},{"SurahNumber":15,"VerseNumber":45,"Text":"یقیناً پرهیزگاران در باغ‌ها (ی بهشت) و در (کنار) چشمه‌ها هستند"},{"SurahNumber":15,"VerseNumber":46,"Text":"(به آن‌ها گفته می‌شود:) به سلامت و ایمنی به آن (باغ‌ها) وارد شوید"},{"SurahNumber":15,"VerseNumber":47,"Text":"آنچه در دل‌های شان از کینه (و حسد) بود، بیرون کشیدیم، برادرانه بر تخت‌ها رو بروی یکدیگر قرار دارند"},{"SurahNumber":15,"VerseNumber":48,"Text":"در آنجا هیچ خستگی و رنجی به آن‌ها نمی‌رسد، و هیچ گاه از آنجا بیرون‌شان نرانند"},{"SurahNumber":15,"VerseNumber":49,"Text":"(ای پیامبر!) بندگانم را خبر ده که یقیناً من آمرزندۀ مهربانم"},{"SurahNumber":15,"VerseNumber":50,"Text":"و آنکه عذاب من همان عذاب دردناک است"},{"SurahNumber":15,"VerseNumber":51,"Text":"و آن‌ها را از مهمانان ابراهیم خبر ده"},{"SurahNumber":15,"VerseNumber":52,"Text":"چون بر او وارد شدند، و سلام گفتند. (ابراهیم) گفت: «همانا ما از شما می‌ترسیم»"},{"SurahNumber":15,"VerseNumber":53,"Text":"گفتند: «نترس، بی‌گمان ما تو را به پسری دانا بشارت می‌دهیم»"},{"SurahNumber":15,"VerseNumber":54,"Text":"(ابراهیم) گفت: «آیا به من (این) بشارت می‌دهید با اینکه پیری به من رسیده است؟ پس به چه چیز بشارت می‌دهید؟!»"},{"SurahNumber":15,"VerseNumber":55,"Text":"گفتند: «تو را به حق بشارت دادیم، پس از نا امیدان نباش»"},{"SurahNumber":15,"VerseNumber":56,"Text":"(ابراهیم) گفت: «و چه کسی جز گمراهان از رحمت پروردگارش نا امید می‌شود؟!»"},{"SurahNumber":15,"VerseNumber":57,"Text":"(آنگاه) گفت: «پس ای فرستادگان (الله) مقصود شما چیست؟»"},{"SurahNumber":15,"VerseNumber":58,"Text":"گفتند: «همانا ما به سوی قوم گنهکار فرستاده شده‌ایم (تا آن‌ها را هلاک کنیم)"},{"SurahNumber":15,"VerseNumber":59,"Text":"جز خاندان لوط که ما حتماً همۀ آن‌ها را نجات خواهیم داد"},{"SurahNumber":15,"VerseNumber":60,"Text":"مگر همسر او که مقدر داشتیم او قطعاً از بازماندگان (و هلاکت شوندگان) باشد»"},{"SurahNumber":15,"VerseNumber":61,"Text":"پس هنگامی‌که که فرستادگان (الله) نزد خاندان لوط آمدند"},{"SurahNumber":15,"VerseNumber":62,"Text":"(لوط) گفت: «همانا شما گروهی ناشناس هستید!»"},{"SurahNumber":15,"VerseNumber":63,"Text":"(فرشتگان) گفتند: «بلکه، ما (همان) چیزی را برای تو آورده‌ایم که آن‌ها در آن تردید داشتند"},{"SurahNumber":15,"VerseNumber":64,"Text":"و ما حق را برای تو آورده‌ایم، و ما قطعاً راستگویانیم"},{"SurahNumber":15,"VerseNumber":65,"Text":"پس پاسی از شب گذشته خانواده‌ات را با خود بردار، (و از این جا) ببر، و (خودت) به دنبال آن‌ها برو، و کسی از شما پشت سرش ننگرد، و به آن جایی که فرمان یافته‌اید بروید"},{"SurahNumber":15,"VerseNumber":66,"Text":"و ما این امر را به او (= لوط) وحی کردیم که همانا صبحگاهان همۀ آن‌ها ریشه کن خواهند شد"},{"SurahNumber":15,"VerseNumber":67,"Text":"و اهل شهر شادی‌کنان (به طرف خانۀ لوط) آمدند"},{"SurahNumber":15,"VerseNumber":68,"Text":"(لوط) گفت: «به راستی این‌ها مهمانان من هستند، پس مرا رسوا (و شرمنده) نکنید،"},{"SurahNumber":15,"VerseNumber":69,"Text":"و از الله بترسید و مرا خوار نسازید»"},{"SurahNumber":15,"VerseNumber":70,"Text":"(آن‌ها) گفتند: «مگر ما تو را از (مهمانی و حمایت) مردمان نهی نکرده بودیم؟!»"},{"SurahNumber":15,"VerseNumber":71,"Text":"(لوط) گفت: «این‌ها دختران (قوم) من هستند، (با آن‌ها ازدواج کنید) اگر انجام دهندۀ کاری (مشروع) هستید»"},{"SurahNumber":15,"VerseNumber":72,"Text":"سوگند به جان تو (ای پیامبر) که آن‌ها در مستی خود سر گردانند"},{"SurahNumber":15,"VerseNumber":73,"Text":"پس هنگام طلوع آفتاب صیحه (= بانگ مرگبار) آن‌ها را فرو گرفت"},{"SurahNumber":15,"VerseNumber":74,"Text":"آنگاه بالای آن (آبادی‌ها) را پایین قرار دادیم. (و زیر رو کردیم) و بر (سر) آنان سنگ‌های از سنگ گل بارانیدیم"},{"SurahNumber":15,"VerseNumber":75,"Text":"بی‌گمان در این (سر گذشت) نشانه‌های برای هوشیاران است"},{"SurahNumber":15,"VerseNumber":76,"Text":"و همانا آن (شهرهای ویرانه) بر سر راه (کاروانیان) پا برجاست"},{"SurahNumber":15,"VerseNumber":77,"Text":"بی‌گمان در این نشانه‌ای برای مؤمنان است"},{"SurahNumber":15,"VerseNumber":78,"Text":"و بی‌شک اصحاب أیکه (= قوم شعیب) ستمکار بودند"},{"SurahNumber":15,"VerseNumber":79,"Text":"پس (ما) از آن‌ها انتقام گرفتیم، و (شهرهای ویرانه شده) این دو (قوم) بر سر راه آشکار است"},{"SurahNumber":15,"VerseNumber":80,"Text":"و به راستی اصحاب حجر (= قوم ثمود) پیامبران را تکذیب کردند"},{"SurahNumber":15,"VerseNumber":81,"Text":"و (ما) آیات خود را به آن‌ها دادیم، پس آن‌ها از آنان روی گردان بودند"},{"SurahNumber":15,"VerseNumber":82,"Text":"آن‌ها با خاطری مطمئن و آسوده از کوه‌ها خانه‌هایی (برای خود) می‌تراشیدند"},{"SurahNumber":15,"VerseNumber":83,"Text":"پس صبحگاهان صیحه (= بانگ مرگبار) آن‌ها را فرو گرفت"},{"SurahNumber":15,"VerseNumber":84,"Text":"و آنچه را به دست آورده بودند (عذاب الهی را) از آن‌ها دفع نکرد"},{"SurahNumber":15,"VerseNumber":85,"Text":"و (ما) آسمان‌ها و زمین و آنچه را که میان آن دو است، جز به حق نیافریدیم، و قیامت قطعاً خواهد آمد، پس (ای پیامبر) به طرز شایسته‌ای گذشت کن (و از آن‌ها صرف نظر فرما)"},{"SurahNumber":15,"VerseNumber":86,"Text":"بی‌گمان پروردگار تو، همان آفرینندۀ داناست"},{"SurahNumber":15,"VerseNumber":87,"Text":"و به راستی (ما) به تو سبع المثانی (= سورۀ فاتحه) و قرآن عظیم دادیم"},{"SurahNumber":15,"VerseNumber":88,"Text":"(پس) هرگز چشم خود را به (سوی) آنچه (از نعمت‌ها و متاع دنیوی) که گروه‌هایی از آنان را از آن بهرمند ساخته‌ایم، نیندوز، و بر آن‌ها غمگین نباش، و بال (شفقت) خود را برای مؤمنان فرود آر (و نسبت به آن‌ها فروتن باش)"},{"SurahNumber":15,"VerseNumber":89,"Text":"و بگو: «همانا من هشدار دهندۀ آشکارم»"},{"SurahNumber":15,"VerseNumber":90,"Text":"(و آن‌ها را از عذابی بترسان) همان‌گونه که بر تقسیم‌کنندگان (آیات الهی) نازل کردیم"},{"SurahNumber":15,"VerseNumber":91,"Text":"(همان) کسانی‌که قرآن را تقسیم (و بخش، بخش) کردند"},{"SurahNumber":15,"VerseNumber":92,"Text":"پس سوگند به پروردگارت، قطعاً (در قیامت) از همه آن‌ها سوال خواهیم کرد"},{"SurahNumber":15,"VerseNumber":93,"Text":"از آنچه می‌کردند"},{"SurahNumber":15,"VerseNumber":94,"Text":"پس (ای پیامبر!) به آنچه مأمور شده‌ای آشکارا ابلاغ کن، و از مشرکان روی بگردان"},{"SurahNumber":15,"VerseNumber":95,"Text":"بی‌گمان ما (شر) مسخره کنندگان را از تو دفع خواهیم کرد"},{"SurahNumber":15,"VerseNumber":96,"Text":"کسانی‌که معبود دیگری با الله قرار می‌دهند، پس بزودی خواهند دانست"},{"SurahNumber":15,"VerseNumber":97,"Text":"و به راستی ما می‌دانیم که سینه تو (ای پیامبر) از آنچه آن‌ها می‌گویند تنگ می‌شود (و تو را آزرده و نا راحت می‌کند)"},{"SurahNumber":15,"VerseNumber":98,"Text":"پس به ستایش پروردگارت تسبیح گوی و از سجده‌کنندگان باش"},{"SurahNumber":15,"VerseNumber":99,"Text":"و پروردگارت را عبادت کن تا هنگامی‌که یقین (= مرگ) به سراغت آید"}]}