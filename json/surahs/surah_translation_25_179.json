{"Id":179,"LanguageCodes":["ff","ful"],"Name":"ful-rowadtranslatio","Author":"Rowad Translation Center And Islamhouse","Language":"Fulah","Description":"Fulah","Direction":"ltr","Source":"https://quranenc.com/en/browse/fulani_rwwad","Translations":[{"SurahNumber":25,"VerseNumber":1,"Text":"Mawnii On Jippinɗo Serndoore nden e dow jeyaaɗo Makko on fii yo wonan winndire nden jertinoowo"},{"SurahNumber":25,"VerseNumber":2,"Text":"On Mo woodanii ɗum Laamu kammuuli ɗin e leydi ndin, o jogitaaki ɓiɗɗo laatanaaki Mo kadi kafidaaɗo ka Laamu. O tagii kala huunde O eɓɓindiinde e eɓɓugol"},{"SurahNumber":25,"VerseNumber":3,"Text":"Ɓe jogitii gaanin Makko reweteeɗi ɗi tagaani huunde kannji ko ɗi tagaaɗi, ɗi maranah ko'e majji lorra wanaa nafa ɗi marah mayde wanaa ngurndan wanaa Immital"},{"SurahNumber":25,"VerseNumber":4,"Text":"Ɓen yedduɓe wi'i: \"Ndee [Alqur'aanaare] wonaali si wonah pene ɗi o fefindii ɗum, walli mo e hoore majje yimɓe goo\". Gomɗii ɓe addii tooñe e bagamma"},{"SurahNumber":25,"VerseNumber":5,"Text":"Ɓe wi'i: \"Ko nde tinndi adinooɓe o winnditi ɗi hiɗi fidanee mo bimmbi e kiikiiɗe"},{"SurahNumber":25,"VerseNumber":6,"Text":"Maaku: \"Jippinii nde On Annduɗo ngunndoo on ka kammuuli e ka leydi, pellet, Kanko O Laatike Surroowo Yurmeteeɗo"},{"SurahNumber":25,"VerseNumber":7,"Text":"Ɓe wi'i: \"Ko heɓi oo Nulaaɗo, himo ñaama ñaametee himo yaha kadi ka lokooji(jeereeji)°? Ko haanunoo ko nde jippintee e makko Maalaa'ikaajo o laatoo wonndude e makko jertinoowo"},{"SurahNumber":25,"VerseNumber":8,"Text":"Maaɗum werlee e makko ngalu, maaɗum laatanoo mo ngesa o ñaama e mabba. Tooñooɓe ɓen wi'i: \"On jokkaali si wonaa gorko mbilɗaaɗo"},{"SurahNumber":25,"VerseNumber":9,"Text":"Ndaarii [yo Nulaaɗo] ko honno ɓe piyiranay maa mise, ɓe majjii ɓe hattantaake [heɓude] laawol"},{"SurahNumber":25,"VerseNumber":10,"Text":"Mawnii On tawɗo si O Muuyii O waɗane moƴƴere, no e ɗum gese no ila ley majje canɗe ɗen, O waɗane kadi kuɓeeje"},{"SurahNumber":25,"VerseNumber":11,"Text":"Ko woni, ɓe fennu Darngo ngo, Men heblorani ɓen fennuɓe Darngal ngal Yiite ooyunge"},{"SurahNumber":25,"VerseNumber":12,"Text":"Si nge yi'ii ɓe immorde e nokkuure woɗɗunde nananee nge tikkere e faraango"},{"SurahNumber":25,"VerseNumber":13,"Text":"Si ɓe werlaama e nder magge e nokkuure ɓittunde ko ɓe sinndindiraaɓe, ɓe nodda ton halakuyee"},{"SurahNumber":25,"VerseNumber":14,"Text":"Wata on noddu hannde halakuyee gooto, noddee halakuyeeji buy"},{"SurahNumber":25,"VerseNumber":15,"Text":"Maaku: \"Enee, ko ɗum ɓuri moƴƴude, kaa ko Aljanna luttoowo on, on mo hulooɓe Alla ɓen fodaa? O laatanike ɓe njoɓdi e wattinirde"},{"SurahNumber":25,"VerseNumber":16,"Text":"No woodani ɓe nder ton ko ɓe welaa, ko ɓe ñiiɓooɓe, ɗum laatike e dow Joomi maaɗa Fodoore lannditeteende"},{"SurahNumber":25,"VerseNumber":17,"Text":"Ñalnde O mooɓidoyta ɓe e ko ɓe rewaynoo kon gaanin Alla, O Daala: \"Enee, ko onon majjini ɓee jeyaaɓe Am, kaa ko kamɓe majji Laawol ngol"},{"SurahNumber":25,"VerseNumber":18,"Text":"Ɗi wi'a: \"Senayee wonanii Ma, haananah men nde men jogitotoo gaanin Maaɗa immorde e reweteeɓe, kono, A dakmintinii ɓe e baabiraaɓe maɓɓe ɓen haa ɓe yejjiti waaju ngun ɓe laatii yimɓe halkiiɓe"},{"SurahNumber":25,"VerseNumber":19,"Text":"Gomɗii ɓe fennii on, sabu ko wi'oton kon, ɓe hattantah yiltugol [Lepte ɗen] wanaa wallude, kala tooñuɗo e mooɗon Men meeɗinay mo Lepte mawɗe"},{"SurahNumber":25,"VerseNumber":20,"Text":"Men Nulaali ado maaɗa immorde e Nulaaɓe si wanaa kamɓe hiɓe nafoo ñaametee hiɓe seenoo kadi ka luumaaji, Men waɗi yoga e mooɗon fitina yoga, fii yo on muñño. Joomi maaɗa laatike ko O Yi'oowo"},{"SurahNumber":25,"VerseNumber":21,"Text":"Ɓen ɓe jortaaki hawroyde e Amen wi'i: \"Ko hannoo jippinee e makko Malaa'ikaaɓe ɓen, maaɗum men yi'a Joomi amen?\" Gomɗii ɓee mawnintinike ka wonkiiji maɓɓe, ɓe townitii townitaare mawnunde"},{"SurahNumber":25,"VerseNumber":22,"Text":"Ñalnde ɓe yi'oyta Malaa'ikaaɓe ɓen weltaare alanaa bomɓe ɓen nden Ñalnde, ɓe wi'a: \"Heedo heedaango"},{"SurahNumber":25,"VerseNumber":23,"Text":"Men ardini faade e ko ɓe gollunoo kon immorde e gollal, Men waɗi ngal punndi caraandi"},{"SurahNumber":25,"VerseNumber":24,"Text":"Yimɓe Aljanna ɓen nden Ñalnde ɓuri moƴƴude ñiiɓirde ɓuri labeede kadi ñallirde"},{"SurahNumber":25,"VerseNumber":25,"Text":"E Ñalnde nde kummu ngun seekorta duule ɗen Malaa'ikaaɓe ɓen jippinee jippineede"},{"SurahNumber":25,"VerseNumber":26,"Text":"Laamu GoongAawu ngun nden Ñalnde ko Hinnorante On ngu woodani, laatoo Ñalnde saɗtunde e dow yedduɓe ɓen"},{"SurahNumber":25,"VerseNumber":27,"Text":"E Ñalnde tooñuɗo on ŋatoyta junngo makko ngon, o wi'a: \"Eeh jalla min, mi jogitino wonndude e Nulaaɗo on Laawol"},{"SurahNumber":25,"VerseNumber":28,"Text":"Eeh bone am haaniino min, mi jogitanooki kaariijo sehilaajo"},{"SurahNumber":25,"VerseNumber":29,"Text":"Gomɗii o majjinii lam gaayi Deftere nden ɓaawo nde arii a am, Seytaane laatike ko o jaasinoowo neɗɗanke on"},{"SurahNumber":25,"VerseNumber":30,"Text":"Nulaaɗo on maaka: \"Ko ann yo Jooma pellet, yimɓe am ɓen ɓe jogitike ndee Alqur'aanaare wikkaande(accaande)"},{"SurahNumber":25,"VerseNumber":31,"Text":"Ko wano nii, Men waɗirani kala Annabaajo gaño immorde e bonɓe ɓen, Joomi maaɗa yonii Fewnoowo e Ballo"},{"SurahNumber":25,"VerseNumber":32,"Text":"Ɓen yedduɓe wi'i: \"Ko hanno Alqur'aanaare nden jippinee e makko e jumla gooto?\" Ɗum ko wano nii, fii yo Men tabintinir nde ɓernde maaɗa nden Men rewnindira nde rewnindirgol"},{"SurahNumber":25,"VerseNumber":33,"Text":"Ɓe addantaa ma misal, si wanaa Men addanii ma Goonga kan e ko ɓuri moƴƴude firo"},{"SurahNumber":25,"VerseNumber":34,"Text":"Ɓen mooɓoyteeɓe e dow geece muuɗum faade ka Jahannama, ko ɓen ɗon woni ɓuruɓe bonde nokkuure e ɓuruɓe majjude kade laawol"},{"SurahNumber":25,"VerseNumber":35,"Text":"Gomɗii Men okkii Muusaa Deftere nden, Men waɗi wonndude e makko Musiɗɗo makko on Haaruuna ballo"},{"SurahNumber":25,"VerseNumber":36,"Text":"Men Daali: \"Yahee ka ɓen yimɓe fennuɓe Aayeeje Amen ɗen, Men yirbini ɓe yirbinndee"},{"SurahNumber":25,"VerseNumber":37,"Text":"E yimɓe Nuuhu tuma nde ɓe fennunoo Nulaaɓe ɓen, Men yooli ɓe Men waɗi ɓe maande fii yimɓe ɓen, Men heblani tooñooɓe ɓen Lepte muusuɗe"},{"SurahNumber":25,"VerseNumber":38,"Text":"E Aadinkooɓe ɓen e Samuudinkooɓe ɓen e yimɓe ɓunndu ndun e gire ɗuuɗuɗe hakkunde ɗum"},{"SurahNumber":25,"VerseNumber":39,"Text":"Gooto kala e maɓe Men piyani ɗum mise, gooto kala e maɓɓe men halki ɗum halkugol"},{"SurahNumber":25,"VerseNumber":40,"Text":"Gomɗii ɓe arii e nden saare toɓaande toɓo bonngo. Kaa ɓe laataaki hiɓe yi'a ɗe? Ko woni, ɓe laatinoke ɓe jortaaki Immotal"},{"SurahNumber":25,"VerseNumber":41,"Text":"Si ɓe yi'ii ma, ɓe jogitotaako ma si wanaa jalnori. Enee, ko oo Alla Immini Nulaaɗo"},{"SurahNumber":25,"VerseNumber":42,"Text":"Fii kala hari o ɓadike(ɗesi) majjinnde en gaayi reweteeɗi me'en ɗin si tawiino wanaa ko muññi ɗen kon e dow majji. Aray ɓe anndoyat tuma ɓe yi'ata Lepte ɗen ko hommbo ɓurɗo majjude laawol"},{"SurahNumber":25,"VerseNumber":43,"Text":"Enee, a tinii on jogitiiɗo reweteeɗo makko on beleeɗe makko ɗen. E hara ko an laatotoo e dow makko fawtiiɗo"},{"SurahNumber":25,"VerseNumber":44,"Text":"Kaa a sikku wonnde ko ɓuri heewude e maɓɓe hiɓe nana maaɗum hiɓe hakkila? Anndu kamɓe ɓe wonaali si wanaa wano neemoraaɗi, toode, ko kamɓe ɓuri majjude laawol"},{"SurahNumber":25,"VerseNumber":45,"Text":"Kaa a tinaali faade e Joomi maaɗa honno O fontiri ɗowdi ndin? Sinndo O Muuyuno O waɗayno ndi deeƴundi, refti Men waɗi naange ngen tinndinaynge e mayri"},{"SurahNumber":25,"VerseNumber":46,"Text":"Refti Men tami ndi ka Amen tamannde newiinde"},{"SurahNumber":25,"VerseNumber":47,"Text":"Ko Kanko woni On waɗanɗo on jemma on koltu e ɗoyngol ngol fowtere, O waɗi ñalorma on ngal saakorɗo"},{"SurahNumber":25,"VerseNumber":48,"Text":"Ko Kanko woni On accituɗo keni ɗin ko ɗi weltinooji hakkunde Yurmeende Makko nden, Men jippini immorde ka kammu ndiyam laaɓuɗam"},{"SurahNumber":25,"VerseNumber":49,"Text":"Fii yo Men wurnitir ɗam leydi maayundi, Men yarnaɗam kadi kon ko Men tagi neemoraaɗi e yimɓe ɗuuɗuɓe"},{"SurahNumber":25,"VerseNumber":50,"Text":"Gomɗii Men fensitii nde hakkunde maɓɓe fii yo ɓe waajito, salii ɓurɓe ɗuuɗude e yimɓe ɓen si wanaa yeddugol"},{"SurahNumber":25,"VerseNumber":51,"Text":"Sinndo Men Muuyuno Men Nulayno e kala saare jertinoowo"},{"SurahNumber":25,"VerseNumber":52,"Text":"Wata a ɗofto yedduɓe ɓen haɓ e maɓɓe hare jihaadi mawnde"},{"SurahNumber":25,"VerseNumber":53,"Text":"Ko Kanko woni On jillindirɗo maaje ɗen ɗiɗi, ngooɗoo ko welungo ƴem ngooɗoo kadi ko lamɗamwo haaɗungo tak, O waɗi wirngallo hakkunde majje, e heedo heedaango"},{"SurahNumber":25,"VerseNumber":54,"Text":"Ko Kanko woni on Taguɗo ɓanndunke immorde e ndiyam ɗam, O waɗi mo dammbe e esiraawo, Joomi maaɗa laatike ko O Hattanɗo"},{"SurahNumber":25,"VerseNumber":55,"Text":"Hiɓe rewa gaanin Alla kon ko nafataa ɓe lorrataa ɓe, yedduɗo on laatike ko o teeɗiiɗo Joomi makko"},{"SurahNumber":25,"VerseNumber":56,"Text":"Men Nuliraali ma si wanaa ko a weltinoowo e jartinoowo"},{"SurahNumber":25,"VerseNumber":57,"Text":"Maaku: \"Mi naamaaki on e dow ɗum njoɓdi si wanaa on yiɗuɗo jogitaade faade ka Joomi makko Laawol"},{"SurahNumber":25,"VerseNumber":58,"Text":"Wakkilo e On Wuuruɗo Mo maayataa subuhinoɗaa wonndunde e yettugol Mo, O yonii e ɗum Humpitiiɗo junubaaji jeyaaɓe Makko"},{"SurahNumber":25,"VerseNumber":59,"Text":"On Taguɗo kammuuli ɗin e leydi ndin e ko woni kon hakkunde majji, e nder balɗe jeego'o refti O fotondiri ka dow Arsi, Hinnorante On lanndo Mo ko O Humpitiiɗo. @Corrected"},{"SurahNumber":25,"VerseNumber":60,"Text":"Si wi'anaama ɓe: \"Sujjanee Hinnorante On\" Ɓe wi\"a: \"Ko hommbo woni Hinnorante On? Enee, hara men sujjanay kon ko yamirɗaa men?\" Ɗum ɓeydi ɓe foɗɗitaare"},{"SurahNumber":25,"VerseNumber":61,"Text":"Mawnii On waɗuɗo ka kammu burjuuji(buurti) o waɗi e nder majji pitilol e leelewal jalbungal"},{"SurahNumber":25,"VerseNumber":62,"Text":"Ko Kanko woni On waɗuɗo jemma on e ñalorma on lontondirayɗi fii on faandiiɗo annditugol maaɗum o faandii jarnugol"},{"SurahNumber":25,"VerseNumber":63,"Text":"E jeyaaɓe Hinnorante On, ɓen yahooɓe ka leydi ko no newiri, si majjuɓe ɓen ewnike ɓe, ɓe wi'a: \"Kisiyee\". @Corrected"},{"SurahNumber":25,"VerseNumber":64,"Text":"E ɓen waalooɓe sujjannde Joomi maɓɓe e daragol [juula]"},{"SurahNumber":25,"VerseNumber":65,"Text":"E ɓen wi'ooɓe: \"Joomi amen woɗɗintinan men Lepte Jahannama ɗen, pellet, Lepte magge ɗen ko duumiiɗe"},{"SurahNumber":25,"VerseNumber":66,"Text":"Pellet, ɗen bonii ñiiɓirde e darorde"},{"SurahNumber":25,"VerseNumber":67,"Text":"E ɓen tawɓe si ɓe nafkii ɓe fantintaa ɓe ɓittintaa kadi, [ɓe] woni ñiiɓuɓe hakkunde ɗum"},{"SurahNumber":25,"VerseNumber":68,"Text":"E ɓen ɓe rewaali wonndude e Alla reweteeɗo goo, ɓe waraali fittaandu ki Alla harmini kin si wanaa sabu goonga, hara ɓe jeenataa. Mo waɗii ɗum o hawray e junuubu"},{"SurahNumber":25,"VerseNumber":69,"Text":"Sowanoyte mo Lepte ɗen Ñalnde Darngal, o luttinoyee e nder majje ko o hoynaaɗo"},{"SurahNumber":25,"VerseNumber":70,"Text":"Si wanaa ɓen tuubuɓe ɓe gomɗini ɓe golli golle moƴƴe, haray ɓen ɗon Allalomtinay bonɗi maɓɓe ɗin moƴƴi. Alla wonii ko O Surroowo Yurmeteeɗo"},{"SurahNumber":25,"VerseNumber":71,"Text":"Kala tuubuɗo o golli ko moƴƴi haray pellet, kanko o ruttoto ka Alla ko o jaɓanaaɗo tuubuubuyee"},{"SurahNumber":25,"VerseNumber":72,"Text":"E ɓen ɓe seeditotaako penaale ɗen si ɓe rewii ka rayrayti ɗin [wowletee] ɓe feƴƴay ko tedduɓe @Corrected"},{"SurahNumber":25,"VerseNumber":73,"Text":"E ɓen tawɓe si ɓe waajoraama Aayeeje Joomi maɓɓe ɗen ɓe hippotaako e dow majje ko ɓe faaɗuɓe e wumuɓe"},{"SurahNumber":25,"VerseNumber":74,"Text":"E ɓen wi'ooɓe: \"Joomi amen, okku men immorde e sonnaaɓe amen e geɗalɓe amen ɓuuɓendan gite, waɗaa men wonannde hulooɓe Alla ɓen ñentinteeɓe"},{"SurahNumber":25,"VerseNumber":75,"Text":"Ɓenɗon ɓe yoɓoyte huɓeere nden sabu ko ɓe muññii kon, ɓe hawroya nder ton e hiwraango e salminaango"},{"SurahNumber":25,"VerseNumber":76,"Text":"Ko ɓe ñiiɓooɓe nder ton moƴƴii ñiiɓirde e darorde"},{"SurahNumber":25,"VerseNumber":77,"Text":"Maaku: \"Jeyɗo lam On haajaaka e mooɗon sinndo wanaano du'aaji mo'on ɗin, gomɗii on fenniino aray ɗe laatoo duumiiɗe [Lepte laakara]"}]}