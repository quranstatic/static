{"Id":377,"LanguageCodes":["th","tha"],"Name":"tha-kingfahadquranc","Author":"King Fahad Quran Complex","Language":"Thai","Description":"Thai","Direction":"ltr","Source":"http://tanzil.net","Translations":[{"SurahNumber":54,"VerseNumber":1,"Text":"วันกิยามะฮฺ ได้ใกล้เข้ามาแล้ว และดวงจันทร์ได้แยกออก"},{"SurahNumber":54,"VerseNumber":2,"Text":"และหากพวกเขาเห็นสัญญาณ (ปาฏิหาริย์) พวกเขาก็ผินหลังให้และกล่าวว่า นี่คือมายากลที่มีมาก่อนแล้ว"},{"SurahNumber":54,"VerseNumber":3,"Text":"และพวกเขาได้ปฏิเสธและปฏิบัติตามอารมณ์ใฝ่ต่ำของพวกเขา และกิจการทุกอย่างย่อมเป็นไปตามกำหนด"},{"SurahNumber":54,"VerseNumber":4,"Text":"และโดยแน่นอน ได้มีข่าวคราว (ในอดีต) มายังพวกเขาแล้ว ซึ่งในนั้นมีข้อตักเตือน (แก่พวกเขา)"},{"SurahNumber":54,"VerseNumber":5,"Text":"(อัลกุรอานนี้) เป็นฮิกมะฮฺอันลึกซึ้ง แต่การตักเตือนนั้นไม่บังเกิดผล (แก่พวกเขา)"},{"SurahNumber":54,"VerseNumber":6,"Text":"ดังนั้นเจ้า (มุฮัมมัด) จงผินหลังให้แก่พวกเขา วันซึ่งผู้เรียกร้อง (อิสรอฟีล) จะร้องเรียกไปสู่สิ่งที่น่ากลัวสยองขวัญ"},{"SurahNumber":54,"VerseNumber":7,"Text":"สายตาของพวกเขาจะลดต่ำลงขณะที่พวกเขาออกจากกุบูร เสมือนหนึ่งพวกเขาเป็นตั๊กแตนที่บินว่อน"},{"SurahNumber":54,"VerseNumber":8,"Text":"รีบวิ่งไปยังผู้เรียกร้อง พวกปฏิเสธศรัทธาจะกล่าวว่า วันนี้เป็นวันที่ลำบากยิ่ง"},{"SurahNumber":54,"VerseNumber":9,"Text":"ก่อนหน้าพวกเขานั้น หมู่ชนของนูหฺได้ปฏิเสธ พวกเขาได้ปฏิเสธบ่าวของเราโดยกล่าวว่าเขา (นูหฺ) เป็นคนบ้า และถูกขู่บังคับ"},{"SurahNumber":54,"VerseNumber":10,"Text":"เขาจึงวิงวอนขอต่อพระเจ้าของเขาว่า แท้จริงข้าพระองค์ถูกพิชิตเสียแล้ว ได้โปรดช่วยเหลือ(ข้าพระองค์)ด้วย"},{"SurahNumber":54,"VerseNumber":11,"Text":"ดังนั้น เราจึงได้เปิดประตูแห่งชั้นฟ้าให้น้ำฝนเทลงมาอย่างหนัก"},{"SurahNumber":54,"VerseNumber":12,"Text":"และเราได้ทำให้แผ่นดินแยกออกเป็นตาน้ำไหลพุ่ง ดังนั้น น้ำฝนและตาน้ำได้มาบรรจบกันตามกิจการที่ได้ถูกกำหนดไว้แล้ว"},{"SurahNumber":54,"VerseNumber":13,"Text":"และเราได้บรรทุกเขาไว้บนเรือที่ทำด้วยแผ่นไม้กระดาน และตอกติดด้วยตะปู"},{"SurahNumber":54,"VerseNumber":14,"Text":"มัน (เรือ) ได้แล่นไปต่อหน้าเรา (ภายใต้การคุ้มครองของเรา) เป็นการตอบแทนแก่ผู้ที่ถูกปฏิเสธ"},{"SurahNumber":54,"VerseNumber":15,"Text":"และโดยแน่นอนเราได้ทิ้งมันไว้เป็นสัญญาณหนึ่ง แต่มีผู้ใดบ้างที่รับข้อตักเตือนนั้น"},{"SurahNumber":54,"VerseNumber":16,"Text":"ดังนั้น การลงโทษของเราและการตักเตือนของเราเป็นเช่นใดบ้าง"},{"SurahNumber":54,"VerseNumber":17,"Text":"และโดยแน่นอน เราได้ทำให้อัลกุรอานนี้เป็นที่เข้าใจง่ายแก่การรำลึก แล้วมีผู้ใดบ้างที่รับข้อตักเตือนนั้น"},{"SurahNumber":54,"VerseNumber":18,"Text":"พวกอ๊าดได้ปฏิเสธ ดังนั้นการลงโทษของเราและการตักเตือนของเราเป็นเช่นใดบ้าง"},{"SurahNumber":54,"VerseNumber":19,"Text":"แท้จริงเราได้ส่งลมพายุที่หนาวเหน็บไปยังพวกเขา ในวันแห่งความหายนะที่ติดต่อกัน"},{"SurahNumber":54,"VerseNumber":20,"Text":"ลมได้พัดกระชากผู้คนคล้ายกับว่าพวกเขาเป็นต้นอินทผลัมที่ถูกถอนออกจากราก"},{"SurahNumber":54,"VerseNumber":21,"Text":"ดังนั้นการลงโทษของเรา และการตักเตือนของเราเป็นเช่นใดบ้าง"},{"SurahNumber":54,"VerseNumber":22,"Text":"และโดยแน่นอน เราได้ทำให้อัลกุรอานนี้เป็นที่เข้าใจง่ายแก่การรำลึก แล้วมีผู้ใดบ้างที่รับข้อตักเตือนนั้น"},{"SurahNumber":54,"VerseNumber":23,"Text":"พวกซะมูดได้ปฏิเสธผู้ตักเตือน (ร่อซูลของพวกเขา)"},{"SurahNumber":54,"VerseNumber":24,"Text":"พวกเขากล่าวว่า คนธรรมดา ๆ จากพวกเรานี้นะหรือจะให้เราปฏิบัติตามเขา แน่นอนดังนั้นเราจะอยู่ในการหลงทางและเป็นคนบ้า"},{"SurahNumber":54,"VerseNumber":25,"Text":"สาสน์นั้นถูกส่งมาให้แก่เขาแต่ผู้เดียวอื่นจากพวกเรากระนั้นหรือ? เปล่าเลย เขาเป็นคนพูดเท็จ อวดดี ไร้มารยาท"},{"SurahNumber":54,"VerseNumber":26,"Text":"พรุ่งนี้พวกเขาจะได้รู้ว่าใครเป็นคนพูดเท็จ อวดดี ไร้มารยาท"},{"SurahNumber":54,"VerseNumber":27,"Text":"แท้จริงเราจะส่งอูฐตัวเมียตัวหนึ่งมาเพื่อเป็นการทดสอบแก่พวกเขา ดังนั้น (ซอและฮ) จงคอยดูพวกเขาและจงอดทน"},{"SurahNumber":54,"VerseNumber":28,"Text":"และจงบอกพวกเขาว่า น้ำนั้นถูกแบ่งส่วนระหว่างพวกเขา ทุก ๆ ส่วนของน้ำดื่มถูกจัดไว้แล้ว"},{"SurahNumber":54,"VerseNumber":29,"Text":"แต่พวกเขาได้ร้องเรียกเพื่อนของพวกเขา เขาได้จับมันฆ่าด้วยดาบอย่างทารุณ"},{"SurahNumber":54,"VerseNumber":30,"Text":"ดังนั้น การลงโทษของเรา และการตักเตือนของเราเป็นเช่นใดบ้าง"},{"SurahNumber":54,"VerseNumber":31,"Text":"แท้จริง เราได้ส่งเสียงกัมปนาทเพียงครั้งเดียวลงบนพวกเขา แล้วพวกเขากลายเป็นเช่นเศษไม้แห้ง"},{"SurahNumber":54,"VerseNumber":32,"Text":"และโดยแน่นอน เราได้ทำให้อัลกุรอานนี้เป็นที่เข้าใจง่ายแก่การรำลึก แล้วมีผู้ใดบ้างที่รับข้อตักเตือนนั้น"},{"SurahNumber":54,"VerseNumber":33,"Text":"หมู่ชนของลูฏได้ปฏิเสธต่อการตักเตือน"},{"SurahNumber":54,"VerseNumber":34,"Text":"แท้จริง เราได้ส่งพายุหินจากท้องฟ้าลงบนพวกเขา นอกจากวงศ์วานของลูฏ เราได้ช่วยพวกเขาให้รอดพ้นในยามรุ่งสาง"},{"SurahNumber":54,"VerseNumber":35,"Text":"เป็นความโปรดปรานจากเรา เช่นนั้นแหละเราตอบแทนผู้กตัญญู"},{"SurahNumber":54,"VerseNumber":36,"Text":"และโดยแน่นอนเขา (ลูฏ) ได้ตักเตือนพวกเขาถึงการลงโทษของเรา แต่พวกเขาได้โต้แย้งข้อตักเตือน (ของเรา)"},{"SurahNumber":54,"VerseNumber":37,"Text":"และโดยแน่นอน พวกเขาได้ขอร้อง (แกมบังคับ) เขาให้ส่งมอบแขกของเขา (แก่พวกเขา) ดังนั้นเราจึงทำให้นัยตาของพวกเขาบอดลง ฉะนั้นพวกเจ้าจงลิ้มรสการลงโทษของเรา และการตักเตือนของเรา"},{"SurahNumber":54,"VerseNumber":38,"Text":"และโดยแน่นอน การลงโทษอันต่อเนื่องก็ได้เกิดขึ้นแก่พวกเขาในเวลาเช้า"},{"SurahNumber":54,"VerseNumber":39,"Text":"ฉะนั้นพวกเจ้าจงลิ้มรสการลงโทษของเรา และการตักเตือนของเรา"},{"SurahNumber":54,"VerseNumber":40,"Text":"และโดยแน่นอน เราได้ทำให้อัลกุรอานนี้เป็นที่เข้าใจง่าย แก่การรำลึก และมีผู้ใดบ้างที่รับข้อตักเตือนนั้น"},{"SurahNumber":54,"VerseNumber":41,"Text":"และโดยแน่นอน ได้มีการตักเตือนมายังวงศ์วานของฟิรเอาน"},{"SurahNumber":54,"VerseNumber":42,"Text":"พวกเขาได้ปฏิเสธสัญญาณต่าง ๆ ของเราทั้งหมด ดังนั้นเราจึงได้ลงโทษพวกเขาซึ่งการลงโทษแห่งผู้ทรงอำนาจ ผู้ทรงอานุภาพ"},{"SurahNumber":54,"VerseNumber":43,"Text":"พวกปฏิเสธศรัทธาของพวกเจ้าจะดียิ่งกว่าพวกเหล่านั้นกระนั้นหรือ? หรือว่ามีการยกเว้นโทษสำหรับพวกเจ้าระบุไว้ในคัมภีร์"},{"SurahNumber":54,"VerseNumber":44,"Text":"หรือพวกเขากล่าวว่า พวกเราทั้งหมดนั้นเป็นผู้ชนะ"},{"SurahNumber":54,"VerseNumber":45,"Text":"พลพรรคพวกนี้จะพ่ายแพ้ และพวกเขาจะผินหลังวิ่งหนี"},{"SurahNumber":54,"VerseNumber":46,"Text":"แต่ว่ายามอวสาน (วันกิยามะฮ.) นั้นเป็นกำหนดเวลา (การลงโทษ) ของพวกเขาและยามอวสานนั้นทุกข์ทรมานยิ่ง และขมขื่นยิ่ง"},{"SurahNumber":54,"VerseNumber":47,"Text":"แท้จริงบรรดาผู้มีความผิดนั้น อยู่ในการหลงทาง และการเผาไหม้"},{"SurahNumber":54,"VerseNumber":48,"Text":"วันที่พวกเขาจะถูกลากบนใบหน้าของพวกเขาลงสู่ไฟนรก (จะมีเสียงกล่าวขึ้นว่า) พวกเจ้าจงลิ้มรสการลงโทษที่มีการเผาไหม้"},{"SurahNumber":54,"VerseNumber":49,"Text":"แท้จริงทุก ๆ สิ่งนั้นเราสร้างมันตามสัดส่วน"},{"SurahNumber":54,"VerseNumber":50,"Text":"และกิจการของเรา (ในการสร้าง) นั้นเพียง (บัญชา) ครั้งเดียว คล้ายกับชั่วพริบตาเดียว"},{"SurahNumber":54,"VerseNumber":51,"Text":"และโดยแน่นอน เราได้ทำลายกลุ่มชนเช่นพวกเจ้าแล้วมีผู้ใดบ้างที่รับข้อตักเตือนนั้น"},{"SurahNumber":54,"VerseNumber":52,"Text":"และทุก ๆ สิ่งที่พวกเขากระทำมันนั้นมีอยู่ในบันทึก"},{"SurahNumber":54,"VerseNumber":53,"Text":"และทุก ๆ สิ่งทั้งเล็กและใหญ่ก็ได้ถูกบันทึกไว้แล้ว"},{"SurahNumber":54,"VerseNumber":54,"Text":"แท้จริงบรรดาผู้ยำเกรงนั้นอยู่ในสวนสวรรค์หลากหลาย และแม่น้ำหลายสาย"},{"SurahNumber":54,"VerseNumber":55,"Text":"ในสถานที่อันทรงเกียรติ ณ ที่พระเจ้าผู้ทรงอานุภาพ"}]}