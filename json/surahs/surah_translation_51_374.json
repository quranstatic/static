{"Id":374,"LanguageCodes":["th","tha"],"Name":"tha-groupfromthesoc","Author":"Group From The Society Of Graduates Of Thai Universities And Institutes","Language":"Thai","Description":"Thai","Direction":"ltr","Source":"","Translations":[{"SurahNumber":51,"VerseNumber":1,"Text":"ขอสาบานต่อลมที่พัด (ฝุ่นให้) กระจัดกระจายอย่างปลิวว่อน"},{"SurahNumber":51,"VerseNumber":2,"Text":"ขอสาบานต่อเมฆที่พยุง (ฝน) อย่างหนัก"},{"SurahNumber":51,"VerseNumber":3,"Text":"ขอสาบานต่อนาวา ที่แล่นไปอย่างสะดวกสบาย"},{"SurahNumber":51,"VerseNumber":4,"Text":"ขอสาบานต่อมะลาอิกะฮฺผู้จัดสรรการงาน"},{"SurahNumber":51,"VerseNumber":5,"Text":"แท้จริงสิ่งที่พวกเจ้าถูกสัญญาไว้นั้นเป็นความจริงอย่างแน่นอน"},{"SurahNumber":51,"VerseNumber":6,"Text":"และแท้จริงการตอบแทนจะเกิดขึ้นอย่างแน่นอน"},{"SurahNumber":51,"VerseNumber":7,"Text":"ขอสาบานต่อฟากฟ้าที่มีวิถีทางโคจรอย่างมากมาย"},{"SurahNumber":51,"VerseNumber":8,"Text":"แท้จริงพวกเจ้าอยู่ในคำพูดที่ขัดแย้งกัน"},{"SurahNumber":51,"VerseNumber":9,"Text":"ผู้ที่หันเหออกจากสัจธรรมนั้นเขาจะถูกให้หันเหออกจากการศรัทธา"},{"SurahNumber":51,"VerseNumber":10,"Text":"ผู้ที่กล่าวเท็จแก่ท่านนะบี จะถูกสาปแช่ง"},{"SurahNumber":51,"VerseNumber":11,"Text":"คือบรรดาผู้ที่พวกเขาอยู่ในการสับสนหลงลืม (เรื่องของวันอาคิเราะฮฺ)"},{"SurahNumber":51,"VerseNumber":12,"Text":"พวกเขาจะถามว่า วันแห่งการตอบแทนจะมีขึ้นเมื่อใด"},{"SurahNumber":51,"VerseNumber":13,"Text":"วันที่พวกเขาจะถูกทดสอบ ด้วยไฟนรก"},{"SurahNumber":51,"VerseNumber":14,"Text":"พวกเจ้าจงลิ้มรสการทดสอบของพวกเจ้าเถิด นี่คือสิ่งที่พวกเจ้าเร่งเร้ามัน"},{"SurahNumber":51,"VerseNumber":15,"Text":"แท้จริงบรรดาผู้ยำเกรงจะได้อยู่ในสวนสวรรค์มากหลาย และตาน้ำพุ"},{"SurahNumber":51,"VerseNumber":16,"Text":"พวกเขาปิติยินดีในสิ่งที่พระเจ้าของพวกเขาได้ประทานให้แก่พวกเขา แท้จริงพวกเขาก่อนหน้านั้นเป็นผู้กระทำความดี"},{"SurahNumber":51,"VerseNumber":17,"Text":"พวกเขาเคยหลับนอนแต่เพียงส่วนน้อยของเวลากลางคืน"},{"SurahNumber":51,"VerseNumber":18,"Text":"และในยามรุ่งสางพวกเขาขออภัยโทษ (ต่อพระองค์)"},{"SurahNumber":51,"VerseNumber":19,"Text":"และในทรัพย์สมบัติของพวกเขาจัดไว้เป็นส่วนของผู้เอ่ยขอ และผู้ไม่เอ่ยขอ"},{"SurahNumber":51,"VerseNumber":20,"Text":"และในแผ่นดินนี้มีสัญญาณต่าง ๆ สำหรับผู้ศรัทธาเชื่อมั่น"},{"SurahNumber":51,"VerseNumber":21,"Text":"และในตัวของพวกเจ้าเอง พวกเจ้าไม่เห็นดอกหรือ"},{"SurahNumber":51,"VerseNumber":22,"Text":"และในฟากฟ้ามีปัจจัยยังชีพของพวกเจ้าและสิ่งที่พวกเจ้าถูกสัญญาไว้"},{"SurahNumber":51,"VerseNumber":23,"Text":"ดังนั้น จึงขอสาบานต่อพระเจ้าแห่งชั้นฟ้า และแผ่นดินนี้ว่า แท้จริง (สิ่งที่ถูกสัญญาไว้นั้น) เป็นความจริงอย่างแน่นอน เสมือนกับที่พวกเจ้าสนทนากัน"},{"SurahNumber":51,"VerseNumber":24,"Text":"เรื่องราวของแขกผู้มีเกียรติของอิบรอฮีมได้มาถึงเจ้าบ้างไหม"},{"SurahNumber":51,"VerseNumber":25,"Text":"เมื่อพวกเขาได้เข้ามาหาเขา (อิบรอฮีม) พวกเขากล่าวว่า ศานติ เขากล่าวว่า (ตอบ)ว่าศานติ (พวกท่านเป็น) หมู่ชนผู้แปลกหน้า"},{"SurahNumber":51,"VerseNumber":26,"Text":"แล้วเขาก็รีบเข้าไปหาครอบครัวของเขา แล้วได้นำลูกวัวอ้วน (ซึ่งย่างเสร็จแล้ว)ออกมา"},{"SurahNumber":51,"VerseNumber":27,"Text":"และได้วางมันไว้ข้างหน้าพวกเขา เขากล่าวว่า พวกท่านไม่รับประทานหรือ"},{"SurahNumber":51,"VerseNumber":28,"Text":"(เมื่อพวกเขาไม่รับประทานอาหาร) ดังนั้น เขารู้สึกกลัวพวกเขา พวกเขากล่าวว่า อย่ากลัวเลย และได้แจ้งข่าวดีแก่เขาเกี่ยวกับลูกคนหนึ่งที่มีความรู้"},{"SurahNumber":51,"VerseNumber":29,"Text":"แล้วภริยาของเขาก็ได้ออกมาตะโกนพลางตบหน้าของนาง (ด้วยความประหลาดใจ) แล้วกล่าวว่า (ฉัน)เป็นหญิงแก่(และ)เป็นหมัน"},{"SurahNumber":51,"VerseNumber":30,"Text":"พวกเขากล่าวว่า เช่นนั้นแหละพระเจ้าของเธอได้ตรัสไว้เช่นนั้น แท้จริงพระองค์เป็นผู้ทรงปรีชาญาณ ผู้ทรงรอบรู้เสมอ"},{"SurahNumber":51,"VerseNumber":31,"Text":"เขากล่าวว่า ดังนั้นความมุ่งหมายของพวกท่านคืออะไรเล่า โอ้บรรดาทูตเอ๋ย"},{"SurahNumber":51,"VerseNumber":32,"Text":"พวกเขากล่าวว่า แท้จริงเราถูกส่งมายังหมู่ชน ผู้กระทำผิด"},{"SurahNumber":51,"VerseNumber":33,"Text":"เพื่อเราจะได้โยนก้อนหินทำด้วยดินเหนียวแข็งลงบนพวกเขา"},{"SurahNumber":51,"VerseNumber":34,"Text":"ถูกตราเป็นเครื่องหมายไว้แล้ว ณ ที่พระเจ้าของเจ้าสำหรับพวกที่ละเมิดขอบเขต"},{"SurahNumber":51,"VerseNumber":35,"Text":"ดังนั้น เราได้นำผู้ที่อยู่ในเมืองนั้นจากหมู่ ผู้ศรัทธาออกมาให้พ้น"},{"SurahNumber":51,"VerseNumber":36,"Text":"และเราไม่พบผู้ใดในเมืองนั้น นอกจากบ้านหลังหนึ่งของปวงผู้นอบน้อม"},{"SurahNumber":51,"VerseNumber":37,"Text":"และเราได้เหลือสัญญาณหนึ่งไว้ สำหรับบรรดาผู้ที่กลัวต่อการลงโทษอันเจ็บปวด"},{"SurahNumber":51,"VerseNumber":38,"Text":"และในเรื่องของมูซา เมื่อเราส่งเขาไปยังฟิรเอานฺพร้อมด้วยหลักฐานอันชัดแจ้ง"},{"SurahNumber":51,"VerseNumber":39,"Text":"แต่ฟิรเอานฺได้ผินหลังออกไปพร้อมกับบริวารของเขา แล้วกล่าว (ถึงการทำหน้าที่ของมูซา) ว่า นักเล่นกล หรือคนบ้า"},{"SurahNumber":51,"VerseNumber":40,"Text":"ดังนั้น เราได้เอาเขามา และไพร่พลของเขาแล้วเราได้โยนพวกเขาลงไปในทะเล และตัวเขาก็ถูกประณาม"},{"SurahNumber":51,"VerseNumber":41,"Text":"และในเรื่องของอ๊าด เมื่อเราได้ส่งลมพายุที่ทำลายล้างมายังพวกเขา"},{"SurahNumber":51,"VerseNumber":42,"Text":"มันมิได้เหลืออะไรทิ้งไว้เลย เมื่อมันได้พัดกระหน่ำมา นอกจากจะทำให้สิ่งนั้นพินาศย่อยยับ"},{"SurahNumber":51,"VerseNumber":43,"Text":"และในเรื่องของษะมูด เมื่อมีผู้กล่าวแก่พวกเขาว่าพวกท่านจงสนุกร่าเริงไปชั่วขณะหนึ่งเถิด"},{"SurahNumber":51,"VerseNumber":44,"Text":"แต่พวกเขาได้ท้าทายโอหังต่อพระบัญชาของพระเจ้าของพวกเขา ดังนั้นเสียงกัมปนาทก็ได้คร่าชีวิตพวกเขาขณะที่พวกเขาจ้องมองดูอยู่"},{"SurahNumber":51,"VerseNumber":45,"Text":"แล้วพวกเขาไม่สามารถจะลุกขึ้นยืนได้ และพวกเขาก็ไม่สามารถช่วยเหลือตัวเองได้"},{"SurahNumber":51,"VerseNumber":46,"Text":"และหมู่ชนของนูหฺก่อนหน้านี้ แท้จริงพวกเขาเป็นหมู่ชนที่ฝ่าฝืน"},{"SurahNumber":51,"VerseNumber":47,"Text":"และชั้นฟ้า เราได้สร้างมันด้วยความแข็งแกร่ง และแท้จริงเราได้แผ่ให้กว้างไพศาล"},{"SurahNumber":51,"VerseNumber":48,"Text":"และแผ่นดินนั้น เราได้แผ่ขยายมันออกไป ดังนั้นเราเป็นผู้แผ่ขยายที่ยอดเยี่ยม"},{"SurahNumber":51,"VerseNumber":49,"Text":"และจากทุก ๆ สิ่งนั้น เราได้สร้าง (มัน) ขึ้นเป็นคู่ ๆเพื่อพวกเจ้าจะได้ใคร่ครวญ"},{"SurahNumber":51,"VerseNumber":50,"Text":"ดังนั้นพวกท่านจงเร่งรีบไปหาอัลลอฮฺเถิด แท้จริงฉันเป็นผู้ตักเตือนอย่างเปิดเผยจากพระองค์แก่พวกท่าน"},{"SurahNumber":51,"VerseNumber":51,"Text":"และพวกท่านอย่าตั้งพระเจ้าอื่นใดเป็นภาคีกับอัลลอฮฺ แท้จริงฉันเป็นผู้ตักเตือนอย่างเปิดเผยจากพระองค์แก่พวกท่าน"},{"SurahNumber":51,"VerseNumber":52,"Text":"เช่นนั้นแหละ ไม่มีรอซูลคนใดมายังบรรดา (หมู่ชน) ก่อนหน้าพวกเขา เว้นแต่พวกเขากล่าวว่าเป็นนักเล่นกลหรือคนบ้า"},{"SurahNumber":51,"VerseNumber":53,"Text":"พวกเขาได้สั่งเสียในเรื่องนี้แก่กันกระนั้นหรือ เปล่าเลย แต่ว่าพวกเขาเป็นหมู่ชนผู้ละเมิดเกินขอบเขต"},{"SurahNumber":51,"VerseNumber":54,"Text":"ดังนั้น เจ้าจงผินหลังออกจากพวกเขาเถิด แล้ว เจ้าจะไม่เป็นผู้ถูกตำหนิ"},{"SurahNumber":51,"VerseNumber":55,"Text":"และจงตักเตือนเถิด เพราะแท้จริงการตักเตือนนั้นจะให้ประโยชน์แก่บรรดาผู้ศรัทธา"},{"SurahNumber":51,"VerseNumber":56,"Text":"และข้ามิได้สร้างญิน และมนุษย์เพื่ออื่นใด เว้นแต่เพื่อเคารพภักดีต่อข้า"},{"SurahNumber":51,"VerseNumber":57,"Text":"ข้าไม่ต้องการปัจจัยยังชีพจากพวกเขา และข้าก็ไม่ต้องการให้พวกเขาให้อาหารแก่ข้า"},{"SurahNumber":51,"VerseNumber":58,"Text":"แท้จริงอัลลอฮฺ คือผู้ประทานปัจจัยยังชีพอันมากหลาย ผู้ทรงพลัง ผู้ทรงมั่นคง"},{"SurahNumber":51,"VerseNumber":59,"Text":"ดังนั้นแท้จริง สำหรับบรรดาผู้ประพฤติผิดนั้น เขาจะได้รับส่วนของการลงโทษเยี่ยงส่วนการลงโทษพวกเพื่อน ๆ ของพวกเขา ดังนั้นพวกเขาอย่าได้รีบเร่งให้ข้า (ลงโทษ) เลย"},{"SurahNumber":51,"VerseNumber":60,"Text":"ดังนั้น ความหายนะจะประสบแด่บรรดาผู้ปฏิเสธศรัทธาในวันของพวกเขา ซึ่งได้ถูกสัญญาไว้"}]}