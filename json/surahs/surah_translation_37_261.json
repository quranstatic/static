{"Id":261,"LanguageCodes":["ms","msa"],"Name":"msa-abdullahmuhamma","Author":"Abdullah Muhammad Basmeih","Language":"Malay","Description":"Malay","Direction":"ltr","Source":"http://tanzil.net","Translations":[{"SurahNumber":37,"VerseNumber":1,"Text":"Demi (hamba-hambaKu) yang berbaris dengan berderet-deret"},{"SurahNumber":37,"VerseNumber":2,"Text":"(Hamba-hambaKu) yang melarang (dari kejahatan) dengan sesungguh-sungguhnya"},{"SurahNumber":37,"VerseNumber":3,"Text":"(Hamba-hambaKu) yang membaca kandungan Kitab Suci"},{"SurahNumber":37,"VerseNumber":4,"Text":"(Sumpah demi sumpah) sesungguhnya Tuhan kamu hanyalah Satu"},{"SurahNumber":37,"VerseNumber":5,"Text":"Tuhan (yang mencipta serta mentadbirkan) langit dan bumi dan segala yang ada di antara keduanya, dan Tuhan (yang mengatur) tempat-tempat terbit matahari"},{"SurahNumber":37,"VerseNumber":6,"Text":"Sesungguhnya Kami telah menghiasi langit yang dekat (pada penglihatan penduduk bumi) dengan hiasan bintang-bintang"},{"SurahNumber":37,"VerseNumber":7,"Text":"Dan (Kami pelihara urusan langit itu) dengan serapi-rapi kawalan dari (masuk campur) tiap-tiap Syaitan yang derhaka"},{"SurahNumber":37,"VerseNumber":8,"Text":"(Dengan itu) mereka tidak dapat memasang telinga mendengar (percakapan malaikat) penduduk langit, dan mereka pula direjam (dengan api) dari segala arah dan penjuru"},{"SurahNumber":37,"VerseNumber":9,"Text":"Untuk mengusir mereka; dan mereka pula beroleh azab seksa yang tidak putus-putus"},{"SurahNumber":37,"VerseNumber":10,"Text":"Kecuali sesiapa di antara Syaitan-syaitan itu yang curi mendengar mana-mana percakapan (malaikat), maka ia diburu dan diikuti (dengan rejaman) api yang menjulang lagi menembusi"},{"SurahNumber":37,"VerseNumber":11,"Text":"(Setelah nyata kekuasaan Kami) maka bertanyalah (wahai Muhammad) kepada mereka (yang ingkarkan hidupnya semula orang-orang mati): Adakah diri mereka lebih sukar hendak diciptakan, atau makhluk-makhluk lain yang Kami telah ciptakan? Sesungguhnya Kami telah mencipta mereka dari tanah liat (yang senang diubah dan diciptakan semula)"},{"SurahNumber":37,"VerseNumber":12,"Text":"(Pertanyaan itu tidak juga berfaedah kepada mereka) bahkan engkau merasa hairan (terhadap keingkaran mereka), dan sebaliknya mereka mengejek-ejek (peneranganmu)"},{"SurahNumber":37,"VerseNumber":13,"Text":"Dan apabila diperingatkan, mereka tetap tidak mahu menerima peringatan itu"},{"SurahNumber":37,"VerseNumber":14,"Text":"Dan apabila mereka melihat sesuatu tanda (yang membuktikan kekuasaan Kami dan kebenaranmu), mereka mencari-cari jalan memperolok-olokkannya"},{"SurahNumber":37,"VerseNumber":15,"Text":"Serta mereka berkata: \"Ini tidak lain hanyalah sihir yang nyata"},{"SurahNumber":37,"VerseNumber":16,"Text":"Adakah sesudah kita mati serta menjadi tanah dan tulang, adakah kita akan dibangkitkan hidup semula"},{"SurahNumber":37,"VerseNumber":17,"Text":"Dan adakah juga datuk nenek kita yang telah lalu (akan dibangkitkan hidup semula)"},{"SurahNumber":37,"VerseNumber":18,"Text":"Jawablah (wahai Muhammad): \"Ya, benar !(Kamu semua akan dibangkitkan) dengan keadaan hina-dina"},{"SurahNumber":37,"VerseNumber":19,"Text":"(Kebangkitan ini mudah) kerana sesungguhnya ia boleh berlaku hanyalah dengan suara sahaja, maka dengan serta mereka semuanya (bangkit) melihat (apa yang akan jadi)"},{"SurahNumber":37,"VerseNumber":20,"Text":"Dan (pada saat itu) mereka berkata:\" Wahai celakanya kami, ini ialah hari balasan"},{"SurahNumber":37,"VerseNumber":21,"Text":"(Lalu malaikat berkata kepada mereka): \" Ini ialah hari memutuskan hukum untuk memberi balasan yang dahulu kamu mendustakannya"},{"SurahNumber":37,"VerseNumber":22,"Text":"(Allah berfirman kepada malaikat):\" Himpunkanlah orang-orang yang zalim itu, dan orang-orang yang berkeadaan seperti mereka, serta benda-benda yang mereka sembah"},{"SurahNumber":37,"VerseNumber":23,"Text":"Yang lain dari Allah serta hadapkanlah mereka ke jalan yang membawa ke neraka"},{"SurahNumber":37,"VerseNumber":24,"Text":"Dan hentikanlah mereka (menunggu), kerana sesungguhnya mereka akan disoal"},{"SurahNumber":37,"VerseNumber":25,"Text":"Mengapa kamu tidak bertolong-tolongan (sebagaimana yang kamu dakwakan dahulu)"},{"SurahNumber":37,"VerseNumber":26,"Text":"(Mereka pada ketika itu tidak dapat berbuat apa-apa) bahkan mereka pada hari itu menyerah diri dengan hina (untuk diadili)"},{"SurahNumber":37,"VerseNumber":27,"Text":"Dan masing-masing pun mengadap satu sama lain, sambil kata mengata dan cela mencela"},{"SurahNumber":37,"VerseNumber":28,"Text":"Pengikut-pengikut berkata (kepada ketuanya):\" Sesungguhnya kamu dahulu selalu datang menyekat kami (daripada beriman) dengan menggunakan kuasa kamu"},{"SurahNumber":37,"VerseNumber":29,"Text":"Ketua-ketuanya menjawab: \" (Tidak!) Bahkan kamulah sendiri tidak mahu menjadi orang-orang yang beriman"},{"SurahNumber":37,"VerseNumber":30,"Text":"Dan kami (selain daripada mengajak kamu (tidak mempunyai sebarang kuasa memerintah kamu, bahkan kamu sememangnya kaum yang melampaui batas)"},{"SurahNumber":37,"VerseNumber":31,"Text":"(Dengan keadaan diri kita yang sedemikian) maka tetaplah di atas kita janji seksa (yang dijanjikan) oleh Tuhan kita, bahawa kita semua tentu akan merasai (azab itu)"},{"SurahNumber":37,"VerseNumber":32,"Text":"(Dengan sebab ketentuan yang tersebut) maka kami pun mengajak kamu menjadi sesat, kerana sebenarnya kami adalah orang-orang sesat"},{"SurahNumber":37,"VerseNumber":33,"Text":"Maka sesungguhnya mereka semua pada hari itu, menderita azab bersama"},{"SurahNumber":37,"VerseNumber":34,"Text":"Sesungguhnya demikianlah Kami melakukan kepada orang-orang yang berdosa"},{"SurahNumber":37,"VerseNumber":35,"Text":"Sebenarnya mereka dahulu apabila dikatakan kepadanya;\" (ketahuilah, bahawa) tiada Tuhan yang sebenar-benarnya melainkan Allah\" - mereka bersikap takbur mengingkarinya"},{"SurahNumber":37,"VerseNumber":36,"Text":"Serta mereka berkata: \" Patutkah kami mesti meninggalkan tuhan-tuhan yang kami sembah, kerana mendengar ajakan seorang penyair gila"},{"SurahNumber":37,"VerseNumber":37,"Text":"(Tidak! Nabi Muhammad bukan penyair dan bukan pula seorang gila) bahkan ia telah membawa kebenaran (tauhid), dan mengesahkan kebenaran (tauhid) yang dibawa oleh Rasul-rasul (yang terdahulu daripadanya)"},{"SurahNumber":37,"VerseNumber":38,"Text":"Sesungguhnya kamu (wahai orang-orang musyrik) akan merasai azab seksa yang tidak terperi sakitnya"},{"SurahNumber":37,"VerseNumber":39,"Text":"Dan kamu tidak dibalas melainkan (dengan balasan yang sepadan) dengan apa yang kamu telah kerjakan"},{"SurahNumber":37,"VerseNumber":40,"Text":"Kecuali hamba-hamba Allah yang dibersihkan dari sebarang syirik"},{"SurahNumber":37,"VerseNumber":41,"Text":"Mereka itu beroleh limpah kurnia yang termaklum"},{"SurahNumber":37,"VerseNumber":42,"Text":"Iaitu buah-buahan (yang lazat), serta mereka mendapat penghormatan"},{"SurahNumber":37,"VerseNumber":43,"Text":"Di dalam syurga-syurga yang penuh melimpah dengan berjenis-jenis nikmat"},{"SurahNumber":37,"VerseNumber":44,"Text":"Mereka duduk berhadap-hadapan di atas pelamin-pelamin kebesaran"},{"SurahNumber":37,"VerseNumber":45,"Text":"Diedarkan kepada mereka piala yang berisi arak (yang diambil) dari sungainya yang mengalir"},{"SurahNumber":37,"VerseNumber":46,"Text":"Minuman itu putih bersih, lagi lazat rasanya, bagi orang-orang yang meminumnya"},{"SurahNumber":37,"VerseNumber":47,"Text":"Ia tidak mengandungi sesuatu yang membahayakan, dan tidak pula mereka mabuk kerana menikmatinya"},{"SurahNumber":37,"VerseNumber":48,"Text":"Sedang di sisi mereka ada pula bidadari-bidadari yang tidak menumpukan pandangannya melainkan kepada mereka, lagi yang amat indah luas matanya"},{"SurahNumber":37,"VerseNumber":49,"Text":"(Putih kekuning-kuningan) seolah-olah mereka telur (burung kasuari) yang tersimpan dengan sebaik-baiknya"},{"SurahNumber":37,"VerseNumber":50,"Text":"(Tinggalah penduduk Syurga itu menikmati kesenangan), lalu setengahnya mengadap yang lain, sambil berbincang dan bertanya-tanyaan"},{"SurahNumber":37,"VerseNumber":51,"Text":"Seorang di antaranya berkata: \" Sesungguhnya aku (di dunia) dahulu, ada seorang rakan (yang menempelak daku)"},{"SurahNumber":37,"VerseNumber":52,"Text":"katanya: Adakah engkau juga salah seorang dari golongan yang mengakui benarnya (kebangkitan orang-orang mati pada hari akhirat)"},{"SurahNumber":37,"VerseNumber":53,"Text":"Adakah sesudah kita mati dan menjadi tanah dan tulang, adakah kita akan (dihidupkan semula serta) dibalas apa yang telah kita lakukan"},{"SurahNumber":37,"VerseNumber":54,"Text":"(Setelah menceritakan perihal rakannya itu) ia berkata lagi: \" Adakah kamu hendak melihat (keadaan rakanku yang ingkar itu)"},{"SurahNumber":37,"VerseNumber":55,"Text":"Maka ia pun memandang (ke arah neraka), lalu dilihatnya rakannya itu berada ditengah-tengah neraka yang menjulang-julang"},{"SurahNumber":37,"VerseNumber":56,"Text":"Ia pun (menempelaknya dengan) berkata:\" Demi Allah! Nyaris-nyaris engkau menceburkan daku dalam kebinasaan"},{"SurahNumber":37,"VerseNumber":57,"Text":"Dan kalaulah tidak disebabkan nikmat pemberian Tuhanku (dengan hidayah petunjuk), nescaya akan menjadilah daku dari orang-orang yang dibawa hadir (untuk menerima balasan azab)"},{"SurahNumber":37,"VerseNumber":58,"Text":"(Kemudian ia berkata kepada rakan-rakanya yang sedang menikmati kesenangan di Syurga bersama): \" Bukankah kita (setelah mendapat nikmat-nikmat ini) tidak akan mati lagi"},{"SurahNumber":37,"VerseNumber":59,"Text":"Selain dari kematian kita yang dahulu, dan kita juga tidak akan terkena seksa"},{"SurahNumber":37,"VerseNumber":60,"Text":"Sesungguhnya (nikmat-nikmat kesenangan Syurga) yang demikian, ialah sebenar-benar pendapatan dan kemenangan yang besar"},{"SurahNumber":37,"VerseNumber":61,"Text":"Untuk memperoleh (kejayaan) yang seperti inilah hendaknya orang-orang yang beramal melakukan amal usahanya dengan bersungguh-sungguh (di dunia)"},{"SurahNumber":37,"VerseNumber":62,"Text":"Manakah yang lebih baik, limpah kurniaan yang termaklum itu atau pokok zaqqum"},{"SurahNumber":37,"VerseNumber":63,"Text":"Sesungguhnya Kami jadikan pokok zaqqum itu satu ujian bagi orang-orang yang zalim (di dunia dan azab seksa bagi mereka di akhirat)"},{"SurahNumber":37,"VerseNumber":64,"Text":"Sebenarnya ia sebatang pohon yang tumbuh di dasar neraka yang marak menjulang"},{"SurahNumber":37,"VerseNumber":65,"Text":"Buahnya seolah-olah kepala Syaitan-syaitan"},{"SurahNumber":37,"VerseNumber":66,"Text":"Maka sudah tentu mereka akan makan dari buahnya (sekalipun pahit dan busuk), sehingga mereka memenuhi perut darinya"},{"SurahNumber":37,"VerseNumber":67,"Text":"Kemudian, sesungguhnya mereka akan beroleh lagi - selain itu- satu minuman campuran dari air panas yang menggelegak"},{"SurahNumber":37,"VerseNumber":68,"Text":"Setelah (mereka dibawa minum) maka tempat kembali mereka tetaplah ke dalam neraka yang menjulang-julang"},{"SurahNumber":37,"VerseNumber":69,"Text":"Sebenarnya mereka telah mendapati datuk nenek mereka berada dalam kesesatan"},{"SurahNumber":37,"VerseNumber":70,"Text":"Lalu mereka terburu-buru menurut jejak langkah datuk neneknya"},{"SurahNumber":37,"VerseNumber":71,"Text":"Dan demi sesungguhnya, telah sesat juga - sebelum kaummu (wahai Muhammad) - kebanyakan kaum-kaum yang telah lalu"},{"SurahNumber":37,"VerseNumber":72,"Text":"Pada hal, demi sesungguhnya, Kami telahpun mengutus dalam kalangan kaum-kaum itu, Rasul-rasul pemberi amaran"},{"SurahNumber":37,"VerseNumber":73,"Text":"Maka lihatlah bagaimana kesudahan orang-orang (yang mendustakan Rasul-rasul Kami) setelah diberi amaran"},{"SurahNumber":37,"VerseNumber":74,"Text":"Kecuali hamba-hamba Allah yang dibersihkan dari sebarang syirik (maka mereka akan terselamat dan mendapat sebaik-baik balasan)"},{"SurahNumber":37,"VerseNumber":75,"Text":"Dan demi sesungguhnya, Nabi Nuh telah berdoa merayu kepada Kami (memohon pertolongan), maka Kami adalah sebaik-baik yang kabulkan doa permohonan"},{"SurahNumber":37,"VerseNumber":76,"Text":"Dan Kami telah selamatkan dia bersama-sama dengan keluarga dan pengikut-pengikutnya, dari kesusahan yang besar"},{"SurahNumber":37,"VerseNumber":77,"Text":"Dan Kami jadikan zuriat keturunannya sahaja orang-orang yang tinggal hidup (setelah Kami binasakan kaumnya yang ingkar)"},{"SurahNumber":37,"VerseNumber":78,"Text":"Dan Kami kekalkan baginya (nama yang harum) dalam kalangan orang-orang yang datang kemudian"},{"SurahNumber":37,"VerseNumber":79,"Text":"Salam sejahtera kepada Nabi Nuh dalam kalangan penduduk seluruh alam"},{"SurahNumber":37,"VerseNumber":80,"Text":"Demikianlah sebenarnya Kami membalas orang-orang yang berusaha mengerjakan amal-amal yang baik"},{"SurahNumber":37,"VerseNumber":81,"Text":"Sesungguhnya Nabi Nuh itu dari hamba-hamba Kami yang beriman"},{"SurahNumber":37,"VerseNumber":82,"Text":"Kemudian Kami tenggelamkan golongan yang lain (yang mendustakannya)"},{"SurahNumber":37,"VerseNumber":83,"Text":"Dan sesungguhnya di antara orang-orang yang menegakkan (ajaran yang dibawa oleh) Nabi Nuh ialah Nabi Ibrahim"},{"SurahNumber":37,"VerseNumber":84,"Text":"Ketika ia mematuhi perintah tuhannya dengan hati yang suci murni"},{"SurahNumber":37,"VerseNumber":85,"Text":"Ketika ia berkata kepada bapanya dan kaumnya: \" Apa yang kamu sembah"},{"SurahNumber":37,"VerseNumber":86,"Text":"Patutkah kamu menyembah tuhan-tuhan yang lain dari Allah, kerana kamu memutar belitkan kebenaran semata-mata (bukan kerana benarnya)"},{"SurahNumber":37,"VerseNumber":87,"Text":"Maka bagaimana fikiran kamu pula terhadap Allah Tuhan sekalian alam"},{"SurahNumber":37,"VerseNumber":88,"Text":"Kemudian ia memandang dengan satu renungan kepada bintang-bintang (yang bertaburan di langit)"},{"SurahNumber":37,"VerseNumber":89,"Text":"Lalu berkata: \"Sesungguhnya aku merasa sakit (tak dapat turut berhari raya sama)"},{"SurahNumber":37,"VerseNumber":90,"Text":"Setelah (mendengar kata-katanya) itu, mereka berpaling meninggalkan dia"},{"SurahNumber":37,"VerseNumber":91,"Text":"Lalu ia pergi kepada berhala-berhala mereka secara bersembunyi, serta ia bertanya (kepada berhala-berhala itu, secara mengejek-ejek): \"Mengapa kamu tidak makan"},{"SurahNumber":37,"VerseNumber":92,"Text":"Mengapa kamu tidak menjawab"},{"SurahNumber":37,"VerseNumber":93,"Text":"Lalu ia memukul berhala-berhala itu dengan tangan kanannya (sehingga pecah berketul-ketul)"},{"SurahNumber":37,"VerseNumber":94,"Text":"(Setelah kaumnya mengetahui hal itu) maka datanglah mereka beramai-ramai kepadanya"},{"SurahNumber":37,"VerseNumber":95,"Text":"(Bagi menjawab bantahan mereka), ia berkata: \"Patutkah kamu menyembah benda-benda yang kamu pahat"},{"SurahNumber":37,"VerseNumber":96,"Text":"Padahal Allah yang mencipta kamu dan benda-benda yang kamu buat itu"},{"SurahNumber":37,"VerseNumber":97,"Text":"(Setelah tak dapat berhujah lagi, ketua-ketua) mereka berkata: \"Binalah untuk Ibrahim sebuah tempat (untuk membakarnya), kemudian campakkan dia ke dalam api yang menjulang-julang itu"},{"SurahNumber":37,"VerseNumber":98,"Text":"Maka mereka (dengan perbuatan membakar Nabi Ibrahim itu) hendak melakukan angkara yang menyakitinya, lalu Kami jadikan mereka orang-orang yang terkebawah (yang tidak berjaya maksudnya)"},{"SurahNumber":37,"VerseNumber":99,"Text":"Dan Nabi Ibrahim pula berkata: \"Aku hendak (meninggalkan kamu) pergi kepada Tuhanku, Ia akan memimpinku (ke jalan yang benar)"},{"SurahNumber":37,"VerseNumber":100,"Text":"Wahai Tuhanku! Kurniakanlah kepadaku anak yang terhitung dari orang-orang yang soleh"},{"SurahNumber":37,"VerseNumber":101,"Text":"Lalu Kami berikan kepadanya berita yang mengembirakan, bahawa ia akan beroleh seorang anak yang penyabar"},{"SurahNumber":37,"VerseNumber":102,"Text":"Maka ketika anaknya itu sampai (ke peringkat umur yang membolehkan dia) berusaha bersama-sama dengannya, Nabi Ibrahim berkata: \"Wahai anak kesayanganku! Sesungguhnya aku melihat dalam mimpi bahawa aku akan menyembelihmu; maka fikirkanlah apa pendapatmu?\". Anaknya menjawab: \"Wahai ayah, jalankanlah apa yang diperintahkan kepadamu; Insya Allah, ayah akan mendapati daku dari orang-orang yang sabar"},{"SurahNumber":37,"VerseNumber":103,"Text":"Setelah keduanya berserah bulat-bulat (menjunjung perintah Allah itu), dan Nabi Ibrahim merebahkan anaknya dengan meletakkan iringan mukanya di atas tompok tanah, (Kami sifatkan Ibrahim - dengan kesungguhan azamnya itu telah menjalankan perintah Kami)"},{"SurahNumber":37,"VerseNumber":104,"Text":"Serta Kami menyerunya: \"Wahai Ibrahim"},{"SurahNumber":37,"VerseNumber":105,"Text":"Engkau telah menyempurnakan maksud mimpi yang engkau lihat itu\". Demikianlah sebenarnya Kami membalas orang-orang yang berusaha mengerjakan kebaikan"},{"SurahNumber":37,"VerseNumber":106,"Text":"Sesungguhnya perintah ini adalah satu ujian yang nyata"},{"SurahNumber":37,"VerseNumber":107,"Text":"Dan Kami tebus anaknya itu dengan seekor binatang sembelihan yang besar"},{"SurahNumber":37,"VerseNumber":108,"Text":"Dan Kami kekalkan baginya (nama yang harum) dalam kalangan orang-orang yang datang kemudian"},{"SurahNumber":37,"VerseNumber":109,"Text":"Salam sejahtera kepada Nabi Ibrahim"},{"SurahNumber":37,"VerseNumber":110,"Text":"Demikianlah Kami membalas orang-orang yang berusaha mengerjakan kebaikan"},{"SurahNumber":37,"VerseNumber":111,"Text":"Sesungguhnya Nabi Ibrahim itu dari hamba-hamba Kami yang beriman"},{"SurahNumber":37,"VerseNumber":112,"Text":"Dan Kami pula berikan kepadanya berita yang mengembirakan, bahawa ia akan beroleh (seorang anak): Ishak, yang akan menjadi Nabi, yang terhitung dari orang-orang yang soleh"},{"SurahNumber":37,"VerseNumber":113,"Text":"Dan Kami limpahi berkat kepadanya dan kepada (anaknya): Ishak; dan di antara zuriat keturunan keduanya ada yang mengerjakan kebaikan, dan ada pula yang berlaku zalim dengan nyata, terhadap dirinya sendiri"},{"SurahNumber":37,"VerseNumber":114,"Text":"Dan demi sesungguhnya! kami telah melimpahkan nikmat pemberian kepada Nabi Musa dan Nabi Harun"},{"SurahNumber":37,"VerseNumber":115,"Text":"Dan Kami selamatkan keduanya dan kaumnya dari kesusahan yang besar"},{"SurahNumber":37,"VerseNumber":116,"Text":"Dan Kami menolong mereka sehingga menjadilah mereka orang-orang yang berjaya mengalahkan (lawannya)"},{"SurahNumber":37,"VerseNumber":117,"Text":"Dan Kami berikan kepada keduanya Kitab Suci yang amat jelas keterangannya"},{"SurahNumber":37,"VerseNumber":118,"Text":"Dan Kami berikan hidayah petunjuk kepada keduanya ke jalan yang lurus"},{"SurahNumber":37,"VerseNumber":119,"Text":"Dan Kami kekalkan bagi keduanya (nama yang harum) dalam kalangan orang-orang yang datang kemudian"},{"SurahNumber":37,"VerseNumber":120,"Text":"Salam sejahtera kepada Nabi Musa dan Nabi Harun"},{"SurahNumber":37,"VerseNumber":121,"Text":"Demikianlah sebenarnya Kami membalas orang-orang yang berusaha mengerjakan kebaikan"},{"SurahNumber":37,"VerseNumber":122,"Text":"Sesungguhnya mereka berdua adalah dari hamba-hamba Kami yang beriman"},{"SurahNumber":37,"VerseNumber":123,"Text":"Dan sesungguhnya Nabi Ilyas adalah dari Rasul-rasul (Kami) yang diutus"},{"SurahNumber":37,"VerseNumber":124,"Text":"(Ingatkanlah peristiwa) ketika ia berkata kepada kaumnya: \"Hendaklah kamu mematuhi suruhan Allah dan menjauhi laranganNya"},{"SurahNumber":37,"VerseNumber":125,"Text":"Patutkah kamu menyembah berhala Ba'la, dan kamu meninggalkan (ibadat kepada) sebijak-bijak pencipta"},{"SurahNumber":37,"VerseNumber":126,"Text":"Iaitu Allah Tuhan kamu, dan Tuhan datuk nenek kamu yang telah lalu"},{"SurahNumber":37,"VerseNumber":127,"Text":"Maka mereka mendustakannya; akibatnya mereka tetap akan dibawa hadir (untuk diseksa)"},{"SurahNumber":37,"VerseNumber":128,"Text":"Kecuali hamba-hamba Allah yang dibersihkan dari sebarang syirik (maka mereka akan terselamat, dan mendapat sebaik-baik balasan)"},{"SurahNumber":37,"VerseNumber":129,"Text":"Dan Kami kekalkan bagi Nabi Ilyas (nama yang harum) dalam kalangan orang-orang yang datang kemudian"},{"SurahNumber":37,"VerseNumber":130,"Text":"Salam sejahtera kepada Nabi Ilyas"},{"SurahNumber":37,"VerseNumber":131,"Text":"Demikianlah sebenarnya Kami membalas orang-orang yang berusaha mengerjakan kebaikan"},{"SurahNumber":37,"VerseNumber":132,"Text":"Sesungguhnya Nabi Ilyas itu dari hamba-hamba Kami yang beriman"},{"SurahNumber":37,"VerseNumber":133,"Text":"Dan sesungguhnya Nabi Lut adalah dari Rasul-rasul (Kami) yang diutus"},{"SurahNumber":37,"VerseNumber":134,"Text":"(ingatkanlah peristiwa) ketika kami selamatkan dia dan keluarga serta pengikut-pengikutnya semuanya"},{"SurahNumber":37,"VerseNumber":135,"Text":"Kecuali seorang perempuan tua tertinggal dalam golongan yang dibinasakan"},{"SurahNumber":37,"VerseNumber":136,"Text":"Kemudian Kami hancurkan yang lain (dari pengikut-pengikut Nabi Lut)"},{"SurahNumber":37,"VerseNumber":137,"Text":"Dan sesungguhnya kamu (yang menentang Nabi Muhammad): berulang-alik (melalui bekas-bekas tempat tinggal) mereka, semasa kamu berada pada waktu pagi"},{"SurahNumber":37,"VerseNumber":138,"Text":"Dan juga pada waktu malam; maka mengapa kamu tidak mahu memikirkannya"},{"SurahNumber":37,"VerseNumber":139,"Text":"Dan sesungguhnya Nabi Yunus adalah dari Rasul-rasul (Kami) yang diutus"},{"SurahNumber":37,"VerseNumber":140,"Text":"(Ingatkanlah peristiwa) ketika ia melarikan diri ke kapal yang penuh sarat"},{"SurahNumber":37,"VerseNumber":141,"Text":"(Dengan satu keadaan yang memaksa) maka dia pun turut mengundi, lalu menjadilah ia dari orang-orang yang kalah yang digelunsurkan (ke laut)"},{"SurahNumber":37,"VerseNumber":142,"Text":"Setelah itu ia ditelan oleh ikan besar, sedang ia berhak ditempelak"},{"SurahNumber":37,"VerseNumber":143,"Text":"Maka kalaulah ia bukan dari orang-orang yang sentiasa mengingati Allah (dengan zikir dan tasbih)"},{"SurahNumber":37,"VerseNumber":144,"Text":"Tentulah ia akan tinggal di dalam perut ikan itu hingga ke hari manusia dibangkitkan keluar dari kubur"},{"SurahNumber":37,"VerseNumber":145,"Text":"Oleh itu Kami campakkan dia keluar (dari perut ikan) ke tanah yang tandus (di tepi pantai), sedang ia berkeadaan sakit"},{"SurahNumber":37,"VerseNumber":146,"Text":"Dan Kami tumbuhkan (untuk melindunginya) sebatang pokok yang berdaun lebar"},{"SurahNumber":37,"VerseNumber":147,"Text":"Dan (Nabi Yunus yang tersebut kisahnya itu) Kami utuskan kepada (kaumnya yang seramai) seratus ribu atau lebih"},{"SurahNumber":37,"VerseNumber":148,"Text":"(Setelah berlaku apa yang berlaku) maka mereka pun beriman, lalu Kami biarkan mereka menikmati kesenangan hidup hingga ke suatu masa (yang ditetapkan bagi masing-masing)"},{"SurahNumber":37,"VerseNumber":149,"Text":"(Oleh sebab ada di antara kaum musyrik Arab yang mendakwa bahawa malaikat itu anak-anak perempuan Allah) maka bertanyalah (wahai Muhammad) kepada mereka itu: Adilkah mereka membahagi untuk Tuhanmu anak-anak perempuan, dan untuk mereka anak-anak lelaki"},{"SurahNumber":37,"VerseNumber":150,"Text":"Atau adakah mereka hadir sendiri menyaksikan Kami mencipta malaikat-malaikat itu - perempuan"},{"SurahNumber":37,"VerseNumber":151,"Text":"Ketahuilah! Bahawa sesungguhnya, dengan sebab terpesongnya dari kebenaran, mereka berkata"},{"SurahNumber":37,"VerseNumber":152,"Text":"Allah beranak\"; sedang mereka, sesungguhnya adalah orang-orang yang berdusta"},{"SurahNumber":37,"VerseNumber":153,"Text":"(Patutkah kamu mendakwa bahawa Tuhan mempunyai anak, dan anak itu pula ialah anak-anak perempuan yang kamu tidak sukai?) Adakah Tuhan memilih serta mengutamakan anak-anak perempuan dari anak-anak lelaki (sedang kedua-dua jenis itu Dia lah yang menciptakannya)"},{"SurahNumber":37,"VerseNumber":154,"Text":"Apa sudah jadi kamu? Bagaimana kamu menetapkan hukum (yang terang-terang salahnya itu)"},{"SurahNumber":37,"VerseNumber":155,"Text":"Setelah ditegur, maka tidakkah kamu mahu berusaha mengingatkan (bahawa Allah mustahil bagiNya anak-pinak)"},{"SurahNumber":37,"VerseNumber":156,"Text":"Atau adakah kamu mempunyai sebarang bukti yang nyata (menerangkan bahawa malaikat itu anak-anak perempuan Allah)"},{"SurahNumber":37,"VerseNumber":157,"Text":"(Kiranya ada) maka bawalah kitab kamu (yang menerangkan demikian), jika betul kamu orang-orang yang benar"},{"SurahNumber":37,"VerseNumber":158,"Text":"(Mereka telah mengatakan perkara yang mustahil) serta mengadakan pertalian kerabat di antara Allah dan malaikat, padahal demi sesungguhnya malaikat itu sedia mengetahui bahawa sebenarnya orang-orang yang melakukan demikian akan dibawa hadir (ke dalam azab pada hari akhirat)"},{"SurahNumber":37,"VerseNumber":159,"Text":"Maha Suci Allah dari apa yang mereka katakan itu"},{"SurahNumber":37,"VerseNumber":160,"Text":"Kecuali hamba-hamba Allah yang dibersihkan dari sebarang syirik, (maka mereka akan terselamat, dan akan mendapat sebaik-baik balasan)"},{"SurahNumber":37,"VerseNumber":161,"Text":"Maka sebenarnya kamu (wahai orang-orang musyrik), dan apa yang kamu sembah itu"},{"SurahNumber":37,"VerseNumber":162,"Text":"Tidak akan dapat merosakkan perhubungan seseorang dengan Tuhannya"},{"SurahNumber":37,"VerseNumber":163,"Text":"kecuali orang-orang yang telah ditetapkan bahawa dia akan dibakar di dalam neraka yang menjulang-julang"},{"SurahNumber":37,"VerseNumber":164,"Text":"(Malaikat pula menegaskan pendirian mereka dengan berkata): \"Dan tiada sesiapapun dari kalangan kami melainkan ada baginya darjat kedudukan yang tertentu (dalam menyempurnakan tugasnya)"},{"SurahNumber":37,"VerseNumber":165,"Text":"Dan sesungguhnya kamilah yang sentiasa berbaris (menjunjung perintah dan beribadat)"},{"SurahNumber":37,"VerseNumber":166,"Text":"Dan sesungguhnya kamilah yang sentiasa bertasbih (mensucikan Allah dari sebarang sifat kekurangan)"},{"SurahNumber":37,"VerseNumber":167,"Text":"Dan sebenarnya mereka (yang musyrik) itu dahulu pernah berkata"},{"SurahNumber":37,"VerseNumber":168,"Text":"Kalaulah ada di sisi kami Kitab Suci dari (bawaan Rasul-rasul) yang telah lalu"},{"SurahNumber":37,"VerseNumber":169,"Text":"Tentulah kami akan menjadi hamba-hamba Allah yang dibersihkan dari sebarang syirik"},{"SurahNumber":37,"VerseNumber":170,"Text":"(Setelah Al-Quran diturunkan kepada mereka) mereka mengingkarinya; oleh itu mereka akan mengetahui kelak (akibat kekufurannya)"},{"SurahNumber":37,"VerseNumber":171,"Text":"Dan demi sesungguhnya! Telah ada semenjak dahulu lagi, ketetapan Kami, bagi hamba-hamba Kami yang diutus menjadi Rasul"},{"SurahNumber":37,"VerseNumber":172,"Text":"Bahawa sesungguhnya merekalah orang-orang yang diberikan pertolongan mencapai kemenangan"},{"SurahNumber":37,"VerseNumber":173,"Text":"Dan bahawasanya tentera Kami (pengikut-pengikut Rasul), merekalah orang-orang yang mengalahkan (golongan yang menentang kebenaran)"},{"SurahNumber":37,"VerseNumber":174,"Text":"Oleh itu berpalinglah (wahai Muhammad) dari mereka, (jangan hiraukan celaan mereka serta bersabarlah) hingga ke suatu masa"},{"SurahNumber":37,"VerseNumber":175,"Text":"Dan lihat (apa yang akan menimpa) mereka; tidak lama kemudian mereka akan melihat (kemenangan yang telah Kami tetapkan untukmu)"},{"SurahNumber":37,"VerseNumber":176,"Text":"Maka tidaklah patut mereka meminta disegerakan azab (yang telah ditetapkan oleh) Kami"},{"SurahNumber":37,"VerseNumber":177,"Text":"Kerana apabila azab itu turun dalam daerah dan kawasan mereka, sudah tentu buruklah hari orang-orang yang tidak mengindahkan amaran yang telah diberikan"},{"SurahNumber":37,"VerseNumber":178,"Text":"Dan berpalinglah (wahai Muhammad) dari mereka, (jangan hiraukan celaan mereka serta bersabarlah) hingga ke suatu masa"},{"SurahNumber":37,"VerseNumber":179,"Text":"Dan lihatlah (apa yang akan jadi); tidak lama kemudian, mereka pun akan melihat juga"},{"SurahNumber":37,"VerseNumber":180,"Text":"Akuilah kesucian Tuhanmu, - Tuhan yang mempunyai keagungan dan kekuasaan, - dari apa yang mereka katakan"},{"SurahNumber":37,"VerseNumber":181,"Text":"Dan (ucaplah) salam sejahtera kepada sekalian Rasul"},{"SurahNumber":37,"VerseNumber":182,"Text":"Serta (ingatlah bahawa) segala puji tertentu bagi Allah, Tuhan yang memelihara dan mentadbirkan seluruh alam"}]}