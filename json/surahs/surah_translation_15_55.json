{"Id":55,"LanguageCodes":["bn","ben"],"Name":"ben-muhiuddinkhan","Author":"Muhiuddin Khan","Language":"Bengali","Description":"Bengali","Direction":"ltr","Source":"http://tanzil.net","Translations":[{"SurahNumber":15,"VerseNumber":1,"Text":"আলিফ-লা-ম-রা; এগুলো পরিপূর্ণ গ্রন্থ ও সুস্পষ্ট কোরআনের আয়াত।"},{"SurahNumber":15,"VerseNumber":2,"Text":"কোন সময় কাফেররা আকাঙ্ক্ষা করবে যে, কি চমৎকার হত, যদি তারা মুসলমান হত।"},{"SurahNumber":15,"VerseNumber":3,"Text":"আপনি ছেড়ে দিন তাদেরকে, খেয়ে নিক এবং ভোগ করে নিক এবং আশায় ব্যাপৃত থাকুক। অতি সত্বর তারা জেনে নেবে।"},{"SurahNumber":15,"VerseNumber":4,"Text":"আমি কোন জনপদ ধবংস করিনি; কিন্ত তার নির্দিষ্ট সময় লিখিত ছিল।"},{"SurahNumber":15,"VerseNumber":5,"Text":"কোন সম্প্রদায় তার নির্দিষ্ট সময়ের অগ্রে যায় না এবং পশ্চাতে থাকে না।"},{"SurahNumber":15,"VerseNumber":6,"Text":"তারা বললঃ হে ঐ ব্যক্তি, যার প্রতি কোরআন নাযিল হয়েছে, আপনি তো একজন উম্মাদ।"},{"SurahNumber":15,"VerseNumber":7,"Text":"যদি আপনি সত্যবাদী হন, তবে আমাদের কাছে ফেরেশতাদেরকে আনেন না কেন"},{"SurahNumber":15,"VerseNumber":8,"Text":"আমি ফেরেশতাদেরকে একমাত্র ফায়সালার জন্যেই নাযিল করি। তখন তাদেরকে অবকাশ দেয়া হবে না।"},{"SurahNumber":15,"VerseNumber":9,"Text":"আমি স্বয়ং এ উপদেশ গ্রন্থ অবতারণ করেছি এবং আমি নিজেই এর সংরক্ষক।"},{"SurahNumber":15,"VerseNumber":10,"Text":"আমি আপনার পূর্বে পূর্ববর্তী সম্প্রদায়ের মধ্যে রসূল প্রেরণ করেছি।"},{"SurahNumber":15,"VerseNumber":11,"Text":"ওদের কাছে এমন কোন রসূল আসেননি, যাদের সাথে ওরা ঠাট্টাবিদ্রূপ করতে থাকেনি।"},{"SurahNumber":15,"VerseNumber":12,"Text":"এমনিভাবে আমি এ ধরনের আচরণ পাপীদের অন্তরে বদ্ধমূল করে দেই।"},{"SurahNumber":15,"VerseNumber":13,"Text":"ওরা এর প্রতি বিশ্বাস করবে না। পূর্ববর্তীদের এমন রীতি চলে আসছে।"},{"SurahNumber":15,"VerseNumber":14,"Text":"যদি আমি ওদের সামনে আকাশের কোন দরজাও খুলে দেই আর তাতে ওরা দিনভর আরোহণ ও করতে থাকে।"},{"SurahNumber":15,"VerseNumber":15,"Text":"তবুও ওরা একথাই বলবে যে, আমাদের দৃষ্টির বিভ্রাট ঘটানো হয়েছে না বরং আমরা যাদুগ্রস্ত হয়ে পড়েছি।"},{"SurahNumber":15,"VerseNumber":16,"Text":"নিশ্চয় আমি আকাশে রাশিচক্র সৃষ্টি করেছি এবং তাকে দর্শকদের জন্যে সুশোভিত করে দিয়েছি।"},{"SurahNumber":15,"VerseNumber":17,"Text":"আমি আকাশকে প্রত্যেক বিতাড়িত শয়তান থেকে নিরাপদ করে দিয়েছি।"},{"SurahNumber":15,"VerseNumber":18,"Text":"কিন্তু যে চুরি করে শুনে পালায়, তার পশ্চাদ্ধাবন করে উজ্জ্বল উল্কাপিন্ড।"},{"SurahNumber":15,"VerseNumber":19,"Text":"আমি ভু-পৃষ্ঠকে বিস্তৃত করেছি এবং তার উপর পর্বতমালা স্থাপন করেছি এবং তাতে প্রত্যেক বস্তু সুপরিমিতভাবে উৎপন্ন করেছি।"},{"SurahNumber":15,"VerseNumber":20,"Text":"আমি তোমাদের জন্যে তাতে জীবিকার উপকরন সৃষ্টি করছি এবং তাদের জন্যেও যাদের অন্নদাতা তোমরা নও।"},{"SurahNumber":15,"VerseNumber":21,"Text":"আমার কাছে প্রত্যেক বস্তুর ভান্ডার রয়েছে। আমি নির্দিষ্ট পরিমানেই তা অবতরণ করি।"},{"SurahNumber":15,"VerseNumber":22,"Text":"আমি বৃষ্টিগর্ভ বায়ু পরিচালনা করি অতঃপর আকাশ থেকে পানি বর্ষণ করি, এরপর তোমাদেরকে তা পান করাই। বস্তুতঃ তোমাদের কাছে এর ভান্ডার নেই।"},{"SurahNumber":15,"VerseNumber":23,"Text":"আমিই জীবনদান করি, মৃত্যুদান করি এবং আমিই চুড়ান্ত মালিকানার অধিকারী।"},{"SurahNumber":15,"VerseNumber":24,"Text":"আমি জেনে রেখেছি তোমাদের অগ্রগামীদেরকে এবং আমি জেনে রেখেছি পশ্চাদগামীদেরকে।"},{"SurahNumber":15,"VerseNumber":25,"Text":"আপনার পালনকর্তাই তাদেরকে একত্রিত করে আনবেন। নিশ্চয় তিনি প্রজ্ঞাবান, জ্ঞানময়।"},{"SurahNumber":15,"VerseNumber":26,"Text":"আমি মানবকে পচা কর্দম থেকে তৈরী বিশুস্ক ঠনঠনে মাটি দ্বারা সৃষ্টি করেছি।"},{"SurahNumber":15,"VerseNumber":27,"Text":"এবং জিনকে এর আগে লু এর আগুনের দ্বারা সৃজিত করেছি।"},{"SurahNumber":15,"VerseNumber":28,"Text":"আর আপনার পালনকর্তা যখন ফেরেশতাদেরকে বললেনঃ আমি পচা কর্দম থেকে তৈরী বিশুষ্ক ঠনঠনে মাটি দ্বারা সৃষ্ট একটি মানব জাতির পত্তন করব।"},{"SurahNumber":15,"VerseNumber":29,"Text":"অতঃপর যখন তাকে ঠিকঠাক করে নেব এবং তাতে আমার রূহ থেকে ফঁুক দেব, তখন তোমরা তার সামনে সেজদায় পড়ে যেয়ো।"},{"SurahNumber":15,"VerseNumber":30,"Text":"তখন ফেরেশতারা সবাই মিলে সেজদা করল।"},{"SurahNumber":15,"VerseNumber":31,"Text":"কিন্তু ইবলীস-সে সেজদাকারীদের অন্তর্ভূক্ত হতে স্বীকৃত হল না।"},{"SurahNumber":15,"VerseNumber":32,"Text":"আল্লাহ বললেনঃ হে ইবলিস, তোমার কি হলো যে তুমি সেজদাকারীদের অন্তর্ভূক্ত হতে স্বীকৃত হলে না"},{"SurahNumber":15,"VerseNumber":33,"Text":"বললঃ আমি এমন নই যে, একজন মানবকে সেজদা করব, যাকে আপনি পচা কর্দম থেকে তৈরী ঠনঠনে বিশুষ্ক মাটি দ্বারা সৃষ্টি করেছেন।"},{"SurahNumber":15,"VerseNumber":34,"Text":"আল্লাহ বললেনঃ তবে তুমি এখান থেকে বের হয়ে যাও। তুমি বিতাড়িত।"},{"SurahNumber":15,"VerseNumber":35,"Text":"এবং তোমার প্রতি ন্যায় বিচারের দিন পর্যন্ত অভিসম্পাত।"},{"SurahNumber":15,"VerseNumber":36,"Text":"সে বললঃ হে আমার পালনকর্তা, আপনি আমাকে পুনরুত্থান দিবস পর্যন্ত অবকাশ দিন।"},{"SurahNumber":15,"VerseNumber":37,"Text":"আল্লাহ বললেনঃ তোমাকে অবকাশ দেয়া হল।"},{"SurahNumber":15,"VerseNumber":38,"Text":"সেই অবধারিত সময় উপস্থিত হওয়ার দিন পর্যন্ত।"},{"SurahNumber":15,"VerseNumber":39,"Text":"সে বললঃ হে আমার পলনকর্তা, আপনি যেমন আমাকে পথ ভ্রষ্ট করেছেন, আমিও তাদের সবাইকে পৃথিবীতে নানা সৌন্দর্যে আকৃষ্ট করব এবং তাদের সবাইকে পথ ভ্রষ্ঠ করে দেব।"},{"SurahNumber":15,"VerseNumber":40,"Text":"আপনার মনোনীত বান্দাদের ব্যতীত।"},{"SurahNumber":15,"VerseNumber":41,"Text":"আল্লাহ বললেনঃ এটা আমা পর্যন্ত সোজা পথ।"},{"SurahNumber":15,"VerseNumber":42,"Text":"যারা আমার বান্দা, তাদের উপর তোমার কোন ক্ষমতা নেই; কিন্তু পথভ্রান্তদের মধ্য থেকে যারা তোমার পথে চলে।"},{"SurahNumber":15,"VerseNumber":43,"Text":"তাদের সবার নির্ধারিত স্থান হচ্ছে জাহান্নাম।"},{"SurahNumber":15,"VerseNumber":44,"Text":"এর সাতটি দরজা আছে। প্রত্যেক দরজার জন্যে এক একটি পৃথক দল আছে।"},{"SurahNumber":15,"VerseNumber":45,"Text":"নিশ্চয় খোদাভীরুরা বাগান ও নির্ঝরিনীসহূহে থাকবে।"},{"SurahNumber":15,"VerseNumber":46,"Text":"বলা হবেঃ এগুলোতে নিরাপত্তা ও শান্তি সহকরে প্রবেশ কর।"},{"SurahNumber":15,"VerseNumber":47,"Text":"তাদের অন্তরে যে ক্রোধ ছিল, আমি তা দূর করে দেব। তারা ভাই ভাইয়ের মত সামনা-সামনি আসনে বসবে।"},{"SurahNumber":15,"VerseNumber":48,"Text":"সেখানে তাদের মোটেই কষ্ট হবে না এবং তারা সেখান থেকে বহিস্কৃত হবে না।"},{"SurahNumber":15,"VerseNumber":49,"Text":"আপনি আমার বান্দাদেরকে জানিয়ে দিন যে, আমি অত্যন্ত ক্ষমাশীল দয়ালু।"},{"SurahNumber":15,"VerseNumber":50,"Text":"এবং ইহাও যে, আমার শাস্তিই যন্ত্রনাদায়ক শাস্তি।"},{"SurahNumber":15,"VerseNumber":51,"Text":"আপনি তাদেরকে ইব্রাহীমের মেহমানদের অবস্থা শুনিয়ে দিন।"},{"SurahNumber":15,"VerseNumber":52,"Text":"যখন তারা তাঁর গৃহে আগমন করল এবং বললঃ সালাম। তিনি বললেনঃ আমরা তোমাদের ব্যাপারে ভীত।"},{"SurahNumber":15,"VerseNumber":53,"Text":"তারা বললঃ ভয় করবেন না। আমরা আপনাকে একজন জ্ঞানবান ছেলে-সন্তানের সুসংবাদ দিচ্ছি।"},{"SurahNumber":15,"VerseNumber":54,"Text":"তিনি বললেনঃ তোমরা কি আমাকে এমতাবস্থায় সুসংবাদ দিচ্ছ, যখন আমি বার্ধক্যে পৌছে গেছি"},{"SurahNumber":15,"VerseNumber":55,"Text":"তারা বললঃ আমরা আপনাকে সত্য সু-সংবাদ দিচ্ছি! অতএব আপনি নিরাশ হবেন না।"},{"SurahNumber":15,"VerseNumber":56,"Text":"তিনি বললেনঃ পালনকর্তার রহমত থেকে পথভ্রষ্টরা ছাড়া কে নিরাশ হয়"},{"SurahNumber":15,"VerseNumber":57,"Text":"তিনি বললেনঃ অতঃপর তোমাদের প্রধান উদ্দেশ্য কি হে আল্লাহর প্রেরিতগণ"},{"SurahNumber":15,"VerseNumber":58,"Text":"তারা বললঃ আমরা একটি অপরাধী সম্প্রদায়ের প্রতি প্রেরিত হয়েছি।"},{"SurahNumber":15,"VerseNumber":59,"Text":"কিন্তু লূতের পরিবার-পরিজন। আমরা অবশ্যই তাদের সবাইকে বাঁচিয়ে নেব।"},{"SurahNumber":15,"VerseNumber":60,"Text":"তবে তার স্ত্রী। আমরা স্থির করেছি যে, সে থেকে যাওয়াদের দলভূক্ত হবে।"},{"SurahNumber":15,"VerseNumber":61,"Text":"অতঃপর যখন প্রেরিতরা লূতের গৃহে পৌছল।"},{"SurahNumber":15,"VerseNumber":62,"Text":"তিনি বললেনঃ তোমরা তো অপরিচিত লোক।"},{"SurahNumber":15,"VerseNumber":63,"Text":"তারা বললঃ না বরং আমরা আপনার কাছে ঐ বস্তু নিয়ে এসেছি, যে সম্পর্কে তারা বিবাদ করত।"},{"SurahNumber":15,"VerseNumber":64,"Text":"এবং আমরা আপনার কাছে সত্য বিষয় নিয়ে এসেছি এবং আমরা সত্যবাদী।"},{"SurahNumber":15,"VerseNumber":65,"Text":"অতএব আপনি শেষরাত্রে পরিবারের সকলকে নিয়ে চলে যান এবং আপনি তাদের পশ্চাদনুসরণ করবেন না এবং আপনাদের মধ্যে কেউ যেন পিছন ফিরে না দেখে। আপনারা যেখানে আদেশ প্রাপ্ত হচ্ছেন সেখানে যান।"},{"SurahNumber":15,"VerseNumber":66,"Text":"আমি লূতকে এ বিষয় পরিজ্ঞাত করে দেই যে, সকাল হলেই তাদেরকে সমুলে বিনাশ করে দেয়া হবে।"},{"SurahNumber":15,"VerseNumber":67,"Text":"শহরবাসীরা আনন্দ-উল্লাস করতে করতে পৌছল।"},{"SurahNumber":15,"VerseNumber":68,"Text":"লূত বললেনঃ তারা আমার মেহমান। অতএব আমাকে লাঞ্ছিত করো না।"},{"SurahNumber":15,"VerseNumber":69,"Text":"তোমরা আল্লাহকে ভয় কর এবং আমার ইযযত নষ্ট করো না।"},{"SurahNumber":15,"VerseNumber":70,"Text":"তার বললঃ আমরা কি আপনাকে জগৎদ্বাসীর সমর্থন করতে নিষেধ করিনি।"},{"SurahNumber":15,"VerseNumber":71,"Text":"তিনি বললেনঃ যদি তোমরা একান্ত কিছু করতেই চাও, তবে আমার কন্যারা উপস্থিত আছে।"},{"SurahNumber":15,"VerseNumber":72,"Text":"আপনার প্রাণের কসম, তারা আপন নেশায় প্রমত্ত ছিল।"},{"SurahNumber":15,"VerseNumber":73,"Text":"অতঃপর সুর্যোদয়ের সময় তাদেরকে প্রচন্ড একটি শব্দ এসে পাকড়াও করল।"},{"SurahNumber":15,"VerseNumber":74,"Text":"অতঃপর আমি জনপদটিকে উল্টে দিলাম এবং তাদের উপর কঙ্করের প্রস্থর বর্ষণ করলাম।"},{"SurahNumber":15,"VerseNumber":75,"Text":"নিশ্চয় এতে চিন্তাশীলদের জন্যে নিদর্শনাবলী রয়েছে।"},{"SurahNumber":15,"VerseNumber":76,"Text":"জনপদটি সোজা পথে অবস্থিত রয়েছে।"},{"SurahNumber":15,"VerseNumber":77,"Text":"নিশ্চয় এতে ঈমানদারদের জন্যে নিদর্শণ আছে।"},{"SurahNumber":15,"VerseNumber":78,"Text":"নিশ্চয় গহীন বনের অধিবাসীরা পাপী ছিল।"},{"SurahNumber":15,"VerseNumber":79,"Text":"অতঃপর আমি তাদের কাছ থেকে প্রতিশোধ নিয়েছি। উভয় বস্তি প্রকাশ্য রাস্তার উপর অবস্থিত।"},{"SurahNumber":15,"VerseNumber":80,"Text":"নিশ্চয় হিজরের বাসিন্দারা পয়গম্বরগণের প্রতি মিথ্যারোপ করেছে।"},{"SurahNumber":15,"VerseNumber":81,"Text":"আমি তাদেরকে নিজের নিদর্শনাবলী দিয়েছি। অতঃপর তারা এগুলো থেকে মুখ ফিরিয়ে নেয়।"},{"SurahNumber":15,"VerseNumber":82,"Text":"তারা পাহাড়ে নিশ্চিন্তে ঘর খোদাই করত।"},{"SurahNumber":15,"VerseNumber":83,"Text":"অতঃপর এক প্রত্যুষে তাদের উপর একটা শব্দ এসে আঘাত করল।"},{"SurahNumber":15,"VerseNumber":84,"Text":"তখন কোন উপকারে আসল না যা তারা উপার্জন করেছিল।"},{"SurahNumber":15,"VerseNumber":85,"Text":"আমি নভোমন্ডল, ভুমন্ডল এবং এতদুভয়ের মধ্যবর্তী যা আছে তা তাৎপর্যহীন সৃষ্টি করিনি। কেয়ামত অবশ্যই আসবে। অতএব পরম ঔদাসীন্যের সাথে ওদের ক্রিয়াকর্ম উপক্ষো করুন।"},{"SurahNumber":15,"VerseNumber":86,"Text":"নিশ্চয় আপনার পালনকর্তাই স্রষ্টা, সর্বজ্ঞ।"},{"SurahNumber":15,"VerseNumber":87,"Text":"আমি আপনাকে সাতটি বার বার পঠিতব্য আয়াত এবং মহান কোরআন দিয়েছি।"},{"SurahNumber":15,"VerseNumber":88,"Text":"আপনি চক্ষু তুলে ঐ বস্তুর প্রতি দেখবেন না, যা আমি তাদের মধ্যে কয়েক প্রকার লোককে ভোগ করার জন্যে দিয়েছি, তাদের জন্যে চিন্তিত হবেন না আর ঈমানদারদের জন্যে স্বীয় বাহু নত করুন।"},{"SurahNumber":15,"VerseNumber":89,"Text":"আর বলুনঃ আমি প্রকাশ্য ভয় প্রদর্শক।"},{"SurahNumber":15,"VerseNumber":90,"Text":"যেমন আমি নাযিল করেছি যারা বিভিন্ন মতে বিভক্ত তাদের উপর।"},{"SurahNumber":15,"VerseNumber":91,"Text":"যারা কোরআনকে খন্ড খন্ড করেছে।"},{"SurahNumber":15,"VerseNumber":92,"Text":"অতএব আপনার পালনকর্তার কসম, আমি অবশ্যই ওদের সবাইকে জিজ্ঞাসাবাদ করব।"},{"SurahNumber":15,"VerseNumber":93,"Text":"ওদের কাজকর্ম সম্পর্কে।"},{"SurahNumber":15,"VerseNumber":94,"Text":"অতএব আপনি প্রকাশ্যে শুনিয়ে দিন যা আপনাকে আদেশ করা হয় এবং মুশরিকদের পরওয়া করবেন না।"},{"SurahNumber":15,"VerseNumber":95,"Text":"বিদ্রুপকারীদের জন্যে আমি আপনার পক্ষ থেকে যথেষ্ট।"},{"SurahNumber":15,"VerseNumber":96,"Text":"যারা আল্লাহর সাথে অন্য উপাস্য সাব্যস্ত করে। অতএব অতিসত্তর তারা জেনে নেবে।"},{"SurahNumber":15,"VerseNumber":97,"Text":"আমি জানি যে আপনি তাদের কথাবর্তায় হতোদ্যম হয়ে পড়েন।"},{"SurahNumber":15,"VerseNumber":98,"Text":"অতএব আপনি পালনকর্তার সৌন্দর্য স্মরণ করুন এবং সেজদাকারীদের অন্তর্ভূক্ত হয়ে যান।"},{"SurahNumber":15,"VerseNumber":99,"Text":"এবং পালনকর্তার এবাদত করুন, যে পর্যন্ত আপনার কাছে নিশ্চিত কথা না আসে।"}]}