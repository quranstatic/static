{"Id":66,"LanguageCodes":["bs","bos"],"Name":"bos-muhamedmehanovi","Author":"Muhamed Mehanovic","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_mihanovich/v1.1.0-csv.1 , https://quranenc.com/en/browse/bosnian_mihanovich , https://quranenc.com ,","Translations":[{"SurahNumber":24,"VerseNumber":1,"Text":"Ovo je sura koju objavljujemo i u obavezu je stavljamo i u njoj objavljujemo jasne ajete da biste se prisjećali i pouku primili"},{"SurahNumber":24,"VerseNumber":2,"Text":"A bludnik i bludnica-pa svakom od njih dvoje udarite stotinu udaraca po koži, i neka vas prema njima u vjeri Allahovoj ne obuzima nikakvo sažaljenje, ako u Allaha i u Posljednji dan vjerujete, i neka kažnjavanju njihovu jedna skupina vjernika prisustvuje"},{"SurahNumber":24,"VerseNumber":3,"Text":"Bludnik ne opći osim s bludnicom ili višeboškinjom, a s bludnicom opći samo bludnik ili višebožac, a vjernicima je to zabranjeno"},{"SurahNumber":24,"VerseNumber":4,"Text":"Onima koji optuže čedne žene, a potom ne dovedu četiri svjedoka, udarite osamdeset udaraca po koži i nikada više svjedočenje njihovo ne primajte; oni su baš buntovnici"},{"SurahNumber":24,"VerseNumber":5,"Text":"osim onih koji se poslije toga pokaju i poprave, jer Allah je, zaista, Onaj Koji oprašta grijehe i milostiv je"},{"SurahNumber":24,"VerseNumber":6,"Text":"A oni koji optuže svoje supruge, a ne budu imali drugih svjedoka, osim samih sebe- pa svjedočenje svakog od njih je u četiri svjedočenja uz zaklinjanje Allahom, da je, zaista, od onih koji govore istinu"},{"SurahNumber":24,"VerseNumber":7,"Text":"a peto je da ga zadesi Allahovo prokletstvo, ako je od onih koji lažu"},{"SurahNumber":24,"VerseNumber":8,"Text":"A ono što će od nje otkloniti kaznu jeste da posvjedoči u četiri svjedočenja zaklinjući se Allahom da je on, doista, od onih koji lažu"},{"SurahNumber":24,"VerseNumber":9,"Text":"a peti put da je stigne Allahova srdžba, ako je on od onih koji govore istinu"},{"SurahNumber":24,"VerseNumber":10,"Text":"A da nije Allahove dobrote prema vama i milosti Njegove i da Allah nije Onaj Koji stalno prima pokajanje i mudar je…"},{"SurahNumber":24,"VerseNumber":11,"Text":"Zbilja, oni koji su iznijeli potvoru jesu jedna skupina između vas! Vi ne smatrajte to nekim zlom po vas; ne, to je dobro po vas. Svaki od njih bit će kažnjen prema grijehu koji je zaslužio, a onoga od njih koji je to najviše činio čeka patnja velika"},{"SurahNumber":24,"VerseNumber":12,"Text":"Zašto, čim ste to čuli, vjernici i vjernice nisu jedni o drugima dobro pomislili i rekli: \"Ovo je očita potvora"},{"SurahNumber":24,"VerseNumber":13,"Text":"Zašto nisu četvericu svjedoka doveli? A pošto svjedoke nisu doveli, oni su onda kod Allaha lažljivci"},{"SurahNumber":24,"VerseNumber":14,"Text":"A da nije Allahove dobrote prema vama i milosti Njegove i na dunjaluku i na ahiretu, već bi vas snašla patnja velika zbog onoga u što ste se upustili"},{"SurahNumber":24,"VerseNumber":15,"Text":"kad ste to jezicima svojim prepričavati stali i kad ste na sva usta govorili ono o čemu niste ništa znali, vi ste to sitnicom smatrali, ali je to kod Allaha krupno"},{"SurahNumber":24,"VerseNumber":16,"Text":"Zašto niste, čim ste to čuli, rekli: \"Ne dolikuje nam da o tome govorimo, Uzvišen neka si Ti! To je velika kleveta"},{"SurahNumber":24,"VerseNumber":17,"Text":"Allah vas opominje da više nikad tako nešto ne ponovite, ako ste vjernici"},{"SurahNumber":24,"VerseNumber":18,"Text":"i Allah vam ajete objašnjava; a Allah je Onaj Koji sve zna i mudar je"},{"SurahNumber":24,"VerseNumber":19,"Text":"Zaista onima koji vole da se među vjernicima širi gnusoba pripada bolna patnja i na dunjaluku i na ahiretu; Allah zna, a vi ne znate"},{"SurahNumber":24,"VerseNumber":20,"Text":"A da nije Allahove dobrote prema vama i milosti Njegove i da Allah nije milosrdan i milostiv"},{"SurahNumber":24,"VerseNumber":21,"Text":"O vi koji vjerujete, ne slijedite korake šejtanove! A onaj ko slijedi korake šejtanove - pa, zaista, on naređuje gnusobu i odvratna djela. A da nije Allahove dobrote prema vama i milosti Njegove, nijedan se od vas ne bi nikad od grijeha očistio; ali Allah čisti onoga koga On hoće. Allah je Onaj Koji sve čuje i Onaj Koji sve zna"},{"SurahNumber":24,"VerseNumber":22,"Text":"Neka se milodarni i imućni među vama ne zaklinju da više neće pomagati rođake i siromahe, i one koji su na Allahovu putu rodni kraj svoj napustili; neka pređu preko toga i nek praštaju! Zar ne biste voljeli da i vama Allah oprosti?! A Allah je Onaj Koji oprašta grijehe i milostiv je"},{"SurahNumber":24,"VerseNumber":23,"Text":"Zaista su oni koji potvore čestite, bezazlene vjernice prokleti i na dunjaluku i na ahiretu i njima pripada patnja bolna"},{"SurahNumber":24,"VerseNumber":24,"Text":"na Dan kada protiv njih budu svjedočili jezici njihovi, i ruke njihove, i noge njihove za ono što su radili"},{"SurahNumber":24,"VerseNumber":25,"Text":"Taj dan Allah će im isplatiti račun istiniti - kaznit će ih onako kako su zaslužili i oni će saznati da je Allah, baš On, očigledna Istina"},{"SurahNumber":24,"VerseNumber":26,"Text":"Nevaljalima pripadaju nevaljale, a nevaljalim pripadaju nevaljali; dobrim pripadaju dobre, a dobrim pripadaju dobri. Oni nemaju ništa s tim što o njima govore; njima pripada oprost i opskrba plemenita"},{"SurahNumber":24,"VerseNumber":27,"Text":"O vi koji vjerujete, u tuđe kuće ne ulazite dok dopuštenje ne zatražite i dok ukućane ne poselamite, to vam je bolje, da biste se prisjetili i pouku primili"},{"SurahNumber":24,"VerseNumber":28,"Text":"A ako u njima nikoga ne nađete, ne ulazite u njih dok vam se ne dopusti; a ako vam se rekne: \"Vratite se!\", vi se vratite, to je vama čednije, a Allah ono što radite dobro zna"},{"SurahNumber":24,"VerseNumber":29,"Text":"Nije vam grijeh da ulazite u nenastanjene kuće u kojima se nalaze stvari vaše, a Allah zna ono što javno pokazujete i ono što krijete"},{"SurahNumber":24,"VerseNumber":30,"Text":"Reci vjernicima neka obore poglede svoje i neka čuvaju stidna mjesta svoja; to im je čednije. Allah u potpunosti zna ono što oni čine"},{"SurahNumber":24,"VerseNumber":31,"Text":"A reci vjernicama neka obore poglede svoje i neka čuvaju stidna mjesta svoja, i neka ne pokazuju ukrase svoje osim onoga što je ionako spoljašnje, i neka pokrivače svoje spuste preko razreza na grudima svojim, neka ukrase svoje ne pokazuju drugima; to mogu samo muževima svojim, ili očevima svojim, ili očevima muževa svojih, ili sinovima svojim, ili sinovima muževa svojih, ili braći svojoj, ili sinovima braće svoje, ili sinovima sestara svojih, ili ženama svojim, ili onim što su u posjedu njihovu, ili onim koji slijede uz njih - muškarcima koji nemaju prohtjeva za ženama, ili djeci koja još ne raspoznaju stidna mjesta žena; i neka ne udaraju nogama svojim kako bi se znalo za njihove ukrase skrivene. I svi se Allahu pokajte, o vjernici, da biste uspjeli"},{"SurahNumber":24,"VerseNumber":32,"Text":"Udajite neudate i ženite neoženjene, i čestite robove i robinje svoje; ako su siromašni, Allah će im iz obilja Svoga dati. Allah je neizmjerno darežljiv i Onaj Koji sve zna"},{"SurahNumber":24,"VerseNumber":33,"Text":"I neka se suzdrže oni koji nemaju mogućnosti da se ožene, dok im Allah iz obilja Svoga ne pomogne! A s onima u posjedu vašem koji žele da se otkupe, ako znate da su u stanju da to učine, o otkupu se dogovorite. I dajte im nešto od Allahovog imetka koji je vama dao. I ne nagonite djevojke - robinje svoje da se bludom bave - ako one žele da budu čestite - da biste stekli prolazna dobra ovoga svijeta; a ako ih neko na to prisili, Allah će im, nakon što su bile primorane, oprostiti i prema njima milostiv biti"},{"SurahNumber":24,"VerseNumber":34,"Text":"Mi vam objavljujemo jasne ajete i primjere iz života onih koji su prije vas bili i nestali i pouku bogobojaznim"},{"SurahNumber":24,"VerseNumber":35,"Text":"Allah je svjetlo nebesa i Zemlje! Primjer svjetla Njegova je kao udubina u kojoj je fitilj kandilja; fitilj je u staklenki, a staklenka je kao zvijezda blistava; užiže se blagoslovljenim drvetom maslinovim, ni istočnim ni zapadnim, čije ulje gotovo da sija kad ga vatra i ne dotakne; sama svjetlost iznad svjetlosti! Allah vodi ka svjetlosti Svojoj onoga koga On hoće. Allah navodi primjere ljudima, Allah sve dobro zna"},{"SurahNumber":24,"VerseNumber":36,"Text":"U džamijama, koje se voljom Njegovom podižu i u kojima se spominje Njegovo ime- slave i veličaju Njega, ujutro i navečer"},{"SurahNumber":24,"VerseNumber":37,"Text":"ljudi koje kupovina i prodaja ne ometaju da Allaha spominju i koji namaz obavljaju i zekat udjeljuju, i koji strepe od Dana u kome će srca i pogledi biti uznemireni"},{"SurahNumber":24,"VerseNumber":38,"Text":"da bi ih Allah za ono bolje što su radili nagradio i da bi im iz obilja Svoga i više dao. A Allah daje opskrbu kome hoće, bez računa"},{"SurahNumber":24,"VerseNumber":39,"Text":"A djela nevjernika su kao priviđenje u ravnici u kojoj žedan vidi vodu, ali kad do tog mjesta dođe, ništa ne nađe - a zateći će kod njega Allaha i On će mu potpuno isplatiti račun njegov; Allah veoma brzo obračunava"},{"SurahNumber":24,"VerseNumber":40,"Text":"ili su kao tmine u dubokom moru koje prekrivaju talasi iznad kojih su drugi talasi, a iznad kojih su oblaci; sve tmine jedne iznad drugih. Ako bi izvadio ruku skoro da je ne bi vidio - a onaj kome Allah ne da svjetla neće svjetla ni imati"},{"SurahNumber":24,"VerseNumber":41,"Text":"Zar ne znaš da Allaha slave i veličaju svi koji su na nebesima i na Zemlji, a i ptice širenjem krila svojih; svi znaju kako će Mu se moliti i kako će Ga slaviti i veličati. A Allah dobro zna ono što oni rade"},{"SurahNumber":24,"VerseNumber":42,"Text":"Allahova je vlast i na nebesima i na Zemlji, i kod Allaha je konačno odredište"},{"SurahNumber":24,"VerseNumber":43,"Text":"Zar ne vidiš da Allah polahko pokreće oblake, a onda ih spaja i jedne nad drugima gomila, pa ti vidiš kišu kako iz njih pada: On s neba - iz brda na njemu - spušta led, pa njime koga hoće pogodi, a koga hoće poštedi - blijesak munje Njegove gotovo da oduzima vid"},{"SurahNumber":24,"VerseNumber":44,"Text":"On čini da noć i dan naizmjenice nastupaju i u tome je, doista, pouka za one koji razbor imaju"},{"SurahNumber":24,"VerseNumber":45,"Text":"Allah sva živa bića stvara od vode, neka od njih na trbuhu puze, neka idu na dvije noge, a neka, opet hode na četiri; Allah stvara što hoće, Allah, zaista, nad svime ima moć"},{"SurahNumber":24,"VerseNumber":46,"Text":"Mi smo objavili ajete razjašnjene; a Allah upućuje na Pravi put onoga koga On hoće"},{"SurahNumber":24,"VerseNumber":47,"Text":"Oni govore: \"Mi vjerujemo u Allaha i Poslanika, i pokoravamo se\", a potom se grupa njih okreće; nisu oni vjernici"},{"SurahNumber":24,"VerseNumber":48,"Text":"Kad budu pozvani Allahu i Poslaniku Njegovu da im presudi, grupa njih odjednom leđa okrene"},{"SurahNumber":24,"VerseNumber":49,"Text":"a ako je pravda na njihovoj strani, dolaze mu poslušno"},{"SurahNumber":24,"VerseNumber":50,"Text":"Da li je u srcima njihovim bolest, ili sumnjaju, ili strahuju da će Allah i Poslanik Njegov prema njima nepravedno postupiti? Naprotiv, oni su baš zulumćari"},{"SurahNumber":24,"VerseNumber":51,"Text":"Kad vjernici Allahu i Poslaniku Njegovu budu pozvani da im on presudi, samo reknu: \"Slušamo i pokoravamo se!\" To su oni koji su uspjeli"},{"SurahNumber":24,"VerseNumber":52,"Text":"Oni koji se Allahu i Poslaniku Njegovu budu pokoravali, koji se Allaha budu bojali i Njega se čuvali-to su oni koji su uspjeli i spašeni"},{"SurahNumber":24,"VerseNumber":53,"Text":"Licemjeri se zaklinju Allahom, najčvršćom zakletvom, da će sigurno ići u boj ako im ti narediš. Reci: \"Ne zaklinjite se! Vaša pokornost - poznata je! Allah, zaista, u potpunosti zna ono što radite"},{"SurahNumber":24,"VerseNumber":54,"Text":"Reci: \"Pokoravajte se Allahu i pokoravajte se Poslaniku!\" A ako se okrenete, on je dužan raditi ono što se njemu naređuje, a vi ste dužni ono što se vama naređuje, pa ako mu budete poslušni, bit ćete na Pravom putu - a Poslanikova dužnost samo je jasna obznana"},{"SurahNumber":24,"VerseNumber":55,"Text":"Allah obećava da će one među vama koji budu vjerovali i dobra djela činili sigurno nasljednicima na Zemlji postaviti, kao što je postavio namjesnicima one prije njih, i da će im zacijelo vjeru njihovu učvrstiti, onu s kojom je zadovoljan da bude njihova, i da će im sigurno strah sigurnošću zamijeniti: \"Oni će samo Meni ibadet činiti, i neće druge Meni u obožavanju pridruživati. A oni koji i poslije toga budu nezahvalni-oni su baš buntovnici"},{"SurahNumber":24,"VerseNumber":56,"Text":"A vi namaz obavljajte i zekat dajite i Poslaniku poslušni budite da biste milost zadobili"},{"SurahNumber":24,"VerseNumber":57,"Text":"Nikako ne misli da će se nevjernici moći suprotstaviti Njemu na Zemlji; njihovo boravište bit će Vatra, a ona je, zaista, užasno krajnje odredište"},{"SurahNumber":24,"VerseNumber":58,"Text":"O vjernici, neka od vas u tri slučaja zatraže dopuštenje da vam uđu oni koji su u posjedu vašem i oni koji još nisu spolno zreli: prije jutarnjeg namaza, i kada u podne odložite odjeću svoju, i poslije obavljanja noćnog namaza. To su tri doba kada niste obučeni, a u drugo doba nije ni vama ni njima grijeh, ta oni kod vas često ulaze, a i vi jedni kod drugih ulazite. Tako vam Allah objašnjava propise! A Allah je Onaj Koji sve zna i mudar je"},{"SurahNumber":24,"VerseNumber":59,"Text":"A kad djeca vaša dostignu spolnu zrelost, neka onda uvijek traže dopuštenje za ulazak, kao što su tražili dopuštenje oni prije njih; tako vam Allah objašnjava ajete Svoje! A Allah je Onaj Koji sve zna i mudar je"},{"SurahNumber":24,"VerseNumber":60,"Text":"A starim ženama koje ne žude više za udajom nije grijeh da odlože ogrtače svoje, ali ne pokazujući ukrase svoje; a bolje im je da budu kreposne. Allah je Onaj Koji sve čuje i Onaj Koji sve zna"},{"SurahNumber":24,"VerseNumber":61,"Text":"Nije grijeh slijepom, niti je grijeh hromom, niti je grijeh bolesnom, a niti vama samima da jedete u kućama vašim, ili u kućama očeva vaših, ili u kućama majki vaših, ili u kućama braće vaše, ili u kućama sestara vaših, ili u kućama amidža vaših, ili u kućama tetaka vaših po ocu, ili u kućama daidža vaših, ili u kućama tetaka vaših po majci, ili onih čiji su ključevi u vas ili u prijatelja vašeg; nije vam grijeh da jedete zajednički ili pojedinačno. A kad ulazite u kuće, vi ukućane njene pozdravite pozdravom od Allaha propisanim, blagoslovljenim i lijepim. Tako vam Allah objašnjava ajete da biste razumjeli"},{"SurahNumber":24,"VerseNumber":62,"Text":"Pravi vjernici samo su oni koji u Allaha i Njegova Poslanika vjeruju, a koji se, kad su s njim na kakvom važnom sastanku, ne udaljuju dok od njega dopuštenje ne dobiju. Oni koji od tebe traže dopuštenje, u Allaha i Poslanika Njegova, doista, vjeruju. I kad oni zatraže dopuštenje od tebe zbog kakva posla svoga, dopusti kome hoćeš od njih, i zamoli Allaha da im oprosti - zaista je Allah Onaj Koji oprašta grijehe i milostiv je"},{"SurahNumber":24,"VerseNumber":63,"Text":"Neka vaše dozivanje Poslanika ne bude kao kad vi jedni druge dozivate; Allah sigurno zna one među vama koji se kradom izvlače. Neka se pripaze oni koji postupaju suprotno naređenju njegovu da ih iskušenje kakvo ne stigne, ili da ih patnja bolna ne snađe"},{"SurahNumber":24,"VerseNumber":64,"Text":"Allahovo je sve što je na nebesima i na Zemlji, On sigurno zna kakvi ste vi, i On će ih obavijestiti o svemu što su uradili na Dan kad se budu Njemu vratili. A Allah sve dobro zna"}]}