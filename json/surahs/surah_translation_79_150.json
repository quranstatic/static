{"Id":150,"LanguageCodes":["fa","fas"],"Name":"fas-abdolmohammaday","Author":"Abdolmohammad Ayati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":79,"VerseNumber":1,"Text":"سوگند به فرشتگانى كه جانها را به قوت مى‌گيرند،"},{"SurahNumber":79,"VerseNumber":2,"Text":"و سوگند به فرشتگانى كه جانها را به آسانى مى‌گيرند،"},{"SurahNumber":79,"VerseNumber":3,"Text":"و سوگند به فرشتگانى كه شناورند،"},{"SurahNumber":79,"VerseNumber":4,"Text":"و سوگند به فرشتگانى كه بر ديوان پيشى مى‌گيرند،"},{"SurahNumber":79,"VerseNumber":5,"Text":"و سوگند به آنها كه تدبير كارها مى‌كنند،"},{"SurahNumber":79,"VerseNumber":6,"Text":"كه آن روز كه نخستين نفخه قيامت زمين را بلرزاند،"},{"SurahNumber":79,"VerseNumber":7,"Text":"و نفخه دوم از پس آن بيايد،"},{"SurahNumber":79,"VerseNumber":8,"Text":"در آن روز دلهايى در هراس باشند،"},{"SurahNumber":79,"VerseNumber":9,"Text":"و نشان خشوع در ديدگان نمايان"},{"SurahNumber":79,"VerseNumber":10,"Text":"مى‌گويند: آيا ما به حالت نخستين بازمى‌گرديم،"},{"SurahNumber":79,"VerseNumber":11,"Text":"آنگاه كه استخوانهايى پوسيده بوديم؟"},{"SurahNumber":79,"VerseNumber":12,"Text":"گويند: اين بازگشت ما بازگشتى است زيان‌آور"},{"SurahNumber":79,"VerseNumber":13,"Text":"جز اين نيست كه تنها يك بانگ برمى‌آيد،"},{"SurahNumber":79,"VerseNumber":14,"Text":"و آنها خود را در آن صحرا خواهند يافت"},{"SurahNumber":79,"VerseNumber":15,"Text":"آيا داستان موسى به تو رسيده است؟"},{"SurahNumber":79,"VerseNumber":16,"Text":"آنگاه كه پروردگارش او را در وادى مقدس طوى ندا داد"},{"SurahNumber":79,"VerseNumber":17,"Text":"به سوى فرعون برو كه طغيان كرده است"},{"SurahNumber":79,"VerseNumber":18,"Text":"بگو: آيا تو را رغبتى هست كه پاكيزه شوى،"},{"SurahNumber":79,"VerseNumber":19,"Text":"و من تو را به پروردگارت راه بنمايم و تو پروا كنى؟"},{"SurahNumber":79,"VerseNumber":20,"Text":"پس آن آيت بزرگ را به او نشان داد"},{"SurahNumber":79,"VerseNumber":21,"Text":"و او تكذيب كرد و عصيان ورزيد"},{"SurahNumber":79,"VerseNumber":22,"Text":"سپس پشت كرد و مى‌شتافت"},{"SurahNumber":79,"VerseNumber":23,"Text":"پس همه را گرد كرد و ندا داد،"},{"SurahNumber":79,"VerseNumber":24,"Text":"و گفت: من پروردگار برتر شما هستم"},{"SurahNumber":79,"VerseNumber":25,"Text":"خدايش به عذاب آخرت و دنيا گرفتار كرد"},{"SurahNumber":79,"VerseNumber":26,"Text":"در اين عبرتى است براى كسى كه مى‌ترسد"},{"SurahNumber":79,"VerseNumber":27,"Text":"آيا شما به خلقت سخت‌تريد يا اين آسمانى كه او بنا نهاده؟"},{"SurahNumber":79,"VerseNumber":28,"Text":"سقفش را برافراشت و بپرداختش،"},{"SurahNumber":79,"VerseNumber":29,"Text":"شبش را تاريك كرد و روشنايى‌اش را آشكار ساخت،"},{"SurahNumber":79,"VerseNumber":30,"Text":"و پس از آن زمين را بگسترد،"},{"SurahNumber":79,"VerseNumber":31,"Text":"و از آن آب بيرون آورد و چراگاه‌ها پديد كرد،"},{"SurahNumber":79,"VerseNumber":32,"Text":"و كوه‌ها را استوار گردانيد،"},{"SurahNumber":79,"VerseNumber":33,"Text":"براى بهره‌گيرى شما و چارپايانتان"},{"SurahNumber":79,"VerseNumber":34,"Text":"چون آن حادثه بزرگ دررسد،"},{"SurahNumber":79,"VerseNumber":35,"Text":"روزى كه آدمى همه اعمال خود را به ياد آورد،"},{"SurahNumber":79,"VerseNumber":36,"Text":"و جهنم را به هر كه مى‌بيند نشان دهند؛"},{"SurahNumber":79,"VerseNumber":37,"Text":"پس هر كه طغيان كرده،"},{"SurahNumber":79,"VerseNumber":38,"Text":"و زندگى اينجهانى را برگزيده،"},{"SurahNumber":79,"VerseNumber":39,"Text":"جهنم جايگاه اوست"},{"SurahNumber":79,"VerseNumber":40,"Text":"اما هر كس كه از ايستادن در برابر پروردگارش ترسيده و نفس را از هوى بازداشته،"},{"SurahNumber":79,"VerseNumber":41,"Text":"بهشت جايگاه اوست"},{"SurahNumber":79,"VerseNumber":42,"Text":"تو را از قيامت مى‌پرسند كه چه وقت واقع شود"},{"SurahNumber":79,"VerseNumber":43,"Text":"از يادكردن آن تو را چه كار است؟"},{"SurahNumber":79,"VerseNumber":44,"Text":"منتهاى آن نزد پروردگار توست"},{"SurahNumber":79,"VerseNumber":45,"Text":"جز اين نيست كه تو كسانى را كه از آن روز بترسند بيم مى‌دهى"},{"SurahNumber":79,"VerseNumber":46,"Text":"چون آن را ببينند، پندارند در اين جهان جز يك شامگاه يا چاشت درنگ نكرده‌اند"}]}