{"Id":254,"LanguageCodes":["mk","mkd"],"Name":"mkd-macedonianschol","Author":"Macedonian Scholars","Language":"Macedonian","Description":"Macedonian","Direction":"ltr","Source":"https://quranenc.com/en/browse/macedonian_group","Translations":[{"SurahNumber":36,"VerseNumber":1,"Text":"Ја-син"},{"SurahNumber":36,"VerseNumber":2,"Text":"Се колнам во Мудриот Куран"},{"SurahNumber":36,"VerseNumber":3,"Text":"ти си, навистина, Пратеник"},{"SurahNumber":36,"VerseNumber":4,"Text":"на Вистинскиот пат"},{"SurahNumber":36,"VerseNumber":5,"Text":"по Објава на Силниот и Семилосниот"},{"SurahNumber":36,"VerseNumber":6,"Text":"за да го опоменуваш народот чиишто предци не биле опоменувани, па е рамнодушен"},{"SurahNumber":36,"VerseNumber":7,"Text":"За повеќето од нив се овистини Зборот – па тие нема да веруваат"},{"SurahNumber":36,"VerseNumber":8,"Text":"Ние сторивме да бидат како тие на чиишто вратови ставивме синџири сè до подбрадокот – па тие се со глави поткренати"},{"SurahNumber":36,"VerseNumber":9,"Text":"и како тие пред кои и зад кои преграда им ставивме и на очите преграда им ставивме – па тие не гледаат"},{"SurahNumber":36,"VerseNumber":10,"Text":"и ним им есеедно дали ти ги опоменуваш или не, тие нема да веруваат"},{"SurahNumber":36,"VerseNumber":11,"Text":"Твојата опомена ќе му користи само на тој што го следи Куранот и што се плаши од Семилосниот, иако не Го гледа; него израдувај го со прошка и со благородна награда"},{"SurahNumber":36,"VerseNumber":12,"Text":"Ние, навистина, ќе ги оживееме мртвите и Ние го запишавме тоа што го сторија и делата кои зад себе ги оставија;207 Ние сето тоа во јасната Книга го набројавме"},{"SurahNumber":36,"VerseNumber":13,"Text":"Наведи им ги како поука жителите на еден град, кога им дојдоа Пратениците"},{"SurahNumber":36,"VerseNumber":14,"Text":"кога Ние им пративме двајца, но тие не им поверуваа, и ги засиливме со трет, па рекоа: „Ние сме ви пратени вам!“"},{"SurahNumber":36,"VerseNumber":15,"Text":"„Вие сте луѓе како и ние.“ – одговорија тие – „Семилосниот не објави ништо, вие зборувате невистина!“"},{"SurahNumber":36,"VerseNumber":16,"Text":"„Господарот наш знае дека, навистина, сме ви пратени вам,“ – рекоа тие"},{"SurahNumber":36,"VerseNumber":17,"Text":"„и должни сме само јасно да известиме.“"},{"SurahNumber":36,"VerseNumber":18,"Text":"Тие рекоа: „Ние насетуваме дека ни носите несреќа; аконе престанете, ќе ве каменуваме и сигурно ќе ве стигне болно страдање од нас.“"},{"SurahNumber":36,"VerseNumber":19,"Text":"„Причината за вашата несреќа е со вас!“ – рекоа тие. „Зарем затоа што сте предупредени? Та вие сте народ кој секоја граница на злото ја преминува.“"},{"SurahNumber":36,"VerseNumber":20,"Text":"И од крајот на градот, итајќи дојде еден човек и рече: „О, народе мој, следи ги пратениците"},{"SurahNumber":36,"VerseNumber":21,"Text":"следете ги тие кои од вас не бараат никаква награда, а се на Вистинскиот пат"},{"SurahNumber":36,"VerseNumber":22,"Text":"Зошто да не Го обожувам Тој што ме создал, а Нему ќе Му се вратите"},{"SurahNumber":36,"VerseNumber":23,"Text":"Зошто да прифтам други богови покрај Него? Ако Семилосниот сака да ме снајде некое зло, нивното посредување нема да ми биде од никаква корист и тие нема да можат да ме спасат"},{"SurahNumber":36,"VerseNumber":24,"Text":"а јас тогаш би бил во вистинска заблуда"},{"SurahNumber":36,"VerseNumber":25,"Text":"јас верувам во Господарот ваш, слушнете ме!“"},{"SurahNumber":36,"VerseNumber":26,"Text":"И ќе се рече: „Влези во џеннетот!“ – а тој ќе рече: „Камо среќа мојот народ да знае"},{"SurahNumber":36,"VerseNumber":27,"Text":"зошто Господарот мој ми прости и ме направи почествуван!“"},{"SurahNumber":36,"VerseNumber":28,"Text":"И против народот негов, по него, Ние не испративме војска од небото, ниту некогаш сме го сториле тоа"},{"SurahNumber":36,"VerseNumber":29,"Text":"само би се слушнал еден ужасен крик, и тие сите одеднаш би испоумирале"},{"SurahNumber":36,"VerseNumber":30,"Text":"О, колку се кутри луѓето! Ниту еден Пратеник не им дојде, а да не му се исмејуваа"},{"SurahNumber":36,"VerseNumber":31,"Text":"Како ли тие не знаат колку народи пред нив уништивме од кои никој не им се вратил"},{"SurahNumber":36,"VerseNumber":32,"Text":"а сите тие ќе бидат заедно пред Нас доведени"},{"SurahNumber":36,"VerseNumber":33,"Text":"Доказ им е мртвата земја: Ние живот ѝ даваме и од неа никнува житото кое тие го јадат"},{"SurahNumber":36,"VerseNumber":34,"Text":"Ние на неа создаваме градини, палменици и лозја, и правиме од неа да извираат извори"},{"SurahNumber":36,"VerseNumber":35,"Text":"за тие да ги јадат плодовите нивни и од тоа што рацете нивни ќе го обработат, па зошто не сакаат да бидат благодарни"},{"SurahNumber":36,"VerseNumber":36,"Text":"Нека е Славен и Возвишен Тој што во сè создава пар: во тоа што никнува од земјата, во нив самите, и во тоа што тие не го знаат"},{"SurahNumber":36,"VerseNumber":37,"Text":"И ноќта им е доказ: Ние ја тргаме дневната светлина и тие остануваат во мрак"},{"SurahNumber":36,"VerseNumber":38,"Text":"И Сонцето се движи до својата одредена граница, тоа е одредба на Силниот и Сезнајниот"},{"SurahNumber":36,"VerseNumber":39,"Text":"И на Месечината ѝ одредивме положби, и таа секогаш повторно се враќа како стар свиткан палмин прат"},{"SurahNumber":36,"VerseNumber":40,"Text":"Ниту Сонцето може Месечината да ја стигне, ниту ноќта денот да го престигне, сите тие во вселената пловат"},{"SurahNumber":36,"VerseNumber":41,"Text":"Доказ им е и тоа што потомците нивни во преполните бродови ги превезуваме"},{"SurahNumber":36,"VerseNumber":42,"Text":"и што за нив, и слични на нив, ги создаваме тие на коишто се возат"},{"SurahNumber":36,"VerseNumber":43,"Text":"И ако сакаме, Ние ќе ги потопиме, и спас нема да им има, нема да се извлечат"},{"SurahNumber":36,"VerseNumber":44,"Text":"освен ако не им се смилуваме, за до рокот одреден да уживаат"},{"SurahNumber":36,"VerseNumber":45,"Text":"А кога ќе им се каже: „Плашете се од тоа што се случило пред вас и од тоа што ве чека за да бидете помилувани...“"},{"SurahNumber":36,"VerseNumber":46,"Text":"Ине им дојде ниту еден доказ од Господарот нивен накој тие грб нему свртеа"},{"SurahNumber":36,"VerseNumber":47,"Text":"А кога ќе им се каже: „Давајте од тоа што Аллах ви го дава.“ - тогаш неверниците им говорат на верниците: „Зарем да го храниме тој што Аллах, да сакаше, можеше да го нахрани? Вие навистина сте во вистинска заблуда!“"},{"SurahNumber":36,"VerseNumber":48,"Text":"И велат: „Кога веќе еднаш ќе дојде тоа ветување, ако вистината ја говорите?“"},{"SurahNumber":36,"VerseNumber":49,"Text":"А не чекаат ништо друго туку страшен глас кој ќе ги обземе додека се препираат едни со други"},{"SurahNumber":36,"VerseNumber":50,"Text":"па нема да можат ништо да порачаат, ниту на чедата свои да се вратат"},{"SurahNumber":36,"VerseNumber":51,"Text":"И ќе се дувне во рогот, па тие од гробовите кон Господарот свој ќе поитаат"},{"SurahNumber":36,"VerseNumber":52,"Text":"зборувајќи: „Тешко нам! Кој од нашите гробови нè оживеа?“ – „Ете, се остварува ветувањето на Семилосниот, Пратениците вистината ја зборуваа!“"},{"SurahNumber":36,"VerseNumber":53,"Text":"Ќе биде тоа само еден глас и тие сите пред Нас ќе се најдат"},{"SurahNumber":36,"VerseNumber":54,"Text":"Денес нема никому неправда да му се стори и вие, според тоа што го правевте, наградени ќе бидете"},{"SurahNumber":36,"VerseNumber":55,"Text":"Жителите на џеннетот тој ден ќе уживаат во благодатите, весели и радосни"},{"SurahNumber":36,"VerseNumber":56,"Text":"тие и сопругите нивни ќе бидат во ладовина на украсени дивани потпрени"},{"SurahNumber":36,"VerseNumber":57,"Text":"во него ќе имаат овошје и тоа што ќе сакаат"},{"SurahNumber":36,"VerseNumber":58,"Text":"„Селам на вас“ – ќе бидат зборовите на Милостивиот Господар"},{"SurahNumber":36,"VerseNumber":59,"Text":"„а вие, о, грешници, одвојте се денес!“"},{"SurahNumber":36,"VerseNumber":60,"Text":"О синови Адемови, зарем не ви наредив: „Не го обожувајте шејтанот, тој ви е отворен непријател"},{"SurahNumber":36,"VerseNumber":61,"Text":"туку обожувајте Ме Мене; тоа е Вистинскиот пат"},{"SurahNumber":36,"VerseNumber":62,"Text":"Тој многумина од вас одведе во заблуда, како немавте памет"},{"SurahNumber":36,"VerseNumber":63,"Text":"Ова е џехеннемот кој ви беше ветуван"},{"SurahNumber":36,"VerseNumber":64,"Text":"пржете се сега во него затоа што не верувавте!“"},{"SurahNumber":36,"VerseNumber":65,"Text":"Денес устите ќе им ги запечатиме, нивните раце ќе Ни говорат, а нозете нивни, за тоа што го правеле, ќе сведочат"},{"SurahNumber":36,"VerseNumber":66,"Text":"Да сакавме, можевме од погледот нивен да ги лишиме, па кога на пат би тргнале, како би гледале"},{"SurahNumber":36,"VerseNumber":67,"Text":"А да сакавме, можевме наместото каде што згрешија да ги претвориме во нешто, па не би можеле никаде да отидат ниту да се вратат"},{"SurahNumber":36,"VerseNumber":68,"Text":"На тој кому долг живот ќе му дадеме, Ние изгледот на полошо му го менуваме. Зарем тие не разбираат"},{"SurahNumber":36,"VerseNumber":69,"Text":"Ние Пратеникот не го учевме поезија, тоа не му прилега. Ова е само поука – Куран јасен"},{"SurahNumber":36,"VerseNumber":70,"Text":"да го опоменува тој што е жив, се обестини казната спрема неверниците"},{"SurahNumber":36,"VerseNumber":71,"Text":"Како тие не гледаат дека Ние сами, од тоа што рацете Наши го направиле, за нив добитокот го создаваме за тие со него како сопственици да располагаат"},{"SurahNumber":36,"VerseNumber":72,"Text":"И дека им дадовме со него да се служат – на некои јаваат, а со некои се хранат"},{"SurahNumber":36,"VerseNumber":73,"Text":"и друга корист од него имаат, и млеко, па зошто не се благодарни"},{"SurahNumber":36,"VerseNumber":74,"Text":"Туку, покрај Аллах, други богови прифаќаат со надеж дека тие на помош ќе им бидат"},{"SurahNumber":36,"VerseNumber":75,"Text":"меѓутоа тие, нема да може да им помогнат, а тие ним им се послушна војска"},{"SurahNumber":36,"VerseNumber":76,"Text":"И нека не те растажуваат зборовите нивни; Ние, навистина, го знаеме и тоа што го кријат и тоа што го покажуваат"},{"SurahNumber":36,"VerseNumber":77,"Text":"Како човекот не гледа дека Ние од капка семе го создаваме, и пак е отворен противник"},{"SurahNumber":36,"VerseNumber":78,"Text":"и Нам Ни наведува пример, а заборава како е создаден, и вели: „Кој ќе ги оживее коските кога прав ќе се сторат?“"},{"SurahNumber":36,"VerseNumber":79,"Text":"Кажи: „Ќе ги оживее Тој што првиот пат ги создал; Тој добро знае сè што создал"},{"SurahNumber":36,"VerseNumber":80,"Text":"Тој што од зелените дрвја оган ви создава и вие со него потпалувате.“"},{"SurahNumber":36,"VerseNumber":81,"Text":"Зарем Тој што ги создаде небесата и Земјата не е способен да создаде на нив слични? Да, способен е, Тој создава сè и Тој е Сезнајниот"},{"SurahNumber":36,"VerseNumber":82,"Text":"и навистина Неговата наредба, кога сака нешто е само за тоа да каже: „Биди“ – и тоа бива"},{"SurahNumber":36,"VerseNumber":83,"Text":"Па нека е славен Тој во Чијашто рака е власта над сè, Нему ќе Му се вратите"}]}