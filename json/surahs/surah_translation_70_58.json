{"Id":58,"LanguageCodes":["bn","ben"],"Name":"ben-zohurulhoque","Author":"Zohurul Hoque","Language":"Bengali","Description":"Bengali","Direction":"ltr","Source":"http://tanzil.net","Translations":[{"SurahNumber":70,"VerseNumber":1,"Text":"এক প্রশ্নকারী প্রশ্ন করছে অবধারিত শাস্তি সম্পর্কে"},{"SurahNumber":70,"VerseNumber":2,"Text":"অবিশ্বাসীদের জন্য, এর প্রতিরোধকারী কেউ নেই"},{"SurahNumber":70,"VerseNumber":3,"Text":"আল্লাহ্‌র নিকট থেকে, যিনি উন্নয়নের সোপানের অধিকর্তা।"},{"SurahNumber":70,"VerseNumber":4,"Text":"ফিরিশ্‌তাগণ ও আ‌ত্মা তাঁর দিকে আরোহণ করে এমন এক দিনে যার পরিমাপ হলো পঞ্চাশ হাজার বছর।"},{"SurahNumber":70,"VerseNumber":5,"Text":"অতএব তুমি অধ্যবসায় চালিয়ে যাও এক সুমহান ধৈর্যধারণে।"},{"SurahNumber":70,"VerseNumber":6,"Text":"নিঃসন্দেহ তারা একে মনে করে বহু দূরে"},{"SurahNumber":70,"VerseNumber":7,"Text":"কিন্তু আমরা দেখছি এ নিকটে।"},{"SurahNumber":70,"VerseNumber":8,"Text":"সেইদিন আকাশ হয়ে যাবে গলানো তামার মতো"},{"SurahNumber":70,"VerseNumber":9,"Text":"আর পাহাড়গুলো হবে উলের মতো"},{"SurahNumber":70,"VerseNumber":10,"Text":"আর কোনো অন্তরঙ্গ বন্ধু জিজ্ঞাসাবাদ করবে না অন্তরঙ্গ বন্ধু সন্বন্ধে"},{"SurahNumber":70,"VerseNumber":11,"Text":"তাদের পরস্পরকে দৃষ্টিগোচরে রাখা হবে। অপরাধী ব্যক্তি শাস্তি থেকে সেইদিন মুক্তিলাভ করতে চাইবে তার সন্তানদের বিনিময়ে"},{"SurahNumber":70,"VerseNumber":12,"Text":"আর তার সহধর্মিণীর ও তার ভাইয়ের"},{"SurahNumber":70,"VerseNumber":13,"Text":"আর তার নিকট-আ‌ত্মীয়ের যারা তাকে আশ্রয় দিত"},{"SurahNumber":70,"VerseNumber":14,"Text":"আর যা-কিছু আছে পৃথিবীতে সে-সমস্তটাই, -- যেন তাকে মুক্তি দেওয়া হয়।"},{"SurahNumber":70,"VerseNumber":15,"Text":"কখনোই নয়! নিঃসন্দেহ এটি এক শিখায়িত আগুন"},{"SurahNumber":70,"VerseNumber":16,"Text":"চামড়া ঝলসিয়ে খসাতে উদগ্রীব"},{"SurahNumber":70,"VerseNumber":17,"Text":"এ ডাকবে তাকে যে পালিয়েছিল ও ফিরে গিয়েছিল"},{"SurahNumber":70,"VerseNumber":18,"Text":"আর জমা করেছিল এবং আটকে রেখেছিল।"},{"SurahNumber":70,"VerseNumber":19,"Text":"নিঃসন্দেহ মানুষের বেলা -- তাকে সৃষ্টি করা হয়েছে ব্যস্তসমস্ত করে"},{"SurahNumber":70,"VerseNumber":20,"Text":"যখন খারাপ অবস্থা তাকে স্পর্শ করে তখন অতীব ব্যথাতুর"},{"SurahNumber":70,"VerseNumber":21,"Text":"আর যখন সচ্ছলতা তাকে স্পর্শ করে তখন হাড়-কিপটে"},{"SurahNumber":70,"VerseNumber":22,"Text":"তারা ব্যতীত যারা মুছল্লী"},{"SurahNumber":70,"VerseNumber":23,"Text":"যারা তাদের নামাযের প্রতি স্বতঃনিষ্ঠাবান"},{"SurahNumber":70,"VerseNumber":24,"Text":"আর যারা তাদের ধনসম্পত্তিতে নির্দিষ্ট অধিকার রেখেছে"},{"SurahNumber":70,"VerseNumber":25,"Text":"ভিখারির ও বঞ্চিতের জন্য"},{"SurahNumber":70,"VerseNumber":26,"Text":"আর যারা বিচারের দিনকে সত্য বলে গ্রহণ করে"},{"SurahNumber":70,"VerseNumber":27,"Text":"আর যারা তাদের প্রভুর শাস্তি সম্পর্কে খোদ ভীতসন্ত্রস্ত"},{"SurahNumber":70,"VerseNumber":28,"Text":"নিশ্চয় তাদের প্রভুর শাস্তি প্রশান্তিদায়ক নয়"},{"SurahNumber":70,"VerseNumber":29,"Text":"আর যারা নিজেরাই তাদের আঙ্গিক-কর্তব্যাবলী সম্পর্কে যত্নবান"},{"SurahNumber":70,"VerseNumber":30,"Text":"তবে নিজেদের দম্পতি অথবা তাদের ডানহাত যাদের ধরে রেখেছে তাদের ছাড়া, কেননা সেক্ষেত্রে তারা নিন্দনীয় নহে"},{"SurahNumber":70,"VerseNumber":31,"Text":"কিন্তু যে এর বাইরে যাওয়া কামনা করে তাহলে তারা নিজেরাই হবে সীমালংঘনকারী।"},{"SurahNumber":70,"VerseNumber":32,"Text":"আর যারা খোদ তাদের আমানত সন্বন্ধে ও তাদের অংগীকার সন্বন্ধে সজাগ থাকে"},{"SurahNumber":70,"VerseNumber":33,"Text":"আর যারা স্বয়ং তাদের সাক্ষ্যদানে সুপ্রতিষ্ঠিত"},{"SurahNumber":70,"VerseNumber":34,"Text":"আর যারা নিজেরা তাদের নামায সন্বন্ধে সদা যত্নবান"},{"SurahNumber":70,"VerseNumber":35,"Text":"তারাই থাকবে জান্নাতে পরম সম্মানিত অবস্থায়।"},{"SurahNumber":70,"VerseNumber":36,"Text":"কিন্তু কি হয়েছে তাদের যারা অবিশ্বাস পোষণ করে, যে তারা তোমার দিকে উদগ্রীব হয়ে ছুটে আসছে"},{"SurahNumber":70,"VerseNumber":37,"Text":"ডান দিক থেকে ও বাম দিক থেকে, দলেদলে"},{"SurahNumber":70,"VerseNumber":38,"Text":"তাদের মধ্যের প্রত্যেক লোকই কি আশা করে যে তাকে প্রবেশ করানো হবে আনন্দময় উদ্যানে"},{"SurahNumber":70,"VerseNumber":39,"Text":"কখনই না। নিঃসন্দেহ আমরা কি দিয়ে তাদের গড়েছি তা তারা জানে।"},{"SurahNumber":70,"VerseNumber":40,"Text":"কিন্তু না, আমি উদয়াচলের ও অস্তাচলের প্রভুর নামে শপথ করছি যে আমরা আলবৎ সমর্থ"},{"SurahNumber":70,"VerseNumber":41,"Text":"যে আমরা তাদের চেয়ে ভালোদের দিয়ে বদলে দেব, আর আমরা পরাজিত হবার নই।"},{"SurahNumber":70,"VerseNumber":42,"Text":"সেজন্য তাদের ছেড়ে দাও গল্পগুজব ও খেলাধুলো করতে যে পর্যন্ত না তারা তাদের সেই দিনটির সাক্ষাৎ পায় যার সন্বন্ধে তাদের ওয়াদা করা হয়েছিল"},{"SurahNumber":70,"VerseNumber":43,"Text":"সেইদিন তারা কবরগুলো থেকে বেরিয়ে আসবে ব্যস্তসমস্ত হয়ে, যেন তারা একটি লক্ষ্যস্থলের দিকে ধাবিত হয়েছে"},{"SurahNumber":70,"VerseNumber":44,"Text":"তাদের চোখ হবে অবনত, হীনতা তাদের আচ্ছন্ন করবে। এমনটাই সেইদিন যার বিষয়ে তাদের ওয়াদা করা হয়েছিল।"}]}