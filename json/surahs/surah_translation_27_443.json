{"Id":443,"LanguageCodes":["uk","ukr"],"Name":"ukr-drmikhailoyaqub","Author":"Dr. Mikhailo Yaqubovic","Language":"Ukrainian","Description":"Ukrainian","Direction":"ltr","Source":"https://quranenc.com/en/browse/ukrainian_yakubovych","Translations":[{"SurahNumber":27,"VerseNumber":1,"Text":"Та. Сін. Це — знамення Корану та ясного Писання"},{"SurahNumber":27,"VerseNumber":2,"Text":"прямий шлях і добра звістка для віруючих"},{"SurahNumber":27,"VerseNumber":3,"Text":"які звершують молитву, дають закят і які впевнені в існуванні наступного життя"},{"SurahNumber":27,"VerseNumber":4,"Text":"Воістину, тим, які не вірують у наступне життя, Ми прикрасили вчинки їхні, й вони заблукали"},{"SurahNumber":27,"VerseNumber":5,"Text":"Вони — ті, на кого чекає найгірша кара, а в наступному житті вони зазнають найбільших втрат"},{"SurahNumber":27,"VerseNumber":6,"Text":"Воістину, ти отримуєш цей Коран від Мудрого, Знаючого"},{"SurahNumber":27,"VerseNumber":7,"Text":"Ось Муса сказав своїй родині: «Я помітив вогонь! Я принесу вам звідти якусь новину або палаючу головню, щоб ви могли зігрітися!»"},{"SurahNumber":27,"VerseNumber":8,"Text":"Коли він підійшов туди, то почув голос: «Благословенний Той, Хто у вогні, і той, хто поблизу нього! Преславний Аллаг, Господь світів"},{"SurahNumber":27,"VerseNumber":9,"Text":"О Мусо! Воістину, Я — Аллаг, Всемогутній, Мудрий"},{"SurahNumber":27,"VerseNumber":10,"Text":"Кинь свою палицю!» Коли той побачив, що вона звивається, наче змія, то кинувся назад і не повернувся. «О Мусо! Не бійся, адже посланці не бояться Мене"},{"SurahNumber":27,"VerseNumber":11,"Text":"А якщо хто вчинив несправедливість, але потім замінив зло добром, то Я — Прощаючий, Милосердний"},{"SurahNumber":27,"VerseNumber":12,"Text":"Поклади свою руку за пазуху й побачиш її чистою, без жодних плям. Такими є деякі з дев’яти знамень для Фірауна та його народу. Воістину, вони — нечестиві люди!»"},{"SurahNumber":27,"VerseNumber":13,"Text":"Коли їм явили Наші знамення, вони сказали: «Воістину, це – явне чаклунство!»"},{"SurahNumber":27,"VerseNumber":14,"Text":"Впевнені в їхній правдивості, вони все ж заперечили їх — несправедливо й зверхньо! Поглянь, яким був кінець нечестивих!»"},{"SurahNumber":27,"VerseNumber":15,"Text":"Ми дарували Дауду й Сулєйману знання. Вони сказали: «Хвала Аллагу, Який підніс нас над багатьма з Його віруючих рабів!»"},{"SurahNumber":27,"VerseNumber":16,"Text":"Сулєйман був спадкоємцем Дауда. Він сказав: «О люди! Ми знаємо мову птахів і нам дано все! Це — очевидна перевага!»[CCXCII]"},{"SurahNumber":27,"VerseNumber":17,"Text":"Перед Сулєйманом було зібрано його військо з джинів, людей і птахів. Їх вишикували лавами"},{"SurahNumber":27,"VerseNumber":18,"Text":"Коли вони прибули в долину мурах, мураха сказала: «О мурахи! Увійдіть до своїх жител, щоб Сулєйман і його військо не почавили вас, навіть не відчувши цього!»"},{"SurahNumber":27,"VerseNumber":19,"Text":"Він усміхнувся й почав сміятися з цих слів. Він сказав: «Господи! Спонукай мене до подяки за ті блага, які Ти дарував мені й моїм батькам, до добрих вчинків, якими Ти задоволений! Введи мене з милості Своєї до числа Твоїх праведних рабів!»"},{"SurahNumber":27,"VerseNumber":20,"Text":"Якось він оглядав птахів і сказав: «Що зі мною? Я не бачу одуда! Чи, можливо, він відсутній"},{"SurahNumber":27,"VerseNumber":21,"Text":"Я скараю його жорстокою карою або заріжу, якщо він не наведе ясного доказу!»"},{"SurahNumber":27,"VerseNumber":22,"Text":"Той швидко з’явився і сказав: «Я дізнався про те, чого ти не знаєш! Я прибув до тебе з Саби з правдивою звісткою![CCXCIII]"},{"SurahNumber":27,"VerseNumber":23,"Text":"Я знайшов там жінку, яка владарює ними! Їй дано все, вона має великий трон"},{"SurahNumber":27,"VerseNumber":24,"Text":"І я побачив, що вона та її народ поклоняються сонцю замість Аллага! Шайтан прикрасив їм вчинки їхні, збив їх зі шляху, і вони не йдуть прямим шляхом"},{"SurahNumber":27,"VerseNumber":25,"Text":"І щоб вони не поклонялись Аллагу, Який виводить усе таємне на небесах і на землі та знає, що ви приховуєте й що відкриваєте"},{"SurahNumber":27,"VerseNumber":26,"Text":"Аллаг! Немає бога, крім Нього, Господа великого трону!»"},{"SurahNumber":27,"VerseNumber":27,"Text":"[Сулєйман] сказав: «Подивимось, чи сказав ти правду, чи належиш до брехунів"},{"SurahNumber":27,"VerseNumber":28,"Text":"Іди з цим листом від мене й віддай їм. А потім відійди та зачекай, що вони скажуть у відповідь!»"},{"SurahNumber":27,"VerseNumber":29,"Text":"[Цариця] сказала: «О вельможі! Мені принесли шляхетного листа"},{"SurahNumber":27,"VerseNumber":30,"Text":"від Сулєймана, і в ньому написано: «Ім’ям Аллага Милостивого, Милосердного"},{"SurahNumber":27,"VerseNumber":31,"Text":"Не вивищуйтеся наді мною та прийдіть до мене покірними!»"},{"SurahNumber":27,"VerseNumber":32,"Text":"Вона сказала: «О вельможі! Порадьте мені, що робити, адже я ніколи не приймала рішень без вас!»"},{"SurahNumber":27,"VerseNumber":33,"Text":"Ті відповіли: «Ми маємо силу й міць, але рішення за тобою! Подумай, що ти накажеш нам!»"},{"SurahNumber":27,"VerseNumber":34,"Text":"Вона сказала: «Царі, коли входять до селища, руйнують його й перетворюють наймогутніших жителів у наймізерніших. Саме так вони чинять"},{"SurahNumber":27,"VerseNumber":35,"Text":"Я відішлю їм дари й подивлюся, з чим прийдуть назад посли!»[CCXCIV]"},{"SurahNumber":27,"VerseNumber":36,"Text":"Коли ті прийшли до Сулєймана, він сказав: «Невже ви прагнете допомогти мені багатством? Те, що дарував мені Аллаг, краще за принесене вами! Ні, це ви радієте дарам, які приносять вам"},{"SurahNumber":27,"VerseNumber":37,"Text":"Повертайся до них, а ми прийдемо з військом, перед яким ті не встоять, і виженемо їх звідти, жалюгідними й приниженими!»"},{"SurahNumber":27,"VerseNumber":38,"Text":"Сулєйман сказав: «О вельможі! Хто з вас принесе мені її трон раніше, ніж вони прийдуть до мене покірними?»"},{"SurahNumber":27,"VerseNumber":39,"Text":"Один могутній джин сказав: «Я принесу його тобі раніше, ніж ти підведешся зі свого місця! Я маю достатньо сили й заслуговую на довіру!»[CCXCV]"},{"SurahNumber":27,"VerseNumber":40,"Text":"А той, який мав знання з Писання, сказав: «Я принесу його тобі раніше, ніж ти встигнеш кліпнути оком!» Побачивши встановлений перед собою трон, [Сулєйман] сказав: «Така ласка Господа мого, якою Він мене випробовує — буду я вдячним чи невдячним? Хто дякує, той дякує лише задля себе, а хто невдячний, то, воістину, Господь мій — Багатий, Щедрий!»[CCXCVI]"},{"SurahNumber":27,"VerseNumber":41,"Text":"[Сулєйман] сказав: «Зробіть її трон невпізнанним! Подивимося, чи йде вона прямим шляхом, чи вона — одна з тих, які не йдуть прямим шляхом!»"},{"SurahNumber":27,"VerseNumber":42,"Text":"Коли та прийшла, її запитали: «Чи такий твій трон?» Вона сказала: «Наче це він сам!» [Сулєйман сказав:] «Знання дано нам раніше за неї і ми покірні [Аллагу!]»"},{"SurahNumber":27,"VerseNumber":43,"Text":"Її збивало зі шляху те, чому вона поклонялася замість Аллага. Воістину, вона була з народу невіруючого"},{"SurahNumber":27,"VerseNumber":44,"Text":"Їй сказали: «Увійди до палацу!» Коли вона побачила його, то сприйняла за поверхню води та оголила свої ноги. Сулєйман сказав: «Цей палац із кришталю!» Вона сказала: «Господи! Я була несправедлива до себе! І я разом із Сулєйманом корюся Аллагу, Господу світів!»"},{"SurahNumber":27,"VerseNumber":45,"Text":"Ми відіслали до самудитів їхнього брата Саліха, щоб вони поклонялись Аллагу, але ті розділилися на дві групи й почали сперечатися між собою"},{"SurahNumber":27,"VerseNumber":46,"Text":"Він сказав: «О народе мій! Чому ви намагаєтеся прискорити зло, а не добро? Чому ви не просите в Аллага прощення — можливо, Він змилується над вами?»"},{"SurahNumber":27,"VerseNumber":47,"Text":"Ті сказали: «Ми бачимо в тобі й у тих, хто з тобою, поганий знак!» Той сказав: «Ваш поганий знак належить Аллагу, але ви — народ, який спокушають!»"},{"SurahNumber":27,"VerseNumber":48,"Text":"У місті були дев’ятеро, які поширювали безчестя на землі й нічого не покращували"},{"SurahNumber":27,"VerseNumber":49,"Text":"Вони сказали: «Покляніться один одному Аллагом, що вночі ми нападемо на Саліха та його родину, а потім скажемо його близькому родичу, що ми не були свідками вбивства його родини й говоримо правду!»"},{"SurahNumber":27,"VerseNumber":50,"Text":"Вони хитрували, але хитрували й Ми, а вони цього не знали"},{"SurahNumber":27,"VerseNumber":51,"Text":"Поглянь, до чого призвели їхні хитрощі: Ми знищили їх разом з усім їхнім народом"},{"SurahNumber":27,"VerseNumber":52,"Text":"Ось їхні будинки, зруйновані за те, що вони були несправедливі. Воістину, в цьому — знамення для знаючих людей"},{"SurahNumber":27,"VerseNumber":53,"Text":"Ми врятували тих, які увірували й були богобоязливими"},{"SurahNumber":27,"VerseNumber":54,"Text":"Ось Лют сказав своєму народу: «Невже ви будете коїти мерзенні вчинки, хоч самі бачите це"},{"SurahNumber":27,"VerseNumber":55,"Text":"Невже ви будете приходити з пристрастю до чоловіків, а не до жінок? Та ж ні, ви невігласи!»"},{"SurahNumber":27,"VerseNumber":56,"Text":"Єдина відповідь його народу була така: «Виженіть рід Люта з вашого селища! Воістину, вони вважають себе пречистими!»"},{"SurahNumber":27,"VerseNumber":57,"Text":"Ми врятували його та його родину, окрім дружини. Ми призначили їй лишитися позаду"},{"SurahNumber":27,"VerseNumber":58,"Text":"Ми зіслали на них дощ. Яким поганим був цей дощ для тих, кого застерігали"},{"SurahNumber":27,"VerseNumber":59,"Text":"Скажи: «Хвала Аллагу! Мир Його обраним рабам! Аллаг кращий чи ті, кому вони поклоняються замість Нього?»"},{"SurahNumber":27,"VerseNumber":60,"Text":"Хто створив небеса і землю та пролив вам із неба воду? Нею Ми вирощуємо прекрасні сади. Ви б не спромоглися виростити там дерев. То чи є крім Аллага інший бог? Та ж ні, але вони — люди, які відхиляються.[CCXCVII]"},{"SurahNumber":27,"VerseNumber":61,"Text":"Хто зробив землю житлом, створив з її тріщин ріки, поставив на ній міцні гори та встановив перепону між двома водоймами? То чи є крім Аллага інший бог? Та ж ні, більшість із них не знає"},{"SurahNumber":27,"VerseNumber":62,"Text":"Хто відповідає на благання нужденного, коли той кличе Його, Хто відвертає зло й робить вас намісниками на землі? То чи є крім Аллага інший бог? Мало ви замислюєтесь"},{"SurahNumber":27,"VerseNumber":63,"Text":"Хто вказує вам шлях у темряві суші й моря, Хто відсилає вітри добрими вісниками Своєї милості? То чи є крім Аллага інший бог? Він вищий від того, що ви додаєте Йому в поклонінні"},{"SurahNumber":27,"VerseNumber":64,"Text":"Хто створює творіння вперше, а потім повторює його? Хто дарує вам наділ із небес і землі? То чи є крім Аллага інший бог? Скажи: «Наведіть ваш доказ, якщо ви правдиві!»[CCXCVIII]"},{"SurahNumber":27,"VerseNumber":65,"Text":"Скажи: «Ніхто на небесах і на землі не знає потаємного, крім Аллага! Вони навіть не знають, коли воскреснуть!»"},{"SurahNumber":27,"VerseNumber":66,"Text":"Але вони не знають і про наступне життя. Вони мають сумніви щодо нього, навіть сліпі до нього![CCXCIX]"},{"SurahNumber":27,"VerseNumber":67,"Text":"Говорять ті, які не вірують: «Невже ми й наші батьки, ставши прахом, знову вийдемо [з могил]"},{"SurahNumber":27,"VerseNumber":68,"Text":"І нам, і нашим батькам уже обіцяли це раніше. Та це тільки казки давніх народів!»"},{"SurahNumber":27,"VerseNumber":69,"Text":"Скажи: «Йдіть землею та погляньте, яким був кінець грішників!»"},{"SurahNumber":27,"VerseNumber":70,"Text":"Тож, не сумуй через них і не переживай через їхні хитрощі"},{"SurahNumber":27,"VerseNumber":71,"Text":"Вони запитують: «Коли ж прийде обіцяне, якщо ви правдиві?»"},{"SurahNumber":27,"VerseNumber":72,"Text":"Скажи: «Можливо, те, що ви намагаєтеся прискорити, вже поблизу вас!»"},{"SurahNumber":27,"VerseNumber":73,"Text":"Воістину, твій Господь ласкавий до людей, але більшість із них не дякує"},{"SurahNumber":27,"VerseNumber":74,"Text":"Воістину, твій Господь знає, що приховано в їхніх серцях і що вони відкривають"},{"SurahNumber":27,"VerseNumber":75,"Text":"На небесах і на землі немає такого потаємного, якого б не було в ясному Писанні"},{"SurahNumber":27,"VerseNumber":76,"Text":"Воістину, цей Коран розповідає синам Ісраїля більшість того, про що вони сперечаються"},{"SurahNumber":27,"VerseNumber":77,"Text":"Воістину, це — прямий шлях і милість для віруючих"},{"SurahNumber":27,"VerseNumber":78,"Text":"Воістину, твій Господь розсудить між ними Своїм судом. А Він — Всемогутній, Знаючий"},{"SurahNumber":27,"VerseNumber":79,"Text":"Покладайся на Аллага! Воістину, ти йдеш шляхом явної істини"},{"SurahNumber":27,"VerseNumber":80,"Text":"Воістину, ти не змусиш мертвих чути, а глухих не змусиш почути заклик, якщо вони відвертаються"},{"SurahNumber":27,"VerseNumber":81,"Text":"Ти не виведеш сліпих із омани. Ти можеш змусити чути тільки тих, хто вірує в Наші знамення й відданий [Нам]"},{"SurahNumber":27,"VerseNumber":82,"Text":"Коли над ними звершиться слово, Ми виведемо до них із землі тварину. Вона скаже їм, що люди не були впевнені в Наших знаменнях.[CCC]"},{"SurahNumber":27,"VerseNumber":83,"Text":"Того Дня Ми зберемо з кожного народу натовп тих, які вважали за брехню Наші знамення, і їх підганятимуть"},{"SurahNumber":27,"VerseNumber":84,"Text":"Коли вони прийдуть, Він скаже: «Невже ви вважали Мої знамення за брехню, не осягнувши їх знанням? Що ж ви накоїли?»"},{"SurahNumber":27,"VerseNumber":85,"Text":"Слово звершиться над ними за те, що вони чинять несправедливість, і вони не розмовлятимуть"},{"SurahNumber":27,"VerseNumber":86,"Text":"Хіба вони не бачили, що Ми зробили ніч для вашого відпочинку, а день — часом світла? Воістину, в цьому — знамення для віруючих людей"},{"SurahNumber":27,"VerseNumber":87,"Text":"Того Дня засурмлять у ріг, і вжахнуться всі, хто на небесах і на землі, крім тих, кого побажав обрати Аллаг! Усі слухняно постануть перед Ним"},{"SurahNumber":27,"VerseNumber":88,"Text":"Ти побачиш, що гори, які ти вважав непорушними, почнуть рухатися, наче хмари. Таке творіння Аллага, Який зробив досконалою кожну річ. Воістину, Йому відомо те, що ви робите"},{"SurahNumber":27,"VerseNumber":89,"Text":"І хто прийде з добрим вчинком, той матиме краще за нього. Того Дня вони будуть убезпеченні від жаху"},{"SurahNumber":27,"VerseNumber":90,"Text":"А хто прийде з поганим вчинком, тих кинуть у вогонь долілиць: «Чи не платять вам лише за те, що ви робили?»"},{"SurahNumber":27,"VerseNumber":91,"Text":"«Мені наказано тільки поклонятися Господу цього міста, Який зробив його забороненим. Йому належить кожна річ! І мені наказано бути відданим [Йому]"},{"SurahNumber":27,"VerseNumber":92,"Text":"й читати Коран. Хто йде прямим шляхом, іде ним лише для себе». А тому, хто збився зі шляху, скажи: «Я тільки застерігач!»"},{"SurahNumber":27,"VerseNumber":93,"Text":"Скажи: «Хвала Аллагу! Він покаже вам Свої знамення, й ви впізнаєте їх. А Господь твій не оминає того, що ви робите!»"}]}