{"Id":490,"LanguageCodes":["zu","zul"],"Name":"zul-iqembulezifundi","Author":"Iqembu Lezifundiswa, Mussa Muhammad Telela , Uthman Mfanafuthi Msomi, Moulana Abdur Rahman Chilipa, Haji Ibrahim Mondli Japhet Mthembu, Moulana Imran Ngcobo, Moulana Eshaaq Osman","Language":"Zulu","Description":"Zulu","Direction":"ltr","Source":"Islamic Dawah Movement of Southern Africa(IDM), https://www.alqurantranslation.com/","Translations":[{"SurahNumber":32,"VerseNumber":1,"Text":"ALIF LAAM MEEM"},{"SurahNumber":32,"VerseNumber":2,"Text":"Isambulo sencwadi ekungenakungabaza kuyo ivela eNkosini yemihlaba"},{"SurahNumber":32,"VerseNumber":3,"Text":"Noma bathi wayiqamba qhabo! Yona iyiqiniso elivela eNkosini yakho ukuze uxwayise abantu ekungazange kufike kubona umxwayisi ngaphambilini kwakho, ukuze baholeleke (endleleni eqondile)"},{"SurahNumber":32,"VerseNumber":4,"Text":"UMvelinqangi nguyena owadala amazulu nomhlaba kanye nako konke okuphakathi kwako kokubili ngezinsuku eziyisithupha wayesezibeka esihlalweni sobukhosi, aninaye omunye umvikela nomncengeli ngaphandle kwakhe anikhumbuli yini na"},{"SurahNumber":32,"VerseNumber":5,"Text":"Uhlela udaba kusuka ezulwini kuya emhlabeni bese elukhuphukisela kuyena ngosuku, isilinganiso sako esiyiminyaka eyinkulungwane njengoba nibala"},{"SurahNumber":32,"VerseNumber":6,"Text":"Leso yisazi sokungabonwayo kanye nokubonwayo esiphakeme ngamandla esinesihawu"},{"SurahNumber":32,"VerseNumber":7,"Text":"Okunguyena owenza zazinhle kakhulu izinto azidalayo wayesesungula indalo yomuntu ngothuli"},{"SurahNumber":32,"VerseNumber":8,"Text":"Wayesenza inzalo yakhe ngesidoda esiyamanzi anyanyekayo (akhululwa ngumuntu wesilisa nowesifazane uma besesimweni sokuhlangana)"},{"SurahNumber":32,"VerseNumber":9,"Text":"Wayesemenza ngendlela efanelekile waphefumulela kuyena ngomphefumulo wakhe futhi wanenzela ukuzwa (amadlebe) nokubona (amehlo) nezinhliziyo kuncane lokho enikubongayo"},{"SurahNumber":32,"VerseNumber":10,"Text":"Futhi bathi, “Uma sesidukile emhlabeni ngakube siyoba yindalo entsha yini na?” kepha bona bayakuphika ukuhlangana neNkosi yabo"},{"SurahNumber":32,"VerseNumber":11,"Text":"Ithi, “izokwenza ukuthi nife ingelosi yokufa okuyiyona ebekelwe ukuthi inigade bese nibuyiselwa eNkosini yenu”"},{"SurahNumber":32,"VerseNumber":12,"Text":"Futhi uma ungazibona izoni zigobise amakhanda azo ngaphambili kweNkosi yazo (zithi), “Nkosi yethu sibonile futhi sizwile ngakho-ke siphindisele emumva sizokwenza imisebenzi emihle elungileyo ngempela singamakholwa ngokuqinisekileyo"},{"SurahNumber":32,"VerseNumber":13,"Text":"Ukuba sasithanda sasizonikeza yonke imiphefumulo ukuholwa kwayo kepha izwi eliyiqiniso livela kuthina ukuthi siyogcwalisa isihogo ngamaJinn kanye nabantu ndawonye"},{"SurahNumber":32,"VerseNumber":14,"Text":"Ngakho-keyizwaningenxayokuthinakukhohlwaukuhlangana ngalolusuku lwenu ngempela (nathi) sinikhohliwe futhi yizwani isijeziso esingapheliyo ngenxa yalokho enanikwenza"},{"SurahNumber":32,"VerseNumber":15,"Text":"Kuphela abakholelwa emavesini ethu yilapho okuthi uma bekhunjuziswa ngawo bawe phansi bazithobe futhi badumise ukuphakama kweNkosi yabo kulapho bona bengazigabisi"},{"SurahNumber":32,"VerseNumber":16,"Text":"Izinhlangothi zabo zishiya imibhede (yabo) bememeza iNkosi yabo ngokwesaba nangethemba futhi basebenzisa (banikela) kulokhu esibabele kona"},{"SurahNumber":32,"VerseNumber":17,"Text":"Ngakho-ke awukho umphefumulo owaziyo ukuthi yini eyifihlelwe bona engumvuzo othokozisa ihlo ngenxa yalokho ababekwenza"},{"SurahNumber":32,"VerseNumber":18,"Text":"Ngakube lowo oyikholwa uyefana yini nalowo oyisaphulamthetho na? Cha abalingani"},{"SurahNumber":32,"VerseNumber":19,"Text":"Futhi labo abakholwayo futhi abenza izenzo ezinhle ezilungileyo okwabo yizivande zokuhlala njengenjabulo ngenxa yalokho ababekwenza"},{"SurahNumber":32,"VerseNumber":20,"Text":"Futhi labo abephula umthetho indawo yabo yokuhlala kuyoba ngumlilo. Ngasosonke isikhathi uma befisa ukuphuma kuwona bayophindiselwa phakathi kuwona futhi kuyothiwa kubona yizwani isijeziso somlilo okuyisona nina enanisiphika"},{"SurahNumber":32,"VerseNumber":21,"Text":"Futhi ngempela siyobazwisa isijeziso esincane ngaphambi kwesijeziso esikhulu ukuze (bayeke ukona)"},{"SurahNumber":32,"VerseNumber":22,"Text":"Futhi ngubani ongalungile kakhulu kunalowo okhunjuziswa ngamavesi eNkosi yakhe bese eyawafulathela ngempela siyoziphindisela kwabayizoni"},{"SurahNumber":32,"VerseNumber":23,"Text":"Futhi ngempela samnikeza uMose incwadi ngakho-ke ningabi sekungabazeni ekuhlanganeni nayo futhi sayenza yaba ukuhola kubantwana bakwa Israyeli"},{"SurahNumber":32,"VerseNumber":24,"Text":"Futhi sabeka abaholi phakathi kwabo abahola ngempoqo yethu kulapho bebekezela futhi babeqinisekile ngamavesi ethu"},{"SurahNumber":32,"VerseNumber":25,"Text":"Ngempela iNkosi yakho iyokwehlulela phakathi kwabo ngosuku lokuvuka kwabafileyo ngalokho ababephikisana kukona"},{"SurahNumber":32,"VerseNumber":26,"Text":"Akusikona yini ukuholwa kubona ukuthi zingaki izizukulwane esazibhubhisa ngaphambilini kwabo abahamba ezindlini zazo, ngempela kulokho kunezimpawu, ngakube abezwa yini na"},{"SurahNumber":32,"VerseNumber":27,"Text":"Ababoniyiniukuthisathumelaamanziemhlabeniongugwadile sabe sesiveza ngawo izitshalo ezidliwa yimfuyo yabo kanye nabo, ngakube ababoni yini na"},{"SurahNumber":32,"VerseNumber":28,"Text":"Futhi bathi “luyofika nini usuku lokwahlulela uma kungukuthi nina niqinisile na"},{"SurahNumber":32,"VerseNumber":29,"Text":"Ithi, “usuku lokwahlulela angeke lube lusizo kulabo abangakholwa (noma ngabe) bekholwa futhi angeke banikwe ithuba”"},{"SurahNumber":32,"VerseNumber":30,"Text":"Ngakho-ke qhelelana nabo bese uyalinda ngempela bona bangalindileyo"}]}