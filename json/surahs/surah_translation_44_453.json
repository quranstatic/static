{"Id":453,"LanguageCodes":["ur","urd"],"Name":"urd-fatehmuhammadja","Author":"Fateh Muhammad Jalandhry","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":44,"VerseNumber":1,"Text":"حٰم"},{"SurahNumber":44,"VerseNumber":2,"Text":"اس کتاب روشن کی قسم"},{"SurahNumber":44,"VerseNumber":3,"Text":"کہ ہم نے اس کو مبارک رات میں نازل فرمایا ہم تو رستہ دکھانے والے ہیں"},{"SurahNumber":44,"VerseNumber":4,"Text":"اسی رات میں تمام حکمت کے کام فیصل کئے جاتے ہیں"},{"SurahNumber":44,"VerseNumber":5,"Text":"(یعنی) ہمارے ہاں سے حکم ہو کر۔ بےشک ہم ہی (پیغمبر کو) بھیجتے ہیں"},{"SurahNumber":44,"VerseNumber":6,"Text":"(یہ) تمہارے پروردگار کی رحمت ہے۔ وہ تو سننے والا جاننے والا ہے"},{"SurahNumber":44,"VerseNumber":7,"Text":"آسمانوں اور زمین کا اور جو کچھ ان دونوں میں ہے سب کا مالک۔ بشرطیکہ تم لوگ یقین کرنے والے ہو"},{"SurahNumber":44,"VerseNumber":8,"Text":"اس کے سوا کوئی معبود نہیں۔ (وہی) جِلاتا ہے اور (وہی) مارتا ہے۔ وہی تمہارا اور تمہارے باپ دادا کا پروردگار ہے"},{"SurahNumber":44,"VerseNumber":9,"Text":"لیکن یہ لوگ شک میں کھیل رہے ہیں"},{"SurahNumber":44,"VerseNumber":10,"Text":"تو اس دن کا انتظار کرو کہ آسمان سے صریح دھواں نکلے گا"},{"SurahNumber":44,"VerseNumber":11,"Text":"جو لوگوں پر چھا جائے گا۔ یہ درد دینے والا عذاب ہے"},{"SurahNumber":44,"VerseNumber":12,"Text":"اے پروردگار ہم سے اس عذاب کو دور کر ہم ایمان لاتے ہیں"},{"SurahNumber":44,"VerseNumber":13,"Text":"(اس وقت) ان کو نصیحت کہاں مفید ہوگی جب کہ ان کے پاس پیغمبر آچکے جو کھول کھول کر بیان کر دیتے ہیں"},{"SurahNumber":44,"VerseNumber":14,"Text":"پھر انہوں نے ان سے منہ پھیر لیا اور کہنے لگے (یہ تو) پڑھایا ہوا (اور) دیوانہ ہے"},{"SurahNumber":44,"VerseNumber":15,"Text":"ہم تو تھوڑے دنوں عذاب ٹال دیتے ہیں (مگر) تم پھر کفر کرنے لگتے ہو"},{"SurahNumber":44,"VerseNumber":16,"Text":"جس دن ہم بڑی سخت پکڑ پکڑیں گے تو بےشک انتقام لے کر چھوڑیں گے"},{"SurahNumber":44,"VerseNumber":17,"Text":"اور ان سے پہلے ہم نے قوم فرعون کی آزمائش کی اور ان کے پاس ایک عالی قدر پیغمبر آئے"},{"SurahNumber":44,"VerseNumber":18,"Text":"(جنہوں نے) یہ (کہا) کہ خدا کے بندوں (یعنی بنی اسرائیل) کو میرے حوالے کردو میں تمہارا امانت دار پیغمبر ہوں"},{"SurahNumber":44,"VerseNumber":19,"Text":"اور خدا کے سامنے سرکشی نہ کرو۔ میں تمہارے پاس کھلی دلیل لے کر آیا ہوں"},{"SurahNumber":44,"VerseNumber":20,"Text":"اور اس (بات) سے کہ تم مجھے سنگسار کرو اپنے اور تمہارے پروردگار کی پناہ مانگتا ہوں"},{"SurahNumber":44,"VerseNumber":21,"Text":"اور اگر تم مجھ پر ایمان نہیں لاتے تو مجھ سے الگ ہو جاؤ"},{"SurahNumber":44,"VerseNumber":22,"Text":"تب موسیٰ نے اپنے پروردگار سے دعا کی کہ یہ نافرمان لوگ ہیں"},{"SurahNumber":44,"VerseNumber":23,"Text":"(خدا نے فرمایا کہ) میرے بندوں کو راتوں رات لے کر چلے جاؤ اور (فرعونی) ضرور تمہارا تعاقب کریں گے"},{"SurahNumber":44,"VerseNumber":24,"Text":"اور دریا سے (کہ) خشک (ہو رہا ہوگا) پار ہو جاؤ (تمہارے بعد) ان کا تمام لشکر ڈبو دیا جائے گا"},{"SurahNumber":44,"VerseNumber":25,"Text":"وہ لوگ بہت سے باغ اور چشمے چھوڑ گئے"},{"SurahNumber":44,"VerseNumber":26,"Text":"اور کھیتیاں اور نفیس مکان"},{"SurahNumber":44,"VerseNumber":27,"Text":"اور آرام کی چیزیں جن میں عیش کیا کرتے تھے"},{"SurahNumber":44,"VerseNumber":28,"Text":"اسی طرح (ہوا) اور ہم نے دوسرے لوگوں کو ان چیزوں کا مالک بنا دیا"},{"SurahNumber":44,"VerseNumber":29,"Text":"پھر ان پر نہ تو آسمان کو اور زمین کو رونا آیا اور نہ ان کو مہلت ہی دی گئی"},{"SurahNumber":44,"VerseNumber":30,"Text":"اور ہم نے بنی اسرائیل کو ذلت کے عذاب سے نجات دی"},{"SurahNumber":44,"VerseNumber":31,"Text":"(یعنی) فرعون سے۔ بےشک وہ سرکش (اور) حد سے نکلا ہوا تھا"},{"SurahNumber":44,"VerseNumber":32,"Text":"اور ہم نے بنی اسرائیل کو اہل عالم سے دانستہ منتخب کیا تھا"},{"SurahNumber":44,"VerseNumber":33,"Text":"اور ان کو ایسی نشانیاں دی تھیں جن میں صریح آزمائش تھی"},{"SurahNumber":44,"VerseNumber":34,"Text":"یہ لوگ یہ کہتے ہیں"},{"SurahNumber":44,"VerseNumber":35,"Text":"کہ ہمیں صرف پہلی دفعہ (یعنی ایک بار) مرنا ہے اور (پھر) اُٹھنا نہیں"},{"SurahNumber":44,"VerseNumber":36,"Text":"پس اگر تم سچے ہو تو ہمارے باپ دادا کو (زندہ کر) لاؤ"},{"SurahNumber":44,"VerseNumber":37,"Text":"بھلا یہ اچھے ہیں یا تُبّع کی قوم اور وہ لوگ جو تم سے پہلے ہوچکے ہیں۔ ہم نے ان (سب) کو ہلاک کردیا۔ بےشک وہ گنہگار تھے"},{"SurahNumber":44,"VerseNumber":38,"Text":"اور ہم نے آسمانوں اور زمین کو اور جو کچھ ان میں ہے ان کو کھیلتے ہوئے نہیں بنایا"},{"SurahNumber":44,"VerseNumber":39,"Text":"ان کو ہم نے تدبیر سے پیدا کیا ہے لیکن اکثر لوگ نہیں جانتے"},{"SurahNumber":44,"VerseNumber":40,"Text":"کچھ شک نہیں کہ فیصلے کا دن ان سب (کے اُٹھنے) کا وقت ہے"},{"SurahNumber":44,"VerseNumber":41,"Text":"جس دن کوئی دوست کسی دوست کے کچھ کام نہ آئے گا اور نہ ان کو مدد ملے گی"},{"SurahNumber":44,"VerseNumber":42,"Text":"مگر جس پر خدا مہربانی کرے۔ وہ تو غالب اور مہربان ہے"},{"SurahNumber":44,"VerseNumber":43,"Text":"بلاشبہ تھوہر کا درخت"},{"SurahNumber":44,"VerseNumber":44,"Text":"گنہگار کا کھانا ہے"},{"SurahNumber":44,"VerseNumber":45,"Text":"جیسے پگھلا ہوا تانبا۔ پیٹوں میں (اس طرح) کھولے گا"},{"SurahNumber":44,"VerseNumber":46,"Text":"جس طرح گرم پانی کھولتا ہے"},{"SurahNumber":44,"VerseNumber":47,"Text":"(حکم دیا جائے گا کہ) اس کو پکڑ لو اور کھینچتے ہوئے دوزخ کے بیچوں بیچ لے جاؤ"},{"SurahNumber":44,"VerseNumber":48,"Text":"پھر اس کے سر پر کھولتا ہوا پانی انڈیل دو (کہ عذاب پر) عذاب (ہو)"},{"SurahNumber":44,"VerseNumber":49,"Text":"(اب) مزہ چکھ۔ تو بڑی عزت والا (اور) سردار ہے"},{"SurahNumber":44,"VerseNumber":50,"Text":"یہ وہی (دوزخ) ہے جس میں تم لوگ شک کیا کرتے تھے"},{"SurahNumber":44,"VerseNumber":51,"Text":"بےشک پرہیزگار لوگ امن کے مقام میں ہوں گے"},{"SurahNumber":44,"VerseNumber":52,"Text":"(یعنی) باغوں اور چشموں میں"},{"SurahNumber":44,"VerseNumber":53,"Text":"حریر کا باریک اور دبیز لباس پہن کر ایک دوسرے کے سامنے بیٹھے ہوں گے"},{"SurahNumber":44,"VerseNumber":54,"Text":"اس طرح (کا حال ہوگا) اور ہم بڑی بڑی آنکھوں والی سفید رنگ کی عورتوں سے ان کے جوڑے لگائیں گے"},{"SurahNumber":44,"VerseNumber":55,"Text":"وہاں خاطر جمع سے ہر قسم کے میوے منگوائیں گے (اور کھائیں گے)"},{"SurahNumber":44,"VerseNumber":56,"Text":"(اور) پہلی دفعہ کے مرنے کے سوا (کہ مرچکے تھے) موت کا مزہ نہیں چکھیں گے۔ اور خدا ان کو دوزخ کے عذاب سے بچا لے گا"},{"SurahNumber":44,"VerseNumber":57,"Text":"یہ تمہارے پروردگار کا فضل ہے۔ یہی تو بڑی کامیابی ہے"},{"SurahNumber":44,"VerseNumber":58,"Text":"ہم نے اس (قرآن) کو تمہاری زبان میں آسان کردیا ہے تاکہ یہ لوگ نصیحت پکڑیں"},{"SurahNumber":44,"VerseNumber":59,"Text":"پس تم بھی انتظار کرو یہ بھی انتظار کر رہے ہیں"}]}