{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":52,"VerseNumber":1,"Text":"Ibt ko palaw a Tor (a giyoto so palaw a ron inimbitiyarai o Allah so Mosa ko liyawaw niyan)"},{"SurahNumber":52,"VerseNumber":2,"Text":"Go so kitab a misosorat (a giyo to so Qor´an)"},{"SurahNumber":52,"VerseNumber":3,"Text":"Ko karatas a makakayat"},{"SurahNumber":52,"VerseNumber":4,"Text":"Go so Baytil Maamor (a giyoto so walay a mbabalayn a dii tawapan mambo o manga malaikat sa langit)"},{"SurahNumber":52,"VerseNumber":5,"Text":"Go so atp a ipoporo (a giyoto so langit a matatampar sa donya)"},{"SurahNumber":52,"VerseNumber":6,"Text":"Go so kalodan a mappno"},{"SurahNumber":52,"VerseNumber":7,"Text":"Ka mataan! a so siksa o Kadnan ka na phakatana dn"},{"SurahNumber":52,"VerseNumber":8,"Text":"Daa phakarnon"},{"SurahNumber":52,"VerseNumber":9,"Text":"Sii ko alongan a mabirbir so langit sa titho a kabirbir"},{"SurahNumber":52,"VerseNumber":10,"Text":"Go mamangikayontong so manga palaw a mikayambr"},{"SurahNumber":52,"VerseNumber":11,"Text":"Na sangat a siksa sa alongan oto a bagian o miyamanaplis"},{"SurahNumber":52,"VerseNumber":12,"Text":"So siran na sii ko ribat khikabibimban"},{"SurahNumber":52,"VerseNumber":13,"Text":"Sii ko alongan a ipanaromag siran ko naraka Jahanam, sa mabasng a kapanaromag"},{"SurahNumber":52,"VerseNumber":14,"Text":"(Tharoon kiran:) Giyai so apoy, a so piyakambokhag iyo skaniyan"},{"SurahNumber":52,"VerseNumber":15,"Text":"Ino balik mata ini, antawaa skano i di phamakanono"},{"SurahNumber":52,"VerseNumber":16,"Text":"Sombowi niyo skaniyan: Na phantang kano, antawaa di kano pphantang, na mlagid rkano. Aya bo a imbalas rkano na so pinggolawla niyo"},{"SurahNumber":52,"VerseNumber":17,"Text":"Mataan! a so miyamananggila na sii ko manga sorga, go kadarandang"},{"SurahNumber":52,"VerseNumber":18,"Text":"A mabababaya siran sabap ko inibgay kiran o Kadnan iran; go piyakalidas siran o Kadnan iran ko siksa ko naraka Jahim"},{"SurahNumber":52,"VerseNumber":19,"Text":"(Tharoon kiran:) Kang kano, go inom kano sa kapipiya ginawa, sabap ko pinggolawla niyo"},{"SurahNumber":52,"VerseNumber":20,"Text":"Gii siran zasandasandang ko manga kantir a khirarantarn; go pakaphamangaromaan Ami siran sa manga tataid, a manga pipiya i kapmata"},{"SurahNumber":52,"VerseNumber":21,"Text":"Na so miyamaratiyaya, go tiyondog siran o manga moriyataw iran ko paratiyaya, - na pakiraot Ami siran ko manga moriyataw iran, go da a korangn Ami kiran ko galbk iran a mayto bo. Oman i isa a taw na sanda ko galbk iyan"},{"SurahNumber":52,"VerseNumber":22,"Text":"Na phagomanan Ami siran sa onga, ago sapo, a pkhababayaan iran"},{"SurahNumber":52,"VerseNumber":23,"Text":"Gii siran roo ndadawaga sa inomn, a da a ilang on, go da a ikhadosa on"},{"SurahNumber":52,"VerseNumber":24,"Text":"Go phlibtn siran o manga ngongoda iran, lagid o ba siran montiya a totongkopn"},{"SurahNumber":52,"VerseNumber":25,"Text":"Go pphagadapn o sabaad kiran so sabaad, a pphamagizai siran"},{"SurahNumber":52,"VerseNumber":26,"Text":"Tharoon iran a: Mataan! a sktano na miyabaloy tano gowani ko zisii tano ko manga tonganay tano a maalk tano"},{"SurahNumber":52,"VerseNumber":27,"Text":"Na inikalimo tano o Allah, go piyakalidas tano Niyan ko siksa, a phakarobrob"},{"SurahNumber":52,"VerseNumber":28,"Text":"Mataan! sktano na miyabaloy tano gowani a pphamangni tano Rkaniyan. Mataan! a Skaniyan na Skaniyan so Pphangompiya, a Makalimoon"},{"SurahNumber":52,"VerseNumber":29,"Text":"Na pphangthoma ka, ka sabap ko limo o Kadnan ka, na kna a ba ka paririmar, go di ka tataraponan"},{"SurahNumber":52,"VerseNumber":30,"Text":"Kna, ka gi iran tharoon a: \"Pababayok! Na daraan tano rkaniyan so phangababago o masa"},{"SurahNumber":52,"VerseNumber":31,"Text":"Tharoang ka: \"Dadara kano, ka mataan! a sakn na pd iyo a pd ko khidadara"},{"SurahNumber":52,"VerseNumber":32,"Text":"Ba kiran aya sosogoon o manga gdagda iran; kna, ka siran na pagtaw a manga darowaka"},{"SurahNumber":52,"VerseNumber":33,"Text":"Ino iran gii tharoa a: \"Piyangmbaalan iyan aya a katharo?\" Kna, ka di siran mapaparatiyaya"},{"SurahNumber":52,"VerseNumber":34,"Text":"Na bgay siran sa tothol a lagid iyan, o siran i manga bnar"},{"SurahNumber":52,"VerseNumber":35,"Text":"Ba siran miyaadn sa da a miyangadn, antawaa ba siran i miyangadn"},{"SurahNumber":52,"VerseNumber":36,"Text":"Ba iran inadn so manga langit ago so lopa? Kna, ka di iran tatangkdn"},{"SurahNumber":52,"VerseNumber":37,"Text":"Ba kiran zisii so manga kakawasaan o Kadnan ka, antawaa ba siran i phamakabaas"},{"SurahNumber":52,"VerseNumber":38,"Text":"Ba adn a towak iran (ko langit) a makapphamakin´g siran on? Na talingomaan o miyamamakin´g kiran i katantowan, a mapayag"},{"SurahNumber":52,"VerseNumber":39,"Text":"Ba aya rk Iyan na so manga wata a babay, na rk iyo so manga wata a mama"},{"SurahNumber":52,"VerseNumber":40,"Text":"Na ba ka kiran pphangni sa sokay, na siran na phoon ko kapakambayadan na kappndan siran"},{"SurahNumber":52,"VerseNumber":41,"Text":"Ba kiran zisii so migagaib, na siran i pphamanorat on"},{"SurahNumber":52,"VerseNumber":42,"Text":"Kna, ka aya antap iran na antangan a marata, na so miyamangongkir na siran i piyangakakaydan"},{"SurahNumber":52,"VerseNumber":43,"Text":"Ba adn a tohan iran a salakaw ko Allah? Soti so Allah mawatan ko ipphanakoto iran"},{"SurahNumber":52,"VerseNumber":44,"Text":"Na o makaylay siran sa sagintas ko langit a pkhawlog, na ptharoon iran a: \"Gabon a thotorogan"},{"SurahNumber":52,"VerseNumber":45,"Text":"Na botawaning ka siran, taman sa mimbaratmowa iran so alongan iran, a so khadaan siran on sa tanod"},{"SurahNumber":52,"VerseNumber":46,"Text":"Alongan a di kiran makanggay a gona so ikmat iran sa mayto bo, go di siran pangatatabangan"},{"SurahNumber":52,"VerseNumber":47,"Text":"Na mataan! a adn a bagian o siran a mindadarowaka, a siksa a salakaw roo, na ogaid na so kadaklan kiran na di iran katawan"},{"SurahNumber":52,"VerseNumber":48,"Text":"Na phantang ka ko kokoman o Kadnan ka; ka mataan! a ska na sii ko manga kaylay Ami: Go pthasbikn ka so podi o Kadnan ka, ko wakto a kangganat ka"},{"SurahNumber":52,"VerseNumber":49,"Text":"Go sii ko kagagawii na pthasbik ka Rkaniyan, go so kapamakasdp o manga bitoon"}]}