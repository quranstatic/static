{"Id":287,"LanguageCodes":["prs"],"Name":"prs-mawlawimuhammad","Author":"Mawlawi Muhammad Anwar Badkhashani","Language":"Dari","Description":"Dari","Direction":"rtl","Source":"https://quranenc.com/en/browse/dari_badkhashani","Translations":[{"SurahNumber":43,"VerseNumber":1,"Text":"حم. (مفهوم این حروف به الله معلوم است)،"},{"SurahNumber":43,"VerseNumber":2,"Text":"قسم به این کتاب واضح (و بیانگر حق و باطل)"},{"SurahNumber":43,"VerseNumber":3,"Text":"به یقین ما این (کتاب) را قرآن عربی گردانیدیم تا شما بفهمید"},{"SurahNumber":43,"VerseNumber":4,"Text":"و البته این کتاب در لوح محفوظ پیش ما ثبت است که بلند مرتبه و پر از حکمت است"},{"SurahNumber":43,"VerseNumber":5,"Text":"آیا این قرآن را از شما باز گردانیم به خاطر آنکه شما گروه اسرافکارید؟"},{"SurahNumber":43,"VerseNumber":6,"Text":"و چه بسیار پیغمبران را در میان امت‌های پیشین فرستادیم"},{"SurahNumber":43,"VerseNumber":7,"Text":"و هیچ پیغمبری به نزد آنان نمی‌آمد مگر آنکه او را مسخره می‌کردند"},{"SurahNumber":43,"VerseNumber":8,"Text":"پس ما کسانی را هلاک کردیم که سخت‌تر از این اسرافکاران بودند. و نمونه‌هایی از عذاب پیشینیان گذشته است"},{"SurahNumber":43,"VerseNumber":9,"Text":"و اگر از آنان بپرسی که چه کسی آسمان‌ها و زمین را آفریده است، حتما می‌گویند: آنها را پروردگار غالب دانا آفریده است"},{"SurahNumber":43,"VerseNumber":10,"Text":"و آن ذاتی که زمین را برایتان محل آسایش گردانید و در آن برای شما راهها قرار داد تا شاید راه یابید"},{"SurahNumber":43,"VerseNumber":11,"Text":"و آن ذاتی که از آسمان به اندازۀ معین آب فرود آورد، پس با آن آب زمین مرده را زنده کردیم. شما نیز این گونه (از قبرها) بیرون آورده می‌شوید"},{"SurahNumber":43,"VerseNumber":12,"Text":"و آن ذاتی که همۀ جفت‌ها (نر و ماده) را آفریده است و برای شما از کشتی‌ها و چهارپایان چیزی آفرید که (بر آنها) سوار می‌شوید"},{"SurahNumber":43,"VerseNumber":13,"Text":"تا بر پشت آنها قرار گیرید، و چون بر آن استقرار یافتید، نعمت پروردگارتان را یاد کنید، و بگویید: پاک و منزه است آن ذاتی که این را برای ما مسخر کرد و ما بر (رام کردن) آن قادر نبودیم"},{"SurahNumber":43,"VerseNumber":14,"Text":"و البته ما به‌سوی پروردگار خود باز می‌گردیم"},{"SurahNumber":43,"VerseNumber":15,"Text":"و برای او از بندگانش جزئی (مانند فرزند و شریک) قرار دادند، واقعا انسان ناسپاس آشکار است"},{"SurahNumber":43,"VerseNumber":16,"Text":"آیا از آنچه می‌آفریند (برای خود) دختران را انتخاب کرد و برای شما پسران را برگزیده است؟"},{"SurahNumber":43,"VerseNumber":17,"Text":"در حالی که چون یکی از آنان را به آن چه برای رحمن مثل زده است، مژده دهند، چهره‌اش سیاه می‌شود و پر از غم می‌گردد"},{"SurahNumber":43,"VerseNumber":18,"Text":"آیا کسی را که در زیور پرورش یافته و در وقت خصومت و مجادله نمی‌تواند مقصود خود را آشکار و اثبات کند (به الله نسبت می‌دهند؟)"},{"SurahNumber":43,"VerseNumber":19,"Text":"و فرشتگان را که بندگان پروردگار مهربان هستند، مؤنث قرار دادند. آیا در وقت آفریدن آنان حاضر بودند؟ گواهی آنان به زودی نوشته می‌شود و بازخواست خواهند شد"},{"SurahNumber":43,"VerseNumber":20,"Text":"و گفتند: اگر پروردگار مهربان می‌خواست ما فرشتگان را عبادت نمی‌کردیم، آنان هیچ اطلاع و دلیلی به این ندارند. و ایشان جز از حدس و تخمین، سخنی نمی‌گویند"},{"SurahNumber":43,"VerseNumber":21,"Text":"آیا پیش از این (قرآن) کتابی به آنان داده‌ایم که ایشان به آن چنگ زده‌اند؟"},{"SurahNumber":43,"VerseNumber":22,"Text":"بلکه گفتند: يقينا ما پدران خود را بر دینی یافته‌ایم و ما بر نقش قدم آنها روان و راه یافته‌ایم"},{"SurahNumber":43,"VerseNumber":23,"Text":"و همین طور در هیچ دیاری پیش از تو بیم دهنده‌ای نفرستاده‌ایم مگر آنکه ثروتمندان متکبر‌شان گفتند: يقينا ما پدران خود را بر دینی یافته‌ایم و ما به راه و روش آنها اقتدا می‌کنیم"},{"SurahNumber":43,"VerseNumber":24,"Text":"(پیغمبر‌شان به آنها) گفت: آیا اگر دینی را هم برای شما بیاورم که هدایت بخش‌تر از دینی باشد که پدرانتان را بر آن یافته‌اید (باز هم از آیین میراثی پیروی می‌کنید؟!) گفتند: ما به آنچه که به آن فرستاده شده‌اید کافریم"},{"SurahNumber":43,"VerseNumber":25,"Text":"پس ما از آنها انتقام گرفتیم، پس ببین که سرانجام تکذیب کنندگان چگونه بود؟"},{"SurahNumber":43,"VerseNumber":26,"Text":"و یادآور شو چون ابراهیم به پدر و قومش گفت: من از آنچه شما می‌پرستید بیزارم"},{"SurahNumber":43,"VerseNumber":27,"Text":"به جز آن معبودی که مرا آفریده است و او مرا هدایت خواهد کرد"},{"SurahNumber":43,"VerseNumber":28,"Text":"و (الله) آن را در میان فرزندانش کلمۀ ماندنی قرار داد تا آنان (به توحید) باز گردند"},{"SurahNumber":43,"VerseNumber":29,"Text":"بلکه من ایشان و پدرانشان را (از نعمت‌هایم) برخوردار ساختم، تا آنکه حق و پیغمبر آشکار به نزدشان آمد"},{"SurahNumber":43,"VerseNumber":30,"Text":"و هنگامی که حق به نزد آنان آمد، گفتند: این جادو است و البته ما به آن کفر می‌ورزیم"},{"SurahNumber":43,"VerseNumber":31,"Text":"و گفتند: چرا این قرآن بر مردی بزرگ (از نگاه جاه و مال) از دو شهر نازل نشد؟"},{"SurahNumber":43,"VerseNumber":32,"Text":"آیا آنها رحمت پروردگار تو را تقسیم می‌کنند؟ در حالی که ما معیشت آنان را در زندگی دنیا بین آنان تقسیم کرده‌ایم و بعضی را بر بعضی دیگر برتری‌هایی داده‌ایم تا بعضی از آنان بعضی دیگر را به خدمت گیرند و رحمت پروردگارت از آنچه جمع آوری می‌کنند بهتر است"},{"SurahNumber":43,"VerseNumber":33,"Text":"اگر (این) نبود که مردم (در گمراهی) همه یک امت شوند، ما برای کسانی که به الله مهربان کفر می‌ورزند خانه‌هایی با سقف‌هایی از نقره می‌ساختیم و برای آنان زینه‌های از نقره قرار می‌دادیم که به وسیلۀ آنها بالا بروند"},{"SurahNumber":43,"VerseNumber":34,"Text":"و برای خانه‌هایشان درهایی (از نقره قرار می‌دادیم) و تخت‌هایی نقره‌ای که بر آنها تکیه کنند (می‌ساختیم)"},{"SurahNumber":43,"VerseNumber":35,"Text":"و هر گونه اسباب زينت (برایشان قرار می‌دادیم)، اما همۀ اینها اسباب برخورداری زندگانی دنیاست و آخرت نزد پروردگارت برای پیرهیزگاران است"},{"SurahNumber":43,"VerseNumber":36,"Text":"و هر کس که از یاد پروردگار مهربان غافل و روی گردان شود، برایش شیطانی می‌گماریم و آن (شیطان) همنشین او می‌گردد"},{"SurahNumber":43,"VerseNumber":37,"Text":"و البته آنان (شیاطین) ایشان (انسانها) را از راه باز می‌دارند و گمان می‌کنند که ایشان هدایت یافته گان‌اند"},{"SurahNumber":43,"VerseNumber":38,"Text":"تا وقتی که (چنین کسی) به پیش ما آید، (و به شیطان همنشین خود) گوید: ای کاش بین من و تو به اندازۀ مشرق و مغرب فاصله بود! چه بد همنشینی بودی"},{"SurahNumber":43,"VerseNumber":39,"Text":"و امروز (آرزوی دوری از شیطان) برای شما سودی ندارد، چرا که شما ظلم کرده‌اید"},{"SurahNumber":43,"VerseNumber":40,"Text":"آیا تو می‌توانی به کران بشنوانی؟ و یا اینکه کوران و کسانی را که در گمراهی آشکاری هستند، هدایت کنی؟"},{"SurahNumber":43,"VerseNumber":41,"Text":"پس وقتی تو را (از میان آنها) ببریم، پس حتمی از آنان انتقام خواهیم گرفت"},{"SurahNumber":43,"VerseNumber":42,"Text":"یا آنچه را که به آنان وعده کرده‌ایم به تو نشان دهیم، زیرا ما بر آنان مسلط و مقتدریم"},{"SurahNumber":43,"VerseNumber":43,"Text":"پس به آنچه به تو وحی شده است محکم چنگ بزن، چرا که تو به يقين بر راه مستقیم قرار داری"},{"SurahNumber":43,"VerseNumber":44,"Text":"و چون قرآن برای تو و قومت پندی است و از شما سوال خواهد شد"},{"SurahNumber":43,"VerseNumber":45,"Text":"و از (پیروان) پیغمبران پیشین ما بپرس، آیا به جز پروردگار مهربان معبودهایی قرار داده‌ایم که عبادت شوند؟"},{"SurahNumber":43,"VerseNumber":46,"Text":"و البته موسی را با نشانه‌های خود به‌سوی فرعون و سران (قوم) او فرستادیم (و موسی) گفت: یقیناً من فرستادۀ پروردگار عالمیان‌ام"},{"SurahNumber":43,"VerseNumber":47,"Text":"وقتی که با نشانه‌های ما (به‌سوی) آنان آمد، پس آنان به آن (نشانه‌ها) می‌خندیدند"},{"SurahNumber":43,"VerseNumber":48,"Text":"و ما هیچ معجزه‌ای را به ایشان نشان نمی‌دادیم مگر اینکه یکی از دیگری بزرگتر بود و آنان را به عذاب گرفتیم تا شاید باز گردند"},{"SurahNumber":43,"VerseNumber":49,"Text":"و (به موسی) گفتند: ای جادوگر! پروردگارت را با آنچه که به تو عهد کرده است برای ما بخوان، ما حتما هدایت تو را خواهیم پذیرفت"},{"SurahNumber":43,"VerseNumber":50,"Text":"پس وقتی عذاب را از ایشان دور کردیم، ناگهان همگی عهدشکنی کردند"},{"SurahNumber":43,"VerseNumber":51,"Text":"و فرعون در میان قوم خود اعلان کرد و گفت: ای قوم من! آیا فرمانروایی مصر و این نهرها که از زیر (کاخهای) من روان است، از من نیست؟ آیا (عظمت مرا) نمی‌بینید؟"},{"SurahNumber":43,"VerseNumber":52,"Text":"نه، بلکه من بهترم از این شخص که خوار و حقیر است و نمی‌تواند روشن سخن بگوید"},{"SurahNumber":43,"VerseNumber":53,"Text":"(اگر موسی راست می‌گوید) پس چرا دستبندهای از طلا بر او آویخته نشده است؟ یا چرا فرشتگان (برای یاری او) یکجا با او نیامده‌اند؟"},{"SurahNumber":43,"VerseNumber":54,"Text":"پس (فرعون) قوم خود را سبک و بی‌خرد شمرد، پس آنان از او اطاعت کردند. البته آنان قوم فاسق بودند"},{"SurahNumber":43,"VerseNumber":55,"Text":"پس وقتی ما را به خشم آوردند، از آنان انتقام گرفتیم و همۀ آنان را غرق کردیم"},{"SurahNumber":43,"VerseNumber":56,"Text":"پس آنان را پیشگامان (بد) و عبرت برای آیندگان قرار دادیم"},{"SurahNumber":43,"VerseNumber":57,"Text":"و چون پسر مریم (عیسی) به طور مثال ذکر شد، ناگهان قوم تو از آن با فریاد به )تمسخر و( شور و هلهله پرداختند)"},{"SurahNumber":43,"VerseNumber":58,"Text":"و گفتند: آیا معبودان ما بهترند یا او؟ (آن مثال را) برای تو جز از روی جدال نیاوردند، بلکه آنان قوم جدل پیشه‌اند"},{"SurahNumber":43,"VerseNumber":59,"Text":"در حالیکه عیسی جز بنده‌ای نیست که بر او انعام کردیم و او را نمونۀ هدایت برای بنی اسرائیل گردانیدیم"},{"SurahNumber":43,"VerseNumber":60,"Text":"و اگر بخواهیم به جای شما در زمین فرشتگان قرار میدهیم تا جانشین شما شوند"},{"SurahNumber":43,"VerseNumber":61,"Text":"و به يقين (عیسی) نشانه‌ای برای قیامت است پس هرگز دربارۀ آن (قیامت) شک نکنید و از من پیروی کنید که همین راه راست است"},{"SurahNumber":43,"VerseNumber":62,"Text":"و شیطان هرگز شما را (از راه الله) باز ندارد، يقينا او برای شما دشمن آشکار است"},{"SurahNumber":43,"VerseNumber":63,"Text":"و چون عیسی با معجزه‌های آشکار آمد، گفت: بدون شک برای شما حکمت آورده (و آمده‌ام) تا بعضی از امور را برای شما بیان و روشن کنم که در آنها اختلاف می‌ورزید، پس از الله بترسید و مرا اطاعت کنید"},{"SurahNumber":43,"VerseNumber":64,"Text":"چون الله پروردگار من و پروردگار شماست پس او را عبادت کنید، این است راه راست"},{"SurahNumber":43,"VerseNumber":65,"Text":"پس گروها بین خود اختلاف نمودند، پس وای به حال کسانی که ظلم کردند، از عذاب روز دردناک،"},{"SurahNumber":43,"VerseNumber":66,"Text":"آیا منتظر این هستند که قیامت ناگهانی و در حالیکه از آن بی‌خبرند به سراغ‌شان بیاید؟"},{"SurahNumber":43,"VerseNumber":67,"Text":"دوستان در آن روز دشمنان یکدیگر می‌شوند، مگر پرهیزگاران (که دوستی‌شان باقی می‌ماند)"},{"SurahNumber":43,"VerseNumber":68,"Text":"ای بندگان من! امروز بر شما هیچ ترسی نیست و نه شما غمگین می‌شوید"},{"SurahNumber":43,"VerseNumber":69,"Text":"همان کسانی که به آیات ما ایمان آوردند و همیشه تسليم حق بودند"},{"SurahNumber":43,"VerseNumber":70,"Text":"شما و همسران تان به بهشت در آئید در حالی که شادمان و مسرورید"},{"SurahNumber":43,"VerseNumber":71,"Text":"بر ایشان ظرفها و جام‌های طلایی چرخانده می‌شود و هر چه دل بخواهد و هر چه چشم از آن لذت ببرد در بهشت موجود است و شما در آن جاودانه هستید"},{"SurahNumber":43,"VerseNumber":72,"Text":"و این همان جنتی است که به سبب کارهایی که می‌کردید، به میراث برده‌اید"},{"SurahNumber":43,"VerseNumber":73,"Text":"در آن برای شما میوۀ بسیار است که از آن می‌خورید"},{"SurahNumber":43,"VerseNumber":74,"Text":"البته مجرمان در عذاب دوزخ همیشه می‌مانند"},{"SurahNumber":43,"VerseNumber":75,"Text":"عذاب از آنان کاسته نمی‌شود و آنان در آن نا امید شده و خاموش هستند"},{"SurahNumber":43,"VerseNumber":76,"Text":"و ما به آنان ظلم نکردیم بلکه آنان خود ظالم بودند"},{"SurahNumber":43,"VerseNumber":77,"Text":"و فریاد می‌کشند: ای مالک (نگهبان دوزخ)! پروردگارت باید عليه ما حکم مرگ صادر کند. گویند: شما (در آن) ماندنی هستید"},{"SurahNumber":43,"VerseNumber":78,"Text":"البته ما حق را برای شما آوردیم، ولی بیشتر شما با حق کراهت داشتید"},{"SurahNumber":43,"VerseNumber":79,"Text":"آیا آنان تصمیم محکم (علیه پیغمبر ما) گرفتند؟ پس ما نیز ارادۀ محکم و تغییر ناپذیر (برای نجات او) گرفتیم"},{"SurahNumber":43,"VerseNumber":80,"Text":"آیا گمان می‌کنند که ما اسرار پنهانی و سخنان در گوشی آنان را نمی‌شنویم؟! بلی! (می شنویم) و فرشتگان ما نزد آنها (همه چیز را) می‌نویسند"},{"SurahNumber":43,"VerseNumber":81,"Text":"بلکه اگر برای پروردگار بخشنده فرزندی می‌بود، پس من اولین عبادت کنندگانم"},{"SurahNumber":43,"VerseNumber":82,"Text":"پاک و منزه است پروردگار آسمان‌ها و زمین و پروردگار عرش، از آنچه او را توصیف می‌کنند"},{"SurahNumber":43,"VerseNumber":83,"Text":"پس آنان را به حال خود‌شان واگذار تا در باطل خویش غوطه ور گردند و سرگرم بازی شوند تا روزی را که وعده داده می‌شوند ملاقات کنند"},{"SurahNumber":43,"VerseNumber":84,"Text":"و او ذاتی است که در آسمان معبود است و در زمین (نیز) معبود می‌باشد و اوست حکیم دانا۔"},{"SurahNumber":43,"VerseNumber":85,"Text":"و خجسته و بابرکت است ذاتی که پادشاهی آسمان‌ها و زمین و هر آنچه میان آن دو است از اوست و علم قیامت مخصوص اوست و به‌سوی او باز گردانیده می‌شوید"},{"SurahNumber":43,"VerseNumber":86,"Text":"و کسانی را که به جای او پرستش می‌کنند مالک هیچ شفاعت نیستند مگر کسانی که شهادت به حق داده باشند و آنان می‌دانند"},{"SurahNumber":43,"VerseNumber":87,"Text":"و اگر از آنها بپرسی چه کسی آنان را آفریده است؟ حتما می‌گویند: الله! پس چگونه به انحراف کشانیده می‌شوند؟"},{"SurahNumber":43,"VerseNumber":88,"Text":"و (الله فرمود:) سخن پیغمبر ما این است: پروردگارا! بدون شک اینها قومی هستند که ایمان نمی‌آورند"},{"SurahNumber":43,"VerseNumber":89,"Text":"پس از آنان روی بگردان و بگو: سلام، (وداع با شما) در آینده خواهند دانست (که چه سرنوشتی دارند)"}]}