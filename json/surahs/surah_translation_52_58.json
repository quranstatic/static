{"Id":58,"LanguageCodes":["bn","ben"],"Name":"ben-zohurulhoque","Author":"Zohurul Hoque","Language":"Bengali","Description":"Bengali","Direction":"ltr","Source":"http://tanzil.net","Translations":[{"SurahNumber":52,"VerseNumber":1,"Text":"ভাবো পাহাড়ের কথা"},{"SurahNumber":52,"VerseNumber":2,"Text":"আর লিখিত গ্রন্থের"},{"SurahNumber":52,"VerseNumber":3,"Text":"এক খোলামেলা পাতায়"},{"SurahNumber":52,"VerseNumber":4,"Text":"আর ভাবো ঘনঘন গমনাগমনের গৃহের কথা"},{"SurahNumber":52,"VerseNumber":5,"Text":"আর সমুন্নত ছাদের"},{"SurahNumber":52,"VerseNumber":6,"Text":"আর উচ্ছলিত সমুদ্রের কথা"},{"SurahNumber":52,"VerseNumber":7,"Text":"নিঃসন্দেহ তোমার প্রভুর শাস্তি অবশ্যাবী"},{"SurahNumber":52,"VerseNumber":8,"Text":"এটির জন্য কোনো প্রতিরোধকারী নেই"},{"SurahNumber":52,"VerseNumber":9,"Text":"যেদিন আকাশ আলোড়ন করবে আলোড়নে"},{"SurahNumber":52,"VerseNumber":10,"Text":"আর পাহাড়গুলো চলে যাবে চলে যাওয়ায়।"},{"SurahNumber":52,"VerseNumber":11,"Text":"অতএব ধিক্ সেইদিন প্রত্যাখ্যানকারীদের জন্য"},{"SurahNumber":52,"VerseNumber":12,"Text":"যারা বৃথা তর্কবিতর্কে খেলা খেলছে।"},{"SurahNumber":52,"VerseNumber":13,"Text":"সেইদিন তাদের ধাক্কা দিয়ে নেওয়া হবে জাহান্নামের আগুনের দিকে ধাক্কা দিতে দিতে।"},{"SurahNumber":52,"VerseNumber":14,"Text":"এইটিই সেই আগুন যেটিকে তোমরা মিথ্যা বলতে।"},{"SurahNumber":52,"VerseNumber":15,"Text":"এটি কি তবে জাদু? না কি তোমরা দেখতে পাচ্ছ না"},{"SurahNumber":52,"VerseNumber":16,"Text":"ঢুকে পড় এতে! অতঃপর তোমরা ধৈর্য ধর অথবা ধৈর্য না-ধর, তোমাদের জন্য একসমান। তোমাদের প্রতিফল দেওয়া হচ্ছে শুধুমাত্র তোমরা যা করতে তারই।’’"},{"SurahNumber":52,"VerseNumber":17,"Text":"নিঃসন্দেহ মুত্তকীরা থাকবে জান্নাতে ও পরমানন্দে"},{"SurahNumber":52,"VerseNumber":18,"Text":"তাদের প্রভু যা তাদের দিয়েছেন সেজন্য তারা সুখভোগ করতে থাকবে, আর তাদের প্রভু তাদের রক্ষা করবেন ভয়ংকর আগুনের শাস্তি থেকে।"},{"SurahNumber":52,"VerseNumber":19,"Text":"তোমরা যা করে থাকতে সেজন্য তৃপ্তির সাথে খাওদাও ও পান করো।’’"},{"SurahNumber":52,"VerseNumber":20,"Text":"তারা হেলান দিয়ে বসবে সারি-সারি সিংহাসনের উপরে, আর আমরা তাদের জোড় মিলিয়ে দেব আয়তলোচন হূরদের সাথে।"},{"SurahNumber":52,"VerseNumber":21,"Text":"আর যারা ঈমান আনে, এবং যাদের সন্তানসন্ততি ধর্মবিশ্বাসে তাদের অনুসরণ করে -- আমরা তাদের সঙ্গে মিলন ঘটাব তাদের ছেলেমেয়েদের, আর আমরা তাদের ক্রিয়াকর্ম থেকে কোনো কিছুই তাদের জন্য কমিয়ে দেব না। প্রত্যেক ব্যক্তিই সে যা অর্জন করেছে সেজন্য দায়ী।"},{"SurahNumber":52,"VerseNumber":22,"Text":"আর আমরা তাদের প্রচুর পরিমাণে প্রদান করব ফলফসল ও মাছমাংস -- যা তারা পছন্দ করে তা থেকে।"},{"SurahNumber":52,"VerseNumber":23,"Text":"তারা সেখানে একটি পানপাত্র পরস্পরের মধ্যে আদান-প্রদান করবে, তাতে থাকবে না কোনো খেলো আচরণ, না কোনো পাপ।"},{"SurahNumber":52,"VerseNumber":24,"Text":"আর তাদের চারিদিকে ঘুরবে তাদের কিশোররা, -- তারা যেন সুরক্ষিত মুক্তো"},{"SurahNumber":52,"VerseNumber":25,"Text":"আর তাদের কেউ-কেউ অপরের দিকে জিজ্ঞাসাবাদ ক’রে এগিয়ে যাবে"},{"SurahNumber":52,"VerseNumber":26,"Text":"তারা বলবে -- ''নিঃসন্দেহ আমরা ইতিপূর্বে আমাদের পরিজনদের সম্পর্কে ভীত ছিলাম।"},{"SurahNumber":52,"VerseNumber":27,"Text":"তবে আল্লাহ আমাদের প্রতি অনুগ্রহ করেছেন, আর আমাদের রক্ষা করেছেন তাপপীড়িত বায়ুপ্রবাহের শাস্তি থেকে।"},{"SurahNumber":52,"VerseNumber":28,"Text":"আমরা অবশ্য এর আগেও তাঁকে ডাকতে থাকতাম। নিঃসন্দেহ তিনি খোদ অতি সদাশয়, অফুরন্ত ফলদাতা।"},{"SurahNumber":52,"VerseNumber":29,"Text":"অতএব তুমি উপদেশ দান করতে থাকো, কেননা তোমার প্রভুর অনুগ্রহে তুমি তো গনৎকার নও এবং মাথা-পাগলাও নও।"},{"SurahNumber":52,"VerseNumber":30,"Text":"অথবা তারা কি বলে -- ''একজন কবি, আমরা বরং তার জন্য অপেক্ষা করি কালের কবলে পড়ার দরুন"},{"SurahNumber":52,"VerseNumber":31,"Text":"তুমি বলো -- ''তোমরা অপেক্ষা করতে থাকো, আমিও তবে অবশ্য তোমাদের সঙ্গে অপেক্ষাকারীদের মধ্যে রয়েছি।’’"},{"SurahNumber":52,"VerseNumber":32,"Text":"অথবা তাদের বোধশক্তি কি এ-বিষয়ে তাদের নির্দেশ দিয়ে থাকে? অথবা তারা কি এক সীমালংঘনকারী জাতি"},{"SurahNumber":52,"VerseNumber":33,"Text":"অথবা তারা কি বলে যে এটি সে বর্ণনা করেছে? না, তারা বিশ্বাস করে না।"},{"SurahNumber":52,"VerseNumber":34,"Text":"তাহলে তারা এর সমতুল্য এক রচনা নিয়ে আসুক, -- যদি তারা সত্যবাদী হয়।"},{"SurahNumber":52,"VerseNumber":35,"Text":"অথবা তাদের কি সৃষ্টি করা হয়েছে কেউ না-থাকা থেকে, না তারাই সৃষ্টিকর্তা"},{"SurahNumber":52,"VerseNumber":36,"Text":"অথবা তারা কি সৃষ্টি করেছিল মহাকাশমন্ডল ও পৃথিবী? না, তারা দৃঢ়বিশ্বাস রাখে না।"},{"SurahNumber":52,"VerseNumber":37,"Text":"অথবা তাদের কাছেই কি রয়েছে তোমার প্রভুর ধনভান্ডার, না তারাই নিয়ন্তা"},{"SurahNumber":52,"VerseNumber":38,"Text":"অথবা তাদের কাছে কি রয়েছে সিড়ি যাঁর সাহায্যে তারা শোনে নেয়? তাহলে তাদের শ্রবণকারী নিয়ে আসুক এক সুস্পষ্ট প্রমাণ।"},{"SurahNumber":52,"VerseNumber":39,"Text":"অথবা তাঁর কারণে কি রয়েছে কন্যারাসব, আর তোমাদের জন্য রয়েছে পুত্ররা"},{"SurahNumber":52,"VerseNumber":40,"Text":"অথবা তুমি কি তাদের কাছে পারিশ্রমিক চাইছ, যার ফলে তারা দেনায় ভারাক্রান্ত হয়ে গেছে"},{"SurahNumber":52,"VerseNumber":41,"Text":"অথবা অদৃশ্য কি তাদের কাছে রয়েছে যার ফলে তারা লিখে ফেলতে পারে"},{"SurahNumber":52,"VerseNumber":42,"Text":"অথবা তারা কি ষড়যন্ত্র করতে চায়? কিন্ত যারা অবিশ্বাস পোষণ করে তারা নিজেরাই ষড়যন্ত্রে জড়িয়ে পড়বে।"},{"SurahNumber":52,"VerseNumber":43,"Text":"অথবা আল্লাহ্ ছাড়া তাদের কি অন্য উপাস্য রয়েছে? আল্লাহ্‌রই সব মহিমা -- তারা যা শরিক করে তিনি তার বাইরে।"},{"SurahNumber":52,"VerseNumber":44,"Text":"আর যদি তারা দেখে আকাশের এক টুকরো ভেঙ্গে পড়ছে, তাহলে তারা বলবে -- ''এক পুঞ্জীভূত মেঘমালা।’’"},{"SurahNumber":52,"VerseNumber":45,"Text":"অতএব তাদের ছেড়ে দাও যে পর্যন্ত না তারা তাদের সেই দিনটির সাক্ষাৎ পায় যখন তারা হতভন্ব হয়ে যাবে"},{"SurahNumber":52,"VerseNumber":46,"Text":"সেইদিন তাদের চাল-চক্রান্ত তাদের কোনো কাজে আসবে না, আর তাদের সাহায্যও করা হবে না।"},{"SurahNumber":52,"VerseNumber":47,"Text":"আর যারা অন্যায়াচার করেছে তাদের জন্য এ ছাড়া আরো শাস্তি রয়েছে, কিন্ত তাদের অধিকাংশই জানে না।"},{"SurahNumber":52,"VerseNumber":48,"Text":"অতএব তোমার প্রভুর বিচারের জন্য ধৈর্য ধরে থেকো, বস্তুত তুমি নিশ্চয়ই আমাদের চোখের সামনে রয়েছ। কাজেই তোমার প্রভুর প্রশংসায় জপতপ করো যখন তুমি উঠে দাঁড়াও"},{"SurahNumber":52,"VerseNumber":49,"Text":"আর রাতের বেলায়ও তবে তাঁর জপতপ করো এবং তারাগুলো ঝিমিয়ে যাবার সময়েও।"}]}