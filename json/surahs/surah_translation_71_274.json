{"Id":274,"LanguageCodes":["no","nor"],"Name":"nor-einarberg","Author":"Einar Berg","Language":"Norwegian","Description":"Norwegian","Direction":"ltr","Source":"http://tanzil.net","Translations":[{"SurahNumber":71,"VerseNumber":1,"Text":"Vi sendte Noa til hans folk: «Advar ditt folk, før en smertelig straff kommer over dem.»"},{"SurahNumber":71,"VerseNumber":2,"Text":"Han sa: «Hør, mitt folk, jeg er en klar advarer for dere"},{"SurahNumber":71,"VerseNumber":3,"Text":"Tjen Gud, og frykt Ham, og adlyd meg"},{"SurahNumber":71,"VerseNumber":4,"Text":"så vil Han tilgi deres synder og gi dere en viss frist! Når Guds frist kommer, gis ingen utsettelse, om dere bare visste!»"},{"SurahNumber":71,"VerseNumber":5,"Text":"Han sa videre: «Herre, jeg har kalt på mitt folk natt og dag"},{"SurahNumber":71,"VerseNumber":6,"Text":"men mitt kall har forsterket deres avstandtagen"},{"SurahNumber":71,"VerseNumber":7,"Text":"Så ofte som jeg kalte dem, så Du kunne tilgi dem, satte de fingrene i ørene og gjemte seg i sine klær, og turet frem i største hovmod"},{"SurahNumber":71,"VerseNumber":8,"Text":"Så kalte jeg på dem åpent"},{"SurahNumber":71,"VerseNumber":9,"Text":"og så talte jeg både offentlig og privat"},{"SurahNumber":71,"VerseNumber":10,"Text":"og jeg sa: ’Be om Herrens tilgivelse! Han er det som tilgir"},{"SurahNumber":71,"VerseNumber":11,"Text":"og så vil Han sende dere strømmende regn fra oven"},{"SurahNumber":71,"VerseNumber":12,"Text":"og forstrekke dere med rikdom og barn, og gi dere haver, og gi dere bekker"},{"SurahNumber":71,"VerseNumber":13,"Text":"Hva er det med dere, at dere ikke håper på Guds langmodighet"},{"SurahNumber":71,"VerseNumber":14,"Text":"da Han jo har skapt dere i utviklingsfaser"},{"SurahNumber":71,"VerseNumber":15,"Text":"Har dere ikke sett hvordan Gud har skapt syv himler lagvis"},{"SurahNumber":71,"VerseNumber":16,"Text":"og satt månen der som et bluss, og solen som en lysende lampe"},{"SurahNumber":71,"VerseNumber":17,"Text":"Gud har latt dere vokse opp av jorden"},{"SurahNumber":71,"VerseNumber":18,"Text":"og så lar Han dere vende tilbake dit, og så bringer Han dere frem på nytt"},{"SurahNumber":71,"VerseNumber":19,"Text":"Gud har bredt ut jorden for dere som et teppe"},{"SurahNumber":71,"VerseNumber":20,"Text":"så dere kan vandre på dens vide veier.’»"},{"SurahNumber":71,"VerseNumber":21,"Text":"Han fortsatte: «Herre, de har ikke adlydt meg, men fulgt ham, hvis rikdom og barn kun øker hans fortapelse"},{"SurahNumber":71,"VerseNumber":22,"Text":"og de har smidd svære renker"},{"SurahNumber":71,"VerseNumber":23,"Text":"og sier: ’Oppgi ikke deres guder! Forlat ikke Wadd og Suwa, og ikke Yaroth, Yahok eller Nasr.’"},{"SurahNumber":71,"VerseNumber":24,"Text":"De har ført mange vill. La de urettferdige bare tilta i villfarelse!»"},{"SurahNumber":71,"VerseNumber":25,"Text":"For sine overtredelsers skyld ble de druknet, og ført inn i en ild, og de fant ingen hjelpere utenom Gud"},{"SurahNumber":71,"VerseNumber":26,"Text":"Og Noa sa: «Herre, etterlat ikke en eneste av de vantro på jorden"},{"SurahNumber":71,"VerseNumber":27,"Text":"Om Du lar dem tilbake, så vil de føre dine tjenere vill, og de vil ikke fostre annet enn syndefulle vantro"},{"SurahNumber":71,"VerseNumber":28,"Text":"Herre, tilgi meg og mine foreldre, og enhver som kommer inn i mitt hus som troende, og de troende menn og kvinner! Og la de urettferdige bare tilta i fordervelse.»"}]}