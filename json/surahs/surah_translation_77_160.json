{"Id":160,"LanguageCodes":["fa","fas"],"Name":"fas-mohsengharaati","Author":"Mohsen Gharaati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":77,"VerseNumber":1,"Text":"سوگند به فرشتگانى که پى­درپى فرستاده مى‌شوند"},{"SurahNumber":77,"VerseNumber":2,"Text":"پس [سوگند] به فرشتگانى که چون تندبادند"},{"SurahNumber":77,"VerseNumber":3,"Text":"سوگند به فرشتگانى که صحیفه‌هاى وحى را می‌گشایند"},{"SurahNumber":77,"VerseNumber":4,"Text":"پس [سوگند] به فرشتگانى که به طور کامل [میان حقّ و باطل] جدا کننده‌اند"},{"SurahNumber":77,"VerseNumber":5,"Text":"پس [سوگند] به فرشتگانِ فرود آورنده‌ی وحى"},{"SurahNumber":77,"VerseNumber":6,"Text":"براى [رفع] عذر، یا هشدار و بیم­دادن"},{"SurahNumber":77,"VerseNumber":7,"Text":"بى‌گمان آنچه به شما وعده مى‌دهند، روى‌دادنى است"},{"SurahNumber":77,"VerseNumber":8,"Text":"پس آن‌گاه که ستارگان محو شوند"},{"SurahNumber":77,"VerseNumber":9,"Text":"و آن‌گاه که آسمان شکافته شود"},{"SurahNumber":77,"VerseNumber":10,"Text":"و آن‌گاه که کوه‌ها از جا کنده شوند"},{"SurahNumber":77,"VerseNumber":11,"Text":"و آن‌گاه که براى پیامبران وقت تعیین شود [تا بر امّت‌ها گواهى دهند]"},{"SurahNumber":77,"VerseNumber":12,"Text":"[این حوادث] براى چه روزى به تأخیر افتاده است؟"},{"SurahNumber":77,"VerseNumber":13,"Text":"براى روز جدایى"},{"SurahNumber":77,"VerseNumber":14,"Text":"و تو چه می‌دانى که روز جدایی چیست؟"},{"SurahNumber":77,"VerseNumber":15,"Text":"در آن روز، واى بر تکذیب‌کنندگان"},{"SurahNumber":77,"VerseNumber":16,"Text":"آیا پیشینیان را نابود نکردیم؟"},{"SurahNumber":77,"VerseNumber":17,"Text":"سپس دیگران را در پى آنان آوردیم"},{"SurahNumber":77,"VerseNumber":18,"Text":"ما با مجرمان این­گونه رفتار مى‌کنیم"},{"SurahNumber":77,"VerseNumber":19,"Text":"در آن روز، واى بر تکذیب‌کنندگان"},{"SurahNumber":77,"VerseNumber":20,"Text":"آیا ما شما را از آبى پست و ناچیز نیافریدیم؟"},{"SurahNumber":77,"VerseNumber":21,"Text":"پس آن را در [رحم مادر] جایگاهى استوار نهادیم،"},{"SurahNumber":77,"VerseNumber":22,"Text":"تا مدّتى معین"},{"SurahNumber":77,"VerseNumber":23,"Text":"پس اندازه‌گیرى کردیم و ما چه خوب اندازه‌گیری هستیم"},{"SurahNumber":77,"VerseNumber":24,"Text":"در آن روز، واى بر تکذیب‌کنندگان"},{"SurahNumber":77,"VerseNumber":25,"Text":"آیا زمین را محل اجتماع [انسان‌ها] قرار ندادیم؟"},{"SurahNumber":77,"VerseNumber":26,"Text":"زندگان و مردگان؟"},{"SurahNumber":77,"VerseNumber":27,"Text":"و در آن [زمین] کوه‌هایى استوار و بلند قرار دادیم و آبى گوارا به شما نوشاندیم"},{"SurahNumber":77,"VerseNumber":28,"Text":"در آن روز، واى بر تکذیب‌کنندگان"},{"SurahNumber":77,"VerseNumber":29,"Text":"[آن روز خداوند به مجرمان می‌فرماید:] «بى‌درنگ بروید به سوى [دوزخ!] همان چیزى که پیوسته تکذیبش مى‌کردید"},{"SurahNumber":77,"VerseNumber":30,"Text":"بروید به سوى سایه‌اى [از دود انبوه که] سه شاخه [است]،"},{"SurahNumber":77,"VerseNumber":31,"Text":"[سایه‌اى که] نه مانع از حرارت است و نه از شعله‌هاى آتش جلوگیرى مى‌کند.»"},{"SurahNumber":77,"VerseNumber":32,"Text":"دوزخ، شراره‌هایى [بلند] چون کاخ پرتاب مى‌کند"},{"SurahNumber":77,"VerseNumber":33,"Text":"[و آن شراره‌ها در رنگ و شتاب] گویى شترانى زردمویند"},{"SurahNumber":77,"VerseNumber":34,"Text":"در آن روز، واى بر تکذیب‌کنندگان"},{"SurahNumber":77,"VerseNumber":35,"Text":"این روزی است که [گناهکاران] سخن نمى‌گویند،"},{"SurahNumber":77,"VerseNumber":36,"Text":"و به آنان اجازه داده نمى‌شود تا عذرخواهى کنند"},{"SurahNumber":77,"VerseNumber":37,"Text":"در آن روز، واى بر تکذیب‌کنندگان"},{"SurahNumber":77,"VerseNumber":38,"Text":"این روز، روز جدایى است که شما و پیشینیان را گرد آوردیم"},{"SurahNumber":77,"VerseNumber":39,"Text":"پس اگر چاره‌اى دارید، به کار گیرید"},{"SurahNumber":77,"VerseNumber":40,"Text":"در آن روز، واى بر تکذیب‌کنندگان"},{"SurahNumber":77,"VerseNumber":41,"Text":"همانا پرهیزکاران در سایه‌سارها و [کنار] چشمه‌هایی هستند"},{"SurahNumber":77,"VerseNumber":42,"Text":"و هر نوع میوه که بخواهند، [فراهم است]"},{"SurahNumber":77,"VerseNumber":43,"Text":"«به پاداش کارهایى [نیک] که همواره مى‌کردید، بخورید و بیاشامید! گوارایتان باد!»"},{"SurahNumber":77,"VerseNumber":44,"Text":"ما نیکوکاران را این گونه پاداش مى‌دهیم"},{"SurahNumber":77,"VerseNumber":45,"Text":"در آن روز، واى بر تکذیب‌کنندگان"},{"SurahNumber":77,"VerseNumber":46,"Text":"[به کافران بگو:] «اندک زمانى [در این دنیا] بخورید و بهره گیرید! که شما گناهکارید [و بى‌تردید به کیفر اعمالتان گرفتار خواهید شد.]»"},{"SurahNumber":77,"VerseNumber":47,"Text":"در آن روز، واى بر تکذیب‌کنندگان"},{"SurahNumber":77,"VerseNumber":48,"Text":"و هرگاه به آنان گفته شود: «رکوع کنید!» رکوع نمى‌کنند"},{"SurahNumber":77,"VerseNumber":49,"Text":"در آن روز، واى بر تکذیب‌کنندگان"},{"SurahNumber":77,"VerseNumber":50,"Text":"[اگر این کافران به قرآن ایمان نیاورند،] پس به کدام سخن بعد از آن ایمان مى‌آورند؟"}]}