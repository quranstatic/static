{"Id":40,"LanguageCodes":["as","asm"],"Name":"asm-shaykhrafeequli","Author":"Shaykh Rafeequl Islam Habibur Rahman","Language":"Assamese","Description":"Assamese","Direction":"ltr","Source":"https://quranenc.com/check/assamese_rafeeq/v1.0.0-csv.1 , https://quranenc.com/en/browse/assamese_rafeeq , https://quranenc.com ,","Translations":[{"SurahNumber":70,"VerseNumber":1,"Text":"ব্যক্তি এজনে আবেদন কৰিলে, এনে শাস্তি সম্পৰ্কে যিটো আপতিত হ’ব"},{"SurahNumber":70,"VerseNumber":2,"Text":"কাফিৰসকলৰ ওপৰত, যাৰ কোনো প্ৰতিৰোধকাৰী নাই।"},{"SurahNumber":70,"VerseNumber":3,"Text":"এইটো আহিব আল্লাহৰ তৰফৰ পৰা, যিজন ঊৰ্ধ্বাৰোহণৰ খটখটীবোৰৰ (জখলা) অধিকাৰী"},{"SurahNumber":70,"VerseNumber":4,"Text":"ফিৰিস্তাসকল আৰু ৰূহ এনে এটা দিনত আল্লাহৰ দিশে ঊৰ্দ্ধগামী হয়, যাৰ পৰিমাণ পঞ্চাশ হাজাৰ বছৰ।"},{"SurahNumber":70,"VerseNumber":5,"Text":"এতেকে তুমি ধৈৰ্য ধাৰণ কৰা পৰম ধৈৰ্য।"},{"SurahNumber":70,"VerseNumber":6,"Text":"সিহঁতে এই দিনক বহু দূৰত থকা বুলি ভাৱে।"},{"SurahNumber":70,"VerseNumber":7,"Text":"আৰু আমি ইয়াক নিচেই ওচৰত দেখি আছো।"},{"SurahNumber":70,"VerseNumber":8,"Text":"সেইদিনা আকাশ হৈ যাব গলিত ধাতুৰ দৰে"},{"SurahNumber":70,"VerseNumber":9,"Text":"আৰু পৰ্বতসমূহ হৈ যাব ৰঙ-বিৰঙৰ ঊণৰ দৰে"},{"SurahNumber":70,"VerseNumber":10,"Text":"আৰু কোনো অন্তৰঙ্গ বন্ধুৱে অন্তৰঙ্গ বন্ধুৰ খা-খবৰ নুসুধিব"},{"SurahNumber":70,"VerseNumber":11,"Text":"সিহঁতক ইজনে-সিজনৰ দৃষ্টিগোচৰ কৰোৱা হ’ব। অপৰাধীয়ে সেইদিনাৰ শাস্তিৰ বিনিময়ত দিব বিচাৰিব তাৰ সন্তান-সন্ততিক"},{"SurahNumber":70,"VerseNumber":12,"Text":"আৰু তাৰ স্ত্ৰী আৰু ভাতৃক"},{"SurahNumber":70,"VerseNumber":13,"Text":"আৰু তাৰ জাতি-গোষ্ঠিক, যিসকলে তাক আশ্ৰয় দিছিল"},{"SurahNumber":70,"VerseNumber":14,"Text":"আৰু পৃথিৱীত যিসকল আছে সেই সকলোকে, যাতে এই বিনিময়ে তাক মুক্তি দিয়ে।"},{"SurahNumber":70,"VerseNumber":15,"Text":"কেতিয়াও নহয়, নিশ্চয় এইটো লেলিহান জুই"},{"SurahNumber":70,"VerseNumber":16,"Text":"যিয়ে মূৰৰ ছাল খহাই পেলাব।"},{"SurahNumber":70,"VerseNumber":17,"Text":"জাহান্নামে সেই ব্যক্তিক মাতিব, যিয়ে সত্যৰ প্ৰতি পৃষ্ঠ প্ৰদৰ্শন কৰিছিল আৰু মুখ ঘূৰাই লৈছিল।"},{"SurahNumber":70,"VerseNumber":18,"Text":"আৰু সম্পদ সঞ্চয় কৰিছিল আৰু সেইবোৰ সংৰক্ষণ কৰি ৰাখিছিল।"},{"SurahNumber":70,"VerseNumber":19,"Text":"নিশ্চয় মানুহক সৃষ্টি কৰা হৈছে অতিশয় ধৈৰ্যহীন অস্থিৰচিত্তৰূপে।"},{"SurahNumber":70,"VerseNumber":20,"Text":"যেতিয়া তাক বিপদে স্পৰ্শ কৰে তেতিয়া সি অতিমাত্ৰা উৎকন্ঠিত হৈ পৰে।"},{"SurahNumber":70,"VerseNumber":21,"Text":"আৰু যেতিয়া তাক কল্যাণে স্পৰ্শ কৰে তেতিয়া সি অতিশয় কৃপণ হৈ পৰে।"},{"SurahNumber":70,"VerseNumber":22,"Text":"কিন্তু ছালাত প্ৰতিষ্ঠাকাৰীসকলৰ বাহিৰে"},{"SurahNumber":70,"VerseNumber":23,"Text":"যিসকলে নিজ ছালাতৰ ক্ষেত্ৰত সদায় প্ৰতিষ্ঠিত"},{"SurahNumber":70,"VerseNumber":24,"Text":"আৰু যিসকলৰ ধন-সম্পদত নিৰ্ধাৰিত হক্ব আছে"},{"SurahNumber":70,"VerseNumber":25,"Text":"খোজনীয়া-মগনীয়া আৰু বঞ্চিতসকলৰ বাবে"},{"SurahNumber":70,"VerseNumber":26,"Text":"আৰু যিসকলে প্ৰতিফল দিৱসক সত্য বুলি বিশ্বাস কৰে।"},{"SurahNumber":70,"VerseNumber":27,"Text":"আৰু যিসকলে নিজ প্ৰতিপালকৰ শাস্তি সম্পৰ্কে ভীত-সন্ত্ৰস্ত"},{"SurahNumber":70,"VerseNumber":28,"Text":"নিশ্চয় তেওঁলোকৰ প্ৰতিপালকৰ শাস্তিৰ পৰা নিৰাপদ হৈ থকা নাযায়"},{"SurahNumber":70,"VerseNumber":29,"Text":"আৰু যিসকলে নিজৰ যৌনাঙ্গসমূহৰ হিফাজতকাৰী"},{"SurahNumber":70,"VerseNumber":30,"Text":"কিন্তু সিহঁতৰ পত্নী অথবা অধিকাৰভুক্ত দাসীৰ বাহিৰে, এনে ক্ষেত্ৰত সিহঁত নিন্দনীয় নহ’ব"},{"SurahNumber":70,"VerseNumber":31,"Text":"কিন্তু যিসকলে এওঁলোকৰ বাহিৰে আনক কামনা কৰে, সিহঁতেই সীমালঙ্ঘনকাৰী।"},{"SurahNumber":70,"VerseNumber":32,"Text":"আৰু যিসকলে নিজৰ আমানত আৰু প্ৰতিশ্ৰুতি ৰক্ষা কৰে"},{"SurahNumber":70,"VerseNumber":33,"Text":"আৰু যিসকলে নিজ সাক্ষ্যদানত অটল"},{"SurahNumber":70,"VerseNumber":34,"Text":"আৰু যিসকলে নিজৰ ছালাতৰ হিফাজত কৰে"},{"SurahNumber":70,"VerseNumber":35,"Text":"তেওঁলোকেই জান্নাতসমূহত সন্মানিত হ’ব।"},{"SurahNumber":70,"VerseNumber":36,"Text":"কাফিৰসকলৰ কি হ’ল, সিহঁতে দেখুন তোমাৰ ফালে ঢপলীয়াই আহি আছে"},{"SurahNumber":70,"VerseNumber":37,"Text":"সোঁ ফালৰ পৰা আৰু বাওঁ ফালৰ পৰা, দলে দলে।"},{"SurahNumber":70,"VerseNumber":38,"Text":"সিহঁতৰ প্ৰত্যেকেই এইটো আশা কৰে নেকি যে, তাক প্ৰাচুৰ্যময় জান্নাতত প্ৰৱেশ কৰোৱা হ’ব"},{"SurahNumber":70,"VerseNumber":39,"Text":"কেতিয়াও নহয়, নিশ্চয় সিহঁতক যিটোৰে সৃষ্টি কৰিছো সেয়া সিহঁতে জানে।"},{"SurahNumber":70,"VerseNumber":40,"Text":"এতেকে মই শপত কৰিছো উদয়স্থল আৰু অস্তাচলসমূহৰ প্ৰতিপালকৰ, অৱশ্যে আমি সক্ষম"},{"SurahNumber":70,"VerseNumber":41,"Text":"সিহঁততকৈ উৎকৃষ্টসকলক সিহঁতৰ স্থলৱৰ্তী কৰিবলৈ, আৰু এনে কৰাত আমি অক্ষম নহয়।"},{"SurahNumber":70,"VerseNumber":42,"Text":"এতেকে সিহঁতক নিৰৰ্থক কথা-বতৰা আৰু খেল-ধেমালিত মত্ত হৈ থাকিবলৈ দিয়া-- যি দিনৰ প্ৰতিশ্ৰুতি সিহঁতক দিয়া হৈছে সেই দিনৰ সন্মুখীন নোহোৱা পৰ্যন্ত।"},{"SurahNumber":70,"VerseNumber":43,"Text":"সেইদিনা সিহঁত কবৰৰ পৰা দ্ৰুতবেগত ওলাই আহিব, এনে লাগিব যেনিবা সিহঁতে কোনো লক্ষ্যস্থলৰ ফালে ধাবিত হৈছে"},{"SurahNumber":70,"VerseNumber":44,"Text":"সিহঁতৰ দৃষ্টিসমূহ অৱনত অৱস্থাত থাকিব, অপমানে সিহঁতক আচ্ছন্ন কৰিব এইটোৱে সেইদিন যাৰ বিষয়ে সিহঁতক সতৰ্ক কৰা হৈছিল।"}]}