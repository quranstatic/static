{"Id":409,"LanguageCodes":["tr","tur"],"Name":"tur-ibnikesir","Author":"Ibni Kesir","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":29,"VerseNumber":1,"Text":"Elif, Lam, Mim"},{"SurahNumber":29,"VerseNumber":2,"Text":"Yoksa, insanlar; inandık demeleriyle bırakılıvereceklerini ve kendilerinin denenmeyeceklerini mi sandılar"},{"SurahNumber":29,"VerseNumber":3,"Text":"Andolsun ki; Biz, onlardan öncekileri de denedik. Allah; elbette doğruları bilir ve elbette yalancıları da bilir"},{"SurahNumber":29,"VerseNumber":4,"Text":"Yoksa, kötülük yapanlar Biz´den kaçabileceklerini mi sanırlar? Ne kötü hüküm veriyorlar"},{"SurahNumber":29,"VerseNumber":5,"Text":"Kim Allah´a kavuşmayı umarsa; muhakkak ki Allah´ın belirttiği vakit mutlaka gelecektir. O; Semi´dir. Alim´dir"},{"SurahNumber":29,"VerseNumber":6,"Text":"Kim cihad ederse; ancak kendisi için cihad etmiş olur. Zira Allah; alemlerden müstağnidir"},{"SurahNumber":29,"VerseNumber":7,"Text":"İman edip de salih amel işleyenlerin, kötülüklerini andolsun ki örteriz. Onları yaptıklarından daha güzeli ile mükafatlandırırız"},{"SurahNumber":29,"VerseNumber":8,"Text":"Biz, insana; anne ve babasına iyi davranmasını tavsiye ettik. Eğer onlar, hakkında bilgin olmayan şeyi Bana ortak koşman için seni zorlarlarsa, kendilerine itaat etme. Dönüşünüz Bana´dır. Yaptıklarınızı size bildiririm"},{"SurahNumber":29,"VerseNumber":9,"Text":"İman edip salih amel işleyenleri de andolsun ki; salihlerin arasına katacağız"},{"SurahNumber":29,"VerseNumber":10,"Text":"İnsanlardan öyleleri de vardır ki; Allah´a inandık, der de; Allah uğrunda bir eziyete uğratılınca; insanların o eziyetini, Allah´ın azabı gibi tutar. Rabbından bir yardım gelecek olursa; andolsun ki: Doğrusu biz, sizinle beraberdik, derler. Allah, herkesin kalbinde olanları en iyi bilen değil midir"},{"SurahNumber":29,"VerseNumber":11,"Text":"Elbette Allah; inananları bilir. Ve elbette münafıkları da bilir"},{"SurahNumber":29,"VerseNumber":12,"Text":"Küfredenler, inananlara derler ki: Bizim yolumuza uyun da sizin günahlarınızı biz taşıyalım. Halbuki onların günahlarından hiç birini yüklenecek değillerdir. Doğrusu onlar yalancıdırlar"},{"SurahNumber":29,"VerseNumber":13,"Text":"Gerçekten onlar; hem kendi yüklerini, hem de kendi yükleriyle beraber daha nice yükleri yüklenecekler ve uydurup durdukları şeylerden dolayı kıyamet günü elbette sorguya çekileceklerdir"},{"SurahNumber":29,"VerseNumber":14,"Text":"Andolsun ki; Biz, Nuh´u, kavmine gönderdik. Aralarında elli yılı müstesna olmak üzere bin yıl kaldı. Sonunda onlar, zulme devam edip dururken kendilerini tufan yakalayıverdi"},{"SurahNumber":29,"VerseNumber":15,"Text":"Ama Biz; onu da, gemi arkadaşlarını da kurtardık ve bunu alemlere bir ayet yaptık"},{"SurahNumber":29,"VerseNumber":16,"Text":"İbrahim´i de. Hani kavmine demişti ki: Allah´a ibadet edin ve O´ndan sakının. Bilirseniz bu; sizin için daha hayırlıdır"},{"SurahNumber":29,"VerseNumber":17,"Text":"Siz; sadece Allah´ı bırakıp putlara tapıyor, aslı astarı olmayan sözler uyduruyorsunuz. Doğrusu Allah´tan başka taptıklarınızın size rızık vermeye güçleri yetmez. Öyleyse, rızkı Allah katında arayın, sadece O´na kulluk edin, O´na şükredin. Siz; ancak O´na döndürüleceksiniz"},{"SurahNumber":29,"VerseNumber":18,"Text":"Eğer siz, yalanlıyorsanız, bilin ki; sizden önceki ümmetler de yalanlamışlardı. Peygambere düşen, sadece apaçık tebliğden ibarettir"},{"SurahNumber":29,"VerseNumber":19,"Text":"Görmediler mi ki; Allah yaratmayı nasıl başlatıyor sonra da onu iade ediyor? Şüphesiz bu, Allah´a pek kolaydır"},{"SurahNumber":29,"VerseNumber":20,"Text":"De ki: Yeryüzünde gezip dolaşın da Allah´ın yaratmaya nasıl başladığını bir görün. İşte Allah; yeni bir ahiret hayatını da tekrar yaratacaktır. Muhakkak ki Allah; her şeye kadirdir"},{"SurahNumber":29,"VerseNumber":21,"Text":"Dilediğine azab eder, dilediğine merhamet eder. Ve ona çevrileceksiniz"},{"SurahNumber":29,"VerseNumber":22,"Text":"Siz ne yerde, ne gökte O´nu aciz bırakabilirsiniz. Allah´tan başka sizin hiç bir dostunuz ve yardımcınız da yoktur"},{"SurahNumber":29,"VerseNumber":23,"Text":"Allah´ın ayetlerini ve O´na kavuşmayı inkar edenler; işte onlar, Benim rahmetimden ümitlerini kesmiş olanlardır. Ve işte elem verici azab onlaradır"},{"SurahNumber":29,"VerseNumber":24,"Text":"Bunun üzerine kavminin ona cevabı sadece: Onu öldürün veya yakın, demek oldu. Ama Allah onu ateşten korudu. Doğrusu bunda, inananlar için ayetler vardır"},{"SurahNumber":29,"VerseNumber":25,"Text":"Ve o: Dünya hayatında Allah´ı bırakıp aranızda putları dostluk vesilesi kıldınız. Sonra da kıyamet gününde birbirinize küfreder ve karşılıklı la´net okursunuz. Varacağınız yer, ateştir. Sizin yardımcılarınız da yoktur, dedi"},{"SurahNumber":29,"VerseNumber":26,"Text":"Bunun üzerine Lut ona inandı ve: Doğrusu ben, Rabbıma hicret edeceğim. Muhakkak ki O; Aziz ve Hakim olanın kendisidir, dedi"},{"SurahNumber":29,"VerseNumber":27,"Text":"Ve ona İshak ve Ya´kub´u ihsan ettik. Soyundan gelenlere kitab ve peygamberlik verdik. Ona dünyada mükafatını verdik. Doğrusu ahirette de o, salihlerdendir"},{"SurahNumber":29,"VerseNumber":28,"Text":"Lut´u da. Hani o, kavmine demişti ki: Gerçekten siz; dünyalarda hiç kimsenin sizden önce yapmadığı bir hayasızlığı yapıyorsunuz"},{"SurahNumber":29,"VerseNumber":29,"Text":"Siz; erkeklere yaklaşıyor, yol kesiyor ve toplantılarınızda fena şeyler yapmıyor musunuz? Kavminin ona cevabı: Doğru sözlü isen, bize Allah´ın azabını getir, demek oldu"},{"SurahNumber":29,"VerseNumber":30,"Text":"Dedi ki: Rabbım; bozgunculara karşı bana yardım et"},{"SurahNumber":29,"VerseNumber":31,"Text":"Elçilerimiz İbrahim´e müjde ile gelince dediler ki: Biz; bu kasaba halkını yok edeceğiz. Çünkü oranın ahalisi zalim kimselerdir"},{"SurahNumber":29,"VerseNumber":32,"Text":"Ama Lut oradadır, dedi. Elçiler de: Biz, orada olanları daha iyi biliyoruz. Onu ve geride kalanlardan karısı dışında ailesini kurtaracağız, dediler"},{"SurahNumber":29,"VerseNumber":33,"Text":"Elçilerimiz Lut´a geldiklerinde, bu yüzden o tasalandı ve çok sıkıldı. Ona dediler ki: Korkma ve tasalanma. Doğrusu biz, seni ve geride kalacaklardan olan karının dışındaki aileni kurtaracağız"},{"SurahNumber":29,"VerseNumber":34,"Text":"Bu kasaba halkına da fasıklık yapar olduklarından dolayı gökten azab indireceğiz"},{"SurahNumber":29,"VerseNumber":35,"Text":"Andolsun ki; akleden bir kavim için Biz, orada apaçık bir ayet bırakmışızdır"},{"SurahNumber":29,"VerseNumber":36,"Text":"Medyen halkına da kardeşleri Şuayb´ı: Ey kavmim; Allah´a ibadet edin, ahiret gününe ümid bağlayın ve yeryüzünde bozgunculuk yaparak karışıklık çıkarmayım, dedi"},{"SurahNumber":29,"VerseNumber":37,"Text":"Ama onu yalanladılar. Bunun üzerine kendilerini şiddetli bir sarsıntı yakalayıverdi de oldukları yerde diz üstü çökekaldılar"},{"SurahNumber":29,"VerseNumber":38,"Text":"Ad ve Semud kavmini de. Bunu, oturdukları yerlerden anlamaktasınız. Şeytan kendilerine yaptıkları şeyleri güzel göstermişti de onları doğru yoldan alıkoymuştu. Halbuki kendileri bunu anlayacak durumda idiler"},{"SurahNumber":29,"VerseNumber":39,"Text":"Karun´u, Firavun´u ve Haman´ı da. Andolsun ki Musa, kendilerine apaçık burhanlar getirmiş de onlar yeryüzünde büyüklük taslamışlardı. Halbuki azabımızın önüne geçebilecek değillerdi"},{"SurahNumber":29,"VerseNumber":40,"Text":"Her birini suçüstü yakaladık. Kimine taşlar savuran kasırga gönderdik, kimini bir çığlık tuttu, kimini yerin dibine geçirdik, kimini de suda boğduk. Allah; onlara zulmetmiyordu, ama onlar, kendi kendilerine zulmediyorlardı"},{"SurahNumber":29,"VerseNumber":41,"Text":"Allah´tan başka dostlar edinenlerin misali; kendine yuva yapan örümceğin misali gibidir. Evlerin en çürüğü muhakkak ki örümceğin yuvasıdır. Keşki bilselerdi"},{"SurahNumber":29,"VerseNumber":42,"Text":"Muhakkak ki Allah; kendini bırakıp da tapındıkları şeyi bilir. Ve O, Aziz´dir. Hakim´dir"},{"SurahNumber":29,"VerseNumber":43,"Text":"İşte misaller. Biz, onları insanlara anlatıyoruz. Bilenlerden başkası bunları anlamaz"},{"SurahNumber":29,"VerseNumber":44,"Text":"Allah; gökleri ve yeri hak ile yarattı. Muhakkak ki bunda, mü´minler için bir ayet vardır"},{"SurahNumber":29,"VerseNumber":45,"Text":"Sana kitabtan vahyolunanı oku, namaz kıl. Muhakkak ki namaz, hayasızlıktan ve kötülükten alıkoyar. Allah´ı zikretmek ise muhakkak ki en büyüktür. Ve Allah; yaptıklarınızı bilir"},{"SurahNumber":29,"VerseNumber":46,"Text":"İçlerinden zulmedenler bir yana; Ehl-i Kitab ile en güzel olanın dışında mücadele etmeyin ve deyin ki Bize indirilene de, size indirilene de inandık. Bizim tanrımız da, sizin tanrınız da birdir. Biz, O´na teslim olanlarız"},{"SurahNumber":29,"VerseNumber":47,"Text":"İşte böylece sana Kitab´ı indirdik. Kendilerine kitab verdiklerimiz de ona inanırlar. Bunlardan da ona inanan bulunur. Ayetlerimizi kafirlerden başkası inkar etmez"},{"SurahNumber":29,"VerseNumber":48,"Text":"Daha önce sen hiç bir kitab okur değildin. Sağ elinle de onu yazmıyordun. Öyle olsaydı; batılda olanlar şüpheye düşerlerdi"},{"SurahNumber":29,"VerseNumber":49,"Text":"Bilakis o, kendilerine ilim verilenlerin gönüllerinde apaçık olan ayetlerdir. Zalimlerden başkası ayetlerimizi inkar etmez"},{"SurahNumber":29,"VerseNumber":50,"Text":"Rabbından ona ayetler indirilmeli değil miydi? dediler. De ki: O ayetler, ancak Allah´ın nezdindedir. Ben, sadece apaçık bir uyarıcıyım"},{"SurahNumber":29,"VerseNumber":51,"Text":"Kendilerine okunan bu kitabı sana indirmiş olmamız onlara yetmiyor mu? Bunda inanan bir kavim için rahmet ve öğüt vardır"},{"SurahNumber":29,"VerseNumber":52,"Text":"De ki: Şahid olarak benimle sizin aranızda Allah yeter. O; göklerde ve yerde olanı bilir. Batıla inanıp Allah´a küfredenler, işte onlar hüsrana uğrayanların kendileridir"},{"SurahNumber":29,"VerseNumber":53,"Text":"Senden azabı çarçabuk isterler. Eğer belirtilmiş bir süre olmasaydı, azab onlara hemen gelirdi. Ama farkına varmadan o, kendilerine ansızın gelecektir"},{"SurahNumber":29,"VerseNumber":54,"Text":"Senden azabı çarçabuk istiyorlar. Doğrusu cehennem kafirleri kuşatıp durmaktadır"},{"SurahNumber":29,"VerseNumber":55,"Text":"O günde hem tepelerinden, hem de ayaklarının altından azab kendilerini kaplayacaktır. Ve: Yaptıklarınızın karşılığını tadın, diyecektir"},{"SurahNumber":29,"VerseNumber":56,"Text":"Ey iman etmiş olan kullarım; şüphesiz ki Benim yerim geniştir. O halde yalnız Bana ibadet edin"},{"SurahNumber":29,"VerseNumber":57,"Text":"Her nefis ölümü tadacaktır. Sonunda Bize döndürüleceksiniz"},{"SurahNumber":29,"VerseNumber":58,"Text":"İman edip de salih amel işleyenleri altından ırmaklar akan, içinde temelli kalacakları cennetteki köşklere yerleştiririz. Çalışanların mükafatları ne güzeldir"},{"SurahNumber":29,"VerseNumber":59,"Text":"Onlar ki; sabrederler ve Rabblarına tevekkül ederler"},{"SurahNumber":29,"VerseNumber":60,"Text":"Nice canlı vardır ki; rızkını kendi taşımaz. Sizin de, onların da rızkını Allah verir. Ve O; Semi´dir, Alim´dir"},{"SurahNumber":29,"VerseNumber":61,"Text":"Andolsun ki; onlara: Gökleri ve yeri yaratan, güneşi ve ayı müsahhar kılan kimdir? diye sorsan, elbette; Allah´tır, diyecekler. O halde neye, çevrilip döndürülüyorlar"},{"SurahNumber":29,"VerseNumber":62,"Text":"Andolsun ki; onlara: Gökten su indirip onunla ölümünden sonra yeri dirilten kimdir? diye sorarsan, elbette; Allah´tır diyecekler. De ki: Hamd Allah´adır. Ama onların çoğu akletmezler"},{"SurahNumber":29,"VerseNumber":63,"Text":"Andolsun ki; onlara: Gökten su indirip onunla ölümünden sonra yeri dirilten kimdir? diye sorarsan, elbette; Allah´tır diyecekler. De ki: Hamd Allah´adır. Ama onların çoğu akletmezler"},{"SurahNumber":29,"VerseNumber":64,"Text":"Bu dünya hayatı; yalnızca bir oyun ve oyalanmadır. Asıl hayat, ahiret yurdundaki hayattır. Keşki bilseler"},{"SurahNumber":29,"VerseNumber":65,"Text":"Gemiye bindiklerinde; dini yalnız Allah´a tahsis ederek O´na yalvarırlar. Ama onları karaya çıkararak kurtarınca, hemen Allah´a şirk koşarlar"},{"SurahNumber":29,"VerseNumber":66,"Text":"Kendilerine verdiğimize küfretsinler, eğlensinler bakalım. Yakında bileceklerdir"},{"SurahNumber":29,"VerseNumber":67,"Text":"Çevrelerinde insanların zorla kapılıp götürülmesine rağmen orayı emin bir harem yaptığımızı onlar görmediler mi? Yoksa batıla inanıp da Allah´ın nimetine küfür mü ediyorlar"},{"SurahNumber":29,"VerseNumber":68,"Text":"Allah´a karşı yalan düzenden veya hak kendisine gelmişken onu yalanlayandan daha zalim kim vardır? Kafirlere cehennemde barınacak yer mi yok"},{"SurahNumber":29,"VerseNumber":69,"Text":"Bizim uğrumuzda mücahede edenleri elbette yollarımıza eriştiririz. Şüphesiz ki Allah, ihsan edenlerle beraberdir"}]}