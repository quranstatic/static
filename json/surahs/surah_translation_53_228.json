{"Id":228,"LanguageCodes":["ky","kir"],"Name":"kir-shamsaldinhakim","Author":"Shams Al Din Hakimov","Language":"Kirghiz","Description":"Kirghiz","Direction":"ltr","Source":"https://qurancomplex.gov.sa/","Translations":[{"SurahNumber":53,"VerseNumber":1,"Text":"Батып бара жаткан жылдызга ант"},{"SurahNumber":53,"VerseNumber":2,"Text":"(Эй, Курайш мушриктери!) Силердин жаныңардагы (Мухаммад) адашкан да эмес, азгырылган да эмес"},{"SurahNumber":53,"VerseNumber":3,"Text":"Жана ал өзүнүн ой-каалоосунан чыгарып сүйлөбөйт"},{"SurahNumber":53,"VerseNumber":4,"Text":"Ал сүйлөгөн сөздөр (Аллаһтан келген) вахий кабарынан башка эмес"},{"SurahNumber":53,"VerseNumber":5,"Text":"Ага (ал кабарды) өтө күч-кубаттуу (Жебирейил периште) үйрөткөн"},{"SurahNumber":53,"VerseNumber":6,"Text":"Көрктүү, кудуреттүү (Жебирейил периште) көтөрүлдү"},{"SurahNumber":53,"VerseNumber":7,"Text":"жана жогорку асман мейкиндигинде (асыл кыяпаты менен көрүндү)"},{"SurahNumber":53,"VerseNumber":8,"Text":"Кийин ага (пайгамбарга) өтө жакын келди"},{"SurahNumber":53,"VerseNumber":9,"Text":"Эки жаа бою же андан да жакыныраак"},{"SurahNumber":53,"VerseNumber":10,"Text":"Анан (Аллаһ анын ортомчулугу менен) Өз пендесине вахий кылды"},{"SurahNumber":53,"VerseNumber":11,"Text":"(Көз) көргөндү көкүрөк тастыктады"},{"SurahNumber":53,"VerseNumber":12,"Text":"(Эй, мушриктер!) Силер Мухаммад менен, өзү көргөн нерсе жөнүндө талашасыңарбы"},{"SurahNumber":53,"VerseNumber":13,"Text":"(Мухаммад) аны (Жебирейилди) экинчи ирет дагы көрдү"},{"SurahNumber":53,"VerseNumber":14,"Text":"«Сидратул мунтахаанын»? алдында"},{"SurahNumber":53,"VerseNumber":15,"Text":"«Маьваа» бейиши ошол дарактын алдында"},{"SurahNumber":53,"VerseNumber":16,"Text":"Капысынан (Аллаһтын буйругу менен) «Сидрат» дарагын бир улук нерсе ороп калды"},{"SurahNumber":53,"VerseNumber":17,"Text":"(Мухаммаддын) көз(ү) четке бурулбады жана (буюрулган нерсени көрүүдөн) четтебеди"},{"SurahNumber":53,"VerseNumber":18,"Text":"Ал (Мээраж түнүндө) Раббисинин (Кудуретинин) чоң белгилерин анык көрдү"},{"SurahNumber":53,"VerseNumber":19,"Text":"«Лат» менен «Уззага» карабайсыңарбы"},{"SurahNumber":53,"VerseNumber":20,"Text":"«Манатка» дагы, алардын 1 үчүнчүсү"},{"SurahNumber":53,"VerseNumber":21,"Text":"Өзүңөргө уул, Ага кыз перзентпи"},{"SurahNumber":53,"VerseNumber":22,"Text":"Анда бул бөлүштүрүү абдан чоң ката"},{"SurahNumber":53,"VerseNumber":23,"Text":"Алар өзүңөр жана ата-бабаңар (оюнан чыгарып) атап алган ысымдардан башка эмес. Аллаһ аларга далил түшүрбөгөн. Алар күмөндү жана напси каалаган нерселерди гана ээрчип жатышат. Аларга Раббиси тарабынан Туура Жол келген болчу"},{"SurahNumber":53,"VerseNumber":24,"Text":"Же инсан каалаганын жасай береби"},{"SurahNumber":53,"VerseNumber":25,"Text":"Акырет дагы Дүйнө дагы Аллаһга таандык"},{"SurahNumber":53,"VerseNumber":26,"Text":"Асмандарда канча периште болсо, Аллаһ Өзү каалаган жана ыраазы болгон пендесине уруксат бермейинче, алардын шапаатынан эч пайда жок"},{"SurahNumber":53,"VerseNumber":27,"Text":"Чынында, акыретке ыйман келтирбеген адамдар периштелерди аял аттары менен аташат"},{"SurahNumber":53,"VerseNumber":28,"Text":"Алардын илими жок. Күмөндү гана ээрчишет. Ал эми, күмөн деген эч качан акыйкаттын ордун баса албайт"},{"SurahNumber":53,"VerseNumber":29,"Text":"Эми сен Биздин зикирибизден жүз бурган жана дүйнө жашоосун гана каалаган адамдардан түңүл"},{"SurahNumber":53,"VerseNumber":30,"Text":"Алардын илимден жеткен чеги — ушул. Раббиң Өзүнүн Жолунан ким адашып кеткенин жана ким Туура Жол тапканын билип турат"},{"SurahNumber":53,"VerseNumber":31,"Text":"Күнөө жасагандарды кылмышына жараша жазалоо жана сооп иш жасагандарды анысынан жакшыраак (Бейиш) менен сыйлоо үчүн асмандардагы жана жердеги бардык нерселер Аллаһка таандык"},{"SurahNumber":53,"VerseNumber":32,"Text":"Майда күнөөлөрдөн башка өтө бузук жана чоң күнөөлөрдөн сактанган кишилер үчүн Раббиңдин кечирими кенен.! Ал силерди жерден жараткан кезди да, энеңердин курсагындагы ымыркай кезиңерди да эң жакшы билет. Өзүңөрдү актабай эле койгула. Аллаһ такыбаларды да эң жакшы билет"},{"SurahNumber":53,"VerseNumber":33,"Text":"Сен (акыйкаттан) бурулуп кеткендерди көрбөй жатасыңбы"},{"SurahNumber":53,"VerseNumber":34,"Text":"Алар аз гана (садака) беришет жана токтоп калышат"},{"SurahNumber":53,"VerseNumber":35,"Text":"Же алардын алдында көрүп турган кайып илими барбы"},{"SurahNumber":53,"VerseNumber":36,"Text":"Же ага Мусанын (Тоорат) сахипасындагы кабарлар жетпегенби"},{"SurahNumber":53,"VerseNumber":37,"Text":"(Аллаһтын буйругуна) опаа кылган Ибрахимдин (барактарынын) кабарычы"},{"SurahNumber":53,"VerseNumber":38,"Text":"(Аларда) «Эч бир жан башканын күнөөсүнө жооп бербейт"},{"SurahNumber":53,"VerseNumber":39,"Text":"Жана ар бир инсанга өз аракетинен башка(нын сообу) болбойт» (деп жазылган)"},{"SurahNumber":53,"VerseNumber":40,"Text":"Анын арекети жакында (Кыяматта) көргөзүлөт"},{"SurahNumber":53,"VerseNumber":41,"Text":"Кийин өзүнө ылайык жазасы (же сыйлыгы толук) берилет"},{"SurahNumber":53,"VerseNumber":42,"Text":"Чынында, (бардык калк-калайык) акыры Раббиңе кайтат"},{"SurahNumber":53,"VerseNumber":43,"Text":"Күлдүргөн да, ыйлаткан да Анын Өзү"},{"SurahNumber":53,"VerseNumber":44,"Text":"Өлтүргөн да, тирилткен да Анын Өзү"},{"SurahNumber":53,"VerseNumber":45,"Text":"Эркек-аял — эки жупту жараткан да Анын Өзү"},{"SurahNumber":53,"VerseNumber":46,"Text":"(Жатындарга) атырылган бел суудан"},{"SurahNumber":53,"VerseNumber":47,"Text":"Экинчи ирет (кайрадан) жаратыш да Анын иши"},{"SurahNumber":53,"VerseNumber":48,"Text":"Жана (каалаганын) беймуктаж, бай кылган да Анын Өзү"},{"SurahNumber":53,"VerseNumber":49,"Text":"(Мушриктер сыйынган) Шеьранын! Раббиси да Анын Өзү"},{"SurahNumber":53,"VerseNumber":50,"Text":"Абалкы Аад коомун кыйраткан да Анын Өзү"},{"SurahNumber":53,"VerseNumber":51,"Text":"Самудду дагы (эч кимисин) калтырбай"},{"SurahNumber":53,"VerseNumber":52,"Text":"Буга чейин Нух коомун да кыйраткан. Себеби алар чектен чыккан заалым коом болушкан"},{"SurahNumber":53,"VerseNumber":53,"Text":"«Муьтафика» (деп аталган Лут коомунун шаарларын астын-үстүн) оодарган да (Бир Өзү)"},{"SurahNumber":53,"VerseNumber":54,"Text":"Анан аларды орогон нерсе (таш бороону) ороп алды"},{"SurahNumber":53,"VerseNumber":55,"Text":"Эми (эй, инсан) Раббиңдин кайсы ишинен шектенесиң"},{"SurahNumber":53,"VerseNumber":56,"Text":"Бул (Мухаммад) абалкы эскертүүчүлөрдүн бири"},{"SurahNumber":53,"VerseNumber":57,"Text":"Жакындашуучу (Кыямат) жакын калды"},{"SurahNumber":53,"VerseNumber":58,"Text":"Аны(н качан болушунун сырын) Аллаһтан башка эч ким ача албайт"},{"SurahNumber":53,"VerseNumber":59,"Text":"Силер (эй, мушриктер) бул Сөздөн (Кураандан) таң калып жатасыңарбы"},{"SurahNumber":53,"VerseNumber":60,"Text":"(Аны укканда жүрөгүңөр ээрип) ыйлагандын ордуна (мыскылдап) күлүп жатасыңарбы"},{"SurahNumber":53,"VerseNumber":61,"Text":"Силер (ага) көңүл бурбадыңар"},{"SurahNumber":53,"VerseNumber":62,"Text":"Эми (ынсапка келип) Аллаһка сажда жана ибадат кылгыла"}]}