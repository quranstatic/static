{"Id":354,"LanguageCodes":["ta","tam"],"Name":"tam-abdulhameedbaqa","Author":"Abdulhameed Baqavi","Language":"Tamil","Description":"Tamil","Direction":"ltr","Source":"https://quranenc.com/check/tamil_baqavi/v1.0.0-csv.1 , https://quranenc.com/en/browse/tamil_baqavi , https://quranenc.com ,","Translations":[{"SurahNumber":56,"VerseNumber":1,"Text":"(யுகமுடிவு என்னும்) மாபெரும் சம்பவம் நிகழ்ந்தால்"},{"SurahNumber":56,"VerseNumber":2,"Text":"அதை(த் தடை செய்து) பொய்யாக்குவதற்கு ஒன்றுமில்லை"},{"SurahNumber":56,"VerseNumber":3,"Text":"அது (பலரின் பதவிகளைத்) தாழ்த்திவிடும். (பலரின் பதவிகளை) உயர்த்திவிடும்"},{"SurahNumber":56,"VerseNumber":4,"Text":"(அச்சமயம்) மிக்க பலமான பூகம்பம் ஏற்பட்டு"},{"SurahNumber":56,"VerseNumber":5,"Text":"மலைகள் (பெயர்ந்து ஒன்றோடொன்று மோதி) தூள் தூளாகப் பறந்து விடும்"},{"SurahNumber":56,"VerseNumber":6,"Text":"அவை (ஆகாயத்தில்) தூசிகளாகப் பறந்துவிடும்"},{"SurahNumber":56,"VerseNumber":7,"Text":"(அந்நாளில்) நீங்கள் மூன்று பிரிவுகளாகப் பிரிந்து விடுவீர்கள்"},{"SurahNumber":56,"VerseNumber":8,"Text":"(முதலாவது:) வலப்பக்கத்திலுள்ளவர்கள். வலப்பக்கத்திலுள்ள (இ)வர்கள் யார்? (என்பதை அறிவீர்களா? அவர்கள் மிக பாக்கியவான்கள்)"},{"SurahNumber":56,"VerseNumber":9,"Text":"(இரண்டாவது:) இடப்பக்கத்திலுள்ளவர்கள். இடப்பக்கத்திலுள்ள (இ)வர்கள் யார்? (என்பதை அறிவீர்களா? இவர்கள் மிக்க துரதிர்ஷ்டசாலிகள்)"},{"SurahNumber":56,"VerseNumber":10,"Text":"(மூன்றாவது:) முன்சென்று விட்டவர்கள். (இவர்கள் நன்மையான காரியங்களில் மற்ற அனைவரையும்விட) முன்சென்று விட்டவர்கள்"},{"SurahNumber":56,"VerseNumber":11,"Text":"இவர்கள் தங்கள் (இறைவனுக்கு) மிக்க நெருங்கியவர்கள்"},{"SurahNumber":56,"VerseNumber":12,"Text":"இவர்கள் இன்பம் தரும் சொர்க்கங்களில் இருப்பார்கள்"},{"SurahNumber":56,"VerseNumber":13,"Text":"(இவர்களுடன்) முதலாவது வகுப்பாரில் ஒரு பெருங்கூட்டத்தினரும்"},{"SurahNumber":56,"VerseNumber":14,"Text":"பின்னுள்ளோரில் ஒரு சொற்ப தொகையினரும் இருப்பார்கள்"},{"SurahNumber":56,"VerseNumber":15,"Text":"பொன் வேலைப்பாடுள்ள உன்னத கட்டில்கள் மீது"},{"SurahNumber":56,"VerseNumber":16,"Text":"ஒருவரை ஒருவர் முகம் நோக்கி(ப் பஞ்சணையின் மீது) சாய்ந்தவர்களாக இருப்பார்கள்"},{"SurahNumber":56,"VerseNumber":17,"Text":"என்றென்றுமே குழந்தைகளாக இருக்கக்கூடிய சிறுவர்கள் (பணி செய்ய எந்நேரமும்) இவர்களைச் சுற்றிக் கொண்டே இருப்பார்கள்"},{"SurahNumber":56,"VerseNumber":18,"Text":"இன்பமான குடிபானம் நிறைந்த குவளைகளையும், கெண்டிகளையும், கிண்ணங்களையும் தூக்கிக்கொண்டு (அவர்களைச் சுற்றிக்கொண்டே இருப்பார்கள்)"},{"SurahNumber":56,"VerseNumber":19,"Text":"(அக்குடிபானங்களால்) இவர்களுக்குத் தலைவலியும் ஏற்படாது; அவர்களுடைய புத்தியும் மாறாது"},{"SurahNumber":56,"VerseNumber":20,"Text":"இவர்கள் பிரியப்பட்ட கனிவர்க்கங்களையும்"},{"SurahNumber":56,"VerseNumber":21,"Text":"விரும்பிய பட்சிகளின் மாமிசத்தையும் (கைகளில் ஏந்தி சுற்றி வருவார்கள்)"},{"SurahNumber":56,"VerseNumber":22,"Text":"(அங்கு இவர்களுக்கு) ‘ஹூருல் ஈன்' (என்னும் கண்ணழகிகளான மனைவி)களும் இருப்பார்கள்"},{"SurahNumber":56,"VerseNumber":23,"Text":"அவர்கள் பேணிப் பாதுகாக்கப்படும் முத்துக்களைப் போல் இருப்பார்கள்"},{"SurahNumber":56,"VerseNumber":24,"Text":"இவை அனைத்தும் இவர்கள் செய்த நன்மைகளுக்குக் கூலியாகக் கிடைக்கும்"},{"SurahNumber":56,"VerseNumber":25,"Text":"அங்கு இவர்கள் ஒழுங்கீனமான வார்த்தைகளையும், வீணான பேச்சுக்களையும் செவியுற மாட்டார்கள்"},{"SurahNumber":56,"VerseNumber":26,"Text":"ஆயினும், ஸலாம்! ஸலாம்! (சாந்தியும், சமாதானமும்) என்ற சப்தத்தையே செவியுறுவார்கள்"},{"SurahNumber":56,"VerseNumber":27,"Text":"வலப்பக்கத்தில் உள்ளவர்களின் பாக்கியம்தான் என்ன! வலப்பக்கத்தில் இருக்கும் அவர்கள்"},{"SurahNumber":56,"VerseNumber":28,"Text":"முள்ளில்லாத இலந்தை மரத்தின் கீழும்"},{"SurahNumber":56,"VerseNumber":29,"Text":"(நுனி முதல்) அடி வரை குலை குலைகளாகத் தொங்கும் (பூவில்லா) வாழை மரத்தின் கீழும்"},{"SurahNumber":56,"VerseNumber":30,"Text":"அடி சாயாத நிழலிலும் இருப்பார்கள்"},{"SurahNumber":56,"VerseNumber":31,"Text":"அங்கு(தொடர்ந்து) நீரைக் கொட்டிக் கொண்டிருக்கும் ஊற்றுக்களும்"},{"SurahNumber":56,"VerseNumber":32,"Text":"ஏராளமான கனிவர்க்கங்களும் உண்டு"},{"SurahNumber":56,"VerseNumber":33,"Text":"அதன் கனிகள் (புசிக்க) தடுக்கப்படாது, (பறிப்பதால்) குறைவுறாது"},{"SurahNumber":56,"VerseNumber":34,"Text":"(ஒன்றைப் பறித்தால், மற்றொன்று அதே இடத்தில் காணப்படும்.) உயர்ந்த மேலான விரிப்புகளில் (அமர்ந்திருப்பார்கள்)"},{"SurahNumber":56,"VerseNumber":35,"Text":"(அவர்களுடன், கண்ணழகிகளாகிய ஹூருல் ஈன் என்னும் கன்னியர்களும் இருப்பார்கள். அவர்கள் ஒருவராலும் பெற்றெடுக்கப்பட்டவர்கள் அல்லர்.) நிச்சயமாக நாம் அவர்களைச் (சொந்தமாக இவர்களுக்கெனப் புதிதாகவே) படைத்திருக்கிறோம்"},{"SurahNumber":56,"VerseNumber":36,"Text":"கன்னியர்களாக அவர்களைப் படைத்திருக்கிறோம்"},{"SurahNumber":56,"VerseNumber":37,"Text":"அவர்கள் தன் கணவனையே காதலிக்கும் சம வயதுடையவர்கள்"},{"SurahNumber":56,"VerseNumber":38,"Text":"(முன்னர் வர்ணிக்கப்பட்ட இவை) வலது பக்கத்திலுள்ளவர்களுக்குக் கிடைக்கும்"},{"SurahNumber":56,"VerseNumber":39,"Text":"(இவர்களுடன்) முன்னுள்ளோரில் ஒரு பெரும் கூட்டத்தினரும்"},{"SurahNumber":56,"VerseNumber":40,"Text":"பின்னுள்ளோரில் ஒரு பெரும் கூட்டத்தினரும் இருப்பார்கள்"},{"SurahNumber":56,"VerseNumber":41,"Text":"இடப்பக்கத்தில் உள்ளவர்களோ, இவர்களின் துர்ப்பாக்கியம்தான் என்னே"},{"SurahNumber":56,"VerseNumber":42,"Text":"(அவர்கள்) கொடிய வெப்பத்திலும், முற்றிலும் கொதிக்கும் நீரிலும்"},{"SurahNumber":56,"VerseNumber":43,"Text":"அடர்ந்த இருண்ட புகையின் மத்தியிலும் இருப்பார்கள்"},{"SurahNumber":56,"VerseNumber":44,"Text":"(அங்கு) குளிர்ச்சியான குடிபானமும் இருக்காது; கண்ணியமான (உணவு) எதுவும் இருக்காது"},{"SurahNumber":56,"VerseNumber":45,"Text":"இதற்கு முன்னர் இவர்கள், நிச்சயமாக பெரும் சுகபோகங்களில் இருந்தனர்"},{"SurahNumber":56,"VerseNumber":46,"Text":"எனினும், பெரும்பாவங்களைச் செய்வதில் உறுதியாக இருந்தனர்"},{"SurahNumber":56,"VerseNumber":47,"Text":"மேலும், என்னே! நாம் இறந்து (உக்கி) மண்ணாகவும், எலும்பாகவும் போனதன் பின்னர், மெய்யாகவே நாம் (உயிர் கொடுத்து) எழுப்பப்படுவோமா"},{"SurahNumber":56,"VerseNumber":48,"Text":"(அவ்வாறே) முன் சென்றுபோன நம் மூதாதையர்களுமா (எழுப்பப்படுவார்கள்)? என்று (பரிகாசமாகக்) கூறிக்கொண்டிருந்தனர்"},{"SurahNumber":56,"VerseNumber":49,"Text":"(நபியே!) கூறுவீராக: நிச்சயமாக (உங்களில்) முன்னுள்ளோரும், பின்னுள்ளோரும்"},{"SurahNumber":56,"VerseNumber":50,"Text":"(நீங்கள் யாவருமே) அறியப்பட்ட ஒரு நாளின் குறித்த நேரத்தில் (தவறாமல் உயிர் கொடுத்து எழுப்பப்பட்டு) ஒன்று சேர்க்கப்படுவீர்கள்"},{"SurahNumber":56,"VerseNumber":51,"Text":"பிறகு, (கூறப்படும். இந்நாளைப்) பொய்யாக்கி வழி கெட்டவர்களே! நிச்சயமாக நீங்கள்"},{"SurahNumber":56,"VerseNumber":52,"Text":"கண்டிப்பாக கள்ளி மரத்தையே புசிப்பீர்கள்"},{"SurahNumber":56,"VerseNumber":53,"Text":"இன்னும் அதைக் கொண்டே உங்கள் வயிற்றை நிரப்புவீர்கள்"},{"SurahNumber":56,"VerseNumber":54,"Text":"அத்துடன் முற்றிலும் கொதித்த சுடு நீரைக் குடிப்பீர்கள்"},{"SurahNumber":56,"VerseNumber":55,"Text":"(அதுவும் அவசர அவசரமாக) தாகித்த ஒட்டகம் குடிப்பதைப்போல் (நீங்கள்) குடிப்பீர்கள்"},{"SurahNumber":56,"VerseNumber":56,"Text":"கூலி கொடுக்கும் நாளில் அவர்களுக்கு அளிக்கப்படும் விருந்து இதுதான்"},{"SurahNumber":56,"VerseNumber":57,"Text":"(வழிகெட்டவர்களே!) நாமே உங்களை (முதன் முறையாக) படைத்திருக்கிறோம். (ஆகவே, மறுமுறை நாம் உங்களை உயிர்ப்பிப்பதை) நீங்கள் உண்மையென நம்ப வேண்டாமா"},{"SurahNumber":56,"VerseNumber":58,"Text":"நீங்கள் செலுத்தும் இந்திரியத்தைக் கவனித்தீர்களா"},{"SurahNumber":56,"VerseNumber":59,"Text":"அதை (சிசுவாக) நீங்கள் படைக்கிறீர்களா அல்லது நாம் படைக்கின்றோமா"},{"SurahNumber":56,"VerseNumber":60,"Text":"நாம்தான் உங்களுக்கு மரணத்தை நிர்ணயித்தோம். (உங்களுக்குப் பதிலாக) உங்களைப் போன்றவர்களை மாற்றிக் கொண்டுவருவதற்கும், இன்னும் உங்களை நீங்கள் அறியாத ஒரு ரூபத்தில் அமைத்து விடுவதற்கும் நாம் இயலாதவர்கள் அல்ல"},{"SurahNumber":56,"VerseNumber":61,"Text":"நாம்தான் உங்களுக்கு மரணத்தை நிர்ணயித்தோம். (உங்களுக்குப் பதிலாக) உங்களைப் போன்றவர்களை மாற்றிக் கொண்டுவருவதற்கும், இன்னும் உங்களை நீங்கள் அறியாத ஒரு ரூபத்தில் அமைத்து விடுவதற்கும் நாம் இயலாதவர்கள் அல்ல"},{"SurahNumber":56,"VerseNumber":62,"Text":"முதல்முறை (உங்களைப்) படைத்ததை நிச்சயமாக நீங்கள் நன்கறிந்து இருக்கிறீர்கள். (இதைக் கொண்டு) நீங்கள் நல்லறிவு பெறவேண்டாமா? (இவ்வாறுதான் மறுமையிலும் நாம் உங்களை உயிர் கொடுத்து எழுப்புவோம்)"},{"SurahNumber":56,"VerseNumber":63,"Text":"(நீங்கள் பூமியில்) பயிரிடுபவற்றைக் கவனித்தீர்களா"},{"SurahNumber":56,"VerseNumber":64,"Text":"அதை, நீங்கள் (முளைக்க வைத்துப்) பயிராக்குகிறீர்களா அல்லது நாம் பயிராக்குகின்றோமா"},{"SurahNumber":56,"VerseNumber":65,"Text":"நாம் விரும்பினால், அதை (விளையாத) சாவிகளாக்கி விடுவோம். அந்நேரத்தில் நீங்கள் ஆச்சரியப்படுவீர்கள்"},{"SurahNumber":56,"VerseNumber":66,"Text":"‘‘நிச்சயமாக நாங்கள் நஷ்டமடைந்து விட்டோம்"},{"SurahNumber":56,"VerseNumber":67,"Text":"மாறாக, எங்களுக்கு ஒன்றுமே கிடைக்காது போயிற்று'' (என்று கூறிக்கொண்டிருப்பீர்கள்)"},{"SurahNumber":56,"VerseNumber":68,"Text":"நீங்கள் குடிக்கின்ற தண்ணீரைக் கவனித்தீர்களா"},{"SurahNumber":56,"VerseNumber":69,"Text":"மேகத்திலிருந்து அதை நீங்கள் பொழிய வைக்கிறீர்களா? அல்லது நாம் பொழிய வைக்கின்றோமா"},{"SurahNumber":56,"VerseNumber":70,"Text":"நாம் விரும்பினால் அதை (நீங்கள் குடிக்க முடியாத) உப்பு நீராக ஆக்கியிருப்போம். (இதற்கு) நீங்கள் நன்றி செலுத்த வேண்டாமா"},{"SurahNumber":56,"VerseNumber":71,"Text":"நீங்கள் (அடுப்பில்) மூட்டுகின்ற நெருப்பையும் கவனித்தீர்களா"},{"SurahNumber":56,"VerseNumber":72,"Text":"அதன் விறகை நீங்கள் உற்பத்தி செய்கிறீர்களா? அல்லது நாம் உற்பத்தி செய்கின்றோமா"},{"SurahNumber":56,"VerseNumber":73,"Text":"(நரகத்தின் நெருப்பை உங்களுக்கு) ஞாபகமூட்டும் பொருட்டும், வழிப்போக்கருக்குப் பயனளிக்கும் பொருட்டும் அதை நாம்தான் படைத்திருக்கிறோம்"},{"SurahNumber":56,"VerseNumber":74,"Text":"ஆகவே, (நபியே!) மகத்தான உமது இறைவனின் பெயரைக்கொண்டு நீர் (அவனை) புகழ்வீராக"},{"SurahNumber":56,"VerseNumber":75,"Text":"நட்சத்திரங்கள் மறையும் இடங்களின் மீது நாம் சத்தியம் செய்கிறோம்"},{"SurahNumber":56,"VerseNumber":76,"Text":"மனிதர்களே! (உங்களுக்கு) அறிவிருந்தால் நிச்சயமாக இது ஒரு மகத்தான சத்தியம் என்பதைத் தெரிந்து கொள்வீர்கள்"},{"SurahNumber":56,"VerseNumber":77,"Text":"நிச்சயமாக இது மிக்க கண்ணியமுள்ள குர்ஆனாகும்"},{"SurahNumber":56,"VerseNumber":78,"Text":"(இது ‘லவ்ஹுல் மஹ்ஃபூள்' என்னும்) பாதுகாக்கப்பட்ட புத்தகத்தில் எழுதப்பட்டுள்ளது"},{"SurahNumber":56,"VerseNumber":79,"Text":"பரிசுத்தவான்களைத் தவிர, (மற்றெவரும்) இதைத் தொட மாட்டார்கள்"},{"SurahNumber":56,"VerseNumber":80,"Text":"உலகத்தார் அனைவரின் (எஜமானாகிய) இறைவனால் இது இறக்கப்பட்டது"},{"SurahNumber":56,"VerseNumber":81,"Text":"ஆகவே, இதிலுள்ள விஷயங்களையும் நீங்கள் அலட்சியம் செய்யக் கருதுகிறீர்களா"},{"SurahNumber":56,"VerseNumber":82,"Text":"அல்லது பொய்யாக்குவதையே நீங்கள் உங்கள் தொழிலாக்கிக் கொள்கிறீர்களா"},{"SurahNumber":56,"VerseNumber":83,"Text":"(உங்களில் மரணிக்கும் ஒருவரின் உயிர்) தொண்டைக் குழியை அடைந்தால்"},{"SurahNumber":56,"VerseNumber":84,"Text":"அந்நேரத்தில் நீங்கள் (இறப்பவனுக்குச் சமீபமாயிருந்தும், ஒன்றும் செய்ய முடியாமல்) பரக்கப் பரக்க விழிக்கிறீர்கள்"},{"SurahNumber":56,"VerseNumber":85,"Text":"ஆயினும், நாம் அவனுக்கு உங்களைவிட மிக சமீபமாக இருக்கிறோம். எனினும், நீங்கள் (நம்மைப்) பார்ப்பதில்லை"},{"SurahNumber":56,"VerseNumber":86,"Text":"நீங்கள் எவருக்குமே கட்டுப்படாமல் (பூரண சுதந்திரம் உடையவர்களாக) இருந்தால்"},{"SurahNumber":56,"VerseNumber":87,"Text":"மெய்யாகவே, நீங்கள் (இதில்) உண்மை சொல்பவர்களாகவுமிருந்தால், (இறந்த அவனுடைய உயிரை) நீங்கள் மீட்டுக் கொண்டு வரவேண்டியது தானே"},{"SurahNumber":56,"VerseNumber":88,"Text":"(இறந்தவர் இறையச்சமுடையவராக இருந்து அல்லாஹ்வின்) நெருக்கத்தை பெற்றவர்களில் ஒருவராக இருந்தால்"},{"SurahNumber":56,"VerseNumber":89,"Text":"அவருக்குச் சுகமும் மகிழ்ச்சியும் நறுமனமும் உண்டு; இன்பமளிக்கும் சொர்க்கமும் உண்டு"},{"SurahNumber":56,"VerseNumber":90,"Text":"(அதிலும்) அவர் வலப்பக்கத்திலுள்ளவராக இருந்தாலோ"},{"SurahNumber":56,"VerseNumber":91,"Text":"அவரை நோக்கி ‘‘வலப்பக்கத்தில் உள்ளவர்களில் இருந்து உமக்கு ‘‘ஸலாம்'' ஈடேற்றம் உண்டாகுக! (என்ற முகமன்) கூறப்படும்"},{"SurahNumber":56,"VerseNumber":92,"Text":"அவன் வழிகெட்டவனாகவும் (இவ்வேதத்தைப்) பொய்யாக்குகிறவனாகவும் இருந்தால்"},{"SurahNumber":56,"VerseNumber":93,"Text":"முற்றிலும் கொதித்த சுடுநீர் அவனுக்கு விருந்தாகும்"},{"SurahNumber":56,"VerseNumber":94,"Text":"இன்னும், நரகத்தில் தள்ளப்படுவான்"},{"SurahNumber":56,"VerseNumber":95,"Text":"நிச்சயமாக இது சந்தேகமற்ற உண்மையாகும்"},{"SurahNumber":56,"VerseNumber":96,"Text":"ஆகவே (நபியே!) நீர் மகத்தான உமது இறைவனின் திருப்பெயரைக் கூறி புகழ்ந்து கொண்டிருப்பீராக"}]}