{"Id":319,"LanguageCodes":["so","som"],"Name":"som-abdullahhasanja","Author":"Abdullah Hasan Jacob","Language":"Somali","Description":"Somali","Direction":"ltr","Source":"https://quranenc.com/en/browse/somali_yacob","Translations":[{"SurahNumber":23,"VerseNumber":1,"Text":"Liibanayaal xaqiiq waa mu’miniinta"},{"SurahNumber":23,"VerseNumber":2,"Text":"Kuwa ku khushuuca salaadahooda"},{"SurahNumber":23,"VerseNumber":3,"Text":"Ee ka dhowrsada oo jeesada hadalka kiisa xun (sooma oo salaada)"},{"SurahNumber":23,"VerseNumber":4,"Text":"Ee ah kuwa bixiya sakada"},{"SurahNumber":23,"VerseNumber":5,"Text":"Ee ah kuwa ka ilaaliya xubnahooda hoose ee gaarka ah (galmo xaaraan ah)"},{"SurahNumber":23,"VerseNumber":6,"Text":"U taga uun (galmooda) afooyinkooda ama kuwa ay gacmahoodu midig hantaan1 markaa hubaal ma ah kuwo eed leh"},{"SurahNumber":23,"VerseNumber":7,"Text":"Kii kastoo se doona wax (galmo) intaas dhaafsiisan, haddaba waa kuwaas xad gudbayaasha"},{"SurahNumber":23,"VerseNumber":8,"Text":"Ee ah kuwaa ammaanooyinkooda iyo axdiyadooda dhowra"},{"SurahNumber":23,"VerseNumber":9,"Text":"Ee iyagu xafida salaadahooda"},{"SurahNumber":23,"VerseNumber":10,"Text":"Waa kuwan dhaxlayaasha"},{"SurahNumber":23,"VerseNumber":11,"Text":"Ee dhaxli doona Al-Firdaws (Jannada sare) way ku dhex waari doonaan"},{"SurahNumber":23,"VerseNumber":12,"Text":"Oo xaqiiq Waxaanu ka abuurnay Aadmiga wax laga soo soocay dhoobo"},{"SurahNumber":23,"VerseNumber":13,"Text":"Haddana Waxaan ka sameynay iniin yar ku sugan gunta meel aamin ah (riximka)"},{"SurahNumber":23,"VerseNumber":14,"Text":"Markaas waxaan ka dhignay iniintii xinjir, oo waxaan ka dhignay xinjirtii rudmo yar oo hilib ah, oo waxaan u sameynay cadkii hilibka lafo, oo waxaan huwinnay lafihii hilib, markaas waxaan ka unugnay abuur kale. Ee waxaa barako Badan Allaah, Kan u Wanaagsan abuurayaasha"},{"SurahNumber":23,"VerseNumber":15,"Text":"Oo hubaal intaas kaddib, xaqiiq idinku waa dhiman doontaan"},{"SurahNumber":23,"VerseNumber":16,"Text":"Markaa hubaal, idinku Maalinta Qiyaamaha waa la idin soo bixin doonaa"},{"SurahNumber":23,"VerseNumber":17,"Text":"Oo xaqiiq Waxaan yeelnay korkiinna toddoba samo, oo ma nahin marnaba kuwo moog waxa aan abuurnay"},{"SurahNumber":23,"VerseNumber":18,"Text":"Oo Waxaanu ka soo shubnay biyo xagga daruurta in qaddaran oo qiyaas ah, oo dhignay dhulka, oo hubaal waan Karnaa inaan la tagno"},{"SurahNumber":23,"VerseNumber":19,"Text":"Oo waxaan idiinku soo saarnay beero timir ah iyo canab oo aad ka heshaan midho badan oo aad wax ka cuntaan"},{"SurahNumber":23,"VerseNumber":20,"Text":"Iyo geed ka baxa Buurta Siinaay, oo u soo saarta saliid iyo koosaar (zaytuun) kuwaa cuna"},{"SurahNumber":23,"VerseNumber":21,"Text":"Oo hubaal waxaa idiinku sugan xoolaha xaqiiq cibrad. Waxaan idinka waraabinnaa waxa ku jira uurarkooda, oo waxaa idiinku sugan, manaafacaad (kale) oo badan oo ay idiin leeyihiin, oo iyagana wax ayaad ka cuntaan"},{"SurahNumber":23,"VerseNumber":22,"Text":"Oo dushooda iyo doonyaha korkooda waa la idinku rar qaadaa"},{"SurahNumber":23,"VerseNumber":23,"Text":"Oo xaqiiq Waxaanu u dirnay Nuux dadkiisii, markaasuu wuxuu yidhi: Dadkeygiiyow! Caabuda Allaah. Ma lihidin ilaah (Xaq ah) aan Isaga aheyn, ee miyeydaan haddaba ka joogeyn (xumaha)"},{"SurahNumber":23,"VerseNumber":24,"Text":"Waxayse xildhibaannadii ka mid ahaa kuwaasi xaqa diiday oo ka mid ah qolodiisii yidhaahdeen: Kanu ma aha waxaan ahayn qof idinla mid ah, oo raba inuu idin ka sare maro, oo haddii uu Allaah doono, wuxuu soo diri lahaa malaa’ig, ma aanu ka maqal waxakan oo kale aabbayaashayadii hore"},{"SurahNumber":23,"VerseNumber":25,"Text":"Wax kalena ma uu aha ee waa uun nin waalli qaba, ee u sabra in muddo ah"},{"SurahNumber":23,"VerseNumber":26,"Text":"Wuxuu yidhi: “Rabbiyow iiga gargaar beenintooda”"},{"SurahNumber":23,"VerseNumber":27,"Text":"Markaasaan u waxyoonnay (Annagoo leh): “Ku samee doonnida Indhahayaga hortood iyo (si waafaqsan) Waxyigayaga, ee markuu Amarkayagu yimaado, oo togga biyo soo fataho, ku qaad doonnida noole walba lammaanki (lab iyo dheddig) iyo intii ku raacday, aan ahayn kuwaa qowlka (in la halligayo) horay ugu dhacay oo ka mid ah iyaga, oo ha igala hadlin (arrinka) kuwaa gar ma qaatayaasha ah, hubaal waa kuwo la qarqin (hafin) doono"},{"SurahNumber":23,"VerseNumber":28,"Text":"Ee markaad ku dul fadhiisataan adiga iyo kuwaa ku wehliyaba doonnida, dheh: “Ammaan idilkeed iyo mahadba waxaa leh Allaah, ee naga babaadiyey qoloda gar ma qaatayaasha ah"},{"SurahNumber":23,"VerseNumber":29,"Text":"Oo dheh: “Rabbiyow! I deji degmo barakaysan, Adigaa ugu wanaagsane inta wax dejisa”"},{"SurahNumber":23,"VerseNumber":30,"Text":"Hubaal, Arrinkani waxaa ku sugan calaamooyin oo Annagu Waxaanu nahay abad kuwa imtixaama (dadka)"},{"SurahNumber":23,"VerseNumber":31,"Text":"Markaasaan waxaan soo bixinnay iyaga kadambow fac kale"},{"SurahNumber":23,"VerseNumber":32,"Text":"Oo Waxaanu u soo dirnay dhexdood Rasuul4 (Nabi Huud) iyaga ka mid ah (oo amraya) Caabuda Allaah! Ma lihidin ilaah kale (Xaq ah) aan Isaga aheyn. Ee miyey- daan haddaba ka joogeyn (xumaha)"},{"SurahNumber":23,"VerseNumber":33,"Text":"Oo xildhibaannadii ka mid ahaa dadkiisa ee rumeyn diiday (Xaqa) ee beeniyey la kulanka Aakhirada, kuwaasoo aan siinnay wax badan si ay ugu raaxeystaan noloshan adduunka waxay yidhaahdeen: “Kanu ma aha waxaan ahayn qof idin la mid ah. cunaya wax ka mid ah waxa aad cuntaan, oo cabbaya wax ka mid ah waxa aad cabtaan"},{"SurahNumber":23,"VerseNumber":34,"Text":"“Oo haddii aad adeecdaan Aadmi idin la mid ah, markaa hubaal waxaad ahaaneysaan xaqiiq khasaara qabayaal"},{"SurahNumber":23,"VerseNumber":35,"Text":"“Ma wuxuu idiinku gooddiyaa in markaad dhimataan oo aad noqotaan ciid iyo lafo in markaa aad ahaan doontaan kuwo la soo bixiyo (nooleeyo mar kale)"},{"SurahNumber":23,"VerseNumber":36,"Text":"Waa wax fog, oo fog waxa la idiinku gooddiyey (oo aan dhici doonin)"},{"SurahNumber":23,"VerseNumber":37,"Text":"“Ma jirto (nolol) aan aheyn noloshayada adduunka! waan iska dhimannaa oo iska noolaannaa! Oo ma nala soo bixin doono (mar kale)"},{"SurahNumber":23,"VerseNumber":38,"Text":"“Ma aha waxaan ahayn nin ku been abuurtay Allaah, oo ma yeeleyno inaan rumeyno.”"},{"SurahNumber":23,"VerseNumber":39,"Text":"Wuxuu yidhi: “Rabbiyow! Iiga gargaar beenitooda"},{"SurahNumber":23,"VerseNumber":40,"Text":"(Allaah) wuxuu yidhi: In yar kaddib, waxay hubaal ahaan doonaan kuwo ka shallaaya (waxa ay leeyihiin)"},{"SurahNumber":23,"VerseNumber":41,"Text":"Markaasaa waxaa qabtay qarax si xaq ah, oo waxaan ka dhignay daad xoor. Ee meel daran ha ka dhaceen dadka ah gar ma qaatayaasha"},{"SurahNumber":23,"VerseNumber":42,"Text":"Markaa Waxaan soo saarnay iyaga kadambow facyo kale"},{"SurahNumber":23,"VerseNumber":43,"Text":"Ma jirto ummad ka soo hor mari karta ajasheeda, ama ka dib mari karta"},{"SurahNumber":23,"VerseNumber":44,"Text":"Markaas Waxaan soo dirnay Rusushayada oo is raacsan, mar kasta oo uu u yimaado ummad Rasuulkeedu waa ay beeniyaan, kolkaas baan ka yeellay qaarba inay raacaan qaar kale, oo ka dhignay wax lagu sheekeysto. Ee meel daran ha ka dhacaan qolodii (Xaqa) rumeysan diida"},{"SurahNumber":23,"VerseNumber":45,"Text":"Markaa Waxaan soo dirnay Muuse iyo walaalki Haaruun oo wata Aayadahayaga5 iyo Xujo Cad"},{"SurahNumber":23,"VerseNumber":46,"Text":"Xagga Fircoon iyo xildhibaannadiisii, waxayse u dhaqmeen si isla weyni ah, oo waxay ahaayeen qolo isla sarreeya"},{"SurahNumber":23,"VerseNumber":47,"Text":"Markaasay waxay yidhaahdeen: “Ma waxaan rumeysan labo nin oo nala mid ah oo dadkoodu innaga noo adeegaaan.”"},{"SurahNumber":23,"VerseNumber":48,"Text":"Markaas bay beeniyeen oo ka mid noqdeen kuwii la rogay"},{"SurahNumber":23,"VerseNumber":49,"Text":"Oo xaqiiq waxaanu siinnay Muuse Kitaabka (Towraadda) si ay u hanuunaan"},{"SurahNumber":23,"VerseNumber":50,"Text":"Oo Waxaan ka dhignay wiilkii Maryam iyo hooyadiis calaamad, oo waxaanu ka siinnay hoy meel sare oo sugnaansho iyo ilo biyo socda leh"},{"SurahNumber":23,"VerseNumber":51,"Text":"(idinka) Rususha ahow! Ka cuna cuntada inta xalaasha ah wanaagsan oo sama fala. Hubaal waan ogahay waxa aad fashaan"},{"SurahNumber":23,"VerseNumber":52,"Text":"Oo hubaal, Tani diintiinna ah ( Islaamka) waa diin mid keliya ah. oo Anigu waxaan ahay Rabbiigiin, ee dhowra (xilka aan idin saaray oo ka fogaada xumaha)"},{"SurahNumber":23,"VerseNumber":53,"Text":"Waxayse u kala goosgoosteen diintooda dhexdooda kooxo, koox walbaa waxa ay haystaan7 ay ku faraxsan yihiin"},{"SurahNumber":23,"VerseNumber":54,"Text":"Ee iskaga tag jahliga daran ay ku jiraan ilaa iyo muddo"},{"SurahNumber":23,"VerseNumber":55,"Text":"Ma waxay moodaan waxa aanu siinno ee maal iyo carruur ah"},{"SurahNumber":23,"VerseNumber":56,"Text":"Inaan ula soo dhaqsanno waxyaalaha wanaagsan? balse ma dareensana"},{"SurahNumber":23,"VerseNumber":57,"Text":"Hubaal, kuwa iyagu ay cabsida Rabbigood ku weyn tahay"},{"SurahNumber":23,"VerseNumber":58,"Text":"Ee iyagu ah kuwa rumeysan Aayadaha Rabbigood"},{"SurahNumber":23,"VerseNumber":59,"Text":"Ee ah kuwaa aan cid kale wax la wadaajin Rabbigood"},{"SurahNumber":23,"VerseNumber":60,"Text":"Ee ah kuwa bixiya waxa ay bixiyaan (oo sadaqo ah), iyagoo qalbiyadoodu baqo ka qabto9 (inaan laga aqbalin oo yaqiinsan) inay Rabbigood u soo noqon doonaan"},{"SurahNumber":23,"VerseNumber":61,"Text":"Kuwani weeye kuwa u degdega khayrka, ee iyagu u dheereeya"},{"SurahNumber":23,"VerseNumber":62,"Text":"Oo ma saarno nafna culeys aan aheyn karaankeeda, oo Waxaa agtannada ah Kitaab ku hadla xaq, iyagoo aan loo gefi doonin"},{"SurahNumber":23,"VerseNumber":63,"Text":"Mayee’ quluubtooda waxay kaga jiraan jahli daran kan (Qur’aankani), oo waxay leeyihiin acmaal (kale oo xun) oo kuwan u wehliya oo ay falaan"},{"SurahNumber":23,"VerseNumber":64,"Text":"Jeer marka aan ku qabbanno kuwooda ladan ee ka mid ah cadaab10, markaas bay calaacalaan"},{"SurahNumber":23,"VerseNumber":65,"Text":"Ha calaacalina maanta! Hubaal idinku xaggaygaga laydiin kama gargaaro’e"},{"SurahNumber":23,"VerseNumber":66,"Text":"Xaqiiq Aayadahaygii baa la idiin akhriyey, waxaadse ahaydeen kuwo dib ugu gurta cirbihiinna"},{"SurahNumber":23,"VerseNumber":67,"Text":"isla weyni darteed, hadal xun ka sheegaya11 (Qur’aanka) idinkoo ka tagaya sida kan ku caaweeya waxaan qiimo lahayn"},{"SurahNumber":23,"VerseNumber":68,"Text":"Miyaanay haddaba u fiirsan Qowlka, mise waxaa u yimid waxaan u iman aabbayaashoodii hore"},{"SurahNumber":23,"VerseNumber":69,"Text":"Mise waxaanay garan Rasuulkooda (Muxammad) sidaas darteed diidaan"},{"SurahNumber":23,"VerseNumber":70,"Text":"Mise waxay leeyihiin: “waalli buu qabaa?” mayee, wuxuu u keenay Xaq, oo badankoodu waxay diiddan yihiin Xaqa"},{"SurahNumber":23,"VerseNumber":71,"Text":"Oo haddii uu Xaqu raaci lahaa waxa (xun) ay iyagu rabaan, hubaal samooyinka iyo arlada iyo wax walba oo ku jiraaba way baabba’i lahaayeen. Mayee! waxaan u keennay xuskooda (Qur'aankan), ha yeeshee xuskooda way ka sii jeestaan"},{"SurahNumber":23,"VerseNumber":72,"Text":"Mise waxaad adigu weydiisataa kharash? Kharashka Rabbigaa baa se kheyr badan, oo waa Isaga kan u wanaagsan inta risiq bixisa"},{"SurahNumber":23,"VerseNumber":73,"Text":"Oo hubaal adigu waxaad xaqiiq ugu yeertaa Jid Toosan"},{"SurahNumber":23,"VerseNumber":74,"Text":"Oo hubaal kuwa aan rumeysneyn Aakhirada waa kuwo Jidka xaqiiq ka iisha"},{"SurahNumber":23,"VerseNumber":75,"Text":"Oo haddii aan u naxariisanno oo aan ka feydno waxa haya ee dhib ah, waxay weli ku sii adkeysan lahaayeen xad gudub- kooda, iyagoo indha la’aan ku wareegeysta"},{"SurahNumber":23,"VerseNumber":76,"Text":"Oo Waxaan horay ugu qabannay cadaab, umase ayan hoggaansamin Rabbigood, oo ma khushuucin nafahooda"},{"SurahNumber":23,"VerseNumber":77,"Text":"Ilaa, markaan ku furno irrid cadaab daran ah, markaas bay ku dhex quustaan"},{"SurahNumber":23,"VerseNumber":78,"Text":"Oo Isaga (Allaah) weeye Kan idiin unkay dhegaha iyo indhaha iyo laabaha; waa yar tahay inta aad shukri naqdaan"},{"SurahNumber":23,"VerseNumber":79,"Text":"Oo Isaga weeye Kan idinku fidiyey dhulka, oo Xaggiisa ayaa la idiin soo kulmin doonaa"},{"SurahNumber":23,"VerseNumber":80,"Text":"Oo Isaga weeye Kan baxsha nolol, ee sababa dhimasho, ee leh (maareynta) isdhaafka habeenka iyo maalinta; ee miyeydaan haddaba wax fahmeyn"},{"SurahNumber":23,"VerseNumber":81,"Text":"Mayee’ waxay yidhaahdaan wax la mid ah wixii ay dadkii hore yidhaahdeen"},{"SurahNumber":23,"VerseNumber":82,"Text":"Waxay yidhaahdaan: “Ma markii aan dhimanno oo aan noqonno ciid iyo lafo, miyaa markaa nala soo bixin doonaa"},{"SurahNumber":23,"VerseNumber":83,"Text":"“Xaqiiq, waa naloogu yaboohay waxakan, innaga iyo aabbayaashayadii horeba! Waxa kanina ma aha waxaan ahayn sheeko xariirtii dadkii hore"},{"SurahNumber":23,"VerseNumber":84,"Text":"Dheh “Yaa leh dhulka iyo waxa ku sugan, haddii aad garaneysaan?!’’"},{"SurahNumber":23,"VerseNumber":85,"Text":"Waxay odhan doonaan: \"Allaah!” Dheh: “Ee Miyaydaan haddaba waansameyn"},{"SurahNumber":23,"VerseNumber":86,"Text":"Dheh: “Waa kuma Rabbiga samooyinka toddobada ah iyo Rabbiga Carshiga Weyn"},{"SurahNumber":23,"VerseNumber":87,"Text":"Waxay odhan doonaan: “Allaah.” Dheh: Ee miyeydaan iska jireyn cadaabtiisa"},{"SurahNumber":23,"VerseNumber":88,"Text":"Dheh: “Kuma bay Gacantiisa ku jiraan mulkiga wax walba ee Isagu wax u gargaara, Isagana aan waxba laga gargaarsan karin, haddii aad garanaysaan"},{"SurahNumber":23,"VerseNumber":89,"Text":"Waxay odhan doonaan: \"Allaah\". Dheh: “Haddaba xaggee baa la idiin sixray?”"},{"SurahNumber":23,"VerseNumber":90,"Text":"Balse waxaan u keennay Xaq, oo hubaal iyagu xaqiiq waa beenalayaal"},{"SurahNumber":23,"VerseNumber":91,"Text":"Marnaba Allaah ma yeelan wiil, oo marnaba ma ahaan la jirkiis ilaah (kale) - markaas wuxuu hubaal la tagi lahaa ilaah walba waxa uu abuuray, oo qaarkood waxay hubaal ka adkaan lahaayeen qaar kale. Ka hufan Allaah oo waa ka Sarreeyaa waxyaalaha ay tilmaamaan"},{"SurahNumber":23,"VerseNumber":92,"Text":"Waa ogsoonaha waxa qarsoon iyo waxa muuqdaba! Ee Wuu ka sarreeyaa waxa ay la wadaajiyaan (cibaadada)"},{"SurahNumber":23,"VerseNumber":93,"Text":"Dheh: Rabbiyow! Haddii aad i tuseyso waxa loogu gooddiyo (cadaabta)"},{"SurahNumber":23,"VerseNumber":94,"Text":"Rabbiyow! Markaa ha iga mid dhigin dadka gar ma qaatayaasha ah.”"},{"SurahNumber":23,"VerseNumber":95,"Text":"Oo hubaal Annagu inaan ku tusno waxa aan ugu gooddinno xaqiiq waan Awoodnaa"},{"SurahNumber":23,"VerseNumber":96,"Text":"Ee ku tir xumaanta sida iyadu u wanaagsan, Annaga baa ogsoon waxa ay tilmaamaan"},{"SurahNumber":23,"VerseNumber":97,"Text":"Oo dheh: “Rabbiyow! Waxaan kaa magan galyo weydiistaa waswaasinta shaydaammada"},{"SurahNumber":23,"VerseNumber":98,"Text":"Oo waxaan kaa magan galyo weydiistaa Rabbiyow joogitaankooda"},{"SurahNumber":23,"VerseNumber":99,"Text":"Ilaa markay geeridu u timaaddo midkood, wuxuu yidhaahdaa; Rabbiyow! Dib ii celi"},{"SurahNumber":23,"VerseNumber":100,"Text":"Si aan ugu falo wanaag wixii aan ka soo tegay14. “May ma jirto! Waa uun kelmad uu isaga hadlo, oo waxa horti ah Barzakh (xayir)15 aan furmeyn ilaa Maalinta la soo bixin doono"},{"SurahNumber":23,"VerseNumber":101,"Text":"Ee marka la afuufo buunka, ma jiri doonto qaraabbannimo dhexdooda ah Maalintaas, waxnana isma weydiin doonaan"},{"SurahNumber":23,"VerseNumber":102,"Text":"Ee ma kan uu miisaanka camalladiisa wanaagsan culus yihiin, kuwan weeye kuwa ah liibaanayaasha"},{"SurahNumber":23,"VerseNumber":103,"Text":"Oo ma kan uu miisaanka camalladiisa wanaagsan ay khafiif yihiin _ kuwan weeye kuwa waayi doona nafahooda iyagoo Naarta ku dhex waari doona"},{"SurahNumber":23,"VerseNumber":104,"Text":"Naartu waxay diiran doontaa wajiyadooda, iyagoo dhexdeeda ku sugnaan balaayo aad u daran"},{"SurahNumber":23,"VerseNumber":105,"Text":"Sow Aayadahayga la idiin ma akhriyi jirin oo ma aydaan diidi jirin.?”"},{"SurahNumber":23,"VerseNumber":106,"Text":"Markaa waxay odhan doonaan: “Rabbiyow! Shaqaabadayadii baa naga adkaatay, oo waxaanu aheyn qolo habowsan"},{"SurahNumber":23,"VerseNumber":107,"Text":"Rabbiyow! Naga saar tani (Naarta); haddii aan mar kale u noqonno (xumaan), hubaal waxaanu nahay gar ma qaatayaal.”"},{"SurahNumber":23,"VerseNumber":108,"Text":"(Allaah) Wuxuu odhan doonaa: Ku dullooba dhexdeeda, oo ha ila hadlina"},{"SurahNumber":23,"VerseNumber":109,"Text":"Hubaal waxaa jiray qaar ka mid ah Addoomahayga oo odhan jiray: “Rabbiyow! waan Rumaysannahay ee noo dambi dhaaf, oo noo naxariiso, oo Adigaa u wanaagsan inta naxariisata.”"},{"SurahNumber":23,"VerseNumber":110,"Text":"Waxaadse ka dhigateen dheel-dheel ilaa, ay idin illawsiiyeen Xusuddeydii, oo waadba ku qosli jirteen"},{"SurahNumber":23,"VerseNumber":111,"Text":"Hubaal Waxaan ku abaal mariyey Maanta samirkoodii darteed, inay iyagu yihiin liibaanayaasha"},{"SurahNumber":23,"VerseNumber":112,"Text":"(Alle) wuxuu odhan doonaa: “Immisa sano baad joogteen arlada?”"},{"SurahNumber":23,"VerseNumber":113,"Text":"Waxay odhan doonaan: “Waxaan joognay maalin ama maalin gelinkeed. balse weydii kuwo tiro yaqaanka ah.”"},{"SurahNumber":23,"VerseNumber":114,"Text":"Wuxuu odhan: “Ma aydaan joogin adduunka in yar ma’ahee haddii aad ogaan lahaydeen"},{"SurahNumber":23,"VerseNumber":115,"Text":"Ma waxaad haddaba mooddaan inaan idiin abuurnay dheel, oo aan Xaggagayaga la idiin soo celineyn"},{"SurahNumber":23,"VerseNumber":116,"Text":"Ee waxaa Kor ah Allaah Boqorka Runta ah, ma jiro Ilaah (Xaq ah) aan Isaga ahayn, Rabbiga Carshiga Sharafta Badan"},{"SurahNumber":23,"VerseNumber":117,"Text":"Oo mid kastoo barya Allaah la jirkiis ilaah kale, uma heysto wax xujo ah arrinkani, xisaabintiisu waxay uun la jirtaa Rabbigi. Hubaal gaaladu ma liibaani doonaan"},{"SurahNumber":23,"VerseNumber":118,"Text":"Oo dheh: Rabbiyow! Dambi dhaaf oo Naxariiso, oo Adigaa u wanaagsan inta naxariisata.”"}]}