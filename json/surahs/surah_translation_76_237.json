{"Id":237,"LanguageCodes":["ku","kur"],"Name":"kur-muhammadsalehba","Author":"Muhammad Saleh Bamoki","Language":"Kurdish","Description":"Kurdish","Direction":"rtl","Source":"https://quranenc.com/check/kurdish_bamoki/v1.1.0-csv.1 , https://quranenc.com/en/browse/kurdish_bamoki , https://quranenc.com ,","Translations":[{"SurahNumber":76,"VerseNumber":1,"Text":"بێگومان بەسەر ئادەمی دا تێپەڕی ماوەیەکی زۆر لە ڕۆژگار کە شتێکی وانەبوو ناوببرێت"},{"SurahNumber":76,"VerseNumber":2,"Text":"بەڕاستی ئێمە ئادەمیزادمان دروست کرد لە دڵۆپێك ئاوی تێکەڵ لە گەلێ توخم تا تاقی بکەینەوە"},{"SurahNumber":76,"VerseNumber":3,"Text":"بێگومان ئێمە ڕێنموونیمان کرد بۆ ڕاستەڕێ، جا یان سوپاسگوزارە، وە یان نا سوپاس و سپڵە"},{"SurahNumber":76,"VerseNumber":4,"Text":"بەڕاستی ئێمە ئامادەمان کردووە بۆ بێ بڕوایان زنجییر وتەوقی زۆر (کە دەکرێتە گەردنیان) و ئاگری ھەڵگیرساو"},{"SurahNumber":76,"VerseNumber":5,"Text":"بێگومان چاکەکاران لە پەرداخێکدا (شەراب)دەخۆنەوە کە ئاوێتەکەی لە سەرچاوەی کافورەوەیە"},{"SurahNumber":76,"VerseNumber":6,"Text":"کە کانییەکە (لە بەھەشتدا) بەندەکانی خوا لێی دەخۆنەوە (لەھەر شوێنێکدا بیانەوێت) ھەڵیدەقوڵێن وفوارە دەکات"},{"SurahNumber":76,"VerseNumber":7,"Text":"وەفا بە نەزر دەکەن وە لە ڕۆژێکیش دەترسن کە بەدی و سەختیەکەی ھەمووان دەگرێتەوە"},{"SurahNumber":76,"VerseNumber":8,"Text":"وە خواردن ئەدەن بە ھەژاران وھەتیوان ودیلەکان ھەرچەند خۆیان حەزیشیان لێی بێت"},{"SurahNumber":76,"VerseNumber":9,"Text":"(دەڵێن) بەڕاستی ئێمە تەنھا لەبەر ڕەزامەندی خوا خواردنتان دەدەینێ، چاوەڕوانی ناکەین لە ئێوە نە پاداشت ونە سوپاس"},{"SurahNumber":76,"VerseNumber":10,"Text":"بەڕاستی ئێمە لە سزای پەروەردگارمان دەترسین لە ڕۆژێکی ترش و تاڵ و دژواردا"},{"SurahNumber":76,"VerseNumber":11,"Text":"جا خوا پاراستنی لە خراپی ئەو ڕۆژە وە ڕووی گەش وشادومانی پێ بەخشین"},{"SurahNumber":76,"VerseNumber":12,"Text":"وە پاداشتی دانەوە بەھۆی خۆڕاگرتنیان (لەسەر چاکە ودوور کەوتنەوە لە خراپە) بە بەھەشت و (پۆشاکی) ئاوریشم"},{"SurahNumber":76,"VerseNumber":13,"Text":"پاڵی تیا دەدەنەوە لەسەر تەخت وقەنەفەی زۆر، نابینن تێیدا نە گەرمی ڕۆژ وە نە سەرمای بەهێز (واتە ھەوایەکی زۆر خۆشی ھەیە)"},{"SurahNumber":76,"VerseNumber":14,"Text":"وە سێبەری درەختانی بەھەشت بەسەر سەریانەوەیە، وە ھێشووی میوەکانی نزیکە دەست وئاسان کراوە"},{"SurahNumber":76,"VerseNumber":15,"Text":"دەگەڕێن بەسەریاندابە قاپی زیوین وپەرداخی شووشەوە"},{"SurahNumber":76,"VerseNumber":16,"Text":"شووشە لە زیو بە ئەندازەی پێویست ئامادەکراون"},{"SurahNumber":76,"VerseNumber":17,"Text":"لە بەھەشتدا شەرابیان لە پەرداخێکدا پێ دەنۆشرێت کە زەنجەبیلی تێکەڵاوە"},{"SurahNumber":76,"VerseNumber":18,"Text":"(کە ئەویش) کانییەکە لە بەھەشتدا ناودەبرێت بە سەلسەبیل"},{"SurahNumber":76,"VerseNumber":19,"Text":"دەگەڕێن بە سەریاندا نەوجەوانانی ھەمیشە لاو وڕوخۆش وپاك، کاتێك بیان بینیت وا دەزانیت دانەی مرواری پرژو بڵاوون"},{"SurahNumber":76,"VerseNumber":20,"Text":"وە کاتێك بڕوانیت لەوێدا ناز ونیعمەت ودەسەڵاتێکی گەورە دەبینیت"},{"SurahNumber":76,"VerseNumber":21,"Text":"لە بەریاندایە بەرگی نەرم ونۆڵی سەوزکار وپۆشاکی ئاوریشمین وە ڕازێنراونەتەوە بە بازنی زیو وە پەروەردگاریان شەرابی پاك وتەمیزی پێ نۆشین"},{"SurahNumber":76,"VerseNumber":22,"Text":"(پێیان دەوترێت) ئەم بەھەشتە پاداشتی ئێوەیە وە ھەموو کۆششێکتان سوپاس کراوە"},{"SurahNumber":76,"VerseNumber":23,"Text":"بێگومان ئێمە قورئانمان بۆ ناردیتە خوارێ بە ناردنی (بەش بەش)"},{"SurahNumber":76,"VerseNumber":24,"Text":"کەواتە چاوەڕوانی فەرمانی خوا بکە وە فەرمانبەرداری ھیچ گوناھبار وبێ باوەڕێك مەکە"},{"SurahNumber":76,"VerseNumber":25,"Text":"وە زیکر ویادی پەروەردگارت بکە، بەیانیان وئێواراندا"},{"SurahNumber":76,"VerseNumber":26,"Text":"وە لە شەوا سوژدەی بۆ بەرە (نوێژ بکە) وە ستایشی خوا بکە لە بەشێکی زۆر لە شەودا"},{"SurahNumber":76,"VerseNumber":27,"Text":"بێگومان ئەم بێ بڕوایانە دونیای بێ بەقایان خۆش دەوێ وە پشت گوێی دەخەن ڕۆژێکی قورس وگران (کە قیامەتە)"},{"SurahNumber":76,"VerseNumber":28,"Text":"ئێمە ئەوانمان دروست کرد وجومگەکانیانمان قایم پێکەوە بەستووە وە کاتێك بمانەوێت دەیان گۆڕین بە کەسانی تری وەك خۆیان چۆن گۆڕینێك"},{"SurahNumber":76,"VerseNumber":29,"Text":"ئەم سورەتە ئامۆژگاری وپەندە، ئەمجا ھەر کەسێك بیەوێت ڕێگا دەگرێتە بەر بۆ لای پەروەردگاری"},{"SurahNumber":76,"VerseNumber":30,"Text":"وە ئێوە حەز ناکەن (لە گرتنی ئەو ڕێیە) مەگەر کاتێك کە خوا بیەوێت (وە بە زۆر ناچارتان بکات) بێگومان خوا زانا ودانا دروستكردارە"},{"SurahNumber":76,"VerseNumber":31,"Text":"ئەوەی (خوا) بیەوێت دەیخاتە ناو میھرەبانی خۆیەوە وە ئامادەی کردووە بۆ ستەمکاران سزای سەخت"}]}