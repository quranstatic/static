{"Id":199,"LanguageCodes":["ilp"],"Name":"ilp-abdulazizgroaal","Author":"Abdul Aziz Gro Aalem Saromintang","Language":"Iranun","Description":"Iranun","Direction":"ltr","Source":"https://www.islamic-invitation.com/ , King Fahd Quran Complex","Translations":[{"SurahNumber":52,"VerseNumber":1,"Text":"Ibut ko Palao a Tour a giyoto so Palao a Ron inimbitiyarai o Allah so Musa ko liyawaw niyan"},{"SurahNumber":52,"VerseNumber":2,"Text":"Go so Kitab a misosorat (a giyo to so Qur'an)"},{"SurahNumber":52,"VerseNumber":3,"Text":"Ko karatas a makakayat"},{"SurahNumber":52,"VerseNumber":4,"Text":"Go so Baitil Ma-amor a giyoto so Walai a mbabalain a di-i thawapan mambo o manga Malaikat sa Langit"},{"SurahNumber":52,"VerseNumber":5,"Text":"Go so Atup a ipoporo (a giyoto so Langit a Matatampar sa dunya)"},{"SurahNumber":52,"VerseNumber":6,"Text":"Go so kalodan a mapupuno"},{"SurahNumber":52,"VerseNumber":7,"Text":"Ka Mata-an! A so siksa o Kadnan Ka na phakatana dun"},{"SurahNumber":52,"VerseNumber":8,"Text":"Da-a phakarunon"},{"SurahNumber":52,"VerseNumber":9,"Text":"Si-i ko Alongan a mabirbir so Langit sa titho a kabirbir"},{"SurahNumber":52,"VerseNumber":10,"Text":"Go mamangikayontong so manga Palao a mikayambur"},{"SurahNumber":52,"VerseNumber":11,"Text":"Na sangat a siksa sa Alongan noto a bagiyan o Miyamanaplis"},{"SurahNumber":52,"VerseNumber":12,"Text":"So siran na si-i ko ribat khikabibimban"},{"SurahNumber":52,"VerseNumber":13,"Text":"Si-i ko Alongan a ipanaromag siran ko Naraka Jahanam, sa mabasung a kapanaromag"},{"SurahNumber":52,"VerseNumber":14,"Text":"(Tharo-on kiran:) Giya i so Apoi, a so piyakambokhag iyo sukaniyan"},{"SurahNumber":52,"VerseNumber":15,"Text":"Ino balik mata ini, antawa-a sukano idi phamakanono"},{"SurahNumber":52,"VerseNumber":16,"Text":"Sombowi niyo sukaniyan: Na Phantang kano, antawa a di kano Puphantang, na mulagid rukano. Aya bo a imbalas rukano na so Pinggolaola niyo"},{"SurahNumber":52,"VerseNumber":17,"Text":"Mata-an! A so Miyamananggila na si-i ko manga Sorga, go kadarandang"},{"SurahNumber":52,"VerseNumber":18,"Text":"A mabababaya siran sabap ko inibugai kiran o Kadnan niran; go piyakalidas siran o Kadnan niran ko siksa ko Naraka Jahim"},{"SurahNumber":52,"VerseNumber":19,"Text":"(Tharo-on kiran:) Kangkano, go inom kano sa kapipiya ginawa, sabap ko Pinggolaola niyo"},{"SurahNumber":52,"VerseNumber":20,"Text":"Gi-i siran shasandasandang ko manga kantir a khirarantarun; go Pakaphamangaroma-an Ami siran sa manga tataid, a manga pipiya i kapumata"},{"SurahNumber":52,"VerseNumber":21,"Text":"Na so Miyamaratiyaya go tiyondog siran o manga Moriyatao iran ko Paratiyaya, -na pakiraot Ami siran ko manga Moriyatao iran, go da-a korangun Ami kiran ko galubuk iran a maito bo. Oman i isa a tao na sanda ko galubuk iyan"},{"SurahNumber":52,"VerseNumber":22,"Text":"Na phagomanan Ami siran sa Onga, a go Sapo, a pukhababaya-an niran"},{"SurahNumber":52,"VerseNumber":23,"Text":"Gi-i siran ro-o ndadawaga sa inomun, a da-a ilangon, go da-a ikhadosa on"},{"SurahNumber":52,"VerseNumber":24,"Text":"Go phulibutun siran o manga ngongoda iran, lagid o ba siran Montiya a totongkopun"},{"SurahNumber":52,"VerseNumber":25,"Text":"Go puphagadapun o saba-ad kiran so saba-ad, a puphamagishai siran"},{"SurahNumber":52,"VerseNumber":26,"Text":"Tharo-on niran: A Mata-an! A sukutano na miyabaloi tano gowani ko shisi-i tano ko manga tonganai tano a ma-aluk tano"},{"SurahNumber":52,"VerseNumber":27,"Text":"Na ini Kalimo tano o Allah, go piyakalidas tano Niyan ko siksa, a phakarobrob"},{"SurahNumber":52,"VerseNumber":28,"Text":"Mata-an! sukutano na miyabaloi tano gowani: A Puphamanguni tano Rukaniyan. Mata-an! A Sukaniyan na Sukaniyan so Puphangompiya, a Makalimo-on"},{"SurahNumber":52,"VerseNumber":29,"Text":"Na Puphanguthoma Ka ka sabap ko Limo o Kadnan Ka, na kuna a ba Ka paririmar, go di Ka tataraponan"},{"SurahNumber":52,"VerseNumber":30,"Text":"Kuna, ka gi-i ran Tharo-on: A Pababayok! Na dara-an tano Rukaniyan so phangababago o masa"},{"SurahNumber":52,"VerseNumber":31,"Text":"Tharowangka: Dadara kano, ka Mata-an! A Sakun na pud iyo a pud ko khidadara"},{"SurahNumber":52,"VerseNumber":32,"Text":"Ba kiran naya sosogo-on o manga gudaguda iran; kuna, ka siran na pagtao a manga darowaka"},{"SurahNumber":52,"VerseNumber":33,"Text":"Ino iran gi-i Tharowa: A piyangumba-alan Niyan naya a Katharo? Kuna, ka di siran Mapaparatiyaya"},{"SurahNumber":52,"VerseNumber":34,"Text":"Na bugai siran sa Tothol a lagid iyan, o siran 1 manga bunar"},{"SurahNumber":52,"VerseNumber":35,"Text":"Ba siran Miya-adun sa da-a Miyangadun, antawa-a ba siran 1 Miyangadun"},{"SurahNumber":52,"VerseNumber":36,"Text":"Ba iran Inadun so manga Langit a go so Lopa? Kuna, ka di ran tatangkudun"},{"SurahNumber":52,"VerseNumber":37,"Text":"Ba kiran shisi-i so manga kakawasa-an o Kadnan Ka, antawa-a ba siran 1i phamakaba-as"},{"SurahNumber":52,"VerseNumber":38,"Text":"Ba adun a towak iran (ko Langit) a makapuphamakinug siran non? Na talingoma-an o miyamamakinug kiran i katantowan, a mapayag"},{"SurahNumber":52,"VerseNumber":39,"Text":"Ba aya ruk iyan na so manga Wata a Babai, na ruk iyo so manga Wata a Mama"},{"SurahNumber":52,"VerseNumber":40,"Text":"Na ba Ka kiran puphanguni sa sokai, na siran na po-on ko kapakambayadan na kapupunudan siran"},{"SurahNumber":52,"VerseNumber":41,"Text":"Ba kiran shisi-i so Migagaib, na siran i puphamanoraton"},{"SurahNumber":52,"VerseNumber":42,"Text":"Kuna, ka aya antap iran na antangan a marata, na so Miyamangongkir na siran i piyangakakaidan"},{"SurahNumber":52,"VerseNumber":43,"Text":"Ba adun a Tohan niran a salakao ko Allah? Soti so Allah mawatan ko ipuphanakoto iran"},{"SurahNumber":52,"VerseNumber":44,"Text":"Na o makailai siran sa sagintas ko Langit a pukhaolog, na Putharo-on niran: A gabon a thotorogan"},{"SurahNumber":52,"VerseNumber":45,"Text":"Na Botawaningka siran, taman sa mimbaratumowa iran so Alongan niran, a so khada-an siran non sa tanod"},{"SurahNumber":52,"VerseNumber":46,"Text":"Alongan a di kiran makanggai a gona so ikmat iran sa maito bo, go di siran pangatatabangan"},{"SurahNumber":52,"VerseNumber":47,"Text":"Na Mata-an! A adun a bagiyan o siran a Mindadarowaka, a siksa a salakao ro-o, na ogaid na so kadakulan kiran na di iran katawan"},{"SurahNumber":52,"VerseNumber":48,"Text":"Na Phantangka ko Kokoman o Kadnan Ka; ka Mata-an! A Suka na si-i ko manga kailai Ami: Go Puthasbikun Ka so Podi o Kadnan Ka, ko wakto a kangganat Ka"},{"SurahNumber":52,"VerseNumber":49,"Text":"Go si-i ko kagagawi-i na Puthasbik Ka Rukaniyan, go so kapamakasudup o manga bito-on"}]}