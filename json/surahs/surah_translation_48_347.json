{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":48,"VerseNumber":1,"Text":"Ми смо ти, заиста, дали да победиш јасном победом"},{"SurahNumber":48,"VerseNumber":2,"Text":"да би ти Бог раније и касније грешке опростио, да би Своју благодат теби потпуном учинио, да би те на Прави пут упутио"},{"SurahNumber":48,"VerseNumber":3,"Text":"и да би те Бог победоносном помоћи помогао"},{"SurahNumber":48,"VerseNumber":4,"Text":"Он улива смирај у срца верника да би још више повећали своје веровање, а војске небеса и Земље су Аллахове; Аллах све зна и мудар је"},{"SurahNumber":48,"VerseNumber":5,"Text":"да би вернике и вернице увео у рајске баште, кроз које теку реке, у којима ће вечно да бораве, и да би прекрио њихова лоша дела - а то је код Аллаха велики успех"},{"SurahNumber":48,"VerseNumber":6,"Text":"и да би казнио лицемере и лицемерке и незнанобошце и незнанобошкиње, који о Аллаху зло мисле. У злу се они налазе! Аллах се на њих разљутио и проклео их и припремио им Пакао, а грозно је то боравиште"},{"SurahNumber":48,"VerseNumber":7,"Text":"Аллахове су војске небеса и Земље; Аллах је силан и мудар"},{"SurahNumber":48,"VerseNumber":8,"Text":"Ми смо те послали као сведока, и доносиоца радосних вести, и опомињача"},{"SurahNumber":48,"VerseNumber":9,"Text":"да верујете у Аллаха и у Његовог Посланика, и да веру Његову помогнете, и да Га величате и да Га јутром и вечери славите и хвалите"},{"SurahNumber":48,"VerseNumber":10,"Text":"Они који су ти се заклели на верност - заклели су се, заиста, на верност самом Аллаху - Аллахова рука је изнад њихових руку! Онај ко прекрши заклетву крши је на своју штету, а ко испуни оно на шта се обавезао Аллаху, Он ће да му подари велику награду"},{"SurahNumber":48,"VerseNumber":11,"Text":"Говориће ти бедуини који су изостали: „Задржали су нас имања и наше породице, па замоли за нас опрост?“ Они говоре својим језицима оно што није у њиховим срцима. Реци: “Па ко може променити Божју одлуку, ако вам Он хоће наудити, или ако вам хоће какво добро учинити?” Аллах у потпуности зна оно шта радите"},{"SurahNumber":48,"VerseNumber":12,"Text":"Ви сте мислили да се Посланик и верници никад неће вратити породицама својим; ваша су срца била задовољна због тога и ви сте на најгоре помишљали, ви сте народ у души покварен"},{"SurahNumber":48,"VerseNumber":13,"Text":"А ко год не верује у Аллаха и Његовог Посланика - па, Ми смо за невернике припремили разбуктали Огањ"},{"SurahNumber":48,"VerseNumber":14,"Text":"Аллахова власт је на небесима и на Земљи, Он прашта коме хоће, а кажњава кога хоће – Аллах много опрашта грехе и милостив је"},{"SurahNumber":48,"VerseNumber":15,"Text":"Они који су изостали сигурно ће рећи кад пођете да плен узмете: “Пустите и нас да вас пратимо!” – да би изменили Божје речи. Реци: “Ви нас нећете пратити, то је још пре Бог рекао!” – А они ће рећи: “Није тако, него, ви нама завидите.” А није ни то, већ они мало шта разумеју"},{"SurahNumber":48,"VerseNumber":16,"Text":"Реци бедуинима који су изостали: “Бићете позвани да се борите против народа веома храброг и моћног, све док се не покори. Па ако послушате, Бог ће вам лепу награду дати. А ако избегнете, као што сте и досад избегавали, казниће вас болном патњом.“"},{"SurahNumber":48,"VerseNumber":17,"Text":"Није грех изостати слепом, хромом ни болесном! Ко год се покорава Аллаху и Његовом Посланику Он ће да га уведе у рајске баште, кроз које теку реке, а онога ко се одметне, болном патњом ће да казни"},{"SurahNumber":48,"VerseNumber":18,"Text":"Аллах је задовољан оним верницима који су ти се под дрветом на верност заклели. Он је знао шта је у њиховим срцима, па је спустио смирај на њих, и наградиће их скором победом"},{"SurahNumber":48,"VerseNumber":19,"Text":"и богатим пленом који ће узети – јер Аллах је силан и мудар"},{"SurahNumber":48,"VerseNumber":20,"Text":"Аллах вам обећава обилни плен који ћете узети, а са овим је пожурио и руке људи од вас је задржао - да би то био поучан пример за вернике и да би вам на Прави пут указао"},{"SurahNumber":48,"VerseNumber":21,"Text":"и други, који нисте били у стању узети – Бог вам га је дао, јер Аллах над свиме има моћ"},{"SurahNumber":48,"VerseNumber":22,"Text":"А да су неверници са вама започели борбу, сигурно би се дали у бег и после не би нашли ни заштитника ни помагача"},{"SurahNumber":48,"VerseNumber":23,"Text":"То је према Аллаховом закону који одувек важи, а ти нећеш наћи да се Аллахов закон мења"},{"SurahNumber":48,"VerseNumber":24,"Text":"Он је задржао њихове руке од вас и ваше од њих усред Мекке, и то након што вам је пружио могућност да их победите - а Аллах добро види оно што ви радите"},{"SurahNumber":48,"VerseNumber":25,"Text":"Они не верују и бране вам да приступите Часном храму, и да жртвенице које водите са собом до места својих стигну. И да није било бојазни да ћете побити вернике, мушкарце и жене, које не познајете, па тако, и не знајући, због њих срамоту доживите – Ми бисмо вам их препустили. А нисмо их препустили зато да би Аллах у Своју милост увео онога кога хоће. А да су они били одвојени, заиста бисмо болном патњом казнили оне међу њима који нису веровали"},{"SurahNumber":48,"VerseNumber":26,"Text":"Кад су неверници пунили своја срца жаром, жаром паганским, Аллах је спустио смиреност Своју на Посланика Свог и на вернике и обавезао их је да испуњавају оно због чега ће постати прави верници – а они и јесу најпречи и најдостојнији за то. – А Аллах све зна"},{"SurahNumber":48,"VerseNumber":27,"Text":"Аллах ће да обистини сан Свога Посланика да ћете заиста да уђете у Часни храм сигурни - ако Аллах буде хтео - неки обријаних глава, а неки подрезаних коса, без страха. Он је оно што ви нисте знали знао и зато вам је, пре тога, дао недавно победу"},{"SurahNumber":48,"VerseNumber":28,"Text":"Он је послао Свога Посланика са Упутом и вером Истине да би је уздигао изнад свих вера. А Аллах је довољан Сведок"},{"SurahNumber":48,"VerseNumber":29,"Text":"Мухаммед је Аллахов Посланик, а његови су следбеници строги према неверницима, а самилосни међу собом; видиш их како се клањају и лицем на тле падају желећи Аллахову награду и задовољство – на лицима су им знаци, трагови од падања лицем на тло. Тако су описани у Тори. А у Јеванђељу: они су као биљка кад свој изданак избаци па га онда учврсти, и он ојача, и усправи се на својој стабљици изазивајући дивљење сејача - да би Он са верницима ојадио невернике. Онима који верују и раде добра дела Аллах обећава опрост и велику награду"}]}