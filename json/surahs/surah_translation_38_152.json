{"Id":152,"LanguageCodes":["fa","fas"],"Name":"fas-bahaoddinkhorra","Author":"Baha Oddin Khorramshahi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":38,"VerseNumber":1,"Text":"ص [صاد] سوگند به قرآن پندآموز"},{"SurahNumber":38,"VerseNumber":2,"Text":"آری کافران گرفتار حمیت [جاهلیت‌] و ستیزه‌جویی‌اند"},{"SurahNumber":38,"VerseNumber":3,"Text":"چه بسیار نسلها که پیش از ایشان نابودشان کردیم و فریاد خواستند اما زمان، زمان گریز [و رهایی‌] نبود"},{"SurahNumber":38,"VerseNumber":4,"Text":"و شگفتی می‌کردند که [پیامبر] هشداردهنده‌ای از خودشان به سراغ آنان آمده است، و کافران گفتند این جادوگر دروغ‌زن است‌"},{"SurahNumber":38,"VerseNumber":5,"Text":"آیا همه خدایان را خدای یگانه‌ای می‌سازد، این امر عجیبی است‌"},{"SurahNumber":38,"VerseNumber":6,"Text":"و بزرگان ایشان به راه خود رفتند و گفتند که بروید و بر [عبادت‌] خدایان خود شکیبایی پیشه کنید، که این امر مطلوب است‌"},{"SurahNumber":38,"VerseNumber":7,"Text":"ما چنین چیزی در آیین اخیر نشنیده‌ایم این جز از خود بر ساختن نیست‌"},{"SurahNumber":38,"VerseNumber":8,"Text":"آیا از میان همه ما قرآن بر او نازل شده است؟ بلکه ایشان از یاد من در شک و شبهه‌اند، یا هنوز عذاب مرا نچشیده‌اند"},{"SurahNumber":38,"VerseNumber":9,"Text":"یا گنجینه‌های رحمت پروردگار پیروزمند بخشنده‌ات در اختیار آنان است؟"},{"SurahNumber":38,"VerseNumber":10,"Text":"یا فرمانروایی آسمانها و زمین و مابین آنها از آن ایشان است، پس با نردبانها فراروند"},{"SurahNumber":38,"VerseNumber":11,"Text":"در آنجا سپاهی است از همدستان که شکست خوردنی است‌"},{"SurahNumber":38,"VerseNumber":12,"Text":"پیش از آنان قوم نوح و عاد و فرعون صاحب سپاه، تکذیب [پیامبران را] پیشه کردند"},{"SurahNumber":38,"VerseNumber":13,"Text":"و نیز ثمود و قوم لوط و اصحاب ایکه، این جماعتها"},{"SurahNumber":38,"VerseNumber":14,"Text":"یکایک آنان جز تکذیب پیامبران کاری نکردند، و لذا عقاب من [در حق آنان‌] تحقق یافت‌"},{"SurahNumber":38,"VerseNumber":15,"Text":"و اینان جز بانگ مرگبار یگانه‌ای را انتظار نمی‌کشند که فروگذار نمی‌کند"},{"SurahNumber":38,"VerseNumber":16,"Text":"و ادعا کردند که پروردگارا کارنامه ما را پیش از روز حساب، هر چه زودتر به ما بده‌"},{"SurahNumber":38,"VerseNumber":17,"Text":"بر آنچه می‌گویند شکیبایی کن، و از بنده ما داوود یاد کن که هم توانمند بود و هم توبه کار"},{"SurahNumber":38,"VerseNumber":18,"Text":"ما کوهها را همراه او رام کرده بودیم که شامگاهان و بامدادان همنوا با او تسبیح می‌گفتند"},{"SurahNumber":38,"VerseNumber":19,"Text":"و پرندگان را که گرد آینده بودند و همه باز گردنده‌"},{"SurahNumber":38,"VerseNumber":20,"Text":"و فرمانروایی او را استوار داشتیم و به او پیامبری و نفوذ کلامی فیصله‌بخش بخشیده بودیم‌"},{"SurahNumber":38,"VerseNumber":21,"Text":"و آیا خبر اصحاب دعوی به تو رسیده است که از دیوار محراب او بالا رفتند"},{"SurahNumber":38,"VerseNumber":22,"Text":"آنگاه که [ناگهان‌] بر داوود وارد شدند و او از ایشان هراسید، گفتند مترس، اصحاب دعوایی هستیم که بعضی از ما بر دیگری ستم کرده است، پس در میان ما به حق داوری کن، و بیداد مکن و ما را به راه راست رهنمایی کن‌"},{"SurahNumber":38,"VerseNumber":23,"Text":"[یکی از آنان گفت] این دوست من است که نود و نه میش دارد، و من یک میش تنها دارم، و می‌گوید آن را هم به من واگذار و با من درشت‌گویی می‌کند"},{"SurahNumber":38,"VerseNumber":24,"Text":"[داوود] گفت به راستی با خواستن میش تو و افزودنش به میشهای خود، در حق تو ستم کرده است، و بسیاری از شریکان هستند که در حق همدیگر ستم می‌کنند، مگر کسانی که ایمان آورده و کارهای شایسته پیش گرفته باشند، و ایشان [به واقع‌] اندکشمارند، و داوود دانست که ما او را آزموده‌ایم، آنگاه به درگاه پروردگارش استغفار کرد، و به سجده در افتاد و توبه کرد"},{"SurahNumber":38,"VerseNumber":25,"Text":"آنگاه این امر را بر او آمرزیدیم، و او در نزد ما تقرب و نیک سرانجامی داشت‌"},{"SurahNumber":38,"VerseNumber":26,"Text":"ای داوود ما تو را در روی زمین خلیفه [خود] برگماشته‌ایم، پس در میان مردم به حق داوری کن، و از هوی و هوس پیروی مکن، که تو را از راه خدا گمراه کند، بی‌گمان کسانی که از راه خدا گمراه می‌شوند عذاب سخت و سنگینی در پیش دارند چرا که روز حساب را فراموش کرده‌اند"},{"SurahNumber":38,"VerseNumber":27,"Text":"و ما آسمان و زمین و مابین آنها را بیهوده نیافریده‌ایم، این پندار کسانی است که کفر ورزیده‌اند، و وای بر کسانی که کفرورزیده‌اند از [عذاب‌] آتش دوزخ‌"},{"SurahNumber":38,"VerseNumber":28,"Text":"آیا کسانی را که ایمان آورده‌اند و کارهای شایسته کرده‌اند، همانند مفسدان در زمین قرار می‌دهیم، یا آیا پارسایان را مانند فاجران می‌شماریم؟"},{"SurahNumber":38,"VerseNumber":29,"Text":"کتابی است مبارک که آن را بر تو فرو فرستاده‌ایم، تا در آیات آن اندیشه کنند، و خردمندان از آن پند گیرند"},{"SurahNumber":38,"VerseNumber":30,"Text":"و به داوود سلیمان را بخشیدیم، چه نیکو بنده‌ای که تواب بود"},{"SurahNumber":38,"VerseNumber":31,"Text":"چنین بود که شامگاهان اسبهای نیکویی بر او عرضه داشتند"},{"SurahNumber":38,"VerseNumber":32,"Text":"[سلیمان سرگرم تماشای آنان شد] آنگاه گفت [دریغا] من چنان شیفته مهر اسبان شدم که از یاد پروردگارم غافل شدم، تا آنکه [خورشید] در حجاب [مغرب‌] پنهان شد"},{"SurahNumber":38,"VerseNumber":33,"Text":"[سپس گفت‌] آنها را به نزد من باز گردانید آنگاه به دست کشیدن بر ساقها و گردنهای آنها پرداخت‌"},{"SurahNumber":38,"VerseNumber":34,"Text":"و به راستی سلیمان را آزمودیم و بر تخت او جسدی را افکندیم، سپس توبه کرد"},{"SurahNumber":38,"VerseNumber":35,"Text":"گفت پروردگارا مرا بیامرز و به من فرمانروایی‌ای ببخش که سزاوار هیچ کس پس از من نباشد که تو بخششگری‌"},{"SurahNumber":38,"VerseNumber":36,"Text":"آنگاه باد را رام او ساختیم که به فرمان او هر جا که خواسته باشد به آهستگی روان باشد"},{"SurahNumber":38,"VerseNumber":37,"Text":"و دیوانی را که همه بنا یا غواص بودند [مسخر او ساختیم‌]"},{"SurahNumber":38,"VerseNumber":38,"Text":"و دیگرانی که به هم بستگان با پای بندها بودند"},{"SurahNumber":38,"VerseNumber":39,"Text":"این بخشش ماست، بی‌حساب [آن را] ببخش یا برای خود نگهدار"},{"SurahNumber":38,"VerseNumber":40,"Text":"و او را نزد ما تقرب و نیک سرانجامی بود"},{"SurahNumber":38,"VerseNumber":41,"Text":"و بنده ما ایوب را یاد کن آنگاه که پروردگارش را ندا داد که شیطان به من رنج و عذاب رسانده است‌"},{"SurahNumber":38,"VerseNumber":42,"Text":"[گفتیم‌] پایت را به زمین بزن، اینک این شستن‌گاهی است سرد و نوشیدنی‌"},{"SurahNumber":38,"VerseNumber":43,"Text":"و [سپس /دیگربار] خانواده‌اش و همانند آن را همراه ایشان، از سر رحمت خویش و برای پندآموزی به خردمندان، به او بخشیدیم‌"},{"SurahNumber":38,"VerseNumber":44,"Text":"و [به او به رعایت عهدی که کرده بود، گفتیم] دسته‌ای چوب ترکه به دستت بگیر، و با آن [همسرت را فقط یک بار] بزن، و سوگند مشکن، ما او را شکیبا یافتیم، چه نیکو بنده‌ای که تواب بود"},{"SurahNumber":38,"VerseNumber":45,"Text":"و یاد کن بندگان ما ابراهیم و اسحاق و یعقوب را که همه توانمند [در عبادت‌] و دیده‌ور بودند"},{"SurahNumber":38,"VerseNumber":46,"Text":"ما آنان را به خصلتی ویژه ساختیم که آخرت اندیشی بود"},{"SurahNumber":38,"VerseNumber":47,"Text":"و ایشان از نظر ما از برگزیدگان نیک بودند"},{"SurahNumber":38,"VerseNumber":48,"Text":"و یاد کن اسماعیل و الیسع و ذوالکفل را که همه از نیکان بودند"},{"SurahNumber":38,"VerseNumber":49,"Text":"این یاد کردی است و پرهیزگاران را نیک سرانجامی است‌"},{"SurahNumber":38,"VerseNumber":50,"Text":"بهشتهای عدن که درهایش برای ایشان گشوده است‌"},{"SurahNumber":38,"VerseNumber":51,"Text":"در آنجا تکیه [بر اورنگها] زدگانند، در آنجا میوه‌های بسیار، و نوشیدنی [ها] می‌طلبند"},{"SurahNumber":38,"VerseNumber":52,"Text":"و نزد آنان دوشیزگان همسال چشم فروهشته [/قانع به شوهر] هستند"},{"SurahNumber":38,"VerseNumber":53,"Text":"این است آنچه به شما برای روز حساب وعده داده شده بود"},{"SurahNumber":38,"VerseNumber":54,"Text":"این همان رزق معین از جانب ماست که تمامی ندارد"},{"SurahNumber":38,"VerseNumber":55,"Text":"چنین است، و سرکشان را بدترین سرانجام است‌"},{"SurahNumber":38,"VerseNumber":56,"Text":"جهنم است که واردش می‌شوند و بد آرامگاهی است‌"},{"SurahNumber":38,"VerseNumber":57,"Text":"چنین است، آب جوش و چرکابه که باید بچشندش‌"},{"SurahNumber":38,"VerseNumber":58,"Text":"و عذابی دیگر است همانند آن به انواع و اقسام‌"},{"SurahNumber":38,"VerseNumber":59,"Text":"این گروهی است که همراه با شما به دوزخ فرو رفته‌اند، خوشامدی نیست ایشان را، چرا که به آتش دوزخ در آینده‌اند"},{"SurahNumber":38,"VerseNumber":60,"Text":"گویند شما را خوشامدی نباشد، شما بودید که آن راه را پیش پای ما گذاشتید، پس چه بد قرارگاهی است‌"},{"SurahNumber":38,"VerseNumber":61,"Text":"گویند پروردگارا هر کس که این را پیش پای ما گذاشته است، عذابش را در آتش دوزخ دو چندان بیفزای‌"},{"SurahNumber":38,"VerseNumber":62,"Text":"و گویند ما را چه شده است که مردانی را که از بد کرداران می‌شمردیمشان، [در اینجا] نمی‌بینیم؟"},{"SurahNumber":38,"VerseNumber":63,"Text":"آیا آنان را به ریشخند گرفته‌ایم، یا چشمها[مان‌] بر ایشان نمی‌افتد؟"},{"SurahNumber":38,"VerseNumber":64,"Text":"بی‌گمان ستیزه دوزخیان با همدیگر حق است‌"},{"SurahNumber":38,"VerseNumber":65,"Text":"بگو من فقط هشداردهنده‌ام و خدایی جز خداوند یگانه قهار نیست‌"},{"SurahNumber":38,"VerseNumber":66,"Text":"پروردگار آسمانها و زمین و مابین آنها که پیروزمند آمرزگار است‌"},{"SurahNumber":38,"VerseNumber":67,"Text":"بگو آن خبری است بس بزرگ‌"},{"SurahNumber":38,"VerseNumber":68,"Text":"که شما از آن رویگردانید"},{"SurahNumber":38,"VerseNumber":69,"Text":"مرا هیچ آگاهی از ملأاعلی نیست، آنگاه که [فرشتگان‌] مجادله کردند"},{"SurahNumber":38,"VerseNumber":70,"Text":"به من وحی نمی‌شود جز در این باب که من هشداردهنده‌ای آشکارم‌"},{"SurahNumber":38,"VerseNumber":71,"Text":"چنین بود که پروردگارت به فرشتگان فرمود همانا من آفریننده انسانی از گل هستم‌"},{"SurahNumber":38,"VerseNumber":72,"Text":"پس چون او را استوار بپرداختم، و در آن از روح خود دمیدم برای او به سجده در افتید"},{"SurahNumber":38,"VerseNumber":73,"Text":"آنگاه فرشتگان همگی سجده کردند"},{"SurahNumber":38,"VerseNumber":74,"Text":"مگر ابلیس که استکبار ورزید و از کافران شد"},{"SurahNumber":38,"VerseNumber":75,"Text":"فرمود ای ابلیس چه چیزی تو را از سجده به آنچه با دستان خویش آفریده‌ام، بازداشت؟ آیا استکبار ورزیدی یا از بلندمرتبگان بودی؟"},{"SurahNumber":38,"VerseNumber":76,"Text":"گفت من بهتر از او هستم، [چرا] که مرا از آتش آفریده‌ای و او را از گل آفریده‌ای‌"},{"SurahNumber":38,"VerseNumber":77,"Text":"فرمود از آنجا بیرون شو که تو مطرودی‌"},{"SurahNumber":38,"VerseNumber":78,"Text":"و لعنت من تا روز جزا بر تو خواهد بود"},{"SurahNumber":38,"VerseNumber":79,"Text":"گفت پروردگارا پس مرا تا روزی که [مردمان‌] برانگیخته شوند مهلت ده‌"},{"SurahNumber":38,"VerseNumber":80,"Text":"فرمود [پذیرفتم‌] تو از مهلت یافتگانی‌"},{"SurahNumber":38,"VerseNumber":81,"Text":"تا روز آن هنگام معین‌"},{"SurahNumber":38,"VerseNumber":82,"Text":"گفت [سوگند] به عزت تو که همگی آنان را گمراه خواهم ساخت‌"},{"SurahNumber":38,"VerseNumber":83,"Text":"مگر از میان آنان، آن بندگانت را که اخلاص یافته‌اند"},{"SurahNumber":38,"VerseNumber":84,"Text":"فرمود حق است و حق را می‌گویم‌"},{"SurahNumber":38,"VerseNumber":85,"Text":"که جهنم را از تو و همه کسانی از آنان که از تو پیروی می‌کنند، آکنده خواهم ساخت‌"},{"SurahNumber":38,"VerseNumber":86,"Text":"بگو برای آن [رسالت‌] از شما مزدی نمی‌طلبم، و من از بر خود بستگان نیستم‌"},{"SurahNumber":38,"VerseNumber":87,"Text":"این جز پندی برای جهانیان نیست‌"},{"SurahNumber":38,"VerseNumber":88,"Text":"و خبرش را پس از چندی خواهید دانست‌"}]}