{"Id":3,"LanguageCodes":["af","afr"],"Name":"afr-imammabaker","Author":"Imam M. A. Baker","Language":"Afrikaans","Description":"Afrikaans","Direction":"ltr","Source":"The Islamic Dawah Movement of Southern Africa","Translations":[{"SurahNumber":76,"VerseNumber":1,"Text":"Voorwaar, daar was ’n tydperk gewees toe die mens geen vermeldenswaardige voorwerp was nie"},{"SurahNumber":76,"VerseNumber":2,"Text":"Ons het die mens sekerlik uit water, gemeng met die vroulike eiersel, geskape om hom op die proef te stel; en Ons het vir hom ore en oë gemaak"},{"SurahNumber":76,"VerseNumber":3,"Text":"Ons het hom waarlik die weg getoon; hy mag dankbaar of ondankbaar wees"},{"SurahNumber":76,"VerseNumber":4,"Text":"Voorwaar, Ons het vir die ongelowiges kettings en yster- halsbande en ’n Brandende Vuur voorberei"},{"SurahNumber":76,"VerseNumber":5,"Text":"Maar die deugsame drink uit ’n beker ’n drank gemeng met water vanuit ’n fontein uit die Hemel, genoem Kaafoer"},{"SurahNumber":76,"VerseNumber":6,"Text":"’n bron waarvan die dienaars van Allah drink en wat oorvloedig uitvloei"},{"SurahNumber":76,"VerseNumber":7,"Text":"Hulle vervul die gelofte, en vrees ’n Dag waarvan die gruwel verreikend is"},{"SurahNumber":76,"VerseNumber":8,"Text":"En hulle gee voedsel, uit liefde vir Hom, aan die armes, die weeskinders en die oorlogsgevangenes"},{"SurahNumber":76,"VerseNumber":9,"Text":"En hulle sê: Ons voed julle slegs ter wille van Allah. Ons verlang nóg beloning nóg dank van julle"},{"SurahNumber":76,"VerseNumber":10,"Text":"Gewis, ons vrees van ons Heer ’n moeilike en ellendige Dag"},{"SurahNumber":76,"VerseNumber":11,"Text":"Daarom sal Allah die kwaad op daardie Dag van hulle afweer en sal gee dat prag en geluk hulle tegemoetkom"},{"SurahNumber":76,"VerseNumber":12,"Text":"en vir hulle standvastigheid sal Hy hulle beloon met ’n Tuin en klere van sy"},{"SurahNumber":76,"VerseNumber":13,"Text":"op verhewe sofa’s sal hulle hul daarin neervly, en hulle sal nie die skroeiende hitte van die son, of bitter koue voel nie"},{"SurahNumber":76,"VerseNumber":14,"Text":"en die skaduwees van bome sal dig oor hulle wees, en trosse vrugte sal maklik bereikbaar gemaak word"},{"SurahNumber":76,"VerseNumber":15,"Text":"En onder hulle sal rondgestuur word kruike van silwer en bekers van glas"},{"SurahNumber":76,"VerseNumber":16,"Text":"kristalhelder, uit silwer gemaak, en die maat daarvan word vir hulle afgemeet volgens hulle verdienste"},{"SurahNumber":76,"VerseNumber":17,"Text":"En daarin sal aan hulle gegee word ’n drank gemeng met gemmer"},{"SurahNumber":76,"VerseNumber":18,"Text":"van ’n bron genoem: Salsabiel"},{"SurahNumber":76,"VerseNumber":19,"Text":"En jong seuns wat nie verouder nie, sal onder hulle rondgaan om hulle te bedien; wanneer u hulle sien, sal u dink dat hulle ver- strooide pêrels is"},{"SurahNumber":76,"VerseNumber":20,"Text":"En wanneer u daarna kyk, sal u seëninge en ’n groot koninkryk aanskou"},{"SurahNumber":76,"VerseNumber":21,"Text":"Hulle sal klere van fyn groen sy en swaar brokaat dra, en hulle sal versier word met silwer armbande, en hulle Heer sal hulle ’n suiwer drank laat drink"},{"SurahNumber":76,"VerseNumber":22,"Text":"En aan hulle sal gesê word: Voorwaar, dít is ’n beloning vir julle, en julle strewe word beloon"},{"SurahNumber":76,"VerseNumber":23,"Text":"Voorwaar, Ons het die Qur’ãn aan u by gedeeltes geopenbaar"},{"SurahNumber":76,"VerseNumber":24,"Text":"Wag dan geduldig op die gebod van u Heer, en gehoorsaam geen sondaar of ondankbare skepsel onder hulle nie"},{"SurahNumber":76,"VerseNumber":25,"Text":"En dink aan die Naam van u Heer soggens en saans"},{"SurahNumber":76,"VerseNumber":26,"Text":"en aanbid Hom gedurende ’n deel van die nag, en verheerlik Hom gedurende ’n groot deel van die nag"},{"SurahNumber":76,"VerseNumber":27,"Text":"Waarlik, hierdie ongelowiges hou van die verbygaande lewe, en is agteloos omtrent ’n griewende Dag wat vóór hulle is"},{"SurahNumber":76,"VerseNumber":28,"Text":"Ons het hulle geskape en hulle liggame stewig gemaak, en as Ons wil, kan Ons hulle deur gelyksoortige skepsels vervang"},{"SurahNumber":76,"VerseNumber":29,"Text":"Voorwaar, dit is ’n vermaning; wie dan wil, laat hom ’n weg tot sy Heer baan"},{"SurahNumber":76,"VerseNumber":30,"Text":"En julle sal niks anders wil nie, behalwe wat Allah wil! Voor- waar, Allah is Alleswetend, Allerwys"},{"SurahNumber":76,"VerseNumber":31,"Text":"Hy laat tot Sy barmhartigheid ingaan wie Hy wil; en vir die kwaaddoeners het Hy ’n smartlike straf voorberei"}]}