{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":15,"VerseNumber":1,"Text":"A[lif] L[aam] R[aa?]. Dit zijn de tekenen van het boek en een duidelijke Koran"},{"SurahNumber":15,"VerseNumber":2,"Text":"Misschien zullen zij die ongelovig zijn graag willen dat zij mensen waren geweest die zich [aan God] overgegeven hadden"},{"SurahNumber":15,"VerseNumber":3,"Text":"Laat hen maar eten en genieten en door de hoop afgeleid worden; zij zullen het wel weten"},{"SurahNumber":15,"VerseNumber":4,"Text":"Wij hebben geen stad vernietigd zonder dat er voor haar een vastgestelde voorbeschikking was"},{"SurahNumber":15,"VerseNumber":5,"Text":"Geen gemeenschap kan te vroeg haar termijn bereiken en ook niet te laat"},{"SurahNumber":15,"VerseNumber":6,"Text":"En zij zeiden: \"Hé jij tot wie de vermaning is neergezonden, jij bent bezeten"},{"SurahNumber":15,"VerseNumber":7,"Text":"Had jij niet met engelen kunnen komen, als jij gelijk hebt"},{"SurahNumber":15,"VerseNumber":8,"Text":"Wij zenden de engelen slechts met de waarheid neer. Dan wordt hun geen uitstel meer verleend"},{"SurahNumber":15,"VerseNumber":9,"Text":"Wij hebben de vermaning neergezonden en Wij waken erover"},{"SurahNumber":15,"VerseNumber":10,"Text":"En Wij hebben al voor jouw tijd [gezanten] gezonden naar de groeperingen van hen die er eertijds waren"},{"SurahNumber":15,"VerseNumber":11,"Text":"En er kwam geen gezant tot hen of zij dreven de spot met hem"},{"SurahNumber":15,"VerseNumber":12,"Text":"Zo laten Wij dat in de harten van de boosdoeners gaan"},{"SurahNumber":15,"VerseNumber":13,"Text":"Zij geloven er niet aan, maar de gebruikelijke behandeling van hen die er eertijds waren heeft reeds eerder plaatsgevonden"},{"SurahNumber":15,"VerseNumber":14,"Text":"Al zouden Wij voor hen een poort in de hemel openen waardoor zij steeds maar konden opstijgen"},{"SurahNumber":15,"VerseNumber":15,"Text":"Dan zouden zij zeggen: \"Onze ogen zijn slechts beneveld. Ja zeker, wij zijn mensen die men heeft betoverd"},{"SurahNumber":15,"VerseNumber":16,"Text":"En Wij hebben in de hemel sterrenbeelden gemaakt en ze voor de kijkers sierlijk gemaakt"},{"SurahNumber":15,"VerseNumber":17,"Text":"En Wij hebben ze behoed voor elke vervloekte satan"},{"SurahNumber":15,"VerseNumber":18,"Text":"behalve wie heimelijk afluistert; hij wordt dan achtervolgd dooreen duidelijke staartster"},{"SurahNumber":15,"VerseNumber":19,"Text":"En de aarde hebben Wij uitgebreid en er stevige bergen op aangebracht. En Wij hebben er allerlei dingen evenwichtig op laten groeien"},{"SurahNumber":15,"VerseNumber":20,"Text":"En Wij hebben er voor jullie levensbenodigdheden op gemaakt en ook voor hen voor wie jullie geen voorzieningen treffen"},{"SurahNumber":15,"VerseNumber":21,"Text":"Er bestaat niets of er zijn bij Ons voorraden van en Wij laten het slechts in vastgestelde mate neerdalen"},{"SurahNumber":15,"VerseNumber":22,"Text":"En Wij zenden de winden terwijl ze zwaarbeladen zijn en Wij laten uit de hemel water neerdalen en Wij geven jullie daarvan te drinken. En jullie hadden daarvan geen voorraden kunnen aanleggen"},{"SurahNumber":15,"VerseNumber":23,"Text":"Wij zijn het die leven geven en die laten sterven en Wij zijn het die beërven"},{"SurahNumber":15,"VerseNumber":24,"Text":"Wij kennen hen onder jullie die vroeg komen en Wij kennen hen die laat komen"},{"SurahNumber":15,"VerseNumber":25,"Text":"Jouw Heer, Hij is het die hen verzamelt. Hij is wijs en wetend"},{"SurahNumber":15,"VerseNumber":26,"Text":"Wij hebben de mens uit steenaarde, uit stinkende potklei geschapen"},{"SurahNumber":15,"VerseNumber":27,"Text":"En de djinn, die hebben Wij eerder uit het verzengende vuur geschapen"},{"SurahNumber":15,"VerseNumber":28,"Text":"En toen jouw Heer tot de engelen zei: \"Ik ga een mens uit steenaarde, uit stinkende potklei scheppen"},{"SurahNumber":15,"VerseNumber":29,"Text":"En als Ik hem gevormd heb en hem iets van Mijn geest heb ingeblazen, valt dan in eerbiedige buiging voor hem neer"},{"SurahNumber":15,"VerseNumber":30,"Text":"En de engelen bogen zich allen tezamen eerbiedig voor hem neer"},{"SurahNumber":15,"VerseNumber":31,"Text":"Alleen Iblies niet, hij weigerde bij hen die zich eerbiedig neerbogen te behoren"},{"SurahNumber":15,"VerseNumber":32,"Text":"Hij zei: \"O Iblies, wat heb je dat jij niet behoort bij hen die zich eerbiedig neerbuigen"},{"SurahNumber":15,"VerseNumber":33,"Text":"Deze zei: \"Ik ben niet zo dat ik mij eerbiedig neerbuig voor een mens die U uit steenaarde, uit stinkende potklei geschapen hebt"},{"SurahNumber":15,"VerseNumber":34,"Text":"Hij zei: \"Ga hier weg, jij zult door steniging vervloekt zijn"},{"SurahNumber":15,"VerseNumber":35,"Text":"En de vloek zal tot de oordeelsdag op je rusten"},{"SurahNumber":15,"VerseNumber":36,"Text":"Hij zei: \"Mijn Heer, verleen mij uitstel tot de dag waarop zij worden opgewekt"},{"SurahNumber":15,"VerseNumber":37,"Text":"Hij zei: \"Jij behoort bij hen die uitstel hebben gekregen"},{"SurahNumber":15,"VerseNumber":38,"Text":"tot de dag van de vastgestelde tijd"},{"SurahNumber":15,"VerseNumber":39,"Text":"Hij zei: \"Mijn Heer, omdat U mij misleid hebt zal ik voor hen op de aarde [alles] schone schijn maken en ik zal hen zeker allen misleiden"},{"SurahNumber":15,"VerseNumber":40,"Text":"behalve Uw dienaren onder hen, die toegewijd zijn"},{"SurahNumber":15,"VerseNumber":41,"Text":"Hij zei: \"Dit is voor mij een juiste weg"},{"SurahNumber":15,"VerseNumber":42,"Text":"want over Mijn dienaren heb jij geen gezag behalve over die misleiden die jou volgen"},{"SurahNumber":15,"VerseNumber":43,"Text":"En de hel is de plaats die voor hen allen tezamen is aangewezen"},{"SurahNumber":15,"VerseNumber":44,"Text":"Die heeft zeven poorten; elke poort ervan heeft een toegewezen deel"},{"SurahNumber":15,"VerseNumber":45,"Text":"Maar de godvrezenden zullen in tuinen en bij bronnen zijn"},{"SurahNumber":15,"VerseNumber":46,"Text":"Komt er in vrede en veiligheid binnen"},{"SurahNumber":15,"VerseNumber":47,"Text":"En Wij nemen weg wat er in hun harten aan wrok was, zodat zij als broeders op rustbanken tegenover elkaar zitten"},{"SurahNumber":15,"VerseNumber":48,"Text":"Zij worden daarin niet door vermoeidheid overvallen en zij zullen er niet uit verdreven worden"},{"SurahNumber":15,"VerseNumber":49,"Text":"Deel Mijn dienaren mee dat Ik de vergevende, de barmhartige ben"},{"SurahNumber":15,"VerseNumber":50,"Text":"En dat Mijn bestraffing de pijnlijke bestraffing is"},{"SurahNumber":15,"VerseNumber":51,"Text":"En bericht hun over de gasten van Ibrahiem"},{"SurahNumber":15,"VerseNumber":52,"Text":"Toen zij bij hem binnenkwamen en zeiden:\"Vrede!\" Hij zei: \"Wij hebben ontzag voor jullie"},{"SurahNumber":15,"VerseNumber":53,"Text":"Zij zeiden: \"Heb geen ontzag, wij verkondigen jou het goede nieuws dat jij een verstandige jongen krijgt"},{"SurahNumber":15,"VerseNumber":54,"Text":"Hij zei: \"Verkondigen jullie mij goed nieuws nu de ouderdom mij al getroffen heeft? Wat voor goed nieuws verkondigen jullie dan"},{"SurahNumber":15,"VerseNumber":55,"Text":"Zij zeiden: \"Wij verkondigen jou de waarheid. Wees dus niet een van hen die de hoop opgeven"},{"SurahNumber":15,"VerseNumber":56,"Text":"Hij zei: \"Wie zou er de hoop op de barmhartigheid van zijn Heer opgeven afgezien van hen die dwalen"},{"SurahNumber":15,"VerseNumber":57,"Text":"Hij zei: \"Waar komen jullie voor, o gezondenen"},{"SurahNumber":15,"VerseNumber":58,"Text":"Zij zeiden: \"Wij zijn gezonden naar misdadige mensen"},{"SurahNumber":15,"VerseNumber":59,"Text":"Uitgezonderd de familie van Loet, die zullen Wij allen tezamen redden"},{"SurahNumber":15,"VerseNumber":60,"Text":"behalve zijn vrouw; Wij hebben verordend dat zij behoort tot hen die achterblijven"},{"SurahNumber":15,"VerseNumber":61,"Text":"En toen de gezondenen bij de familie van Loet kwamen"},{"SurahNumber":15,"VerseNumber":62,"Text":"zei hij: \"Jullie zijn onbekende mensen"},{"SurahNumber":15,"VerseNumber":63,"Text":"Zij zeiden: \"Welnee, maar wij zijn tot jou gekomen met dat wat zij voortdurend in twijfel trokken"},{"SurahNumber":15,"VerseNumber":64,"Text":"En wij zijn tot jou gekomen met de waarheid en wij zijn echt oprecht"},{"SurahNumber":15,"VerseNumber":65,"Text":"Vertrek dus met je familie in een deel van de nacht en volg hen in de achterhoede en niemand van jullie mag zich omdraaien; ga daarheen waar jullie bevolen wordt"},{"SurahNumber":15,"VerseNumber":66,"Text":"En Wij kondigden hem de beslissing aan dat zij in de morgen tot de laatste toe geveld zouden zijn"},{"SurahNumber":15,"VerseNumber":67,"Text":"En de mensen van de stad kwamen om zich te vermaken"},{"SurahNumber":15,"VerseNumber":68,"Text":"Hij zei: \"Dit zijn mijn gasten, onteert mij dus niet"},{"SurahNumber":15,"VerseNumber":69,"Text":"En vreest God en maakt mij niet te schande"},{"SurahNumber":15,"VerseNumber":70,"Text":"Zij zeiden: \"Hebben wij je niet verboden je in te laten met de wereldbewoners"},{"SurahNumber":15,"VerseNumber":71,"Text":"Hij zei: \"Hier zijn mijn dochters, als jullie echt iets doen willen"},{"SurahNumber":15,"VerseNumber":72,"Text":"Bij jouw leven, zij gingen in hun roes door met dwalen"},{"SurahNumber":15,"VerseNumber":73,"Text":"Toen greep de schreeuw hen bij zonsopgang"},{"SurahNumber":15,"VerseNumber":74,"Text":"En Wij keerden haar ondersteboven en lieten er bakstenen op regenen"},{"SurahNumber":15,"VerseNumber":75,"Text":"Daarin zijn zeker tekenen voor hen die nauwkeurig beschouwen"},{"SurahNumber":15,"VerseNumber":76,"Text":"Zij ligt op een blijvende weg"},{"SurahNumber":15,"VerseNumber":77,"Text":"Daarin zijn zeker tekenen voor hen die geloven"},{"SurahNumber":15,"VerseNumber":78,"Text":"Ook de mensen van het kreupelbos waren onrechtplegers"},{"SurahNumber":15,"VerseNumber":79,"Text":"En Wij namen ook wraak op hen. Beide zijn zij een duidelijk voorbeeld"},{"SurahNumber":15,"VerseNumber":80,"Text":"En ook de mensen van al-Hidjr betichtten de gezondenen van leugens"},{"SurahNumber":15,"VerseNumber":81,"Text":"En Wij gaven hun Onze tekenen, maar zij wendden zich ervan af"},{"SurahNumber":15,"VerseNumber":82,"Text":"En zij hadden in de bergen veilige huizen uitgehouwen"},{"SurahNumber":15,"VerseNumber":83,"Text":"Toen greep de schreeuw hen in de morgen"},{"SurahNumber":15,"VerseNumber":84,"Text":"En dus baatte hun niet wat zij ten uitvoer hadden gebracht"},{"SurahNumber":15,"VerseNumber":85,"Text":"Wij hebben de hemelen en de aarde en wat er tussen beide is slechts in waarheid geschapen. En het uur komt zeker; weest dus op een vriendelijke manier toegevend"},{"SurahNumber":15,"VerseNumber":86,"Text":"Jouw Heer, Hij is de schepper, de wetende"},{"SurahNumber":15,"VerseNumber":87,"Text":"En Wij hebben jou zeven herhaalde gedeelten gegeven en de geweldige Koran"},{"SurahNumber":15,"VerseNumber":88,"Text":"Kijk niet met uitpuilende ogen naar wat Wij sommigen van hen als vruchtgebruik gegeven hebben en maak je niet bedroefd over hen en wees ontvankelijk voor de gelovigen"},{"SurahNumber":15,"VerseNumber":89,"Text":"En zeg: \"Ik ben de duidelijke waarschuwer"},{"SurahNumber":15,"VerseNumber":90,"Text":"Zoals [tot jou] hebben Wij [ook een boodschap] neergezonden tot hen die in stukken verdelen"},{"SurahNumber":15,"VerseNumber":91,"Text":"die de Koran in parten hebben opgedeeld"},{"SurahNumber":15,"VerseNumber":92,"Text":"Dus, bij jouw Heer, Wij zullen hen allemaal ondervragen"},{"SurahNumber":15,"VerseNumber":93,"Text":"over wat zij aan het doen waren"},{"SurahNumber":15,"VerseNumber":94,"Text":"En verkondig luid wat jou bevolen is en wend je af van de veelgodendienaars"},{"SurahNumber":15,"VerseNumber":95,"Text":"Wij zijn voldoende voor jou tegen de spotters"},{"SurahNumber":15,"VerseNumber":96,"Text":"die naast God een andere god stellen; maar zij zullen het weten"},{"SurahNumber":15,"VerseNumber":97,"Text":"Wij weten dat jouw hart benauwd is om wat zij zeggen"},{"SurahNumber":15,"VerseNumber":98,"Text":"Maar prijs de lof van jouw Heer en wees met hen die zich eerbiedig neerbuigen"},{"SurahNumber":15,"VerseNumber":99,"Text":"En dien jouw Heer tot de zekerheid [van de dood] komt"}]}