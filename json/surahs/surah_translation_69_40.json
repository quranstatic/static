{"Id":40,"LanguageCodes":["as","asm"],"Name":"asm-shaykhrafeequli","Author":"Shaykh Rafeequl Islam Habibur Rahman","Language":"Assamese","Description":"Assamese","Direction":"ltr","Source":"https://quranenc.com/check/assamese_rafeeq/v1.0.0-csv.1 , https://quranenc.com/en/browse/assamese_rafeeq , https://quranenc.com ,","Translations":[{"SurahNumber":69,"VerseNumber":1,"Text":"সেই অৱশ্যম্ভাৱী ঘটনা, (কিয়ামত)"},{"SurahNumber":69,"VerseNumber":2,"Text":"কি সেই অৱশ্যম্ভাৱী ঘটনা"},{"SurahNumber":69,"VerseNumber":3,"Text":"আৰু কিহে তোমাক জনাব সেই অৱশ্যম্ভাৱী ঘটনাটোনো কি"},{"SurahNumber":69,"VerseNumber":4,"Text":"ছামুদ আৰু আদ সম্প্ৰদায়ে মিথ্যাৰোপ কৰিছিল ভীতিপ্ৰদ মহাবিপদক।"},{"SurahNumber":69,"VerseNumber":5,"Text":"সেয়ে ছামুদ সম্প্ৰদায়ক ধ্বংস কৰা হৈছিল এটা প্ৰলয়ংকৰ বিপৰ্যয়কাৰী প্ৰচণ্ড শব্দৰ দ্বাৰা।"},{"SurahNumber":69,"VerseNumber":6,"Text":"আৰু আদ সম্প্ৰদায়ক ধ্বংস কৰা হৈছিল ঠাণ্ডা প্ৰবল ধুমুহা বতাহৰ দ্বাৰা"},{"SurahNumber":69,"VerseNumber":7,"Text":"ইয়াক তেওঁ সাত ৰাতি আৰু আঠ দিন অবিৰামভাৱে সিহঁতৰ ওপৰত প্ৰবাহিত কৰিছিল; ফলত তুমি উক্ত সম্প্ৰদায়ক দেখিবলৈ পালাহেঁতেন---যে সিহঁত এনেকৈ সিচৰিত হৈ পৰি আছে যেনে সাৰশূন্য খেজুৰ গছৰ কাণ্ডহে।"},{"SurahNumber":69,"VerseNumber":8,"Text":"ইয়াৰ পিছত সিহঁতৰ বাবে তুমি কিবা অৱশিষ্ট দেখিবলৈ পোৱানে"},{"SurahNumber":69,"VerseNumber":9,"Text":"আৰু ফিৰআউন, তাৰ পূৰ্বৱৰ্তীসকলে লগতে ওলোটাই দিয়া জনপদবাসীয়ে জঘন্য পাপ কামত লিপ্ত আছিল।"},{"SurahNumber":69,"VerseNumber":10,"Text":"আৰু সিহঁতে নিজ প্ৰতিপালকৰ ৰাছুলক অমান্য কৰিছিল, ফলত তেওঁ সিহঁতক অত্যন্ত কঠোৰভাৱে গ্ৰেপ্তাৰ কৰিলে।"},{"SurahNumber":69,"VerseNumber":11,"Text":"যেতিয়া বানপানী বিপদসীমা চেৰাই গৈছিল নিশ্চয় তেতিয়া আমি তোমালোকক নাৱঁত আৰোহণ কৰাইছিলো।"},{"SurahNumber":69,"VerseNumber":12,"Text":"আমি এইটো কৰিছিলো তোমালোকক এটা স্মৰণীয় শিক্ষা দিয়াৰ বাবে আৰু এই বাবে যে, যাতে শ্ৰুতিধৰ কাণে ইয়াক সংৰক্ষণ কৰি ৰাখে।"},{"SurahNumber":69,"VerseNumber":13,"Text":"এতেকে যেতিয়া শিঙাত ফু দিয়া হ’ব—কেৱল এটা ফু।"},{"SurahNumber":69,"VerseNumber":14,"Text":"আৰু পৃথিৱীসহ পৰ্বতসমূহক উঠাই নিয়া হ’ব আৰু মাত্ৰ এটা আঘাতত এইবোৰ চূৰ্ণ-বিচূৰ্ণ হৈ যাব।"},{"SurahNumber":69,"VerseNumber":15,"Text":"ফলত সেইদিনা মহাঘটনা সংঘটিত হ’ব।"},{"SurahNumber":69,"VerseNumber":16,"Text":"আৰু আকাশ বিদীৰ্ণ হৈ যাব, ফলত সেইদিনা ই দুৰ্বল-বিক্ষিপ্ত হৈ পৰিব।"},{"SurahNumber":69,"VerseNumber":17,"Text":"আৰু ফিৰিস্তাসকল আকাশৰ বিভিন্ন প্ৰান্তত থাকিব। সেইদিনা আঠজন ফিৰিস্তাই তোমাৰ প্ৰতিপালকৰ আৰছক বহন কৰিব।"},{"SurahNumber":69,"VerseNumber":18,"Text":"সেইদিনা তোমালোকক উপস্থিত কৰোৱা হ’ব লগতে তোমালোকৰ কোনো গোপনীয়তাই আৰু গোপন নাথাকিব।"},{"SurahNumber":69,"VerseNumber":19,"Text":"তেতিয়া যাৰ আমলনামা তাৰ সোঁ হাতত দিয়া হ’ব সি ক’ব, ‘লোৱা, মোৰ আমলনামা পঢ়ি চোৱা’।"},{"SurahNumber":69,"VerseNumber":20,"Text":"‘মোৰ দৃঢ় বিশ্বাস আছিল যে, মই মোৰ হিচাপৰ সন্মুখীন হম’।"},{"SurahNumber":69,"VerseNumber":21,"Text":"সেয়ে তেওঁ সন্তোষজনক জীৱন-যাপন কৰিব।"},{"SurahNumber":69,"VerseNumber":22,"Text":"সুউচ্চ জান্নাতত"},{"SurahNumber":69,"VerseNumber":23,"Text":"যাৰ ফল-মূল নিচেই ওচৰত ওলমি থাকিব।"},{"SurahNumber":69,"VerseNumber":24,"Text":"(কোৱা হ’ব) ‘বিগত দিনসমূহত তোমালোকে আগলৈ যি প্ৰেৰণ কৰিছিলা তাৰ বিনিময়ত তোমালোকে তৃপ্তি সহকাৰে খোৱা আৰু পান কৰা’।"},{"SurahNumber":69,"VerseNumber":25,"Text":"কিন্তু যাৰ আমলনামা বাওঁ হাতত দিয়া হ’ব সি ক’ব, ‘হায়, মোক যদি মোৰ আমলনামা নিদিলেহেঁতেন’"},{"SurahNumber":69,"VerseNumber":26,"Text":"‘আৰু যদি মই নাজানিলোহেঁতেন মোৰ হিচাপ"},{"SurahNumber":69,"VerseNumber":27,"Text":"‘হায়, মোৰ মৃত্যুৱেই যদি মোৰ চূড়ান্ত ফায়চালা হ’লেহেঁতেন"},{"SurahNumber":69,"VerseNumber":28,"Text":"‘মোৰ ধন-সম্পদ মোৰ কোনো কামত নাহিল।"},{"SurahNumber":69,"VerseNumber":29,"Text":"‘মোৰ ক্ষমতা শক্তিও বিনষ্ট হৈছে’।"},{"SurahNumber":69,"VerseNumber":30,"Text":"(ফিৰিস্তাসকলক কোৱা হ’ব) ‘ধৰা তাক আৰু গলত পঘা লগাই দিয়া’।"},{"SurahNumber":69,"VerseNumber":31,"Text":"‘তাৰ পিছত তাক জাহান্নামত নিক্ষেপ কৰা’।"},{"SurahNumber":69,"VerseNumber":32,"Text":"তাৰ পিছত তাক বান্ধি থোৱা এনে এডাল শিকলিৰে যাৰ দৈৰ্ঘ সত্তৰ হাত।"},{"SurahNumber":69,"VerseNumber":33,"Text":"নিশ্চয় সি মহান আল্লাহৰ প্ৰতি ঈমান পোষণ কৰা নাছিল"},{"SurahNumber":69,"VerseNumber":34,"Text":"আৰু মিছকিনক খাদ্যদানত উৎসাহিত কৰাও নাছিল।"},{"SurahNumber":69,"VerseNumber":35,"Text":"এতেকে আজি ইয়াত তাৰ কোনো অন্তৰঙ্গ বন্ধু নাথাকিব।"},{"SurahNumber":69,"VerseNumber":36,"Text":"আৰু ক্ষত-নিঃসৃত পুঁজৰ বাহিৰে আন কোনো খাদ্য নাথাকিব"},{"SurahNumber":69,"VerseNumber":37,"Text":"যিটো অপৰাধীসকলৰ বাহিৰে আন কোনেও নাখাব।"},{"SurahNumber":69,"VerseNumber":38,"Text":"এতেকে মই শপত কৰো সেইবোৰ বস্তুৰ যিবোৰ তোমালোকে দেখা পোৱা"},{"SurahNumber":69,"VerseNumber":39,"Text":"আৰু তাৰো শপত কৰো যিবোৰ তোমালোকে দেখা নোপোৱা"},{"SurahNumber":69,"VerseNumber":40,"Text":"নিশ্চয় এয়া (কোৰআন) এক সন্মানিত ৰাছুলৰ (বাহিত) বাণী।"},{"SurahNumber":69,"VerseNumber":41,"Text":"আৰু এয়া কোনো কবিৰ কথা নহয়; তোমালোকে খুবেই কম ঈমান পোষণ কৰা।"},{"SurahNumber":69,"VerseNumber":42,"Text":"আৰু এয়া কোনো গণকৰ কথাও নহয়; তোমালোকে খুবেই কম উপদেশ গ্ৰহণ কৰা।"},{"SurahNumber":69,"VerseNumber":43,"Text":"এয়া বিশ্বজগতৰ প্ৰতিপালকৰ তৰফৰ পৰা নাযিলকৃত।"},{"SurahNumber":69,"VerseNumber":44,"Text":"যদি তেওঁ আমাৰ নামত কোনো মিছা ৰচনা কৰিলেহেঁতেন"},{"SurahNumber":69,"VerseNumber":45,"Text":"তেন্তে নিশ্চয় আমি তাক সোঁ হাতেৰে ধৰিলোহেঁতেন"},{"SurahNumber":69,"VerseNumber":46,"Text":"তাৰ পিছত আমি তাৰ হৃদপিণ্ডৰ শিৰা কাটি দিলোহেঁতেন"},{"SurahNumber":69,"VerseNumber":47,"Text":"এতেকে তোমালোকৰ মাজত এনে কোনো নাই, যিয়ে তাক ৰক্ষা কৰিব।"},{"SurahNumber":69,"VerseNumber":48,"Text":"আৰু এয়া (কোৰআন) তো মুত্তাক্বীসকলৰ বাবে নিশ্চিত এটা উপদেশ।"},{"SurahNumber":69,"VerseNumber":49,"Text":"আৰু আমি নিশ্চয় জানো যে, তোমালোকৰ মাজত কিছুমান মিথ্যাৰোপকাৰী আছে।"},{"SurahNumber":69,"VerseNumber":50,"Text":"আৰু এইটো (কোৰআন) নিশ্চয় কাফিৰসকলৰ বাবে এক নিশ্চিত অনুশোচনাৰ কাৰণ।"},{"SurahNumber":69,"VerseNumber":51,"Text":"আৰু নিশ্চয় এইটো সুনিশ্চিত সত্য।"},{"SurahNumber":69,"VerseNumber":52,"Text":"এতেকে তুমি তোমাৰ মহান প্ৰতিপালকৰ নামত তছবীহ পাঠ কৰা।"}]}