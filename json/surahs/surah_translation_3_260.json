{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":3,"VerseNumber":1,"Text":"Alif, Lam, Mim. (So Allah i Matao ko paka-aantapan Iyan on)"},{"SurahNumber":3,"VerseNumber":2,"Text":"So Allah! Da a tohan a inonta Skaniyan, - a Oyagoyag, a Thatandingan"},{"SurahNumber":3,"VerseNumber":3,"Text":"Piyakatoron Iyan rka (ya Mohammad) so kitab, a bnar, a tomatanto ko kitab a miyaonaan iyan; go piyakatoron Iyan so Tawrat go so Injil"},{"SurahNumber":3,"VerseNumber":4,"Text":"A miyaona, a toroan ko manga manosiya, go piyakatoron Iyan so padoman. Mataan! a siran a da pamaratiyaya ko manga ayat o Allah na adn a bagian iran a siksa a sangat, na so Allah na Mabagr, a Phapaar ko kandadan´g"},{"SurahNumber":3,"VerseNumber":5,"Text":"Mataan! a so Allah, na da a makaphagma on a mayto bo sii ko lopa, go da sii ko langit"},{"SurahNumber":3,"VerseNumber":6,"Text":"Skaniyan i gii rkano mbontal sii ko manga tiyan sa sadn sa kabaya Iyan. Da a tohan a inonta Skaniyan, a Mabagr, a Mawngangn"},{"SurahNumber":3,"VerseNumber":7,"Text":"Skaniyan so tomiyoron rka ko kitab: So sabaad on na manga ayat a manga rarayag; a giyoto i onayan o kitab: Go adn a pd a makaphlilingowa. Na so pman so siran a katatagoan so manga poso iran sa anganangan na phagonotan iran so minilingo ron, ka tontot ko samok, go tontot ko khaakiran on; na da a matao ko khaakiran on a inonta so Allah. Na so mithatakna ko katao na gi iran tharoon a: \"Piyaratiyaya mi oto; ka palaya phoon ko Kadnan ami:\" Na da a phakasabot on a rowar ko manga papantas i akal"},{"SurahNumber":3,"VerseNumber":8,"Text":"Kadnan ami, ding ka phalinga so manga poso ami ko oriyan o masa a kiyatoroang Ka rkami, go bgi kaming Ka a phoon ko hadapan Ka sa limo; mataan! a Ska na Ska so tanto a phphammgay"},{"SurahNumber":3,"VerseNumber":9,"Text":"Kadnan ami, mataan! a Ska i mlimod ko manga manosiya sii ko gawii a da a sangka a madadalm on; mataan! a so Allah na di pndorat ko wakto o diyandi"},{"SurahNumber":3,"VerseNumber":10,"Text":"Mataan! a so siran a da pamaratiyaya, - na da dn a milinding kiran o manga tamok iran ago so manga wata iran ko (siksa o) Allah a mayto bo: Ka siran man na siran i itagon o apoy"},{"SurahNumber":3,"VerseNumber":11,"Text":"Lagid o adat o pagtaw o Pir´awn, ago so miyaonaan iran a piyakambokhag iran so manga ayat Ami, na bininasa siran o Allah sabap ko manga dosa iran. Na so Allah na maylot i kandadan´g"},{"SurahNumber":3,"VerseNumber":12,"Text":"Tharoang ka ko siran a da pamaratiyaya a: Ndaagn kano dn go thimoon kano ko naraka Jahannam, - a mikharatarata a darpa"},{"SurahNumber":3,"VerseNumber":13,"Text":"Sabnar a adn a tanda iyo sii ko dowa pagtaw a miyakambaratmowa: Adn a isa a pagtaw a gii makimbonoay sa lalan ko Allah, go adn a salakaw ron a kapir; a pkhaylay ran siran a katatakpan siran ko kaylay a mata. Na so Allah na ipmbagr Iyan so tabang Iyan ko taw a kabaya Iyan. Mataan! a matatago roo man so titho a thoma ko adn a manga kaylay niyan"},{"SurahNumber":3,"VerseNumber":14,"Text":"Inibarayat ko manga manosiya so kabaya ko pkhakababayaan a manga babay go manga wata; go manga kakawasaan a piyanimo a bolawan ago pirak; go manga koda a khitatandaan; go manga pangangayamn go manga babasoka. Giyoto man na matag sagad a kapipiya ginawa ko kawyagoyag sa doniya; na so Allah na Ron so mapiya a khandodan"},{"SurahNumber":3,"VerseNumber":15,"Text":"Tharoang ka a: Ba ko rkano phanothola so mapiya a di giyoto? Adn a bagian o siran a miyamananggila sii ko Kadnan iran a manga sorga, a pphamangondas ko kababaan iyan so manga lawasayg; a kakal siran on; go manga karoma a manga soti, go kasosoat a phoon ko Allah. Na so Allah na phagilayn Iyan so manga oripn Iyan"},{"SurahNumber":3,"VerseNumber":16,"Text":"Siran na gi iran tharoon a: \"Kadnan ami, mataan! a miyaratiyaya kami: Na napiyang Ka rkami, so manga dosa mi, go pakalidasa kaming Ka ko siksa ko naraka"},{"SurahNumber":3,"VerseNumber":17,"Text":"A manga papantang, go miyamangimbnar go pphamangongonotan; go pphamammgay; go pphamangni sa maap ko kapkhakalibabas iyan"},{"SurahNumber":3,"VerseNumber":18,"Text":"Pizaksian o Allah; a mataan aya! a da a patot a pzoasoatn a inonta Skaniyan; go (pizaksian o) manga malaikat, go so adn a manga katao niyan, a mamamayandg ko kapaginontolan. Da a patot a pzoasoatn a inonta Skaniyan, a Mabagr, a Mawngangn"},{"SurahNumber":3,"VerseNumber":19,"Text":"Mataan! a aya okit ko kapagintaw sii ko Allah na so Islam: Na kna a ba da pagayonayon so piyamgan ko kitab inontabo ko oriyan o kiyapakatalingoma kiran o katao, ka minddngkiya siran. Na sa taw a ongkirn iyan so manga ayat o Allah, na mataan! a so Allah na magaan i kapamagitong"},{"SurahNumber":3,"VerseNumber":20,"Text":"Na amay ka pamawalng ka iran, na tharoang ka a: \"Inimbayorantang akn so ginawa ko ko Allah go so taw a miyonot rakn.\" Na tharoang ka ko siran a piyamgan ko kitab ago so manga Ommi a: \"Ino mimbayorantang kano?\" Na o mimbayorantang siran, na sabnar a matoro siran, na o talikhod siran, na aya bo a paliyogat rka na so kisampay (o sogoan); ka so Allah na phagilayn Iyan so manga oripn Iyan"},{"SurahNumber":3,"VerseNumber":21,"Text":"Mataan! a so siran a di mapaparatiyaya ko manga ayat o Allah, go pphamono on iran so manga nabi sa di patot, go pphamono on iran so pphamanogo ko kapaginontolan ko manga manosiya, na pphamanotholang ka kiran so siksa a malipds"},{"SurahNumber":3,"VerseNumber":22,"Text":"Siran man so miyailang so manga galbk iran sii sa doniya, go sa akhirat, go da a bagian iran a phamakatabang"},{"SurahNumber":3,"VerseNumber":23,"Text":"Bang ka da katokawi so siran a bigan siran sa kipantag ko kitab? A ipthawag kiran so kitab o Allah, ka an Iyan siran makokom, oriyan iyan na pthalikhod so salompok kiran a siran na somasangka siran"},{"SurahNumber":3,"VerseNumber":24,"Text":"Giyoto man na sabap sa mataan! a siran na pitharo iran a: \"Da dn a kakhaskho a rkami o apoy a rowar ko manga alongan a maiitong:\" Na miyakalimpang kiran ko okit iran ko kapagintaw so pimbabaas iran a kabokhag"},{"SurahNumber":3,"VerseNumber":25,"Text":"Na antonaa i khasowa iran amay ka limodn Ami siran ko gawii a da a sangka a madadalm on, go itoman sa tarotop ko oman i baraniyawa so pinggalbk iran, sa di siran kasalimbotan"},{"SurahNumber":3,"VerseNumber":26,"Text":"Tharoang ka: \"Ya Allah! a Khirk ko kadato, ipmbgaing Ka so kadato ko taw a kabayaa Ka, go pphokasn Ka so kadato ko taw a kabayaa Ka: Go ipphoroo Ka so taw a kabayaa Ka, go ipmbabaa Ka so taw a kabayaa Ka; zisii sa tangan Ka so mapiya. Mataan! a Ska i Gaos ko langowan taman"},{"SurahNumber":3,"VerseNumber":27,"Text":"Pphakasoldn Ka so gagawii ko dawndaw, go pphakasoldn Ka so dawndaw ko gagawii; go pphakagmawn Ka so oyagoyag phoon ko miyatay, go pphakagmawn Ka so miyatay phoon ko oyagoyag; go priskhiyan Ka so taw a kabayaa Ka, sa di khasar a pandapat"},{"SurahNumber":3,"VerseNumber":28,"Text":"Di khowaa o miyamaratiyaya so da pamaratiyaya a manga panarigan a salakaw ko miyamaratiyaya: Ka sa taw a nggolawla roo, na da ko (agama o) Allah sa mayto bo: Inonta a ba niyo siran khalkn, sa titho a kalk. Na pakipphangalian rkano o Allah a ginawa Niyan; na sii ko Allah so khandodan"},{"SurahNumber":3,"VerseNumber":29,"Text":"Tharoang ka a: \"O pagmaa niyo so zisii ko manga rarb iyo odi na payagn iyo skaniyan, na katawan dn oto o Allah; go katawan Iyan so nganin a zisii ko manga langit, go so zisii ko lopa. Na so Allah na so langowan taman na Gaos Iyan"},{"SurahNumber":3,"VerseNumber":30,"Text":"Sii ko gawii a matoon o oman i baraniyawa so pinggalbk iyan a mapiya a mimasa, go so pinggalbk iyan a marata, na mandingan dingan iyan a oba bo khalti (so marata) ago skaniyan sa lt a mawatan. Na pakipphangalian rkano o Allah a ginawa Niyan. Na so Allah na Malai-gagaw ko manga oripn Iyan"},{"SurahNumber":3,"VerseNumber":31,"Text":"Tharoang ka (ya Mohammad) a: \"O skano na khabayaan iyo so Allah, na onoti ako niyo: Ka kababayaan kano o Allah go napi Niyan rkano so manga dosa niyo: Ka so Allah na Manapi, a Makalimoon"},{"SurahNumber":3,"VerseNumber":32,"Text":"Tharoang ka a: Onoti niyo so Allah ago so Rasol: Na o talikhod siran, na mataan! a so Allah na di Niyan khabayaan so da pamaratiyaya"},{"SurahNumber":3,"VerseNumber":33,"Text":"Mataan! a so Allah na tinindos Iyan so Adam go so Noh, go so mbawataan o Ibrahim, go so mbawataan o Imran ko manga kaadn (sii ko masa iran)"},{"SurahNumber":3,"VerseNumber":34,"Text":"Manga moriyataw, a so sabaad on na phoon ko sabaad: Na so Allah na Pphakan´g, a Matao"},{"SurahNumber":3,"VerseNumber":35,"Text":"Gowani na pitharo (o Hannato a) karoma o Imran a: \"Kadnan ko, mataan! a sakn na inizamaya akn a phaladn akn Rka so zisii sa tiyan akn sa da a sangkot iyan: Na tarimaang Ka rakn: Ka mataan! a Ska so Pphakan´g, a Matao"},{"SurahNumber":3,"VerseNumber":36,"Text":"Na gowani a imbawata iyan, na pitharo iyan a: \"Kadnan ko, mataan! a sakn na inimbawata akn skaniyan na babay!\" Na so Allah i lbi a Matao ko inimbawata â€“ \"Na da ko mama i ba lagid o babay. Na mataan! a sakn na inibtho akn on so Maryam, go mataan! a sakn na iplindong akn Rka ago so manga moriyataw niyan ko shaytan, a pimorkaan"},{"SurahNumber":3,"VerseNumber":37,"Text":"Na tiyarima o Kadnan iyan sa katarima a mapiya: Go piyakatho Iyan sa katho a mapiya: Na tiyagikor skaniyan o Zakariya. Na oman on somold so Zakariya ko mihrab, na makatoon on sa pagpr. Na pitharo iyan a: \"Hay Maryam! andang ka dn nai miyakowa?\" Pitharo iyan a: \"Giyaya na phoon ko Allah: Mataan! a so Allah na priskhiyan Iyan so taw a kabaya Iyan, sa di khawma kirakira"},{"SurahNumber":3,"VerseNumber":38,"Text":"Roo dn miyangni so Zakariya ko Kadnan Iyan, sa pitharo iyan: Kadnan ko, bgi akong Ka a phoon Rka sa moriyataw a soti: Mataan! a Ska i Pphakan´g ko pangni"},{"SurahNumber":3,"VerseNumber":39,"Text":"Na tiyawag skaniyan o malaikat a skaniyan na tomitindg a gii zambayang ko Mihrab: \"Mataan! a so Allah na pakiphanothol Iyan rka (a ipmbawata aka) so Yahya, a tomatanto ko katharo a phoon ko Allah, go nakoda, go pindiyara, go nabi, - a pd ko minggagalbk sa manga pipiya"},{"SurahNumber":3,"VerseNumber":40,"Text":"Pitharo iyan: \"Kadnan ko! andamanaya i kakhaadn rakn o wata, a sabnar a riyaot ako o kaloks, go so karoma ko na balk?\" Pitharo o malaikat a: \"Giyoto dn man, ka so Allah na pnggolawlaan Niyan so kabaya Iyan"},{"SurahNumber":3,"VerseNumber":41,"Text":"Pitharo iyan: \"Kadnan ko, bgi akong Ka sa nanao.\" Pitharo (o malaikat) a: \"Aya nanaong ka na ding ka mipmbitiyarai so manga manosiya sa tlo alongan inonta a kaproayat. Na pzabotang ka so Kadnan ka sa madakl, go pthasbik ka sii ko kagabigabi go so kapitapita"},{"SurahNumber":3,"VerseNumber":42,"Text":"Na gowani na pitharo o malaikat a: Hay Maryam, mataan! a so Allah na tinindos ka Niyan go siyoti ka Niyan - go tinindos ka Niyan ko manga babay ko manga kaadn"},{"SurahNumber":3,"VerseNumber":43,"Text":"Hay Maryam, pangongonotan ka ko Kadnan ka: Go sojiod ka, go phroko ka a pd ko pphroroko"},{"SurahNumber":3,"VerseNumber":44,"Text":"Giyoto man na pd ko manga tothol a gaib, a iphagilaham Ami rka (ya Mohammad): Ka di ka kiran makamamasa gowani ko ipphangithog iran so manga pansom iran (ka pagilayn), o antawaa kiran i makatagikor ko Maryam: Go di ka kiran makamamasa gowani ko pphangasasawal siran"},{"SurahNumber":3,"VerseNumber":45,"Text":"Gowani na pitharo o malaikat a: \"Hay Maryam, mataan! a so Allah na adn a pakiphanothol Iyan rka a katharo a phoon Rkaniyan a: Aya ngaran iyan na Al-Masih Eysa a wata a mama o Maryam, a mala i mnang sii sa doniya ago sa akhirat go pd ko manga rarani ko Allah"},{"SurahNumber":3,"VerseNumber":46,"Text":"Go mipmbitiyarai niyan so manga manosiya sii ko saloyota, go so kakhasad iyan. Go pd ko manga bilangataw"},{"SurahNumber":3,"VerseNumber":47,"Text":"Pitharo (o Maryam): \"Kadnan ko, andamanaya i kakhaadn rakn o wata a da a miyakakhbot rakn a mama?\" Pitharo (o malaikat): \"Giyoto dn man, ka so Allah na phagadnn Iyan so nganin a kabaya Iyan: igira a ipnggolalan Iyan so kabaya Iyan, na aya bo a ptharoon Iyan on, na ´Kon´, na khaadn"},{"SurahNumber":3,"VerseNumber":48,"Text":"Go ipagndao Niyan on so kasorat go so ongangn go so Tawrat go so Injil"},{"SurahNumber":3,"VerseNumber":49,"Text":"Go sogo ko manga moriyataw o Israil: (na pitharo iyan:) \"Mataan! a sakn na sabnar a adn a minitalingoma ko rkano a tanda a phoon ko Kadnan iyo, ka mataan! a sakn na khambaalan ko rkano so botha, a lagid o bontal a papanok, na iyopn ko skaniyan, na mbaloy a papanok sabap sa idin o Allah: Go pkhapiya ko so bota, go so pphanggaln, go pkhaoyag akn so miyamatay, sa sabap sa idin o Allah; go maphanothol akn rkano so pkhakan iyo, go so mbbtsn iyo ko manga walay niyo.\" Mataan! a adn a matatago saya man a titho a nanao niyo o skano na khipaparatiyaya"},{"SurahNumber":3,"VerseNumber":50,"Text":"Go tomatanto ko miyaonaan ko a Tawrat; go phakaing ko rkano so sabaad ko inisapar rkano; go adn a minitalingoma ko rkano a tanda a phoon ko Kadnan iyo. Na kalkn iyo so Allah, go onoti ako niyo"},{"SurahNumber":3,"VerseNumber":51,"Text":"Mataan! a so Allah i Kadnan ko go Kadnan iyo; na zoasoata niyo Skaniyan. Giyaya i okit a ontol"},{"SurahNumber":3,"VerseNumber":52,"Text":"Na kagiya a magda kiran o Eysa so da kaparatiyaya, na pitharo iyan: \"Antawaa i manga tabanga akn sii ko Allah?\" Pitharo o manga Hawariyyon a: \"Skami i manga tabanga o Allah: Piyaratiyaya mi so Allah, na zaksiing ka a mataan! a skami na mimbayorantang kami (Ron)"},{"SurahNumber":3,"VerseNumber":53,"Text":"Kadnan ami, piyaratiyaya mi so initoron Ka, go inonotan ami so sogo; na pakisoratn kaming Ka a pd ko manga saksi"},{"SurahNumber":3,"VerseNumber":54,"Text":"Na miyagikmat siran, na biyadalan o Allah so ikmat iran, ka so Allah i lawan ko manga baraikmat"},{"SurahNumber":3,"VerseNumber":55,"Text":"Gowani na pitharo o Allah: \"Hay Eysa, mataan! a Sakn na thangann Akn ska, go iphoro Akn ska sii ko hadapan Ko go zoting Ko ska phoon ko siran a da pamaratiyaya; go mbalowing Ko so siran a miyamangonot rka a makaombaw ko siran a da pamaratiyaya, taman ko alongan a qiyamah: Oriyan iyan na Sakn i khandodan iyo, na kokomng Ko skano ko nganin a da kano ron pagayonayon"},{"SurahNumber":3,"VerseNumber":56,"Text":"Na so pman so siran a da pamaratiyaya, na ziksaan ko siran sa siksa a sangat sii sa doniya, go sa akhirat, go da a phamakatabang kiran"},{"SurahNumber":3,"VerseNumber":57,"Text":"Na so pman so siran a miyamaratiyaya, go pinggalbk iran so manga pipiya, na itoman Iyan kiran so manga balas kiran; na so Allah na di Niyan khabayaan so da pamaginontolan"},{"SurahNumber":3,"VerseNumber":58,"Text":"Giyaya na pphanotholn Ami rka a pd ko manga ayat go so pananadm a kokoman"},{"SurahNumber":3,"VerseNumber":59,"Text":"Mataan! a aya lagid o Eysa sii ko Allah na lagid o Adam; a inadn Iyan a phoon sa botha, oriyan iyan na pitharo Iyan on so: \"Kon\", na miyaadn"},{"SurahNumber":3,"VerseNumber":60,"Text":"(Giyaya) So bnar a phoon ko Kadnan ka; na di ka phangpd ko pkhakadowadowaan"},{"SurahNumber":3,"VerseNumber":61,"Text":"Na sa taw a mamawal rka on, ko oriyan o kiyapakatalingoma rka o katao, na tharoang ka a: \"Song kano sii, ka tawagn tano so manga wata ami, go so manga wata iyo, go so manga babay rkami, go so manga babay rkano, go so manga ginawa mi, go so manga ginawa niyo. Oriyan iyan na mangangarapan tano, sa balowin tano a so morka o Allah na itomparak Iyan ko manga bokhag"},{"SurahNumber":3,"VerseNumber":62,"Text":"Mataan aya! a skaniyan dn so manga tothol a bnar: Go da a tohan a inonta so Allah; na mataan! a so Allah na titho a Skaniyan so Mabagr, a Mawngangn"},{"SurahNumber":3,"VerseNumber":63,"Text":"Na amay ka tomalikhod siran, na mataan! a so Allah na katawan Iyan so pphamaminasa"},{"SurahNumber":3,"VerseNumber":64,"Text":"Tharoang ka: \"Hay manga taw a tiyoronan ko kitab, song kano ko katharo a ndatadatar tano ron a: Da a pzoasoatn tano a salakaw ko Allah; go da a isakoto tano Ron a mayto bo; go di khowaa o sabaad rktano so sabaad a manga katohanan a salakaw ko Allah.\" Na o talikhod siran, na tharoa niyo a: \"Zaksii niyo a mataan! a skami na mbabayorantang kami (ko Allah)"},{"SurahNumber":3,"VerseNumber":65,"Text":"Hay manga taw a tiyoronan ko kitab, ino niyo gii phapawalai so makapantag ko Ibrahim, a da toronn so Tawrat ago so Injil inonta ko oriyan iyan? Badaa manga sabot iyo"},{"SurahNumber":3,"VerseNumber":66,"Text":"Ino kano wai! a skano na siran aya na pphamawaln iyo ko adn a katao niyo ron. Na, go niyo wai gii phapawalai so da a mlng iyo ron? A so Allah i Matao, na skano i di manga tatao"},{"SurahNumber":3,"VerseNumber":67,"Text":"Da ko btad o Ibrahim iba Yahodi go kna a ba Kristiyan; na ogaid na skaniyan na tomataliyadok ko bnar, a mbabayorantang, na da mabaloy a pd ko manga pananakoto"},{"SurahNumber":3,"VerseNumber":68,"Text":"Mataan! a aya patot a marani ko manga manosiya ko Ibrahim, na sabnar a so siran a miyamangonot on, go giya ungkai a Nabi (a so Mohammad) go so miyamaratiyaya: Na so Allah i somisyap ko miyamaratiyaya"},{"SurahNumber":3,"VerseNumber":69,"Text":"Miyandingandingan o isa ka sagorompong ko tiyoronan ko kitab a oba kano iran bo khadadag. Na da a khadadag iran, a rowar ko manga ginawa iran, sa di iran maiin´ngka"},{"SurahNumber":3,"VerseNumber":70,"Text":"Hay manga taw a tiyoronan ko kitab, ino niyo phagongkira so manga ayat o Allah a skano na kazasaksian niyo"},{"SurahNumber":3,"VerseNumber":71,"Text":"Hay manga taw a tiyoronan ko kitab, ino niyo pkhmbotn ko bnar so ribat, go niyo pphagmaa so bnar, a skano na katawan niyo"},{"SurahNumber":3,"VerseNumber":72,"Text":"Na pitharo o isa ka sagorompong ko tiyoronan ko kitab a: \"Paratiyayaa niyo so initoron ko miyamaratiyaya, ko awal o kadawndaw, na ongkira niyo ko akir iran; ka an siran mamakakasoy"},{"SurahNumber":3,"VerseNumber":73,"Text":"Go da a pharatiyayaa niyo a rowar ko taw a miyonot ko okit iyo.\" Tharoang ka a: \"Mataan! a aya toroan na so toroan o Allah: (go di kano pharatiyaya) sa ba adn a kabgan a isa bo sa lagid o inibgay rkano? O di na ba adn a makapamawal kiran rkano sii ko Kadnan niyo?\" Tharoang ka a: \"Mataan! a so kakawasaan na zisii sa tangan o Allah: Ipmbgay Niyan ko taw a kabaya Iyan: Ka so Allah na Maginawa, a Matao"},{"SurahNumber":3,"VerseNumber":74,"Text":"Ipphamili Iyan so limo Iyan ko taw a kabaya Iyan; ka so Allah i Khirk ko kakawasaan a mala"},{"SurahNumber":3,"VerseNumber":75,"Text":"Na adn a pd ko tiyoronan sa kitab a taw, a amay ka sarigan ka sa tamok a madakl, na tonayn iyan rka; go adn a pd kiran a taw, a amay ka sarigan ka sa salad a dinar, na di niyan rka thonayn inonta ko kathaythay a katitindgang ka on, giyoto na sabap sa mataan! a siran na pitharo iran a: \"Da a okit a kakhadosa mi sii ko manga Ommi.\" Na iphagangkob iran ko Allah so kabokhag, a siran na katawan Iyan (a siran na manga bokhag)"},{"SurahNumber":3,"VerseNumber":76,"Text":"Oway na sadn sa taw a itoman iyan so diyandi iyan go mananggila, - na mataan! a so Allah na pkhababayaan Iyan so khipanananggila"},{"SurahNumber":3,"VerseNumber":77,"Text":"Mataan! a so siran a ipphamasa iran so diyandi o Allah ago so manga sapa iran sa arga a mayto, na siran man na da a kipantag iran ko akhirat: Go di siran ipmbitiyarai o Allah go di Niyan siran ilayn ko alongan a qiyamah, go di Niyan siran sotin: Go adn a bagian iyan a siksa a malipds"},{"SurahNumber":3,"VerseNumber":78,"Text":"Na mataan! a adn a pd kiran a salompok a ipphamagalin iyan so manga dila iran ko kitab, ka an iyo to tarimaa sa pd ko kitab, a kna a ba oto pd ko kitab; go gi iran tharoon a: Giyoto na phoon ko hadapan o Allah, a kna a ba oto phoon ko hadapan o Allah: Ka iphagangkob iran ko Allah so kabokhag, a siran na katawan iran (a siran na manga bokhag)"},{"SurahNumber":3,"VerseNumber":79,"Text":"Di patot ko manosiya, a ibgay ron o Allah so kitab; - go so ongangn, go so kananabii, i ba sa oriyan iyan na tharoon iyan ko manga manosiya a: \"Mbaloy kano a manga oripn ko a sambi o Allah:\" Na ogaid na (aya tharoon iyan na:) \"Mbaloy kano a manga olama sabap ko skano na ipphangndao niyo so kitab, go sabap ko skano na pphangadian iyo"},{"SurahNumber":3,"VerseNumber":80,"Text":"Go (di patot) o ba niyan rkano sogoon a kakowaa niyo ko manga malaikat go so manga nabi a manga kathanan; ka ino niyan rkano zogoon so kaongkir ko oriyan o masa a kambabayorantang iyo"},{"SurahNumber":3,"VerseNumber":81,"Text":"Na gowani a mbaalan o Allah so diyandi ko manga nabi, na (pitharo Iyan:) \"Ibt ka so inibgay Akn rkano a kitab ago ongangn; na sa oriyan iyan na adn a phakatalingoma rkano a sogo, a tomatanto ko matatangan iyo (skaniyan so Mohammad) na paratiyayaa niyo dn go tabangi niyo dn skaniyan.\" Pitharo Iyan: \"Ino miyayon kano, go tiyarima iyo angkoto a diyandi Akn?\" Pitharo iran a: \"Miyayon kami.\" Na pitharo Iyan a: \"Zaksii niyo, go Sakn na pd iyo a pd ko manga saksi"},{"SurahNumber":3,"VerseNumber":82,"Text":"Na sadn sa tomalikhod ko oriyan oto, na siran man na siran i manga songklid"},{"SurahNumber":3,"VerseNumber":83,"Text":"Ba so salakaw ko agama o Allah i pmbabanogn iran? - a (sii ko Allah) mimbayorantang so matatago ko manga langit go so lopa, sa kapangongonotan go tgl: Go Ron siran phamakandoda"},{"SurahNumber":3,"VerseNumber":84,"Text":"Tharoang ka a: \"Piyaratiyaya mi so Allah, go so (Qor´an a) initoron rkami go so initoron ko Ibrahim, go so Ismail, go so Is´haq, go so Ya´qob, go so manga mori iran a taw, go so inibgay ko Mosa, go so Eysa, go so manga nabi, a phoon ko Kadnan iran: da a imbida ami kiran a isa bo, go skami na Ron kami mimbayorantang"},{"SurahNumber":3,"VerseNumber":85,"Text":"Na sadn sa mbabanog, sa salakaw ko Islam a okit ko kapagintaw na da dn a khatarima a phoon rkaniyan; go skaniyan sii sa akhirat na pd dn ko manga logi (a manga taw ko naraka)"},{"SurahNumber":3,"VerseNumber":86,"Text":"Andamanaya i kapnggonanao a o Allah ko pagtaw a miyamangongkir ko oriyan o kiyaparatiyaya iran go kiyazaksian iran a mataan! a so sogo na bnar go miyakatalingoma kiran so manga rarayag a karina? Na so Allah na di Niyan pnggonanaon so pagtaw a da pamaginontolan"},{"SurahNumber":3,"VerseNumber":87,"Text":"Siran man na aya balas kiran na mataan! a mitomparak kiran so morka o Allah, go so manga malaikat, go so manga manosiya a kasama sama iran"},{"SurahNumber":3,"VerseNumber":88,"Text":"Makakakal siran on; di kiran maphagkhapkhap so siksa, go di kiran mathataalik"},{"SurahNumber":3,"VerseNumber":89,"Text":"Inonta bo so siran a mithatawbat ko oriyan oto, go miphipiyapiya; ka mataan! a so Allah na Manapi, a Makalimoon"},{"SurahNumber":3,"VerseNumber":90,"Text":"Mataan! a so siran a miyamangongkir ko oriyan o kiyaparatiyaya iran, oriyan iyan na piyagomanomanan iran so kaongkir, - na di dn matarima so tawbat iran; ka siran man na siran so miyangadadadag"},{"SurahNumber":3,"VerseNumber":91,"Text":"Mataan! a so siran a da pamaratiyaya, a miyamatay ko di iran kapaparatiyaya, - na da dn a matarima a phoon ko nggagaysa kiran a makapno ko lopa a bolawan, o aonn on. Na siran man na adn a bagian iran a siksa a malipds, go da a mamakatabang kiran"},{"SurahNumber":3,"VerseNumber":92,"Text":"Di kano dn iraot ko mapiya taman sa di kano nggasto ko pkhababayaan iyo; na sadn sa manggasto niyo a nganin o nganin, na mataan! a so Allah na katawan Iyan oto"},{"SurahNumber":3,"VerseNumber":93,"Text":"Langowan o pangn´ngkn na miyabaloy a halal ko manga moriyataw o Israil, inonta so hiyaram o Israil sa ginawa niyan, ko dapn kitoronn ko Tawrat. Tharoang ka a: \"Bayann iyo so Tawrat na, go niyo batiyaa o skano i manga bnar"},{"SurahNumber":3,"VerseNumber":94,"Text":"Na sadn sa itmpo niyan ko Allah so kabokhag ko oriyan oto, na siran man na siran so da pamaginontolan"},{"SurahNumber":3,"VerseNumber":95,"Text":"Tharoang ka a: \"Bnar so Allah: Na kdga niyo so okit o Ibrahim, a makaoontol; na da mabaloy a pd ko manga pananakoto"},{"SurahNumber":3,"VerseNumber":96,"Text":"Mataan! a aya paganay a walay a mbalayn a rk o manga manosiya na so (Masjid Al-Haram a) matatago sa Makkah a babarakatn go toroan ko manga kaadn"},{"SurahNumber":3,"VerseNumber":97,"Text":"Katatagoan sa manga tanda a manga rarayag; a so tinindgan o Ibrahim; na sadn sa makasold on na miyabaloy a somasarig; na paliyogat o Allah ko manga manosiya so kapnay-hajji ko Baytollah, - ko taw a phakagaos ko okit on; na sa taw a mongkir, na mataan! a so Allah na Kawasa ko manga kaadn"},{"SurahNumber":3,"VerseNumber":98,"Text":"Tharoang ka: \"Hay manga taw a tiyoronan ko kitab, ino niyo di pharatiyayaa so manga ayat o Allah, a so Allah i saksi ko gii niyo nggolawlaan"},{"SurahNumber":3,"VerseNumber":99,"Text":"Tharoang ka: \"Hay manga taw a tiyoronan ko kitab, ino niyo pphangalangi ko lalan o Allah, so taw a miyaratiyaya, a iphloloba iyo sa lalan a bkhog, a skano i manga saksi on? Na kna a ba kalilipati o Allah so gii niyo nggolawlaan"},{"SurahNumber":3,"VerseNumber":100,"Text":"Hay so miyamaratiyaya! amay ka onotan iyo so isa ka sagorompong ko siran a piyamgan ko kitab, na mapakakasoy kano iran ko oriyan o kiyaparatiyaya niyo ko kakakapiri"},{"SurahNumber":3,"VerseNumber":101,"Text":"Na andamanaya i kapkhapir iyo a skano na kapphangadian rkano so manga ayat o Allah, go zisii rkano so sogo Iyan? Na sadn sa kpitan iyan so (kitab o) Allah na sabnar a miyatoro ko lalan a matitho"},{"SurahNumber":3,"VerseNumber":102,"Text":"Hay so miyamaratiyaya, kalkn iyo so Allah sa titho a kalk Rkaniyan, na oba kano mamatay sa di kano Ron makambabayorantang"},{"SurahNumber":3,"VerseNumber":103,"Text":"Go kpiti niyo so tali o Allah sa kasamasama niyo, go di kano pmblablag; go tadmi niyo so limo rkano o Allah; gowani ko mriridoay kano na tinimo Iyan so manga poso iyo, na miyabaloy kano so sabap ko limo Iyan, a magariyari; go miyatago kano ko thbaan o landng a apoy, na siyabt kano Niyan on. Lagid anan a kapphakaliwanaga rkano o Allah ko manga tanda Iyan: ka ang kano makakdg sa ontol"},{"SurahNumber":3,"VerseNumber":104,"Text":"Na mbaloy so isa rkano ka sagorompong a ipphanolon iran so mapiya, go ipzogo iran so okit a mapiya, go ipzapar iran so marata: Na siran man na siran so phamakaslang sa maliwanag"},{"SurahNumber":3,"VerseNumber":105,"Text":"Na oba kano mabaloy a lagid o siran a mimblablag siran go da siran pagayonayon ko oriyan o kiya pakatalingoma kiran o manga rarayag a karina: Na siran man na adn a bagian iran a siksa a lbi a mala"},{"SurahNumber":3,"VerseNumber":106,"Text":"Sii ko gawii a adn a makatataid a manga paras, go adn a makaitmitm a manga paras: Na so pman so siran oto a miyakaitmitm so manga paras iran, na (tharoon kiran:) \"Ino kano pagongkir ko oriyan o kiyaparatiyaya niyo? Na taami niyo so siksa sabap ko kiyaongkir iyo"},{"SurahNumber":3,"VerseNumber":107,"Text":"Na so pman so siran oto a miyamakataitaid so manga paras iran, - na matago ko (sorga a) limo o Allah: Sa ron siran on dn makakakal"},{"SurahNumber":3,"VerseNumber":108,"Text":"Giyaya man so manga ayat o Allah a pphangadian Ami rka ya sii ko bnar: Na di kabaya o Allah o ba Niyan kasalimboti so manga kaadn"},{"SurahNumber":3,"VerseNumber":109,"Text":"Na rk o Allah so nganin a zisii ko manga langit go so nganin a zisii ko lopa: Na sii bo phakandoda ko Allah so pkhakawlawla"},{"SurahNumber":3,"VerseNumber":110,"Text":"Miyaadn kano a mapiya a pagtaw, a piyakagmaw ko manga manosiya, a ipzogo iyo so okit a mapiya, go ipzapar iyo so marata, go paparatiyayaan iyo so Allah. Na o maratiyaya so tiyoronan ko kitab, na mataan! a adn a mapiya a bagian iran: So sabaad kiran na mapaparatiyaya, na so kadaklan kiran na manga songklid"},{"SurahNumber":3,"VerseNumber":111,"Text":"Da dn a khibinasa iran rkano, a rowar sa sakit a ginawa; na o pakimbonoay siran rkano, na thalikhodan kano iran, oriyan iyan na di siran khatabangan"},{"SurahNumber":3,"VerseNumber":112,"Text":"Minikolob kiran so kahinaan, apiya anda siran pkhatoon, inonta bo sa (kom´pit) ko tali a phoon ko Allah go so tali a phoon ko manga manosiya; go adn a miyatangkd kiran a rarangit a phoon ko Allah, go minikolob kiran so kapakarondan. Giyoto man na sabap sa mataan! a siran na miyabaloy siran a moongkir ko manga ayat o Allah, go pphamonoon iran so manga nabi sa di ontol; giyoto man na sabap ko kiyandarowaka iran go miyabaloy siran a mimamalawani"},{"SurahNumber":3,"VerseNumber":113,"Text":"Kna a ba siran mlagilagid: Kaadn a pd ko tiyoronan ko kitab a pagtaw a moontol; a pphangadian iran so manga ayat o Allah ko manga oras ko kagagawii, a siran na pphamanodiod siran"},{"SurahNumber":3,"VerseNumber":114,"Text":"Paparatiyayaan iran so Allah ago so alongan a mawri; go ipzogo iran so okit a mapiya, go ipzapar iran so marata; go pphagoradorad siran ko manga pipiya: Na siran man na pd ko manga bilangataw"},{"SurahNumber":3,"VerseNumber":115,"Text":"Na sadn sa nggolawlaan iran a mapiya, na di kiran dn oto mapapas; ka so Allah na katawan Iyan so khipanananggila"},{"SurahNumber":3,"VerseNumber":116,"Text":"Mataan! a so siran a da pamaratiyaya, - na da dn a milinding kiran o manga tamok iran go so manga wata iran ko (siksa o) Allah a mayto bo: Ka siran man i manga taw ko naraka, - sa ron siran on dn makakakal"},{"SurahNumber":3,"VerseNumber":117,"Text":"Aya ibarat o ipphammgay ran sangkai a kawyagoyag sa doniya na lagid o ndo a katatagoan sa mayaw a minisogat ko pr o pagtaw a siyalimbotan iran so manga ginawa iran na miyabinasa niyan oto: Na da siran salimboti o Allah, na ogaid na so manga ginawa iran i pzalimbotan iran"},{"SurahNumber":3,"VerseNumber":118,"Text":"Hay so miyamaratiyaya, di kano khowa sa manga bolayoka ko salakaw rkano: Ka di iran rkano khksan so kapaminasa. Na mazizinganin iran so kapakandadamar iyo: Sabnar a miyapayag so rarangit a phoon ko manga ngari iran: Na so pag-umaan o manga rarb iran i lbi a mala. Sabnar a piyakarayag Ami rkano so manga tanda, o skano na pnggdagdaan iyo"},{"SurahNumber":3,"VerseNumber":119,"Text":"Ino kano wai! a skano na pkhababayaan iyo siran, na di kano iran khababayaan, - go paparatiyayaan iyo so kitab sa kalangolangowan iyan. Na igira a minithoona kano iran, na tharoon iran a: \"Miyaratiyaya kami:\" Na igira a miyakasibay siran, na pangkhbn iran makapantag rkano so manga kmr iran phoon sa otg. Tharoang ka a: \"Mamatay kano sabap ko otg iyo; mataan! a so Allah na katawan Iyan so zisii ko manga rarb"},{"SurahNumber":3,"VerseNumber":120,"Text":"O masogat kano a mapiya, na ikharata a ginawa iran; na o masogat kano a marata, na ipakapiya a ginawa iran. Na o phantang kano go mananggila kano, na da a mabinasa rkano o tipo iran a mayto bo; mataan! a so Allah na katawan Iyan so gi iran nggolaolaan"},{"SurahNumber":3,"VerseNumber":121,"Text":"Na gowani na miyangabalaga ka a phoon ko walaing ka, ka phakadarpaan ka so miyamaratiyaya ko manga darpa ko kambonoay: Na so Allah na Pphakan´g, a Matao"},{"SurahNumber":3,"VerseNumber":122,"Text":"Gowani a manggdagda o dowa lompok rkano a kakhalk iran; na so Allah i tomiyabang kiran, na so Allah i sarigi o miyamaratiyaya"},{"SurahNumber":3,"VerseNumber":123,"Text":"Na sabnsabnar a tiyabangang kano o Allah sii sa Badr, a skano na mitatanan; na kalkn iyo so Allah; ka ang kano makapanalamat"},{"SurahNumber":3,"VerseNumber":124,"Text":"Gowani na giing ka tharoon ko miyamaratiyaya a: \"Ba rkano di phakatiyokop so panabang rkano o Kadnan iyo a tlong gibo a manga malaikat a piyamakatoron"},{"SurahNumber":3,"VerseNumber":125,"Text":"Oway, - amay ka makatigr kano, go mananggila kano na, go kano iran matkaw gomobat sangkai a masa iran, na phanabangan kano o Kadnan iyo sa limang gibo a manga malaikat a manga biyaksa"},{"SurahNumber":3,"VerseNumber":126,"Text":"Na da a inimbaal o Allah ko panabang a rowar sa pangoyat rkano, go an thatana so manga poso iyo sa sabap rkaniyan: Na da ko panabang inonta na sii bo phoon ko hadapan o Allah, a Mabagr, a Mawngangn"},{"SurahNumber":3,"VerseNumber":127,"Text":"Ka mbinasaan Iyan so sabaad ko siran a da pamaratiyaya odi na phakaytoon Iyan siran, ka an siran mamakandod, a da a miyambatas iran"},{"SurahNumber":3,"VerseNumber":128,"Text":"Daa kapaar ka, ko khasowa a mayto bo: O phakatawbata Niyan siran, odi na siksaan Iyan siran; ka mataan! a siran na da pamaginontolan"},{"SurahNumber":3,"VerseNumber":129,"Text":"Na rk o Allah so nganin a zisii ko manga langit ago so nganin a zisii ko lopa. Pnapiyan Iyan so taw a kabaya Iyan go ziksaan Iyan so taw a kabaya Iyan; ka so Allah na Manapi, a Makalimoon"},{"SurahNumber":3,"VerseNumber":130,"Text":"Hay so miyamaratiyaya, di niyo khana so piribaan, a pkhatakp a gii mathaktakp; go kalkn iyo so Allah; ka ang kano makaslang sa maliwanag"},{"SurahNumber":3,"VerseNumber":131,"Text":"Pananggilai niyo so apoy, a so inithiyagar ko da pamaratiyaya"},{"SurahNumber":3,"VerseNumber":132,"Text":"Go onoti niyo so Allah go so sogo; ka ang kano mipangalimo"},{"SurahNumber":3,"VerseNumber":133,"Text":"Na pamakoti niyo so maap a phoon ko Kadnan iyo, go so sorga a aya kablang iyan na so kablang o manga langit ago so lopa, a inithiyagar ko miyamananggila"},{"SurahNumber":3,"VerseNumber":134,"Text":"Siran na pphammgay siran, ko kapakadadaya, ago so masikot; go itataknl iran a ginawa iran ko gani, go manga nanapi ko manga manosiya; ka so Allah na pkhababayaan Iyan so miphipiyapiya"},{"SurahNumber":3,"VerseNumber":135,"Text":"Go siran na igira a miyakanggolawla siran sa pakasisingay, odi na kasalimbotan iran so manga ginawa iran, na katadman iran so Allah, na mangni siran on sa maap makapantag ko manga dosa iran, - ka ba adn a phakada ko manga dosa a rowar ko Allah? - go di iran thatapn so pinggolawla iran (a marata) a siran na katawan iran"},{"SurahNumber":3,"VerseNumber":136,"Text":"Siran man na adn a balas kiran a maap a phoon ko Kadnan iran, go manga sorga a pphamangondas ko kababaan iyan so manga lawasayg, - a makakakal siran on, a miyaka piyapiya a balas ko manga baraamal"},{"SurahNumber":3,"VerseNumber":137,"Text":"Sabnar a miyaypos ko miyaonaan iyo o piyangaookitan: Na ndalakaw kano sii ko lopa, na pagilaylaya niyo o antonaa i miyambtad o kiya akiran ko piyamakambokhag iran (so manga rasol)"},{"SurahNumber":3,"VerseNumber":138,"Text":"Giyaya na osayan ko manga manosiya, go toroan go thoma ko miyamananggila"},{"SurahNumber":3,"VerseNumber":139,"Text":"Na di kano khalobai, go di kano pmboko: Ka skano i maporo o skano na khipaparatiyaya"},{"SurahNumber":3,"VerseNumber":140,"Text":"O masogat kano a pali, na sabnar a miyasogat so pagtaw a pali a izan iyan, na giyoto man so manga alongan a gii Ami oto pakazambisambiin ko ltlt o manga manosiya: Go kagiya a phntoon o Allah so siran a miyamaratiyaya, go mbalowin Iyan so sabaad rkano a manga shahid. Na so Allah na di Niyan khabayaan so da pamaginontolan"},{"SurahNumber":3,"VerseNumber":141,"Text":"Go kagiya zotin o Allah so siran a miyamaratiyaya, go mbinasaan Iyan so manga kapir"},{"SurahNumber":3,"VerseNumber":142,"Text":"Ba niyo tatarimaa sa phakasold kano ko sorga a dapn mapnto o Allah so siran a miyamanagontaman rkano go da Niyan pn mapnto so manga papantang"},{"SurahNumber":3,"VerseNumber":143,"Text":"Na sabnsabnar a skano na gii niyo zingayoon so kapatay ko da niyo ron pn kitmo: Na sabnar a miyaylay niyo to a skano na kababantayan niyo"},{"SurahNumber":3,"VerseNumber":144,"Text":"Na da ko Mohammad inonta na sogo, a sabnar a miyaipos ko miyaonaan iyan so manga sogo. Ino amay ka matay odi na maprang, pmbaklid kano ko kakakapir iyo? Na sadn sa mbaklid ko kakakapiri ron, na da dn a mibinasa niyan ko Allah a mayto bo; na mbalasan dn o Allah so miyamanalamat"},{"SurahNumber":3,"VerseNumber":145,"Text":"Na da a baraniyawa a ba matay inonta o sabap sa idin o Allah, ko misosorat a adiyal: Na sadn sa kabaya iyan so balas sa doniya, na mbgan Ami ron; go sadn sa kabaya iyan so balas ko akhirat, na mbgan Ami ron. Na mbalasan Ami dn so miyamanalamat"},{"SurahNumber":3,"VerseNumber":146,"Text":"Na madakl a nabi a miyakimbonoay, a biyabid o sagorompong a madakl. Na da siran kalobayi sabap ko minisogat kiran (a tiyoba) sii ko lalan o Allah, go da siran lngk, go da siran sangkop. Na so Allah na pkhababayaan Iyan so manga papantang"},{"SurahNumber":3,"VerseNumber":147,"Text":"Na da a miyabaloy a katharo iran a rowar sa gi iran katharoa sa: \"Kadnan ami, maapang Ka rkami so manga dosa mi go so minipmalawani ami sii ko okit ami: Go pakabknang Ka so manga parapara mi, go tabangi kaming Ka ko pagtaw a da pamaratiyaya"},{"SurahNumber":3,"VerseNumber":148,"Text":"Na inibgay kiran o Allah so balas sa doniya, go so mapiya a balas sa akhirat. Ka so Allah na pkhababayaan Iyan so mipiphipiyapiya"},{"SurahNumber":3,"VerseNumber":149,"Text":"Hay so miyamaratiyaya! amay ka onotan iyo so siran a da pamaratiyaya, na maphakandod kano iran ko kakakapiri rkano, na khabaklid kano a miyangalologi"},{"SurahNumber":3,"VerseNumber":150,"Text":"Kna, ka so Allah i tomatabang rkano, na Skaniyan i taralbi a mapiya ko pphamanabang"},{"SurahNumber":3,"VerseNumber":151,"Text":"Ithmo Ami dn ko manga poso o siran a da pamaratiyaya so kalk sabap ko kinisakoton iran ko Allah, ko da a initoron Iyan on a katantowan: Go darpa iran so naraka a mikharatarata a darpa o da pamaginontolan"},{"SurahNumber":3,"VerseNumber":152,"Text":"Na sabnsabnar a tiyoman rkano o Allah so diyandi Iyan gowani ko pphamonoon iyo siran sabap sa idin Iyan, - taman ko kotika a kiyaalapi rkano, go da kano pagayonayon ko sogoan; na siyorang iyo ko oriyan o kiyapakiilayn Iyan rkano ko pkhababayaan iyo. Na adn a pd rkano a taw a kabaya iyan so doniya, go adn a pd rkano a taw a kabaya iran so akhirat. Oriyan iyan na piyakitalikhodan Iyan rkano so siran oto ka thpngan kano Niyan. Na sabnsabnar a pimaapan kano Niyan: Ka so Allah i Malai-gagaw ko miyamaratiyaya"},{"SurahNumber":3,"VerseNumber":153,"Text":"Gowani ko pphamanakdg kano, na da a plilingayn iyo a isa bo, a so Rasol na pthalowan kano niyan sii ko talikhodan iyo. Na biyalasan kano niyan sa boko sabap sa kiyapakamboko (o Rasol), ka an iyo di mipmboko so miyalpas rkano, go so minisogat rkano (a tiyoba). Na so Allah na Kaip Iyan so gii niyo nggolawlaan"},{"SurahNumber":3,"VerseNumber":154,"Text":"Oriyan iyan na piyakatoronan kano Niyan ko oriyan o boko sa sarig a toratod, a pkhikolob ko isa rkano ka sagorompong, go adn a isa ka sagorompong a sabnar a miyapakandamar siran o manga ginawa iran, sa ipphagarangan iran so Allah sa kna a ba bnar a arangan a kadaa mlng. Gi iran tharoon: \"Ba adn a kapaar tano ko khasowa a mayto bo?\" Tharoang ka a: \"Mataan! a so khasowa na palaya kapaar o Allah.\" Pag-umaan iran ko manga ginawa iran so di iran rka phayagn. Di iran tharoon a: \"Opama ka adn a kapaar tano ko khasowa a mayto bo, na da a mabono rktano sii.\" Tharoang ka a: \"Apiya matatago kano ko manga walay niyo, na phakaliyo dn so siran a miyatangkd kiran so kabono sii ko phangakklitan iran;\" ka kagiya a thpngan o Allah so zisii ko manga rarb iyo go kagiya a phntoon Iyan so zisii ko manga poso iyo. Na so Allah na katawan Iyan so zisii ko manga rarb"},{"SurahNumber":3,"VerseNumber":155,"Text":"Mataan! a so siran a miyamalagoy rkano ko alongan a kiyapakambaratmowa o dowa madakl, - na aya bo a kiya gawiya kiran o shaytan, na sabap ko sabaad ko (dosa a) miyanggalbk iran. Na sabnsabnar a pimaapan siran o Allah: Ka mataan! a so Allah na Manapi, a Matigr"},{"SurahNumber":3,"VerseNumber":156,"Text":"Hay so miyamaratiyaya, oba kano mabaloy a lagid o siran a da pamaratiyaya, go gi iran tharoon ko manga pagari ran, igira a mindadalakaw siran ko lopa odi na miphrang siran a: \"O zisii siran rktano, na da a mamatay kiran, go da a manga bobono kiran;\" ka kagiya a mbalowin oto o Allah a kazndit sii ko manga poso iran. Na so Allah i pphangoyag go pzabap ko kapatay, go so Allah na so gii niyo nggolawlaan na phagilayn Iyan"},{"SurahNumber":3,"VerseNumber":157,"Text":"Na ibt o maprang kano, sa lalan o Allah, odi na matay kano, na mataan! a so maap a phoon ko Allah go so limo na tomo a di so pphanimoon iran (a kakawasaan)"},{"SurahNumber":3,"VerseNumber":158,"Text":"Na ibt o matay kano, odi na mapulang kano, na sii dn ko Allah i plimodan rkano"},{"SurahNumber":3,"VerseNumber":159,"Text":"Na sabap ko limo a phoon ko Allah na kiyapakananaowan ka siran. Na o miyabaloy ka a makras, a matgas i poso, na giyanatan ka iran dn ko mliliyota rka: Na pmaaping ka siran, go pangnin ka siran sa kada a dosa iran; go pakipphagodasa ka kiran ko pnggolawlaan. Na amay ka matkhs ka (so zowaan), na sariging ka so Allah. Mataan! a so Allah na pkhababayaan Iyan so khisasarig On"},{"SurahNumber":3,"VerseNumber":160,"Text":"Amay ka tabangan kano o Allah, na da a makapgs rkano: Na odi kano Niyan tabangi, na antawaa san i makatabang rkano ko oriyan Iyan? Na so bo so Allah, i sarigi o miyamaratiyaya"},{"SurahNumber":3,"VerseNumber":161,"Text":"Na di patot ko nabi i ba ndonsiyan. Na sadn sa ndonsiyan, na kaawidan iyan so inindonsiyan iyan ko alongan a qiyamah, oriyan iyan na itoman sa tarotop ko oman i baraniyawa so pinggolawla niyan, - sa di siran kasalimbotan"},{"SurahNumber":3,"VerseNumber":162,"Text":"Ino so taw a kidg iyan so kasosoat o Allah, ba lagid o taw a miyakakholokhog sa rarangit a phoon ko Allah?, go darpa iyan so naraka Jahannam, - a mikharatarata a khabolosan"},{"SurahNumber":3,"VerseNumber":163,"Text":"Siran (a miyamangdg ko kasosoat o Allah) i adn a manga daradat iyan sii ko Allah, na so Allah na phagilayn Iyan so gi iran nggolawlaan"},{"SurahNumber":3,"VerseNumber":164,"Text":"Sabnsabnar a inikalimo o Allah so miyamaratiyaya gowani a pakatindgan Iyan siran sa sogo a pd ko manga ginawa iran, a kapphangadian iyan kiran so manga ayat Iyan, go pphakasoti kiran, go makapphangndao kiran ko kitab, go so hadith ka mataan! a miyabaloy siran sa paganay, a titho a matatago ko kadadag a mapayag"},{"SurahNumber":3,"VerseNumber":165,"Text":"Ino a kagiya a masogat kano a tiyoba, a sabnar a minisogat iyo kiran so katatakpan oto, na pitharo iyo a: \"Ino wai mapnggolawla?\" Tharoang ka a: \"Skaniyan na phoon ko manga ginawa niyo (ka sabap ko kiyasoranga niyo ko sogoan o Rasol): Mataan! a so Allah na so langowan taman na Gaos Iyan"},{"SurahNumber":3,"VerseNumber":166,"Text":"Na so tiyoba a minisogat rkano ko gawii a kiya pakambaratmowa o dowa madakl, na sabap sa idin o Allah, go an Iyan mapnto so miyamaratiyaya"},{"SurahNumber":3,"VerseNumber":167,"Text":"Go an Iyan mapnto so siran a mimomonapik. Na pitharo kiran a: \"Song kano sii, na pakimbonoay kano sa lalan ko Allah, odi na pangrn kano.\" Na pitharo iran a: \"O katawi ami i kapakimbonoay, na mataan! a monot kami rkano.\" Siran sii ko kakakapiri sa alongan oto na lbi a marani siran on a di so paratiyaya, gi iran pakitharo ko manga ngari iran so da ko manga poso iran. Na so Allah i lbi a Matao ko pag-umaan iran"},{"SurahNumber":3,"VerseNumber":168,"Text":"Siran na pitharo iran ko manga pagari ran a mithatalimbagak a: \"O inonotan kami ran, na di siran manga bobono.\" Tharoang ka a: \"Rna niyo so manga ginawa niyo ko kapatay, o skano i manga bnar"},{"SurahNumber":3,"VerseNumber":169,"Text":"Na ding ka dn tharimaa so siran a miyangapprang sa lalan ko Allah i ba miyamatay. Kna, ka manga oyagoyag, sii ko Kadnan iran a pphagprn siran"},{"SurahNumber":3,"VerseNumber":170,"Text":"Mabababaya siran sabap ko kiyabgi kiran o Allah ko kakawasaan Iyan: Go pkhababaya siran sabap ko siran oto a da siran pn kiran raotn, a pd ko kiyaganatan iran, da a pangandam iran, go da a mimboko iran (ko alongan a mawri)"},{"SurahNumber":3,"VerseNumber":171,"Text":"Pkhababaya siran sabap ko limo a phoon ko Allah ago gagaw, ka mataan! a so Allah na di Niyan pagilangn so balas ko miyamaratiyaya"},{"SurahNumber":3,"VerseNumber":172,"Text":"Siran na tiyarima iran so Allah go so Rasol, ko oriyan o kinisogat kiran o pali, na adn a bagian o miphipiyapiya kiran go miyamananggila a balas a lbi a mala"},{"SurahNumber":3,"VerseNumber":173,"Text":"Siran na pitharo kiran o manga manosiya a: \"Mataan! a so manga manosiya na sabnar a pithampotampongan kano iran, na kalkn iyo siran.\" Na ba kiran dn miyakawman sa paratiyaya. Go pitharo iran a: \"Angkosan kami o Allah, go miyakapiyapiya a sasarigan"},{"SurahNumber":3,"VerseNumber":174,"Text":"Na miyakambalingan siran sabap ko limo a phoon ko Allah ago gagaw - sa da siran maskho a marata. Go kiyaonotan iran so ikasosoat o Allah: Ka so Allah i Khirk ko gagaw a lbi a mala"},{"SurahNumber":3,"VerseNumber":175,"Text":"Mataan! giyoto dn man so shaytan a ipphangangalk iyan so manga tabanga iyan: Na di niyo siran khalkn, go kalkn Ako niyo, o skano na mapaparatiyaya"},{"SurahNumber":3,"VerseNumber":176,"Text":"Na oba ka mapakamboko o siran a pphagoradorad ko kakakapiri: Ka mataan! a siran na da dn a mibinasa iran ko Allah a mayto bo: Kabaya o Allah a da a misnggay Niyan a bagian iran a kipantag sii ko akhirat, go adn a bagian iran a siksa a lbi a mala"},{"SurahNumber":3,"VerseNumber":177,"Text":"Mataan! a so siran a inipamasa iran ko kakhapir so paratiyaya, - na da dn a mibinasa iran ko Allah a mayto bo, go adn a bagian iran a siksa a malipds"},{"SurahNumber":3,"VerseNumber":178,"Text":"Na di dn thangkapn o siran a da pamaratiyaya oba so kapakalalanat Ami kiran na ba aya mapiya ko manga ginawa iran: Ka aya bo a kapakalalanat Ami kiran na an siran makapphamagoman sa dosa: Ka adn a bagian iran a siksa a phakahina"},{"SurahNumber":3,"VerseNumber":179,"Text":"Da ko btad o Allah i ba Niyan ndaraynonn so miyamaratiyaya ko mambbtad iyo, taman sa di niyan misnggay so marata phoon ko mapiya. Go da ko btad o Allah i ba Niyan rkano pakitokawi so migagaib, na ogaid na so Allah na pphamili ko manga sogo Iyan sa kabaya Iyan. Na paratiyayaa niyo so Allah go so manga sogo Iyan: Ka o paratiyaya kano go kano pananggila, na adn a bagian iyo a balas a lbi a mala"},{"SurahNumber":3,"VerseNumber":180,"Text":"Na di thangkapa o siran a ipliligt iran so inibgay kiran o Allah ko kakawasaan Iyan, i ba kiran oto mapiya. Kna, ka marata kiran oto: Ka ithogor kiran dn so inipligt iran sii ko alongan a qiyamah. Na rk o Allah so manga paninggalan ko manga langit go so lopa; na so Allah na so gii niyo nggolawlaan na Kaip Iyan"},{"SurahNumber":3,"VerseNumber":181,"Text":"Sabnsabnar a miyan´g o Allah so katharo o siran a pitharo iran a: \"Mataan! a so Allah na pkhamrmran na skami i manga kawasa!\" - izorat Ami dn so pitharo iran go so kiyapamonoa iran ko manga nabi sa di ontol, go ptharoon Ami a: \"Taami niyo so siksa a phakatotong"},{"SurahNumber":3,"VerseNumber":182,"Text":"Giyoto man na sabap ko miniona o manga lima niyo (a dosa): Ka mataan! a so Allah na kna a ba salimbot ko manga oripn Iyan"},{"SurahNumber":3,"VerseNumber":183,"Text":"Siran na pitharo iran a: \"Mataan! a so Allah na inisogo Iyan rkami a da a pharatiyayaan ami a sogo taman sa di kami niyan kawitan sa qorban a kn skaniyan o apoy.\" Tharoang ka a: \"Sabnar a minitalingoma rkano o manga rasol a miyaonaan ko, so manga rarayag a karina ago so pitharo iyo: Na ino niyo siran phamonoa, o skano na mmamataan kano"},{"SurahNumber":3,"VerseNumber":184,"Text":"Na o pakambokhaga ka iran, na sabnar a piyakambokhag mambo so manga sogo a miyaonaan ka, a minitalingoma iran so manga rarayag a karina, go so manga kitab, go so kitab a miyakabgay sa sindaw"},{"SurahNumber":3,"VerseNumber":185,"Text":"Oman i baraniyawa na phakataam sa kapatay: Na ithoman rkano dn sa tarotop so manga balas rkano sii ko alongan a qiyamah. Na sadn sa pakawatann ko naraka, go pakasoldn ko sorga na sabnar a miyagontong: Ka da ko kawyagoyag ko doniya inonta na matag sagad a kabimbanan a phakalimpang"},{"SurahNumber":3,"VerseNumber":186,"Text":"Thiyobaan kano dn sii ko manga tamok iyo go so manga ginawa niyo; go mataan! a adn a khan´g iyo a phaka phoon ko siran a piyamgan ko kitab a miyaonaan iyo, go phakapoon ko siran a miyamanakoto a ringasa a madakl. Na o phantang kano, go mananggila kano, - na mataan! a giyoto man i pamotosan o manga olawla"},{"SurahNumber":3,"VerseNumber":187,"Text":"Gowani a tarimaan o Allah so maylot a diyandi ko siran a piyamgan ko kitab, na (pitharo Iyan:) Mataan! a payaga niyo dn oto ko manga manosiya, go di niyo to phagmaa; na inilbad iran ko oriyan o manga likod iran, go inipamasa iran sa arga a mayto. Na miyakaratarata so piyamasaan iran on"},{"SurahNumber":3,"VerseNumber":188,"Text":"Ding ka dn thangkapa so siran a izosonor iran so miyanggolawla iran, go pkhababayaan iran a kipmbantogn kiran ko da iran manggolawla, - na ding ka siran dn thangkapa ko kapakawatan ko siksa. Na adn a bagian iran a siksa a malipds"},{"SurahNumber":3,"VerseNumber":189,"Text":"Na rk o Allah so kapaar ko manga langit go so lopa; ka so Allah na so langowan taman na Gaos Iyan"},{"SurahNumber":3,"VerseNumber":190,"Text":"Mataan! a adn a matatago ko kiya adna ko manga langit go so lopa, go so gii kapakazambi o gagawii ago so dawndaw, - a titho a manga tanda a rk o adn a manga sabot iyan"},{"SurahNumber":3,"VerseNumber":191,"Text":"A siran na tatadman iran so Allah, a gomaganat siran, sa moontod siran, sa miiga siran, go pphamimikirann iran so kiya adna ko manga langit ago so lopa (gii ran tharoon): \"Kadnan ami, dang Ka ini adn na sa ba ilang. Miyasotisoti Ka! na pakalidasa kaming Ka ko siksa ko naraka"},{"SurahNumber":3,"VerseNumber":192,"Text":"Kadnan ami, mataan! a Ska na sadn sa pakasoldn Ka ko naraka, na sabnar a piyakarondan Ka skaniyan, ka da a bagian o da pamaginontolan a manga tabanga"},{"SurahNumber":3,"VerseNumber":193,"Text":"Kadnan ami, mataan! a skami na adn a piyamakin´g ami a pphananawag a ipphananawag iyan so paratiyaya: Sa paratiyayaa niyo so Kadnan iyo, na piyaratiyaya mi. Kadnan ami!. Napiyang Ka rkami so manga dosa mi, go pokasang Ka rkami so manga karataan ami, go tangana kaming Ka a pd ko miphipiyapiya"},{"SurahNumber":3,"VerseNumber":194,"Text":"Kadnan ami! go bgan Ka rkami so inidiyandii Ka rkami a minggolalan ko manga sogo o Ka, go di kaming Ka phakarondana sii ko alongan a qiyamah: Ka mataan! a Ska na di Ka pndorat ko wakto o diyandi"},{"SurahNumber":3,"VerseNumber":195,"Text":"Na inismbag kiran o Kadnan iran a: \"Mataan! a Sakn na di ko pagilangn so galbk o minggalbk rkano, a mama odi na babay: So sabaad rkano, na phoon ko sabaad: Na so siran a miyamanogalin, go piyamakaawa ko manga ingd iran, go riningasa siran makapantag ko lalan Akn, go miyakimbonoay siran go miyaprang siran, - na phokasn Ko kiran dn so manga karataan iran, go phakasoldn Ko siran dn ko manga sorga a pphamangondas ko kababaan iyan so manga lawasayg; - balas a phoon ko hadapan o Allah, ka so Allah na Ron so mapiya a balas"},{"SurahNumber":3,"VerseNumber":196,"Text":"O ba ka malimpang o gii kazorombaling o siran a da pamaratiyaya sii ko manga ingd"},{"SurahNumber":3,"VerseNumber":197,"Text":"Matag sagad a kapipiya ginawa a mayto: Oriyan iyan na aya darpa iran na so naraka Jahannam a: Mikharatarata a kadnan"},{"SurahNumber":3,"VerseNumber":198,"Text":"Ogaid na so siran a miyangongonotan ko Kadnan iran, na adn a bagian iran a manga sorga, a pphamangondas ko kababaan iyan so manga lawasayg; kakal siran roo, - a pananakawan a phoon ko hadapan o Allah; na so zisii ko Allah na aya mapiya a bagian o miphipiyapiya"},{"SurahNumber":3,"VerseNumber":199,"Text":"Na mataan! a adn a pd ko tiyoronan ko kitab, a taw a titho a khipaparatiyaya ko Allah go so initoron rkano, go so initoron kiran, mangangalimbabaan siran ko Allah: Di iran iphamasa so manga ayat o Allah sa arga a mayto! Na siran man na adn a bagian iran a balas kiran sii ko Kadnan iran. Mataan! a so Allah i magaan i itongan"},{"SurahNumber":3,"VerseNumber":200,"Text":"Hay so miyamaratiyaya phantang kano; go pakithobayowa kano sa kapantang; go pakithambda kano; go kalkn iyo so Allah, ka ang kano makadaag"}]}