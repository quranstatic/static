{"Id":46,"LanguageCodes":["az","aze"],"Name":"aze-vasimmammadaliy","Author":"Vasim Mammadaliyev And Ziya Bunyadov","Language":"Azerbaijani","Description":"Azerbaijani","Direction":"ltr","Source":"http://tanzil.net","Translations":[{"SurahNumber":81,"VerseNumber":1,"Text":"Günəş (əmmamə kimi) sarınıb büküləcəyi (sönəcəyi) zaman"},{"SurahNumber":81,"VerseNumber":2,"Text":"Ulduzlar (göydən qopub yağış dənələri kimi yerə) səpələnəcəyi zaman"},{"SurahNumber":81,"VerseNumber":3,"Text":"Dağlar yerindən qopardılacağı (toz kimi havada uçacağı) zaman"},{"SurahNumber":81,"VerseNumber":4,"Text":"(Bədəvi ərəblərin çox əziz tutduğu) boğaz dəvələr başlı-başına buraxılacağı zaman"},{"SurahNumber":81,"VerseNumber":5,"Text":"Vəhşi heyvanlar (bir-birindən qisas almaq üçün) bir yerə toplanacağı zaman"},{"SurahNumber":81,"VerseNumber":6,"Text":"Dənizlər od tutub yanacağı (və ya dolub daşacağı) zaman"},{"SurahNumber":81,"VerseNumber":7,"Text":"Ruhlar (bədənlərə) qovuşacağı zaman"},{"SurahNumber":81,"VerseNumber":8,"Text":"Diri-diri torpağa gömülən körpə qızdan"},{"SurahNumber":81,"VerseNumber":9,"Text":"“Axı o hansı günaha görə öldürüldü?”; soruşulacağı zaman"},{"SurahNumber":81,"VerseNumber":10,"Text":"Əməl dəftərləri açılacağı zaman"},{"SurahNumber":81,"VerseNumber":11,"Text":"Göy (yerindən) qopardılacağı (və ya büküləcəyi) zaman"},{"SurahNumber":81,"VerseNumber":12,"Text":"Cəhənnəm alovlandırılacağı zaman"},{"SurahNumber":81,"VerseNumber":13,"Text":"Və Cənnət (mö’minlərə) yaxınlaşdırılacağı zaman"},{"SurahNumber":81,"VerseNumber":14,"Text":"Hər kəs (dünyada bugünkü günə özü üçün yaxşı, pis) nə hazır etdiyini biləcəkdir"},{"SurahNumber":81,"VerseNumber":15,"Text":"And içirəm (gecə) yanıb (gündüz) sönən ulduzlara"},{"SurahNumber":81,"VerseNumber":16,"Text":"(Günəşlə, ayla) seyr edib (onlar batdığı zaman) gizlənən səyyarələrə (Zühələ, Müştəriyə, Mərrixə, Zöhrəyə və Ütaridə)"},{"SurahNumber":81,"VerseNumber":17,"Text":"Qaralmaqda olan gecəyə (yaxud: qaralmaqda və çəkilməkdə olan gecəyə)"},{"SurahNumber":81,"VerseNumber":18,"Text":"Və sökülməkdə olan dan yerinə ki"},{"SurahNumber":81,"VerseNumber":19,"Text":"Bu (Qur’an Allah dərgahında) çox möhtərəm olan bir elçinin (Cəbrailin) gətirdiyi kəlamdır"},{"SurahNumber":81,"VerseNumber":20,"Text":"(Elə bir elçi ki) çox qüvvətlidir; ərşin sahibi (Allah) yanında çox hörmətlidir (izzətlidir)"},{"SurahNumber":81,"VerseNumber":21,"Text":"(Elə bir elçi ki, mələklər arasında) itaət ediləndir, həm də (Allah yanında vəhyə) e’tibarlı müvəkkildir"},{"SurahNumber":81,"VerseNumber":22,"Text":"(Ey Məkkə əhli!) Həqiqətən, sizin dostunuz (müşriklərin dediyi kimi) divanə deyildir"},{"SurahNumber":81,"VerseNumber":23,"Text":"And olsun ki, (Peyğəmbər!) onu (Cəbraili) açıq (ən uca) üfüqdə gördü"},{"SurahNumber":81,"VerseNumber":24,"Text":"O, qeyb (vəhyi olduğu kimi təbliğ etmək və sizə öyrətmək) barəsində xəsis deyildir"},{"SurahNumber":81,"VerseNumber":25,"Text":"O (Qur’an) da məl’un (Allahın rəhmətindən qovulmuş) Şeytanın sözü deyildir"},{"SurahNumber":81,"VerseNumber":26,"Text":"Elə isə (siz ondan üz döndərib) hara gedirsiniz"},{"SurahNumber":81,"VerseNumber":27,"Text":"O, aləmlər (bütün insanlar və cinlər) üçün ancaq bir öyüd-nəsihətdir"},{"SurahNumber":81,"VerseNumber":28,"Text":"Eləcə də sizdən doğru-düz (yolda) olmaq istəyənlər üçün"},{"SurahNumber":81,"VerseNumber":29,"Text":"(Onu da bilin ki) aləmlərin Rəbbi olan Allah istəməsə, siz (bunu) istəyə bilməzsiniz! (Yalnız Allah istəsə, istəyə bilərsiniz. Siz insanlar həmişə Allahın qüdrəti, hökmü və iradəsi altındasınız. O sizi bir şeyi istəməyincə siz onu özünüzə istəyə bilməzsiniz. Ona görə də hər işdə Allaha təvəkkül edin)"}]}