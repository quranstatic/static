{"Id":338,"LanguageCodes":["sq","sqi"],"Name":"sqi-fetimehdiu","Author":"Feti Mehdiu","Language":"Albanian","Description":"Albanian","Direction":"ltr","Source":"http://tanzil.net","Translations":[{"SurahNumber":32,"VerseNumber":1,"Text":"Alif La mim"},{"SurahNumber":32,"VerseNumber":2,"Text":"Shpallja e Librit, nuk ka aspak dyshim në të, është nga Zoti i të gjitha botërave"},{"SurahNumber":32,"VerseNumber":3,"Text":"Anipse ata thonë: “Ai e trillon atë”. Jo, ai është vërtetë prej Zotit tënd që të thërrasësh një popull, të cilit para teje nuk i ka ardhur askush ta thërrasë, mbase do të shkojë rrugës së drejtë"},{"SurahNumber":32,"VerseNumber":4,"Text":"All-llahu është Ai i cili ka krijuar qiejt dhe tokën dhe çka ka ndërmjet tyre, për gjashtë ditë, e pastaj mbizotëroi kozmosin. Ju, përveç atij, nuk keni mbrojtës as ndërmjetës. A nuk po kujtoheni"},{"SurahNumber":32,"VerseNumber":5,"Text":"Ai i koordinon të gjitha çështjet prej qielli deri në tokë, e pastaj të gjithë Atij do t’i shkojnë në ditën e cila, sipas llogaritjes tuaj, zgjatë një mijë vjet"},{"SurahNumber":32,"VerseNumber":6,"Text":"Ai është i cili di të padukshmen dhe të dukshmen; i forti dhe i gjithmëshirshmi"},{"SurahNumber":32,"VerseNumber":7,"Text":"I cili krijon çdo send në mënyrë të përsosur dhe zuri fillin e krijimit të njeriut nga balta"},{"SurahNumber":32,"VerseNumber":8,"Text":"Kurse pasardhësit e tij i bëri prej një pike uji"},{"SurahNumber":32,"VerseNumber":9,"Text":"Pastaj e formëson dhe i jep nga forca e vet jetë. Ai ju pajis me të dëgjuarit, të pamurit dhe me zemër, porse ju fare pak e falënderoni"},{"SurahNumber":32,"VerseNumber":10,"Text":"Ata thonë: “Vallë, a kur të zhdukemi nën tokë, përsëri do të krijohemi?” Pra ata nuk besojnë se do të dalin para Zotit të tyre"},{"SurahNumber":32,"VerseNumber":11,"Text":"Thuaju: “Engjëlli i vdekjes, i cili është i autorizuar për atë, do t’ju marrë shpirtin e pastaj do të ktheheni te Zoti juaj”"},{"SurahNumber":32,"VerseNumber":12,"Text":"T’i kishe parë mëkatarët se si ulin kokat para Zotit të tyre, “O Zoti ynë, pamë dhe dëgjuam, andaj na kthe të bëjmë vepra të mira. Ne me të vërtetë jemi të bindur”"},{"SurahNumber":32,"VerseNumber":13,"Text":"Të kishim dashur, secilin njeri do ta kishim udhëzuar në rrugë të drejtë, porse unë kam thënë të vërtetën, e gjithsesi do ta mbush xhehennemin me xhind dhe njerëz"},{"SurahNumber":32,"VerseNumber":14,"Text":"Andaj shijone atë që e kishit harruar se keni për t’u ballafaquar me këtë ditë. Edhe Ne ju kemi harruar, prandaj ju shijone dënimin e përjetshëm, ashtu si e keni bërë"},{"SurahNumber":32,"VerseNumber":15,"Text":"Fakteve tona u besojnë vetëm ata të cilët kur u tërhiqet vërejtja atyre bien në sexhde dhe e madhërojnë Zotin e tyre, e lavdërojnë dhe nuk janë arrogantë"},{"SurahNumber":32,"VerseNumber":16,"Text":"Ata ngrihen nga dysheku dhe i luten Zotit të tyre me frikë e respekt, shpërndajnë nga ajo me çka i furnizojmë ne"},{"SurahNumber":32,"VerseNumber":17,"Text":"Dhe askush nuk e di se çfarë gëzimesh të fshehta i presin si shpërblim për atë që kanë punuar"},{"SurahNumber":32,"VerseNumber":18,"Text":"Vallë, a të jenë njëlloj besimtari e mëkatari? Jo! Nuk janë të barabart"},{"SurahNumber":32,"VerseNumber":19,"Text":"Ata që kanë besuar dhe kanë bërë vepra të mira i presin xhennete, ku do të vendosen, si shpërblm për atë që kanë punuar"},{"SurahNumber":32,"VerseNumber":20,"Text":"Kurse, ata që kanë bërë mëkate e kanë vendin në zjarr. Sa herë që provojnë të dalin prej tij, do të kthehen prapë në te dhe do t’u thuhet: “Shijone dënimin e zjarrit, të cilin nuk e keni besuar”"},{"SurahNumber":32,"VerseNumber":21,"Text":"Dhe ne do të bëjmë gjithsesi që të shijojnë dënimin më të vogël para atij më të madhit, ndoshta do të pendohen"},{"SurahNumber":32,"VerseNumber":22,"Text":"Kush është më tiran se ai i cili pasi t’i përmenden ajetet e Zotit të vet, ua kthen shpinën?! Ne do t’u hakmerremi mëkatarëve"},{"SurahNumber":32,"VerseNumber":23,"Text":"Musaut ne i dhamë libër, dhe mos dysho aspak në takimin e tij, dhe izraelitëve ua bëmë udhërrëfyes"},{"SurahNumber":32,"VerseNumber":24,"Text":"Dhe nga mesi i tyre ne kemi caktuar prijësa, që me urdhërin tonë kanë udhëzuar në rrugë të drejtë; kanë qenë të durueshëm, kurse ndaj argumenteve tona kanë qenë të bindur"},{"SurahNumber":32,"VerseNumber":25,"Text":"Pa dyshim Zoti yt në ditën e gjykimit para tyre do të shkoqisë ato çështje ku nuk janë pajtuar"},{"SurahNumber":32,"VerseNumber":26,"Text":"A nuk u është udhërrëfim ajo që sa popuj kemi shfarosur para tyre, vendet e të cilëve i shetisin? Në këtë ka, vërtetë, argumente. A nuk e dëgjojnë"},{"SurahNumber":32,"VerseNumber":27,"Text":"A nuk e shohin se Ne ngopim me ujë tokën e zhveshur, të thatë, dhe me të bëjmë që të rriten bimë prej të cilave ushqehen kafshët e tyre, por edhe ata vetë. Po si nuk e shohin"},{"SurahNumber":32,"VerseNumber":28,"Text":"Kurse ata thonë: “Po kur më ajo fitore, nëse flisni të vërtetën?”"},{"SurahNumber":32,"VerseNumber":29,"Text":"Thuaju: “Në ditën e fitores atyre nuk u bën dot dobi aspak besimi që (me kohë) nuk kanë besuar, dhe nuk do të priten”"},{"SurahNumber":32,"VerseNumber":30,"Text":"Prandaj ti largohu prej tyre dhe prit. Edhe ata, me siguri, presin"}]}