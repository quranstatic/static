{"Id":385,"LanguageCodes":["tr","tur"],"Name":"tur-alifikriyavuz","Author":"Ali Fikri Yavuz","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":54,"VerseNumber":1,"Text":"Kıyamet yaklaştı, kamer (ay ikiye) bölündü. (Kâfirlerin, Hz. Peygamberden bir mucize istemeleri üzerine ayın ikiye bölünme hadisesi olmuştur)"},{"SurahNumber":54,"VerseNumber":2,"Text":"Hâlâ bir mucize görseler, yüz çevirib şöyle derler: “- Bu devam edegelen kuvvetli bir sihirdir.”"},{"SurahNumber":54,"VerseNumber":3,"Text":"(Kıyameti ve mucizeyi) inkâr ettiler; hevalarına uydular. Halbuki (Allah’ın vaad ettiği) her iş için bir hakikat var"},{"SurahNumber":54,"VerseNumber":4,"Text":"And olsun, onlara (ibret alıncak) kıssalardan öyleleri de geldi ki, onlarda inkârdan alıkoyacak haberler var"},{"SurahNumber":54,"VerseNumber":5,"Text":"Tam bir hikmet... Fakat korkutmalar fayda vermiyor"},{"SurahNumber":54,"VerseNumber":6,"Text":"O halde (Ey Rasûlüm) onlardan yüz çevir. O çağırıcı İsrâfil’in görülmemiş dehşetli bir şeye (müminleri cennete, kâfirleri cehenneme) davet edeceği gün"},{"SurahNumber":54,"VerseNumber":7,"Text":"(Korkudan) gözleri baygın olarak kabirlerden çıkacaklar; etrafa yayılan çekirgeler gibi"},{"SurahNumber":54,"VerseNumber":8,"Text":"Çağırıcıya (İsrâfil’in sesine) doğru koşarak, kâfirler (bu kıyamet gününde şöyle) diyecektir: “- Bu çok şiddetli bir gündür.”"},{"SurahNumber":54,"VerseNumber":9,"Text":"Onlardan (Mekke’lilerden) önce Nûh kavmi tekzib ettiler de, kulumuzu (Hz. Nûh’u) yalanladılar; mecnûndur, dediler ve onu tebliğden alıkoydular"},{"SurahNumber":54,"VerseNumber":10,"Text":"Nihayet o da, Rabbine şöyle dua etti: “- Ben mağlûbum, benim için onlardan intikam al.”"},{"SurahNumber":54,"VerseNumber":11,"Text":"Bunun üzerine, biz de bardakdan boşanırcasına bir yağmur ile göğün kapılarını açtık"},{"SurahNumber":54,"VerseNumber":12,"Text":"Böylece arzı da kaynaklar halinde coşturduk. Nihayet iki su (yerin ve göğün suları, Nûh kavmini helâk edecek) muayyen bir ölçü üzerinde birleşiverdi. (Böylece mukadder olan helâk husule geldi)"},{"SurahNumber":54,"VerseNumber":13,"Text":"Biz, Nûh’u (ve onunla iman edenleri), levhalardan yapılmış ve perçinleşmiş gemiye yükledik"},{"SurahNumber":54,"VerseNumber":14,"Text":"Öyle ki, muhafazamız altında akıb gidiyordu. Bunu, (peygamberlik nimeti) inkâr edilen Nuh’a, bir mükâfat olarak yaptık"},{"SurahNumber":54,"VerseNumber":15,"Text":"Celâlim hakkı için, biz bu vak’ayı (veya gemiyi), bir alâmet (ve ibret dersi) olarak bıraktık; fakat düşünen mi var"},{"SurahNumber":54,"VerseNumber":16,"Text":"(İşte bak, Ey Rasûlüm), benim azabım ve tehdidlerim nasıl oldu"},{"SurahNumber":54,"VerseNumber":17,"Text":"And olsun ki, biz Kur’an’ı düşünüb öğüd almak için kolaylaştırdık; fakat düşünen mi var"},{"SurahNumber":54,"VerseNumber":18,"Text":"Âd kavmi de tekzib etti. İşte (bak, Ey Rasûlüm), nasıl oldu azabım ve tehdidlerim"},{"SurahNumber":54,"VerseNumber":19,"Text":"Çünkü biz, uğursuzluğu devamlı bir günde, (Hûd peygamberin gönderildiği) Âd kavminin üzerlerine kökü kurutan şiddetli bir rüzgâr gönderdik"},{"SurahNumber":54,"VerseNumber":20,"Text":"Öyle ki, insanları, kökünden sökülmüş hurma kütükleri gibi söküb atıyordu"},{"SurahNumber":54,"VerseNumber":21,"Text":"İşte (bak, Ey Rasûlüm), nasıl oldu azabım ve tehdidlerim"},{"SurahNumber":54,"VerseNumber":22,"Text":"And olsun ki, biz Kur’an’ı düşünüb öğüd almak için kolaylaştırdık; fakat düşünen mi var"},{"SurahNumber":54,"VerseNumber":23,"Text":"Semûd kavmi (Salih peygamberin öğüdlerini ve) azab haberlerini tekzib ettiler de"},{"SurahNumber":54,"VerseNumber":24,"Text":"Şöyle dediler: “- İçimizden (peygamber iddiasında olan) bir insana mı tâbi olacağız? O takdirde biz, muhakkak sapıklık içinde kalır ve ateşlere düşeriz"},{"SurahNumber":54,"VerseNumber":25,"Text":"O kitab (vahy) aramızdan ona mı bırakılıyor? Doğrusu o, şımarık bir yalancıdır.”"},{"SurahNumber":54,"VerseNumber":26,"Text":"İleride bilecekler, o şımarık yalancı kimdir"},{"SurahNumber":54,"VerseNumber":27,"Text":"İşte biz, onlara bir imtihan olmak üzere, o dişi deveyi (bir mucize olarak kayadan) çıkarıp gönderiyoruz. Şimdi onların ne yapacağını gözetle ve eziyetlerine sabret"},{"SurahNumber":54,"VerseNumber":28,"Text":"Hem onlara haber ver ki, (kuyudan istifade edecekleri) su, (deve ile kendi) aralarında nöbetledir. (Bir gün deveye, bir gün onlara.) Her su nöbetinde, sahibi hazır bulunmuş olsun"},{"SurahNumber":54,"VerseNumber":29,"Text":"(Salih Peygamberin kavmi bir müddet nöbetleşe bu emre uyduktan sonra), nihayet (Kudar İbni Salif adındaki) arkadaşlarını çağırdılar. O da kılıca sarılarak deveyi kesti"},{"SurahNumber":54,"VerseNumber":30,"Text":"Fakat bak, nasıl oldu azabım ve tehdidlerim"},{"SurahNumber":54,"VerseNumber":31,"Text":"Çünkü biz, üzerlerine korkunç bir ses gönderdik de, onlar, ağıldaki hayvanların çiğneyib ufaladıkları kuru çöpler gibi oldular"},{"SurahNumber":54,"VerseNumber":32,"Text":"And olsun ki, biz Kur’an’ı düşünüb öğüd almak için kolaylaştırdık; fakat düşünen mi var"},{"SurahNumber":54,"VerseNumber":33,"Text":"Lût kavmi (peygamberlerinin) azab haberlerini tekzib ettiler"},{"SurahNumber":54,"VerseNumber":34,"Text":"Biz, onlara, taş yağdıran bir rüzgâr gönderdik; yalnız Lût (peygamberin) ailesini bir seher vakti kurtardık"},{"SurahNumber":54,"VerseNumber":35,"Text":"Tarafımızdan bir nimet olarak. İşte (iman ve itaat etmek suretiyle nimetimize) şükür edeni, böyle mükâfatlandırırız"},{"SurahNumber":54,"VerseNumber":36,"Text":"And olsun ki, Lût, azabımızla onları korkutmuştu; fakat o ihtarları, şübhelenerek inkâr ettiler"},{"SurahNumber":54,"VerseNumber":37,"Text":"Ve onun (meleklerden ibaret) misafirlerine, (kendi aralarında icra etmekte oldukları kötü işle) tecavüze kalkıştılar. Biz de onların gözlerini silme kör ediverdik. “- Şimdi azabımı ve peygamberimin tehdidlerini tadın.” dedik"},{"SurahNumber":54,"VerseNumber":38,"Text":"Celâlim hakkı için, bir sabah vakti, devamlı bir azab onları bastırıverdi. (Bu azab, cehenneme atılışlarına dek devam edecektir)"},{"SurahNumber":54,"VerseNumber":39,"Text":"Tadın bakalım azabımı ve peygamberimin tehdidlerini"},{"SurahNumber":54,"VerseNumber":40,"Text":"And olsun ki, biz Kur’an’ı düşünüb öğüd almak için kolaylaştırdık; fakat düşünen mi var"},{"SurahNumber":54,"VerseNumber":41,"Text":"Celâlim hakkı için, Firavun ailesine de (azab haberlerini veren) peygamberler geldi"},{"SurahNumber":54,"VerseNumber":42,"Text":"Onlar, mucizelerimizin hepsini inkâr ettiler. Biz de onları öyle yakalayıverdik ki, her şeye gâlib olana (Allah’a) böyle (yapmak) yaraşır"},{"SurahNumber":54,"VerseNumber":43,"Text":"(Ey Mekke’liler), sizin kâfirleriniz (kuvvet ve imkân bakımından) onlardan (bu adları geçen kavimlerden) hayırlı mı? Yoksa sizin için (İlâhî) kitablarda bir kurtuluş (haberi) mi var"},{"SurahNumber":54,"VerseNumber":44,"Text":"Yoksa onlar; “- Biz yardımlaşır, bize karşı gelene zafer kazanır bir topluluğuz” mu diyorlar"},{"SurahNumber":54,"VerseNumber":45,"Text":"Yakında (Bedir’de) o topluluk bozulacak ve arkalarını dönüb kaçacaklar"},{"SurahNumber":54,"VerseNumber":46,"Text":"Daha doğrusu onların asıl azab vakti, kıyamettedir. O vaktin azabı daha müdhiş, daha acıdır"},{"SurahNumber":54,"VerseNumber":47,"Text":"Muhakkak ki mücrimler (müşrikler) şaşkınlık ve çılgın ateşler içindedirler"},{"SurahNumber":54,"VerseNumber":48,"Text":"O gün, yüzleri üstü ateşte sürüklenecekler; ve onlara “-Tadın cehennemin dokunuşunu” denilecek"},{"SurahNumber":54,"VerseNumber":49,"Text":"Gerçekten biz, her şeyi (hikmetimiz icabı) bir kaderle yaratmışızdır"},{"SurahNumber":54,"VerseNumber":50,"Text":"(Bir şeyin olmasını murad ettik mi) emrimiz başka değil, ancak birdir (yalnız ol kelimesidir, oluverir); bir göz kırpması gibidir"},{"SurahNumber":54,"VerseNumber":51,"Text":"And olsun, (küfür hususunda benzeriniz olan) sizin gibileri helâk da ettik; fakat hani düşünen"},{"SurahNumber":54,"VerseNumber":52,"Text":"Bununla beraber işledikleri her şey (amellerin yazıldığı) defterlerdedir"},{"SurahNumber":54,"VerseNumber":53,"Text":"Küçük ve büyük (yapılan her şeyin) hepsi (Levh-i Mahfûz’da) yazılıdır"},{"SurahNumber":54,"VerseNumber":54,"Text":"Şüphesiz takva sahibleri cennetlerde aydınlıklar içindedirler"},{"SurahNumber":54,"VerseNumber":55,"Text":"Rıza gösterilen bir yerde... Kudretine nihayet olmıyan bir Melek’in (her şeye hakim bulunan Allah Tealâ’nın) huzurunda"}]}