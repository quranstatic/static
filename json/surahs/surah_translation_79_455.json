{"Id":455,"LanguageCodes":["ur","urd"],"Name":"urd-muhammadhussain","Author":"Muhammad Hussain Najafi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":79,"VerseNumber":1,"Text":"قَسم ہے ان (فرشتوں) کی جو (جسم میں ڈوب کر) سختی سے (جان) کھینچتے ہیں۔"},{"SurahNumber":79,"VerseNumber":2,"Text":"اور قَسم ہے آہستگی اور آسانی سے (جان) نکالنے والوں کی۔"},{"SurahNumber":79,"VerseNumber":3,"Text":"اور قَسم ہے (فضاؤں کے اندر) تیر نے پھرنے والوں کی۔"},{"SurahNumber":79,"VerseNumber":4,"Text":"پھر قَسم ہے (تعمیلِ حکم میں) ایک دوسرے پر سبقت لے جانے والوں کی۔"},{"SurahNumber":79,"VerseNumber":5,"Text":"پھر قَسم ہے ہر امر کا بندوبست کرنے والوں کی (کہ قیامت برحق ہے)۔"},{"SurahNumber":79,"VerseNumber":6,"Text":"جس دن تھرتھرانے والی (زمین وغیرہ) تھرتھرائے گی۔"},{"SurahNumber":79,"VerseNumber":7,"Text":"اس کے پیچھے ایک اور آنے والی (مصیبت) آئے گی۔"},{"SurahNumber":79,"VerseNumber":8,"Text":"کچھ دل اس دن کانپ رہے ہوں گے۔"},{"SurahNumber":79,"VerseNumber":9,"Text":"ان کی آنکھیں (شدتِ خوف سے) جھکی ہوئی ہوں گی۔"},{"SurahNumber":79,"VerseNumber":10,"Text":"وہ (کافر لوگ) کہتے ہیں کیا ہم پہلی حالت میں (الٹے پاؤں) واپس لائے جائیں گے؟"},{"SurahNumber":79,"VerseNumber":11,"Text":"کیا جب ہم بوسیدہ ہڈیاں ہو جائیں گے؟"},{"SurahNumber":79,"VerseNumber":12,"Text":"کہتے ہیں یہ (واپسی) تو بڑے گھاٹے کی ہوگی۔"},{"SurahNumber":79,"VerseNumber":13,"Text":"حالانکہ اس (واپسی) کیلئے ایک زور کی ڈانٹ پڑے گی۔"},{"SurahNumber":79,"VerseNumber":14,"Text":"پھر وہ کھلے ہوئے میدان (قیامت) میں موجود ہوں گے۔"},{"SurahNumber":79,"VerseNumber":15,"Text":"اے رسول(ص)) کیا آپ(ص) کو موسیٰ(ع) کے قصہ کی خبر پہنچی ہے؟"},{"SurahNumber":79,"VerseNumber":16,"Text":"جب ان کے پروردگار نے طویٰ کی مقدس وادی میں انہیں پکارا تھا۔"},{"SurahNumber":79,"VerseNumber":17,"Text":"کہ جاؤ فرعون کے پاس کہ وہ سرکش ہوگیا ہے۔"},{"SurahNumber":79,"VerseNumber":18,"Text":"پس اس سے کہو کہ کیا تو چاہتا ہے کہ پاکیزگی اختیار کرے؟"},{"SurahNumber":79,"VerseNumber":19,"Text":"اور (کیا تو چاہتا ہے کہ) میں تیرے پروردگار کی طرف تیری راہنمائی کروں تو تُو (اس سے) ڈرے؟"},{"SurahNumber":79,"VerseNumber":20,"Text":"پس موسیٰ(ع) نے (وہاں جا کر) اسے ایک بہت بڑی نشانی دکھائی۔"},{"SurahNumber":79,"VerseNumber":21,"Text":"تو اس نے جھٹلایا اور نافرمانی کی۔"},{"SurahNumber":79,"VerseNumber":22,"Text":"پھر وہ پلٹا (اور مخالفانہ سرگرمیوں میں) کوشاں ہو گیا۔"},{"SurahNumber":79,"VerseNumber":23,"Text":"یعنی (لوگوں کو) جمع کیا اور پکار کر کہا۔"},{"SurahNumber":79,"VerseNumber":24,"Text":"کہ میں تمہارا سب سے بڑا پرورگار ہوں۔"},{"SurahNumber":79,"VerseNumber":25,"Text":"پس اللہ نے اسے آخرت اور دنیا کے (دوہرے) عذاب میں پکڑا۔"},{"SurahNumber":79,"VerseNumber":26,"Text":"بےشک اس (قصہ) میں بڑی عبرت ہے ہر اس شخص کیلئے جو (خدا سے) ڈرے۔"},{"SurahNumber":79,"VerseNumber":27,"Text":"کیا تم لوگوں کا (دوبارہ) پیدا کرنا زیادہ مشکل ہے؟ یا آسمان کا؟ اللہ نے اس کو بنایا۔"},{"SurahNumber":79,"VerseNumber":28,"Text":"اور اس کی چھت کو بلند کیا پھر اس کو درست کیا۔"},{"SurahNumber":79,"VerseNumber":29,"Text":"اور اس کی رات کو تاریک بنایا اور اس کے دن کو ظاہر کیا۔"},{"SurahNumber":79,"VerseNumber":30,"Text":"اس کے بعد زمین کو بچھایا۔"},{"SurahNumber":79,"VerseNumber":31,"Text":"اور اس سے اس کا پانی اور چارہ نکالا۔"},{"SurahNumber":79,"VerseNumber":32,"Text":"اور پہاڑوں کو اس میں گاڑا۔"},{"SurahNumber":79,"VerseNumber":33,"Text":"تمہارے اور تمہارے مو یشیوں کے لئے سامانِ زندگی کے طور پر۔"},{"SurahNumber":79,"VerseNumber":34,"Text":"پس جب بڑی آفت (قیامت) آئے گی۔"},{"SurahNumber":79,"VerseNumber":35,"Text":"جس دن انسان یاد کرے گا جو کچھ اس نے کیا ہوگا۔"},{"SurahNumber":79,"VerseNumber":36,"Text":"اور (ہر) دیکھنے والے کیلئے دوزخ ظاہر کر دی جائے گی۔"},{"SurahNumber":79,"VerseNumber":37,"Text":"پس جس شخص نے سرکشی کی ہوگی۔"},{"SurahNumber":79,"VerseNumber":38,"Text":"اور (آخرت پر) دنیٰوی زندگی کو ترجیح دی ہوگی۔"},{"SurahNumber":79,"VerseNumber":39,"Text":"تو اس کا ٹھکانہ دوزخ ہوگا۔"},{"SurahNumber":79,"VerseNumber":40,"Text":"اور جو شخص اپنے پروردگار کی بارگاہ میں حاضری سے ڈرتا رہا ہوگا اور (اپنے) نفس کو (اس کی) خواہش سے روکا ہوگا۔"},{"SurahNumber":79,"VerseNumber":41,"Text":"تو اس کا ٹھکانہ جنت ہے۔"},{"SurahNumber":79,"VerseNumber":42,"Text":"یہ لوگ آپ(ص) سے سوال کرتے ہیں کہ قیامت کب کھڑی (برپا) ہوگی۔"},{"SurahNumber":79,"VerseNumber":43,"Text":"آپ(ص) کا اس کے وقت بتانے سے کیا تعلق؟"},{"SurahNumber":79,"VerseNumber":44,"Text":"اس کی انتہا تو بس آپ(ص) کے پروردگار پر ہے۔"},{"SurahNumber":79,"VerseNumber":45,"Text":"آپ(ص) تو بس ڈرانے والے ہیں اس شخص کو جو اس سے ڈرے۔"},{"SurahNumber":79,"VerseNumber":46,"Text":"جس دن یہ لوگ اس (قیامت) کو دیکھیں گے تو (انہیں ایسا محسوس ہوگا کہ) وہ (دنیا میں) نہیں ٹھہرے تھے۔ مگر ایک شام یا اس کی ایک صبح۔"}]}