{"Id":236,"LanguageCodes":["ku","kur"],"Name":"kur-burhanmuhammada","Author":"Burhan Muhammad Amin","Language":"Kurdish","Description":"Kurdish","Direction":"rtl","Source":"http://tanzil.net","Translations":[{"SurahNumber":80,"VerseNumber":1,"Text":"ڕووی گرژکردو ڕووی وه‌رگێڕا (مه‌به‌ست پێغه‌مبه‌ره (صلی الله علیه وسلم) کاتێك (عبدالله ی کوڕی ام مکتوم) که ئیماندارێکی نابینابوو هات بۆ خزمه‌تی، ئه‌ویش هه‌ندێك له سه‌رانی قوره‌یشی کۆ کردبۆوه به ئومێدی هیدایه‌تیان، عبدالله وتی: ئه‌ی پێغه‌مبه‌ری خوا، خوا چی فێرکردوویت منیش فێر بکه‌، پێغه‌مبه‌ر (صلی الله علیه وسلم) پێی ناخۆش بوو که قسه‌کانی پێ ده‌بڕێت، له‌به‌رئه‌وه ڕووی گرژکرد و ڕووی وه‌رگێڕا. بۆیه سه‌ره‌تای ئه‌م سووره‌ته دابه‌زی که گله‌ییه له پێغه‌مبه‌ر (صلی الله علیه وسلم)"},{"SurahNumber":80,"VerseNumber":2,"Text":"له‌به‌رئه‌وه‌ی نابیناکه هات بۆ لای"},{"SurahNumber":80,"VerseNumber":3,"Text":"جا تۆ چوزانیت به‌ڵکو ئه‌و هاتبێت تا دڵ و ده‌روونی خاوێن بکاته‌وه‌"},{"SurahNumber":80,"VerseNumber":4,"Text":"یاخود ئامۆژگاری وه‌ربگرێت، تا ئامۆژگاریه‌که سوودی پێبگه‌یه‌نێت"},{"SurahNumber":80,"VerseNumber":5,"Text":"به‌ڵام ئه‌وه‌ی که خۆی بێ نیاز نیشان ده‌دات و نایه‌وێت ڕێنموومایی وه‌ربگرێت"},{"SurahNumber":80,"VerseNumber":6,"Text":"تۆ له‌گه‌ڵ ئه‌ودا کۆده‌بیته‌وه و گرنگی به‌و ده‌ده‌یت و ڕوو له‌و ده‌که‌یت"},{"SurahNumber":80,"VerseNumber":7,"Text":"جا تۆ هیچ گوناهبار نابیت که ئه‌و ئیمانی نه‌وێت و پاك و پوخته‌کردنی ده‌روونی نه‌وێت"},{"SurahNumber":80,"VerseNumber":8,"Text":"به‌ڵام ئه‌وه‌ی که خۆی هاتوه‌ته لات و کۆشش ده‌کات و مه‌به‌ستێتی که شاره‌زای به‌رنامه‌ی خوا ببێت"},{"SurahNumber":80,"VerseNumber":9,"Text":"له‌کاتێکدا ئه‌و له خوا ده‌ترسێت"},{"SurahNumber":80,"VerseNumber":10,"Text":"ئه‌وه تۆ گوێ به‌و ناده‌یت و خۆتی لێ بێ ئاگا ده‌که‌یت"},{"SurahNumber":80,"VerseNumber":11,"Text":"نه‌خێر وامه‌که‌و وامه‌به‌، چونکه به‌ڕاستی ئه‌م ئایه‌تانه‌، ئه‌م سوره‌ته‌، یادخستنه‌وه و ئامۆژگاریه‌"},{"SurahNumber":80,"VerseNumber":12,"Text":"جا که‌سێك بیه‌وێت ڕێنموویی وه‌رگرێت، ئه‌وه یادی ده‌کات"},{"SurahNumber":80,"VerseNumber":13,"Text":"(ئه‌و قورئانه‌) له چه‌ندین لاپه‌ڕه‌ی به‌ڕێزو پیرۆزدا هه‌ڵگیراوه و له (لوح المحفوظ) وه‌رگیراوه‌"},{"SurahNumber":80,"VerseNumber":14,"Text":"که به‌رزو بڵند و پاك و خاوێنن"},{"SurahNumber":80,"VerseNumber":15,"Text":"به‌ده‌ستی فریشته نووسه‌ره‌کان"},{"SurahNumber":80,"VerseNumber":16,"Text":"که به‌ڕێزو خواناس و ملکه‌چ و فه‌رمانبه‌رداران"},{"SurahNumber":80,"VerseNumber":17,"Text":"ئه‌ی ئاده‌میزاد، به‌کوشت بچیت، چه‌نده کافره‌، سپڵه‌یه‌، چه‌نده خوانه‌ناس و یاخیه‌، یاخود به‌کوشت چێت ئاده‌میزاد چی وای لێکردووه که کافر بێت؟! چ پاساوێکی هه‌یه بۆ خوانه‌ناسی و یاخی بوون"},{"SurahNumber":80,"VerseNumber":18,"Text":"(بۆ بیرناکاته‌وه‌‌) خوا له‌چی دروستی کردووه‌؟"},{"SurahNumber":80,"VerseNumber":19,"Text":"له نوتفه‌یه‌ك (له خاڵێکی زۆر بچووك که به چاو نابینرێت) دروستی کردووه و هه‌موو ئه‌ندامانی ده‌ر و ناوی پێ به‌خشیوه و ئه‌ندازه‌گیری وردی له دروستکردنیدا ئه‌نجام داوه‌، (کات و شوێنی له‌دایکبوونی و مردنی بۆ دیاری کردووه‌)"},{"SurahNumber":80,"VerseNumber":20,"Text":"له‌وه‌ودوا ژیانی بۆ ئاسان کردووه و سه‌رپشکی کردووه له په‌یڕه‌وی کردنی ڕێگه‌ی چاکه یان خراپه‌، ئیمان یان کوفر، (دوای ئه‌وه‌ی که ده‌ست نیشانی هه‌ردووکیانی بۆ کردووه و سه‌ره‌نجامی ڕوون کردۆته‌وه‌)"},{"SurahNumber":80,"VerseNumber":21,"Text":"له‌وه‌ودوا ده‌یمرێنێت و ده‌یخاته ناو گۆڕه‌وه‌"},{"SurahNumber":80,"VerseNumber":22,"Text":"پاشان کاتێك بیه‌وێت زیندووی ده‌کاته‌وه‌"},{"SurahNumber":80,"VerseNumber":23,"Text":"به‌ڕاستی، ئه‌وه‌ی که خوا فه‌رمانی پێداوه هێشتا ئاده‌میزاد به‌جێی نه‌هێناوه‌"},{"SurahNumber":80,"VerseNumber":24,"Text":"ده‌با ئاده‌میزاد سه‌یری خواردنه‌که‌ی بکات و سه‌رنجی بدات و بیری لێ بکاته‌وه‌"},{"SurahNumber":80,"VerseNumber":25,"Text":"بێگومان ئێمه ئاومان بۆ دابارانده‌وه‌ته خواره‌وه‌، چۆن دابارینێت"},{"SurahNumber":80,"VerseNumber":26,"Text":"له‌وه‌ودوا زه‌ویمان بۆ له‌ت له‌ت به چه‌که‌ره‌ی ناسکی ڕووه‌ك"},{"SurahNumber":80,"VerseNumber":27,"Text":"ئینجا دانه‌وێڵه‌مان تێادا ڕوواند"},{"SurahNumber":80,"VerseNumber":28,"Text":"هه‌روه‌ها ترێ و سه‌وزه‌مان"},{"SurahNumber":80,"VerseNumber":29,"Text":"هه‌روه‌ها زه‌یتوون و دارخورمایش"},{"SurahNumber":80,"VerseNumber":30,"Text":"باخچه‌ی ده‌وره‌دراو به دارخورما یان دره‌ختی تر، یاخود باخی چڕو پڕ"},{"SurahNumber":80,"VerseNumber":31,"Text":"جۆره‌ها میوه‌، هاوڕێ له‌گه‌ڵ هه‌موو ئه‌و گژو گیایانه‌ی که خواکرده و ماڵات ده‌یخوات له له‌وه‌ڕگاکاندا"},{"SurahNumber":80,"VerseNumber":32,"Text":"(هه‌موو ئه‌مانه ئاماده‌مان کردووه‌) تا خۆتان و ماڵاته‌کانتان سوودی لێ وه‌ربگرن"},{"SurahNumber":80,"VerseNumber":33,"Text":"جا کاتێك قیامه‌ت به‌رپا بوو به‌هۆی ده‌نگێکی به‌هێزی گوێ کپ که‌ره‌وه‌"},{"SurahNumber":80,"VerseNumber":34,"Text":"ئه‌و ڕۆژه (هێنده سامناکه‌) برا له‌ده‌ست براکه‌ی هه‌ڵدێت و ڕاده‌کات و خۆی لێ ده‌شارێته‌وه‌"},{"SurahNumber":80,"VerseNumber":35,"Text":"هه‌روه‌ها له‌ده‌ست دایك و باوکی"},{"SurahNumber":80,"VerseNumber":36,"Text":"له‌ده‌ست هاوسه‌رو کوڕه‌کانی"},{"SurahNumber":80,"VerseNumber":37,"Text":"له‌و ڕۆژه‌دا هه‌رکه‌سێك له‌وانه ئه‌وه‌نده سه‌رگه‌رمی کێشه‌ی خۆیه‌تی، ناتوانێت فریای که‌سی تر بکه‌وێت"},{"SurahNumber":80,"VerseNumber":38,"Text":"له‌و ڕۆژه‌دا ڕووخسارانێك گه‌ش و جوان و ڕوون و شادن"},{"SurahNumber":80,"VerseNumber":39,"Text":"ده‌م پێکه‌نینن، مژده و شادییان لێ ده‌دره‌وشێته‌وه‌"},{"SurahNumber":80,"VerseNumber":40,"Text":"له‌و ڕۆژه‌دا ڕووخسارانێکیش هه‌ن که گژو تاڵ و تۆزاوی و په‌ست غه‌مگینن"},{"SurahNumber":80,"VerseNumber":41,"Text":"دێزی و ڕه‌شی و تاریکی دایپۆشیوون"},{"SurahNumber":80,"VerseNumber":42,"Text":"ئا ئه‌وانه بێ باوه‌ڕو خوانه‌ناس و تاوانبارو گوناهکاره‌کانن"}]}