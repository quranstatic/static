{"Id":159,"LanguageCodes":["fa","fas"],"Name":"fas-mohammadsadeqit","Author":"Mohammad Sadeqi Tehrani","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":19,"VerseNumber":1,"Text":"کهیعص‌"},{"SurahNumber":19,"VerseNumber":2,"Text":"(این) یادی است از رحمت پروردگارت، بنده‌اش زکریا را"},{"SurahNumber":19,"VerseNumber":3,"Text":"چون پروردگارش را ندا (و آوا)یی پنهانی در داد"},{"SurahNumber":19,"VerseNumber":4,"Text":"گفت: «پروردگارم! من استخوانم به‌راستی سست گردیده و (موی) سرم از پیری شعله‌ور (و سپید) شده. پروردگارم! من هرگز به درخواست (از) تو سنگدل نبوده‌ام.»"},{"SurahNumber":19,"VerseNumber":5,"Text":"«و بی‌گمان من از پی‌آمدگان پس از خودم بیم داشتم و زنم نازا بوده است. پس از جانب خودت ولیّ و دنباله‌روی (از رسالتم) بنه»"},{"SurahNumber":19,"VerseNumber":6,"Text":"«(که) از من ارث برد و از خاندان یعقوب (نیز) ارث برد. و پروردگارم! او را پسندیده(ی خود) گردان. »"},{"SurahNumber":19,"VerseNumber":7,"Text":"(خدا فرمود:) «زکریا! ما همانا به پسری - که نامش یحیی است - مژده‌ات می‌دهیم (که) از پیش همنامی برایش قرار ندادیم.»"},{"SurahNumber":19,"VerseNumber":8,"Text":"گفت: «پروردگارم! چه زمانی (و چگونه) مرا پسری خواهد بود؟ حال آنکه زنم نازا بوده، و من از سالخوردگی به‌راستی به ناتوانی و ناچاری رسیده‌ام‌؟»"},{"SurahNumber":19,"VerseNumber":9,"Text":"(خدا) فرمود: « (فرمان) چنان است. پروردگارت گفت که این (کار) بر من آسان است. و همانا تو را از پیش آفریدم حال آنکه چیزی نبودی.»"},{"SurahNumber":19,"VerseNumber":10,"Text":"گفت: «پروردگارم! نشانه‌ای برایم بنه‌.» فرمود: «نشانه‌ی تو این است که سه شب -حال آنکه سلامتی- با مردم سخن نگویی.»"},{"SurahNumber":19,"VerseNumber":11,"Text":"پس، از محراب بر قوم خویش در آمد، و ایشان را رمز داد که: «صبح و شام به نیایش (خدا) بپردازید.»"},{"SurahNumber":19,"VerseNumber":12,"Text":"(به یحیی وحی شد:) «‌یحیی! (آن) کتاب (وحیانی) را با نیرویی (فزاینده) برگیر.» و در حال کودکی حکم (رسالتی را) به او دادیم"},{"SurahNumber":19,"VerseNumber":13,"Text":"و (نیز) از جانب ویژه‌ی خود، مهربانی و پاکی را (به او دادیم) و او پرهیزگار بوده است"},{"SurahNumber":19,"VerseNumber":14,"Text":"و با پدر و مادر خود نیک‌رفتار بود و زورگویی نافرمان نبود"},{"SurahNumber":19,"VerseNumber":15,"Text":"و درودی (شایسته) بر اوست، روزی که زاده شد، و روزی که می‌میرد، و روزی (هم) - در حالی‌که زنده است - برای رستاخیز برانگیخته می‌شود"},{"SurahNumber":19,"VerseNumber":16,"Text":"و درکتاب، مریم را یاد کن، چون از کسانِ خود، به مکانی شرقی، به کناری افکنده شد"},{"SurahNumber":19,"VerseNumber":17,"Text":"پس پرده‌ای میان خود و آنان برگرفت، تا روح ویژه‌ی خودمان [:جبرئیل] را سوی او فرستادیم. پس برای مریم به چهره‌ی بشری خوش‌اندام نمایان شد"},{"SurahNumber":19,"VerseNumber":18,"Text":"(مریم) گفت: «اگر پرهیزگار بوده‌ای، به‌راستی من از تو به خدای رحمتگر بر آفریدگان پناه می‌برم.»"},{"SurahNumber":19,"VerseNumber":19,"Text":"گفت: «من - تنها - فرستاده‌ی پروردگار تو هستم، برای اینکه برایت پسری پاک ببخشایم.»"},{"SurahNumber":19,"VerseNumber":20,"Text":"(مریم) گفت: «کی و کجا مرا پسری باشد، حال آنکه بشری با من تماس نگرفته و ناپاک (هم) نبوده‌ام‌؟»"},{"SurahNumber":19,"VerseNumber":21,"Text":"(جبرئیل) گفت: « (فرمان) چنان است - پروردگارت گفته که آن بر من آسان است- و تا او را نشانه‌ای برای مردمان، و رحمتی از جانب خودمان قرار دهیم و (این) کاری گذرا بوده است.»"},{"SurahNumber":19,"VerseNumber":22,"Text":"پس مریم او [:عیسی] را بار گرفت. پس با وی به مکان دور افتاده‌ای افکنده شد"},{"SurahNumber":19,"VerseNumber":23,"Text":"پس درد زایمان او را سوی شاخه‌ی درخت خرمایی رسانید. گفت: «ای کاش پیش از این مرده و فراموش‌شده بودم.»"},{"SurahNumber":19,"VerseNumber":24,"Text":"پس (مسیح) از زیر (پای) او [:مریم] وی را ندا داد: «غم مدار، همانا پروردگارت زیر پایت (شخصی) سربلند و والا مقام نهاده است.»"},{"SurahNumber":19,"VerseNumber":25,"Text":"«و شاخه‌ی درخت خرما را سوی خود (برگیر و) به شدت بتکان، تا بر تو خرمایی تازه فرو ریزد.»"},{"SurahNumber":19,"VerseNumber":26,"Text":"«پس بخور و بنوش و دیده‌ای روشن دار. پس اگر به‌راستی کسی از آدمیان را دیدی بگوی “من بی‌گمان برای (خدای) رحمان روزه‌ای نذر کرده‌ام، پس امروز هرگز با هیچ انسانی سخن نخواهم گفت.”»"},{"SurahNumber":19,"VerseNumber":27,"Text":"«پس (مریم) در حالی که او را می‌برد نزد قومش آورد. گفتند: «مریم! همانا به‌راستی چیزی افتراانگیز آورده‌ای.»"},{"SurahNumber":19,"VerseNumber":28,"Text":"«ای خواهر هارون! پدرت مرد بدی نبوده و مادرت (نیز) بدکاره نبوده است.»"},{"SurahNumber":19,"VerseNumber":29,"Text":"پس (مریم) سوی عیسی اشاره کرد. گفتند: «چگونه با کسی که در گهواره، کودک بوده سخن بگوییم‌؟»"},{"SurahNumber":19,"VerseNumber":30,"Text":"(کودک) گفت: «همانا من بنده‌ی خدایم، به من کتاب داد و مرا پیامبری برجسته نهاد. »"},{"SurahNumber":19,"VerseNumber":31,"Text":"«و هر جا که بوده‌ام مرا برکت‌یافته ساخت و تا زنده‌ام به نماز و زکات سفارشم کرد.»"},{"SurahNumber":19,"VerseNumber":32,"Text":"«و (مرا) نسبت به مادرم نیکوکار نمود. و زورگو و سخت‌دلم نگردانید.»"},{"SurahNumber":19,"VerseNumber":33,"Text":"«و سلام (و سلامتی) بر من، روزی که زاده شدم، و روزی که می‌میرم، و روزی (هم) -در حالی‌که (در برزخ) زنده‌ام- برانگیخته می‌شوم.»"},{"SurahNumber":19,"VerseNumber":34,"Text":"این است عیسی پسر مریم؛ گفته‌ی حقی که در آن دو دلی می‌کنند"},{"SurahNumber":19,"VerseNumber":35,"Text":"برای خدا هرگز (شایسته) نبوده است که هیچ فرزندی برگزیند. (او) بسی منزّه است‌. چون چیزی را اراده کند، تنها به آن می‌گوید: «شو»، پس (بی‌درنگ) می‌شود"},{"SurahNumber":19,"VerseNumber":36,"Text":"و به‌راستی، خدا پروردگار من و پروردگار شماست، پس او را بپرستید (که) این راهی است راست"},{"SurahNumber":19,"VerseNumber":37,"Text":"پس آن گروه‌ها(ی گوناگون) از میانشان به اختلاف پرداختند. پس وای برای کسانی که کافر شدند از حضور (در) دیدگاه روزی بزرگ"},{"SurahNumber":19,"VerseNumber":38,"Text":"(ببین) چه شنوا و بینایند روزی که سوی ما می‌آیند! ولی ستمگران امروز در گمراهی آشکارگرند"},{"SurahNumber":19,"VerseNumber":39,"Text":"و آنان را (از) آن روز حسرت بیم ده، چون داوری انجام گرفت. حال آنکه آنان در (ژرفای) غفلتند و آنان ایمان نمی‌آورند"},{"SurahNumber":19,"VerseNumber":40,"Text":"بی‌گمان ما ،(همین) ما زمین را -با هر که بر آن است- به میراث می‌بریم، و تنها سوی ما بازگردانیده می‌شوند"},{"SurahNumber":19,"VerseNumber":41,"Text":"و در (این) کتاب ابراهیم را یاد کن. به‌راستی او بسی راست (و) پیامبری برجسته بود"},{"SurahNumber":19,"VerseNumber":42,"Text":"چون به پدرش گفت: «پدرم! چرا چیزی را که نمی‌شنود و نمی‌بیند و تو را از چیزی بی‌نیاز نمی‌کند می‌پرستی‌؟»"},{"SurahNumber":19,"VerseNumber":43,"Text":"«پدرم! به‌راستی مرا به‌درستی از دانش وحی، حقایقی آمده که تو را نیامده. پس مرا پیروی کن، تا تو را به راهی راست (بدون افراط و تفریط) هدایت کنم.»"},{"SurahNumber":19,"VerseNumber":44,"Text":"«پدرم! شیطان را نپرست. شیطان بی‌گمان بر (خدای) رحمتگر بر آفریدگان عصیانگر بوده است.»"},{"SurahNumber":19,"VerseNumber":45,"Text":"«پدرم! من بسی می‌ترسم که از جانب (خدای) رحمان عذابی به تو در رسد، پس تو دنباله‌رو شیطان باشی.»"},{"SurahNumber":19,"VerseNumber":46,"Text":"(آزر) گفت: «ابراهیم! آیا تو از خدایان من رویگردانی‌؟ هر آینه اگر (به این رویگردانی) پایان ندهی، بی‌چون تو را به‌راستی سنگسار خواهم کرد. (برو) و مدتی طولانی از من دور شو.»"},{"SurahNumber":19,"VerseNumber":47,"Text":"(ابراهیم) گفت: «درود بر تو! به زودی از پروردگارم برایت پوشش می‌خواهم، او همواره نسبت به من پُر مهر و لطف بوده است.»"},{"SurahNumber":19,"VerseNumber":48,"Text":"«و از شما و (از) آنچه غیر از خدا می‌پرستید کناره می‌گیرم، و خدایم را می‌خوانم، و از او درخواست کنم؛ امید که به خواندن و درخواست از پروردگارم سخت‌دل نباشم.»"},{"SurahNumber":19,"VerseNumber":49,"Text":"پس هنگامی که از آنها و (از) آنچه به جای خدا می‌پرستیدند کناره گرفت، اسحاق و یعقوب را به او بخشیدیم، و هر یک را پیامبری برجسته گردانیدیم"},{"SurahNumber":19,"VerseNumber":50,"Text":"و برخی از رحمت خویش را به آنان بخشیدیم، و زبانی راستین (و) بلندمرتبه برایشان قرار دادیم"},{"SurahNumber":19,"VerseNumber":51,"Text":"و در کتاب، موسی را یاد کن (که) همواره او پاک‌شده‌ای (ربانی) و (نیز) فرستاده‌ای برجسته بود"},{"SurahNumber":19,"VerseNumber":52,"Text":"و از پربرکت‌ترین جانب (کوه) طور، او را ندا در دادیم. و در حالی‌که با وی راز می‌گفتیم، او را نجات‌یافته(به خود) نزدیک ساختیم"},{"SurahNumber":19,"VerseNumber":53,"Text":"و به رحمت خویش برادرش هارون - پیامبری برجسته- را به او بخشیدیم"},{"SurahNumber":19,"VerseNumber":54,"Text":"و در کتاب، اسماعیل را یاد کن، همانا او راست‌وعده و فرستاده‌ای برجسته بود"},{"SurahNumber":19,"VerseNumber":55,"Text":"و خاندان خود را به نماز و زکات فرمان می‌داد. و نزد پروردگارش پسندیده بود"},{"SurahNumber":19,"VerseNumber":56,"Text":"و در کتاب، ادریس را یاد کن. او بسی راست(کار و) پیامبری برجسته بود"},{"SurahNumber":19,"VerseNumber":57,"Text":"و (ما) او را به جایی بلند [:معراج] بالا بردیم"},{"SurahNumber":19,"VerseNumber":58,"Text":"ایشان کسانی از پیامبران برجسته‌اند-که خدا بر ایشان نعمت ارزانی داشت- از دودمان آدم و از کسانی که با نوح (در کشتی) سوار(شان) کردیم و (نیز) از دودمان ابراهیم و اسرائیل و از کسانی که (آنان را) هدایت نمودیم و برگزیدیم‌؛ هنگامی که آیات (خدای) رحمان بر ایشان خوانده شود، سجده‌کنان و گریان به خاک فرو افتند"},{"SurahNumber":19,"VerseNumber":59,"Text":"پس بعد از آنان جانشینانی ناپسند بر جای ماندند (که) نماز را ضایع ساخته و از هوس‌ها پیروی کردند. پس در آینده‌ای دور گمراهی را (از روی اعتقاد فاسد) خواهند یافت"},{"SurahNumber":19,"VerseNumber":60,"Text":"مگر کسانی که توبه کرده و ایمان آورده و کاری شایسته(ی ایمان) انجام دادند. پس به بهشت در آیند و هیچ ستمی نخواهند دید"},{"SurahNumber":19,"VerseNumber":61,"Text":"باغ‌های جاودانه که (خدای) رحمان بندگانش را (به آن‌ها) در غیب وعده داده است. بی‌گمان وعده‌ی او آمدنی بوده است"},{"SurahNumber":19,"VerseNumber":62,"Text":"در آنجا سخن بیهوده‌ای نمی‌شنوند، جز سلامی، و روزیشان برایشان صبح و شام در آنجا (آماده) است"},{"SurahNumber":19,"VerseNumber":63,"Text":"آن (بزرگْ مکان) همان بهشتی است که هر یک از بندگانمان را که پرهیزگار بوده‌اند به میراث می‌دهیم"},{"SurahNumber":19,"VerseNumber":64,"Text":"و (ما فرشتگان) جز به امر پروردگارت نازل نمی‌شویم. آنچه پیش روی ما و آنچه پشت سر ما و آنچه میان این دو است (همه) تنها برای اوست و پروردگارت هرگز فراموشکار نبوده است"},{"SurahNumber":19,"VerseNumber":65,"Text":"پروردگار آسمان‌ها و زمین و آنچه میان آن دو است. پس او را بپرست و برای پرستش او بسی شکیبا باش. آیا برای او(همتا و) همنامی می‌شناسی‌؟"},{"SurahNumber":19,"VerseNumber":66,"Text":"و انسان می‌گوید: «آیا هنگامی‌که بمیرم، به‌راستی در آینده‌ای دور زنده (از قبر) بیرون آورده می‌شوم‌؟»"},{"SurahNumber":19,"VerseNumber":67,"Text":"آیا و (این) انسان به یاد نمی‌آورد (که) ما او را به‌درستی از پیش آفریدیم. حال آنکه (هرگز) چیزی نبوده است‌؟"},{"SurahNumber":19,"VerseNumber":68,"Text":"پس، به پروردگارت سوگند (که) همانا آنان را بی‌گمان با شیطان‌‌ها-بدون برگشت- گردهم می‌آوریم؛ سپس در حالی که به زانو در آمده‌اند، بی‌گمان آنان را بی‌چون گرداگرد دوزخ - به پای درافتاده - حاضر خواهیم کرد"},{"SurahNumber":19,"VerseNumber":69,"Text":"سپس از هر دسته‌ای، کسانی از آنان را که بر (خدای) رحمان سرکش‌ترند همانا به‌راستی بیرون خواهیم کشید"},{"SurahNumber":19,"VerseNumber":70,"Text":"سپس به کسانی که برای آتش‌افروزی جهنم سزاوارترند، همانا خود داناتریم"},{"SurahNumber":19,"VerseNumber":71,"Text":"و هیچ کس از شما نیست مگر (اینکه) در آن وارد است. (این) بر عهده‌ی پروردگارت حکمی قطعی بوده است"},{"SurahNumber":19,"VerseNumber":72,"Text":"سپس کسانی را که پرهیزگاری می‌کرده‌اند می‌رهانیم، و ستمگران را در حالی که به زانو در افتاده‌اند در دوزخ وا می‌گذاریم"},{"SurahNumber":19,"VerseNumber":73,"Text":"و هنگامی که آیات ما -روشنگرانه- بر آنان خوانده شود، کسانی که کفر ورزیده‌اند، به آنان که ایمان آورده‌اند گویند: «کدام یک از (ما) دو گروه جایگاهش بهتر و جلسه‌ی اُنسش نیکوتر است‌؟»"},{"SurahNumber":19,"VerseNumber":74,"Text":"و چه بسیار نسل‌ها را پیش از آنان نابود کردیم، (که) آنها اثاثی نیکوتر و ظاهری فریباتر داشتند"},{"SurahNumber":19,"VerseNumber":75,"Text":"بگو: «هر کس در (ژرفای) گمراهی بوده است، پس باید (خدای) رحمان به او تا زمانی مهلت دهد، تا هنگامی که آنچه به آنان وعده داده می‌شود ببینند، یا عذاب را، یا ساعت [:قیامت] را. پس به زودی خواهند دانست جایگاه چه کسی بدتر و سپاهش ناتوان‌تر است.»"},{"SurahNumber":19,"VerseNumber":76,"Text":"و خدا کسانی را که هدایت‌یافته‌اند بر هدایتشان می‌افزاید. و ماندنی‌های شایسته(ی ایمان)، نزد پروردگارت از حیث پاداش بهتر و بازگشتشان خوبتر است"},{"SurahNumber":19,"VerseNumber":77,"Text":"پس آیا دیدی کسی را که به آیات ما کفر ورزید؟ و گفت: «هر آینه بی‌گمان به من مال و فرزندی (بسیار) داده خواهد شد.»"},{"SurahNumber":19,"VerseNumber":78,"Text":"آیا بر غیب آگاه شده، یا نزد (خدای) رحمان پیمانی بر گرفته است‌؟"},{"SurahNumber":19,"VerseNumber":79,"Text":"هرگز! (چنان نیست). به زودی آنچه را می‌گوید، ثبت و ضبط می‌کنیم. و برخی از عذاب را برای او امتدادی مستمر خواهیم داد"},{"SurahNumber":19,"VerseNumber":80,"Text":"و آنچه را می‌گوید، از او به ارث می‌بریم، و سوی ما به تنهایی خواهد آمد"},{"SurahNumber":19,"VerseNumber":81,"Text":"و بجز خدا، معبودانی برگرفتند، تا برای آنان (مایه‌ی) عزت باشند"},{"SurahNumber":19,"VerseNumber":82,"Text":"هرگز نه چنان است. به زودی (آن معبودان) عبادت ایشان را انکار (و‌انگار) می‌کنند، و بر ضدّشان خواهند بود"},{"SurahNumber":19,"VerseNumber":83,"Text":"آیا ندیدی که همواره ما شیطان‌ها را بر (سر و سامان) کافران فرستادیم، حال آنکه آنان را به جنبش و جوشش می‌آوردند؟"},{"SurahNumber":19,"VerseNumber":84,"Text":"پس بر ضد آنان شتاب مکن، (که) فقط برایشان (روز)شماری بس دقیق می‌کنیم"},{"SurahNumber":19,"VerseNumber":85,"Text":"روزی که پرهیزگاران را سوی (خدای) رحمان (به صورت) گروهی جمع می‌کنیم"},{"SurahNumber":19,"VerseNumber":86,"Text":"و مجرمان را با تشنگی سوزان (و) سرگردانی سوی دوزخ می‌رانیم"},{"SurahNumber":19,"VerseNumber":87,"Text":"آنان دارای شفاعت نیستند، جز آن کس که نزد (خدای) رحمان پیمانی برگرفته است"},{"SurahNumber":19,"VerseNumber":88,"Text":"و گفتند: « (خدای) رحمان فرزندی بر گرفته.»"},{"SurahNumber":19,"VerseNumber":89,"Text":"بی‌گمان چیز زشتی را همانا (بر زبان) آوردید"},{"SurahNumber":19,"VerseNumber":90,"Text":"نزدیک است آسمان‌ها از آن (سخن) بی‌مهابا بشکافند، و زمین چاک خورَد و کوه‌ها به سختی با صدایی جانکاه فرو ریزند،"},{"SurahNumber":19,"VerseNumber":91,"Text":"(از) اینکه برای (خدای) رحمان فرزندی (را) خواندند"},{"SurahNumber":19,"VerseNumber":92,"Text":"و (خدای) رحمان را هرگز نسزد که فرزندی برگیرد"},{"SurahNumber":19,"VerseNumber":93,"Text":"هیچ کس در آسمان‌ها و زمین نیست جز اینکه در حالت بندگی نزد (خدای) رحمان آینده است"},{"SurahNumber":19,"VerseNumber":94,"Text":"همواره بی‌گمان آنان را اِحاطه و شماره‌ای ممتاز کرده است"},{"SurahNumber":19,"VerseNumber":95,"Text":"و روز قیامت همه‌ی آنها تنها، سوی او آینده‌اند"},{"SurahNumber":19,"VerseNumber":96,"Text":"بی‌گمان کسانی که ایمان آورده و عمل شایسته(ی ایمان) کرده‌اند، (خدای) رحمان به زودی برایشان دوستی‌ای خواهد نهاد"},{"SurahNumber":19,"VerseNumber":97,"Text":"پس تنها ما این قرآن را به زبان تو آسان(فهم) کردیم، تا پرهیزگاران را نوید، و گروهی سخت‌دل را هشدار دهی"},{"SurahNumber":19,"VerseNumber":98,"Text":"و چه بسیار از نسل‌هایی پیش از اینان را هلاک کردیم. آیا احدی از ایشان را (اکنون) احساس می‌کنی، و یا صدا و آوایی از آنان می‌شنوی؟"}]}