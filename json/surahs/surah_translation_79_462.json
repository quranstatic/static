{"Id":462,"LanguageCodes":["ur","urd"],"Name":"urd-syedzeeshanhaid","Author":"Syed Zeeshan Haider Jawadi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":79,"VerseNumber":1,"Text":"قسم ہے ان کی جو ڈوب کر کھینچ لینے والے ہیں"},{"SurahNumber":79,"VerseNumber":2,"Text":"اور آسانی سے کھول دینے والے ہیں"},{"SurahNumber":79,"VerseNumber":3,"Text":"اور فضا میں پیرنے والے ہیں"},{"SurahNumber":79,"VerseNumber":4,"Text":"پھر تیز رفتاری سے سبقت کرنے والے ہیں"},{"SurahNumber":79,"VerseNumber":5,"Text":"پھر امور کا انتظام کرنے والے ہیں"},{"SurahNumber":79,"VerseNumber":6,"Text":"جس دن زمین کو جھٹکا دیا جائے گا"},{"SurahNumber":79,"VerseNumber":7,"Text":"اور اس کے بعد دوسرا جھٹکا لگے گا"},{"SurahNumber":79,"VerseNumber":8,"Text":"اس دن دل لرز جائیں گے"},{"SurahNumber":79,"VerseNumber":9,"Text":"آنکھیں خوف سے جھکیِ ہوں گی"},{"SurahNumber":79,"VerseNumber":10,"Text":"یہ کفاّر کہتے ہیں کہ کیا ہم پلٹ کر پھر اس دنیا میں بھیجے جائیں گے"},{"SurahNumber":79,"VerseNumber":11,"Text":"کیا جب ہم کھوکھلی ہڈیاں ہوجائیں گے تب"},{"SurahNumber":79,"VerseNumber":12,"Text":"یہ تو بڑے گھاٹے والی واپسی ہوگی"},{"SurahNumber":79,"VerseNumber":13,"Text":"یہ قیامت تو بس ایک چیخ ہوگی"},{"SurahNumber":79,"VerseNumber":14,"Text":"جس کے بعد سب میدان هحشر میں نظر آئیں گے"},{"SurahNumber":79,"VerseNumber":15,"Text":"کیا تمہارے پاس موسٰی کی خبر آئی ہے"},{"SurahNumber":79,"VerseNumber":16,"Text":"جب ان کے رب نے انہیں طویٰ کی مقدس وادی میں آواز دی"},{"SurahNumber":79,"VerseNumber":17,"Text":"فرعون کی طرف جاؤ وہ سرکش ہوگیا ہے"},{"SurahNumber":79,"VerseNumber":18,"Text":"اس سے کہو کیا یہ ممکن ہے تو پاکیزہ کردار ہوجائے"},{"SurahNumber":79,"VerseNumber":19,"Text":"اور میں تجھے تیرے رب کی طرف ہدایت کروں اور تیرے دل میں خوف پیدا ہوجائے"},{"SurahNumber":79,"VerseNumber":20,"Text":"پھر انہوں نے اسے عظیم نشانی دکھلائی"},{"SurahNumber":79,"VerseNumber":21,"Text":"تو اس نے انکار کردیا اور نافرمانی کی"},{"SurahNumber":79,"VerseNumber":22,"Text":"پھر منہ پھیر کر دوڑ دھوپ میں لگ گیا"},{"SurahNumber":79,"VerseNumber":23,"Text":"پھر سب کو جمع کیا اور آواز دی"},{"SurahNumber":79,"VerseNumber":24,"Text":"اور کہا کہ میں تمہارا رب اعلیٰ ہوں"},{"SurahNumber":79,"VerseNumber":25,"Text":"تو خدا نے اسے دنیا و آخرت دونو ںکے عذاب کی گرفت میں لے لیا"},{"SurahNumber":79,"VerseNumber":26,"Text":"اس واقعہ میں خوف خدا رکھنے والوں کے لئے عبرت کا سامان ہے"},{"SurahNumber":79,"VerseNumber":27,"Text":"کیا تمہاری خلقت آسمان بنانے سے زیادہ مشکل کام ہے کہ اس نے آسمان کو بنایا ہے"},{"SurahNumber":79,"VerseNumber":28,"Text":"اس کی چھت کو بلند کیا اور پھر برابر کردیا ہے"},{"SurahNumber":79,"VerseNumber":29,"Text":"اس کی رات کو تاریک بنایا ہے اور دن کی روشنی نکال دی ہے"},{"SurahNumber":79,"VerseNumber":30,"Text":"اس کے بعد زمین کا فرش بچھایا ہے"},{"SurahNumber":79,"VerseNumber":31,"Text":"اس میں سے پانی اور چارہ نکالا ہے"},{"SurahNumber":79,"VerseNumber":32,"Text":"اور پہاڑوں کو گاڑ دیا ہے"},{"SurahNumber":79,"VerseNumber":33,"Text":"یہ سب تمہارے اور جانوروں کے لئے ایک سرمایہ ہے"},{"SurahNumber":79,"VerseNumber":34,"Text":"پھر جب بڑی مصیبت آجائے گی"},{"SurahNumber":79,"VerseNumber":35,"Text":"جس دن انسان یاد کرے گا کہ اس نے کیا کیا ہے"},{"SurahNumber":79,"VerseNumber":36,"Text":"اور جہنم کو دیکھنے والوں کے لئے نمایاں کردیا جائے گا"},{"SurahNumber":79,"VerseNumber":37,"Text":"پھر جس نے سرکشی کی ہے"},{"SurahNumber":79,"VerseNumber":38,"Text":"اور زندگانی دنیا کو اختیار کیا ہے"},{"SurahNumber":79,"VerseNumber":39,"Text":"جہنم ّاس کا ٹھکانا ہوگا"},{"SurahNumber":79,"VerseNumber":40,"Text":"اور جس نے رب کی بارگاہ میں حاضری کا خوف پیدا کیا ہے اور اپنے نفس کو خواہشات سے روکا ہے"},{"SurahNumber":79,"VerseNumber":41,"Text":"تو جنّت اس کا ٹھکانا اور مرکز ہے"},{"SurahNumber":79,"VerseNumber":42,"Text":"پیغمبر لوگ آپ سے قیامت کے بارے میں پوچھتے ہیں کہ اس کا ٹھکانا کب ہے"},{"SurahNumber":79,"VerseNumber":43,"Text":"آپ اس کی یاد کے بارے میں کس منزل پر ہیں"},{"SurahNumber":79,"VerseNumber":44,"Text":"اس کے علم کی ا نتہائ آپ کے پروردگار کی طرف ہے"},{"SurahNumber":79,"VerseNumber":45,"Text":"آپ تو صرف اس کا خوف رکھنے والوں کو اس سے ڈرانے والے ہیں"},{"SurahNumber":79,"VerseNumber":46,"Text":"گویا جب وہ لوگ اسے دیکھیں گے تو ایسا معلوم ہوگاجیسے ایک شام یا ایک صبح دنیامیں ٹھہرے ہیں"}]}