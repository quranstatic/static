{"Id":315,"LanguageCodes":["si","sin"],"Name":"sin-wwwislamhouseco","Author":"Www.islamhouse.com","Language":"Sinhala","Description":"Sinhala","Direction":"ltr","Source":"www.islamhouse.com","Translations":[{"SurahNumber":51,"VerseNumber":1,"Text":"දූවිලි විසුරුවමින් දූවිලි නංවන සුළං මත දිවුරමින්"},{"SurahNumber":51,"VerseNumber":2,"Text":"(වැසි) බර උසුලන වළාකුළු මත දිවුරමින්"},{"SurahNumber":51,"VerseNumber":3,"Text":"පහසුවෙන් යාත්‍රා කරන නැව් මත දිවුරමින්"},{"SurahNumber":51,"VerseNumber":4,"Text":"(වැසි) කටයුතු බෙදා හරින මලාඉකාවරුන් මත දිවුරමින්"},{"SurahNumber":51,"VerseNumber":5,"Text":"නියත වශයෙන්ම නුඹලාට පොරොන්දු දෙනු ලැබූ දෑ සත්‍යයක්මය"},{"SurahNumber":51,"VerseNumber":6,"Text":"තවද නියත වශයෙන්ම විනිශ්චය සිදුවන්නක්මය"},{"SurahNumber":51,"VerseNumber":7,"Text":"විවිධ මාර්ගවලින් යුත් අහස මත දිවුරමින්"},{"SurahNumber":51,"VerseNumber":8,"Text":"නියත වශයෙන්ම නුඹලා (එකිනෙකට) පටහැනි වූ ප්‍රකාශ අතරය"},{"SurahNumber":51,"VerseNumber":9,"Text":"(දේව ධර්මයෙන්) හරවනු ලැබූවන් වෙනතකට එයින් හරවනු ලබති"},{"SurahNumber":51,"VerseNumber":10,"Text":"බොරුකාරයින් ශාප කරනු ලැබීය"},{"SurahNumber":51,"VerseNumber":11,"Text":"ඔවුන් වනාහි නොදැනුවත් කමහි ගැලි (මරණින් මතු දිනය ගැන) නොසැලකිලිමත් වූවෝ වෙති"},{"SurahNumber":51,"VerseNumber":12,"Text":"විනිශ්චය දිනය කවදා දැයි ඔවුහු විමසති"},{"SurahNumber":51,"VerseNumber":13,"Text":"එදින (නිරා) ගින්නේ ඔවුහු දඬුවම් කරනු ලබයි"},{"SurahNumber":51,"VerseNumber":14,"Text":"කවර දෙයක් පිළිබඳ නුඹලා ඉක්මණින් පතමින් සිටියහු ද එවන් නුඹලාගේ පරීක්ෂණය නුඹලා රස විඳිනු"},{"SurahNumber":51,"VerseNumber":15,"Text":"නියත වශයෙන්ම බිය බැතිමතුන් (ස්වර්ග) උයන්හි හා (ජල) උල්පත් වලය"},{"SurahNumber":51,"VerseNumber":16,"Text":"ඔවුන්ගේ පරමාධිපති ඔවුනට පිරිනැමූ දෑ ලබා ගන්නන් වශයෙනි. නියත වශයෙන්ම ඔවුහු එයට පෙර දැහැමියන් ලෙස සිටියෝය"},{"SurahNumber":51,"VerseNumber":17,"Text":"ඔවුහු (සලාතය සඳහා අවදි ව) රාත්‍රියෙහි ස්වල්ප කාලයක් නිදාගන්නන් වූහ"},{"SurahNumber":51,"VerseNumber":18,"Text":"තවද අලුයම් කාලයන්හි ඔවුහු (පාපොච්චාරණය කරමින්) සමාව අයැදිති"},{"SurahNumber":51,"VerseNumber":19,"Text":"තවද ඉල්ලා සිටින්නාට හා (ධනය) වළක්වනු ලැබූවන්ට ඔවුන්ගේ ධනයෙන් (දන්දීම) උරුමයක් විය"},{"SurahNumber":51,"VerseNumber":20,"Text":"තවද තරයේ විශ්වාස කරන්නන්හට මහපොළොවේ සංඥාවන් ඇත"},{"SurahNumber":51,"VerseNumber":21,"Text":"තවද නුඹලා තුළ ද (සංඥාවන් ඇත). එහෙයින් නුඹලා අවධානයෙන් නොබලන්නෙහු ද"},{"SurahNumber":51,"VerseNumber":22,"Text":"තවද නුඹලාගේ පෝෂණය හා නුඹලාට ප්‍රතිඥා දෙනු ලැබු දෑ අහස තුළ තිබේ"},{"SurahNumber":51,"VerseNumber":23,"Text":"අහස්හි හා මහපොළොවේ හිමිපාණන් මත දිවුරමින්. නියත වශයෙන්ම නුඹලා කතා කරනවාක් මෙන් සැබැවින්ම එය සත්‍යයක්මය"},{"SurahNumber":51,"VerseNumber":24,"Text":"ඉබ්‍රාහීම්ගේ සම්භාවනීය ආගන්තුකයින්ගේ කතාව නුඹ වෙත පැමිණියේ ද"},{"SurahNumber":51,"VerseNumber":25,"Text":"ඔවුහු ඔහු වෙත පිවිසුණු අවස්ථාවේ ඔවුහු සලාම් (සාමය) යැයි පැවසූහ. ඔහු ද සලාම් (සාමයයි) පැවසීය. ( මොවුහු) නාඳුනන පිරිසකි (යැයි ඉබ්රාහීම් සිතුවේය)"},{"SurahNumber":51,"VerseNumber":26,"Text":"එසැණින් ඔහු තම පවුල වෙත ගොස් බැඳපු (පුෂ්ටිමත්) වසුපැටවකු ගෙන ආවේය"},{"SurahNumber":51,"VerseNumber":27,"Text":"ඔහු එය ඔවුන් වෙත සමීප කරවීය. (ඔවුන් එයින් වැළකී සිටිනු දැක) “නුඹලා අනුභව නොකරන්නෙහු දැ”යි ඔහු විමසීය"},{"SurahNumber":51,"VerseNumber":28,"Text":"ඔවුන් ගැන බියක් ඔහු තුළ දැනුනි. (එවිට) “නුඹ බිය නොවනු”යි ඔවුහු පැවසූහ. තවද ඥානවන්ත දරුවකු පිළිබඳ ව ඔවුහු ඔහුට ශුභාරංචි දන්වා සිටියහ"},{"SurahNumber":51,"VerseNumber":29,"Text":"එවිට ඔහුගේ බිරිය හඬ නගමින් ඉදිරියට පැමිණ ඇයගේ මුහුණට ඇය ගසා ගනිමින් (තමන්) “වයෝවෘද්ධ වඳ කතක්” යැයි පැවසුවාය"},{"SurahNumber":51,"VerseNumber":30,"Text":"“නුඹලාගේ පරමාධිපති පැවසුවේ එලෙසය. නියත වශයෙන්ම ඔහු සර්ව ඥානී මහා ප්‍රඥාවන්තයාය.” යැයි ඔවුහු පැවසූහ"},{"SurahNumber":51,"VerseNumber":31,"Text":"අහෝ එවනු ලැබූ දූතයිනි! එසේනම් නුඹලාගේ දූත පණිවිඩය කුමක් දැ?යි ඔහු (ඉබ්‍රාහීම්) විමසීය"},{"SurahNumber":51,"VerseNumber":32,"Text":"“සාපරාධි පිරිසක් වෙත නියත වශයෙන්ම අපි එවනු ලැබුවෙමු” යැයි ඔවුහු පැවසූහ"},{"SurahNumber":51,"VerseNumber":33,"Text":"“මැටියෙන් යුත් ගල් (වර්ෂාවක්) ඔවුන් වෙත අප එවනු පිණිස.”"},{"SurahNumber":51,"VerseNumber":34,"Text":"“සීමාව ඉක්මවා ගියවුන් සඳහා නුඹගේ පරමාධිපති වෙතින් සලකුණු තබනු ලැබූවක් ලෙසින්”"},{"SurahNumber":51,"VerseNumber":35,"Text":"එවිට එහි සිටියවුන් අතරින් දෙවියන් විශ්වාස කරන්නන් අපි බැහැර කළෙමු"},{"SurahNumber":51,"VerseNumber":36,"Text":"එහෙයින් අවනතවන්නන් අතුරින් එක් නිවසක් හැර එහි (වෙනත් කිසිදු නිවසක්) නොදුටුවෙමු"},{"SurahNumber":51,"VerseNumber":37,"Text":"තවද වේදනීය දඬුවමට බියවන්නන් හට අපි එහි සංඥාවක් (අත හැර දමා) ඉතිරි කළෙමු"},{"SurahNumber":51,"VerseNumber":38,"Text":"තවද මූසා තුළ ද අපි ඔහු ෆිර්අවුන් වෙත පැහැදිලි බලයක් සමග එවූ අවස්ථාවේ (සාධකයක්) විය"},{"SurahNumber":51,"VerseNumber":39,"Text":"එවිට ඔහු (ෆිර්අවුන්) ඔහුගේ බල ඇණිය හේතුවෙන් (විශ්වාස කිරීමට) පිටුපෑවේය. තවද (මූසා) “හූනියම් කරුවෙකි. එසේ නැතහොත් උම්මත්තකයෙකි” යැයි ඔහු පැවසීය"},{"SurahNumber":51,"VerseNumber":40,"Text":"එවිට අපි ඔහු හා ඔහුගේ සේනාව ග්‍රහණය කළෙමු. එවිට ඔහු දොස් නගනු ලැබූවෙකු ලෙසින් අපි ඔවුන් මුහුදට හෙළුවෙමු"},{"SurahNumber":51,"VerseNumber":41,"Text":"තවද ආද් ජනයා තුළ ද (සංඥාවන් ඇත) ඔවුන් වෙත අපි වනසන සුළඟක් එවූ අවස්ථාවේ ද (සංඥාවක් විය)"},{"SurahNumber":51,"VerseNumber":42,"Text":"ඒ වෙත පැමිණි කිසිවෙක් හෝ එය දිරාපත් නටබුන් මෙන් පත් කළාක් මිස අත්හැරියේ නැත"},{"SurahNumber":51,"VerseNumber":43,"Text":"තවද සමූද් ජනයා තුළ ද “නුඹලා ටික කලකට භුක්ති විඳිනු” යැයි කියනු ලැබූ අවස්ථාවේ ද (සංඥාවක්) විය"},{"SurahNumber":51,"VerseNumber":44,"Text":"නමුත් ඔවුන්ගේ පරමාධිපතිගේ නියෝගයට ඔවුහු අකීකරු වූහ. එවිට ඔවුන් බලා සිටියදීම අකුණු පහර ඔවුන් ග්‍රහණය කළේය"},{"SurahNumber":51,"VerseNumber":45,"Text":"එවිට සිට ගැනීමට පවා ඔවුනට නොහැකි විය. තවද ඔවුහු තමන්ටම උදව් කරගන්නන් නොවූහ"},{"SurahNumber":51,"VerseNumber":46,"Text":"තවද මීට පෙර නූහ්ගේ ජනයා ද (අපි ග්‍රහණය කළෙමු.) නියත වශයෙන්ම ඔවුහු පාපිත සමාජයක් වූහ"},{"SurahNumber":51,"VerseNumber":47,"Text":"තවද අපි අහස එය (අපගේ) බල ශක්තිය යොදා ඉදි කළෙමු. තවද නියත වශයෙන්ම අපි ව්‍යාප්ත කරන්නන් වෙමු"},{"SurahNumber":51,"VerseNumber":48,"Text":"තවද මහපොළොව, අපි එය දිග හැරියෙමු. (විධිමත් ව) දිග හැරියවුන් යහපත් විය"},{"SurahNumber":51,"VerseNumber":49,"Text":"නුඹලා මෙනෙහි කළ හැකි වනු පිණිස සෑම දෙයක්ම යුගල වශයෙන්ම අපි මැව්වෙමු"},{"SurahNumber":51,"VerseNumber":50,"Text":"එහෙයින් නුඹලා අල්ලාහ් වෙත වේගයෙන් යනු. නියත වශයෙන්ම මම නුඹලා සඳහා පැමිණි ඔහුගෙන් වූ පැහැදිලි අනතුරු හඟවන්නෙකි"},{"SurahNumber":51,"VerseNumber":51,"Text":"තවද නුඹලා අල්ලාහ් සමග වෙනත් දෙවියෙකු පත් නොකරනු. නියත වශයෙන්ම මම ඔහුගෙන් නුඹලා සඳහා පැමිණි පැහැදිලි අවවාද කරන්නෙකු වෙමි"},{"SurahNumber":51,"VerseNumber":52,"Text":"එලෙසය ඔවුනට පෙර සිටියවුන් වෙත යම් දහම් දූතයකු පැමිණි විට හූනියම් කරුවෙකි නැතහොත් උම්මත්තකයෙකි යැයි ඔවුහු පැවසුවා මිස නොවීය"},{"SurahNumber":51,"VerseNumber":53,"Text":"ඔවුන් එකිනෙකා මේ ගැන උපදෙස් දෙන්නෝ ද? එසේ නොව ඔවුන් සීමාව ඉක්මවා ගිය පිරිසකි"},{"SurahNumber":51,"VerseNumber":54,"Text":"එහෙයින් නුඹ ඔවුන්ගෙන් හැරී යනු. හේතුව නුඹ දොස් නගනු ලබන්නෙකු නොවනු ඇත"},{"SurahNumber":51,"VerseNumber":55,"Text":"තවද නුඹ මෙනෙහි කරනු. හේතුව නියත වශයෙන්ම මෙනෙහි කිරීම දේව විශ්වාසවන්තයින්ට ප්‍රයෝජනවත් වනු ඇත"},{"SurahNumber":51,"VerseNumber":56,"Text":"තවද ජින් වර්ගයා හා මානව වර්ගයා වන ඔවුන් මට ගැතිකම් කිරීමට මිස මම නොමැව්වෙමි"},{"SurahNumber":51,"VerseNumber":57,"Text":"ඔවුන්ගෙන් මම කිසිදු පෝෂණයක් අපේක්ෂා නොකරමි. එමෙන්ම ඔවුන් මට ආහාර සැපයිය යුතු යැයි ද මම අපේක්ෂා නොකරමි"},{"SurahNumber":51,"VerseNumber":58,"Text":"නියත වශයෙන්ම අල්ලාහ් වන ඔහු ස්ථාවර බලය ඇති මහා පෝෂකයාය"},{"SurahNumber":51,"VerseNumber":59,"Text":"එහෙයින් නියත වශයෙන්ම අපරාධ කළවුන් වනාහි ඔවුන්ගේ සගයින්ගේ පාපයන් මෙන් පාපයන් ඔවුනට ඇත. එහෙයින් ඔවුහු (දඬුවම) ඉක්මන් කරන්නැයි මගෙන් නොපැතිය යුතුය"},{"SurahNumber":51,"VerseNumber":60,"Text":"ප්‍රතික්ෂේප කළවුනට, ඔවුනට ප්‍රතිඥා දෙනු ලැබුනු ඔවුන්ගේ දිනයේ විනාශය ඇත"}]}