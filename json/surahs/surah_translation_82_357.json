{"Id":357,"LanguageCodes":["ta","tam"],"Name":"tam-janturstfoundat","Author":"Jan Turst Foundation","Language":"Tamil","Description":"Tamil","Direction":"ltr","Source":"http://tanzil.net","Translations":[{"SurahNumber":82,"VerseNumber":1,"Text":"வானம் பிளந்து விடும்போது"},{"SurahNumber":82,"VerseNumber":2,"Text":"நட்சத்திரங்கள் உதிர்ந்து விழும்போது"},{"SurahNumber":82,"VerseNumber":3,"Text":"கடல்கள் (பொங்கி ஒன்றால் ஒன்று) அகற்றப்படும் போது"},{"SurahNumber":82,"VerseNumber":4,"Text":"கப்றுகள் திறக்கப்படும் போது"},{"SurahNumber":82,"VerseNumber":5,"Text":"ஒவ்வோர் ஆத்மாவும், அது எதை முற்படுத்தி (அனுப்பி) வைத்தது, எதைப் பின்னே விட்டுச் சென்றது என்பதை அறிந்து கொள்ளும்"},{"SurahNumber":82,"VerseNumber":6,"Text":"மனிதனே! கொடையாளனான சங்கை மிக்க உன் இறைவனுக்கு மாறு செய்யும்படி உன்னை மருட்டி விட்டது எது"},{"SurahNumber":82,"VerseNumber":7,"Text":"அவன்தான் உன்னைப்படைத்து, உன்னை ஒழுங்குபடுத்தி; உன்னைச் செவ்வையாக்கினான்"},{"SurahNumber":82,"VerseNumber":8,"Text":"எந்த வடிவத்தில் அவன் விரும்பினானோ (அதில் உன் உறுப்புகளைப்) பொருத்தினான்"},{"SurahNumber":82,"VerseNumber":9,"Text":"இவ்வாறிருந்தும் நீங்கள் (கியாம) நாளைப் பொய்ப்பிக்கின்றீர்கள்"},{"SurahNumber":82,"VerseNumber":10,"Text":"நிச்சயமாக, உங்கள் மீது பாது காவலர்கள் (நியமிக்கப்பட்டு) இருக்கின்றனர்"},{"SurahNumber":82,"VerseNumber":11,"Text":"(அவர்கள்) கண்ணியம் வாய்ந்த எழுத்தாளர்கள்"},{"SurahNumber":82,"VerseNumber":12,"Text":"நீங்கள் செய்கிறதை அவர்கள் அறிகிறார்கள்"},{"SurahNumber":82,"VerseNumber":13,"Text":"நிச்சயமாக நல்லவர்கள் நயீம் என்னும் சுவர்க்கத்தில் இருப்பார்கள்"},{"SurahNumber":82,"VerseNumber":14,"Text":"இன்னும், நிச்சயமாக, தீமை செய்தவர்கள் நரகத்தில் இருப்பார்கள்"},{"SurahNumber":82,"VerseNumber":15,"Text":"நியாயத்தீர்ப்பு நாளில் அவர்கள் அதில் பிரவேசிப்பார்கள்"},{"SurahNumber":82,"VerseNumber":16,"Text":"மேலும், அவர்கள் அதிலிருந்து (தப்பித்து) மறைந்து விட மாட்டார்கள்"},{"SurahNumber":82,"VerseNumber":17,"Text":"நியாயத் தீர்ப்பு நாள் என்ன வென்று உமக்கு அறிவிப்பது எது"},{"SurahNumber":82,"VerseNumber":18,"Text":"பின்னும் - நியாயத் தீர்ப்பு நாள் என்ன என்று உமக்கு அறிவிப்பது எது"},{"SurahNumber":82,"VerseNumber":19,"Text":"அந்நாளில் ஓர் அத்மா பிறிதோர் ஆத்மாவுக்கு எதுவும் செய்ய சக்தி பெறாது, அதிகாரம் முழுவதும் அன்று அல்லாஹ்வுக்கே"}]}