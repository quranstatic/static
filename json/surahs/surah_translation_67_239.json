{"Id":239,"LanguageCodes":["ln","lin"],"Name":"lin-zakariyamuhamme","Author":"Zakariya Muhammed Balingongo","Language":"Lingala","Description":"Lingala","Direction":"ltr","Source":"https://quranenc.com/en/browse/lingala_zakaria","Translations":[{"SurahNumber":67,"VerseNumber":1,"Text":"Apambolama ye oyo azali na bokonzi na maboko naye, mpe azali na makoki likolo ya biloko binso"},{"SurahNumber":67,"VerseNumber":2,"Text":"Ye nde akela liwa mpe bomoyi mpo ameka bino mpe atala nani kati na bino akosala malamu koleka. Mpe azali wa bokasi atonda bolimbisi"},{"SurahNumber":67,"VerseNumber":3,"Text":"Ye nde akeli mapata sambo ya komatelama, boye okomona eloko ya mabe na kati ya bokeli ya Ar-Rahmân te. Zongisa miso тропа kotala lisusu, okomona sé kitoko"},{"SurahNumber":67,"VerseNumber":4,"Text":"Sima tala lisusu mbala mibale, kotala nayo ekozongela yo na nsoni mpe ezangi bokasi"},{"SurahNumber":67,"VerseNumber":5,"Text":"Mpe ya soló, tosilaki kobongisa mapata ya pene na nsé na bonzenga ya bongengi ya minzoto, mpe totiaki yango (minzoto) тропа kobengana basatana, mpe tobombeli bango etumbu ya lifelo"},{"SurahNumber":67,"VerseNumber":6,"Text":"Mpe тропа baye bapengwa na Nkolo wa bango. Bakozuaka etumbu ya lifelo, mpe bozongi nini ya mabe wana"},{"SurahNumber":67,"VerseNumber":7,"Text":"Tango bakobwakama na kati, bakoyoka yango ezali kotoka, mpe bazali koganga"},{"SurahNumber":67,"VerseNumber":8,"Text":"Moto wana ezali kokabola bango, tango nyoso soki bakobwaka bamosusu, bakengeli (ya lifelo) bazali kotuna bango: Boye mokebisi ayelaki bino te"},{"SurahNumber":67,"VerseNumber":9,"Text":"Bakolobaka: Iyo. Mokebisi ayelaki biso kasi toboyaki kondimela ye mpe tolobaki: Allah akitisa eloko te, bozali sé na libungi linene"},{"SurahNumber":67,"VerseNumber":10,"Text":"Mpe bakolobaka: Soki toyokaka mpe tokanisaka (malamu) tolingaki kozala okati ya bato ya lifelo ya saira te"},{"SurahNumber":67,"VerseNumber":11,"Text":"Mpe bayebaki mabe na bango, mpe tika ete bato ya lifelo babebisama"},{"SurahNumber":67,"VerseNumber":12,"Text":"Ya soló, baye bazali kobanga Nkolo na bango nakobombama bakozuaka lifuta linene"},{"SurahNumber":67,"VerseNumber":13,"Text":"Soki ata bobombi maloba na bino to bobimisi yango polele, ya solo ye azali moyebi ya nyoso oyo ebombami o kati ya mitema (batolo)"},{"SurahNumber":67,"VerseNumber":14,"Text":"Boye ayebi te baye akela mpe azali malamu atonda basango"},{"SurahNumber":67,"VerseNumber":15,"Text":"Ye nde atiela bino mabele mpete botambola kati na yango lolenge bolingi, mpe bolia oyo apesi bino, mpe bozongi ekozala sé epai naye"},{"SurahNumber":67,"VerseNumber":16,"Text":"To boye bozali na ebateli libanda na oyo azali na likolo été akoki kokotisa bino na mabele kasi bokomona ete mabele ekoningana"},{"SurahNumber":67,"VerseNumber":17,"Text":"To boye bobatelami liboso na oyo azali na likolo été atindela bino mopepe ya mabanga? Bokoyeba ndenge nini bokebisi na ngai ezali"},{"SurahNumber":67,"VerseNumber":18,"Text":"Mpe baye balekaki liboso na bango baboyaki, mpe etumbu na ngai ezalaki ndenge nini"},{"SurahNumber":67,"VerseNumber":19,"Text":"Boye bazali kornona te bandeke na likolo lolenge akangaka mpe afungolaka mapapu naye? Oyo asimbi bango ezali sé Ar-Rahmân. Ya soló, ye amonaka biloko binso"},{"SurahNumber":67,"VerseNumber":20,"Text":"Nani akosalisa bino na mapinga ya kosunga bino liboso ya Ar-Rahmân? Ya soló, bapengwi bazali mpenza na libungi"},{"SurahNumber":67,"VerseNumber":21,"Text":"Mpe nani mosusu akoki koleisa bino soki akangi bozui naye? Kasi bazali sé kosala miso makasi kati na mabe mpe koboya"},{"SurahNumber":67,"VerseNumber":22,"Text":"Boye oyo azali kotambola elongi na nsé akambami koleka oyo azali kotambola alima na nzela ya semba"},{"SurahNumber":67,"VerseNumber":23,"Text":"Loba: Ye nde akela bino mpe atiela bino bomoni na boyoki mpe mitema, baye bazali kotondo bazali moke"},{"SurahNumber":67,"VerseNumber":24,"Text":"Loba: Ye nde atia bino okati ya mabele, mpe epai naye bokosanganaka"},{"SurahNumber":67,"VerseNumber":25,"Text":"Mpe bazali koloba: Elaka ekozalaka tango nini soki bozali koloba bosôló"},{"SurahNumber":67,"VerseNumber":26,"Text":"Loba: Boyebi bwa yango ezali nde epai ya Allah, ya soló nazali mokebisi ya polele"},{"SurahNumber":67,"VerseNumber":27,"Text":"Mpe tango bakomona (etumbu) pene na bango, bilongi ya bapagano bikokoma mawa mawa, bakoyebisa bango été: Oyo nde bozalaki kosenga"},{"SurahNumber":67,"VerseNumber":28,"Text":"Loba: Bomoni boni soki Allah abomi ngai na baye bazali elongo na ngai to alimbisi biso, nani akosungaka bapengwi na etumbu ya makasi"},{"SurahNumber":67,"VerseNumber":29,"Text":"Loba: Ye azali Ar-Rahmân, tondimi naye mpe epai naye nde tomipesi. Mpe bokoyebaka nani azali na nzela ya libungi ya polele"},{"SurahNumber":67,"VerseNumber":30,"Text":"Loba: Bomoni boni soki mayi na bino ekomi mosika na nsé ya mabele, nani mosusu akopesa bino mayi kowuta na libulu"}]}