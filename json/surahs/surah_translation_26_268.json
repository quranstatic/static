{"Id":268,"LanguageCodes":["ne","nep"],"Name":"nep-ahlalhadithcent","Author":"Ahl Al Hadith Central Society Of Nepal","Language":"Nepali","Description":"Nepali","Direction":"ltr","Source":"","Translations":[{"SurahNumber":26,"VerseNumber":1,"Text":"ता–सीन्–मीम् ।"},{"SurahNumber":26,"VerseNumber":2,"Text":"यी स्पष्ट किताबका आयतहरू (श्लोकहरू) हुन् ।"},{"SurahNumber":26,"VerseNumber":3,"Text":"(हे पैगम्बर !) शायद तपाईले (यस दुःखबाट कि) यी मानिसहरूले ईमान ल्याउँदैनन् आफ्नो प्राण नै त्यागिदिनु हुनेछ ।"},{"SurahNumber":26,"VerseNumber":4,"Text":"यदि हामीले चाहेको भए उनीहरूमाथि अकाशबाट एउटा यस्तो निशानी उतार्न सक्थ्यौं । कि जसको अगाडि उनीहरूका टाउको दीनताले झुकिरहुन् ।"},{"SurahNumber":26,"VerseNumber":5,"Text":"र उनीहरूको पासमा रहमानको तर्फबाट जुन नवीन नसिहत पनि आउँछ, उनीहरू त्यसबाट विमुख हुने भइहाले ।"},{"SurahNumber":26,"VerseNumber":6,"Text":"अब जबकि उनीहरूले झूठो भनिसकेका छन् त शीघ्र नै उनीहरूले गरेको उपहासको वास्तविकता जानी हाल्नेछन् ।"},{"SurahNumber":26,"VerseNumber":7,"Text":"के उनीहरूले धरतीलाई देखेनन् कि त्यसमा कसरी हामीले सबै प्रकारका उत्तम जोडाहरू उमारेका छौं ।"},{"SurahNumber":26,"VerseNumber":8,"Text":"निश्चय नै यसमा ठूलो निशानी छ, (यसपछि पनि) उनीहरूमध्ये अधिकांश मान्नेवाला छैनन् ।"},{"SurahNumber":26,"VerseNumber":9,"Text":"र निश्चय नै तिम्रो पालनकर्ता नै हो, जो अधिपत्यशाली, अत्यन्त दयावान छ ।"},{"SurahNumber":26,"VerseNumber":10,"Text":"र जब तपाईको पालनकर्ताले ‘‘मूसालाई’’ भन्यो कि अत्याचारी मानिसहरूको पासमा जाऊ ।"},{"SurahNumber":26,"VerseNumber":11,"Text":"‘‘फिरऔनको’’ जातिबन्धुको पासमा, के यिनीहरू आत्मसंयम् अपनाउँदैनन्"},{"SurahNumber":26,"VerseNumber":12,"Text":"मूसाले भनेः कि मेरो पालनकर्ता मलाई त भय छ कि कतै यिनीहरूले मलाई झूठा नठानुन् ।"},{"SurahNumber":26,"VerseNumber":13,"Text":"र मेरो छाति उकुसमुकुस हुन्छ र मेरो बोली रोकिन्छ, तसर्थ तिमी हारूनतिर पनि सन्देश (वह्य) पठाइदेऊ ।"},{"SurahNumber":26,"VerseNumber":14,"Text":"र उनीहरूको ममाथि मेरो एउटा कसूरको दावी पनि छ, तसर्थ मलाई यो पनि भय छ कि मलाई मारिहाल्नेछन् ।"},{"SurahNumber":26,"VerseNumber":15,"Text":"अल्लाहबाट आदेश भयो कदापि यस्तो हुनेछैन तिमी दुवैजना हाम्रा निशानीहरू लिएर जाऊ, हामी तिम्रो साथमा सुन्नेवाला छौं ।"},{"SurahNumber":26,"VerseNumber":16,"Text":"(अतः) तिमी दुवै फिरऔनको पासमा जाऊ र भनः कि निश्चितरूपले हामी संसारको पालनकर्ताको तर्फबाट पठाइएका हौं ।"},{"SurahNumber":26,"VerseNumber":17,"Text":"र (यसकारण आएका हौं) कि तिमीहरू बनी इस्राईललाई हाम्रो साथमा जाने अनुमति देऊ ।"},{"SurahNumber":26,"VerseNumber":18,"Text":"फिरऔनले (मूसासित) भन्यो कि के हामीले तिमीलाई तिम्रो बाल्यकालमा आफूकहाँ पालेका थिएनौं ? र तिमीले तिम्रो जीवनका धेरै वर्ष हामीकहाँ बिताएका थिएनौ"},{"SurahNumber":26,"VerseNumber":19,"Text":"फेरि तिमीले आफ्नो त्यो काम गर्यौ जुन तिमीलाई थाहा छ । तिमी साह्रै नै कृतघ्न छौ ।"},{"SurahNumber":26,"VerseNumber":20,"Text":"(मूसाले) भनेः कि (हो) त्यो काम मैले त्यस बेला गरेको थिएँ जब म बाटो बिर्सिएकाहरूमध्येका थिएँ ।"},{"SurahNumber":26,"VerseNumber":21,"Text":"अनि जब मलाई तिम्रो भय लाग्यो त म तिमीकहाँबाट भागिहालें, अनि मेरो पालनकर्ताले मलाई आदेश र ज्ञान प्रदान गर्यो र मलाई आफ्ना सन्देशवाहकमध्येको बनायो ।"},{"SurahNumber":26,"VerseNumber":22,"Text":"के ममाथि तिम्रो यही भलाई हो जुन तिमीले देखाइरहेका छौ कि तिमीले बनि इस्राईललाई दास बनाएर राखेका छौ ।"},{"SurahNumber":26,"VerseNumber":23,"Text":"फिरऔनले भन्योः कि सारा संसारको मालिक भनेको के हो"},{"SurahNumber":26,"VerseNumber":24,"Text":"उनले भनेः कि ऊ आकाशहरू र पृथ्वी र जे जति त्यसको बीचमा छन् सबैको पालनकर्ता हो । यदि तिमी ईमानवाला छौ भने"},{"SurahNumber":26,"VerseNumber":25,"Text":"फिरऔैनले आफ्नो वरिपरिका मानिसहरूलाई भन्यो कि तिमीहरू सुनिरहेका छैनौ ।"},{"SurahNumber":26,"VerseNumber":26,"Text":"मूसाले भने कि ऊ तिम्रो र तिम्रा बाबुबाजेको पालनकर्ता हो ।"},{"SurahNumber":26,"VerseNumber":27,"Text":"फिरऔनले भन्योः कि मानिसहरू हो यो संदेष्टा (पैगम्बर) जुन तिमीहरूतिर पठाइएको छ, बिलकुल्लै पागल छ ।"},{"SurahNumber":26,"VerseNumber":28,"Text":"मूसाले भनेः कि पूर्व र पश्चिम र जे–जति यी दुवैको बीचमा छन् सबैको रब (पालनकर्ता) पनि उही हो, यदि तिमीमा बुझ्ने बुद्धि छ भने ।"},{"SurahNumber":26,"VerseNumber":29,"Text":"फिरऔनले भन्योः कि सुन यदि तिमीले म बाहेक अरु कसैलाई पूज्य बनायौ भने म तिमीलाई बन्दी बनाएर राख्छु ।"},{"SurahNumber":26,"VerseNumber":30,"Text":"मूसाले भने कि यदि म तिम्रो पासमा कुनै स्पष्ट कुरा ल्याऊँ तैपनि"},{"SurahNumber":26,"VerseNumber":31,"Text":"फिरऔनले भन्यो, यदि तिमी साँचो हौ भने त्यसलाई (ल्याएर) पेश गर ।"},{"SurahNumber":26,"VerseNumber":32,"Text":"अनि उनले (मूसाले) आफ्नो लठ्ठी त्यतिबेला (जमिनमा) फ्याँके जुन त्यतिखेरै एउटा प्रत्यक्ष अजिङ्गर बनिहाल्यो ।"},{"SurahNumber":26,"VerseNumber":33,"Text":"र आफ्नो हात जब बाहिर निकाले तब त्यतिखेरै त्यो हेर्नेहरूको अगाडि सेतो टल्कने देखिनथाल्यो ।"},{"SurahNumber":26,"VerseNumber":34,"Text":"फिरऔनले आफ्नो वरिपरिका नायकहरूसित भन्योः कि निश्चय नै यो त ठूलो जादूगर हो ।"},{"SurahNumber":26,"VerseNumber":35,"Text":"यसले चाहन्छ, कि आफ्नो जादूको शक्तिले तिमीलाई तिम्रो भूमिबाट निकालिदेओस् तसर्थ तिम्रो के विचार छ"},{"SurahNumber":26,"VerseNumber":36,"Text":"उनीहरूले भनेः कि तपाईले यसलाई र यसको भाइलाई समय दिनुस् र सबै शहरहरूमा अग्रदूतहरूलाई पठाइदिनुहोस् ।"},{"SurahNumber":26,"VerseNumber":37,"Text":"ताकि सबै प्रविण जादूगरलाई तपाईको पासमा ल्याउन् ।"},{"SurahNumber":26,"VerseNumber":38,"Text":"अनि एक निश्चित दिनको समयमा सबै जादूगरहरू एकत्रित गरिए ।"},{"SurahNumber":26,"VerseNumber":39,"Text":"र सर्वसाधारण मानिसहरूसित भनियोः कि तिमी (सबै) भेला हुनुपर्दछ ।"},{"SurahNumber":26,"VerseNumber":40,"Text":"ताकि यदि जादूगरहरू विजयी हुन्छन् भने हामी उनकै अनुयायी भइहाल्छौं ।"},{"SurahNumber":26,"VerseNumber":41,"Text":"जादुगरहरू आएर फिरऔनसित भन्न थालेः कि यदि हामी विजयी भयौं भने के हामीलाई पुरस्कार पनि प्राप्त हुनेछ"},{"SurahNumber":26,"VerseNumber":42,"Text":"पिरऔनले भन्योः, हो र निश्चय नै तिमी त्यसबेला मेरो दरबारिया मानिसहरूमध्येबाट भइहाल्नेछौ ।"},{"SurahNumber":26,"VerseNumber":43,"Text":"मूसाले उनीहरूसित (जादूगरहरूसित) भनेः कि जे कुरा फ्याँक्नु छ फ्याँक ।"},{"SurahNumber":26,"VerseNumber":44,"Text":"तब उनीहरूले आफ्नो डोरी र लठ्ठीहरू फ्याँके र भन्न थालेः कि फिरऔनको प्रतापले हामी विजयी हुनेछौं ।"},{"SurahNumber":26,"VerseNumber":45,"Text":"अनि मूसाले पनि आफ्नो लठ्ठी (भूईंमा) फ्याँके जसले ती कुराहरूलाई, जुनकि जादुगरहरूले बनाएका थिए, निल्न थाल्यो ।"},{"SurahNumber":26,"VerseNumber":46,"Text":"यो हेरेर स्वस्फूर्ति ढंगले सिज्दा (ढोग) गरे ।"},{"SurahNumber":26,"VerseNumber":47,"Text":"(र) भन्न थाले कि हामीले सारा संसारको पालनहारमाथि ईमान ल्यायौं ।"},{"SurahNumber":26,"VerseNumber":48,"Text":"अर्थात् मूसा र हारूनको पालनलहारमाथि ।"},{"SurahNumber":26,"VerseNumber":49,"Text":"फिरऔनले भन्योः, कि मेरो आज्ञा बेगैर तिमीहरूले उसमाथि ईमान ल्यायौ ? निश्चय नै यही तिमी सबैको प्रमुख नायक हो, जसले तिमीलाई जादू सिकाएको छ । तसर्थ शीघ्र नै तिमीहरूले थाहा पाइहाल्ने छौ । म शपथ लिन्छु कि म तिम्रा हात र खुट्टाहरू विपरित दिशाहरूबाट कटाइदिनेछु र तिमी सबैलाई फाँसीमा झुन्ड्याइदिनेछु ।"},{"SurahNumber":26,"VerseNumber":50,"Text":"उनीहरूले भनेः केही डर छैन । निःसंदेह हामी त आफ्नो पालनकर्तातिर नै फर्केर जानेवाला छौं ।"},{"SurahNumber":26,"VerseNumber":51,"Text":"हामीलाई मात्र यो नै आशा छः कि हाम्रो पालनकर्ता हाम्रो त्रुटिहरूलाई क्षमा गरिदिनेछ, किनभने हामीले सबभन्दा पहिला ईमान ल्यायौं ।"},{"SurahNumber":26,"VerseNumber":52,"Text":"र हामीले ‘‘मूसातिर’’ ‘‘वह्य’’ (अल्लाहको वाणी) पठायौं कि मेरा भक्तहरूलाई लिएर रातै–रात निस्किहाल, निश्चय नै तिमीलाई पछ्याइनेछ ।"},{"SurahNumber":26,"VerseNumber":53,"Text":"यसपछि फिरऔनले शहरहरूमा दूतहरू पठायो ।"},{"SurahNumber":26,"VerseNumber":54,"Text":"किन ‘‘कि यिनीहरू एकदम सानो संख्यामा छन् ।’’"},{"SurahNumber":26,"VerseNumber":55,"Text":"र यिनीहरूले हामीलाई क्रोधित पारिराखेका छन् ।"},{"SurahNumber":26,"VerseNumber":56,"Text":"र निश्चयनै हामी संख्यामा धेरै र सबै सर–सामानसहित सजग छौं ।"},{"SurahNumber":26,"VerseNumber":57,"Text":"अन्ततः हामीले उनीहरूलाई बगैंचा र पानीका श्रोतहरूबाट निष्कासित गरिदियौं ।"},{"SurahNumber":26,"VerseNumber":58,"Text":"र खजाना र राम्रा ठाउँहरूबाट पनि ।"},{"SurahNumber":26,"VerseNumber":59,"Text":"(उनीहरूको साथमा हामीले) यस्तो गर्यौं र यी सबै कुराहरूको उत्तराधिकारी हामीले बनी इस्राईलको सन्ततिलाई बनाइदियौं ।"},{"SurahNumber":26,"VerseNumber":60,"Text":"तसर्थ फिरऔनीहरूले सूर्योदय हुनासाथ तिनीहरूलाई खोज्न हिंडे ।"},{"SurahNumber":26,"VerseNumber":61,"Text":"जब दुवै समूहले एक अर्कालाई देखिहाल्यो, तब मूसाका साथीहरूले भन्नथाले कि हामी त निश्चय नै समातियौं ।"},{"SurahNumber":26,"VerseNumber":62,"Text":"मूसाले भने, कदापि होइन मेरो पालनकर्ता मेरो साथमा छ, उसले पक्कै मलाई बाटो देखाउनेछ ।"},{"SurahNumber":26,"VerseNumber":63,"Text":"त्यसबखत हामीले मूसातिर ‘‘वह्य’’ पठायौं कि आफ्नो लठ्ठीले समुद्रमाथि प्रहार गर अनि त्यसै बेला समुद्र फाटिहाल्यो र पानीको हरेक टुक्रा ठूलो पहाड जस्तो भइहाल्यो ।"},{"SurahNumber":26,"VerseNumber":64,"Text":"र हामीले अर्को समूहलाई पनि त्यहीं निकट ल्याएर उभ्याइदियौं ।"},{"SurahNumber":26,"VerseNumber":65,"Text":"र हामीले ‘‘मूसा’’ र उनको साथमा भएका सबैलाई बचाइहाल्यौं ।"},{"SurahNumber":26,"VerseNumber":66,"Text":"अनि अर्को समूहलाई डुबाइदियौं ।"},{"SurahNumber":26,"VerseNumber":67,"Text":"निःसन्देह यसमा ठूलो निशानी छ, तापनि उनीहरूमध्ये अधिकतर ईमानवाला छैनन् ।"},{"SurahNumber":26,"VerseNumber":68,"Text":"र निश्चय नै तपाईको पालनकर्ता अधिपत्यशाली, अत्यन्त दयावान छ ।"},{"SurahNumber":26,"VerseNumber":69,"Text":"र उनीहरूलाई इब्राहीम (अलैहिस्सलाम) को वृतान्त पनि सुनाइदिनुस् ।"},{"SurahNumber":26,"VerseNumber":70,"Text":"जब उनले आफ्नो पिता र आफ्नो जातिबन्धुका मानिसहरूसित भनेः कि तिमी कुन कुराको पूजा गर्दछौ"},{"SurahNumber":26,"VerseNumber":71,"Text":"उनीहरूले जवाफ दिए कि हामी मूर्तिहरूको पूजा गर्दछौं र उनीहरूको सेवामा लागिरहने छौं ।"},{"SurahNumber":26,"VerseNumber":72,"Text":"(इब्राहीमले) भनेः कि, जब तिमी उनीहरूलाई पुकार्दछौ, त के उनीहरूले तिम्रो सुन्दछन्"},{"SurahNumber":26,"VerseNumber":73,"Text":"वा तिमीलाई फाइदा दिन वा नोक्सानी पुर्याउन सक्दछन्"},{"SurahNumber":26,"VerseNumber":74,"Text":"उनीहरूले भने, (यो हामी केही जान्दैनौं) बरु हामीले आफ्ना बाबु बाजेलाई यस्तै गरेको देखेका छौं ।"},{"SurahNumber":26,"VerseNumber":75,"Text":"(इब्राहीमले) भने, के तिमीले देख्यौ कि जसलाई तिमी पूजिराखेका छौ ।"},{"SurahNumber":26,"VerseNumber":76,"Text":"तिमी पनि र तिम्रा अघिका बाबुबाजे पनि ।"},{"SurahNumber":26,"VerseNumber":77,"Text":"उनीहरू मेरा शत्रु हुन्, अल्लाह बाहेक जो ब्रह्माण्डको स्वामी हो ।"},{"SurahNumber":26,"VerseNumber":78,"Text":"जसले मलाई सृष्टि गर्यो र उसैले मलाई मार्गदर्शन गर्दछ ।"},{"SurahNumber":26,"VerseNumber":79,"Text":"उही नै हो जसले मलाई खुवाउँछ र पिलाउँछ ।"},{"SurahNumber":26,"VerseNumber":80,"Text":"र जब म विरामी पर्दछु त उसैले मलाई निको पार्छ ।"},{"SurahNumber":26,"VerseNumber":81,"Text":"र उसैले मलाई मार्नेछ (र) पुनः जीवित गर्नेछ ।"},{"SurahNumber":26,"VerseNumber":82,"Text":"र (उही नै हो) जोसित म आशा राख्दछु, कि कियामतको दिन मेरा पापहरूलाई क्षमा गर्नेछ ।"},{"SurahNumber":26,"VerseNumber":83,"Text":"हे ब्रह्माण्डको पालक ! मलाई निर्णय गर्ने शक्ति प्रदान गर र असल मानिसहरूमा शम्मिलित गर ।"},{"SurahNumber":26,"VerseNumber":84,"Text":"र पछि आउनेहरूमा पनि मेरो राम्रो चर्चा बाँकी राख ।"},{"SurahNumber":26,"VerseNumber":85,"Text":"र मलाई उपकारहरूले भरिएको जन्नत (स्वर्ग) का उत्तराधिकारीहरूमा शम्मिलित गर ।"},{"SurahNumber":26,"VerseNumber":86,"Text":"र मेरो बाबुलाई क्षमा गरिदेऊ । निश्चय नै ऊ पथभ्रष्ट मानिसहरूमध्येको थियो ।"},{"SurahNumber":26,"VerseNumber":87,"Text":"र जुन दिन मानिसहरू पुनः जीवित भई उठाइनेछन् मलाई अपमानित नगर्नु ।"},{"SurahNumber":26,"VerseNumber":88,"Text":"जुन दिन धन सम्पत्ति र सन्तानहरू कुनै काम लाग्ने छैनन् ।"},{"SurahNumber":26,"VerseNumber":89,"Text":"तर फाइदावाला उही हुनेछ जो मानिस अल्लाहको पासमा पवित्र हृदय लिई जानेछ ।"},{"SurahNumber":26,"VerseNumber":90,"Text":"र जन्नत संयमीहरूको एकदम समीपमा ल्याइनेछ ।"},{"SurahNumber":26,"VerseNumber":91,"Text":"र मार्ग विचलितहरूको लागि नर्क अगाडि ल्याइनेछ ।"},{"SurahNumber":26,"VerseNumber":92,"Text":"र उनीहरूसित सोधिनेछः कि जसलाई तिमी पूज्दथ्यो, उनीहरू कहाँ छन्"},{"SurahNumber":26,"VerseNumber":93,"Text":"अल्लाह बाहेक जो पूज्य थिए, के उनीहरू तिम्रो केही सहायता गर्नसक्दछन् ? वा कुनै बदला लिन सक्दछन्"},{"SurahNumber":26,"VerseNumber":94,"Text":"अनि तिनीहरू र सबै मार्गविचलितहरू टाउको निहुर्याई नर्कमा हालिनेछन् ।"},{"SurahNumber":26,"VerseNumber":95,"Text":"र शैतानका सेनाहरू सबै (नर्कमा जानेछन्) ।"},{"SurahNumber":26,"VerseNumber":96,"Text":"(त्यहाँ) उनीहरू एकआपसमा झगाडा गर्दै भन्नेछन् ।"},{"SurahNumber":26,"VerseNumber":97,"Text":"किः ‘‘अल्लाहको शपथ ! हामी त खुल्लारूपमा मार्गविचिलित थियौं ।’’"},{"SurahNumber":26,"VerseNumber":98,"Text":"जबकि हामीले तिमीलाई ब्रह्माण्डको पालनकर्ता अल्लाह बराबर ठान्दथ्यौं ।"},{"SurahNumber":26,"VerseNumber":99,"Text":"र हामीलाई यी अपराधीहरू बाहेक अरुले पथभ्रष्ट गरेनन् ।"},{"SurahNumber":26,"VerseNumber":100,"Text":"अब हाम्रो सिफारिश गर्नेवाला कोही छैन ।"},{"SurahNumber":26,"VerseNumber":101,"Text":"र न कोही घनिष्ट मित्र छ ।"},{"SurahNumber":26,"VerseNumber":102,"Text":"कति राम्रो हुने थियो, यदि हामीलाई (संसारमा) पुनः एक पटक जानमिल्ने भए, त हामी पक्का र सच्चा मोमिनहरूमध्येका भैहाल्थ्यौं ।"},{"SurahNumber":26,"VerseNumber":103,"Text":"यस घटनामा निश्चय नै एउटा ठूलो निशानी छ तैपनि उनीहरूमध्ये धेरैजसोले ईमान ल्याउने छैनन् ।"},{"SurahNumber":26,"VerseNumber":104,"Text":"र निःसन्देह तपाईको पालनकर्ता नै अधिपत्यशाली अत्यन्त दयावान छ ।"},{"SurahNumber":26,"VerseNumber":105,"Text":"नूहको जातिबन्धुले पनि रसूलहरूलाई झूठा भने ।"},{"SurahNumber":26,"VerseNumber":106,"Text":"जब कि उनीहरूसित उनका भाइ नूहले भनेः कि के तिमीलाई अल्लाहको डर छैन"},{"SurahNumber":26,"VerseNumber":107,"Text":"सुन म तिम्रो लागि अल्लाहको विश्वासनिय संदेष्टा हूँ ।"},{"SurahNumber":26,"VerseNumber":108,"Text":"तसर्थ तिमीहरूले अल्लाहसित डर मान्नु र मेरो भनाई मान्नु ।"},{"SurahNumber":26,"VerseNumber":109,"Text":"म यस कामको निम्ति तिमीबाट कुनै पारिश्रमिक माग्दिन । मेरो पारिश्रमिक त सम्पूर्ण संसारको पालनकर्ताको जिम्मामा छ ।"},{"SurahNumber":26,"VerseNumber":110,"Text":"अनि अल्लाहको भयराख र मेरा आदेश पालनगर ।"},{"SurahNumber":26,"VerseNumber":111,"Text":"उनीहरूले भनेः कि के हामी तिम्रो भनाई मानौं जबकि तिमीलाई मान्नेहरू अत्यन्तै नीच हुन् ।"},{"SurahNumber":26,"VerseNumber":112,"Text":"(नूहले) भनेः कि मलाई के थाहा कि उनीहरू पहिला के गर्दै आएका थिए"},{"SurahNumber":26,"VerseNumber":113,"Text":"उनीहरूको हिसाब त मेरो पालनकर्ताको जिम्मामा छ यदि तिमीमा चेतना आइदिए कति राम्रो हुने थियो ।"},{"SurahNumber":26,"VerseNumber":114,"Text":"र म मोमिनहरूलाई धपाउनेवाला होइन ।"},{"SurahNumber":26,"VerseNumber":115,"Text":"म त स्पष्टरूपले सचेत गर्नेवाला मात्र हूँ ।"},{"SurahNumber":26,"VerseNumber":116,"Text":"उनीहरूले भने कि हे ‘‘नूह’’ यदि तिमीले (आफ्नो यस कुराबाट) पछि हटेनौ भने तिमी ढुंगा हानी मारिनेमध्येका हुनेछौ ।"},{"SurahNumber":26,"VerseNumber":117,"Text":"(नूहले) भनेः कि हे मेरो पालनकर्ता ! मेरो जातिबन्धुले त मलाई असत्य भनिदियो ।"},{"SurahNumber":26,"VerseNumber":118,"Text":"तसर्थ तिमीले मेरो र उनीहरूको बीचमा कुनै स्पष्ट निर्णय गरिदेऊ र मलाई र जुन मोमिन मेरो साथमा छन्, उनीहरूलाई बचाइहाल ।"},{"SurahNumber":26,"VerseNumber":119,"Text":"अतः हामीले उनलाई र उनका साथीहरूलाई भरेको डुङ्गामा सवार गराएर बचाइहाल्यौं ।"},{"SurahNumber":26,"VerseNumber":120,"Text":"तत्पश्चात शेष सबै मानिसहरूलाई हामीले डुबाइदियौं ।"},{"SurahNumber":26,"VerseNumber":121,"Text":"निःसन्देह यसमा ठूलो निशानी छ । तापनि यिनीहरूमध्ये अधिकतर ईमान ल्याउनेवाला थिएनन् ।"},{"SurahNumber":26,"VerseNumber":122,"Text":"र निःसन्देह तिम्रो रब सर्वशक्ति सम्पन्न (र) अत्यन्त दयावान छ ।"},{"SurahNumber":26,"VerseNumber":123,"Text":"आदको समुदायले पनि संदेष्टाहरूलाई झूठा भने ।"},{"SurahNumber":26,"VerseNumber":124,"Text":"जबकि उनीसित उनको भाइ ‘‘हूदले’’ भनेः, के तिमी (अल्लाहबाट) डराउँदैनौ"},{"SurahNumber":26,"VerseNumber":125,"Text":"म त तिम्रो ईमानदार संदेष्टा (पैगम्बर) हूँ ।"},{"SurahNumber":26,"VerseNumber":126,"Text":"तसर्थ अल्लाहसित भयगर र मेरो भनाई मान ।"},{"SurahNumber":26,"VerseNumber":127,"Text":"र म यसको तिमीबाट कुनै पारिश्रमिक माँग्दिन । मेरो बदला त विश्वको पालनकर्ताको जिम्मामा छ ।"},{"SurahNumber":26,"VerseNumber":128,"Text":"के तिमीले प्रत्येक उच्च स्थानमा खेल तमाशाको लागि व्यर्थ एउटा स्मारकको निर्माण गर्दैछौ"},{"SurahNumber":26,"VerseNumber":129,"Text":"र ठूलो कारीगरीवाला भव्य महल बनाइरहन्छौ, लाग्दछ तिमीले सधैं यहीं बसिरहनुछ ।"},{"SurahNumber":26,"VerseNumber":130,"Text":"र जब कसैलाई समात्छौ त पूर्ण अत्याचारी तरिकाले समात्छौ ।"},{"SurahNumber":26,"VerseNumber":131,"Text":"त्यसर्थ अल्लाहसित डर र मेरो आज्ञापालन गर ।"},{"SurahNumber":26,"VerseNumber":132,"Text":"र उससित, तर्स जसले तिमीलाई ती कुराहरूद्वारा सहायता गर्यो, जसलाई तिमी जान्दछौ ।"},{"SurahNumber":26,"VerseNumber":133,"Text":"उसले तिमीलाई पशु र सन्तानहरूबाट मद्दत गर्यो ।"},{"SurahNumber":26,"VerseNumber":134,"Text":"र बगैंचाहरूबाट र श्रोतहरूबाट ।"},{"SurahNumber":26,"VerseNumber":135,"Text":"मलाई तिम्रो बारेमा एउटा ठूलो दिनको यातनाको भय छ ।"},{"SurahNumber":26,"VerseNumber":136,"Text":"उनीहरूले भन्न थालेः कि हामीलाई उपदेश गर वा नगर, बराबर छ ।"},{"SurahNumber":26,"VerseNumber":137,"Text":"यो त मात्र पहिलाका मानिसहरूको चल्दै आएको रीति हो ।"},{"SurahNumber":26,"VerseNumber":138,"Text":"र हामीलाई कहिले पनि यातना दिइनेछैन ।"},{"SurahNumber":26,"VerseNumber":139,"Text":"उनीहरूले ‘‘हूदलाई’’ असत्य भने, त हामीले उनीहरूलाई नष्ट गरिहाल्यौं । निःसन्देह यसमा निशानी छ र यिनीहरूमध्ये अधिकांश ईमानवाला थिएनन् ।"},{"SurahNumber":26,"VerseNumber":140,"Text":"निःसंदेह तपाईको पालनकर्ता उही हो सर्वशक्ति सम्पन्न अत्यन्त दयावान ।"},{"SurahNumber":26,"VerseNumber":141,"Text":"समूदको समुदायले पनि रसूलहरूलाई असत्य भने ।"},{"SurahNumber":26,"VerseNumber":142,"Text":"(जबकि) उनीसित उनको भाइ ‘‘सालेहले’’ भने कि तिमीहरू अल्लाहसँग डराउँदैनौ"},{"SurahNumber":26,"VerseNumber":143,"Text":"निःसंदेह म त तिम्रोलागि अल्लाहको विश्वसनीय पैगम्बर (दूत) हूँ ।"},{"SurahNumber":26,"VerseNumber":144,"Text":"अतः तिमी अल्लाहसित डर र मेरो कुरा मान ।"},{"SurahNumber":26,"VerseNumber":145,"Text":"(र) म यस कामको लागि तिमीसित कुनै प्रतिफल माँग्दैन । मेरो प्रतिफल त सम्पूर्ण जगतको स्वामीको जिम्मामा छ ।"},{"SurahNumber":26,"VerseNumber":146,"Text":"के जुन कुराहरू यहाँ उपलब्ध छन्, त्यसमा तिमी निश्चिंत छोडिदिइनेछौ"},{"SurahNumber":26,"VerseNumber":147,"Text":"(अर्थात) बगैंचा र श्रोतहरूमा ।"},{"SurahNumber":26,"VerseNumber":148,"Text":"र खेती र यी खजूरका बगैचाहरू जसको झुप्पाहरू ताजा र कोमल हुन्छन् ।"},{"SurahNumber":26,"VerseNumber":149,"Text":"र तिमीले पहाडहरूलाई काटी सुन्दर घर बनाउँदैछौ ।"},{"SurahNumber":26,"VerseNumber":150,"Text":"तसर्थ अल्लाहसित डर र मैले भनेको मान ।"},{"SurahNumber":26,"VerseNumber":151,"Text":"र सीमाउल्लघंन गर्नेहरूको कुरा नमान ।"},{"SurahNumber":26,"VerseNumber":152,"Text":"जो देशमा दंगा फसाद मचाउँछन् र सुधार गर्दैनन् ।"},{"SurahNumber":26,"VerseNumber":153,"Text":"उनीहरूले भने कि तिमी त जादूले मोहित पारिएकामध्येबाट हौ ।"},{"SurahNumber":26,"VerseNumber":154,"Text":"तिमी त हामी जस्तै मानिस हौ । यदि तिमी साँचो हौ भने कुनै चमत्कार प्रस्तुत गर ।"},{"SurahNumber":26,"VerseNumber":155,"Text":"(सालेहले) भने (हेर) यो ऊँटनी हो, एक दिन यसको पानी पिउने पालो हो, र एक निश्चित दिन पानी लिने पालो तिम्रो हो ।"},{"SurahNumber":26,"VerseNumber":156,"Text":"खबरदार यसलाई कुनै कष्ट नपुर्याउनु, अन्यथा तिमीलाई एकबडो दिनको यातनाले समात्ने छ ।"},{"SurahNumber":26,"VerseNumber":157,"Text":"तैपनि उनीहरूले त्यसको घुँडा काटिदिए, अनि पछि लज्जित भए ।"},{"SurahNumber":26,"VerseNumber":158,"Text":"तसर्थ उनलाई यातनाले समातिहाल्यो । निःसन्देह यसमा निशानी छ र यिनीहरूमध्ये अधिकांश ईमानवाला थिएनन् ।"},{"SurahNumber":26,"VerseNumber":159,"Text":"र निःसंदेह तपाईको पालनकर्ता सर्वशक्ति सम्पन्न र अत्यन्त दयावान छ ।"},{"SurahNumber":26,"VerseNumber":160,"Text":"‘‘लूतको’’ जातिबन्धुले पनि रसूलहरूलाई असत्य भने ।"},{"SurahNumber":26,"VerseNumber":161,"Text":"(जब) उनीहरूसित उनका भाइ ‘‘लूतले’’ भने कि तिमी अल्लाहसित किन डराउँदैनौ"},{"SurahNumber":26,"VerseNumber":162,"Text":"निःसंदेह म तिम्रो लागि विश्वसनीय रसूल हूँ ।"},{"SurahNumber":26,"VerseNumber":163,"Text":"तसर्थ तिमी अल्लाहसित डर र मेरो भनाई मान ।"},{"SurahNumber":26,"VerseNumber":164,"Text":"र म तिमीसित यसको प्रतिफल माँग्दिन । मेरो प्रतिफल त विश्वको पालनकर्ताको जिम्मामा छ ।"},{"SurahNumber":26,"VerseNumber":165,"Text":"के संसारमा तिमी यस्ता हौ जो पुरुषसंग व्यभिचार (गुदामैथुन) गर्दछौ"},{"SurahNumber":26,"VerseNumber":166,"Text":"र तिम्रो पालनकर्ताले तिम्रो निम्ति जुन महिलाहरूलाई तिम्रो पत्नीहरू बनाएको छ, उनीहरूलाई परित्याग गरिदिन्छौ । सत्य कुरा त यो हो कि तिमी सीमाउल्लघंन गर्नेवालाहरू नै हौ ।"},{"SurahNumber":26,"VerseNumber":167,"Text":"उनीहरूले जवाफ दिए कि हे ‘‘लूत’’! यदि तिमी मान्ने छैनौ भने देश निकाला गरिनेछौ ।"},{"SurahNumber":26,"VerseNumber":168,"Text":"उनले भने कि म तिमीहरूको कामबाट अत्यन्त अप्रसन्न छु ।"},{"SurahNumber":26,"VerseNumber":169,"Text":"हे मेरो पालनकर्ता ! मलाई र मेरो परिवारलाई (मान्नेवालाहरूलाई) जुन काम यिनीहरूले गर्दछन्, त्यसको परिणामबाट बचाऊ ।"},{"SurahNumber":26,"VerseNumber":170,"Text":"तसर्थ हामीले उनलाई र उनका साथदिने सबैलाई बचायौं ।"},{"SurahNumber":26,"VerseNumber":171,"Text":"तर एउटी बृद्धा (बाहेक) जुन पछि रहनेहरूमध्येकी थिई ।"},{"SurahNumber":26,"VerseNumber":172,"Text":"त्यस उपरान्त हामीले अरु सबैलाई नष्ट गरिहाल्यौं ।"},{"SurahNumber":26,"VerseNumber":173,"Text":"र हामीले उनीहरूमाथि एउटा विशेष प्रकारको वर्षा गरायौं, जुन वर्षा अत्यन्त नराम्रो थियो र ती चेताइएका मानिसहरूमाथि पर्यो ।"},{"SurahNumber":26,"VerseNumber":174,"Text":"यो घटना पनि पूरै निशानी छ र उनीहरूमध्ये पनि अधिकांश ईमान ल्याउनेवाला थिएनन् ।"},{"SurahNumber":26,"VerseNumber":175,"Text":"र निःसंन्देह तिम्रो पालनकर्ता उही हो अधिपत्यशाली र अत्यन्त दयावान"},{"SurahNumber":26,"VerseNumber":176,"Text":"‘‘एैकाः’’ वालाले (वनमा बस्नेहरूले) पनि रसूलहरूलाई झूठा भने ।"},{"SurahNumber":26,"VerseNumber":177,"Text":"जब कि उनीसित ‘‘शुऐबले’’ भनेः कि तिमी किन डराउँदैनौ ।"},{"SurahNumber":26,"VerseNumber":178,"Text":"निःसंन्देह म त तिम्रो लागि विश्वसनीय पैगम्बर हूँ ।"},{"SurahNumber":26,"VerseNumber":179,"Text":"तसर्थ अल्लाहसित डर र मेरो भनाई मान ।"},{"SurahNumber":26,"VerseNumber":180,"Text":"र म यस (काम) को तिमीसित कुनै प्रतिफल माँग्दिन । मेरो प्रतिफल त संसारको पालनकर्ताको जिम्मामा छ ।"},{"SurahNumber":26,"VerseNumber":181,"Text":"(हेर) नापतौल पूरा गर्नेगर र कम दिनेहरूमा शम्मिलित नहोऊ ।"},{"SurahNumber":26,"VerseNumber":182,"Text":"र तराजु सिधा पारेर ठीक ढंगले तौल्नेगर ।"},{"SurahNumber":26,"VerseNumber":183,"Text":"र मानिसहरूलाई उनका चीजहरू कम पारेर नदेऊ र धरतीमा उत्पात मच्चाउँदै नहिंड ।"},{"SurahNumber":26,"VerseNumber":184,"Text":"उस अल्लाहसित डराऊ जसले तिमीलाई र अघिका पुस्ताहरूलाई सृष्टि गरेको हो ।"},{"SurahNumber":26,"VerseNumber":185,"Text":"उनीहरूले भनेः कि तिमी त जादू गरिएकाहरूमध्येका हौ ।"},{"SurahNumber":26,"VerseNumber":186,"Text":"र तिमी त हामी जस्तै एउटा मानिस हौ र हाम्रो विचारमा तिमी झूठो हौ ।"},{"SurahNumber":26,"VerseNumber":187,"Text":"यदि तिमी साँचो हौ भने हामीमाथि आकाशको (एउटा) टुक्रा खसाल ।"},{"SurahNumber":26,"VerseNumber":188,"Text":"(शुऐबले) भने कि, जुन काम तिमीले गर्दछौ, मेरो पालनकर्ता त्यसलाई राम्ररी जान्दछ ।"},{"SurahNumber":26,"VerseNumber":189,"Text":"किन भने उनीहरू उनलाई झूठा भनिहाले । त्यसकारण छायाँवाला दिनको यातनाले उनीहरूलाई समातिहाल्यो । निश्चय नै त्यो ठूलो (दिनको) यातना थियो ।"},{"SurahNumber":26,"VerseNumber":190,"Text":"निःसन्देह यसमा ठूलो निशानी छ तर यिनीहरूमध्ये धेरै ईमानवाला थिएनन् ।"},{"SurahNumber":26,"VerseNumber":191,"Text":"र निश्चय नै तिम्रो पालनकर्ता त उही हो अधिपत्यशाली र अत्यन्त दयावाला ।"},{"SurahNumber":26,"VerseNumber":192,"Text":"र कुनै शंका र संदेह बिना यो (कुरआन) संसारको पालनहारद्वारा उतारिएको हो ।"},{"SurahNumber":26,"VerseNumber":193,"Text":"यसलाई विश्वसनीय फरिश्ताले लिएर आएको हो ।"},{"SurahNumber":26,"VerseNumber":194,"Text":"तपाईको हृदयमा उतारियो ताकि तपाई (मानिसहरूलाई) सावधान गर्नेहरूमध्येको भइहाल्नुस् ।"},{"SurahNumber":26,"VerseNumber":195,"Text":"(र) स्पष्ट अरबी भाषामा छ ।"},{"SurahNumber":26,"VerseNumber":196,"Text":"र यस किताबको चर्चा अगाडिका संदेष्टाहरूको किताबमा पनि गरिएको छ ।"},{"SurahNumber":26,"VerseNumber":197,"Text":"के उनीहरूको लागि यो निशानी पर्याप्त छैन, कि कुरआनको सच्चाईलाई इज्राईलका विद्वानहरू पनि जान्दछन् ।"},{"SurahNumber":26,"VerseNumber":198,"Text":"र यदि हामीले यसलाई अरबी भाषा बाहेक अरु कुनै भाषाभाषीमाथि अवतरण गरेको भए ।"},{"SurahNumber":26,"VerseNumber":199,"Text":"र उसले यिनीहरूलाई त्यो पढेर सुनाउँदा यिनीहरूले यसलाई मान्दैनथे ।"},{"SurahNumber":26,"VerseNumber":200,"Text":"यसै प्रकार हामीले अपराधीहरूका हृदयमा त्यस इन्कारीलाई बसालिदियौं ।"},{"SurahNumber":26,"VerseNumber":201,"Text":"र उनीहरूले जबसम्म कष्टदायी यातना देख्दैनन् ईमान ल्याउने छैनन् ।"},{"SurahNumber":26,"VerseNumber":202,"Text":"त्यो कष्ट उनीहरूमाथि एक्कासी आइपर्नेछ र उनीहरूलाई थाहा पनि हुनेछैन ।"},{"SurahNumber":26,"VerseNumber":203,"Text":"त्यो बेला भन्नेछन्ः के हामीले केही मोहलत पाउनेछौं"},{"SurahNumber":26,"VerseNumber":204,"Text":"त के उनीहरूले हाम्रो यातनालाई शीघ्र चाहिराखेका छन्"},{"SurahNumber":26,"VerseNumber":205,"Text":"अच्छा, यो पनि बताऊ कि यदि हामीले उनीहरूलाई वर्षौसम्म फाइदा उठाउन दियौं ।"},{"SurahNumber":26,"VerseNumber":206,"Text":"तै पनि उनीमाथि त्यो यातना आइपुग्यो, जसको बारेमा उनीहरूलाई वाचा गरिन्थ्यो ।"},{"SurahNumber":26,"VerseNumber":207,"Text":"तसर्थ जुन फाइदा यिनीहरूले लिइराखेका थिए, उनीहरूलाई केही काम आउनेछैन"},{"SurahNumber":26,"VerseNumber":208,"Text":"र हामी कुनै बस्ती नष्ट गरेनौ तर त्यसको निम्ति सावधान गर्नेवालाहरू पठाउने गरेका थियौं ।"},{"SurahNumber":26,"VerseNumber":209,"Text":"सावधान गराइदिनुको लागि, र हामी अत्याचारी होइनौं ।"},{"SurahNumber":26,"VerseNumber":210,"Text":"यस कुरआनलाई शैतानहरूले लिएर अवतरित भएका होइनन् ।"},{"SurahNumber":26,"VerseNumber":211,"Text":"उनीहरू न यसकामको लागि योग्य छन् र न उनीहरू यसको क्षमता राख्दछन् ।"},{"SurahNumber":26,"VerseNumber":212,"Text":"बरु उनीहरू त यसलाई सुन्नेबाट पनि बञ्चित गरिएका छन् ।"},{"SurahNumber":26,"VerseNumber":213,"Text":"तसर्थ तिमीले अल्लाह बाहेक कुनै अरु पूज्यलाई नपुर्कानु, अन्यथा तिमी पनि यातना पाउनेमध्येका हुनेछौ ।"},{"SurahNumber":26,"VerseNumber":214,"Text":"र आफ्ना नजिकका आफन्तहरूलाई सावधान गरिदिनु ।"},{"SurahNumber":26,"VerseNumber":215,"Text":"ईमान ल्याएर तपाईको अनुयायी भइसकेकाहरूसित नम्रतापुर्वक व्यवहार गर्नु ।"},{"SurahNumber":26,"VerseNumber":216,"Text":"यदि यी मानिसहरूले तपाईको अवज्ञा गर्दछन् भने भनिदिनुस् कि मेरो तिम्रो कर्महरूसित कुनै सरोकार छैन ।"},{"SurahNumber":26,"VerseNumber":217,"Text":"आफ्नो सम्पर्ण भरोसा सर्वशक्ति सम्पन्न (र) दयावान अल्लाहमाथि गर ।"},{"SurahNumber":26,"VerseNumber":218,"Text":"जसले तिमीलाई देखिरहन्छ (तहज्जुदको बेला) जब तिमी उठ्दछौ ।"},{"SurahNumber":26,"VerseNumber":219,"Text":"र सिज्दा गर्नेहरूमा तिम्रो आवत जावतलाई पनि ।"},{"SurahNumber":26,"VerseNumber":220,"Text":"ऊ सबै सुन्नेवाला जान्नेवाला छ ।"},{"SurahNumber":26,"VerseNumber":221,"Text":"के मैले तिमीलाई भनू“ कि शैतानहरू कसमाथि ओर्लन्छन्"},{"SurahNumber":26,"VerseNumber":222,"Text":"तिनीहरू प्रत्येक झूठा अपराधीमाथि ओर्लन्छन् ।"},{"SurahNumber":26,"VerseNumber":223,"Text":"जसले सुनेको कुरा भन्छन् र उनीहरूमध्ये अधिकांश झूठा छन् ।"},{"SurahNumber":26,"VerseNumber":224,"Text":"कविहरूको अनुशरण त मार्गविचलित मानिसहरूले नै गर्ने गर्दछन् ।"},{"SurahNumber":26,"VerseNumber":225,"Text":"के तपाईले देख्नु भएन कि उनीहरू हरेक क्षेत्रमा बहकिरहन्छन् ।"},{"SurahNumber":26,"VerseNumber":226,"Text":"र उनीहरू भन्दछन् त्यो कुरा, जुन गर्दैनन् ।"},{"SurahNumber":26,"VerseNumber":227,"Text":"ती मानिसहरू बाहेक जसले ईमान ल्याए र असल काम गरे र अल्लाहलाई धेरै स्मरण गरे । र आफूमाथि अत्याचार भएपछि प्रतिकार गरे, अत्याचारीहरूले शीघ्र नै थाहा पाउनेछन् कि कतातिर फर्कनु पर्नेछ ।"}]}