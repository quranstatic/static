{"Id":228,"LanguageCodes":["ky","kir"],"Name":"kir-shamsaldinhakim","Author":"Shams Al Din Hakimov","Language":"Kirghiz","Description":"Kirghiz","Direction":"ltr","Source":"https://qurancomplex.gov.sa/","Translations":[{"SurahNumber":76,"VerseNumber":1,"Text":"Инсандын үстүнөн (ал жарала электе) доорлордун (нечендеген) мезгил(дер)и өткөн. (Анда инсан) эске да алынбай турган (жок нерсе) эле"},{"SurahNumber":76,"VerseNumber":2,"Text":"Чынында, Биз инсанды (энелик менен аталык уруктун) аралашмасынан турган бир тамчы суудан жараттык. (Жана ушул абалын билээр бекен деп) аны сынап, уга турган, көрө турган (аң-сезимдүү) кылдык"},{"SurahNumber":76,"VerseNumber":3,"Text":"(Кийин) Биз ага (жакшы менен жаман) жолду тааныттык. (Эми ал) же шүгүр (ибадат) кылуучу болот, же каапыр (болот)"},{"SurahNumber":76,"VerseNumber":4,"Text":"Биз чынында каапырлар үчүн чынжырларды, (темир) көгөндөрдү жана тозокту даярдап койдук"},{"SurahNumber":76,"VerseNumber":5,"Text":"Ыймандуу адамдар (бейиштерде) «каафур»? аралаштырылган (шарапты) чөйчөктөрдөн ичишет"},{"SurahNumber":76,"VerseNumber":6,"Text":"(“Каафур”) булагы... Аны Аллаһтын (бейишке арзыган) пенделери (каалаган жерине) агызышып, (каалагандай) ичишет.”"},{"SurahNumber":76,"VerseNumber":7,"Text":"Алар (дүйнө жашоосунда) назирлерин! аткарышкан жана жамандыгы жайылган күндөн (Кыяматтан жана андагы Аллаһтын азабынан) коркушкан"},{"SurahNumber":76,"VerseNumber":8,"Text":"Жана бей-бечараларга, жетимдер менен туткундагыларга, өздөрү сүйүп (жегиси келип) турган тамактан жедирип? (мындай дешкен)"},{"SurahNumber":76,"VerseNumber":9,"Text":"«Биз силерди Аллаһтын Жүзү (ыраазычылыгы) үчүн тамактандыруудабыз. Биз силерден (эч кандай) акы жана алкыш сурабайбыз"},{"SurahNumber":76,"VerseNumber":10,"Text":"Биз Раббибизден (жана жүрөктү) сыга турган, оор күндөн (Кыяматтан) коркобуз»"},{"SurahNumber":76,"VerseNumber":11,"Text":"Анан Аллаһ аларды ушул күндүн жамандыгынан куткарып (жүздөрүнө) нур жана кубаныч (белгилерин) берди"},{"SurahNumber":76,"VerseNumber":12,"Text":"Жана (дүйнө жашоосунда шайтандын, напсинин азгырыктарына) сабыр кылгандары себептүү аларды Бейиш менен, жибек (кийимдер) менен сыйлады"},{"SurahNumber":76,"VerseNumber":13,"Text":"Алар ал жердеги (бейиштеги) сөрүлөргө жөлөнүп отурушат. Ал жерде алар күндү(н ысыгын) да, кычыраган суукту да көрүшпөйт"},{"SurahNumber":76,"VerseNumber":14,"Text":"Аларга Бейиш (бактарынын) көлөкөсү тийип, мөмөлөрү ийилип турат"},{"SurahNumber":76,"VerseNumber":15,"Text":"Аларга күмүш идиштер(де тамак-аш) жана шише чөйчөктөр(дө шарап) айлантып турулат"},{"SurahNumber":76,"VerseNumber":16,"Text":"Күмүш чөйчөктөр... Аны(н ичиндеги шарапты кызматчылар кажетке жараша) өлчөп-ченеп (куюп) турушат"},{"SurahNumber":76,"VerseNumber":17,"Text":"Ал жерде (ыймандууларга) занжабил? аралаштырылган шарап"},{"SurahNumber":76,"VerseNumber":18,"Text":"(жана) «Салсабил» деп аталган (агып турган) булак (суусу ичирилет)"},{"SurahNumber":76,"VerseNumber":19,"Text":"Аларды(н кызматында) түбөлүк жаш жигиттер айланып-тегеренишет. Эгер сен аларды көрсөң чачылган берметтерби деп ойлойсуң"},{"SurahNumber":76,"VerseNumber":20,"Text":"Назар салсаң ал жерде (түгөнгүс) нээматарды жана өтө чоң дөөлөттү көрөсүң"},{"SurahNumber":76,"VerseNumber":21,"Text":"Алардын (Бейишке түшкөн ыймандуулардын) үстүндө жашыл жибектен жана (алтын-күмүш, асыл таштар кадалган) баркут-кымкаптан кийимдер... (Эркек- аялынын баарынын колдоруна) күмүш билериктер тагылган... Раббилери аларды тунук-пакиза шарап менен сугарган"},{"SurahNumber":76,"VerseNumber":22,"Text":"(О, ыймандуулар!) Булар — силер үчүн сыйлык! Жана силердин (дүйнөдөгү аз гана) аракетиңер! ченемсиз нээматтар менен төлөндү"},{"SurahNumber":76,"VerseNumber":23,"Text":"Чынында Биз (о, Мухаммад) сага Кураанды? бөлүп-бөлүп түшүрдүк"},{"SurahNumber":76,"VerseNumber":24,"Text":"Сен эми, Раббиңдин өкүмүнө сабыр кылгын? жана алардан (каапырлардан) болгон шүгүрсүз, күнөөкөр адамдарга моюн сунбагын"},{"SurahNumber":76,"VerseNumber":25,"Text":"Жана Раббиңдин ысымын эртели-кеч эскерип (зикир кылып) жүргүн"},{"SurahNumber":76,"VerseNumber":26,"Text":"Түндүн бир бөлүгүндө Ага сажда кыл жана түндөсү узун —узун тасбих айт"},{"SurahNumber":76,"VerseNumber":27,"Text":"Чынында, алар (каапырлар) дүйнөнү сүйөт жана оор күндү (Кыяматты) артына таштап (көңүл бурбай) коюшат"},{"SurahNumber":76,"VerseNumber":28,"Text":"Аларды Биз жаратып, бүт тулку-боюн бекем-кубаттуу кылган элек! Эгер кааласак, аларды (жаратылышы боюнча) өздөрүнө окшогон? (бирок, каапыр болбой турган, башка) пенделерге алмаштырып коебуз!”"},{"SurahNumber":76,"VerseNumber":29,"Text":"Аныгында, бул (Кураан) - эскерме. Ким кааласа, Раббиси тарапка (түз) жолду кармай алат"},{"SurahNumber":76,"VerseNumber":30,"Text":"(Бирок) силер Аллаһ каалаган нерсени гана каалай аласыңар. Чынында, Аллаһ Билүүчү, Даанышман"},{"SurahNumber":76,"VerseNumber":31,"Text":"Ал Өзү каалаган пенделерин ырайымынын астына алат. Ал эми, заалымдарга болсо, катуу азапты даярдап койгон"}]}