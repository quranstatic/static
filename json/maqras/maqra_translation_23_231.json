{"Id":231,"LanguageCodes":["knx"],"Name":"knx-unknown","Author":"Unknown","Language":"Kendayan","Description":"Kendayan","Direction":"ltr","Source":"https://www.islamic-invitation.com","Translations":[{"SurahNumber":3,"VerseNumber":52,"Text":"Maka katika isa ngaraatn kamungkeratn iaka’koa (bani israel) ia ba kata sae nang jadi panolonga’ku. Nto’ (mediriatn agama) Allah? Urakng hawariyyun (ayukng satianya) manjawab, kamilah panolong (agama) Allah, kami baiman ka’ Allah, saksiatnlah, kami nian batol-batol urakng muslim"},{"SurahNumber":3,"VerseNumber":53,"Text":"O Tuhan kami, kami udah baiman ka’ ahe nang kita’ turuntatn man kami udah ngikuti Rasul, karana koa tatapatnlah kami basama kalompok urakng nang mareatn kasaksiatn"},{"SurahNumber":3,"VerseNumber":54,"Text":"Iaka’koa (urakng-urakng kafir) mamuat tipu daya, maka Allah pun malas tipu dayanya. Allah sabaik-baik pambalas panipuatn"},{"SurahNumber":3,"VerseNumber":55,"Text":"(Ingatlah) katika Allah bafirman, “wahe Isa aku map kao man ngangkat kao ka’ aku, sarata nyuciatn kao dari urakng-urakng kafir”, mang mamuat urakng-urakng nang ngikuti kao ka’ atas urakng-urakng nang kafir sampe’ ari kiamat. Kamudian ka’ aku kao kembali, lalu aku bare’ kaputusatn tentang ahe nang kao paolekkatn”"},{"SurahNumber":3,"VerseNumber":56,"Text":"Maka adapun urakng-urang nang kafir, maka aku ajab ia ka’ kao man ajab nang batol-batol miah ka’ dunia man ka’ naherat. Saebet pun ia ka’ kao nana’ namu panolong"},{"SurahNumber":3,"VerseNumber":57,"Text":"Adapun urakng-urakng baiman man urakng nang babuat baik, maka ia akan mareatn pahala ka’ urakng ka’ koa nang sampurna. Allah nana’ nyukai urakng-urakng nang zalim/jahat"},{"SurahNumber":3,"VerseNumber":58,"Text":"Mpaiknglah kami bacaatn ka’ kao (Muhammad) sabagiatn ayat-ayat man paringatan nang panuh hikmah"},{"SurahNumber":3,"VerseNumber":59,"Text":"Sasungguhnya parumpamaatn (panyiptaatn) Isa bagi Allah, mpahe (panyiptaatn) Adam. Ia mamuatnya dari tanah, kamudian ia (Allah) ba kata ka’ ia (tanah), “jadilah” maka jadilah jukut koa"},{"SurahNumber":3,"VerseNumber":60,"Text":"Kabanaratn koa dari Tuhannyu, karana koa amelah kao (Muhammad) tamasok urakng- urakng nang ragu"},{"SurahNumber":3,"VerseNumber":61,"Text":"Sae urakng manto kao ka’ dalapm hal nian satalah kao namu kataatnlah (Muhammad), ijeh lah diri’ nyaru anak-anak kami manda’ naknyu, bini-bini kami manda’ bini-bininyu, kami babaro kao pun babaro uga’ kamudian ijeh diri’ ba-mubahalah121 (bado’a) agar laknat Allah ditimpaatn ka’ urakng-urakng nang pangalok"},{"SurahNumber":3,"VerseNumber":62,"Text":"Sungguh nian lah carita nang banar, nana’ ada Tuhan salain Allah, man sunggu- sungguh Allah Mahaperkasa, man Mahabijaksana"},{"SurahNumber":3,"VerseNumber":63,"Text":"Kamudian kade’ la ka’ koa bapaling, maka (katahui’lah) bahwa’ Allah Mahanau’an urakng-urakng nang babuat karusakatn"},{"SurahNumber":3,"VerseNumber":64,"Text":"Kataatnlah (Muhammad), “wahai ahli kitab! Ijeh lah diri’ nuju ka’ sete kalimat (pasingi’atn) nang sama antara kami man kita’, bahwa’ diri’ nana’ nyambah salain Allah man diri’ nana’ nyamaatnnya man ahe pun. Man bahowa’ diri’ nana’ mamuat satu sama lain Tuhan-tuhan salain Allah. Kade’ la ka’ koa bapaling maka kataatnlah (ka’ iaka’koa), “tele’lah, bahwa’ kami koa ialah urakng-urakng muslim (islam)"},{"SurahNumber":3,"VerseNumber":65,"Text":"Wahai ahli kitab! Kita’ baolek122 tantang Ibrohim, padahal taurat man luju di turuntatn satelah ia (Ibrohim)? Ahe kita’ nana’ ngarati"},{"SurahNumber":3,"VerseNumber":66,"Text":"Pakolah lah kita’! Baolekatn tantang ahe nang kita’ nau’an123 tapi ahe kita’ ba olekatn uga’ tantang ahe-ahe nang nana’ kita’ nau’an?124 Allah nau’an’ sadangkan kita’ nana’ banu’anan"},{"SurahNumber":3,"VerseNumber":67,"Text":"Ibrohim buke’lah urakng Yahudi man uga’ urakng Nasrani, tapi ia koa urakng nang lurus125, muslim. Ia buke’ uga’ urakng- urakng muysrik"},{"SurahNumber":3,"VerseNumber":68,"Text":"Urakng-urakng paling samak ka’ nabi Ibrahom kaolah urakng nang ngikuti’nya, man nabi nian (Muhammad), man urakng- urakng ba’imuan. Allah ialah palingdung bagi urakng-urakng nang ba’iman"},{"SurahNumber":3,"VerseNumber":69,"Text":"Sagolongan ahli kitab mao’ nyasattatn kita’, padahal (sasungguhnya), ia ka’ ka nana’ bisa nyasatatn malainkatn nyasatatn diri’nya babaro, tapi urakng ka’ kao nana’ ngarati"},{"SurahNumber":3,"VerseNumber":70,"Text":"Wahai’ ahli kitab! Ahe kita’ ngingkari ayat- ayat Allah,126 padahal kita’ nau’an ka’ (ka’ kabanarannya)"},{"SurahNumber":3,"VerseNumber":71,"Text":"Wahai’ ahli kitab! Ngahe kao nyampur adukkan kabanaratn mang kabatilatn,127 man kao nosokkatn kabanaratn,128 padahal kao nau’an"},{"SurahNumber":3,"VerseNumber":72,"Text":"Sakalompok ahli kitab bakata (ka’samanya), “baimanlah kita’ ka’ ahe dituruntatn ka’ urakng-urakng nang baiman wahu alapm ari udah koa engkari’ ahirnya. Supaya iaka’koa mulakng (kambali kafir)”"},{"SurahNumber":3,"VerseNumber":73,"Text":"Amelah kao pucaya’ salain ka’ urakng nang ngikoti agamanyu,129 kataatnlah (Muhammad), “sasungguhnya patunjuk koa hayalah patunjuk Allah. (amelah kao pucaya’) bahwa’ urakng koa akan di bare’ saparti ahe nang di bareatn ka’koa, ato’ uga’ iaka’koa mao’ nyanggah kao ka’ adapatn Tuhannyu”. Kataatnlah (Muhammad), “sasungguhnya karunia koa ka’ kotok Allah. Ia mareatnnya ka’ sae nang ia kahendaki’. Allah Mahaluas, Mahamengatahui’"},{"SurahNumber":3,"VerseNumber":74,"Text":"Ia nantuatn rahmatnya ka’ sae nang ia kahandaki. Allah koa mamiliki karunia nang aya’"}]}