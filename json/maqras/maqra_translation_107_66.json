{"Id":66,"LanguageCodes":["bs","bos"],"Name":"bos-muhamedmehanovi","Author":"Muhamed Mehanovic","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_mihanovich/v1.1.0-csv.1 , https://quranenc.com/en/browse/bosnian_mihanovich , https://quranenc.com ,","Translations":[{"SurahNumber":16,"VerseNumber":1,"Text":"Allahova odredba stiže, i ne požurujte je! Uzvišen je On i vrlo visoko iznad onoga što Mu pridružuju"},{"SurahNumber":16,"VerseNumber":2,"Text":"On meleke s Objavom, po odredbi Svojoj, šalje onim robovima Svojim kojima hoće: \"Upozoravajte da nema drugog boga osim Mene i bojte Me se"},{"SurahNumber":16,"VerseNumber":3,"Text":"On je s Istinom nebesa i Zemlju stvorio, neka je On vrlo visoko iznad onoga što Mu pridružuju"},{"SurahNumber":16,"VerseNumber":4,"Text":"On stvara čovjeka od kapi sjemena, a on poslije toga otvoreno, svađalački osporava"},{"SurahNumber":16,"VerseNumber":5,"Text":"I stoku On za vas stvara; njome se od hladnoće štitite, a i drugih koristi imate, njome se i hranite"},{"SurahNumber":16,"VerseNumber":6,"Text":"ona vam je ukras kad je sa ispaše vraćate i kad je na pašu izgonite"},{"SurahNumber":16,"VerseNumber":7,"Text":"A nosi vam i terete u mjesta u koja, osim uz velike muke, ne biste stigli. Gospodar vaš je, uistinu, milosrdan i milostiv"},{"SurahNumber":16,"VerseNumber":8,"Text":"I konje, i mazge, i magarce - da ih jašete, i kao ukras - a stvorit će i ono što ne znate"},{"SurahNumber":16,"VerseNumber":9,"Text":"Ka Allahu vodi samo Pravi put - put Istine, a ima ih i krivih, a da On hoće, sve bi vas uputio"},{"SurahNumber":16,"VerseNumber":10,"Text":"On je Taj Koji s neba spušta vodu koju pijete i ona pomaže da iznikne bilje kojim stoku napasate"},{"SurahNumber":16,"VerseNumber":11,"Text":"On vam daje da pomoću nje iznikne žito, i masline, i palme, i grožđe, i svakovrsni plodovi - u tome je, zaista, znak za ljude koji razmišljaju"},{"SurahNumber":16,"VerseNumber":12,"Text":"On vam je potčinio noć i dan, i Sunce i Mjesec, i zvijezde su po odredbi Njegovoj potčinjene. U tome su, uistinu, znakovi za ljude koji razumiju"},{"SurahNumber":16,"VerseNumber":13,"Text":"i sve što vam je na Zemlji šaroliko stvorio - u tome je, doista, znak ljudima koji se prisjećaju i pouku uzimaju"},{"SurahNumber":16,"VerseNumber":14,"Text":"I On je Taj Koji je more potčinio, da iz njega svježe meso jedete i da vadite nakit koji nosite - ti vidiš lađe kako ga sijeku da biste tragali za Njegovim obiljem i da biste zahvaljivali"},{"SurahNumber":16,"VerseNumber":15,"Text":"I po Zemlji je nepomična brda postavio da vas ona ne potrese, i rijeke, a i puteve da se usmjeravate"},{"SurahNumber":16,"VerseNumber":16,"Text":"a i putokaze, a i po zvijezdama se oni upravljaju"},{"SurahNumber":16,"VerseNumber":17,"Text":"Pa da li je onda Onaj Koji stvara kao onaj koji ne stvara?! Zašto se ne prisjećate i pouku ne uzmete"},{"SurahNumber":16,"VerseNumber":18,"Text":"Ako vi budete brojili Allahove blagodati, nećete ih nabrojati; Allah je, uistinu, Onaj Koji oprašta grijehe i milostiv je"},{"SurahNumber":16,"VerseNumber":19,"Text":"Allah zna šta tajite, a šta javno iznosite"},{"SurahNumber":16,"VerseNumber":20,"Text":"A oni koje oni mjesto Allaha mole - ništa ne stvaraju; oni su sami stvoreni"},{"SurahNumber":16,"VerseNumber":21,"Text":"mrtvi su, nisu živi i ne znaju kada će biti oživljeni"},{"SurahNumber":16,"VerseNumber":22,"Text":"Vaš Bog je- jedan Bog! Srca onih koji u ahiret ne vjeruju, poriču; oni su oholi"},{"SurahNumber":16,"VerseNumber":23,"Text":"Nema sumnje da Allah zna i ono što oni taje, a i ono što javno iznose; On, doista, ne voli one koji se ohole"},{"SurahNumber":16,"VerseNumber":24,"Text":"A kada ih neko upita: \"Šta je to Gospodar vaš objavio?\", oni odgovaraju: \"Izmišljotine naroda nekadašnjih"},{"SurahNumber":16,"VerseNumber":25,"Text":"To je zato da bi na Kijametskom danu nosili grijehe - terete svoje cijele i dio grijeha onih koje su, a da oni nisu bili svjesni, u zabludu doveli.:\" Užasan je teret koji će oni nositi"},{"SurahNumber":16,"VerseNumber":26,"Text":"I oni prije njih spletke su pravili, pa je Allah iz temelja zgrade njihove porušio, i krov se na njih srušio - stigla ih je kazna odakle nisu ni očekivali"},{"SurahNumber":16,"VerseNumber":27,"Text":"A na Kijametskom danu On će ih osramotiti i upitati: \"Gdje su oni koje ste Meni u obožavanju pridruživali, oni zbog kojih ste se suprotstavljali?\" Oni kojima je dato znanje reći će: \"Danas će sramota i muka nevjernike, zaista, snaći"},{"SurahNumber":16,"VerseNumber":28,"Text":"kojima su meleci duše uzeli u vrijeme kada su oni sebi zulum činili.\" I oni će se pokoriti i reći: \"Mi nismo nikakvo zlo činili!\" \"Jeste, Allah, doista dobro zna ono što ste radili"},{"SurahNumber":16,"VerseNumber":29,"Text":"Zato, ulazite na kapije Džehennema, u njemu ćete vječno ostati! O kako će prebivalište onih koji su se oholili- grozno biti"}]}