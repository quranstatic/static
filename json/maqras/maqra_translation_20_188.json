{"Id":188,"LanguageCodes":["he","heb"],"Name":"heb-unknown","Author":"Unknown","Language":"Hebrew","Description":"Hebrew","Direction":"rtl","Source":"http://goodwordbooks.com/ , http://cpsglobal.org/","Translations":[{"SurahNumber":2,"VerseNumber":283,"Text":"ואם נוסעים אתם, ולא תמצאו כותב, הפקידו עירבון, אם מוסר אדם פיקדון לרעהו, חייב מקבל הפיקדון להחזירו כמצוות אלוהים ריבונו. אל תסתירו את העדות, ומסתירה בליבו אשם הוא, כי אלוהים יודע את כל מעשיכם"},{"SurahNumber":2,"VerseNumber":284,"Text":"לאלוהים כל מה שבשמים ומה שבארץ, ובין אם תגלו או תסתירו את מה שבתוככם, אלוהים יבוא חשבון עמכם על כך, ויסלח למי שירצה ויעניש את מי שירצה, כי אלוהים הוא הכול-יכול"},{"SurahNumber":2,"VerseNumber":285,"Text":"מאמין השליח (מוחמד) במה שהורד אליו מריבונו, וגם כן המאמינים, כל אחד מאמין באלוהים ובמלאכיו, ובספריו ובשליחיו, ואיננו מפלים את שליחיו אלה לעומת אלה, ואמרו:, \"שמענו וצייתנו, סלח לנו ריבוננו כי אליך כולם חוזרים"},{"SurahNumber":2,"VerseNumber":286,"Text":"אלוהים, אינו מחייב נפש בעול זולת מידת יכולתה, ותקבל את שכרה בהתאם למעשיה הטובים, ואת עונשה בהתאם למעשיה הרעים. ריבוננו! אל תענישנו אם נשכח או נשגה,ריבוננו! אל תטיל עלינו נטל כפי שהטלת על אלה שקדמו לנו. ואל תטיל עלינו מה שאין בכוחנו לשאת, וחנון אותנו, וסלח לנו, ורחם עלינו, כי אתה השולט בנו, והענק לנו ניצחון על האנשים הכופרים"},{"SurahNumber":3,"VerseNumber":1,"Text":"א.ל.מ. (אלף.לאם.מים)"},{"SurahNumber":3,"VerseNumber":2,"Text":"אלוהים, אין אלוה מלבדו, החי הקיים"},{"SurahNumber":3,"VerseNumber":3,"Text":"(אלוהים) הוריד אליך (הנביא מוחמד) את הספר (הקוראן) באמת, מאשר את אשר בידיו. והוריד את התורה (למשה) ואת הבשורה (לישוע)"},{"SurahNumber":3,"VerseNumber":4,"Text":"מקדם כהדרכה לאנשים, והוריד את הפורקאן (הקוראן.) הנה אלה אשר כפרו באותות אלוהים, להם עונש קשה (ביום הדין,) ואלוהים עזוז ובעל נקמה"},{"SurahNumber":3,"VerseNumber":5,"Text":"הן, אלוהים אין דבר שנסתר ממנו לא בארץ ולא בשמים"},{"SurahNumber":3,"VerseNumber":6,"Text":"הוא אשר עיצב אתכם ברחם (אימהותיכם) כרצונו, ואין אלוה מלבדו, והוא העזוז החכם"},{"SurahNumber":3,"VerseNumber":7,"Text":"הוא שהוריד אליך (הנביא מוחמד) את הספר (הקוראן.) יש בו אותות בהירים, והם בסיס הספר, ואחרים דומים, אלה אשר סטייה בלבבם בוחרים את האותות המשתמעים לכמה פנים כדי לעורר ספקות, וכדי לפרשו כרצונם, ואולם רק אלוהים יודע את פשרו. אלה אשר מבוססים בידע אומרים \"אנו מאמינים בו, הכל מעם ריבוננו.\" רק בעלי התבונה יזכרו"},{"SurahNumber":3,"VerseNumber":8,"Text":"ריבוננו! אל תיתן לליבנו לסטות לאחר שהדרכת אותנו, והב לנו מרחמיך מטעמך, כי אתה המיטיב ללא גבול"},{"SurahNumber":3,"VerseNumber":9,"Text":"ריבוננו! אתה מקבץ את כל האנשים ביום אשר אין ספק לגביו (יום הדין.) אלוהים לא יפר את התחייבותו"},{"SurahNumber":3,"VerseNumber":10,"Text":"אלה אשר כפרו, לא יועיל להם רכושם ולא ילדיהם בכלום אצל אלוהים, ואלה הם\tחומר בעירת האש (בגיהינום)"},{"SurahNumber":3,"VerseNumber":11,"Text":"כמו אנשי פרעה ואלה שהיו לפניהם; כולם התכחשו לאותותינו, והשמיד אותם אלוהים בגין חטאיהם, ואלוהים קשה בעונשו"},{"SurahNumber":3,"VerseNumber":12,"Text":"אמור לאלה אשר כפרו! עוד תנחלו תבוסה ותקובצו אל גיהינום. כה רע הוא משכנכם הסופי"},{"SurahNumber":3,"VerseNumber":13,"Text":"כבר היה לכם אות בשני מחנות אשר נפגשו (בקרב של בדר,) מחנה אחד נלחם בשביל אלוהים, והשני כופר. ראו במו עיניהם את מחנה המאמינים כפליים ממספרם . כך מנחיל אלוהים ניצחון למי שירצה. ובזה יש לקח לבעלי תבונה"},{"SurahNumber":3,"VerseNumber":14,"Text":"קושטה לאנשים אהבת התאווה לנשים ובנים ומצבורי זהב וכסף, וסוסים אצילים, והמקנה והאדמה הזרועה, כל זה תענוג זמני של חיי העולם הזה, ואצל אלוהים החזרה הטובה (לגן עדן)"}]}