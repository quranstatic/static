{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":23,"VerseNumber":36,"Text":"Jak chybné, jak chybné je to, co je vám slibováno"},{"SurahNumber":23,"VerseNumber":37,"Text":"Není života jiného než tohoto pozemského; umíráme a žijeme, však nikdy vzkříšeni nebudeme"},{"SurahNumber":23,"VerseNumber":38,"Text":"A je to člověk pouze, jenž o Bohu lež si vymyslil a my mu neuvěříme"},{"SurahNumber":23,"VerseNumber":39,"Text":"Zvolal: \"Pane můj, pomoz mi za to, že za lháře mne prohlašují"},{"SurahNumber":23,"VerseNumber":40,"Text":"Odpověděl: \"Za chviličku budou věru mezi těmi, kdož litují"},{"SurahNumber":23,"VerseNumber":41,"Text":"A uchvátilo je vzkřiknutí skutečně a učinili jsme je podobnými pěně. Pryč s lidem nespravedlivým"},{"SurahNumber":23,"VerseNumber":42,"Text":"Po nich jsme pak dali vzniknout jiným pokolením"},{"SurahNumber":23,"VerseNumber":43,"Text":"a žádný národ lhůtu svou neuspíší ani neodloží"},{"SurahNumber":23,"VerseNumber":44,"Text":"Potom jsme vysílali posly jednoho za druhým, však kdykoliv přišel k nějakému národu posel Jeho, za lháře jej prohlásili. A tak dali jsme následovat jednomu národu za druhým a učinili jsme je příběhy varovnými. Pryč s lidem, který nevěří"},{"SurahNumber":23,"VerseNumber":45,"Text":"Potom jsme vyslali Mojžíše a bratra jeho Áróna se znameními Svými a s pověřením zjevným"},{"SurahNumber":23,"VerseNumber":46,"Text":"k Faraónovi a velmožům jeho, však oni zpyšněli a byli lidem povýšeným"},{"SurahNumber":23,"VerseNumber":47,"Text":"a řekli: \"Máme uvěřit dvěma smrtelníkům stejným jako my, jejichž lid nám otročí"},{"SurahNumber":23,"VerseNumber":48,"Text":"A oba za lháře prohlásili a stali se těmi, kdož do záhuby spějí"},{"SurahNumber":23,"VerseNumber":49,"Text":"A dali jsme Mojžíšovi Písmo doufajíce, že snad lid jeho půjde po cestě správné"},{"SurahNumber":23,"VerseNumber":50,"Text":"A učinili jsme syna Mariina i matku jeho znameními a poskytli jsme jim útulek na výšině bezpečné, s pramenem vody hojné"},{"SurahNumber":23,"VerseNumber":51,"Text":"Poslové, jezte z výtečných pokrmů a konejte zbožné skutky, vždyť Já o všem, co činíte, dobře jsem zpraven"},{"SurahNumber":23,"VerseNumber":52,"Text":"Tato vaše obec je vskutku obcí jedinou a Já vaším jsem Pánem. Buďte tedy vůči Mně bohabojní"},{"SurahNumber":23,"VerseNumber":53,"Text":"Však lidé se rozštěpili ve věci své na sekty a strana každá se radovala jen z toho, co jí bylo vlastní"},{"SurahNumber":23,"VerseNumber":54,"Text":"Ponech je tedy v hlubinách jejich omylu po dobu nějakou"},{"SurahNumber":23,"VerseNumber":55,"Text":"Domnívají se snad, že to, čím jsme hojně opatřili z majetku a synů"},{"SurahNumber":23,"VerseNumber":56,"Text":"Pobízíme je rychle ke konání dobrých skutků, avšak oni o tom nemají tušení"},{"SurahNumber":23,"VerseNumber":57,"Text":"Věru ti, kdož bázní před Pánem svým jsou naplněni"},{"SurahNumber":23,"VerseNumber":58,"Text":"ti, kdož věří v Pána svého znamení"},{"SurahNumber":23,"VerseNumber":59,"Text":"ti, kdož nikoho k Pánu svému nepřidružují"},{"SurahNumber":23,"VerseNumber":60,"Text":"ti, kdož dávají to, co dávají, a jejichž srdce se chví před tím, že k Pánu svému se navrátí"},{"SurahNumber":23,"VerseNumber":61,"Text":"ti všichni se předhánějí v konání dobrých skutků a jako první jich dosahují"},{"SurahNumber":23,"VerseNumber":62,"Text":"Každé duši My ukládáme jedině podle její schopnosti. A v Našem vlastnictví je Kniha, jež pravdu hovoří, takže ublíženo nebude nikomu"},{"SurahNumber":23,"VerseNumber":63,"Text":"Přesto však srdce jejich jsou v omylu hlubokém ohledně Knihy této a jsou u nich činy jiné, jež konají proti tomu"},{"SurahNumber":23,"VerseNumber":64,"Text":"A až postihneme trestem ty z nich, kdož v přepychu žijí, hle, budou volat úpěnlivě"},{"SurahNumber":23,"VerseNumber":65,"Text":"Nevolejte dnešního dne, neboť se vám pomoci od nás nedostane"},{"SurahNumber":23,"VerseNumber":66,"Text":"Byla vám kdysi přednášena Moje znamení, však vy jste se při tom obraceli na patách"},{"SurahNumber":23,"VerseNumber":67,"Text":"jsouce vůči nim pohrdaví a planě tlachajíce v nočních rozmluvách"},{"SurahNumber":23,"VerseNumber":68,"Text":"Což neuvažovali o řeči této, když přišlo k nim to, čeho se jejich otcům dávným nedostalo"},{"SurahNumber":23,"VerseNumber":69,"Text":"anebo snad nepoznali posla svého, takže ho zapírají"},{"SurahNumber":23,"VerseNumber":70,"Text":"či řeknou snad, že džiny je posedlý? Nikoliv, přišel k nim s pravdou, však většina z nich si pravdu hnusí"},{"SurahNumber":23,"VerseNumber":71,"Text":"Kdyby pravda následovala jejich učení scestná, věru by byla nebesa a země a vše, co mezi nimi je, zkaženo. Však nikoliv, My přinesli jsme jim napomenutí jejich, však oni od připomenutí svého se odvracejí"},{"SurahNumber":23,"VerseNumber":72,"Text":"Či snad žádáš od nich odměnu? Vždyť odměna Pána tvého je mnohem lepší, vždyť On nejlepším je z těch, kdož obživu uštědřují"},{"SurahNumber":23,"VerseNumber":73,"Text":"Ty věru je zveš ke stezce přímé"},{"SurahNumber":23,"VerseNumber":74,"Text":"avšak ti, kdož nevěří v život budoucí, se uchylují od stezky té"}]}