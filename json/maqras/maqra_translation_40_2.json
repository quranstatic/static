{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":4,"VerseNumber":135,"Text":"Hai ureueng mukmin beu ade keubit Got bak tapubuet got bak tapeugah Meunyo cit gata tadong keu saksi Bek na meulisoe karena Allah Í Beuthat ateuh droe tadong keu saksi Got ma ngon abi pih bek meusalah Atawa ateuh kawom keurabat Bek na meuilat narit tapeugah Bah lawan gata ureueng nyang kaya y Nyang le areuta hana ban peugah Got ureueng gasien pih bandum saban Dumpeue di Tuhan Neuteupue bagah Teuma bek gata taikot napsu Jiyue peulaku atra nyang salah Meunyo tabalek takheun nyang laen Got pih tapaleng han tatem peugah Teuma di Tuhan Neuteupue sigra Peue nyang buet gata beuna ngon salah"},{"SurahNumber":4,"VerseNumber":136,"Text":"Hai ureueng mukmin iman keu Tuhan Ngon Rasul Tuhan bek na meuilah Iman keu kitab nyang tron bak Rasul Bandum takabui bek roh tabantah Meunan pih kitab nyang ka tron dilee Meuiman teuntee kitab bak Allah Soe-soe nyang kaphe akan Hadharat Ngon malaikat ngon kitab Allah Ngon Rasul pih lom uroe akhirat Ureueng nyan sisat jioh sileupah"},{"SurahNumber":4,"VerseNumber":137,"Text":"Soe nyang meuiman lheuh nyan jikaphe Iman hana le bah that jipeugah Jimeuiman lom lheuh nyan jikaphe Teuma jikaphe meutamah-tamah Ureueng nyang meunan han Neupeuampon Neutunyok jalan pih han le Allah"},{"SurahNumber":4,"VerseNumber":138,"Text":"Bak si munaphek tapeugah siat Azeub peudeh that keu jih Neukeubah"},{"SurahNumber":4,"VerseNumber":139,"Text":"Jicok dum kaphe keu wali jih nyan Ureueng meuiman bandum jikeubah Peue jijak mita dum bak awaknyan Sang-sang awak nyan teuga that leupah Nyang teuga keubit cit sidroe Tuhan Dum seukalian teuga That Allah"},{"SurahNumber":4,"VerseNumber":140,"Text":"Ka lheuh Neupeutron bak gata ayat Di dalam kitab ka Iheuh Neupeugah Meunyo tadeungo jikaphe ayat Ulok-ulok that jikhem meuhah-hah Bek taduek ngon jih di sinan sapat Tapreh dang teupat narit jipeugah Meunyo cit taduek sajan awaknyan Gata pih saban ka roh lam salah Keubit di Tuhan bak uroe page Munaphek kaphe keudeh Neukeubah t Cit Neupeusapat bandua jih nyan Dalam jahannam nuraka juah"},{"SurahNumber":4,"VerseNumber":141,"Text":"Jipreh-preh di jih pakriban gata Dalam prang raya soe nyang le tewah Meu gata meunang Neubri le Tuhan Kamoe kon sajan meunan jipeugah Kamoe kon sajan lam kawan gata Laen keunira meu gata kalah Meu kaphe meunang cit jikheun laju Kon kamoe bantu gata di bawah Ureueng meuiman dum hana jithee Kamoe peulagee mangat jih kalah Í Teuma Tuhan roe nyang hukom jih nyan Gata pih meunan nak meuri salah Uroe kiamat cit bandum meuri Kaphe nyang deungki han sagai leupah Tuhan han Neubri jalan keu kaphe Jimeung peumate mukmin tan salah"},{"SurahNumber":4,"VerseNumber":142,"Text":"Awak munaphek jitipee Tuhan Padahai Tuhan keu jih Neubalah Tuhan nyang tipee bandum awaknyan Jidong seumbahyang beue that leupah Jijak seumbahyang meukeusud riya Bak manusia jimeung peuleumah Hana jiingat di jih keu Tuhan Jiseubot Tuhan bacut sileupah"},{"SurahNumber":4,"VerseNumber":143,"Text":"Meulang-lang di jih keudeh pih han rap Keunoe pih han rap ate meupisah Lam kaphe pih kon lam mukmin pih kon Ka sisat meunan Neubri le Allah Teuma barangsoe Tuhan peusisat Jalan nyang teupat hana le leumah í"},{"SurahNumber":4,"VerseNumber":144,"Text":"Hai ureueng mukmin bek tacok kaphe Tatueng keu wali rakan meutuah Sabe meuiman tatueng keu wali Jalan ka neubri keunan le Allah Meunyo sikaphe tatueng keu wali Nyan jeut keu dali gata ka salah Watee Neuhukom gata le Tuhan Hana alasan takeumeung bantah"},{"SurahNumber":4,"VerseNumber":145,"Text":"Awak munaphek dudoe ceulaka Punggong nuraka teumpat geukeubah Nyang paleng miyup lam krak nuraka Hana kuasa soe keumeung peuglah"},{"SurahNumber":4,"VerseNumber":146,"Text":"Meulengkan meunyo di jih jitobat Pubuet jroh meuhat han le buet salah Jimumat beukong bak taloe Tuhan Agama jih nyan keubit ikheulah Nyan teuma sapat ngon ureueng mukmin Neubri le Tuhan pahla le leupah"},{"SurahNumber":4,"VerseNumber":147,"Text":"Pane Neuazeub gata le Tuhan Meu gata meunan chuko keu Allah Lagi pih gata ka tameuiman Chuko bak Tuhan keu gata limpah Tuhan Neuchuko Neuteupue dumpeue Hana meusapeue pih na meuilah JUZ"}]}