{"Id":231,"LanguageCodes":["knx"],"Name":"knx-unknown","Author":"Unknown","Language":"Kendayan","Description":"Kendayan","Direction":"ltr","Source":"https://www.islamic-invitation.com","Translations":[{"SurahNumber":5,"VerseNumber":27,"Text":"Man caritaatnlah (Muhammad) nang sabanarnya ka’ iaka’koa masalah gesah kadua nak laki Adam,272 ka de’ kaduanya nyambahatn korban, maka (korban) salah seko’ dari ia badua (Habil) ditarima’ dari nang lain (Qabil) nana’ ditarima, Ia (Qabil) bakata, “sungguh, aku pasti munuhnya!” Ia (Habil) bakata, “Sasungguhnya Allah ingge narima (amal) dari urakng-urakng nang bataqwa"},{"SurahNumber":5,"VerseNumber":28,"Text":"“Sungguh, kade’ kao (Qabil) ngarakkatn kokotnyu ka’ aku, nto’ munukku, aku nana’ akan ngarakatn kokotku ka’ kao nto’ munuhnyu. Aku gali’ ka’ Allah, Tuhan seluruh alam"},{"SurahNumber":5,"VerseNumber":29,"Text":"“Sasungguhnya aku mao’ agar kao kambali mang (ngicakng) dosa (munuh) ku man dosanyu babaro. Maka kao nae manjadi panghuni naraka, man kao lah balasatn bagi urakng-urakng nang zalim.”"},{"SurahNumber":5,"VerseNumber":30,"Text":"Maka nafsu (Qabil) norongnya nto’ munuh kamar kapalanya, kamudian ia pun (banar- banar) munuhnya, maka jadilah ia tamasok urakng nang rugi"},{"SurahNumber":5,"VerseNumber":31,"Text":"Kamudian Allah ngutus seko’ burukng gagak ngali’ tanah nto’ di tele’atn ka’ (Qabil) ampahe ia saharusnya nguburatn mayat kamar kapalanya. Qabil bakata “Oh, calaka aku! Ngahe aku nana’ mampu babuat ampahe burukng gagak nian. Sahingga aku dapat ngubur mayat kamar kapalaku nian?” maka jadilah ia tamasok urakng nang nyasal"},{"SurahNumber":5,"VerseNumber":32,"Text":"Oleh karana koa kami tatapatn (suatu ukum) bagi bani israil, bahwa’ barang sae munuh urakng, buke’ karana urakng koa munuh urakng lain,273 ato buke’ karana babuat karusakkatn ka’ bumi, maka saakan-akan ia dah munuh samua talino.274 Barang sae malihara kaidupatn saurakng talino, maka saakan-akan ia udah malihara kaidupan samua talino. Sasungguhnya Rasul kami udah atakng ka’ iaka’koa (ngicakng) katarangan-katarangan nang jalas. Tapi kamudian manyak ka’ antara iaka’koa malampoi batas ka’ bumi"},{"SurahNumber":5,"VerseNumber":33,"Text":"Ukuman bagi urakng-urakng nang marangi Allah man RasulNya man mamuat karusakatn ka bumi, hanyalah dimunuh ato disalip ato ditatak man paha sacara basilang,275 ato diasingkan dari tampat kadiamannya. Nang ampakoa kahinaan bagi iaka’koa ka’ dunia man naherat, ia namu azab mang miah aya’"},{"SurahNumber":5,"VerseNumber":34,"Text":"Kacoali urakng-urakng nang batobat sanape kao dapat nguasai iaka’koa, maka katahuilah, bahwa’ Allah Maha Pangampon Maha Panyayang"},{"SurahNumber":5,"VerseNumber":35,"Text":"Wahe urakng-urakng nang baiman! Bataqwalah ka’ Allah man gago’lah wasilah (maraga) nto’ nyamakatn diri’ ka’ Ia. Man bajihatlah (bajuanglah) ka’ maraga Nya, agar kao baruntukng"},{"SurahNumber":5,"VerseNumber":36,"Text":"Sasungguhnya urakng-urakng nang fakir, saandenya iaka’koa ngampu’ sagala ahe nang ada ka’ bumi man di tambah mang sabanyak koa (agi’) nto’ nabus dirinya ka’ koa dari azab pada ari kiamat, niscaya samua (tabusatn) koa nana’ akan di tarima dari iaka’koa (tutup) namu azab nang padih"},{"SurahNumber":5,"VerseNumber":37,"Text":"Iaka’koa mao kaluar dari naraka, tapi nana’ bisa kaluar dari koa man ia namu azab nang kakal"},{"SurahNumber":5,"VerseNumber":38,"Text":"Adapun urakng laki-laki maopun nang bini pangaut, tataklah kadua kokotnyu (sabage) balasatn atas parbuatatn nang iaka’koa karajaatn uga sebage siksaan dari Allah, man Allah MahaPerkasa, Mahabijaksana"},{"SurahNumber":5,"VerseNumber":39,"Text":"Tapi barang sae batobat saudah mamuat kasalahatn koa man maiki’ diri’nya. Maka sasungguhnya Allah narima tobatnya. Sungguh Allah MahaPangampon, Maha Panyayang"},{"SurahNumber":5,"VerseNumber":40,"Text":"Nana’ ke kao nau’an, bahwa’ Allah ngampu’ saluruh karajaatn langit man bumi. Ia nyiksa sae nang Ia kahendaki, man ngamponi’ sae nang Ia kahendaki, Allah MahaKuasa atas sagala sasuatu"}]}