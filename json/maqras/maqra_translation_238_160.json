{"Id":160,"LanguageCodes":["fa","fas"],"Name":"fas-mohsengharaati","Author":"Mohsen Gharaati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":90,"VerseNumber":1,"Text":"به این شهر [مکه] سوگند می‌خورم"},{"SurahNumber":90,"VerseNumber":2,"Text":"در حالى که تو در این شهر ساکن هستى"},{"SurahNumber":90,"VerseNumber":3,"Text":"سوگند به پدر و فرزندى که پدید آورد"},{"SurahNumber":90,"VerseNumber":4,"Text":"که بی‌گمان ما انسان را در رنج و زحمت آفریدیم"},{"SurahNumber":90,"VerseNumber":5,"Text":"آیا مى‌پندارد که هرگز کسى بر او دست نمی‌یابد؟"},{"SurahNumber":90,"VerseNumber":6,"Text":"[با زیاد شمردن انفاق خود] مى‌گوید: «مال فراوانى را تباه کردم!»"},{"SurahNumber":90,"VerseNumber":7,"Text":"آیا مى‌پندارد که هیچ کس او را ندیده است؟ [که اعمال و کردارش را ثبت کند؟]"},{"SurahNumber":90,"VerseNumber":8,"Text":"آیا براى او دو چشم قرار ندادیم؟"},{"SurahNumber":90,"VerseNumber":9,"Text":"و یک زبان و دو لب؟"},{"SurahNumber":90,"VerseNumber":10,"Text":"و دو راه [خیر و شرّ] را به او نمایاندیم"},{"SurahNumber":90,"VerseNumber":11,"Text":"امّا او در آن گردنه‌ی سخت قدم نگذاشت"},{"SurahNumber":90,"VerseNumber":12,"Text":"و چه مى‌دانى که آن گردنه‌ی سخت چیست؟"},{"SurahNumber":90,"VerseNumber":13,"Text":"آزاد کردن برده،"},{"SurahNumber":90,"VerseNumber":14,"Text":"یا غذا دادن به روز گرسنگى و قحطی،"},{"SurahNumber":90,"VerseNumber":15,"Text":"به یتیمى خویشاوند،"},{"SurahNumber":90,"VerseNumber":16,"Text":"یا بینوایى خاک‌نشین"},{"SurahNumber":90,"VerseNumber":17,"Text":"علاوه بر اینها، از کسانى باشد که ایمان آورده و همدیگر را به شکیبایى و مهربانى سفارش کرده‌اند"},{"SurahNumber":90,"VerseNumber":18,"Text":"آنانند یاران [سعادتمندی که کارنامه‌ی آنان را به دست] راست [آنها می‌دهند]"},{"SurahNumber":90,"VerseNumber":19,"Text":"و کسانى که به آیات ما کافر شدند، یاران شومى و شقاوت هستند"},{"SurahNumber":90,"VerseNumber":20,"Text":"بر آنان آتشى سرپوشیده و فراگیر احاطه دارد"},{"SurahNumber":91,"VerseNumber":1,"Text":"سوگند به خورشید و روشنایی آن"},{"SurahNumber":91,"VerseNumber":2,"Text":"سوگند به ماه، آن‌گاه که از پى خورشید درآید"},{"SurahNumber":91,"VerseNumber":3,"Text":"سوگند به روز، آن‌گاه که زمین را روشن سازد"},{"SurahNumber":91,"VerseNumber":4,"Text":"سوگند به شب، آن‌گاه که زمین را بپوشاند"},{"SurahNumber":91,"VerseNumber":5,"Text":"سوگند به آسمان و آن که آن را بنا کرد"},{"SurahNumber":91,"VerseNumber":6,"Text":"سوگند به زمین و آن که آن را گسترانید"},{"SurahNumber":91,"VerseNumber":7,"Text":"سوگند به جان [آدمی] و آن که آن را سامان داد،"},{"SurahNumber":91,"VerseNumber":8,"Text":"پس پلیدى‌ها و پاکى‌هایش را به او الهام کرد"},{"SurahNumber":91,"VerseNumber":9,"Text":"[به اینها سوگند] که به راستى رستگار شد آن که جان خود را از آلودگى پاک کرد"},{"SurahNumber":91,"VerseNumber":10,"Text":"و بى‌شک محروم گشت آن که آن را به پلیدى آلود"},{"SurahNumber":91,"VerseNumber":11,"Text":"قوم ثمود از روى سرکشى، تکذیب کردند"},{"SurahNumber":91,"VerseNumber":12,"Text":"آن‌گاه که بدبخت‌ترینِ آنها [براى کشتن ناقه] به­پا خاست"},{"SurahNumber":91,"VerseNumber":13,"Text":"پس پیامبر خدا به آنان گفت: «شتر خدا و [نوبت] آبشخورش را [حرمت نهید]!»"},{"SurahNumber":91,"VerseNumber":14,"Text":"پس او را تکذیب کردند و ناقه را کشتند و پروردگارشان به سزاى گناهشان، آنان را درهم کوبید و [با خاک] یکسانشان کرد"},{"SurahNumber":91,"VerseNumber":15,"Text":"و [خداوند] از عاقبت آن کار [از کسى] بیم ندارد"},{"SurahNumber":92,"VerseNumber":1,"Text":"سوگند به شب، آن‌گاه که [زمین را] فروپوشاند،"},{"SurahNumber":92,"VerseNumber":2,"Text":"سوگند به روز، آن‌گاه که روشن شود،"},{"SurahNumber":92,"VerseNumber":3,"Text":"سوگند به آن کس که نر و ماده را آفرید،"},{"SurahNumber":92,"VerseNumber":4,"Text":"که تلاش‌هاى شما گوناگون و پراکنده است؛"},{"SurahNumber":92,"VerseNumber":5,"Text":"امّا آن که انفاق کرد و [از خدا] پروا داشت،"},{"SurahNumber":92,"VerseNumber":6,"Text":"و پاداش نیک [روز جزا] را تصدیق کرد،"},{"SurahNumber":92,"VerseNumber":7,"Text":"پس به زودى او را براى پیمودن بهترین راه آماده خواهیم کرد"},{"SurahNumber":92,"VerseNumber":8,"Text":"ولى آن که بخل ورزید و خود را بى‌نیاز پنداشت،"},{"SurahNumber":92,"VerseNumber":9,"Text":"و پاداش نیک [روز جزا] را تکذیب کرد،"},{"SurahNumber":92,"VerseNumber":10,"Text":"پس به زودى او را به پیمودن دشوارترین راه خواهیم انداخت"},{"SurahNumber":92,"VerseNumber":11,"Text":"و چون هلاک شد، دارایى‌اش براى او کارساز نخواهد بود"},{"SurahNumber":92,"VerseNumber":12,"Text":"بى‌تردید هدایت [مردم] بر عهده‌ی ماست"},{"SurahNumber":92,"VerseNumber":13,"Text":"و بى‌شک آخرت و دنیا از آنِ ماست"},{"SurahNumber":92,"VerseNumber":14,"Text":"پس شما را از آتشى که زبانه مى‌کشد، بیم دادم"},{"SurahNumber":92,"VerseNumber":15,"Text":"جز بدبخت‌ترین [مردم] در آن وارد نمى‌شود"},{"SurahNumber":92,"VerseNumber":16,"Text":"همان که [حقّ را] تکذیب کرد و روى گردانید"},{"SurahNumber":92,"VerseNumber":17,"Text":"ولى با تقواترین [مردم] از آن دور داشته خواهد شد"},{"SurahNumber":92,"VerseNumber":18,"Text":"همان که مالش را مى‌بخشد تا پاک شود"},{"SurahNumber":92,"VerseNumber":19,"Text":"و از هیچ­کس نزد او نعمتی [و حقی] نیست که این [انفاق] پاداش آن باشد"},{"SurahNumber":92,"VerseNumber":20,"Text":"تنها رضاى پروردگار بلندمرتبه‌اش را مى‌جوید"},{"SurahNumber":92,"VerseNumber":21,"Text":"و به زودى خشنود خواهد شد"},{"SurahNumber":93,"VerseNumber":1,"Text":"سوگند به روشنایىِ آغازِ روز"},{"SurahNumber":93,"VerseNumber":2,"Text":"سوگند به شب، آن‌گاه که آرامش بخشد،"},{"SurahNumber":93,"VerseNumber":3,"Text":"که [ای پیامبر!] پروردگارت تو را رها نکرده و [بر تو] خشم نگرفته است"},{"SurahNumber":93,"VerseNumber":4,"Text":"و بی‌تردید آخرت براى تو بهتر از دنیاست"},{"SurahNumber":93,"VerseNumber":5,"Text":"و به زودى پروردگارت [چیزى] به تو عطا می‌کند که خشنود شوى"},{"SurahNumber":93,"VerseNumber":6,"Text":"آیا تو را یتیم نیافت، پس پناه داد و سامانت بخشید؟"},{"SurahNumber":93,"VerseNumber":7,"Text":"و تو را سرگشته یافت، پس هدایت کرد"},{"SurahNumber":93,"VerseNumber":8,"Text":"و تو را تهى‌دست یافت، پس بى‌نیاز کرد"},{"SurahNumber":93,"VerseNumber":9,"Text":"پس بر یتیم تندى مکن و خوارش مساز"},{"SurahNumber":93,"VerseNumber":10,"Text":"و نیازمندِ خواهنده را از خود مران"},{"SurahNumber":93,"VerseNumber":11,"Text":"و نعمت پروردگارت را بازگو کن"}]}