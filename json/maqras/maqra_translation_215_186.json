{"Id":186,"LanguageCodes":["ha","hau"],"Name":"hau-abubakarmahmoud","Author":"Abubakar Mahmoud Gumi","Language":"Hausa","Description":"Hausa","Direction":"ltr","Source":"http://tanzil.net","Translations":[{"SurahNumber":56,"VerseNumber":75,"Text":"To, bã sai Na yi rantsuwa ba da lõkutan fãɗuwar taurãri"},{"SurahNumber":56,"VerseNumber":76,"Text":"Kuma lalle ne' haƙĩƙa, rantsuwa ce mai girma, dã kun sani"},{"SurahNumber":56,"VerseNumber":77,"Text":"Lalle shi (wannan littãfi), haƙĩƙa, abin karantãwa ne mai daraja"},{"SurahNumber":56,"VerseNumber":78,"Text":"A cikin wani littafi tsararre"},{"SurahNumber":56,"VerseNumber":79,"Text":"Bãbu mai shãfa shi fãce waɗanda aka tsarkake"},{"SurahNumber":56,"VerseNumber":80,"Text":"Wanda aka saukar ne daga Ubangijin halitta"},{"SurahNumber":56,"VerseNumber":81,"Text":"Shin, to, wannan lãbãrin ne kuke mãsu wulãkantãwa"},{"SurahNumber":56,"VerseNumber":82,"Text":"Kuma kunã sanya arzikinku (game da shi) lalle kũ, ku ƙaryata (shi)"},{"SurahNumber":56,"VerseNumber":83,"Text":"To, don me idan rai ya kai ga maƙõshi? (Kusa da mutuwa)"},{"SurahNumber":56,"VerseNumber":84,"Text":"Alhãli kuwa kũ, a lõklcin nan, kunã kallo"},{"SurahNumber":56,"VerseNumber":85,"Text":"Kuma Mũ ne mafi kusanta gare shi daga gare ku, to, amma kũ bã ku gani"},{"SurahNumber":56,"VerseNumber":86,"Text":"To, don me in dai kun kasance bã waɗanda zã a yi wa sakamako ba"},{"SurahNumber":56,"VerseNumber":87,"Text":"Ku mayar da shi (cikin jikinsa) har idan kun kasance mãsu gaskiya"},{"SurahNumber":56,"VerseNumber":88,"Text":"To, amma idan (mai mutuwar) ya kasance daga makusanta"},{"SurahNumber":56,"VerseNumber":89,"Text":"Sai hũtawa da kyakkyawan abinci da Aljannar ni'ima"},{"SurahNumber":56,"VerseNumber":90,"Text":"Kuma amma idan ya kasance daga mazõwa dãma"},{"SurahNumber":56,"VerseNumber":91,"Text":"Sai (a ce masa) aminci ya tabbata a gare ka daga mazõwa dãma"},{"SurahNumber":56,"VerseNumber":92,"Text":"Kuma amma idan ya kasance daga mãsu ƙaryatãwar, ɓatattun"},{"SurahNumber":56,"VerseNumber":93,"Text":"Sai wata liyãfa ta ruwan zãfi"},{"SurahNumber":56,"VerseNumber":94,"Text":"Da ƙõnuwa da Jahĩm"},{"SurahNumber":56,"VerseNumber":95,"Text":"Lalle wannan, haƙĩƙa, ita ce gaskiya ta yaƙĩni"},{"SurahNumber":56,"VerseNumber":96,"Text":"Sabõda haka, ka tsarkake sũnan Ubangijinka, Mai karimci"},{"SurahNumber":57,"VerseNumber":1,"Text":"Abin da ke cikin sammai da ƙasa yã yi tasbĩhi ga Allah. Kuma Shĩ ne Mabuwãyi, Mai hikima"},{"SurahNumber":57,"VerseNumber":2,"Text":"Shĩ ne da mulkin sammai da ƙasa: Yanã rãyarwa kuma Yanã kashẽwa, kuma Shĩ Mai ikon yi ne a kan kõme"},{"SurahNumber":57,"VerseNumber":3,"Text":"Shĩ ne Na farko, Na ƙarshe, Bayyananne, Bõyayye, kuma Shĩ Masani ne ga dukkan kõme"},{"SurahNumber":57,"VerseNumber":4,"Text":"Shĩ ne wanda Ya halitta sammai da ƙasa a cikin wasu kwãnuka shida, sa'an nan Ya daidaitu a kan Al'arshi, Yanã sanin abin da ke shiga cikin ƙasa da abin da ke fita daga gare ta, da abin da ke sauka daga sama da abin da ke hawa cikinta, kuma Shĩ yanã tareda ku duk inda kuka kasance. Kuma Allah Mai gani ne ga abin da kuke aikatãwa"},{"SurahNumber":57,"VerseNumber":5,"Text":"Shĩ ne da mulkin sammai da ƙasa, kuma zuwa gare Shĩ (Allah) kawai ake mayar da al'amura"},{"SurahNumber":57,"VerseNumber":6,"Text":"Yanã shigar da dare a cikin yini, kuma Yanã shigar da yini a cikin dare, kuma Shi Masani ne ga abin da yake a cikin ƙirãza"},{"SurahNumber":57,"VerseNumber":7,"Text":"Ku yi ĩmãni da Allah da ManzonSa, kuma ku ciyar daga abin da Allah Ya wakilta ku a cikinsa (na dũkiya). To, waɗannan da suka yi ĩmãni daga cikinku, kuma suka ciyar, sunã da wani sakamako mai girma"},{"SurahNumber":57,"VerseNumber":8,"Text":"kuma me ya same ku, bã zã ku yi ĩmãni ba da Allah, alhãli kuwa manzonSa na kiran ku dõmin ku yi ĩmãni da Ubangijinku, kuma lalle Allah Ya karɓi alkawarinku (cẽwa zã ku bauta Masa)? (Ku bauta Masa) idan kun kasance mãsu ĩmãni"},{"SurahNumber":57,"VerseNumber":9,"Text":"Shĩ ne wanda ke sassaukar da ãyõyi bayyanannu ga BãwanSa, dõmin Ya fitar da ku daga duffai zuwa ga haske, kuma lalle Allah haƙĩƙa Mai tausayi ne gare ku, Mai jin ƙai"},{"SurahNumber":57,"VerseNumber":10,"Text":"Kuma me ya sãme ku, bã zã ku ciyar ba dõmin ɗaukaka kalmar Allah, alhãli kuwa gãdon sammai da ƙasã na Allah ne? Wanda ya ciyar a gabãnin cin nasara, kuma ya yi yãƙi daga cikinku, bã ya zama daidai (da wanda bai yi haka ba). waɗancan ne mafĩfĩta girman daraja bisa ga waɗanda suka ciyar daga bãya kuma suka yi yãƙi. Kuma dukansu Allah Ya yi musu wa'adi da (sakamako) mai kyau, kuma Allah Masani ne ga abin da kuke aikatãwa"},{"SurahNumber":57,"VerseNumber":11,"Text":"Wãne ne wanda zai ranta wa Allah rance mai kyau dõmin Allah Ya ninka masa shi (a dũniya) kuma Yanã da wani sakamako na karimci (a Lãhira)"},{"SurahNumber":57,"VerseNumber":12,"Text":"Rãnar da zã ka ga mũminai maza da mũminai mãtã haskensu nã tafiya a gaba gare su, da kuma dãma gare su. (Anã ce musu) \"Bushãrarku a yau, ita ce gidajen Aljanna.\" Ruwa na gudãna daga ƙarƙashinsu sunã mãsu dawwama a cikinsu. Wannan, shĩ ne babban rabo mai girma"},{"SurahNumber":57,"VerseNumber":13,"Text":"Rãnar da munafikai maza da munãfikai mãtã ke cẽwa waɗanda suka yi ĩmãni: \"Ku dũbẽ mu, mu yi makãmashi daga haskenku!\" A ce (musu): \"Ku kõma a bãyanku, dõmin ku nẽmo wani haske.\" Sai a danne a tsakãninsu da wani gãru yanã da wani ƙyaure, a cikinsa nan rahama take, kuma a bãyansa daga wajensa azaba take"},{"SurahNumber":57,"VerseNumber":14,"Text":"Sunã kiran su, \"Ashe, bã tãre muke da ku ba?\" Su ce: \"Ĩ, amma kũ, kun fitini kanku, kuma kun yi jiran wata masĩfa, kuma kunyi shakka, kuma waɗansu gũrace-gũrace sun rũɗe ku, har umurnin Allah ya jẽ muku, kumamarũɗi ya rũɗe ku game da Allah"},{"SurahNumber":57,"VerseNumber":15,"Text":"To, a yau bã zã a karɓi fansa daga gare ku ba. Kuma bã zã a karɓa daga waɗanda suka kãfirta ba. Makõmarku wutã ce, ita ce mai dacẽwa da ku, kuma makõmarku ɗin nan tã mũnana"}]}