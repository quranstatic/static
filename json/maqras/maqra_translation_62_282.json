{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":7,"VerseNumber":31,"Text":"O synowie Adama! Bierzcie wasze ozdoby na każde miejsce modlitwy! Jedzcie i pijcie, ale nie trwońcie! Zaprawdę, Bóg nie kocha rozrzutników"},{"SurahNumber":7,"VerseNumber":32,"Text":"Powiedz: \"Któż uznał za zakazane ozdoby Boga, które On przygotował dla Swoich sług, jak i dobre rzeczy pochodzące z Jego zaopatrzenia?\" Powiedz: \"One w Dniu Zmartwychwstania będą należeć wyłącznie do tych, którzy uwierzyli w życiu na tym świecie.\" W ten sposób przedstawiamy wyraźnie Nasze znaki dla ludzi, którzy wiedzą"},{"SurahNumber":7,"VerseNumber":33,"Text":"Powiedz: \"Mój Pan zakazuje tylko czynów szpetnych, jawnych i skrytych - grzech i gwałt są bezprawiem - i tego, żebyście dodawali Bogu za współtowarzyszy to, czemu nie została przekazana żadna władza; i tego, żebyście mówili przeciw Bogu, czego nie wiecie"},{"SurahNumber":7,"VerseNumber":34,"Text":"Każdy naród ma swój wyznaczony czas. Kiedy przyjdzie ich termin, to oni nie potrafią ani go opóźnić, ani też przesunąć go naprzód, choćby o jedną godzinę"},{"SurahNumber":7,"VerseNumber":35,"Text":"O synowie Adama! Kiedy przyjdą do was posłańcy spośród was, opowiadając wam Moje znaki, to ci, którzy byli bogobojni i czynili dobre dzieła, nie odczują strachu i nie będą zasmuceni"},{"SurahNumber":7,"VerseNumber":36,"Text":"A ci, którzy za kłamstwo uznali Nasze znaki i wbili się ponad nie w dumę, będą mieszkańcami ognia; będą w nim przebywać na wieki"},{"SurahNumber":7,"VerseNumber":37,"Text":"A kto jest bardziej niesprawiedliwy aniżeli ten, kto wymyśla kłamstwo przeciw Bogu, albo ten, kto za kłamstwo uznaje Nasze znaki? Tych dosięgnie ich los zapisany w księdze. Aż kiedy przyjdą do nich Nasi posłańcy, aby ich zabrać, - powiedzą im: \"Gdzie są ci, których wzywaliście poza Bogiem?\" Oni powiedzą: Odeszli od nas.\" I oni zaświadczą przeciwko samym sobie, iż byli niewiernymi"},{"SurahNumber":7,"VerseNumber":38,"Text":"On powie: \"Wejdźcie między narody, dżinów i ludzi, które już przeminęły przed wami - w ogień!\" Za każdym razem, kiedy wchodzi jakiś naród, przeklina swój siostrzany naród, a kiedy się tam zbiorą wszyscy razem, to ostatni z nich będzie mówił do pierwszego: \"Panie nasz! To oni sprowadzili nas z drogi, daj im więc podwójną karę ognia!\" On powie: \"Niech będzie dla każdego podwójna, lecz wy nie wiecie"},{"SurahNumber":7,"VerseNumber":39,"Text":"I powiedział pierwszy do ostatniego: \"Wy nie macie żadnej wyższości nad nami. Zakosztujcie więc kary za to, co zyskaliście"},{"SurahNumber":7,"VerseNumber":40,"Text":"Zaprawdę, dla tych, którzy za kłamstwo uznali Nasze znaki i ponad nie dumnie się wywyższyli, nie będą otwarte bramy nieba i nie wejdą oni do Ogrodu, dopóki wielbłąd nie przejdzie przez igielne ucho. W ten sposób My płacimy grzesznikom"},{"SurahNumber":7,"VerseNumber":41,"Text":"Dla nich Gehenna będzie miejscem wypoczynku, a nad nimi będą zasłony. W ten sposób My płacimy niesprawiedliwym"},{"SurahNumber":7,"VerseNumber":42,"Text":"A ci, którzy wierzą i pełnią dobre dzieła - My nie obciążamy żadnej duszy więcej, jak tylko na miarę jej możliwości - oni będą mieszkańcami Ogrodu; oni tam będą przebywać na wieki"},{"SurahNumber":7,"VerseNumber":43,"Text":"My usuniemy z ich piersi wszelką zawiść,, jaka się tam jeszcze znajduje. Pod nimi będą płynąć strumyki. I oni będą mówić: \"Chwała niech będzie Bogu, który poprowadził nas do tego! Nie bylibyśmy w stanie pójść drogą prostą, gdyby nie poprowadził nas Bóg. Z pewnością posłańcy naszego Pana przyszli z prawdą!\" Będzie im ogłoszone: \"Oto dla was Ogród, dany wam w dziedzictwo za to, coście czynili"},{"SurahNumber":7,"VerseNumber":44,"Text":"I mieszkańcy Ogrodu będą wołać do mieszkańców ognia: \"Przekonaliśmy się, iż prawdą jest to, co obiecał nam nasz Pan. Czy wy też przekonaliście się, iż prawdą jest to, co obiecał wam wasz Pan?\" Oni powiedzą: \"Tak!\". Wtedy herold ogłosi wśród nich: \"Przekleństwo Boga nad niesprawiedliwymi"},{"SurahNumber":7,"VerseNumber":45,"Text":"nad tymi, którzy odwracają od drogi Boga, którzy chcą uczynić ją krzywą i którzy nie wierzą w życie ostateczne"},{"SurahNumber":7,"VerseNumber":46,"Text":"Między nimi jest zasłona, a na wzniesionych krawędziach - ludzie, którzy poznają wszystkich po ich znamionach. Oni będą wołać do mieszkańców Ogrodu: \"Pokój wam!\" Oni tam jednak nie wchodzą, chociaż bardzo tego pragną"}]}