{"Id":152,"LanguageCodes":["fa","fas"],"Name":"fas-bahaoddinkhorra","Author":"Baha Oddin Khorramshahi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":55,"VerseNumber":1,"Text":"خداوند رحمان‌"},{"SurahNumber":55,"VerseNumber":2,"Text":"قرآن را آموزش داد"},{"SurahNumber":55,"VerseNumber":3,"Text":"انسان را آفرید"},{"SurahNumber":55,"VerseNumber":4,"Text":"به او زبان آموخت‌"},{"SurahNumber":55,"VerseNumber":5,"Text":"خورشید و ماه، حسابی [معین‌] دارند"},{"SurahNumber":55,"VerseNumber":6,"Text":"و گیاه و درخت سجده می‌کنند"},{"SurahNumber":55,"VerseNumber":7,"Text":"و آسمان را برافراشت و معیار و میزان مقرر داشت‌"},{"SurahNumber":55,"VerseNumber":8,"Text":"از بهر آنکه در ترازو از حد تجاوز مکنید"},{"SurahNumber":55,"VerseNumber":9,"Text":"و وزن را دادگرانه به کار آورید و در ترازو کمی و کاستی میاورید"},{"SurahNumber":55,"VerseNumber":10,"Text":"و زمین را برای جهانیان پدید آورد"},{"SurahNumber":55,"VerseNumber":11,"Text":"در آن [همه گونه‌] میوه و خرمای پوشش‌دار هست‌"},{"SurahNumber":55,"VerseNumber":12,"Text":"و دانه برگ‌دار و گیاه خوشبو"},{"SurahNumber":55,"VerseNumber":13,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":14,"Text":"انسان را از گل خشک همچون سفال، آفرید"},{"SurahNumber":55,"VerseNumber":15,"Text":"و جن را از زبانه آتش پدید آورد"},{"SurahNumber":55,"VerseNumber":16,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":17,"Text":"پروردگار مشرق‌ها و مغرب‌ها"},{"SurahNumber":55,"VerseNumber":18,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":19,"Text":"دو دریا را که به هم می‌رسند درآمیخت‌"},{"SurahNumber":55,"VerseNumber":20,"Text":"در میان آنها برزخی است که به همدیگر تجاوز نکنند"},{"SurahNumber":55,"VerseNumber":21,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":22,"Text":"از آن دو در و مرجان بیرون می‌آید"},{"SurahNumber":55,"VerseNumber":23,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":24,"Text":"و او راست کشتیهای بادبان برافراشته که چون کوهها در دریا روانند"},{"SurahNumber":55,"VerseNumber":25,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":26,"Text":"هر کس که بر روی آن [زمین‌] است فناپذیر است‌"},{"SurahNumber":55,"VerseNumber":27,"Text":"و [سرانجام‌] ذات پروردگارت که شکوهمند و گرامی است، باقی می‌ماند"},{"SurahNumber":55,"VerseNumber":28,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":29,"Text":"هر آن کس که در آسمانها و زمین است از او درخواست [امداد] دارد، او هر روزی در کار است‌"},{"SurahNumber":55,"VerseNumber":30,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":31,"Text":"به زودی ای ثقلان [جن و انس‌] به [حساب‌] شما می‌پردازیم‌"},{"SurahNumber":55,"VerseNumber":32,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":33,"Text":"ای گروه جن و انس اگر توانید که از گوشه و کنار آسمانها و زمین نفوذ کنید، نفوذ کنید، اما جز با نیرویی عظیم، نتوانید به درون راه برید"},{"SurahNumber":55,"VerseNumber":34,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":35,"Text":"بر شما شعله‌ای بی‌دود و دودی بی‌شعله فرو فرستاده شود، ولی شما [هماورد نخواهید شد و] کین نخواهید ستاند"},{"SurahNumber":55,"VerseNumber":36,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":37,"Text":"آنگاه که آسمان از هم بشکافد و چون گل سرخ و روغن گداخته باشد"},{"SurahNumber":55,"VerseNumber":38,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":39,"Text":"در آن روز از هیچ انس و جن درباره گناهش پرسشی نشود"},{"SurahNumber":55,"VerseNumber":40,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":41,"Text":"گناهکاران با نشانه‌هایشان شناخته شوند، آنگاه از موهای پیشانی و پاهایشان گرفته [و به دوزخ افکنده‌] شوند"},{"SurahNumber":55,"VerseNumber":42,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":43,"Text":"این همان جهنمی است که گناهکاران انکارش می‌کردند"},{"SurahNumber":55,"VerseNumber":44,"Text":"در میان آن و میان آب گرمی جوشان می‌گردند"},{"SurahNumber":55,"VerseNumber":45,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":46,"Text":"و برای کسی که از ایستادن در پیشگاه پروردگارش [برای حساب در حشر] هراسیده باشد، دو بوستان است‌"},{"SurahNumber":55,"VerseNumber":47,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":48,"Text":"[درختان آن دو بوستان‌] شاخه در شاخه‌اند"},{"SurahNumber":55,"VerseNumber":49,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":50,"Text":"در آن دو [بوستان‌] دو چشمه هست که روانند"},{"SurahNumber":55,"VerseNumber":51,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":52,"Text":"در آن دو [بوستان‌]از هر میوه‌ای دو گونه هست‌"},{"SurahNumber":55,"VerseNumber":53,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":54,"Text":"[بهشتیان‌] بر فرشهایی آرمیده‌اند که آسترهای آنها از ابریشم ستبر است، و میوه هر دو بوستان نزدیک [و دسترس‌] است‌"},{"SurahNumber":55,"VerseNumber":55,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":56,"Text":"در آنها [حوریان‌] چشم فروهشته [/قانع به همسر] هستند که پیش از آنان هیچ انسان و هیچ جنی با آنان آمیزش نکرده است‌"},{"SurahNumber":55,"VerseNumber":57,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":58,"Text":"گویی آنان یاقوت و مرجانند"},{"SurahNumber":55,"VerseNumber":59,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":60,"Text":"آیا جزای نیکوکاری، جز نیکوکاری است؟"},{"SurahNumber":55,"VerseNumber":61,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":62,"Text":"و جز آن دو نیز دو بوستان است‌"},{"SurahNumber":55,"VerseNumber":63,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":64,"Text":"که سبز سیر سیه‌تاب‌اند"},{"SurahNumber":55,"VerseNumber":65,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":66,"Text":"در آن دو، دو چشمه فواره‌زن هست‌"},{"SurahNumber":55,"VerseNumber":67,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":68,"Text":"در آن دو [درختان‌] میوه و خرما و انار هست‌"},{"SurahNumber":55,"VerseNumber":69,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":70,"Text":"در آنها دوشیزگان نیکخو و زیبا روست‌"},{"SurahNumber":55,"VerseNumber":71,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":72,"Text":"حوریان پرده‌نشین در خیمه‌ها"},{"SurahNumber":55,"VerseNumber":73,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":74,"Text":"پیش از آنان، هیچ انسان و هیچ جنی با آنان آمیزش نکرده است‌"},{"SurahNumber":55,"VerseNumber":75,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":76,"Text":"تکیه زده بر بالش‌[های‌] سبزرنگ و بر فرش‌[های‌] گرانمایه نیکو"},{"SurahNumber":55,"VerseNumber":77,"Text":"پس کدامین نعمتهای پروردگارتان را انکار می‌کنید؟"},{"SurahNumber":55,"VerseNumber":78,"Text":"متبرک باد نام پروردگارت که شکوهمند و گرامی است‌"}]}