{"Id":276,"LanguageCodes":["ny","nya"],"Name":"nya-khaledibrahimbe","Author":"Khaled Ibrahim Betala","Language":"Chichewa","Description":"Chichewa","Direction":"ltr","Source":"https://quranenc.com/en/browse/chichewa_betala","Translations":[{"SurahNumber":80,"VerseNumber":1,"Text":"“Adachita tsinya (Mneneri) ndi kuyang’ana kumbali"},{"SurahNumber":80,"VerseNumber":2,"Text":"“Chifukwa chakuti adamdzera wakhungu (kudzamfunsa zokhudzana ndi chipembedzo chake pamene iye adali kuyankhula ndi atsogoleri Achiquraishi)"},{"SurahNumber":80,"VerseNumber":3,"Text":"“Nanga chingakudziwitse nchiyani kuti mwina iye angadziyeretse (pomvera ulaliki wako watsopano)"},{"SurahNumber":80,"VerseNumber":4,"Text":"“Kapena akumbukira, ndipo kukumbukirako kumthandiza"},{"SurahNumber":80,"VerseNumber":5,"Text":"“Koma amene wadzikwaniritsa (ndi chuma chake ndi mphamvu zake)"},{"SurahNumber":80,"VerseNumber":6,"Text":"“Ameneyo ndi yemwe ukumchitira chidwi"},{"SurahNumber":80,"VerseNumber":7,"Text":"“Palibe chilichonse pa iwe ngati sadziyeretsa"},{"SurahNumber":80,"VerseNumber":8,"Text":"“Koma amene wakudzera uku akuthamanga (kufuna maphunziro ndi chiongoko)"},{"SurahNumber":80,"VerseNumber":9,"Text":"“Ndipo iye akuopa (Allah mu mtima mwake)"},{"SurahNumber":80,"VerseNumber":10,"Text":"“Za iye, iwe sukusamala, (ukuyikira chidwi kwa wina)"},{"SurahNumber":80,"VerseNumber":11,"Text":"“Sichoncho! Ndithudi iyi (Qur’an) ndi chikumbutso (chenjezo)"},{"SurahNumber":80,"VerseNumber":12,"Text":"“Basi, amene wafuna alangizika (ndi Qur’an, ndipo amene sakufuna msiye)"},{"SurahNumber":80,"VerseNumber":13,"Text":"“(Malangizowa akuchokera) mmakalata olemekezeka (kwa Allah)"},{"SurahNumber":80,"VerseNumber":14,"Text":"“Apamwamba ndiponso oyeretsedwa (kumbiri iliyonse yopunguka)"},{"SurahNumber":80,"VerseNumber":15,"Text":"“Omwe ali m’manja mwa Alembi (Angelo)"},{"SurahNumber":80,"VerseNumber":16,"Text":"“Olemekezeka, omvera"},{"SurahNumber":80,"VerseNumber":17,"Text":"“Waonongeka (watembeleredwa) munthu. Nkotani kusayamika kwake kotereku"},{"SurahNumber":80,"VerseNumber":18,"Text":"“Kuchokera mchinthu chanji chimene iye adamulenga"},{"SurahNumber":80,"VerseNumber":19,"Text":"“Kuchokera ku dontho lamadzi (onyozeka) adamulenga, namkonzeratu mkalengedwe kosiyanasiyana"},{"SurahNumber":80,"VerseNumber":20,"Text":"“Kenako adamfewetsera njira (yotulukira m’mimba mwa mai ake)"},{"SurahNumber":80,"VerseNumber":21,"Text":"“Ndipo amamchititsa kuti amwalire namukumbula m’manda"},{"SurahNumber":80,"VerseNumber":22,"Text":"“Kenako akadzafuna adzamuukitsa (pambuyo pa imfa)"},{"SurahNumber":80,"VerseNumber":23,"Text":"“Ayi ndithu (munthu) sanakwaniritsebe zimene adamulamula Mbuye wake (Allah chingakhale wakhala nthawi yaitali pa dziko lapansi)"},{"SurahNumber":80,"VerseNumber":24,"Text":"“Alingalire munthu (mmene chilili) chakudya chake"},{"SurahNumber":80,"VerseNumber":25,"Text":"“Ndithu Ife timagwetsa mvula yambiri (kuchokera ku mitambo)"},{"SurahNumber":80,"VerseNumber":26,"Text":"“Kenako timaing’amba nthaka kuti mmera utuluke"},{"SurahNumber":80,"VerseNumber":27,"Text":"“Ndipo timameretsa m’menemo njere (ya chakudya cha anthu ndi zina zimene amasunga mnkhokwe)"},{"SurahNumber":80,"VerseNumber":28,"Text":"“Ndi mphesa ndi msipu"},{"SurahNumber":80,"VerseNumber":29,"Text":"“Ndi mzitona (wabwino) ndi (zipatso za) kanjedza"},{"SurahNumber":80,"VerseNumber":30,"Text":"“Ndi minda yothothana nthambi za mitengo"},{"SurahNumber":80,"VerseNumber":31,"Text":"“Ndi zipatso (zodyedwa ndi anthu) ndi msipu (wodyedwa ndi nyama)"},{"SurahNumber":80,"VerseNumber":32,"Text":"“(Tazimeretsa zimenezo kuti) zikondweretse inu ndi ziweto zanu"},{"SurahNumber":80,"VerseNumber":33,"Text":"“Choncho likadzafika lipenga logonthetsa mkhutu (ndi kuumitsa makosi)"},{"SurahNumber":80,"VerseNumber":34,"Text":"“Patsikuli munthu adzathawa m’bale wake"},{"SurahNumber":80,"VerseNumber":35,"Text":"“Mayi wake ndi bambo wake"},{"SurahNumber":80,"VerseNumber":36,"Text":"“Mkazi wake ndi ana ake"},{"SurahNumber":80,"VerseNumber":37,"Text":"“Munthu aliyense mwa iwo, tsiku limenelo adzakhala ndi zakezake zotangwanika nazo. (Sadzalabadira za anzake)"},{"SurahNumber":80,"VerseNumber":38,"Text":"“Tsiku limenelo nkhope zina zidzakhala zowala"},{"SurahNumber":80,"VerseNumber":39,"Text":"“Zosekelera ndi zachimwemwe (chifukwa cha nkhani yabwino ya ku Munda wamtendere)"},{"SurahNumber":80,"VerseNumber":40,"Text":"“Ndipo nkhope zina tsiku limenelo zidzakhala zokutidwa ndi fumbi"},{"SurahNumber":80,"VerseNumber":41,"Text":"“Mdima udzazikuta"},{"SurahNumber":80,"VerseNumber":42,"Text":"“Iwo ndi anthu osakhulupirira oipa (olakwira Allah)"},{"SurahNumber":81,"VerseNumber":1,"Text":"“Pamene dzuwa lidzakulungidwe (ndikuchotsedwa kuwala kwake)"},{"SurahNumber":81,"VerseNumber":2,"Text":"“Ndi pamene nyenyezi zidzathothoke (ndi kuchoka dangalira lake)"},{"SurahNumber":81,"VerseNumber":3,"Text":"“Ndi pamene mapiri adzayendetsedwe (kuchoka mmalo mwake)"},{"SurahNumber":81,"VerseNumber":4,"Text":"“Ndi pamene ngamira zabere lamiyezi khumi zidzasiidwe (zopanda oziyang’anira)"},{"SurahNumber":81,"VerseNumber":5,"Text":"“Ndi pamene nyama za mtchire zidzasonkhanitsidwe pamodzi (kuchokera mmalo osiyanasiyana chifukwa chakuopsa kwakukulu kwa tsikulo)"},{"SurahNumber":81,"VerseNumber":6,"Text":"“Ndi pamene nyanja zidzayatsidwe moto"},{"SurahNumber":81,"VerseNumber":7,"Text":"“Ndi pamene mizimu idzalumikizidwe (ndi matupi ake)"},{"SurahNumber":81,"VerseNumber":8,"Text":"“Ndi pamene mwana wamkazi yemwe adaikidwa m’manda wamoyo adzafunsidwe"},{"SurahNumber":81,"VerseNumber":9,"Text":"“Ndi tchimo lanji adaphedwera"},{"SurahNumber":81,"VerseNumber":10,"Text":"“Ndi pamene makalata (momwe mudalembedwa zochita za aliyense) adzatambasulidwe ndi kugawidwa (kuti awerengedwe)"},{"SurahNumber":81,"VerseNumber":11,"Text":"“Ndi pamene thambo lidzayalulidwe (kuchoka mmalo mwake)"},{"SurahNumber":81,"VerseNumber":12,"Text":"“Ndi pamene Jahena idzasonkhezeredwe mwamphamvu"},{"SurahNumber":81,"VerseNumber":13,"Text":"“Ndi pamene Jannah idzayandikitsidwe"},{"SurahNumber":81,"VerseNumber":14,"Text":"“(Zikadzachitika zimenezi) mzimu uliwonse udzadziwa zimene wabweretsa (zabwino ndi zoipa)"},{"SurahNumber":81,"VerseNumber":15,"Text":"“Ndikulumbilira nyenyezi zimene zimabwerera masana ndi kutulukanso usiku"},{"SurahNumber":81,"VerseNumber":16,"Text":"“Zomwe zimayenda kenako nkubisika"},{"SurahNumber":81,"VerseNumber":17,"Text":"“Ndi usiku pamene ukulowa"},{"SurahNumber":81,"VerseNumber":18,"Text":"“Ndi m’mawa kukamacha"},{"SurahNumber":81,"VerseNumber":19,"Text":"“Ndithu iyi (Qur’an) ndi liwu la mthenga wa Allah (Jibril) wolemekezeka"},{"SurahNumber":81,"VerseNumber":20,"Text":"“Mwini mphamvu ndi mwini ulemelero kwa Mwini Arsh (Mpando wa chifumu)"},{"SurahNumber":81,"VerseNumber":21,"Text":"“Womveredwa kumeneko ndiponso wokhulupirika (pachivumbulutso)"},{"SurahNumber":81,"VerseNumber":22,"Text":"“Ndipo m’bale wanuyu siwamisala ayi"},{"SurahNumber":81,"VerseNumber":23,"Text":"“Ndithu ndikulumbira kuti (iye Mtumiki) (s.a.w) adamuona (Jibril) mchizimezime (chakum’mawa) chooneka bwino"},{"SurahNumber":81,"VerseNumber":24,"Text":"“Ndipo sali iye (Mtumiki) waumbombo ndi chivumbulutso (koma amafikitsa zonse ndi kuziphunzitsa kwa anthu)"},{"SurahNumber":81,"VerseNumber":25,"Text":"“(Chivumbulutso chomwe chavumbulutsidwachi kwa iye) si mawu a satana wothamangitsidwa (mchifundo cha Allah)"},{"SurahNumber":81,"VerseNumber":26,"Text":"“Nanga mukupita kuti"},{"SurahNumber":81,"VerseNumber":27,"Text":"“(Qur’ani) iyi sichina koma ndi chikumbutso cha zolengedwa zonse"},{"SurahNumber":81,"VerseNumber":28,"Text":"“Kwa yemwe mwa inu akufuna kuyenda mu njira yoongoka"},{"SurahNumber":81,"VerseNumber":29,"Text":"“Ndipo simungafune chinthu mwa inu nokha pokhapokha atafuna Allah Mbuye wa zolengedwa zonse"}]}