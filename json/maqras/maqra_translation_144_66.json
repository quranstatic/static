{"Id":66,"LanguageCodes":["bs","bos"],"Name":"bos-muhamedmehanovi","Author":"Muhamed Mehanovic","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_mihanovich/v1.1.0-csv.1 , https://quranenc.com/en/browse/bosnian_mihanovich , https://quranenc.com ,","Translations":[{"SurahNumber":25,"VerseNumber":1,"Text":"Neizmjerno je Blagoslovljen Onaj Koji robu Svome objavljuje Furkan da bi svjetovima bio upozoritelj"},{"SurahNumber":25,"VerseNumber":2,"Text":"Onaj Kome pripada vlast na nebesima i na Zemlji, Koji nema djeteta, Koji u vlasti nema ortaka i Koji je sve stvorio i kako treba uredio"},{"SurahNumber":25,"VerseNumber":3,"Text":"A oni su uzeli mimo Njega božanstva koja ništa ne stvaraju, a koja su sama stvorena, koja nisu u stanju da od sebe neku štetu otklone ni da sebi kakvu korist pribave, i koja ne posjeduju ni smrt, ni život, a ni proživljenje"},{"SurahNumber":25,"VerseNumber":4,"Text":"Oni koji ne vjeruju rekoše: \"Ovo nije ništa drugo do velika laž koju on izmišlja, a u tome mu i drugi ljudi pomažu.\" Počiniše oni zulum i potvoru"},{"SurahNumber":25,"VerseNumber":5,"Text":"I govore: \"To su izmišljotine naroda drevnih koje je on prepisao, pa mu se čitaju jutrom i večeri"},{"SurahNumber":25,"VerseNumber":6,"Text":"Reci: \"Objavljuje ga Onaj Koji zna tajne nebesa i Zemlje; On je Onaj Koji oprašta grijehe i milostiv je"},{"SurahNumber":25,"VerseNumber":7,"Text":"I još govore: \"Šta je ovom poslaniku, on hranu jede i po trgovima hoda; zašto mu nije poslan jedan melek da zajedno s njim bude upozoritelj"},{"SurahNumber":25,"VerseNumber":8,"Text":"ili da mu se spusti riznica, ili da ima bašču iz koje bi se hranio\" I zulumćari još govore: \"Vi samo opčinjena čovjeka slijedite"},{"SurahNumber":25,"VerseNumber":9,"Text":"Vidi šta o tebi oni govore, pa onda lutaju i Pravi put ne mogu da nađu"},{"SurahNumber":25,"VerseNumber":10,"Text":"Blagoslovljen je Onaj Koji ti, ako hoće, može dati bolje od toga: bašče kroz koje teku rijeke i dvorce"},{"SurahNumber":25,"VerseNumber":11,"Text":"Oni, čak, i Čas kijametski poriču, a Mi smo za one koji Čas kijametski poriču pripremili Vatru razbuktalu"},{"SurahNumber":25,"VerseNumber":12,"Text":"Kada ih ona vidi iz daljine, čut će kako gnjevna ključa i od bijesa huči"},{"SurahNumber":25,"VerseNumber":13,"Text":"a kad budu bačeni u nju tamo gdje je tijesno, ruku privezanih za vrat, propast će tamo prizivati"},{"SurahNumber":25,"VerseNumber":14,"Text":"Ne prizivajte danas jednu propast, nego prizivajte propast mnogostruku"},{"SurahNumber":25,"VerseNumber":15,"Text":"Reci: \"Da li je bolje to ili vječni Džennet, koji je obećan bogobojaznima? On će im nagrada i prebivalište biti"},{"SurahNumber":25,"VerseNumber":16,"Text":"U njemu će sve što zažele imati, vječno će u tome biti; to je Gospodaru tvome obećanje obavezno"},{"SurahNumber":25,"VerseNumber":17,"Text":"A na Dan kada ih On sakupi, a i one koje su pored Allaha obožavali, te upita: \"Jeste li vi ove robove Moje u zabludu zaveli, ili su oni sami s Pravog puta zalutali"},{"SurahNumber":25,"VerseNumber":18,"Text":"oni će reći: \"Uzvišen nek si Ti, nezamislivo je da smo mi pored Tebe ikakve zaštitnike uzimali, nego, Ti si ovima i precima njihovim dao da uživaju, pa su zaboravili opomenu; oni su propast zaslužili"},{"SurahNumber":25,"VerseNumber":19,"Text":"Oni će poreći to što vi govorite, a vi nećete biti u mogućnosti da patnju otklonite niti da pomoć nađete. A onome od vas koji je zulum činio dat ćemo da patnju veliku iskusi"},{"SurahNumber":25,"VerseNumber":20,"Text":"Mi prije tebe nismo poslali nijednog poslanika koji nije jeo i po trgovima hodao. Mi činimo da jedni drugima iskušenje budete, da vidimo hoćete li biti strpljivi. A Gospodar tvoj vidi sve"}]}