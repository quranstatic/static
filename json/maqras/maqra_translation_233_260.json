{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":78,"VerseNumber":1,"Text":"Antonaa so gi iran pamagizai yan"},{"SurahNumber":78,"VerseNumber":2,"Text":"A tothol a mala"},{"SurahNumber":78,"VerseNumber":3,"Text":"A so siran na di siran on phagayonayon"},{"SurahNumber":78,"VerseNumber":4,"Text":"Na gnki ran, ka khatokawan iran bo"},{"SurahNumber":78,"VerseNumber":5,"Text":"Oriyan iyan, na sabnar a katokawan iran bo"},{"SurahNumber":78,"VerseNumber":6,"Text":"Ba Ami da baloya so lopa a miyadmpas"},{"SurahNumber":78,"VerseNumber":7,"Text":"Go so manga palaw a manga pask"},{"SurahNumber":78,"VerseNumber":8,"Text":"Go inadn Ami skano a nggaganapa"},{"SurahNumber":78,"VerseNumber":9,"Text":"Go biyaloy Ami so torog iyo a kadkha"},{"SurahNumber":78,"VerseNumber":10,"Text":"Go biyaloy Ami so gagawii a nditarn"},{"SurahNumber":78,"VerseNumber":11,"Text":"Go biyaloy Ami so dawndaw a ipphaningkawyagn"},{"SurahNumber":78,"VerseNumber":12,"Text":"Go pimbalayan Ami so kaporoan iyo sa pito a manga babagr (a manga langit)"},{"SurahNumber":78,"VerseNumber":13,"Text":"Go miyadn Kami sa palitaan a masindaw (a alongan)"},{"SurahNumber":78,"VerseNumber":14,"Text":"Go piyakatoron Ami a phoon ko manga gabon so ig a madakl"},{"SurahNumber":78,"VerseNumber":15,"Text":"Ka an Ami mapakagmaw sa sabap rkaniyan so prpran ago mangngto"},{"SurahNumber":78,"VerseNumber":16,"Text":"A go manga pamomolan a milapilapis"},{"SurahNumber":78,"VerseNumber":17,"Text":"Mataan! a so alongan a kokoman na miyabaloy a wakto a kapthatalabokan"},{"SurahNumber":78,"VerseNumber":18,"Text":"Sii ko alongan a kaiyopa ko sanggakala, na makatalingoma kano a pizagorompong"},{"SurahNumber":78,"VerseNumber":19,"Text":"Go kalkaan so langit na mabaloy a manga paytaw"},{"SurahNumber":78,"VerseNumber":20,"Text":"Go mikayontong so manga palaw na mabaloy a lopapk"},{"SurahNumber":78,"VerseNumber":21,"Text":"Mataan! a so naraka Jahannam na aya btad iyan na mibbkn a ayan"},{"SurahNumber":78,"VerseNumber":22,"Text":"A khandodan o miyamangakowala"},{"SurahNumber":78,"VerseNumber":23,"Text":"Matatap siran on sa tanitiyasa"},{"SurahNumber":78,"VerseNumber":24,"Text":"Daa khataam iran on a pakadnggaw, go da a khaynom on"},{"SurahNumber":78,"VerseNumber":25,"Text":"A rowar ko phlikabo a ig go dana"},{"SurahNumber":78,"VerseNumber":26,"Text":"Balas a pindait (ko galbk iran a marata)"},{"SurahNumber":78,"VerseNumber":27,"Text":"Mataan! a siran na aya btad iran na di iran ikhalk so itongan"},{"SurahNumber":78,"VerseNumber":28,"Text":"Go piyakambokhag iran so manga ayat Ami sa tanto a kapakambokhag"},{"SurahNumber":78,"VerseNumber":29,"Text":"Na langowan taman na inisorat Ami skaniyan ko daptar"},{"SurahNumber":78,"VerseNumber":30,"Text":"Na taami niyo, ka da dn a ipagoman Ami rkano a rowar ko siksa"},{"SurahNumber":78,"VerseNumber":31,"Text":"Mataan! a adn a bagian o miyamananggila a darpa a kapakadaya"},{"SurahNumber":78,"VerseNumber":32,"Text":"A manga pamomolan, ago manga anggor"},{"SurahNumber":78,"VerseNumber":33,"Text":"Go manga raga a mrzarza"},{"SurahNumber":78,"VerseNumber":34,"Text":"Go tagoay sa inomn a tthbira"},{"SurahNumber":78,"VerseNumber":35,"Text":"Daa khan´g iran on a ilang go da a kabokhag"},{"SurahNumber":78,"VerseNumber":36,"Text":"Balas a phoon ko Kadnan ka, a pammgayan a tarotop"},{"SurahNumber":78,"VerseNumber":37,"Text":"Kadnan o manga langit, ago so lopa, ago so nganin a pagltan a dowa nan, a Masalinggagaw; da a phakagaga kiran on mbitiyarai"},{"SurahNumber":78,"VerseNumber":38,"Text":"Sii ko alongan a tomindg so Roh ago so manga malaikat a zasaasaap, da a makaptharo kiran, a rowar sa idinan (o Allah a) Masalinggagaw, ago ptharo sa ontol"},{"SurahNumber":78,"VerseNumber":39,"Text":"Giyoto man so alongan a bnar; na sadn sa khabaya na mbaal sa darpa a khandodan sii ko Kadnan iyan"},{"SurahNumber":78,"VerseNumber":40,"Text":"Mataan! a Skami na piyakiiktiyaran Ami rkano so siksa a marani, sii ko alongan a kasandngan o taw so miyanggalbk o mbala a lima niyan, na matharo o miyongkir: \"Hay oba ako bo mimbaloy a botha"},{"SurahNumber":79,"VerseNumber":1,"Text":"Ibt ko dii nggagandr tomkaw (a manga malaikat)"},{"SurahNumber":79,"VerseNumber":2,"Text":"Go so pphamanonggos sa mananay"},{"SurahNumber":79,"VerseNumber":3,"Text":"Go so pphamanoron sa magaan"},{"SurahNumber":79,"VerseNumber":4,"Text":"Go so pphamangonakona"},{"SurahNumber":79,"VerseNumber":5,"Text":"Go so gii thatandingan ko sogoan (ka pagoyagn kano dn)"},{"SurahNumber":79,"VerseNumber":6,"Text":"Sii ko alongan a thambtambg so phakatambg"},{"SurahNumber":79,"VerseNumber":7,"Text":"A matondog skaniyan o phakatondog"},{"SurahNumber":79,"VerseNumber":8,"Text":"So manga poso sa alongan oto na maalk"},{"SurahNumber":79,"VerseNumber":9,"Text":"So manga kaylay ron na makassnong"},{"SurahNumber":79,"VerseNumber":10,"Text":"Gi iran tharoon: \"Ba mataan! a sktano na khikasoy tano dn ko asal a btad (a kawyagoyag)"},{"SurahNumber":79,"VerseNumber":11,"Text":"Ati apiya pn mabaloy tano a manga tolan a miyanga rorophod"},{"SurahNumber":79,"VerseNumber":12,"Text":"Pitharo iran a: \"Giyoto man na samawto na kapakakasoy a kalogi"},{"SurahNumber":79,"VerseNumber":13,"Text":"Na giyoto na satiman bo a lalis"},{"SurahNumber":79,"VerseNumber":14,"Text":"Na samawto na siran na matago siran ko liyawaw o lopa (a manga oyagoyag)"},{"SurahNumber":79,"VerseNumber":15,"Text":"Ino a miyakatalingoma rka so totholan ko Mosa"},{"SurahNumber":79,"VerseNumber":16,"Text":"Gowani a itawag rkaniyan o Kadnan iyan sii ko balintad a soti a giya Towa"},{"SurahNumber":79,"VerseNumber":17,"Text":"Song ka ko Pir´awn, mataan! a skaniyan na miyangakowala"},{"SurahNumber":79,"VerseNumber":18,"Text":"Na tharoang ka: ´Ino khabaya ka a masoti ka?´"},{"SurahNumber":79,"VerseNumber":19,"Text":"Go manggonanao akn ska ko Kadnan ka, na makapananggila ka"},{"SurahNumber":79,"VerseNumber":20,"Text":"Na piyakiilay niyan on so tanda a mala"},{"SurahNumber":79,"VerseNumber":21,"Text":"Na piyakambokhag iyan go somiyangka"},{"SurahNumber":79,"VerseNumber":22,"Text":"Oriyan iyan na tomiyalikhod a gii nggagaan"},{"SurahNumber":79,"VerseNumber":23,"Text":"Na tominimo sa taw go piyakalangkap iyan"},{"SurahNumber":79,"VerseNumber":24,"Text":"Sa pitharo iyan: \"Sakn i tohan iyo a maporo"},{"SurahNumber":79,"VerseNumber":25,"Text":"Na inidan´g on o Allah so siksa ko mori, ago so paganay"},{"SurahNumber":79,"VerseNumber":26,"Text":"Mataan! a adn a matatago saya a titho a thoma ko taw a maalkn (ko Allah)"},{"SurahNumber":79,"VerseNumber":27,"Text":"Ba skano i margn a adnn, antawaa so langit? Pimbalay Niyan skaniyan"},{"SurahNumber":79,"VerseNumber":28,"Text":"Iniporo Iyan so kaporo Iyan go pithaong Iyan phiyapiya"},{"SurahNumber":79,"VerseNumber":29,"Text":"Go piyakalibotng Iyan so gagawii ron, go piyakaliwanag Iyan so dawndaw ron"},{"SurahNumber":79,"VerseNumber":30,"Text":"Go so lopa ko oriyan oto na kiyayat Iyan"},{"SurahNumber":79,"VerseNumber":31,"Text":"Piyakambowat Iyan on so ig rkaniyan, ago so manga pangn´ngkn on"},{"SurahNumber":79,"VerseNumber":32,"Text":"Go so manga palaw na piyamakabkn Iyan on"},{"SurahNumber":79,"VerseNumber":33,"Text":"Pagpr rkano ago so manga ayam iyo"},{"SurahNumber":79,"VerseNumber":34,"Text":"Na amay ka makatalingoma so khawlawla a mala"},{"SurahNumber":79,"VerseNumber":35,"Text":"Sii ko alongan a katadman o manosiya so pinggolawla niyan"},{"SurahNumber":79,"VerseNumber":36,"Text":"Go payagn so naraka Jahim ko phakaylay ron"},{"SurahNumber":79,"VerseNumber":37,"Text":"Na so pman so taw a miyangakowala"},{"SurahNumber":79,"VerseNumber":38,"Text":"Go miyatomo iyan so kawyagoyag sa doniya"},{"SurahNumber":79,"VerseNumber":39,"Text":"Na mataan! a so naraka Jahim na giyoto i darpa iyan"},{"SurahNumber":79,"VerseNumber":40,"Text":"Na so pman so miyalk sa kakhaadapa niyan ko Kadnan iyan, go pininggn iyan a ginawa niyan ko kabaya a ribat"},{"SurahNumber":79,"VerseNumber":41,"Text":"Na mataan! a so sorga na giyoto i darpa iyan"},{"SurahNumber":79,"VerseNumber":42,"Text":"Ipagiza iran rka so bangkit, o anday kaphakadongko iyan"},{"SurahNumber":79,"VerseNumber":43,"Text":"Na bang ka kiran oto kaphakisaboti"},{"SurahNumber":79,"VerseNumber":44,"Text":"Sii bo ko Kadnan ka so khadansalan iyan"},{"SurahNumber":79,"VerseNumber":45,"Text":"Mataan! a ska na matag ka phamakaiktiyar ko maalk Rkaniyan"},{"SurahNumber":79,"VerseNumber":46,"Text":"Lagid oba mataan a siran ko alongan a kasandngi iran on na da a minitarg iran (ko doniya) a rowar ko kagabigabi odi na so kapitapita"}]}