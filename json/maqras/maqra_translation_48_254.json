{"Id":254,"LanguageCodes":["mk","mkd"],"Name":"mkd-macedonianschol","Author":"Macedonian Scholars","Language":"Macedonian","Description":"Macedonian","Direction":"ltr","Source":"https://quranenc.com/en/browse/macedonian_group","Translations":[{"SurahNumber":5,"VerseNumber":67,"Text":"О, Пратенику, кажувај го тоа што ти се објавува од Господарот твој! Ако не го сториш тоа, тогаш не си ја доставил Објавата Негова, а Аллах од луѓето ќе те штити. Аллах навистина нема да му укаже на Вистинскиот пат на народот кој не сака да верува"},{"SurahNumber":5,"VerseNumber":68,"Text":"Кажи: „О, следбеници на Книгата, вие немате никаква вера доколку не се придржувате до Тевратот, Инџилот и до тоа што ви го објавува Господарот ваш!“ А тоа што ти го објавува Господарот твој на повеќето од нив ќе им ја зголеми непокорноста и неверувањето, но, ти не очајувај поради народот кој не сака да верува"},{"SurahNumber":5,"VerseNumber":69,"Text":"Тие што веруваа, па тие што беа евреи, и Сабијци, и христијани – тие што во Аллах и во оној свет веруваа и правеа добри дела - од ништо нема да се плашат и за ништо нема да тагуваат"},{"SurahNumber":5,"VerseNumber":70,"Text":"Ние од синовите Израилови завет зедовме и Пратеници им праќавме. Кога и да им донесеше некој Пратеник нешто што не им годеше на душите нивни, некои од нив за лаги ги клеветеа, а другите ги убиваа"},{"SurahNumber":5,"VerseNumber":71,"Text":"Мислеа дека нема да бидат ставени на маки, па беа и слепи и глуви, и тогаш кога Аллах го прими покајанието нивно, многумина од нив повторно беа и слепи и глуви; а Аллах добро го гледа тоа што тие го прават"},{"SurahNumber":5,"VerseNumber":72,"Text":"Неверници се тие што велат: „Бог е Месих, синот Мерјемин!“ А Месих говореше: „О, синови Израилови, обожувајте Го само Аллах, и мојот и вашиот Господар!“ Кој на Аллах ќе Му припишува здруженик, Аллах ќе му го забрани влезот во џеннетот и неговото живеалиште ќе биде џехеннемот; а на злосторниците нема никој да им помогне"},{"SurahNumber":5,"VerseNumber":73,"Text":"Неверници се тие што велат: „Бог е дел од тројството!“ А само еден еБог! И доколку тие не се откажат од тоа што го велат, неиздржливо страдање, навистина, ќе го стигне секој од нив кој неверник ќе остане"},{"SurahNumber":5,"VerseNumber":74,"Text":"Зошто тие не се покајат кај Аллах и не замолат прошка од Него? А Аллах простува и Милостив е"},{"SurahNumber":5,"VerseNumber":75,"Text":"Месих, синот Мерјемин, е само Пратеник, и пред него доаѓаа и заминуваа Пратеници, а мајката негова беше вистинољубива; и двајцата јадеа храна. Погледни како Ние изнесуваме јасни докази и потоа погледни ги нив како се одметнуваат"},{"SurahNumber":5,"VerseNumber":76,"Text":"Кажи: „Како можете, освен Аллах, да обожувате некого кој не е во состојба ни да ви наштети ни да ви биде од корист, а Аллах е Тој што сè слуша и знае?“"},{"SurahNumber":5,"VerseNumber":77,"Text":"Кажи: „О, следбеници на Книгата, не застранувајте во верувањето свое, спротивно на вистината, и не следете ги страстите на луѓето кои уште одамна заталкале, и многумина во заблуда одвеле, и самите од Вистинскиот пат скршнале!“"},{"SurahNumber":5,"VerseNumber":78,"Text":"Со јазикот на Давуд и на Иса, синот Мерјемин, проколнати се тие од синовите Израилови кои не веруваа, затоа што се бунтуваа и границите на злото секогаш ги поминуваа"},{"SurahNumber":5,"VerseNumber":79,"Text":"едни со други не се одвраќаа од грешните постапки кои ги правеа. Лошо е, навистина, тоа како постапуваа"},{"SurahNumber":5,"VerseNumber":80,"Text":"Ти гледаш како многумина од нив пријателуваат со многубошците. Лошо е тоа што самите себеси си го подготвуваат: Аллах на нив да се разгневи и во страдание вечно да останат"},{"SurahNumber":5,"VerseNumber":81,"Text":"А да веруваат во Аллах и во Веровесникот и во тоа што нему му се објавува, тие со нив не би пријателувале, но, многумина од нив се грешници"}]}