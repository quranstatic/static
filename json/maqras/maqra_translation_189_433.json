{"Id":433,"LanguageCodes":["tr","tur"],"Name":"tur-wwwislamhouseco","Author":"Www.islamhouse.com","Language":"Turkish","Description":"Turkish","Direction":"ltr","Source":"www.islamhouse.com","Translations":[{"SurahNumber":40,"VerseNumber":41,"Text":"Ey kavmim! Nedir bu hal? Ben sizi kurtuluşa çağırıyorum, siz beni ateşe çağırıyorsunuz"},{"SurahNumber":40,"VerseNumber":42,"Text":"Siz beni Allah’a kâfir olmaya ve Ona bilmediğim şeyi ortak koşmaya çağırıyorsunuz. Hâlbuki ben sizi mutlak galip, çok bağışlayıcı olana davet ediyorum"},{"SurahNumber":40,"VerseNumber":43,"Text":"Elbette beni kendisine davet ettiğiniz şeylerin dünyada ve ahrette herhangi bir daveti yoktur. Dönüşümüz muhakkak Allah’adır. Şüphesiz, aşırı gidenler cehennemliklerin ta kendileridir"},{"SurahNumber":40,"VerseNumber":44,"Text":"Size söylediklerimi hatırlayacaksınız. Ben işimi Allah’a havale ediyorum. Şüphesiz Allah, kullarını çok iyi görendir"},{"SurahNumber":40,"VerseNumber":45,"Text":"Sonunda Allah kurdukları tuzakların kötülüklerinden korudu onu, Firavun hanedanını ise kötü azap kuşattı"},{"SurahNumber":40,"VerseNumber":46,"Text":"Onlar sabah akşam o ateşe sunulurlar. Kıyametin kopacağı gün de: Firavun ailesini azabın en çetinine sokun (denilecek)"},{"SurahNumber":40,"VerseNumber":47,"Text":"Ateşin içinde birbirleriyle tartışırlarken zayıf olanlar büyüklük taslayanlara; “Biz size uymuş kimselerdik. Şimdi şu ateşin bir kısmını üzerimizden kaldırabilir misiniz?” derler"},{"SurahNumber":40,"VerseNumber":48,"Text":"Büyüklük taslayanlar da şöyle derler: \"Biz hepimiz bunun içindeyiz. Şüphesiz Allah kullar arasında hüküm vermiştir"},{"SurahNumber":40,"VerseNumber":49,"Text":"Ateşte olanlar Cehennem bekçilerine; “Rabbinize yalvarın da (hiç değilse) bir gün bizden azabı hafifletsin.” derler"},{"SurahNumber":40,"VerseNumber":50,"Text":"(Cehennem bekçileri) \"Rasulleriniz size apaçık deliller getirmediler mi?” diyecekler. Onlar da: \"Evet\" diyecekler. (Bunun üzerine) onlar: \"Öyleyse (kendiniz) dua edin.\" derler. Hâlbuki kâfirlerin duası hep boşunadır"},{"SurahNumber":40,"VerseNumber":51,"Text":"Şüphesiz peygamberlerimize ve iman edenlere hem dünya hayatında, hem şahitlerin şahitlik edecekleri günde yardım ederiz"},{"SurahNumber":40,"VerseNumber":52,"Text":"O gün zalimlere, özür dilemeleri hiçbir fayda sağlamaz. Artık lanet de onlarındır. Kötü yurt da onlarındır"},{"SurahNumber":40,"VerseNumber":53,"Text":"Musa’ya hidayet vermiş ve İsrailoğulları'nı kitaba mirasçı kılmıştık"},{"SurahNumber":40,"VerseNumber":54,"Text":"O, akıl sahipleri için bir öğüt ve hidayet rehberidir"},{"SurahNumber":40,"VerseNumber":55,"Text":"(Rasûlüm!) Şimdi sen sabret. Çünkü Allah’ın vaadi gerçektir. Günahının bağışlanmasını iste. Akşam ve sabah Rabbini hamd ile tesbih et"},{"SurahNumber":40,"VerseNumber":56,"Text":"Kendilerine gelmiş açık bir delil olmaksızın Allah'ın ayetleri hakkında mücadele edenler var ya, onların göğüslerinde erişemeyecekleri bir büyüklükten başka bir şey yok. Artık sen Allah'a sığın. Şüphesiz O hakkıyla işiten, hakkıyla görendir"},{"SurahNumber":40,"VerseNumber":57,"Text":"Elbette göklerin ve yerin yaratılması insanların yaratılmasından daha büyüktür. Ancak insanların çoğu bilmezler"},{"SurahNumber":40,"VerseNumber":58,"Text":"Kör ile gören, iman edip salih ameller işleyenler ile kötüler de bir değildir. Ne kadar az düşünüyorsunuz"},{"SurahNumber":40,"VerseNumber":59,"Text":"Elbette kıyamet mutlaka gelecektir. Bunda hiç şüphe yoktur ama insanların çoğu iman etmezler"},{"SurahNumber":40,"VerseNumber":60,"Text":"Rabbiniz şöyle dedi: \"Bana dua edin, size icabet edeyim. Bana ibadet etmekten büyüklenenler, aşağılanmış olarak Cehennem'e gireceklerdir"},{"SurahNumber":40,"VerseNumber":61,"Text":"Allah Odur ki, içinde rahat bulasınız diye geceyi yaratandır. Gündüzü de aydınlık (kılan)dır. Muhakkak Allah insanlara lütufkârdır fakat insanların çoğu şükretmezler"},{"SurahNumber":40,"VerseNumber":62,"Text":"İşte her şeyin yaratıcısı olan Rabbiniz Allah! O’ndan başka hiçbir ilâh yoktur. Durum bu iken, nasıl oluyor da (haktan) döndürülüyorsunuz"},{"SurahNumber":40,"VerseNumber":63,"Text":"Allah’ın ayetlerini bilerek inkâr edegelenler işte böyle döndürülür"},{"SurahNumber":40,"VerseNumber":64,"Text":"Allah, sizin için yeri bir karargâh, göğü de bir bina yapan, sizi şekillendiren ve şekillerinizi güzel yapan ve temiz şeylerle sizi rızıklandırandır. Alemlerin Rabbi Allah pek yücedir"},{"SurahNumber":40,"VerseNumber":65,"Text":"O, hayat sahibidir. Ondan başka (hak) ilah yoktur. Dini ona halis kılarak, yalnızca O'na dua edin. Hamd, alemlerin Rabbi Allah’a mahsustur"}]}