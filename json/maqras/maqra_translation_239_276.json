{"Id":276,"LanguageCodes":["ny","nya"],"Name":"nya-khaledibrahimbe","Author":"Khaled Ibrahim Betala","Language":"Chichewa","Description":"Chichewa","Direction":"ltr","Source":"https://quranenc.com/en/browse/chichewa_betala","Translations":[{"SurahNumber":94,"VerseNumber":1,"Text":"“Kodi sitidachiphanule chifuwa chako (pokupatsa chiongoko ndi chikhulupiliro ndi nzeru zambiri)"},{"SurahNumber":94,"VerseNumber":2,"Text":"“Ndipo takuchotsera mtolo wako (pa ntchito yolalikira pokuthandiza ndi kukufewetsera zinthu zako)"},{"SurahNumber":94,"VerseNumber":3,"Text":"“Mtolo umene udalemetsa msana wako"},{"SurahNumber":94,"VerseNumber":4,"Text":"“Ndipo takukweza kutchulidwa kwako"},{"SurahNumber":94,"VerseNumber":5,"Text":"“Ndipo ndithu pali chovuta palinso zabwino (Zambiri)"},{"SurahNumber":94,"VerseNumber":6,"Text":"“Ndithu pali chovuta palinso zabwino (zambiri)"},{"SurahNumber":94,"VerseNumber":7,"Text":"“Basi, ukamaliza ntchito (yolalikira ndi Jihâd) limbikira kupemphera"},{"SurahNumber":94,"VerseNumber":8,"Text":"“Ndipo khala wolakalaka (zabwino zomwe zili) kwa Mbuye wako"},{"SurahNumber":95,"VerseNumber":1,"Text":"“Ndikulumbilira mitengo ya Mkuyu ndi Zitona (pansi pa mitengo imeneyi Ibrahim ndi Nuh (Nowa) adapeza uneneri"},{"SurahNumber":95,"VerseNumber":2,"Text":"“Ndi phiri la Sinai (pamene Allah adamulankhulira Mûsa)"},{"SurahNumber":95,"VerseNumber":3,"Text":"“Ndiponso mzinda uwu (wolemekezeka) wamtendere; (Makka, womwe adapatsiridwa uneneri Muhammad) (s.a.w)"},{"SurahNumber":95,"VerseNumber":4,"Text":"“Palibe chikaiko, tamulenga munthu mkalengedwe kabwino, kolingana (ndipo ali ndi mbiri zabwino)"},{"SurahNumber":95,"VerseNumber":5,"Text":"“Pambuyo pake tamubwezera pansi kumposa wa pansi"},{"SurahNumber":95,"VerseNumber":6,"Text":"“Kupatula amene akhulupirira ndikumachita zabwino, adzakhala nawo iwo malipiro osatha"},{"SurahNumber":95,"VerseNumber":7,"Text":"“Tsono nchiyani chakuchititsa kuti ukanire kuuka ndi malipiro pambuyo (poona mphamvu zathu pa chilichonse)"},{"SurahNumber":95,"VerseNumber":8,"Text":"“Kodi Allah si Muweruzi wa nzeru kuposa aweruzi onse"},{"SurahNumber":96,"VerseNumber":1,"Text":"“Werenga! (Iwe Mneneri (s.a.w), zomwe zikuvumbulutsidwa) mdzina la Mbuye wako Yemwe adalenga (zolengedwa zonse)"},{"SurahNumber":96,"VerseNumber":2,"Text":"“Adalenga munthu kuchokera ku magazi owundana"},{"SurahNumber":96,"VerseNumber":3,"Text":"“Werenga! Ndipo Mbuye wako ndi Wopereka kwambiri"},{"SurahNumber":96,"VerseNumber":4,"Text":"“Yemwe waphunzitsa (munthu kulemba) ndi cholembera"},{"SurahNumber":96,"VerseNumber":5,"Text":"“Waphunzitsa munthu zinthu (zambiri) zomwe (iye) sadali kuzidziwa"},{"SurahNumber":96,"VerseNumber":6,"Text":"“Zoona ndithu koma munthu akupyola malire (podzikweza)"},{"SurahNumber":96,"VerseNumber":7,"Text":"“Chifukwa chodziona kuti walemera"},{"SurahNumber":96,"VerseNumber":8,"Text":"“Palibe chikaiko, (iwe Mneneri (s.a.w) kobwerera (onse) nkwa Mbuye wako basi; (adzawaukitsa)"},{"SurahNumber":96,"VerseNumber":9,"Text":"“Kodi wamuona yemwe akuletsa"},{"SurahNumber":96,"VerseNumber":10,"Text":"“Kapolo (wa Allah) akamapemphera"},{"SurahNumber":96,"VerseNumber":11,"Text":"“Tandiuza ngati ali pachiongoko"},{"SurahNumber":96,"VerseNumber":12,"Text":"“Kapena kuti akulamulira zoopa Allah"},{"SurahNumber":96,"VerseNumber":13,"Text":"“Tandiuza (za woletsayo) ngati akutsutsa (zimene wadza nazo Mneneri) ndikunyoza (chikhulupiliro ndi ntchito yabwino)"},{"SurahNumber":96,"VerseNumber":14,"Text":"“Kodi sakudziwa kuti Allah akuona (machitidwe ake. Ndipo adzamlipira)"},{"SurahNumber":96,"VerseNumber":15,"Text":"“Ayi ndithu ngati sasiya timukoka tsitsi lapatsumba (tiligwira mwamphamvu tsumba lake ndikukamponya ku Moto)"},{"SurahNumber":96,"VerseNumber":16,"Text":"“Tsumba labodza (ndiponso) lamachimo"},{"SurahNumber":96,"VerseNumber":17,"Text":"“Basi aliitane gulu lakelo, (la amene amakhala nawo pabwalo kuti amthandize pano pa dziko kapena tsiku lachimaliziro)"},{"SurahNumber":96,"VerseNumber":18,"Text":"“Nafe tiitana azabaniya (angelo a ku Moto)"},{"SurahNumber":96,"VerseNumber":19,"Text":"“Ayi ndithu usamumvere (pa zimene akukuletsazo); koma gwetsa nkhope yako pansi, ndipo dziyandikitse kwa Mbuye wako"},{"SurahNumber":97,"VerseNumber":1,"Text":"“Ndithu taivumbulutsa (Qur’an) mu usiku wa Qadr (usiku wolemekezeka)"},{"SurahNumber":97,"VerseNumber":2,"Text":"“Ndi chiyani chingakudziwitse za usiku wolemekezekawu"},{"SurahNumber":97,"VerseNumber":3,"Text":"“Usiku olemekezekawu uli wabwino kuposa miyezi chikwi chimodzi ( yomwe mulibe Laila-tul-Qadr)"},{"SurahNumber":97,"VerseNumber":4,"Text":"“Amatsika angelo ndi Jiburil mmenemo mwa chilolezo cha Mbuye wawo kudzalongosola chinthu chilichonse"},{"SurahNumber":97,"VerseNumber":5,"Text":"“Mtendere usiku umenewo! (Palibe mavuto ndi zoipa) mpaka m’bandakucha"},{"SurahNumber":98,"VerseNumber":1,"Text":"“Amene adakanira (Allah ndi Mthenga Wake) mwa omwe adapatsidwa buku ndi opembedza mafano sadali olekana (ndi umbuli wawo ndi kusalabadira kwawo choona) mpaka pomwe chidawadzera chisonyezo choonekera poyera"},{"SurahNumber":98,"VerseNumber":2,"Text":"“(Yemwe ndi) Mtumiki wochokera kwa Allah akuwawerengera makalata oyeretsedwa (ku zonama)"},{"SurahNumber":98,"VerseNumber":3,"Text":"“Omwe mkati mwake muli malamulo oongoka (ofotokoza za choona)"},{"SurahNumber":98,"VerseNumber":4,"Text":"“Sadalekane omwe adapatsidwa mabuku mpaka pomwe chidawafikira chisonyezo (chosonyeza kuti Muhammad (s.a.w) ndi mthenga wa Allah yemwe adalonjezedwa mmabuku awo"},{"SurahNumber":98,"VerseNumber":5,"Text":"“Ndipo sadalamulidwe (china) koma kuti ampembedze Allah (Mmodzi yekha) ndikuyeretsa chipembedzo chake popendekera ku choona (ndi kusiya njira zonama) ndi kuti asunge Swala ndiponso apereke chopereka (cha pachuma chawo); chimenecho (ndicho) chipembedzo choongoka"},{"SurahNumber":98,"VerseNumber":6,"Text":"“Ndithu amene sadakhulupirire (Mneneri) (s.a.w) pakati pa anthu a mabuku ndi opembedza mafano adzalowetsedwa ku Jahannam ndikukhala m’menemo nthawi yaitali; iwowo ndiwo zolengedwa zoipa"},{"SurahNumber":98,"VerseNumber":7,"Text":"“Ndithu amene akhulupirira (mwa Allah ndi Mthenga Wake) ndikumachita zabwino, iwo ndiwo zolengedwa zabwino"},{"SurahNumber":98,"VerseNumber":8,"Text":"“Malipiro awo kwa Mbuye wawo, ndi minda yamuyaya momwe ikuyenda pansi pake mitsinje; adzakhala m’menemo muyaya. Allah adzawayanja nawonso adzamuyanja (chifukwa cha zomwe adzawapatse); zimenezo ndi za yemwe awope Mbuye wake (Allah)"},{"SurahNumber":99,"VerseNumber":1,"Text":"“Likadzagwedezedwa dziko lapansi kugwedezeka kwake kwamphamvu"},{"SurahNumber":99,"VerseNumber":2,"Text":"“Ndipo nthaka idzatulutsa mitolo yake (zinthu zomwe zidali mkati mwake, monga akufa ndi miyala ya mtengo wapatali)"},{"SurahNumber":99,"VerseNumber":3,"Text":"“Ndipo munthu adzanena (mwa mantha, ndikudabwa nthawi imeneyo). Ha! Yatani nthaka, (kodi Qiyâma yafika)"},{"SurahNumber":99,"VerseNumber":4,"Text":"“Tsiku limenelo idzanena nkhani zake zonse, (zabwino kapena zoipa)"},{"SurahNumber":99,"VerseNumber":5,"Text":"“Pakuti Mbuye wako adzailamula kutero (kuti igwedezeke ndikunena zimene zinkachitika pamwamba pake)"},{"SurahNumber":99,"VerseNumber":6,"Text":"“Tsiku limenelo anthu adzachoka (m’manda) ali m’magulu obalalika kuti akasonyezedwe ntchito zawo (ndikudziwa chiwerengero chawo chimene chili kwa Allah)"},{"SurahNumber":99,"VerseNumber":7,"Text":"“Choncho, amene angachite chabwino cholemera ngati kanjere kakang’ono, adzaona malipiro ake"},{"SurahNumber":99,"VerseNumber":8,"Text":"“Ndipo amene angachite choipa cholemera ngati kanjere kakang’ono, adzaona malipiro ake. (Allah sachitira chinyengo aliyense)"},{"SurahNumber":100,"VerseNumber":1,"Text":"“Ndikulumbilira akavalo othamanga ali ndi phuma"},{"SurahNumber":100,"VerseNumber":2,"Text":"“Ndi otulutsa moto ku zikhotwa (pomenyetsa miyendo m’miyala)"},{"SurahNumber":100,"VerseNumber":3,"Text":"“Ndi othira nkhondo adani mmawa (dzuwa lisadatuluke)"},{"SurahNumber":100,"VerseNumber":4,"Text":"“Ndi kuulutsa fumbi lambiri (kwa adani) nthawi imeneyo"},{"SurahNumber":100,"VerseNumber":5,"Text":"“Ndikulowelera mkatikati mwa adani"},{"SurahNumber":100,"VerseNumber":6,"Text":"“Ndithu munthu ali wokanira Mbuye wake, (sathokoza Allah pa zimene amdalitsa nazo)"},{"SurahNumber":100,"VerseNumber":7,"Text":"“Ndithudi iye pa zimenezi ndi mboni (yodzichitira yekha kupyolera mzochitachita zake)"},{"SurahNumber":100,"VerseNumber":8,"Text":"“Ndipo ndithu iye ndiwokonda chuma kwambiri (ndiponso ngwamsulizo)"}]}