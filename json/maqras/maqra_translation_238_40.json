{"Id":40,"LanguageCodes":["as","asm"],"Name":"asm-shaykhrafeequli","Author":"Shaykh Rafeequl Islam Habibur Rahman","Language":"Assamese","Description":"Assamese","Direction":"ltr","Source":"https://quranenc.com/check/assamese_rafeeq/v1.0.0-csv.1 , https://quranenc.com/en/browse/assamese_rafeeq , https://quranenc.com ,","Translations":[{"SurahNumber":90,"VerseNumber":1,"Text":"মই শপত কৰিছো এই নগৰখনৰ"},{"SurahNumber":90,"VerseNumber":2,"Text":"আৰু তুমি এই নগৰৰ অধিবাসী"},{"SurahNumber":90,"VerseNumber":3,"Text":"শপত জন্মদাতাৰ আৰু যিটো সি জন্ম দিছে।"},{"SurahNumber":90,"VerseNumber":4,"Text":"নিসন্দেহে আমি মানুহক সৃষ্টি কৰিছো কঠোৰ দুখ-কষ্টৰ মাজত।"},{"SurahNumber":90,"VerseNumber":5,"Text":"সি ভাবে নেকি যে, কেতিয়াও তাৰ ওপৰত কোনোৱেই ক্ষমতাবান নহ’ব"},{"SurahNumber":90,"VerseNumber":6,"Text":"সি কয়, 'মই প্ৰচুৰ ধন-সম্পদ নাশ কৰিছো'।"},{"SurahNumber":90,"VerseNumber":7,"Text":"সি ভাবে নেকি যে, কোনেও তাক দেখা নাই"},{"SurahNumber":90,"VerseNumber":8,"Text":"তাৰ বাবে আমি দুটা চকু সৃষ্টি কৰা নাইনে"},{"SurahNumber":90,"VerseNumber":9,"Text":"এখন জিভা আৰু দুটা ওঁঠ"},{"SurahNumber":90,"VerseNumber":10,"Text":"আৰু আমি তাক দুটা পথ দেখুৱাইছো।"},{"SurahNumber":90,"VerseNumber":11,"Text":"কিন্তু সি দুৰ্গম গিৰিপথত প্ৰৱেশ কৰা নাই।"},{"SurahNumber":90,"VerseNumber":12,"Text":"আৰু তোমাক কিহে জনাব যে, দুৰ্গম গিৰিপথ কি"},{"SurahNumber":90,"VerseNumber":13,"Text":"সেইটো হৈছে, দাসমুক্তি।"},{"SurahNumber":90,"VerseNumber":14,"Text":"অথবা দুৰ্ভিক্ষৰ দিনত খাদ্যদান কৰা"},{"SurahNumber":90,"VerseNumber":15,"Text":"নিকটাত্মীয় এতীমক"},{"SurahNumber":90,"VerseNumber":16,"Text":"অথবা দৰিদ্ৰ-নিষ্পেষিত অভাৱগ্ৰস্তক"},{"SurahNumber":90,"VerseNumber":17,"Text":"তাৰ পিছত সি এনেলোকৰ অন্তৰ্ভূক্ত হৈ যায় যিসকলে ঈমান আনিছে আৰু পৰস্পৰক ধৈৰ্য ধাৰণ কৰিবলৈ উপদেশ দিছে আৰু উপদেশ দিছে পৰস্পৰক দয়া-অনুগ্ৰহ কৰিবলৈ"},{"SurahNumber":90,"VerseNumber":18,"Text":"এওঁলোকেই সৌভাগ্যশালী।"},{"SurahNumber":90,"VerseNumber":19,"Text":"আৰু যিসকলে আমাৰ আয়াতসমূহক অস্বীকাৰ কৰিছে, সিহঁতেই হতভাগ্য।"},{"SurahNumber":90,"VerseNumber":20,"Text":"সিহঁত অবৰুদ্ধ জুইত পৰিবেষ্টিত থাকিব।"},{"SurahNumber":91,"VerseNumber":1,"Text":"শপত সূৰ্যৰ আৰু তাৰ পোহৰৰ"},{"SurahNumber":91,"VerseNumber":2,"Text":"শপত চন্দ্ৰৰ যেতিয়া ই সূৰ্যৰ পিছত আবিৰ্ভাৱ হয়"},{"SurahNumber":91,"VerseNumber":3,"Text":"দিনৰ শপত যেতিয়া সূৰ্যক প্ৰকাশ কৰে"},{"SurahNumber":91,"VerseNumber":4,"Text":"ৰাতিৰ শপত যেতিয়া ই সূৰ্যক আচ্ছাদিত কৰে"},{"SurahNumber":91,"VerseNumber":5,"Text":"শপত আকাশৰ আৰু সেই সত্তাৰ যিজনে ইয়াক নিৰ্মাণ কৰিছে"},{"SurahNumber":91,"VerseNumber":6,"Text":"পৃথিৱীৰ শপত আৰু যিজনে ইয়াক বিস্তৃত কৰিছে"},{"SurahNumber":91,"VerseNumber":7,"Text":"শপত নফছৰ আৰু যিজনে ইয়াক সুবিন্যস্ত কৰিছে"},{"SurahNumber":91,"VerseNumber":8,"Text":"তাৰ পিছত ইয়াক তাৰ সত্কামৰ আৰু অসত্কামৰ জ্ঞান দান কৰিছে"},{"SurahNumber":91,"VerseNumber":9,"Text":"নিসন্দেহে সিয়েই সফল হৈছে যিয়ে নিজকে পৱিত্ৰ কৰিছে।"},{"SurahNumber":91,"VerseNumber":10,"Text":"আৰু সিয়েই ব্যৰ্থ হৈছে, যিয়ে নিজকে কলুষিত কৰিছে।"},{"SurahNumber":91,"VerseNumber":11,"Text":"ছামূদ সম্প্ৰদায়ে অবাধ্যতাবশত অস্বীকাৰ কৰিছিল।"},{"SurahNumber":91,"VerseNumber":12,"Text":"যেতিয়া সিহঁতৰ মাজৰ হতভাগ্য ব্যক্তিজন তত্পৰ হৈ উঠিল"},{"SurahNumber":91,"VerseNumber":13,"Text":"তেতিয়া আল্লাহৰ ৰাছুলে সিহঁতক ক'লে, 'আল্লাহৰ উটজনীক আৰু তাইৰ পানী খোৱা সম্পৰ্কে সাৱধান হোৱা'।"},{"SurahNumber":91,"VerseNumber":14,"Text":"কিন্তু সিহঁতে অস্বীকাৰ কৰিলে আৰু উটজনীক বধ কৰিলে। ফলত সিহঁতৰ পাপৰ বাবে সিহঁতৰ প্ৰতিপালকে সিহঁতক সমূলে ধ্বংস কৰি একাকাৰ কৰি দিলে।"},{"SurahNumber":91,"VerseNumber":15,"Text":"আৰু তেওঁ ইয়াৰ পৰিণামক ভয় নকৰে।"},{"SurahNumber":92,"VerseNumber":1,"Text":"শপত ৰাতিৰ, যেতিয়া ই আচ্ছন্ন কৰে"},{"SurahNumber":92,"VerseNumber":2,"Text":"শপত দিনৰ, যেতিয়া ই উজ্জ্বল হয়"},{"SurahNumber":92,"VerseNumber":3,"Text":"আৰু শপত সেই সত্তাৰ, যিজনে নৰ আৰু নাৰী সৃষ্টি কৰিছে।"},{"SurahNumber":92,"VerseNumber":4,"Text":"নিশ্চয় তোমালোকৰ কৰ্মপ্ৰচেষ্টা বিভিন্ন প্ৰকৃতিৰ।"},{"SurahNumber":92,"VerseNumber":5,"Text":"এতেকে কোনোবাই দান কৰিলে আৰু তাক্বৱা অৱলম্বন কৰিলে"},{"SurahNumber":92,"VerseNumber":6,"Text":"আৰু যি উত্তম তাক সত্য বুলি গ্ৰহণ কৰিলে"},{"SurahNumber":92,"VerseNumber":7,"Text":"আমি তাৰ বাবে সহজ পথত চলা সুগম কৰি দিম।"},{"SurahNumber":92,"VerseNumber":8,"Text":"আৰু কোনোবাই কৃপণালি কৰিলে আৰু নিজকে অমুখাপেক্ষী ভাবিলে"},{"SurahNumber":92,"VerseNumber":9,"Text":"আৰু যি উত্তম তাক অস্বীকাৰ কৰিলে"},{"SurahNumber":92,"VerseNumber":10,"Text":"আমি তাৰ বাবে কঠিন পথত চলা সুগম কৰি দিম।"},{"SurahNumber":92,"VerseNumber":11,"Text":"আৰু তাৰ সম্পদ তাৰ কোনো কামত নাহিব, যেতিয়া সি ধ্বংস হ’ব।"},{"SurahNumber":92,"VerseNumber":12,"Text":"নিশ্চয় পথপ্ৰদৰ্শন কৰাটোৱে আমাৰ কৰ্তব্য।"},{"SurahNumber":92,"VerseNumber":13,"Text":"নিশ্চয় আমিয়েই পৰকাল আৰু ইহকালৰ মালিক।"},{"SurahNumber":92,"VerseNumber":14,"Text":"এতেকে আমি তোমালোকক লেলিহান জুই সম্পৰ্কে সতৰ্ক কৰি দিছো।"},{"SurahNumber":92,"VerseNumber":15,"Text":"তাত প্ৰৱেশ কৰিব কেৱল সেই ব্যক্তি যি হ’ব চৰম হতভাগ্য"},{"SurahNumber":92,"VerseNumber":16,"Text":"যিয়ে অস্বীকাৰ কৰিছে আৰু মুখ ঘূৰাই লৈছে।"},{"SurahNumber":92,"VerseNumber":17,"Text":"আৰু ইয়াৰ পৰা দুৰৈত ৰখা হ’ব পৰম মুত্তাক্বী ব্যক্তিক"},{"SurahNumber":92,"VerseNumber":18,"Text":"যিয়ে আত্মশুদ্ধিৰ বাবে নিজ সম্পদ দান কৰে"},{"SurahNumber":92,"VerseNumber":19,"Text":"আৰু তাৰ প্ৰতি কাৰো এনে অনুগ্ৰহ নাই যাৰ প্ৰতিদান দিব লাগিব"},{"SurahNumber":92,"VerseNumber":20,"Text":"কেৱল তাৰ মহান প্ৰতিপালকৰ সন্তুষ্টিৰ প্ৰত্যাশাত"},{"SurahNumber":92,"VerseNumber":21,"Text":"আৰু অনতিপলমে সি সন্তুষ্টি লাভ কৰিব।"},{"SurahNumber":93,"VerseNumber":1,"Text":"পূৰ্বাহ্নৰ শপত"},{"SurahNumber":93,"VerseNumber":2,"Text":"শপত ৰাতিৰ, যেতিয়া ই অন্ধকাৰাচ্ছন্ন হয়।"},{"SurahNumber":93,"VerseNumber":3,"Text":"তোমাৰ প্ৰতিপালকে তোমাক পৰিত্যাগ কৰা নাই আৰু অসন্তুষ্টও হোৱা নাই।"},{"SurahNumber":93,"VerseNumber":4,"Text":"নিশ্চয় তোমাৰ বাবে পৰবৰ্তী সময় পূৰ্বৱৰ্তী সময়তকৈ উত্তম।"},{"SurahNumber":93,"VerseNumber":5,"Text":"নিশ্চয় অনতিপলমে তোমাৰ প্ৰতিপালকে তোমাক অনুগ্ৰহ প্ৰদান কৰিব, ফলত তুমি সন্তুষ্ট হ’বা।"},{"SurahNumber":93,"VerseNumber":6,"Text":"তেওঁ তোমাক অনাথ অৱস্থাত পোৱা নাছিলনে? তাৰ পিছত তেৱেঁই তোমাক আশ্ৰয় দিছে।"},{"SurahNumber":93,"VerseNumber":7,"Text":"আৰু তেওঁ তোমাক পাইছিল পথহাৰা অৱস্থাত, তাৰ পিছত তোৱেঁই তোমাক পথনিৰ্দেশ দিছে।"},{"SurahNumber":93,"VerseNumber":8,"Text":"আৰু তেওঁ তোমাক পাইছিল সম্বলহীন দৰিদ্ৰৰূপে, তাৰ পিছত তেৱেঁই অভাৱমুক্ত কৰিলে।"},{"SurahNumber":93,"VerseNumber":9,"Text":"এতেকে তুমি এতীমৰ (অনাথৰ) প্ৰতি কঠোৰ নহ’বা।"},{"SurahNumber":93,"VerseNumber":10,"Text":"আৰু ভিখাৰীক ধমক নিদিবা।"},{"SurahNumber":93,"VerseNumber":11,"Text":"আৰু তোমাৰ প্ৰতিপালকৰ অনুগ্ৰহৰ কথা প্ৰচাৰ কৰা।"}]}