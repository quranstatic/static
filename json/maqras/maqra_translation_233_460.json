{"Id":460,"LanguageCodes":["ur","urd"],"Name":"urd-muhammadtahirul","Author":"Muhammad Tahir Ul Qadri","Language":"Urdu","Description":"Urdu","Direction":"rtl","Source":"https://irfan-ul-quran.com/","Translations":[{"SurahNumber":78,"VerseNumber":1,"Text":"یہ لوگ آپس میں کس (چیز) سے متعلق سوال کرتے ہیں"},{"SurahNumber":78,"VerseNumber":2,"Text":"(کیا) اس عظیم خبر سے متعلق (پوچھ گچھ کر رہے ہیں)"},{"SurahNumber":78,"VerseNumber":3,"Text":"جس کے بارے میں وہ اختلاف کرتے ہیں"},{"SurahNumber":78,"VerseNumber":4,"Text":"ہرگز (وہ خبر لائقِ انکار) نہیں! وہ عنقریب (اس حقیقت کو) جان جائیں گے"},{"SurahNumber":78,"VerseNumber":5,"Text":"(ہم) پھر (کہتے ہیں: اختلاف و انکار) ہرگز (درست) نہیں! وہ عنقریب جان جائیں گے"},{"SurahNumber":78,"VerseNumber":6,"Text":"کیا ہم نے زمین کو (زندگی کے) قیام اور کسب و عمل کی جگہ نہیں بنایا"},{"SurahNumber":78,"VerseNumber":7,"Text":"اور (کیا) پہاڑوں کو (اس میں) ابھار کر کھڑا (نہیں) کیا"},{"SurahNumber":78,"VerseNumber":8,"Text":"اور (غور کرو) ہم نے تمہیں (فروغِ نسل کے لئے) جوڑا جوڑا پیدا فرمایا (ہے)"},{"SurahNumber":78,"VerseNumber":9,"Text":"اور ہم نے تمہاری نیند کو (جسمانی) راحت (کا سبب) بنایا (ہے)"},{"SurahNumber":78,"VerseNumber":10,"Text":"اور ہم نے رات کو (اس کی تاریکی کے باعث) پردہ پوش بنایا (ہے)"},{"SurahNumber":78,"VerseNumber":11,"Text":"اور ہم نے دن کو (کسبِ) معاش (کا وقت) بنایا (ہے)"},{"SurahNumber":78,"VerseNumber":12,"Text":"اور (اب خلائی کائنات میں بھی غور کرو) ہم نے تمہارے اوپر سات مضبوط (طبقات) بنائے"},{"SurahNumber":78,"VerseNumber":13,"Text":"اور ہم نے (سورج کو) روشنی اور حرارت کا (زبردست) منبع بنایا"},{"SurahNumber":78,"VerseNumber":14,"Text":"اور ہم نے بھرے بادلوں سے موسلادھار پانی برسایا"},{"SurahNumber":78,"VerseNumber":15,"Text":"تاکہ ہم اس (بارش) کے ذریعے (زمین سے) اناج اور سبزہ نکالیں"},{"SurahNumber":78,"VerseNumber":16,"Text":"اور گھنے گھنے باغات (اگائیں)"},{"SurahNumber":78,"VerseNumber":17,"Text":"(ہماری قدرت کی ان نشانیوں کو دیکھ کر جان لو کہ) بیشک فیصلہ کا دن (قیامت بھی) ایک مقررہ وقت ہے"},{"SurahNumber":78,"VerseNumber":18,"Text":"جس دن صور پھونکا جائے گا تو تم گروہ در گروہ (اللہ کے حضور) چلے آؤ گے"},{"SurahNumber":78,"VerseNumber":19,"Text":"اور آسمان (کے طبقات) پھاڑ دیئے جائیں گے تو (پھٹنے کے باعث گویا) وہ دروازے ہی دروازے ہو جائیں گے"},{"SurahNumber":78,"VerseNumber":20,"Text":"اور پہاڑ (غبار بنا کر فضا میں) اڑا دیئے جائیں گے، سو وہ سراب (کی طرح کالعدم) ہو جائیں گے"},{"SurahNumber":78,"VerseNumber":21,"Text":"بیشک دوزخ ایک گھات ہے"},{"SurahNumber":78,"VerseNumber":22,"Text":"(وہ) سرکشوں کا ٹھکانا ہے"},{"SurahNumber":78,"VerseNumber":23,"Text":"وہ ختم نہ ہونے والی پے در پے مدتیں اسی میں پڑے رہیں گے"},{"SurahNumber":78,"VerseNumber":24,"Text":"نہ وہ اس میں (کسی قسم کی) ٹھنڈک کا مزہ چکھیں گے اور نہ کسی پینے کی چیز کا"},{"SurahNumber":78,"VerseNumber":25,"Text":"سوائے کھولتے ہوئے گرم پانی اور (دوزخیوں کے زخموں سے) بہتی ہوئی پیپ کے"},{"SurahNumber":78,"VerseNumber":26,"Text":"(یہی ان کی سرکشی کے) موافق بدلہ ہے"},{"SurahNumber":78,"VerseNumber":27,"Text":"اس لئے کہ وہ قطعًا حسابِ (آخرت) کا خوف نہیں رکھتے تھے"},{"SurahNumber":78,"VerseNumber":28,"Text":"اور وہ ہماری آیتوں کو خوب جھٹلایا کرتے تھے"},{"SurahNumber":78,"VerseNumber":29,"Text":"اور ہم نے ہر (چھوٹی بڑی) چیز کو لکھ کر محفوظ کر رکھا ہے"},{"SurahNumber":78,"VerseNumber":30,"Text":"(اے منکرو!) اب تم (اپنے کئے کا) مزہ چکھو (تم دنیا میں کفر و سرکشی میں بڑھتے گئے) اب ہم تم پر عذاب ہی کو بڑھاتے جائیں گے"},{"SurahNumber":78,"VerseNumber":31,"Text":"بیشک پرہیزگاروں کے لئے کامیابی ہے"},{"SurahNumber":78,"VerseNumber":32,"Text":"(ان کے لئے) باغات اور انگور (ہوں گے)"},{"SurahNumber":78,"VerseNumber":33,"Text":"اور جواں سال ہم عمر دوشیزائیں (ہوں گی)"},{"SurahNumber":78,"VerseNumber":34,"Text":"اور (شرابِ طہور کے) چھلکتے ہوئے جام (ہوں گے)"},{"SurahNumber":78,"VerseNumber":35,"Text":"وہاں یہ (لوگ) نہ کوئی بے ہودہ بات سنیں گے اور نہ (ایک دوسرے کو) جھٹلانا (ہوگا)"},{"SurahNumber":78,"VerseNumber":36,"Text":"یہ آپ کے رب کی طرف سے صلہ ہے جو (اعمال کے حساب سے) کافی (بڑی) عطا ہے"},{"SurahNumber":78,"VerseNumber":37,"Text":"(وہ) آسمانوں اور زمین کا اور جو کچھ ان دونوں کے درمیان ہے (سب) کا پروردگار ہے، بڑی ہی رحمت والا ہے (مگر روزِ قیامت اس کے رعب و جلال کا عالم یہ ہوگا کہ) اس سے بات کرنے کا (مخلوقات میں سے) کسی کو (بھی) یارا نہ ہوگا"},{"SurahNumber":78,"VerseNumber":38,"Text":"جس دن جبرائیل (روح الامین) اور (تمام) فرشتے صف بستہ کھڑے ہوں گے، کوئی لب کشائی نہ کر سکے گا، سوائے اس شخص کے جسے خدائے رحمان نے اِذنِ (شفاعت) دے رکھا تھا اور اس نے (زندگی میں تعلیماتِ اسلام کے مطابق) بات بھی درست کہی تھی"},{"SurahNumber":78,"VerseNumber":39,"Text":"یہ روزِ حق ہے، پس جو شخص چاہے اپنے رب کے حضور (رحمت و قربت کا) ٹھکانا بنا لے"},{"SurahNumber":78,"VerseNumber":40,"Text":"بلا شبہ ہم نے تمہیں عنقریب آنے والے عذاب سے ڈرا دیا ہے، اس دن ہر آدمی ان (اعمال) کو جو اس نے آگے بھیجے ہیں دیکھ لے گا، اور (ہر) کافر کہے گا: اے کاش! میں مٹی ہوتا (اور اس عذاب سے بچ جاتا)"},{"SurahNumber":79,"VerseNumber":1,"Text":"ان (فرشتوں) کی قَسم جو (کافروں کی جان ان کے جسموں کے ایک ایک انگ میں سے) نہایت سختی سے کھینچ لاتے ہیں۔<br> (یا:- توانائی کی ان لہروں کی قَسم جو مادہ کے اندر گھس کر کیمیائی جوڑوں کو سختی سے توڑ پھوڑ دیتی ہیں)"},{"SurahNumber":79,"VerseNumber":2,"Text":"اور ان (فرشتوں) کی قَسم جو (مومنوں کی جان کے) بند نہایت نرمی سے کھول دیتے ہیں۔<br> (یا:- توانائی کی ان لہروں کی قَسم جو مادہ کے اندر سے کیمیائی جوڑوں کو نہایت نرمی اور آرام سے توڑ دیتی ہیں)"},{"SurahNumber":79,"VerseNumber":3,"Text":"اور ان (فرشتوں) کی قَسم جو (زمین و آسمان کے درمیان) تیزی سے تیرتے پھرتے ہیں۔<br> (یا:- توانائی کی ان لہروں کی قَسم جو آسمانی خلا و فضا میں بلا روک ٹوک چلتی پھرتی ہیں)"},{"SurahNumber":79,"VerseNumber":4,"Text":"پھر ان (فرشتوں) کی قَسم جو لپک کر (دوسروں سے) آگے بڑھ جاتے ہیں۔<br> (یا:- پھر توانائی کی ان لہروں کی قَسم جو رفتار، طاقت اور جاذبیت کے لحاظ سے دوسری لہروں پر سبقت لے جاتی ہیں)"},{"SurahNumber":79,"VerseNumber":5,"Text":"پھر ان (فرشتوں) کی قَسم جو مختلف اُمور کی تدبیر کرتے ہیں۔<br> (یا:- پھر توانائی کی ان لہروں کی قَسم جو باہمی تعامل سے کائناتی نظام کی بقا کے لئے توازن و تدبیر قائم رکھتی ہیں)"},{"SurahNumber":79,"VerseNumber":6,"Text":"(جب انہیں اس نظامِ کائنات کے درہم برہم کردینے کا حکم ہوگا تو) اس دن (کائنات کی) ہر متحرک چیز شدید حرکت میں آجائے گی"},{"SurahNumber":79,"VerseNumber":7,"Text":"پیچھے آنے والا ایک اور زلزلہ اس کے پیچھے آئے گا"},{"SurahNumber":79,"VerseNumber":8,"Text":"اس دن (لوگوں کے) دل خوف و اضطراب سے دھڑکتے ہوں گے"},{"SurahNumber":79,"VerseNumber":9,"Text":"ان کی آنکھیں (خوف و ہیبت سے) جھکی ہوں گی"},{"SurahNumber":79,"VerseNumber":10,"Text":"(کفّار) کہتے ہیں: کیا ہم پہلی زندگی کی طرف پلٹائے جائیں گے"},{"SurahNumber":79,"VerseNumber":11,"Text":"کیا جب ہم بوسیدہ (کھوکھلی) ہڈیاں ہو جائیں گے (تب بھی زندہ کیے جائیں گے)"},{"SurahNumber":79,"VerseNumber":12,"Text":"وہ کہتے ہیں: یہ (لوٹنا) تو اس وقت بڑے خسارے کا لوٹنا ہوگا"},{"SurahNumber":79,"VerseNumber":13,"Text":"پھر تو یہ ایک ہی بار شدید ہیبت ناک آواز کے ساتھ (کائنات کے تمام اَجرام کا) پھٹ جانا ہوگا"},{"SurahNumber":79,"VerseNumber":14,"Text":"پھر وہ (سب لوگ) یکایک کھلے میدانِ (حشر) میں آموجود ہوں گے"},{"SurahNumber":79,"VerseNumber":15,"Text":"کیا آپ کے پاس موسٰی (علیہ السلام) کی خبر پہنچی ہے"},{"SurahNumber":79,"VerseNumber":16,"Text":"جب ان کے رب نے طوٰی کی مقدّس وادی میں انہیں پکارا تھا"},{"SurahNumber":79,"VerseNumber":17,"Text":"(اور حکم دیا تھا کہ) فرعون کے پاس جاؤ وہ سرکش ہو گیا ہے"},{"SurahNumber":79,"VerseNumber":18,"Text":"پھر (اس سے) کہو: کیا تیری خواہش ہے کہ تو پاک ہو جائے"},{"SurahNumber":79,"VerseNumber":19,"Text":"اور (کیا تو چاہتا ہے کہ) میں تیرے رب کی طرف تیری رہنمائی کروں تاکہ تو (اس سے) ڈرنے لگے"},{"SurahNumber":79,"VerseNumber":20,"Text":"پھر موسٰی (علیہ السلام) نے اسے بڑی نشانی دکھائی"},{"SurahNumber":79,"VerseNumber":21,"Text":"تو اس نے جھٹلا دیا اور نافرمانی کی"},{"SurahNumber":79,"VerseNumber":22,"Text":"پھر وہ (حق سے) رُوگرداں ہو کر (موسٰی علیہ السلام کی مخالفت میں) سعی و کاوش کرنے لگا"},{"SurahNumber":79,"VerseNumber":23,"Text":"پھر اس نے (لوگوں کو) جمع کیا اور پکارنے لگا"},{"SurahNumber":79,"VerseNumber":24,"Text":"پھر اس نے کہا: میں تمہارا سب سے بلند و بالا رب ہوں"},{"SurahNumber":79,"VerseNumber":25,"Text":"تو اللہ نے اسے آخرت اور دنیا کی (دوہری) سزا میں پکڑ لیا"},{"SurahNumber":79,"VerseNumber":26,"Text":"بیشک اس (واقعہ) میں اس شخص کے لئے بڑی عبرت ہے جو (اللہ سے) ڈرتا ہے"},{"SurahNumber":79,"VerseNumber":27,"Text":"کیا تمہارا پیدا کرنا زیادہ مشکل ہے یا (پوری) سماوی کائنات کا، جسے اس نے بنایا"},{"SurahNumber":79,"VerseNumber":28,"Text":"اس نے آسمان کے تمام کرّوں (ستاروں) کو (فضائے بسیط میں پیدا کر کے) بلند کیا، پھر ان (کی ترکیب و تشکیل اور افعال و حرکات) میں اعتدال، توازن اور استحکام پیدا کر دیا"},{"SurahNumber":79,"VerseNumber":29,"Text":"اور اُسی نے آسمانی خلا کی رات کو (یعنی سارے خلائی ماحول کو مثلِ شب) تاریک بنایا، اور (اِس خلا سے) ان (ستاروں) کی روشنی (پیدا کر کے) نکالی"},{"SurahNumber":79,"VerseNumber":30,"Text":"اور اُسی نے زمین کو اِس (ستارے: سورج کے وجود میں آجانے) کے بعد (اِس سے) الگ کر کے زور سے پھینک دیا (اور اِسے قابلِ رہائش بنانے کے لئے بچھا دیا)"},{"SurahNumber":79,"VerseNumber":31,"Text":"اسی نے زمین میں سے اس کا پانی (الگ) نکال لیا اور (بقیہ خشک قطعات میں) اس کی نباتات نکالیں"},{"SurahNumber":79,"VerseNumber":32,"Text":"اور اسی نے (بعض مادوں کو باہم ملا کر) زمین سے محکم پہاڑوں کو ابھار دیا"},{"SurahNumber":79,"VerseNumber":33,"Text":"(یہ سب کچھ) تمہارے اور تمہارے چوپایوں کے فائدہ کے لئے (کیا)"},{"SurahNumber":79,"VerseNumber":34,"Text":"پھر اس وقت (کائنات کے) بڑھتے بڑھتے (اس کی انتہا پر) ہر چیز پر غالب آجانے والی بہت سخت آفتِ (قیامت) آئے گی"},{"SurahNumber":79,"VerseNumber":35,"Text":"اُس دن انسان اپنی (ہر) کوشش و عمل کو یاد کرے گا"},{"SurahNumber":79,"VerseNumber":36,"Text":"اور ہر دیکھنے والے کے لئے دوزخ ظاہر کر دی جائے گی"},{"SurahNumber":79,"VerseNumber":37,"Text":"پھر جس شخص نے سرکشی کی ہوگی"},{"SurahNumber":79,"VerseNumber":38,"Text":"اور دنیاوی زندگی کو (آخرت پر) ترجیح دی ہوگی"},{"SurahNumber":79,"VerseNumber":39,"Text":"تو بیشک دوزخ ہی (اُس کا) ٹھکانا ہوگا"},{"SurahNumber":79,"VerseNumber":40,"Text":"اور جو شخص اپنے رب کے حضور کھڑا ہونے سے ڈرتا رہا اور اُس نے (اپنے) نفس کو (بری) خواہشات و شہوات سے باز رکھا"},{"SurahNumber":79,"VerseNumber":41,"Text":"تو بیشک جنت ہی (اُس کا) ٹھکانا ہوگا"},{"SurahNumber":79,"VerseNumber":42,"Text":"(کفّار) آپ سے قیامت کے بارے میں پوچھتے ہیں کہ اس کا وقوع کب ہوگا"},{"SurahNumber":79,"VerseNumber":43,"Text":"تو آپ کو اس کے (وقت کے) ذکر سے کیا غرض"},{"SurahNumber":79,"VerseNumber":44,"Text":"اس کی انتہا تو آپ کے رب تک ہے (یعنی ابتداء کی طرح انتہاء میں بھی صرف وحدت رہ جائے گی)"},{"SurahNumber":79,"VerseNumber":45,"Text":"آپ تو محض اس شخص کو ڈر سنانے والے ہیں جو اس سے خائف ہے"},{"SurahNumber":79,"VerseNumber":46,"Text":"گویا وہ جس دن اسے دیکھ لیں گے تو (یہ خیال کریں گے کہ) وہ (دنیا میں) ایک شام یا اس کی صبح کے سوا ٹھہرے ہی نہ تھے"}]}