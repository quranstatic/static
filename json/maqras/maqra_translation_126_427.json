{"Id":427,"LanguageCodes":["tr","tur"],"Name":"tur-suatyildirim","Author":"Suat Yildirim","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":20,"VerseNumber":55,"Text":"Sizi, ey insanlar, Biz yerden yarattık. Yine oraya göndereceğiz ve oradan tekrar Biz çıkaracağız"},{"SurahNumber":20,"VerseNumber":56,"Text":"Biz Firavun'a bütün âyetlerimizi, delillerimizi gösterdik, fakat o bunları yalan saydı ve gerçeği kabul etmemekte direndi"},{"SurahNumber":20,"VerseNumber":57,"Text":"“Sen,” dedi, “sihirdeki maharetinle bizi yerimizden yurdumuzdan çıkarmak için mi geldin ey Mûsâ!”“O halde bilmiş ol ki biz de seninki gibi bir sihirle karşı koyacağız.” “Şimdi sen, bizim de senin de caymayacağımız uygun bir buluşma vakti tayin et, düz, geniş bir alanda karşılaşalım!”"},{"SurahNumber":20,"VerseNumber":58,"Text":"“Sen,” dedi, “sihirdeki maharetinle bizi yerimizden yurdumuzdan çıkarmak için mi geldin ey Mûsâ!”“O halde bilmiş ol ki biz de seninki gibi bir sihirle karşı koyacağız.” “Şimdi sen, bizim de senin de caymayacağımız uygun bir buluşma vakti tayin et, düz, geniş bir alanda karşılaşalım!”"},{"SurahNumber":20,"VerseNumber":59,"Text":"Mûsâ: “Karşılaşma zamanı, bayram günü olsun, halk sabahleyin toplansın.” dedi"},{"SurahNumber":20,"VerseNumber":60,"Text":"Firavun işlerini ayarlamaya girişti, bütün çare ve hilelerini, en usta sihirbazlarını toplayıp buluşma yerine geldi"},{"SurahNumber":20,"VerseNumber":61,"Text":"Mûsâ onlara: “Yazık size!” dedi, “Allah hakkında yalan uydurmayın, yoksa O size öyle bir azap gönderir ki kökünüzü keser.”“İftira eden, muhakkak perişan olur.”"},{"SurahNumber":20,"VerseNumber":62,"Text":"Bunun üzerine onlar aralarında tartışmaya ve fısıldaşmaya, kulislere başladılar"},{"SurahNumber":20,"VerseNumber":63,"Text":"Sonunda: “Her hâlde, dediler, bunlar, sizi sihirleriyle yurdunuzdan çıkarmak isteyen ve en ideal yaşam düzeninizi ortadan kaldırmak isteyen iki büyücü!”"},{"SurahNumber":20,"VerseNumber":64,"Text":"O halde bütün hünerlerinizi toplayıp sıra sıra, merasim düzeninde meydana çıkın. Bugün ölüm kalım günüdür. Kim bugün üstün gelirse, iflah olacak odur"},{"SurahNumber":20,"VerseNumber":65,"Text":"Onlar: “Mûsâ! İstersen hünerini önce sen ortaya koy, istersen biz ortaya koyalım!” dediler"},{"SurahNumber":20,"VerseNumber":66,"Text":"“Hayır, siz ortaya koyun!” dedi. Bir de ne görsün: onların sihirleri sayesinde, ipleri ve sopaları, kendisine gerçekten hareket ediyormuş gibi geldi"},{"SurahNumber":20,"VerseNumber":67,"Text":"Mûsâ birden, içinde bir endişe duydu"},{"SurahNumber":20,"VerseNumber":68,"Text":"“Endişe etme!” dedik, “zirâ sen galip geleceksin.”"},{"SurahNumber":20,"VerseNumber":69,"Text":"Elindeki değneği ortaya at, onların yaptıklarını yutacaktır. Çünkü onların yaptığı, sihirbaz oyunudur. Büyücü ise, nereye varırsa varsın, hiçbir yerde iflah olmaz"},{"SurahNumber":20,"VerseNumber":70,"Text":"Derken bütün büyücüler secdeye kapandılar. “Harun ile Mûsâ'nın Rabbine iman ettik!” dediler"},{"SurahNumber":20,"VerseNumber":71,"Text":"“Ya!” dedi Firavun, “benden izin çıkmadan ona inandınız ha! Demek ki size sihri öğreten ustanız oymuş! Ellerinizi ve ayaklarınızı farklı yönlerden keseceğim ve sizi hurma dallarına asacağım! Kimin azabının daha şiddetli, daha devamlı olduğunu işte o zaman anlayacaksınız!”"},{"SurahNumber":20,"VerseNumber":72,"Text":"“Mümkün değil” dediler, “bize gelen bunca delillere ve bizi Yaratana karşı seni tercih edemeyiz. İstediğin hükmü ver. Senin hükmün nihayet, bu dünyada geçer.”"},{"SurahNumber":20,"VerseNumber":73,"Text":"“Biz Rabbimize iman ettik. Onun günahlarımızı, (özellikle bizi yapmaya zorladığın sihir günahın)ı affedeceğini umuyoruz. Allah elbette daha hayırlı ve O'nun mükâfatı daha devamlıdır.”"},{"SurahNumber":20,"VerseNumber":74,"Text":"Doğrusu kim Rabbine kıyamette suçlu olarak gelirse onun yeri cehennemdir. Orada ne ölür kurtulur, ne de yaşamı hayat sayılır"},{"SurahNumber":20,"VerseNumber":75,"Text":"Her kim de makbul ve güzel işler yapmış mümin olarak gelirse, onlara da pek yüksek mevkiler vardır"},{"SurahNumber":20,"VerseNumber":76,"Text":"Zemininden ırmaklar akan Adn cennetleri var. Onlar oraya ebedî kalmak üzere girecekler.İşte kötülüklerden arınanların mükâfatı budur"},{"SurahNumber":20,"VerseNumber":77,"Text":"Biz Mûsâ'ya şöyle vahyettik: Kullarımla geceleyin Mısır’dan yola çık. Asanı vurarak denizde onlara kuru bir yol aç! Firavun’un size ulaşmasından ve boğulmanızdan endişe edip korkmayın"},{"SurahNumber":20,"VerseNumber":78,"Text":"Firavun da askerleriyle onun peşine düştü. Deniz onları öyle bir sardı ki birden yutuverdi"},{"SurahNumber":20,"VerseNumber":79,"Text":"Böylece Firavun halkını kurtuluşa değil, yanlış yola, çıkmaza götürdü"},{"SurahNumber":20,"VerseNumber":80,"Text":"Ey İsrail evlatları! Sizi düşmanlarınızdan kurtardık. Tur'un sağ tarafında Mûsâ ile konuşmayı size vâd ettik. Size çölde kudret helvasıyla bıldırcın lütfettik"},{"SurahNumber":20,"VerseNumber":81,"Text":"O halde size verdiğimiz rızıkların en hoş ve temiz olanlarından yiyin, ama bu hususta taşkınlık yapmayın, yoksa gazabım tepenize iniverir. Kimi de gazabım çarparsa artık o uçuruma düşmüştür"},{"SurahNumber":20,"VerseNumber":82,"Text":"Şu da muhakkak ki inkârdan dönüş yapan, iman eden, güzel ve makbul işler yapan, böylece doğru yola giren kimseyi de affederim"}]}