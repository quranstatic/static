{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":42,"VerseNumber":27,"Text":"En als God ruimschoots in het levensonderhoud van Zijn dienaren zou voorzien dan zouden zij zich op de aarde onrechtmatig gedragen, maar Hij laat wat Hij wil met mate neerdalen. God is over Zijn dienaren goed ingelicht en Hij doorziet hen"},{"SurahNumber":42,"VerseNumber":28,"Text":"Hij is het die de regen laat neerdalen nadat zij de hoop hadden opgegeven en Hij spreidt Zijn barmhartigheid uit; Hij is de beschermheer, de lofwaardige"},{"SurahNumber":42,"VerseNumber":29,"Text":"Tot Zijn tekenen behoort de schepping van de hemelen en de aarde en de dieren die Hij erop heeft verspreid. En als Hij wil is Hij bij machte om hen bijeen te brengen"},{"SurahNumber":42,"VerseNumber":30,"Text":"En het onheil dat jullie treft, het is voor wat jullie handen begaan hebben. Maar Hij scheldt veel kwijt"},{"SurahNumber":42,"VerseNumber":31,"Text":"En jullie kunnen er op aarde niets tegen doen en jullie hebben buiten God geen beschermer noch helper"},{"SurahNumber":42,"VerseNumber":32,"Text":"En tot Zijn tekenen behoren de schepen die als bergen op de zee varen"},{"SurahNumber":42,"VerseNumber":33,"Text":"Als Hij wil laat Hij de wind gaan liggen zodat zij bewegingloos op haar oppervlak blijven liggen. Daarin zijn zeker tekenen voor ieder die geduldig volhardt en die dank betuigt"},{"SurahNumber":42,"VerseNumber":34,"Text":"Of Hij laat ze ondergaan voor wat zij begaan hebben. Maar Hij scheldt veel kwijt"},{"SurahNumber":42,"VerseNumber":35,"Text":"Zij die over Zijn tekenen twisten moeten maar weten dat er voor hen geen ontsnapping is"},{"SurahNumber":42,"VerseNumber":36,"Text":"Wat jullie ook gegeven is, het is het genot van het tegenwoordige leven, maar wat van God komt is beter en onvergankelijker voor hen die geloven en hun vertrouwen op hun Heer stellen"},{"SurahNumber":42,"VerseNumber":37,"Text":"en die de grote zonden en gruwelijkheden vermijden en wanneer zij boos worden toch vergevensgezind zijn"},{"SurahNumber":42,"VerseNumber":38,"Text":"en die gehoor geven aan hun Heer en de salaat verrichten, wier beleid onderling beraad is en die van wat Wij hun voor hun levensonderhoud gegeven hebben bijdragen geven"},{"SurahNumber":42,"VerseNumber":39,"Text":"en die weerstand bieden wanneer hen gewelddadigheid treft"},{"SurahNumber":42,"VerseNumber":40,"Text":"De vergelding voor een slechte daad is een overeenkomstige slechte daad. Maar als iemand kwijtscheldt en het weer goedmaakt, dan is zijn beloning Gods taak; Hij bemint de onrechtplegers niet"},{"SurahNumber":42,"VerseNumber":41,"Text":"Maar zij die weerstand bieden nadat hun onrecht is aangedaan, hun kan men niets verwijten"},{"SurahNumber":42,"VerseNumber":42,"Text":"Wel kan men hun iets verwijten die de mensen onrecht aandoen en die zich zonder enig recht op de aarde onrechtmatig gedragen; zij zijn het voor wie er een pijnlijke bestraffing is"},{"SurahNumber":42,"VerseNumber":43,"Text":"En als iemand geduldig volhardt en vergevensgezind blijft, dan is dat een zaak van vastbeslotenheid"},{"SurahNumber":42,"VerseNumber":44,"Text":"Wie door God tot dwaling gebracht wordt heeft daarna geen beschermer meer. En je ziet de onrechtplegers zeggen wanneer zij de bestraffing zien: \"Is er nog een weg om terug te keren"},{"SurahNumber":42,"VerseNumber":45,"Text":"En jij ziet dat zij, deemoedig door de vernedering, eraan worden blootgesteld, terwijl zij steels uit de ooghoeken kijken. Maar zij die geloven zeggen: \"De verliezers zijn zij die zichzelf en hun families verliezen op de opstandingsdag.\" Zeker, de onrechtplegers bevinden zich in een blijvende bestraffing"},{"SurahNumber":42,"VerseNumber":46,"Text":"Zij hebben geen beschermers die hen in plaats van God kunnen helpen. Wie door God tot dwaling wordt gebracht, voor hem is er geen weg"},{"SurahNumber":42,"VerseNumber":47,"Text":"Geeft gehoor aan jullie Heer voordat er van God een dag komt waarvan geen terugkeer meer is. Voor jullie is er geen toevluchtsoord op die dag, noch een mogelijkheid te ontkennen"},{"SurahNumber":42,"VerseNumber":48,"Text":"Als zij zich afwenden? Wij hebben jou niet als bewaker tot hen gezonden. Jij hebt slechts de plicht van de verkondiging. En wanneer Wij van Onze kant de mens barmhartigheid laten proeven, dan verheugt hij zich erover, maar als hem kwaad treft om wat hun handen eerder gedaan hebben dan is de mens ondankbaar"},{"SurahNumber":42,"VerseNumber":49,"Text":"God heeft de heerschappij over de hemelen en de aarde. Hij schept wat Hij wil; hij schenkt aan wie Hij wil vrouwelijk en aan wie Hij wil mannelijk nageslacht"},{"SurahNumber":42,"VerseNumber":50,"Text":"Of Hij geeft beide, mannelijk en vrouwelijk. En Hij maakt kinderloos wie Hij wil; Hij is wetend en vrij machtig"}]}