{"Id":340,"LanguageCodes":["sq","sqi"],"Name":"sqi-hasanefendinahi","Author":"Hasan Efendi Nahi","Language":"Albanian","Description":"Albanian","Direction":"ltr","Source":"http://tanzil.net","Translations":[{"SurahNumber":25,"VerseNumber":21,"Text":"Ata që nuk i druajnë takimit me Ne (ringjalljes), thonë: “Pse nuk na dërgohen neve engjëjt? Ose të shohim Zotin tonë!” Ata, me të vërtetë, janë kryelartësuar në vetvete, e kanë kaluar në zullum të madh"},{"SurahNumber":25,"VerseNumber":22,"Text":"Atë ditë kur t’i shohin engjëjt, për mohuesin nuk ka sihariq dhe thonë: “Ruana o Zot, neve!” (prej engjëjve)"},{"SurahNumber":25,"VerseNumber":23,"Text":"Dhe, Ne – do t’i qasemi veprës që kanë punuar ata dhe do ta shndërrojmë atë në pluhur të shpërndarë"},{"SurahNumber":25,"VerseNumber":24,"Text":"Banorët e xhennetit, atëherë, do të kenë vendbanim më të mirë dhe pushimore më të bukur"},{"SurahNumber":25,"VerseNumber":25,"Text":"(Kujtoju atyre) Ditën kur qielli çahet me ré e engjëjt do të lëshohen (prej qiellit) në grupe-grupe"},{"SurahNumber":25,"VerseNumber":26,"Text":"atë ditë, pushteti i vërtetë, do të jetë vetëm për Zotin Mëshirues, e kjo do të jetë ditë e mundimshme për mohuesit"},{"SurahNumber":25,"VerseNumber":27,"Text":"Dhe, atë Ditë zullumqari do t’i hajë gishtat e duarve të veta, e thotë: “Ah! Ta kisha marrë rrugën (e drejtë) me Pejgamberin"},{"SurahNumber":25,"VerseNumber":28,"Text":"Ah! Sikur të mos e kisha bërë atë apo këtë mik"},{"SurahNumber":25,"VerseNumber":29,"Text":"Ai, më ka zmbrapsur nga Kur’ani që më ka ardhur mua!” – e djalli (po ashtu edhe njeriu i keq), e lë gjithmonë njeriun në poshtërim"},{"SurahNumber":25,"VerseNumber":30,"Text":"Dhe, Pejgamberi (Muhammed) tha: “O Zoti im! Me të vërtetë, populli im (po) e merr këtë Kur’an, si (diçka) të urrejtur”"},{"SurahNumber":25,"VerseNumber":31,"Text":"Dhe, kështu Na, çdo pejgamberi i kemi kundërvënë armiqët mohues. E, ty të mjafton Zoti yt – udhërrëfyes dhe ndihmës"},{"SurahNumber":25,"VerseNumber":32,"Text":"E, mohuesit thonë: “Përse Kur’ani nuk është shpallur në tërësi – përnjëherë!” Kështu, (ta kemi shpallur pjesë-pjesë), për ta forcuar ty – me te, zemrën tënde dhe ta kemi lexuar qartazi"},{"SurahNumber":25,"VerseNumber":33,"Text":"Dhe ata – nuk do të sjellin ty kurrfarë shembulli (për të kundërshtuar ty), e që Ne mos ta sjellim të Vërtetën dhe komentimin më të mirë"},{"SurahNumber":25,"VerseNumber":34,"Text":"Këta (mohues), të cilët do të zhvarriten me fytyrat e tyre kah skëterra, këta janë ata më të këqinjtë për nga pozita (e tyre) dhe më së largu prej rrugës së vërtetë"},{"SurahNumber":25,"VerseNumber":35,"Text":"Dhe Ne, me të vërtetë, ia dhamë Musait Librin dhe ia bëmë ndihmës vëllain e tij – Harunin"},{"SurahNumber":25,"VerseNumber":36,"Text":"E Ne, u thamë atyre: “Shkoni (ju dy) te populli, i cili i ka përgënjeshtruar argumentet Tona, e pastaj, e kemi shkatërruar atë popull krejtësisht"},{"SurahNumber":25,"VerseNumber":37,"Text":"(Dhe kujtoje) popullin e Nuhut – kur i quajti gësnjeshtarë pejgamberët, i fundosëm dhe njerëzve ua bëmë këshillë (mësim), e zullumqarëve u kemi përgatitur dënim të dhembshëm"},{"SurahNumber":25,"VerseNumber":38,"Text":"(Dhe, i kemi shkatërruar) Adin dhe Themudin, dhe popullin e Re’ssit, si dhe shumë gjenerata në mes tyre"},{"SurahNumber":25,"VerseNumber":39,"Text":"E, të gjithëve, u kemi sjellë shembuj dhe të gjithë – i kemi shkatërruar krejtësisht"},{"SurahNumber":25,"VerseNumber":40,"Text":"Dhe, ata në të vërtetë, kanë kaluar pranë vendbanimit, që është shkatërruar me shi të tmerrshëm, e vallë, a nuk e panë atë? Jo, ata nuk i frikohen ringjalljes"},{"SurahNumber":25,"VerseNumber":41,"Text":"E, kur të shohin ty, të marrin vetëm për (objekt) talljeje: “Vallë, a këtë e ka dërguar Perëndia pejgamber"},{"SurahNumber":25,"VerseNumber":42,"Text":"Për pak, qe duke na shmangur (larguar) nga hyjnitë tona, por ne u qëndruam besnikë atyre!” Ata do ta dinë – kur të shohin dënimin – se kush është shmangur më larg rrugës së drejtë"},{"SurahNumber":25,"VerseNumber":43,"Text":"A e ke parë ti atë, që epshin e vet e ka marrë për hyjni? A don t’i bëhesh mbrojtës atij"},{"SurahNumber":25,"VerseNumber":44,"Text":"A, emdpm to se shumica e tyre dëgjojnë dhe kuptojnë? Ata janë vetëm si shtazë. Jo, ata janë (edhe më të këqinj, meqë janë) të humbur edhe më shumë"},{"SurahNumber":25,"VerseNumber":45,"Text":"A nuk e ke parë ti (pushtetin) e Zotit tënd, si e ka zgjatur hijen, e sikur të kishte dashur, do ta lënte të pandryshueshme, dhe – e kemi bërë Diellin tregues të saj"},{"SurahNumber":25,"VerseNumber":46,"Text":"pastaj, e kemi tërhequr atë, dalëngadalë – pranë Vetes"},{"SurahNumber":25,"VerseNumber":47,"Text":"Dhe, Ai është, që ua ka bërë natën mbulesë dhe gjumin pushim, e ditën – të lëvizni"},{"SurahNumber":25,"VerseNumber":48,"Text":"Dhe ai, është, që dërgon erërat si sihariq para mëshirës së tij (sjelljen e shiut). Dhe, kemi lëshur prej qiellit ujë të pastër"},{"SurahNumber":25,"VerseNumber":49,"Text":"që me atë ta ngjallim visin e vdekur, dhe t’u japim ujë kafshëve dhe shumë njerëzve, që i kemi krijuar"},{"SurahNumber":25,"VerseNumber":50,"Text":"Dhe, Ne, e kemi lëshuar (shiun) në mesin e tyre, për të medituar (dhuntinë e Perëndisë), por shumica e njerëzve i refuzojnë (të gjitha), përveç mohimit"},{"SurahNumber":25,"VerseNumber":51,"Text":"Dhe, sikur të donim Ne, do të dërgonim në çdo qytet paralajmërues"},{"SurahNumber":25,"VerseNumber":52,"Text":"E, mos i dëgjo mohuesit dhe luftoi ata me Kur’an, në një luftë të madhe"}]}