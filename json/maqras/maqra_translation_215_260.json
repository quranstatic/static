{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":56,"VerseNumber":75,"Text":"Na pzapa Ako dn sa ibt ko manga darpa o manga bitoon"},{"SurahNumber":56,"VerseNumber":76,"Text":"Na mataan aya a titho a kazapa o katawi niyo a lbi a mala"},{"SurahNumber":56,"VerseNumber":77,"Text":"Mataan! a skaniyan na titho a QorÂ´an, a pagaadatan"},{"SurahNumber":56,"VerseNumber":78,"Text":"Zisii ko daptar a pagoongowan (a so Lawkh Mahfod)"},{"SurahNumber":56,"VerseNumber":79,"Text":"Daa phakaskho on inonta so miyanga sosoti"},{"SurahNumber":56,"VerseNumber":80,"Text":"Initoron a phoon ko Kadnan o manga kaadn"},{"SurahNumber":56,"VerseNumber":81,"Text":"Antonaa i sabap a giya ungkai a tothol na skano na pakaiitoon iyo"},{"SurahNumber":56,"VerseNumber":82,"Text":"Go pmbalowin iyo so pagpr rkano a mataan! a skano na phagongkirn niyo"},{"SurahNumber":56,"VerseNumber":83,"Text":"Na ino igira a miyakasampay (so niyawa) ko bakrng"},{"SurahNumber":56,"VerseNumber":84,"Text":"A skano sa masa oto na pkhailay niyo"},{"SurahNumber":56,"VerseNumber":85,"Text":"Go Skami i lbi a marani ron a di skano, - na ogaid na di niyo khaylay"},{"SurahNumber":56,"VerseNumber":86,"Text":"Na o skano na di kano khabalasan"},{"SurahNumber":56,"VerseNumber":87,"Text":"Na ino niyo to di maphakakasoy, o skano i manga bnar"},{"SurahNumber":56,"VerseNumber":88,"Text":"Na amay ka aya btad iyan na pd ko phamakaranin (ko sorga)"},{"SurahNumber":56,"VerseNumber":89,"Text":"Na (rk iyan) so kapakadkha, go pagpr, go sorga, a pakalma"},{"SurahNumber":56,"VerseNumber":90,"Text":"Na amay ka aya btad iyan na pd ko manga taw sa kawanan"},{"SurahNumber":56,"VerseNumber":91,"Text":"Na (tharoon on:) \"Salaam a bagian ka a pd ko manga taw sa kawanan"},{"SurahNumber":56,"VerseNumber":92,"Text":"Na amay ka aya btad iyan na sii pd ko miyamanaplis, a mithataridadag"},{"SurahNumber":56,"VerseNumber":93,"Text":"Na talagad on so phlikabo a ig"},{"SurahNumber":56,"VerseNumber":94,"Text":"Go phagbong ko naraka Jahim"},{"SurahNumber":56,"VerseNumber":95,"Text":"Mataan! a giyaya na titho a skaniyan so bnar a matatangkd"},{"SurahNumber":56,"VerseNumber":96,"Text":"Na phoroporo on ka so ngaran o Kadnan ka, a Lbi-a-mala"},{"SurahNumber":57,"VerseNumber":1,"Text":"Pthasbik ko Allah so zisii ko manga langit ago so lopa; go Skaniyan so Mabagr, a Mawngangn"},{"SurahNumber":57,"VerseNumber":2,"Text":"Rk Iyan so kapaar ko manga langit go so lopa: Pphangoyag go Pphangimatay; go Skaniyan sii ko langowan taman na Gaos Iyan"},{"SurahNumber":57,"VerseNumber":3,"Text":"Skaniyan i Pagampaganay go Moripori, go Mapayag go Masoln; go Skaniyan sii ko langowan taman na katawan Iyan"},{"SurahNumber":57,"VerseNumber":4,"Text":"Skaniyan so miyadn ko manga langit go so lopa sii ko nm alongan; oriyan iyan na lominiyawaw ko aras a samporna a kaliyawaw ko domadait on: Katawan Iyan so pphakasold ko lopa, go so pphakaliyo a phoon rkaniyan, go so pphakatoron a phoon ko langit, go so pphakapanik on; go Skaniyan na pd iyo apiya anda kano matatago. Na so Allah na so gii niyo nggolawlaan na phagilayn Iyan"},{"SurahNumber":57,"VerseNumber":5,"Text":"Rk Iyan so kapaar ko manga langit go so lopa: Na sii bo ko Allah phakandoda so langowan taman a pkhawlawla"},{"SurahNumber":57,"VerseNumber":6,"Text":"Pphakasoldn Iyan so kagagawii ko dawndaw, go pphakasoldn Iyan so dawndaw ko gagawii. Na Skaniyan i Matao ko zisii ko manga rarb (a manga pamikiran)"},{"SurahNumber":57,"VerseNumber":7,"Text":"Paratiyayaa niyo so Allah go so sogo Iyan, go pammgay kano ko biyaloy kano Niyan on a miyamakasambi; na so miyamaratiyaya a pd rkano go miyammgay siran, na adn a bagian iran a balas a lbi a mala"},{"SurahNumber":57,"VerseNumber":8,"Text":"Na antonaa i bangn iyo sa di niyo kapharatiyayaa ko Allah? A so Rasol na pthawagn kano niyan, ka an iyo maparatiyaya so Kadnan iyo, a sabnar a miyatarima Iyan so diyandi iyo, o skano na khipaparatiyaya"},{"SurahNumber":57,"VerseNumber":9,"Text":"Skaniyan so initoron Iyan ko oripn Iyan so manga ayat a manga rarayag, ka ang kano Niyan mapakaawa phoon ko manga lilibotng a makasong kano ko maliwanag. Na mataan! a so Allah na mala rkano i gagaw, a Makalimoon"},{"SurahNumber":57,"VerseNumber":10,"Text":"Na antonaa i bangn iyo sa di niyo kaphammgay sa lalan ko Allah? - a rk o Allah so paninggalan ko manga langit ago so lopa. Da a phakatimbang rkano ko taw a miyammgay, ko dapn so kapakadaag, go miyakimbonoay. Siran man i mala i daradat a di so siran a miyammgay ko oriyan iyan; go miyakimbonoay siran. Na oman i isa kiran na inidiyandi on o Allah so mapiya. Na so Allah na so gii niyo nggolawlaan na Kaip Iyan"},{"SurahNumber":57,"VerseNumber":11,"Text":"Antawa aya i phagotang ko Allah sa otang a mapiya? ka an Iyan on mathaktakp, go adn a bagian iyan a balas a mapiya"},{"SurahNumber":57,"VerseNumber":12,"Text":"Sii ko alongan a maylaing ka so miyamaratiyaya a manga mama, go so miyamaratiyaya a manga babay, - a somisindaw so tihaya iran ko hadapan iran go sii ko kawanan iran (ptharoon kiran:) \"Tothol rkano a mapiya sa alongan nai: So manga sorga a pphamangondas ko kababaan iyan so manga lawasayg, kakal kano ron! Giyoto man na skaniyan so daag a lbi a mala"},{"SurahNumber":57,"VerseNumber":13,"Text":"Alongan a tharoon o manga monapik a manga mama, go so manga monapik a manga babay ko siran a miyamaratiyaya: \"Nayawa kami niyo, ka ang kami makakowa sa maliwanag ko tihaya niyo!\" adn a tharo: \"Kasoy kano ko talikhodan iyo, na ploloba kano sa tihaya!\" Na katagoan so lt iran sa kota a adn a pinto iyan, so sold iyan na madadalm on so limo, na so liyo niyan na mapapantag skaniyan o siksa"},{"SurahNumber":57,"VerseNumber":14,"Text":"Tawagn iran siran: \"Ba kami niyo di manga pd?\" Ismbag iran: \"Oway; na ogaid na bininasa niyo so manga ginawa niyo, go mithidaraan kano, go mizangka kano, go miyalimpang kano o manga ongaya taman sa miyakaoma so sogoan o Allah; go miyalimpang kano makapantag ko Allah o palilimpang (a shaytan)"},{"SurahNumber":57,"VerseNumber":15,"Text":"Na sa alongan nai na da a khatarima a phoon rkano a saliyo o ginawa, odi na phoon ko siran a miyamangongkir. Aya darpa iyo na so naraka: Giyoto i patot rkano. Na miyakaratarata a khabolosan"}]}