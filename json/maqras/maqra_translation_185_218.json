{"Id":218,"LanguageCodes":["kk","kaz"],"Name":"kaz-khalifahaltai","Author":"Khalifah Altai","Language":"Kazakh","Description":"Kazakh","Direction":"ltr","Source":"","Translations":[{"SurahNumber":39,"VerseNumber":32,"Text":"Ал енді Аллаға өтірік айтқан, сондай-ақ өзіне шындық келген кезде, оны жасынға шығарған біреуден залымырақ кім бар? Қарсы келушілерге тозақта орын бар емес пе"},{"SurahNumber":39,"VerseNumber":33,"Text":"Сондай шындықты әкелген және оны мойындаған міне солар; тақуалар"},{"SurahNumber":39,"VerseNumber":34,"Text":"Оларға Раббыларының қасында қалағандары бар. Жақсылық істеушілердің сыйлықтары осы"},{"SurahNumber":39,"VerseNumber":35,"Text":"Өйткені Алла (Т.) олардың істеген істерінің жаманын жояды да оларды істеген істерінің ең жақсысымен сыйлайды"},{"SurahNumber":39,"VerseNumber":36,"Text":"Алла құлына жеткілікті емес пе? (Мұхаммед Ғ.С.) олар сені Алладан өзгелермен қорқытады. Кімді Алла адастырса, оған тура жол көрсетуші жоқ"},{"SurahNumber":39,"VerseNumber":37,"Text":"Ал кімді Алла тура жолға салса, сонда оны адастырушы жоқ. Алла (Т.) өте үстем, өш алу күшіне ие емес пе"},{"SurahNumber":39,"VerseNumber":38,"Text":"(Мұхаммед Ғ.С.) расында олардан: \"Көктерді жерді кім жаратты\" деп сұрасаң, әрине олар: \"Алла\" дейді. \"Көрдіңдер ме? Егер Алла маған бір зиян беруді қаласа, Алладан өзге шоқынғандарың Оның апатын айықтыра ала ма? Немесе Алла маған бір игілік қаласа, олар Оның игілігін тоса ала ма?\",- де. \"Алла маған жетеді. Тәуекел етушілөр Оган тәуекел етсін\" де"},{"SurahNumber":39,"VerseNumber":39,"Text":"(Мұхаммед Ғ.С.): \"Әй елім! Өз орындарыңда істей беріңдер. Әрине мен де істеймін. Жақында білесіңдер\" де"},{"SurahNumber":39,"VerseNumber":40,"Text":"Қорлаушы азап кімге келеді? Үстіне тұрақты азап түсетін кім? (Жақында білесіңдер\" де)"},{"SurahNumber":39,"VerseNumber":41,"Text":"(Мұхаммед Ғ.С.) расында саған Құранды адам баласы үшін шындық бойынша түсірдік. Сонда кім тура жолға түссе, өзі үшін. Ал кім адасса, ол өз зиянына. Сен оларға кепіл емессің"},{"SurahNumber":39,"VerseNumber":42,"Text":"Өлер уақытта жанды Алла алады. Сондай-ақ өлмегендердің жанын ұйқыда алады. (Сезім қабілеттері тоқтайды.) Сосын өлуіне үкім берілгендердікін тоқтатады да басқалардікін белгілі бір мерзімге дейін жібереді. Сөз жоқ, мұнда түсінетін елге ғибраттар бар"},{"SurahNumber":39,"VerseNumber":43,"Text":"Немесе олар Алладан өзгені шапағатшы етіп алды ма? (Мұхаммед Ғ.С.): \"Егер олар өш нәрсеге ие болмаса да әрі еш нәрсені түсінбесе де ме?\",- де"},{"SurahNumber":39,"VerseNumber":44,"Text":"(Мұхаммед Ғ.С.): \"Барлық шапағат Алла үшін. Көктер мен жердің иелігі Онікі. Сонсоң Ол жаққа қайтарыласыңдар\" де"},{"SurahNumber":39,"VerseNumber":45,"Text":"Бір Алла зікір етілсе, ахиретке сенбегендердің жүректері жиренеді. Ал қашан Алладан өзгелер зікір етілсе, олар куанады"},{"SurahNumber":39,"VerseNumber":46,"Text":"(Мұхаммед Ғ.С.): \"Әй көктерді және жерді жаратушы, көрнеу, көместі білуші Алла! Қайшылыққа түскен нәрселерде құлдарыңның арасына Сен төрелік етесің\" де"},{"SurahNumber":39,"VerseNumber":47,"Text":"Егер біртұтас жер жүзінде болған нәрселер және онымен бірге сондай тағы залымдардікі болса еді, қиямет күнінің қатты азабынан (құтылу үшін) оны төлеуге берер еді. Олар, Алла тарапынан еш күтпеген нәрселерді көреді"},{"SurahNumber":39,"VerseNumber":48,"Text":"Оларға істеген жамандықтары мәлім болады. Әрі олардың ажыуалаған нәрселері өздерін баурап алады"},{"SurahNumber":39,"VerseNumber":49,"Text":"Адам баласына бір қиыншылық душар болса, Бізге жалбарады. Сосын оған жанымыздан бір игілік берген сәтте: \"Бұл маған білгіштігіме ғана берілді\" дейді. Жоқ олай емес, ол бір сынақ. Бірақ олардың көбі түсінбейді"},{"SurahNumber":39,"VerseNumber":50,"Text":"Расында олардан бұрынғылар да соны айтқан болатын. Бірақ олардың істегендері кәдеге жарамады"},{"SurahNumber":39,"VerseNumber":51,"Text":"Сонықтан олардың кесірлері өздеріне тиеді. Сондай-ақ олардан залым болғандардың сұмдығы жедел өз бастарына жетеді. Олар Алланы осалдата алмайды"},{"SurahNumber":39,"VerseNumber":52,"Text":"Олар білмей ме? Расында Алла (Т.) кімді қаласа, оның несібесін кеңітеді де тарайтады. Сөз жоқ, осыларда сенген ел үшін өнегелер бар"}]}