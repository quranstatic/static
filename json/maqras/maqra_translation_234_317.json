{"Id":317,"LanguageCodes":["sn","sna"],"Name":"sna-abdullahjmadini","Author":"Abdullah J. M. Adini And Students","Language":"Shona","Description":"Shona","Direction":"ltr","Source":"https://www.islamic-invitation.com/","Translations":[{"SurahNumber":80,"VerseNumber":1,"Text":"Akafinyama (Muhammad (SAW)) uye akafuratira"},{"SurahNumber":80,"VerseNumber":2,"Text":"Apo bofu (Abdullah Ibn Umm Maktoom) rakanga rauya kwaari (Muhammad (SAW) achiparidzira mukuru kana vakuru vemaQuraish"},{"SurahNumber":80,"VerseNumber":3,"Text":"Uye unoziva sei pamwe anogona kuzvichenura (kubva kuzvitadzo)"},{"SurahNumber":80,"VerseNumber":4,"Text":"Kana kuti anogona kuyeuka, uyezve yeuchidzo yobva yamubatsira"},{"SurahNumber":80,"VerseNumber":5,"Text":"Asi kune uyo akapfuma"},{"SurahNumber":80,"VerseNumber":6,"Text":"Kwaari unoenda"},{"SurahNumber":80,"VerseNumber":7,"Text":"Hapana mhosva kwauri kana iye asina kuzvichenura (kubva mukusatenda)"},{"SurahNumber":80,"VerseNumber":8,"Text":"Asi kune uyo anouya kwauri achimhanya (nechido)"},{"SurahNumber":80,"VerseNumber":9,"Text":"Uye achitya (Allah)"},{"SurahNumber":80,"VerseNumber":10,"Text":"Kwaari ndiko kwausingaendi (kwausingaratidzi hanya)"},{"SurahNumber":80,"VerseNumber":11,"Text":"Kwete! Zvirokwazvo, iri Qur’aan irangaridzo"},{"SurahNumber":80,"VerseNumber":12,"Text":"Naizvozvo uyo anoda, ngaarangarire"},{"SurahNumber":80,"VerseNumber":13,"Text":"(Zviri) muMagwaro anoremekedzwa (Al-Lauh Al-Mahfoodh)"},{"SurahNumber":80,"VerseNumber":14,"Text":"Akasimudzirwa, akachenurwa"},{"SurahNumber":80,"VerseNumber":15,"Text":"Mumaoko evanyori (ngirozi)"},{"SurahNumber":80,"VerseNumber":16,"Text":"Vanoremekedzeka uye vanoteerera"},{"SurahNumber":80,"VerseNumber":17,"Text":"Ngaashorwe munhu (asingatendi)! Nekusatenda kwake uku"},{"SurahNumber":80,"VerseNumber":18,"Text":"Kubva pai (munhu) vakamusika"},{"SurahNumber":80,"VerseNumber":19,"Text":"Kubva kuNutfah (Mvura yemurume nemukadzi) vakamusika uye vakanyatsomugadzira zvakanaka"},{"SurahNumber":80,"VerseNumber":20,"Text":"Uye vanomuitira kuti nzira imuitire nyore"},{"SurahNumber":80,"VerseNumber":21,"Text":"Uye vanomuita kuti afe uye vomuisa muguva"},{"SurahNumber":80,"VerseNumber":22,"Text":"Uye nekuda kwavo, vachamumutsa (zvekare)"},{"SurahNumber":80,"VerseNumber":23,"Text":"Kwete! Asi (munhu) haana kuita zvaakaudzwa (zvaakakomekedzwa)"},{"SurahNumber":80,"VerseNumber":24,"Text":"Naizvozvo rega munhu atarise chikafu chake"},{"SurahNumber":80,"VerseNumber":25,"Text":"Tinonaisa mvura yakawanda"},{"SurahNumber":80,"VerseNumber":26,"Text":"Uye zvirokwazvo tinopatsanura ivhu"},{"SurahNumber":80,"VerseNumber":27,"Text":"Uye tinoita kuti zvirimwa zvikure imomo"},{"SurahNumber":80,"VerseNumber":28,"Text":"Nemagirepi uye nechikafu chemombe"},{"SurahNumber":80,"VerseNumber":29,"Text":"Nema Orivhi uye miti yemadheti"},{"SurahNumber":80,"VerseNumber":30,"Text":"Nemapindu akasvibira akazara nemiti"},{"SurahNumber":80,"VerseNumber":31,"Text":"Uye michero nehuswa"},{"SurahNumber":80,"VerseNumber":32,"Text":"(Kuti zvive) rubatsiro (chikafu) kwamuri nezvipfuyo zvenyu"},{"SurahNumber":80,"VerseNumber":33,"Text":"Uye apo zuva rekutongwa parichauya (Hwamanda paicharidzwa kechipiri)"},{"SurahNumber":80,"VerseNumber":34,"Text":"Zuva iri murume achatiza mukoma wake"},{"SurahNumber":80,"VerseNumber":35,"Text":"Uye amai nababa vake"},{"SurahNumber":80,"VerseNumber":36,"Text":"Uye mukadzi nevana vake"},{"SurahNumber":80,"VerseNumber":37,"Text":"Munhu wese zuva iri achange anezvinomukwanira zvichamuita kuti ashaye hanya nevamwe"},{"SurahNumber":80,"VerseNumber":38,"Text":"Zvimwe zviso zuva iroro zvichave zvakajeka (vatendi vechokwadi muIslaam)"},{"SurahNumber":80,"VerseNumber":39,"Text":"Zvichiseka, zvichifara nemhaka yenhaurwa yakanaka (yeParadhiso)"},{"SurahNumber":80,"VerseNumber":40,"Text":"Uye zvimwe zviso zuva iroro zvichange zvakasuwa"},{"SurahNumber":80,"VerseNumber":41,"Text":"Rima richava kwidibira"},{"SurahNumber":80,"VerseNumber":42,"Text":"Ava vanhu vange vasingatendi (kunaAllah) uye vachiita mabasa akaipa"},{"SurahNumber":81,"VerseNumber":1,"Text":"Apo zuva parichaputirwa, uye chiedza charo chobva"},{"SurahNumber":81,"VerseNumber":2,"Text":"Uye apo nyeredzi padzichadonha"},{"SurahNumber":81,"VerseNumber":3,"Text":"Uye apo makomo paachaitwa kuti afambe (achibva panzvimbo dzawo)"},{"SurahNumber":81,"VerseNumber":4,"Text":"Uye apo ngamera dzakazvitakura dzichasiiwa dzisina muchengeti"},{"SurahNumber":81,"VerseNumber":5,"Text":"Uye apo zvikara zvesango pazvichaunganidzwa"},{"SurahNumber":81,"VerseNumber":6,"Text":"Uye apo makungwa paachatungidzwa ova moto (kana paachapfachukira)"},{"SurahNumber":81,"VerseNumber":7,"Text":"Uye apo mweya ichabatanidzwa nemitumbi yayo (yakanaka neyakanaka uye yakaipa neyakaipa)"},{"SurahNumber":81,"VerseNumber":8,"Text":"Uye apo mwanasikana akavigwa ari mupenyu (sezvaiitwa nemaArabhu vasati vave maMuslim) paachabvunzwa"},{"SurahNumber":81,"VerseNumber":9,"Text":"Kuti chitadzo chei chaakaurairwa"},{"SurahNumber":81,"VerseNumber":10,"Text":"Uye apo mabhuku (emabasa akanaka neakaipa) achavhurwa"},{"SurahNumber":81,"VerseNumber":11,"Text":"Uye denga richasiiwa pachena robviswa panzvimbo paro"},{"SurahNumber":81,"VerseNumber":12,"Text":"Uye apo Gehena richatungidzwa"},{"SurahNumber":81,"VerseNumber":13,"Text":"Uye apo Paradhiso richaiswa pedyo"},{"SurahNumber":81,"VerseNumber":14,"Text":"Munhu wese achaziva zvaakatungamidza (mabasa akanaka neakaipa)"},{"SurahNumber":81,"VerseNumber":15,"Text":"Naizvozvo, ndinopika nepasi pose panotaramuka (zvisikwa zvomudenga zvinonyangarika masikati zvobudikira usiku)"},{"SurahNumber":81,"VerseNumber":16,"Text":"Uyezve (ndinopika) nepasi pose panofamba nekukurumidza nekuzvihwandisa"},{"SurahNumber":81,"VerseNumber":17,"Text":"Uye neusiku paunoenda"},{"SurahNumber":81,"VerseNumber":18,"Text":"Uyezve nemambakwedza pakunochena"},{"SurahNumber":81,"VerseNumber":19,"Text":"Zvirokwazvo, iri (Qur’aan) ishoko (rakaunzwa) nemutumwa anoremekedzeka (Gabriel, kubva kuna Allah richienda kuna Mutumwa Muhammad (SAW)"},{"SurahNumber":81,"VerseNumber":20,"Text":"Anemasimba kuna (Allah), Tenzi vechigaro (chepamusoro)"},{"SurahNumber":81,"VerseNumber":21,"Text":"Anoteererwa (nengirozi kudenga) uye akavimbika"},{"SurahNumber":81,"VerseNumber":22,"Text":"Uye (Imi vanhu) mumwe wenyu (Muhammad (SAW)) haapengi"},{"SurahNumber":81,"VerseNumber":23,"Text":"Uye zvirokwazvo iye (Muhammad (SAW)) akamuona (Jibreel – Gabriel (AS)) mudenga makachena (kumabhazuva)"},{"SurahNumber":81,"VerseNumber":24,"Text":"Uye iye (Muhammad (SAW)) haavigi ruzivo rwezvakavanzika"},{"SurahNumber":81,"VerseNumber":25,"Text":"Uye iri (Qur’aan) harisi shoko raShaitwaan (satani) akarasirirwa"},{"SurahNumber":81,"VerseNumber":26,"Text":"Naizvozvo murikunanga kupi"},{"SurahNumber":81,"VerseNumber":27,"Text":"Zvirokwazvo, harisi chimwe chinhu kunze kweyeuchidzo kunyika dzose (Vanhu nemaJinn)"},{"SurahNumber":81,"VerseNumber":28,"Text":"Kune wese kwamuri anoshuvira kutora nzira yakatwasuka"},{"SurahNumber":81,"VerseNumber":29,"Text":"Uye hapana chamunoshuvira kusara kweizvo zvinoshuvirwa naAllah, Tenzi venyika dzose"}]}