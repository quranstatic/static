{"Id":277,"LanguageCodes":["om","orm"],"Name":"orm-ghaliapapurapag","Author":"Ghali Apapur Apaghuna","Language":"Oromo","Description":"Oromo","Direction":"ltr","Source":"https://quranenc.com/check/oromo_ababor/v1.0.0-csv.1 , https://quranenc.com/en/browse/oromo_ababor , https://quranenc.com ,","Translations":[{"SurahNumber":87,"VerseNumber":1,"Text":"Maqaa Gooftaa kee olaanaa ta'ee qulqulleessi"},{"SurahNumber":87,"VerseNumber":2,"Text":"Isa (waan hunda) uumee guute"},{"SurahNumber":87,"VerseNumber":3,"Text":"Isa murteessee qajeelche"},{"SurahNumber":87,"VerseNumber":4,"Text":"Isa marga baase"},{"SurahNumber":87,"VerseNumber":5,"Text":"Goggogaa gurraacha isa taasise"},{"SurahNumber":87,"VerseNumber":6,"Text":"Si qaraasisuuf jirraa hin dagattu"},{"SurahNumber":87,"VerseNumber":7,"Text":"Waan Rabbiin fedhe maleeInni mul’ataafi dhokataas ni beeka"},{"SurahNumber":87,"VerseNumber":8,"Text":"Nuti karaa laaftuu taateef si laaffifna"},{"SurahNumber":87,"VerseNumber":9,"Text":"Yoo yaadachiisni kan fayyadu ta’e yaadachiisi"},{"SurahNumber":87,"VerseNumber":10,"Text":"Namni Rabbiin sodaatu gorfamuuf jira"},{"SurahNumber":87,"VerseNumber":11,"Text":"Hoonga'aan ishee irraa fagaata"},{"SurahNumber":87,"VerseNumber":12,"Text":"Inni ibidda guddoo seenu"},{"SurahNumber":87,"VerseNumber":13,"Text":"Ergasii ishee keessatti hin du'u; hin jiraatus"},{"SurahNumber":87,"VerseNumber":14,"Text":"Dhugumatti, namni of qulqulleeffate milkaa’e"},{"SurahNumber":87,"VerseNumber":15,"Text":"Maqaa Gooftaa isaa dubbatee kan salaate"},{"SurahNumber":87,"VerseNumber":16,"Text":"Inumaa isin jiruu addunyaa filattu"},{"SurahNumber":87,"VerseNumber":17,"Text":"Odoo Aakhiraan caaltuufi haftuu taatee jirtuu [addunyaa filattu]"},{"SurahNumber":87,"VerseNumber":18,"Text":"Dhugumatti, kun barreeffamoota duraanii keessa jira"},{"SurahNumber":87,"VerseNumber":19,"Text":"Barreeffamoota Ibraahiimifi Muusaa [keessa jira]"},{"SurahNumber":88,"VerseNumber":1,"Text":"Sila oduun haguugduu[] (Qiyaamaa) sitti dhufeeraa"},{"SurahNumber":88,"VerseNumber":2,"Text":"Fuulli gariin guyyaa san xiqqaattuudha"},{"SurahNumber":88,"VerseNumber":3,"Text":"Hojjattuu ifaajjuudha"},{"SurahNumber":88,"VerseNumber":4,"Text":"Ibidda gubduu seenti"},{"SurahNumber":88,"VerseNumber":5,"Text":"Burqituu danfituu irraa obaafamti"},{"SurahNumber":88,"VerseNumber":6,"Text":"Adaamii malee nyaanni isaaniif hin jiru"},{"SurahNumber":88,"VerseNumber":7,"Text":"Hin gabbisu; beela irraas hin duroomsu"},{"SurahNumber":88,"VerseNumber":8,"Text":"Fuulli gariin guyyaa san qananiituudha"},{"SurahNumber":88,"VerseNumber":9,"Text":"Dalagaa ishee jaalattuudha"},{"SurahNumber":88,"VerseNumber":10,"Text":"Jannata ol fuudhamtuu keessa jiraatti"},{"SurahNumber":88,"VerseNumber":11,"Text":"Ishee keessatti waca hin dhaga'anu"},{"SurahNumber":88,"VerseNumber":12,"Text":"Ishee keessa burqituu yaatutu jirti"},{"SurahNumber":88,"VerseNumber":13,"Text":"Ishee keessa sireewwan ol fuudhamtuutu jirti"},{"SurahNumber":88,"VerseNumber":14,"Text":"Kubbaayyaawwan kaa’amtuutu jirti"},{"SurahNumber":88,"VerseNumber":15,"Text":"Boraatiiwwan tarree galfamantu (isaaniif jira)"},{"SurahNumber":88,"VerseNumber":16,"Text":"Afaawwan diriirfamanis (isaaniif jirti)"},{"SurahNumber":88,"VerseNumber":17,"Text":"Sila gara gaalaa akkamitti akka uumamte hin ilaalanuu"},{"SurahNumber":88,"VerseNumber":18,"Text":"Gara samii akkamitti akka ol fuudhamte (hin ilaalanuu)"},{"SurahNumber":88,"VerseNumber":19,"Text":"Gara gaarreenis akkamitti akka dhaabamte (hin ilaalanuu)"},{"SurahNumber":88,"VerseNumber":20,"Text":"Gara dachiis akkamitti akka diriirfamte (hin ilaalanuu)"},{"SurahNumber":88,"VerseNumber":21,"Text":"Yaadachiisi; ati yaadachiisaa qofa"},{"SurahNumber":88,"VerseNumber":22,"Text":"Isaan irratti dirqisiisaa hin taane"},{"SurahNumber":88,"VerseNumber":23,"Text":"Garuu nama gara galee kafare"},{"SurahNumber":88,"VerseNumber":24,"Text":"Rabbiin adabbii guddaa isa adaba"},{"SurahNumber":88,"VerseNumber":25,"Text":"Deebiin isaanii garuma Keenya"},{"SurahNumber":88,"VerseNumber":26,"Text":"Ergasii qormaanni isaanii Nurra jira"},{"SurahNumber":89,"VerseNumber":1,"Text":"Bariinin[] (kakadha)"},{"SurahNumber":89,"VerseNumber":2,"Text":"Halkan kurnaniini"},{"SurahNumber":89,"VerseNumber":3,"Text":"Cimdiifi qarattis"},{"SurahNumber":89,"VerseNumber":4,"Text":"Halkanittis; yeroo inni deeme"},{"SurahNumber":89,"VerseNumber":5,"Text":"Sila sana keessa abbootii sammuutiif kakuun quubsaan hin jiruu? (ni jira)"},{"SurahNumber":89,"VerseNumber":6,"Text":"Sila akkam akka Gooftaan kee Aaditti hojjate hin arginee"},{"SurahNumber":89,"VerseNumber":7,"Text":"Iramiin warra dhedheerootti"},{"SurahNumber":89,"VerseNumber":8,"Text":"Ishee fakkiin ishee biyyoota keessatti hin uumamin san"},{"SurahNumber":89,"VerseNumber":9,"Text":"Samuudittis warra laga (Hijri) keessatti dhagaa uran (mana irraa tolfatan)"},{"SurahNumber":89,"VerseNumber":10,"Text":"Fir'awniinis abbaa shikaalaatti"},{"SurahNumber":89,"VerseNumber":11,"Text":"Isaan biyyoota keessatti daangaa dabran"},{"SurahNumber":89,"VerseNumber":12,"Text":"Kan ishee keessatti badii baay'isan"},{"SurahNumber":89,"VerseNumber":13,"Text":"Gooftaan kee akaakuu adabbii isaan irratti buuse"},{"SurahNumber":89,"VerseNumber":14,"Text":"Dhugumatti, Gooftaan kee qeexaadha (beekaadha)"},{"SurahNumber":89,"VerseNumber":15,"Text":"Namni yeroo gooftaan isaa isa kabajuun qanansiisee isa qorate “Gooftaan kiyya na kabaje” jedha"},{"SurahNumber":89,"VerseNumber":16,"Text":"Yeroo inni hiree isaa itti xiqqeessee isa qorate immoo “Gooftaan kiyya na xiqqeesse” jedha"},{"SurahNumber":89,"VerseNumber":17,"Text":"Haa dhorgamu! Dhugumatti, isin yatiima hin kabajjan"},{"SurahNumber":89,"VerseNumber":18,"Text":"Hiyyeessa nyaachisuu irrattis hin kakaaftan"},{"SurahNumber":89,"VerseNumber":19,"Text":"Qabeenya dhaalaa, nyaata [halaalaafi haraama] walitti qabate nyaattu"},{"SurahNumber":89,"VerseNumber":20,"Text":"Jaalala baay’ee qabeenya jaalattu"},{"SurahNumber":89,"VerseNumber":21,"Text":"Dhorgamaa! Yeroo dachiin waliin dhawamiinsa jabaa waliin dhawamte"},{"SurahNumber":89,"VerseNumber":22,"Text":"(Yeroo) Gooftaan kee dhufee maleykonnis hiriira hiriiran [dhufan]"},{"SurahNumber":89,"VerseNumber":23,"Text":"Guyyaa san jahannamis ni fidamaGuyyaa san namni ni yaadataYaadannoon (guyyaa sanii) maal isaaf godha ree"},{"SurahNumber":89,"VerseNumber":24,"Text":"Ni jedha: \"odoon jiruu kiyyaaf dabarfadheen hawwa"},{"SurahNumber":89,"VerseNumber":25,"Text":"Guyyaa san adabbii Isaa eenyunuu hin adabu"},{"SurahNumber":89,"VerseNumber":26,"Text":"Hidhaa Isaas eenyunuu hin hidhu"},{"SurahNumber":89,"VerseNumber":27,"Text":"“Yaa lubbuu tasgabbooftuu"},{"SurahNumber":89,"VerseNumber":28,"Text":"Jaallataa, jaallatamaa gara Gooftaa keetii deebi'i"},{"SurahNumber":89,"VerseNumber":29,"Text":"Gabroota kiyya keessas seeni"},{"SurahNumber":89,"VerseNumber":30,"Text":"Jannata kiyyas seeni” (jedhamti)"}]}