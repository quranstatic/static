{"Id":159,"LanguageCodes":["fa","fas"],"Name":"fas-mohammadsadeqit","Author":"Mohammad Sadeqi Tehrani","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":80,"VerseNumber":1,"Text":"(ای پیمبر خوش‌خو! آن تندخو) چهره در هم کشید، و روی گردانید،"},{"SurahNumber":80,"VerseNumber":2,"Text":"(هنگامی) که (آن) مرد نابینا سویش آمد"},{"SurahNumber":80,"VerseNumber":3,"Text":"و تو را (ای بدخو) چه می‌فهماند؟ شاید (هم) او به پاکی گراید"},{"SurahNumber":80,"VerseNumber":4,"Text":"یا یاد پذیرد، پس یادواره سودش دهد"},{"SurahNumber":80,"VerseNumber":5,"Text":"اما کسی که خود را بی‌نیاز پندارد"},{"SurahNumber":80,"VerseNumber":6,"Text":"پس تو برایش بانگی لطیف و پربرگ‌وساز می‌نوازی"},{"SurahNumber":80,"VerseNumber":7,"Text":"و چیزی (هم) بر تو نیست که خود را پاک نگرداند"},{"SurahNumber":80,"VerseNumber":8,"Text":"و اما آن کس که شتابان نزدت آمد،"},{"SurahNumber":80,"VerseNumber":9,"Text":"در حالی‌که (از خدا) می‌هراسد،"},{"SurahNumber":80,"VerseNumber":10,"Text":"پس تو از او -با بی‌‌اعتنایی- سهل‌انگاری می‌کنی"},{"SurahNumber":80,"VerseNumber":11,"Text":"زنهار (چنان نیست!) این (آیات) همواره یادواره‌‌ای است"},{"SurahNumber":80,"VerseNumber":12,"Text":"پس هر کس بخواهد، آن را یاد کند"},{"SurahNumber":80,"VerseNumber":13,"Text":"در صحیفه‌هایی بس گرامی شده"},{"SurahNumber":80,"VerseNumber":14,"Text":"بالا بلندی بسی پاک‌شده"},{"SurahNumber":80,"VerseNumber":15,"Text":"به دست‌‌های فرستادگانی"},{"SurahNumber":80,"VerseNumber":16,"Text":"ارجمندان و نیکوکاران‌"},{"SurahNumber":80,"VerseNumber":17,"Text":"کشته شده است انسان! چه چیز او را به کفر و کفران واداشته؟"},{"SurahNumber":80,"VerseNumber":18,"Text":"(خدا) او را از چه چیز آفریده‌؟"},{"SurahNumber":80,"VerseNumber":19,"Text":"از نطفه‌ای آفریدش‌. پس اندازه‌ای بخشیدش"},{"SurahNumber":80,"VerseNumber":20,"Text":"سپس او را فراسوی راه آسان گردانید"},{"SurahNumber":80,"VerseNumber":21,"Text":"سپس میراندش، پس در گورش نهاد"},{"SurahNumber":80,"VerseNumber":22,"Text":"سپس هنگامی که بخواهد او را باز می‌گرداند"},{"SurahNumber":80,"VerseNumber":23,"Text":"نه چنان است‌! هنوز آنچه را به او دستور داده، انجام نداده است"},{"SurahNumber":80,"VerseNumber":24,"Text":"پس انسان باید به خوراک (روح و تن) خود بنگرد"},{"SurahNumber":80,"VerseNumber":25,"Text":"که همانا ما آب را به صورت بارشی تند فرو ریختیم"},{"SurahNumber":80,"VerseNumber":26,"Text":"سپس زمین را با شکافتنی (شایسته) شکافتیم"},{"SurahNumber":80,"VerseNumber":27,"Text":"پس در آن دانه‌ای رویانیدیم،"},{"SurahNumber":80,"VerseNumber":28,"Text":"و انگوری و سبزی‌ای،"},{"SurahNumber":80,"VerseNumber":29,"Text":"و (درخت) زیتونی و خرمایی،"},{"SurahNumber":80,"VerseNumber":30,"Text":"و باغ‌هایی انبوه،"},{"SurahNumber":80,"VerseNumber":31,"Text":"و میوه‌ای و چراگاهی"},{"SurahNumber":80,"VerseNumber":32,"Text":"برای استفاده‌ی شما (مردمان) و دام‌هایتان"},{"SurahNumber":80,"VerseNumber":33,"Text":"پس چون فریاد گوش‌خراش و دل‌خراش و جان‌ا‌فزا در رسد؛"},{"SurahNumber":80,"VerseNumber":34,"Text":"روزی که آدمی از برادرش،"},{"SurahNumber":80,"VerseNumber":35,"Text":"و از مادرش و پدرش،"},{"SurahNumber":80,"VerseNumber":36,"Text":"و از همسرش و فرزندانش می‌گریزد،"},{"SurahNumber":80,"VerseNumber":37,"Text":"(در آن روز) هر کس از آنان را کاری است، که او را تنها به خودش مشغول می‌دارد"},{"SurahNumber":80,"VerseNumber":38,"Text":"در چنان روزی چهره‌هایی درخشان است،"},{"SurahNumber":80,"VerseNumber":39,"Text":"(که) خندان (و) و نویدگیرندگانند"},{"SurahNumber":80,"VerseNumber":40,"Text":"و چهره‌هایی است که بر آنها غبارهایی نشسته،"},{"SurahNumber":80,"VerseNumber":41,"Text":"(و) آنها را تنگدستی و تنگی و خواری سخت پوشانده"},{"SurahNumber":80,"VerseNumber":42,"Text":"ایشان، (هم)آنان کافران و فاجرانند"},{"SurahNumber":81,"VerseNumber":1,"Text":"آن‌گاه که خورشید در هم پیچیده گردد"},{"SurahNumber":81,"VerseNumber":2,"Text":"و آن‌گاه که ستارگان درخشان تیره شوند"},{"SurahNumber":81,"VerseNumber":3,"Text":"و آن‌گاه که کوه‌ها به شدت حرکت داده شوند"},{"SurahNumber":81,"VerseNumber":4,"Text":"و آنگاه که شتران ماده (به هنگام زادن) وانهاده شوند"},{"SurahNumber":81,"VerseNumber":5,"Text":"و آن‌گاه که وحشیان - بدون برگشت- گرد آورده شوند"},{"SurahNumber":81,"VerseNumber":6,"Text":"و آن‌گاه که دریاها به شدت به جوش آورده شوند"},{"SurahNumber":81,"VerseNumber":7,"Text":"و آن‌گاه که نفوس، به هم در پیوسته شوند"},{"SurahNumber":81,"VerseNumber":8,"Text":"و آن‌گاه که دختران (زنده) به گور شده پرسیده شوند،"},{"SurahNumber":81,"VerseNumber":9,"Text":"(که) به کدامین گناه کشته شدند؟"},{"SurahNumber":81,"VerseNumber":10,"Text":"و آن‌گاه که نامه‌ها (ی وحیانی و اعمال مکلفان) باز و آشکار گردند"},{"SurahNumber":81,"VerseNumber":11,"Text":"و آن‌گاه که پوست آسمان - هم‌چون شتران- برکنده شود (و به حالت نخستین برگردد)"},{"SurahNumber":81,"VerseNumber":12,"Text":"و آن‌گاه که آتش پرهیجان جهنم به شدت برافروخته گردد"},{"SurahNumber":81,"VerseNumber":13,"Text":"و آن‌گاه که بهشتِ زینت‌یافته پیش آورده شود"},{"SurahNumber":81,"VerseNumber":14,"Text":"هر نفسی بداند چه پیش آورده"},{"SurahNumber":81,"VerseNumber":15,"Text":"پس سوگند نمی‌خورم به اختران بسی باز گردنده"},{"SurahNumber":81,"VerseNumber":16,"Text":"روان‌شده‌ی پنهان‌شونده"},{"SurahNumber":81,"VerseNumber":17,"Text":"سوگند به شب چون پس و پیش آید"},{"SurahNumber":81,"VerseNumber":18,"Text":"و سوگند به صبح چون تنفس کند"},{"SurahNumber":81,"VerseNumber":19,"Text":"که (قرآن) بی‌گمان سخن فرستاده‌ی بزرگواری است"},{"SurahNumber":81,"VerseNumber":20,"Text":"نیرومندی (که) نزد صاحب عرش فرماندهی بامکنت و مکانت است"},{"SurahNumber":81,"VerseNumber":21,"Text":"(در) آنجا (هم) مطاع (و هم) امین است"},{"SurahNumber":81,"VerseNumber":22,"Text":"و (این) مصاحب و همنشین شما مجنون نیست"},{"SurahNumber":81,"VerseNumber":23,"Text":"و همانا او خدا را در افقی روشنگر (با دیده‌ی بصیرت) دید"},{"SurahNumber":81,"VerseNumber":24,"Text":"و او بر غیب بخیل نیست"},{"SurahNumber":81,"VerseNumber":25,"Text":"و قرآن سخن شیطانی سنگ‌باران شده نیست"},{"SurahNumber":81,"VerseNumber":26,"Text":"پس به کجا می‌روید؟"},{"SurahNumber":81,"VerseNumber":27,"Text":"این قرآن به جز یادواره‌ای برای عالمیان نیست"},{"SurahNumber":81,"VerseNumber":28,"Text":"(بلکه) برای هر کس از شما که بخواهد (در سایه‌ی وحی) مستقیم گردد"},{"SurahNumber":81,"VerseNumber":29,"Text":"و تا خدا، پروردگار جهانیان، نخواهد، (شما نیز) نخواهید خواست"}]}