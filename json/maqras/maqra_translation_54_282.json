{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":6,"VerseNumber":59,"Text":"On posiada klucze do tego, co skryte; zna je tylko On sam. On zna to, co jest na lądzie i na morzu. I żaden liść nie spada, żeby On o tym nie wiedział. I nie ma ziarna w ciemnościach ziemi, i nie ma niczego, świeżego czy suchego, co nie byłoby zapisane w Księdze jasnej"},{"SurahNumber":6,"VerseNumber":60,"Text":"On jest Tym, który zabiera was podczas nocy. On wie, co wy zdobywacie w ciągu dnia; w dzień przywołuje was do życia, aby został wypełniony wyznaczony termin. Potem do Niego powrócicie. Wtedy On obwieści wam to, co czyniliście"},{"SurahNumber":6,"VerseNumber":61,"Text":"On jest przemożnym władcą nad Swoimi sługami. On posyła ku wam stróżów. A kiedy do któregokolwiek z was przychodzi śmierć, Nasi wysłannicy wzywają go, a oni nigdy nie zawodzą"},{"SurahNumber":6,"VerseNumber":62,"Text":"Następnie oni są oddawani Bogu, ich Władcy prawdziwemu. Czyż nie do Niego należy sąd? On jest najszybszy w rachunku"},{"SurahNumber":6,"VerseNumber":63,"Text":"Powiedz: \"Kto wybawi was z ciemności lądu i morza? Wy wzywacie Go pokornie i w skrytości: Jeśli Ty nas od nich wybawisz, to my z pewnością będziemy między tymi, którzy są wdzięczni"},{"SurahNumber":6,"VerseNumber":64,"Text":"Powiedz: \"Bóg wybawia was od tego i wszelkiego utrapienia, a wy Jemu dodajecie współtowarzyszy"},{"SurahNumber":6,"VerseNumber":65,"Text":"Powiedz: \"On posiada władzę, by posłać przeciwko wam karę z góry albo spod waszych nóg, albo podzielić was na różne partie i dać zakosztować jednym spośród was srogości innych.\" Popatrz, jak My wyjaśniamy znaki! Być może, oni będą zdolni pojąć"},{"SurahNumber":6,"VerseNumber":66,"Text":"Twój lud uznał to za kłamstwo, podczas gdy to jest prawdą. Powiedz: \"Ja nie jestem dla was opiekunem"},{"SurahNumber":6,"VerseNumber":67,"Text":"Każda wieść ma oznaczony czas i wy niebawem się dowiecie"},{"SurahNumber":6,"VerseNumber":68,"Text":"A kiedy widzisz tych, którzy się pogrążają w gadaninie w przedmiocie Naszych znaków, to odwróć się od nich, dopóki oni nie pogrążą się w jakiejś innej rozmowie. A jeśli szatan sprawi, że zapomnisz, to przypomniawszy sobie, nie pozostawaj z ludźmi niesprawiedliwymi"},{"SurahNumber":6,"VerseNumber":69,"Text":"I na tych, którzy są bogobojni, nie ciąży w niczym obowiązek żądania rachunku, lecz tylko napominania. Być może, oni będą bogobojni"},{"SurahNumber":6,"VerseNumber":70,"Text":"I pozostaw tych, którzy wzięli sobie swoją religię za grę i zabawę! Zwiodło ich życie tego świata! I napominaj przy jego pomocy, żeby dusza ich nie została zatracona za to, co uczyniła. Nie będzie miała poza Bogiem ani opiekuna, ani orędownika! I gdyby ona nawet zaofiarowała jakąkolwiek zamianę, to nie zostanie od niej przyjęta. A ci, którzy zostaną skazani na zatracenie, za to, co sobie zarobili, to otrzymają napój z wrzątku i karę bolesną, ponieważ oni nie uwierzyli"},{"SurahNumber":6,"VerseNumber":71,"Text":"Powiedz: \"Czyż będziemy wzywać, poza Bogiem, to, co nie może nam przynieść korzyści ani też nie może nam zaszkodzić? I czy zawrócimy - kiedy już prowadził nas Bóg drogą prostą - podobnie jak ten, którego skusili szatani, zagubionego na ziemi, choć towarzysze wzywają go ku drodze prostej: Przyjdź do nas!?\" Powiedz: \"Zaprawdę, droga Boga - to droga prosta! I rozkazano nam poddać się całkowicie Panu światów"},{"SurahNumber":6,"VerseNumber":72,"Text":"I rozkazano nam: \"Odprawiajcie modlitwę i bójcie się Jego!\" On jest Tym, do którego wszyscy zostaniecie zebrani"},{"SurahNumber":6,"VerseNumber":73,"Text":"On jest Tym, który stworzył niebiosa i ziemię w całej prawdzie! W dniu, kiedy On powie: \"Bądź!\", to się staje! Jego słowo jest prawdą! Do Niego należy królestwo Dnia, kiedy zadmą w trąbę! On zna to, co jest skryte i co jest jawne! On jest Mądry, Świadomy"}]}