{"Id":240,"LanguageCodes":["lg","lug"],"Name":"lug-fareeqmusa","Author":"Fareeq Musa","Language":"Ganda","Description":"Ganda","Direction":"ltr","Source":"","Translations":[{"SurahNumber":82,"VerseNumber":1,"Text":"E ggulu bwe ririba lyeyasizzaamu"},{"SurahNumber":82,"VerseNumber":2,"Text":"N'emunyenye bwe ziriba nga zivudde waggulu ne zisaasaana"},{"SurahNumber":82,"VerseNumber":3,"Text":"N'ennyanja bwe ziriba nga ziwaguludde"},{"SurahNumber":82,"VerseNumber":4,"Text":"Ne Kabbuli bwe ziriba nga zifuukuddwa (abafu bonna ne bavaayo)"},{"SurahNumber":82,"VerseNumber":5,"Text":"Omuntu alimanya ebyo bye yakulembeza okukola ne bye yasembyayo"},{"SurahNumber":82,"VerseNumber":6,"Text":"Owange ggwe omuntu kale kiki ekyakugayaaza okukuggya ku muleziwo (Katonda) Omugabi"},{"SurahNumber":82,"VerseNumber":7,"Text":"Oyo eyakutonda n’akutereeza era n’akwenkanyankanya"},{"SurahNumber":82,"VerseNumber":8,"Text":"Mu kifaananyi kyonna kye yayagala mwe yakutondera"},{"SurahNumber":82,"VerseNumber":9,"Text":"Nedda, wabula mulimbisa olunaku olw’okusasulwa (olw’enkomerero)"},{"SurahNumber":82,"VerseNumber":10,"Text":"Mazima muliko abakuumi (Ba Malayika)"},{"SurahNumber":82,"VerseNumber":11,"Text":"Abeekitiibwa abawandiisi (abawandiika ebyo byonna ebikolebwa)"},{"SurahNumber":82,"VerseNumber":12,"Text":"Bamanyi ebyo byonna byemukola"},{"SurahNumber":82,"VerseNumber":13,"Text":"Mazima abakozi b’obulungi balibeera mu byengera"},{"SurahNumber":82,"VerseNumber":14,"Text":"Era mazima abakozi b’ebibi bagenda kubeera mu muliro oguyitibwa Jahiimu"},{"SurahNumber":82,"VerseNumber":15,"Text":"Bagenda kuguyingira ku lunaku olw’okusasulwa (olw'enkomerero)"},{"SurahNumber":82,"VerseNumber":16,"Text":"Tebagenda ku gwebulankanyako"},{"SurahNumber":82,"VerseNumber":17,"Text":"On'omanyira ku ki olunaku olw'okusasulwa (olw’enkomerero)"},{"SurahNumber":82,"VerseNumber":18,"Text":"Naye ddala on'omanyira ku ki olunaku olwokusasulwa (Katonda yakiddamu olwokuggumiza obukulu bw’olunaku olwo)"},{"SurahNumber":82,"VerseNumber":19,"Text":"Olunaku omwoyo lwe gutaliba na buyinza bugasa mwoyo mulala na kintu kyonna. N’ebiragiro ku lunaku olwo biriba bya Katonda yekka"},{"SurahNumber":83,"VerseNumber":1,"Text":"Okuzikirira kuli ku abo abakendeeza ebipimo"},{"SurahNumber":83,"VerseNumber":2,"Text":"Abo bwe baba nga beebapimirwa, basaba ebipimo byabwe bijjuzibwe"},{"SurahNumber":83,"VerseNumber":3,"Text":"So nga bwe baba nga be balengera abalala, oba be bapima, bakendeeza (ebipimo)"},{"SurahNumber":83,"VerseNumber":4,"Text":"Abaffe tebakakasa nti mazima ddala baakuzuukizibwa"},{"SurahNumber":83,"VerseNumber":5,"Text":"Ku lunaku oluzito (olw'enkomerero)"},{"SurahNumber":83,"VerseNumber":6,"Text":"Olunaku abantu lwe baliyimirira mu maaso g'omulezi w’ebitonde"},{"SurahNumber":83,"VerseNumber":7,"Text":"Mazima ddala ebiwandiiko by’emirimu gy’aboonoonyi biri mu Sijjiin"},{"SurahNumber":83,"VerseNumber":8,"Text":"Naye omanyi Sijjiin kye ki"},{"SurahNumber":83,"VerseNumber":9,"Text":"Ky’ekitabo ekiwandiikibwamu ebibi by’omuntu"},{"SurahNumber":83,"VerseNumber":10,"Text":"Okuzikirira ku lunaku olwo, kulibeera ku abo abalimbisa"},{"SurahNumber":83,"VerseNumber":11,"Text":"Abo abalimbisa olunaku lw’okusasulwa (olw’enkomerero)"},{"SurahNumber":83,"VerseNumber":12,"Text":"Tewali alimbisa lunaku olwo okugyako oyo asukka ensalo z’amateeka ga Katonda era omwonoonyi"},{"SurahNumber":83,"VerseNumber":13,"Text":"Bw’aba asomeddwa ebigambo byaffe (Kur'ani) agamba nti ebyo nfumo z’abaasooka"},{"SurahNumber":83,"VerseNumber":14,"Text":"Nedda, ssi bwekiri; wabula bye baali bakola byetuuma ku mitima gyabwe"},{"SurahNumber":83,"VerseNumber":15,"Text":"Mazima ddala abatakkiriza ku lunaku olwo baakuziyizibwa okulaba Omulezi waabwe (Katonda)"},{"SurahNumber":83,"VerseNumber":16,"Text":"Mazima ddala baakuyingira omuliro Jahiimu"},{"SurahNumber":83,"VerseNumber":17,"Text":"Oluvanyuma bagenda kugambibwa nti ekyo kye mwalimbisanga"},{"SurahNumber":83,"VerseNumber":18,"Text":"Mazima ddala ebiwandiiko by’abakozi b’obulungi biri mu Illiyyiina"},{"SurahNumber":83,"VerseNumber":19,"Text":"Naye omanyi Illiyyiina kye ki"},{"SurahNumber":83,"VerseNumber":20,"Text":"Ky’ekitabo ekiwandiikibwamu ebirungi by’omuntu"},{"SurahNumber":83,"VerseNumber":21,"Text":"Bakisemberera Ba malayika abali okumpi ne Katonda"},{"SurahNumber":83,"VerseNumber":22,"Text":"Mazima abakozi b’obulungi bagenda kubeera mu byengera"},{"SurahNumber":83,"VerseNumber":23,"Text":"Nga bali ku bitanda ebiwunde nga batunuulira ebintu ebibeetoolodde"},{"SurahNumber":83,"VerseNumber":24,"Text":"Essanyu eriribeera ku maaso gaabwe ligenda ku kulaga okwesiima kwe balibaamu"},{"SurahNumber":83,"VerseNumber":25,"Text":"Baligabulwanga omubisi (ogw’omu jjana) omusaanikire obulungi"},{"SurahNumber":83,"VerseNumber":26,"Text":"(Olunaagunywangako) ng'owulira akawoowo ka misk. Ne mu kyo, abaagala okuvuganya mu kukola emirimu emirungi bavuganye"},{"SurahNumber":83,"VerseNumber":27,"Text":"Omubisi ogwo gugenda kutabulwa mu Tasnim"},{"SurahNumber":83,"VerseNumber":28,"Text":"Tasnim nsulo erinywebwangako abalibeera okumpi ne Katonda"},{"SurahNumber":83,"VerseNumber":29,"Text":"Mazima abantu abo abaali abajeemu baalinga ku nsi nga basekerera abakkiriza"},{"SurahNumber":83,"VerseNumber":30,"Text":"Bwe baabayitangako nga babageyesa amaaso"},{"SurahNumber":83,"VerseNumber":31,"Text":"Ate nga bwe baddanga mu bantu baabwe nga beewaana"},{"SurahNumber":83,"VerseNumber":32,"Text":"Bwe baabalabangako nga bagamba nti mazima abo baabulira ddala"},{"SurahNumber":83,"VerseNumber":33,"Text":"Naye tebatumwanga kubeera nga bebalondoola emirimu gya bali"},{"SurahNumber":83,"VerseNumber":34,"Text":"Wabula olwaleero (olunaku lw'enkomerero) abo abakkiriza bajja kubeera nga basekerera abatakkiriza"},{"SurahNumber":83,"VerseNumber":35,"Text":"(Abakkiriza) nga bali ku bitanda ebiwunde nga babakeneka"},{"SurahNumber":83,"VerseNumber":36,"Text":"(Nga bwe bagamba nti) abaffe abatakkiriza basasuddwa bye baalinga bakola"}]}