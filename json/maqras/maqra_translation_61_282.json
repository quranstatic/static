{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":7,"VerseNumber":1,"Text":"Alif. Lam. Mim. Sad"},{"SurahNumber":7,"VerseNumber":2,"Text":"To jest Księga zesłana tobie - niech ona nie budzi w twojej piersi żadnej udręki - abyś przez nią ostrzegał i jako napomnienie dla wierzących"},{"SurahNumber":7,"VerseNumber":3,"Text":"Idźcie za tym, co wam zostało zesłane od waszego Pana, i nie postępujcie za opiekunami poza Nim! Jakże mało wy sobie przypominacie"},{"SurahNumber":7,"VerseNumber":4,"Text":"A ileż miast wytraciliśmy?! Nasza srogość przychodziła na nie nocą albo w czas południowego odpoczynku"},{"SurahNumber":7,"VerseNumber":5,"Text":"A kiedy przychodziła na nich Nasza srogość, ich okrzykiem były tylko słowa: \"Zaprawdę, byliśmy niesprawiedliwi"},{"SurahNumber":7,"VerseNumber":6,"Text":"Wtedy My, z pewnością, będziemy pytać tych, do których zostali posłani, i z pewnością będziemy pytać tych, którzy zostali posłani"},{"SurahNumber":7,"VerseNumber":7,"Text":"Wtedy My powiemy im z pełną wiedzą, ponieważ nie byliśmy nieobecni"},{"SurahNumber":7,"VerseNumber":8,"Text":"A waga w tym Dniu jest prawdą: ci, których szale będą ciężkie, będą szczęśliwi"},{"SurahNumber":7,"VerseNumber":9,"Text":"A ci, których szale będą lekkie, stracili swoje dusze, dlatego że byli niesprawiedliwi względem Naszych znaków"},{"SurahNumber":7,"VerseNumber":10,"Text":"My umocniliśmy was na ziemi i przygotowaliśmy na niej dla was środki do życia. Jakże mało wy dziękujecie"},{"SurahNumber":7,"VerseNumber":11,"Text":"My stworzyliśmy was, potem was ukształtowaliśmy, potem powiedzieliśmy do aniołów: \"Oddajcie pokłon Adamowi!\" Oni oddali pokłon, z wyjątkiem Iblisa; on nie był wśród tych, którzy się pokłonili"},{"SurahNumber":7,"VerseNumber":12,"Text":"Bóg powiedział: \"Co tobie przeszkodziło, że się nie pokłoniłeś, skoro tobie nakazałem?\" Powiedział: \"Ja jestem lepszy od niego. Ty stworzyłeś mnie z ognia, a jego stworzyłeś z gliny"},{"SurahNumber":7,"VerseNumber":13,"Text":"Powiedział: \"Uchodź stąd! Nie tobie należy być dumnym tutaj! Wychodź więc! Ty jesteś wśród upokorzonych"},{"SurahNumber":7,"VerseNumber":14,"Text":"Powiedział: \"Daj mi zwłokę do Dnia, kiedy oni będą wskrzeszeni"},{"SurahNumber":7,"VerseNumber":15,"Text":"Powiedział: \"Jesteś wśród tych, którym dano zwłokę"},{"SurahNumber":7,"VerseNumber":16,"Text":"Powiedział: \"Za to, iż Ty mnie skazałeś na błądzenie, postanawiam czyhać na nich w zasadzce na Twojej drodze prostej"},{"SurahNumber":7,"VerseNumber":17,"Text":"Następnie będę ich nachodził z przodu i z tyłu, z prawej i z lewej strony i Ty większości z nich nie znajdziesz wdzięcznymi"},{"SurahNumber":7,"VerseNumber":18,"Text":"Powiedział: \"Uchodź stąd, wzgardzony, odrzucony! Tymi spośród nich, którzy pójdą za tobą, Ja z pewnością zapełnię Gehennę"},{"SurahNumber":7,"VerseNumber":19,"Text":"A ty, Adamie! Zamieszkaj z twoją żoną w Ogrodzie! Jedzcie obydwoje, z czego chcecie, ale nie zbliżajcie się do tego drzewa, bo oboje znajdziecie się wśród niesprawiedliwych"},{"SurahNumber":7,"VerseNumber":20,"Text":"I szatan zwiódł ich na pokuszenie, z zamiarem ukazania im ich nagości, która była dla nich skryta; i powiedział: \"Zakazał wam wasz Pan tego drzewa tylko dlatego, abyście się nie stali aniołami lub istotami nieśmiertelnymi"},{"SurahNumber":7,"VerseNumber":21,"Text":"I przysięgał im obojgu: \"Jestem dla was dobrym doradcą"},{"SurahNumber":7,"VerseNumber":22,"Text":"I doprowadził ich do upadku przez oszukaństwo. A kiedy oni skosztowali z tego drzewa, ujrzeli swoją nagość i zaczęli zszywać dla siebie liście z Ogrodu. Wtedy wezwał oboje ich Pan: \"Czyż nie zakazałem wam tego drzewa? I czy wam nie mówiłem, że szatan jest dla was wrogiem jawnym"},{"SurahNumber":7,"VerseNumber":23,"Text":"Oni oboje powiedzieli: \"Panie nasz! Uczyniliśmy niesprawiedliwość samym sobie. I jeśli Ty nam nie przebaczysz, i jeśli nie okażesz nam Swego miłosierdzia, to zapewne będziemy wśród stratnych"},{"SurahNumber":7,"VerseNumber":24,"Text":"Powiedział: \"Uchodźcie! Będziecie wrogami jedni dla drugich. Na ziemi będzie wasze stałe miejsce przebywania i używanie życia - do pewnego czasu"},{"SurahNumber":7,"VerseNumber":25,"Text":"I powiedział: \"Na niej będziecie żyć, na niej będziecie umierać i z niej będziecie wyprowadzeni"},{"SurahNumber":7,"VerseNumber":26,"Text":"O synowie Adama! My zesłaliśmy wam ubranie, aby zakrywało waszą nagość, i ozdoby; lecz szata bogobojności jest lepsza. Takie są znaki Boga. Być może, oni sobie przypomną"},{"SurahNumber":7,"VerseNumber":27,"Text":"O synowie Adama! Niech was nie skusi szatan, jak wówczas gdy wyprowadził waszych rodziców z Ogrodu, zdejmując z nich ubiór, by im ukazać ich nagość. On przecież widzi was - on i jego plemię - tam, skąd wy ich nie widzicie. Oto My uczyniliśmy szatanów opiekunami tych, którzy nie wierzą"},{"SurahNumber":7,"VerseNumber":28,"Text":"A kiedy oni popełnią jakiś czyn szpetny, to mówią: \"Znaleźliśmy naszych ojców tak czyniących i Bóg nam to nakazał.\" Powiedz: \"Zaprawdę, Bóg nie nakazuje szpetnego czynu. Czyż będziecie mówić na Boga to, czego nie wiecie"},{"SurahNumber":7,"VerseNumber":29,"Text":"Powiedz: \"Mój Pan nakazał to, co słuszne. Zwracajcie twarze w każdym miejscu modlitwy i wzywajcie Go, wyznając szczerze Jego religię! Tak jak On dał wam początek, wy do Niego powrócicie"},{"SurahNumber":7,"VerseNumber":30,"Text":"On poprowadził część z was drogą prostą, a część znalazła się w zabłądzeniu. Oto oni wzięli sobie szatanów za opiekunów, zamiast Boga, i sądzą, że są prowadzeni drogą, prostą"}]}