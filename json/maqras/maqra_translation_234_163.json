{"Id":163,"LanguageCodes":["fa","fas"],"Name":"fas-sayyedjalaloddi","Author":"Sayyed Jalaloddin Mojtabavi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":80,"VerseNumber":1,"Text":"روى در هم كشيد و رخ برتافت"},{"SurahNumber":80,"VerseNumber":2,"Text":"چون آن نابينا به سويش آمد"},{"SurahNumber":80,"VerseNumber":3,"Text":"و تو چه دانى شايد او به پاكى گرايد- به سبب آنچه شنود"},{"SurahNumber":80,"VerseNumber":4,"Text":"يا پند گيرد و آن پند سودش دهد"},{"SurahNumber":80,"VerseNumber":5,"Text":"اما آن كه بى‌نياز است- به مال و جاه"},{"SurahNumber":80,"VerseNumber":6,"Text":"پس تو بدو روى مى‌آرى و به او مى‌پردازى"},{"SurahNumber":80,"VerseNumber":7,"Text":"و چيست بر تو- تو را چه زيان دارد- كه [آن كافر] پاكى نورزد؟- يا: و تو را باكى نيست كه او پاكى نمى‌ورزد"},{"SurahNumber":80,"VerseNumber":8,"Text":"و اما آن كه با كوشش و شتاب نزد تو آمده،"},{"SurahNumber":80,"VerseNumber":9,"Text":"در حالى كه [از خداى‌] مى‌ترسد،"},{"SurahNumber":80,"VerseNumber":10,"Text":"پس تو از او [به ديگرى‌] مى‌پردازى"},{"SurahNumber":80,"VerseNumber":11,"Text":"همانا اين [آيات قرآن‌] يادآورى و پندى است- براى آدميان"},{"SurahNumber":80,"VerseNumber":12,"Text":"پس هر كه خواهد، آن را ياد كند و پند گيرد"},{"SurahNumber":80,"VerseNumber":13,"Text":"[آنها] در دفترهايى است گرامى‌داشته،"},{"SurahNumber":80,"VerseNumber":14,"Text":"بلندپايه و پاكيزه- از عيب و بيهوده و دروغ و از دستهاى شياطين"},{"SurahNumber":80,"VerseNumber":15,"Text":"در دست سفيرانى"},{"SurahNumber":80,"VerseNumber":16,"Text":"بزرگوار و نيكوكار"},{"SurahNumber":80,"VerseNumber":17,"Text":"مرده‌باد آدمى، چه كافر و ناسپاس است"},{"SurahNumber":80,"VerseNumber":18,"Text":"او را از چه چيز آفريد؟"},{"SurahNumber":80,"VerseNumber":19,"Text":"از نطفه‌اى آفريدش پس به اندازه‌اش نهاد"},{"SurahNumber":80,"VerseNumber":20,"Text":"سپس راه [به ايمان و طاعت‌] را برايش آسان ساخت"},{"SurahNumber":80,"VerseNumber":21,"Text":"سپس او را بميرانيد و در گور كرد"},{"SurahNumber":80,"VerseNumber":22,"Text":"سپس آنگاه كه بخواهد او را برانگيزد- باز زنده گرداند"},{"SurahNumber":80,"VerseNumber":23,"Text":"نه چنين است كه هنوز آنچه را [خدا] به او فرمان داده نگزارده و بجاى نياورده است"},{"SurahNumber":80,"VerseNumber":24,"Text":"پس آدمى بايد به خوراك خود بنگرد- تا عبرت گيرد"},{"SurahNumber":80,"VerseNumber":25,"Text":"همانا ما آب [باران‌] را فرو ريختيم فروريختنى"},{"SurahNumber":80,"VerseNumber":26,"Text":"سپس زمين را [با سر برآوردن گياهان‌] بشكافتيم شكافتنى"},{"SurahNumber":80,"VerseNumber":27,"Text":"پس در آن دانه‌ها رويانيديم"},{"SurahNumber":80,"VerseNumber":28,"Text":"و انگور و سبزى،"},{"SurahNumber":80,"VerseNumber":29,"Text":"و درخت زيتون و خرما،"},{"SurahNumber":80,"VerseNumber":30,"Text":"و بوستانهاى پر درخت،"},{"SurahNumber":80,"VerseNumber":31,"Text":"و ميوه و علف،"},{"SurahNumber":80,"VerseNumber":32,"Text":"تا برخوردارى باشد براى شما و چارپايان شما"},{"SurahNumber":80,"VerseNumber":33,"Text":"پس چون آن بانگ هول‌انگيز [رستاخيز] بيايد"},{"SurahNumber":80,"VerseNumber":34,"Text":"روزى كه آدمى از برادر خود مى‌گريزد"},{"SurahNumber":80,"VerseNumber":35,"Text":"و از مادر و پدر خويش"},{"SurahNumber":80,"VerseNumber":36,"Text":"و از همسر و فرزندانش"},{"SurahNumber":80,"VerseNumber":37,"Text":"هر مردى از آنان را در آن روز كارى است كه بدان مى‌پردازد- كسى به ديگرى نپردازد"},{"SurahNumber":80,"VerseNumber":38,"Text":"رويهايى در آن روز تابان و درخشان است"},{"SurahNumber":80,"VerseNumber":39,"Text":"خندان و شادمان"},{"SurahNumber":80,"VerseNumber":40,"Text":"و رويهايى در آن روز بر آنها گَرد نشسته است"},{"SurahNumber":80,"VerseNumber":41,"Text":"تيرگى و سياهى آنها را فرو پوشد"},{"SurahNumber":80,"VerseNumber":42,"Text":"اينانند كافران بدكار گنه‌پيشه"},{"SurahNumber":81,"VerseNumber":1,"Text":"آنگاه كه خورشيد در هم پيچيده و بى‌نور شود"},{"SurahNumber":81,"VerseNumber":2,"Text":"و آنگاه كه ستارگان تيره گردند و فروريزند"},{"SurahNumber":81,"VerseNumber":3,"Text":"و آنگاه كه كوه‌ها از جاى رانده شوند- و چون ريگ روان گردند"},{"SurahNumber":81,"VerseNumber":4,"Text":"و آنگاه كه شتران آبستن رهاگذاشته شوند- بى‌صاحب بمانند"},{"SurahNumber":81,"VerseNumber":5,"Text":"و آنگاه كه جانوران وحشى گردآورده شوند"},{"SurahNumber":81,"VerseNumber":6,"Text":"و آنگاه كه درياها به جوش آيند- يا با اتصال به يكديگر پر شوند"},{"SurahNumber":81,"VerseNumber":7,"Text":"و آنگاه كه كسان [با يكديگر] جفت و قرين شوند- نيكان با نيكان و بدان با بدان"},{"SurahNumber":81,"VerseNumber":8,"Text":"و آنگاه كه از دختر زنده به گورشده پرسند"},{"SurahNumber":81,"VerseNumber":9,"Text":"به كدام گناه كشته شده است؟"},{"SurahNumber":81,"VerseNumber":10,"Text":"و آنگاه كه نامه‌ها- نامه‌هاى اعمال- گشوده شود"},{"SurahNumber":81,"VerseNumber":11,"Text":"و آنگاه كه آسمان بركنده و درنَوَرْديده شود"},{"SurahNumber":81,"VerseNumber":12,"Text":"و آنگاه كه دوزخ افروخته و شعله‌ور گردد"},{"SurahNumber":81,"VerseNumber":13,"Text":"و آنگاه كه بهشت نزديك گردانيده شود- براى اهلش"},{"SurahNumber":81,"VerseNumber":14,"Text":"[در آن روز] هر كسى بداند آنچه را فراآورده باشد"},{"SurahNumber":81,"VerseNumber":15,"Text":"پس سوگند به ستارگان بازگردنده"},{"SurahNumber":81,"VerseNumber":16,"Text":"آن روندگان پنهان‌شونده- در روز"},{"SurahNumber":81,"VerseNumber":17,"Text":"و سوگند به شب چون پشت كند و برود- يا در آيد"},{"SurahNumber":81,"VerseNumber":18,"Text":"و سوگند به بامداد چون بردمد"},{"SurahNumber":81,"VerseNumber":19,"Text":"كه هر آينه اين [قرآن‌] گفتار فرستاده‌اى بزرگوار- جبرئيل"},{"SurahNumber":81,"VerseNumber":20,"Text":"نيرومندى كه نزد خداوند عرش، گرامى و داراى مكانت و منزلت است"},{"SurahNumber":81,"VerseNumber":21,"Text":"در آنجا- در ميان فرشتگان- فرمانروا و [در پيشگاه خدا] امين است- در رساندن وحى"},{"SurahNumber":81,"VerseNumber":22,"Text":"و يار شما- پيامبر"},{"SurahNumber":81,"VerseNumber":23,"Text":"و هر آينه او- يعنى جبرئيل- را در افق روشن- كناره جهان برين- ديده است"},{"SurahNumber":81,"VerseNumber":24,"Text":"و او بر غيب- وحى- بخيل نيست- كه چيزى از آن بكاهد و ناگفته بگذارد"},{"SurahNumber":81,"VerseNumber":25,"Text":"و آن سخن شيطان رانده‌شده نيست"},{"SurahNumber":81,"VerseNumber":26,"Text":"پس كجا مى‌رويد؟"},{"SurahNumber":81,"VerseNumber":27,"Text":"آن جز يادآورى و پندى براى جهانيان نيست"},{"SurahNumber":81,"VerseNumber":28,"Text":"براى هر كس از شما كه بخواهد به راه راست رود"},{"SurahNumber":81,"VerseNumber":29,"Text":"و نمى‌خواهيد مگر آنكه خداى، پروردگار جهانيان، بخواهد"}]}