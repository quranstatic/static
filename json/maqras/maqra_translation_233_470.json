{"Id":470,"LanguageCodes":["xh","xho"],"Name":"xho-imaamismaaeelng","Author":"Imaam Ismaaeel Ngqoyiyana","Language":"Xhosa","Description":"Xhosa","Direction":"ltr","Source":"The Islamic Dawah Movement of Southern Africe(IDM) , https://www.alqurantranslation.com/","Translations":[{"SurahNumber":78,"VerseNumber":1,"Text":"Kungantoni na oko baphikisana ngako"},{"SurahNumber":78,"VerseNumber":2,"Text":"KungeeNdaba ezinkulu"},{"SurahNumber":78,"VerseNumber":3,"Text":"Ezo bangenakuvumelana ngazo"},{"SurahNumber":78,"VerseNumber":4,"Text":"Yeha, inene kungekudala baza kwazi"},{"SurahNumber":78,"VerseNumber":5,"Text":"Kwakhona yeha, inene kungekudala baza kwazi"},{"SurahNumber":78,"VerseNumber":6,"Text":"ASiwenzanga\tumhlaba\twaba\tngumphangalalo owandlalekileyo na"},{"SurahNumber":78,"VerseNumber":7,"Text":"Neentaba1 zaba zizikhonkwane"},{"SurahNumber":78,"VerseNumber":8,"Text":"Saza Sanidala ngambini"},{"SurahNumber":78,"VerseNumber":9,"Text":"Senza ukulala kwenu (kwaba lixesha) lokuphumla"},{"SurahNumber":78,"VerseNumber":10,"Text":"Senza ubusuku isigqumathelo"},{"SurahNumber":78,"VerseNumber":11,"Text":"Senza imini ixesha lokuxelengela ukuphila"},{"SurahNumber":78,"VerseNumber":12,"Text":"Sakha phezu kwenu amazulu asixhenxe omeleleyo"},{"SurahNumber":78,"VerseNumber":13,"Text":"Sabeka apho isibane esikhazimlayo"},{"SurahNumber":78,"VerseNumber":14,"Text":"Sathoba amanzi ngobuninzi emafini emvula"},{"SurahNumber":78,"VerseNumber":15,"Text":"Ukuze ngawo Sivelise imbewu nezityalo"},{"SurahNumber":78,"VerseNumber":16,"Text":"Nemiyezo eshinyeneyo"},{"SurahNumber":78,"VerseNumber":17,"Text":"Inene iMini yohlenga-hlengiso yinto esele imiselwe kakade"},{"SurahNumber":78,"VerseNumber":18,"Text":"Mini leyo, iXilongo liya kuvuthelwa nize nibuyiswe niziindimbane"},{"SurahNumber":78,"VerseNumber":19,"Text":"Namazulu avuleke ngokungathi ziingcango"},{"SurahNumber":78,"VerseNumber":20,"Text":"Neentaba zithi shwaka ngokungathi yinkohliso"},{"SurahNumber":78,"VerseNumber":21,"Text":"Inene isiHogo sihleli sincathamile"},{"SurahNumber":78,"VerseNumber":22,"Text":"Likhaya lokuhlala abo bangabagabadeli (abenzi bezono)"},{"SurahNumber":78,"VerseNumber":23,"Text":"Baya kuhlala apho kuso iminyaka ngeminyaka"},{"SurahNumber":78,"VerseNumber":24,"Text":"Akukho nto ipholileyo baya kukuyingcamla apho, kungekho nasiselo na kakade"},{"SurahNumber":78,"VerseNumber":25,"Text":"Ngaphandle kolwelo3 olubilayo, nobubomvu"},{"SurahNumber":78,"VerseNumber":26,"Text":"Umvuzo ofanelekileyo (waboni)"},{"SurahNumber":78,"VerseNumber":27,"Text":"Kuba abazanga boyike kufakwa ngxoxweni (ngezenzo zabo)"},{"SurahNumber":78,"VerseNumber":28,"Text":"Basuka bathabatha imiqondiso yeThu njengobuxoki"},{"SurahNumber":78,"VerseNumber":29,"Text":"Kwaye yonke into Siyigcinile eNcwadini"},{"SurahNumber":78,"VerseNumber":30,"Text":"(Kuya kuthiwa kubo): “Ngcamlani ke iziqhamo (zezenzo zenu) kuba akukho songezelelo eSiya kuninika sona ngaphandle kwesohlwayo!”"},{"SurahNumber":78,"VerseNumber":31,"Text":"Inene, kumalungisa iya kuba yimpumelelo"},{"SurahNumber":78,"VerseNumber":32,"Text":"IMiyezo ebiyelweyo, nemidiliya"},{"SurahNumber":78,"VerseNumber":33,"Text":"neentombi ezibudala bulinganayo"},{"SurahNumber":78,"VerseNumber":34,"Text":"Nendebe ezele qhu"},{"SurahNumber":78,"VerseNumber":35,"Text":"Akukho mampunge baya kuwava apho nabuxoki"},{"SurahNumber":78,"VerseNumber":36,"Text":"Umvuzo ophuma eNkosini yakho. Isipho esaneleyo"},{"SurahNumber":78,"VerseNumber":37,"Text":"INkosi yamazulu nomhlaba, nako konke okuphakathi kuwo, uSolubabalo; Akukho namnye oya kuba nagunya lakuthetha naYe"},{"SurahNumber":78,"VerseNumber":38,"Text":"IMini apho uMoya (oyiNgcwele) neengelosi ziya kuma ngemigca. Akukho namnye oya kuthetha ngaphandle kwalowo uya kuvunyelwa nguSozinceba, yaye uya kuthetha okulungileyo kuphela"},{"SurahNumber":78,"VerseNumber":39,"Text":"Leyo\tyiMini\tyeNyaniso!\tNgako\toko\tlowo\tufunayo makathabathe ukhuseleko ngeNkosi yakhe"},{"SurahNumber":78,"VerseNumber":40,"Text":"Inene Sinilumkisile ngesohlwayo esikufuphi. Mini leyo umntu aya kuzibona izenzo zezandla zakhe, aze athi umchasi- kholo: “Yeha kum! Akwaba bendiluthuli"},{"SurahNumber":79,"VerseNumber":1,"Text":"Ndifunga\tngezo\t(ngelosi)\tzirhola\t(imiphefumlo yabangcolileyo), ngokurhabaxa"},{"SurahNumber":79,"VerseNumber":2,"Text":"Nangezo zirhola (imiphefumlo yamalungisa) ngocoselelo"},{"SurahNumber":79,"VerseNumber":3,"Text":"Nangezo ziphaphazela, zindande (zithunywa imiyalezo yenceba)"},{"SurahNumber":79,"VerseNumber":4,"Text":"Zingxamele phambili ngokungathi ziselugqatsweni"},{"SurahNumber":79,"VerseNumber":5,"Text":"Zide zicwangcise (imiyalelo yeNkosi yazo) (xa kukhala iXilongo)"},{"SurahNumber":79,"VerseNumber":6,"Text":"NgeMini\tukuvuthelwa\t(kweXilongo\tlokuqala)\tkuya kudlokovisa (indalo)"},{"SurahNumber":79,"VerseNumber":7,"Text":"Kulandele intshukumo emva kwentshukumo (xa kukhala elesibini)"},{"SurahNumber":79,"VerseNumber":8,"Text":"Iintliziyo ziya kubetha kabuhlungu ngaloo Mini"},{"SurahNumber":79,"VerseNumber":9,"Text":"Amehlo abe buthathaka (ondele phantsi)"},{"SurahNumber":79,"VerseNumber":10,"Text":"Bathi: “Ingaba ngenene siza kubuyiselwa kwimo yethu yamandulo na"},{"SurahNumber":79,"VerseNumber":11,"Text":"Nokuba sele singamathambo abolileyo?”"},{"SurahNumber":79,"VerseNumber":12,"Text":"Bathi: “Okokuba kunjalo, kuya kuba kukubuya okunelahleko (oko).”"},{"SurahNumber":79,"VerseNumber":13,"Text":"Inene, iya kuba sisikhalo esinye (seXilongo)"},{"SurahNumber":79,"VerseNumber":14,"Text":"Yabonani, baya kutyekezelwa ngaphandle (kwamangcwaba abo)"},{"SurahNumber":79,"VerseNumber":15,"Text":"Ingaba sele lifikile na ibali likaMûsâ kuwe"},{"SurahNumber":79,"VerseNumber":16,"Text":"Xa\tiNkosi\tyakhe Yaye Yambiza\tkwintili\t(engcwele) yaseTuwâ"},{"SurahNumber":79,"VerseNumber":17,"Text":"(Yathi kuye): “Yiya kuFir’awn kuba sele egabadele!”"},{"SurahNumber":79,"VerseNumber":18,"Text":"Uthi kuye: “Akungethandi na ukuhlambuluka ezonweni"},{"SurahNumber":79,"VerseNumber":19,"Text":"Nokuba ndikukhokelele eNkosini yakho ukuze uYoyike?”"},{"SurahNumber":79,"VerseNumber":20,"Text":"Ngoko (UMûsâ) wambonisa umqondiso omkhulu"},{"SurahNumber":79,"VerseNumber":21,"Text":"Kodwa uFir’awn akawamkela umqondiso, akasithobela nesikhokelo"},{"SurahNumber":79,"VerseNumber":22,"Text":"Emvakokowatshikila,wafulathelawazabalaza(ngokuchasene nomyalezo kaMûsâ)"},{"SurahNumber":79,"VerseNumber":23,"Text":"Wahlanganisa abantu bakhe, wenza isimemezo"},{"SurahNumber":79,"VerseNumber":24,"Text":"Wathi: “Mna ndiyinkosi yenu ephezulu”"},{"SurahNumber":79,"VerseNumber":25,"Text":"Kodwa uAllâh Wamhlasela, Wenza umzekelo ngaye kobu bomi nakuBomi oBuzayo"},{"SurahNumber":79,"VerseNumber":26,"Text":"Inene kule mbali kukho isifundo sakhe nabani na omoyikayo uAllâh"},{"SurahNumber":79,"VerseNumber":27,"Text":"Kunzima na ukudala nina kunezulu eliphezulu Alakhileyo"},{"SurahNumber":79,"VerseNumber":28,"Text":"Uluphakamisile uphahla lwalo, Walicwangcisa, Walinika imfezeko"},{"SurahNumber":79,"VerseNumber":29,"Text":"Ugqume ubusuku balo ngobumnyama Wavelisa imini yalo ngokukhanya"},{"SurahNumber":79,"VerseNumber":30,"Text":"Emva koko Wandlala umhlaba"},{"SurahNumber":79,"VerseNumber":31,"Text":"Waza apho kuwoWavelisa amanzi wawo nedlelo lawo"},{"SurahNumber":79,"VerseNumber":32,"Text":"Ukanti iintaba zona Uzigxumeke zaqina nkqi"},{"SurahNumber":79,"VerseNumber":33,"Text":"(Ukuze apho kuphume) isixhaso senu nemfuyo yenu"},{"SurahNumber":79,"VerseNumber":34,"Text":"Ke kaloku kwakufika intlekele enkulu"},{"SurahNumber":79,"VerseNumber":35,"Text":"Mini leyo umntu aza kuyikhumbula into abe eyizabalazela"},{"SurahNumber":79,"VerseNumber":36,"Text":"Ukanti uMlilo wesiHogo uya kubonakaliswa uthi thaa (kumntu wonke) obonayo"},{"SurahNumber":79,"VerseNumber":37,"Text":"Ke lowo ungumgabadeli (umenzi wobubi)"},{"SurahNumber":79,"VerseNumber":38,"Text":"Owakhetha ubomi beli hlabathi (elandela iminqweno yakhe kunentando ka-Allâh)"},{"SurahNumber":79,"VerseNumber":39,"Text":"Inene ikhaya lakhe liya kuba nguMlilo wesiHogo"},{"SurahNumber":79,"VerseNumber":40,"Text":"Kodwa yena lowo waye waba noloyiko lokumiswa phambi kweNkosi yakhe (uAllâh), wazoyisa ekulandeleni iinkanuko zakhe ezikukungcola"},{"SurahNumber":79,"VerseNumber":41,"Text":"Inene iPaladesi iya kuba likhaya lakhe"},{"SurahNumber":79,"VerseNumber":42,"Text":"Wena (Muhammad) bakubuza ngeYure (bathi): liya kuba nini na ilixa (lokuzalisekiswa) kwayo"},{"SurahNumber":79,"VerseNumber":43,"Text":"Ayiloxanduva lwakho ukuzalisekiswa kwayo"},{"SurahNumber":79,"VerseNumber":44,"Text":"Inzaliseko yayo ixhomekeke eNkosini yakho"},{"SurahNumber":79,"VerseNumber":45,"Text":"Inene wena unguMlumkisi kulowo uyoyikayo"},{"SurahNumber":79,"VerseNumber":46,"Text":"Mhla bayibona (iya kuba ngathi) baphile (kulo mhlaba) injikalanga yayo okanye intsasa yayo (kuphela)"}]}