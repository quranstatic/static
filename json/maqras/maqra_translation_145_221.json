{"Id":221,"LanguageCodes":["kk","kaz"],"Name":"kaz-khalifahaltaich","Author":"Khalifah Altai Charity Foundation","Language":"Kazakh","Description":"Kazakh","Direction":"ltr","Source":"","Translations":[{"SurahNumber":25,"VerseNumber":21,"Text":"Бізге жолығуды үміт етпегендер: «Бізге періштелер түсірілгенде немесе біз Раббымызды көрсек еді?» - дейді. Олар менменсіп, өздерін жоғары санады және үлкен қарсылықпен шектен шықты"},{"SurahNumber":25,"VerseNumber":22,"Text":"Олар періштелерді көретін / қайтатірілу / күні сол күні - күнәһарлар үшін ешқандай қуанышты хабар болмайды. Сонда / періштелер / оларға: «Тыйым салынды», -дейді"},{"SurahNumber":25,"VerseNumber":23,"Text":"Біз олар істеген әрбір амалға келеміз де оны шашылған тозаңға айналдырамыз"},{"SurahNumber":25,"VerseNumber":24,"Text":"Бұл күні жәннаттықтар ең жақсы тұрақ жайларда әрі ең көркем тынығатын орындарда болады"},{"SurahNumber":25,"VerseNumber":25,"Text":"Ол Күні аспан сетінеп бұлттармен айрылады және періштелер түсіріледі"},{"SurahNumber":25,"VerseNumber":26,"Text":"Сол күні хақ билік - әр-Рахманда / аса Қайырымдыда / . Кәпірлер үшін ол ауыр күн болады"},{"SurahNumber":25,"VerseNumber":27,"Text":"Ол күні әділетсіз / адам / қолдарын тістеп: «Қап, әттең! Елшімен бірге / оған еріп / , бір жолды ұстанған болсам еді"},{"SurahNumber":25,"VerseNumber":28,"Text":"Қап, сорым құрысын! Пәленшені өзіме жақын дос етіп алмағанымда еді"},{"SurahNumber":25,"VerseNumber":29,"Text":"Маған Еске салу / Құран / келгеннен кейін, ол / имансыз досым / мені / Құраннан / бұрып адастырды», - дейді. Ақиқатында, шайтан, адамды көмексіз тастап кетеді"},{"SurahNumber":25,"VerseNumber":30,"Text":"Әрі Елші: «Раббым! Қауымым бұл Құранды шет қалдырды»,- деді"},{"SurahNumber":25,"VerseNumber":31,"Text":"Осылай әрбір пайғамбарға Біз, бұзықтардан жау шығарғанбыз. Сенің Раббың тура жолмен жүргізуде және көмек беруде жеткілікті"},{"SurahNumber":25,"VerseNumber":32,"Text":"Ал, күпірлік етушілер / Аллаһқа серік қосушылар / : «Оған Құран бірден түсірілсе еді?» - деді. Біз, жүрегіңді онымен орнықтыру үшін оны осылай түсірдік және оны бөліп, ретімен / анық етіп / оқып бердік"},{"SurahNumber":25,"VerseNumber":33,"Text":"Ей, Мұхаммед! / Олар саған қандай да бір мысал келтірсе, Біз саған ақиқатты әрі ең жақсы / мән-мағынасын ашатын / түсіндірмені келтіреміз"},{"SurahNumber":25,"VerseNumber":34,"Text":"Сондай, Жаһаннамға беттерімен сүйретіліп жиналатындар, олар ең жаман орындағылар және жолдан қатты адасқандар"},{"SurahNumber":25,"VerseNumber":35,"Text":"Әрі Біз Мұсаға Кітапты бердік, онымен бірге, бауыры Һарұнды көмекші еттік"},{"SurahNumber":25,"VerseNumber":36,"Text":"Әрі / Оларға / : «Екеуің Біздің белгілерімізді өтірік санаған елге барыңдар»,-дедік. Кейін оларды / фиръаундықтарды / жойып, жоқ еттік"},{"SurahNumber":25,"VerseNumber":37,"Text":"Нұхтың елін де, олар елшілерді өтірікші санаған кездерінде суға батырдық және оларды адамдарға бір белгі-ғибрат еттік. Әділетсіздер үшін Біз күйзелтуші азап әзірледік"},{"SurahNumber":25,"VerseNumber":38,"Text":"Сондай-ақ Ад және Сәмүд елдерін, әр-Расс тұрғындарын әрі олардың арасындағы көп ұрпақтарды да / жойдық"},{"SurahNumber":25,"VerseNumber":39,"Text":"Әрі Біз олардың әрбіріне тәмсіл, мысалдар келтірдік және / сенбегендердің / барлығын құртып, жойып жібердік"},{"SurahNumber":25,"VerseNumber":40,"Text":"Әрі олар / мүшріктер / пәлекет жаңбыры жаудырылған мекеннің қасынан өтетін еді. Сонда олар көрмеді ме оны? Жоқ! Олар қайта тірілуді үміт етпеді"},{"SurahNumber":25,"VerseNumber":41,"Text":"Ей, Мұхаммед! / Олар сені көрген кездерінде келеке етіп: «Аллаһтың Елші етіп жібергені мынау ма"},{"SurahNumber":25,"VerseNumber":42,"Text":"Егер біз құдайларымызға байланысты табандылық танытпағанымызда, ол бізді олардан тайдыруға жақын қалған еді», дейді. Азапты көрген кездерінде, олар жолдан кімнің адасқанын біледі"},{"SurahNumber":25,"VerseNumber":43,"Text":"Ей, Мұхаммед! / Өзінің құмарлығын өзіне құдай етіп алғанды көрдің бе? Сен ол үшін жауапкер боласың ба"},{"SurahNumber":25,"VerseNumber":44,"Text":"Әлде сен олардың көпшілігі тыңдай алады, не ақылдарын істетіп ұғына алады деп ойлайсың ба? Негізінде олар, бар болғаны малдар тәрізді. Жоқ! Олар - жолдан қатты адасушы"},{"SurahNumber":25,"VerseNumber":45,"Text":"Раббыңның көлеңкені қалай созғанын көрмедің бе? Егер Ол қалағанда, оны / көлеңкені / тұрақты етер еді. Сөйтіп күнді оған белгі-дәлел еттік"},{"SurahNumber":25,"VerseNumber":46,"Text":"Кейін оны Өзімізге қарай біртіндеп жинаймыз"},{"SurahNumber":25,"VerseNumber":47,"Text":"Әрі Ол / Аллаһ / сендерге түнді - жамылғы, ұйқыны - тынығу етті және күндізді - / жан-жаққа / таралу еткен"},{"SurahNumber":25,"VerseNumber":48,"Text":"Және Ол / Аллаһ / Өз мейірімінің / жаңбырдың / алдында желдерді қуанышты хабар ретінде жіберді. Әрі аспаннан таза су түсірдік"},{"SurahNumber":25,"VerseNumber":49,"Text":"онымен өлі аймақтарды тірілтіп және Өзіміз жаратқандардан көптеген малдар мен көптеген адамдарды сумен қамтамасыз етуіміз үшін"},{"SurahNumber":25,"VerseNumber":50,"Text":"Әрі олар еске алулары үшін, Біз оны / жаңбыр суын / араларына бөлдік. Бірақ адамдардың көпшілігі күпірліктен / игіліктерді теріске шығарудан / басқасын қаламайды"},{"SurahNumber":25,"VerseNumber":51,"Text":"Егер де қаласақ, әрбір елді мекенге ескертуші жіберетін едік"},{"SurahNumber":25,"VerseNumber":52,"Text":"Ей, Мұхаммед! / Сен кәпірлерге бағынба және олармен ол / Құран / арқылы үлкен күрес жүргіз"}]}