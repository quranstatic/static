{"Id":78,"LanguageCodes":["cs","ces"],"Name":"ces-arnykl","Author":"A. R. Nykl","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":53,"VerseNumber":26,"Text":"a kolik andělů jest v nebesích, jichž neprospěje pranic přímluva, leda poté, když dovolil byl Bůh, komu byl chtěl, a zlíbilo se mu"},{"SurahNumber":53,"VerseNumber":27,"Text":"Zajisté ti, kdož nevěří v život budoucí, jmenují anděly pojmenováními žen"},{"SurahNumber":53,"VerseNumber":28,"Text":"však nemají v tom nijakého vědění, nýbrž následují pouze domněnku: domněnka pak nemá vůči pravdě významu pražádného"},{"SurahNumber":53,"VerseNumber":29,"Text":"Vzdal se tudíž toho, jenž odvrací se od vzpomínání na nás a žádá si pouze života pozemského"},{"SurahNumber":53,"VerseNumber":30,"Text":"Takový jest dosah jejich vědění; však zajisté Pán tvůj nejlépe ví o tom, kdo zbloudil s cesty Jeho a nejlépe, ví o tom, kdo veden jest (cestou pravou)"},{"SurahNumber":53,"VerseNumber":31,"Text":"Bohu pak přináleží vše, což na nebi jest a na zemi, aby odměniti mohl ty, kdož konají špatnosti, dle skutků jejich, a odměnil ty, kdož dobro konali (odměnou) krásnou"},{"SurahNumber":53,"VerseNumber":32,"Text":"ty, kdož straní se velkých hříchů i smilstev a dopouštějí se jen lehkých přestupků: zajisté Bůh bude (vůči nim) nesmírným v odpouštění. On nejlépe zná vás, když vytvořil vás ze země a když byli jste zárodky v lůnech matek svých; počež nesnažte se, abyste očistili se před ním: onť nejlépe ví, kdo bojí se jej"},{"SurahNumber":53,"VerseNumber":33,"Text":"Co míníš o tom, jenž odvrací se"},{"SurahNumber":53,"VerseNumber":34,"Text":"a dává jen málo a skrblí"},{"SurahNumber":53,"VerseNumber":35,"Text":"Zdaž (ten) má vědomost o věcech skrytých, takže vidí (je)"},{"SurahNumber":53,"VerseNumber":36,"Text":"Či nebyl zpraven o tom, co na stránkách (knih) jest Mojžíše"},{"SurahNumber":53,"VerseNumber":37,"Text":"i Abrahama, věrného (slovu svému)"},{"SurahNumber":53,"VerseNumber":38,"Text":"Že nebude obtěžkána duše břemenem duše druhé"},{"SurahNumber":53,"VerseNumber":39,"Text":"a že nepřipadne člověku, leda (výsledek) práce (jeho)"},{"SurahNumber":53,"VerseNumber":40,"Text":"a zajisté práce (jeho dobře) bude prohlédnuta"},{"SurahNumber":53,"VerseNumber":41,"Text":"pak odměněn bude odměnou nejvýš přesnou"},{"SurahNumber":53,"VerseNumber":42,"Text":"že u Pána tvého jest konec (věcí všechněch)"},{"SurahNumber":53,"VerseNumber":43,"Text":"Onť zajisté dává lidem smáti se a plakati"},{"SurahNumber":53,"VerseNumber":44,"Text":"onť oživuje a umrtvuje"},{"SurahNumber":53,"VerseNumber":45,"Text":"onť zajisté stvořil dvé pohlaví, mužské a ženské"},{"SurahNumber":53,"VerseNumber":46,"Text":"ze (semene) kapky vystříknuté"},{"SurahNumber":53,"VerseNumber":47,"Text":"a že zajisté na něm jest stvoření druhé"},{"SurahNumber":53,"VerseNumber":48,"Text":"onť obohacuje a dává získati"},{"SurahNumber":53,"VerseNumber":49,"Text":"a zajisté jest Pánem Siria"},{"SurahNumber":53,"VerseNumber":50,"Text":"Onť zahubil jest kmen 'Ád bývalý"},{"SurahNumber":53,"VerseNumber":51,"Text":"a Tsemúd, nezanechav (žádného)"},{"SurahNumber":53,"VerseNumber":52,"Text":"Noemův lid předtím, neb nejvýš nepravostným lidem byli, svévolným"},{"SurahNumber":53,"VerseNumber":53,"Text":"a (města) vyvrácená pobořil"},{"SurahNumber":53,"VerseNumber":54,"Text":"a pokrylo je to, co pokrylo je"},{"SurahNumber":53,"VerseNumber":55,"Text":"A o kterém dobrodiní Pána svého budeš pochybovati"},{"SurahNumber":53,"VerseNumber":56,"Text":"Totoť varovatel jest, podobný varovatelům dřívějším"},{"SurahNumber":53,"VerseNumber":57,"Text":"Přibližuje se (hodina), jež přibližuje se"},{"SurahNumber":53,"VerseNumber":58,"Text":"není nikoho, mimo Boha, jenž mohl by ji odvrátiti"},{"SurahNumber":53,"VerseNumber":59,"Text":"Zdaž tomuto rozhovoru divíte se"},{"SurahNumber":53,"VerseNumber":60,"Text":"A smějete se (jen) a nepláčete"},{"SurahNumber":53,"VerseNumber":61,"Text":"A pouze bavíte se"},{"SurahNumber":53,"VerseNumber":62,"Text":"Na tvář svou spíš padněte před Bohem a (jej) uctívejte"},{"SurahNumber":54,"VerseNumber":1,"Text":"Přiblížila se hodina a MĚSÍC rozpoltil se"},{"SurahNumber":54,"VerseNumber":2,"Text":"však kdykoli vidí znamení, odvrátí se a řeknou, „Totoť jest kouzelnictví ustavičné!“"},{"SurahNumber":54,"VerseNumber":3,"Text":"A vylhanými nazvali (znamení toto) a následují vlastní choutky své: však všechno pevně předurčeno jest"},{"SurahNumber":54,"VerseNumber":4,"Text":"Však již přišly jim zprávy o dějích, z nichž možno míti výstrahu"},{"SurahNumber":54,"VerseNumber":5,"Text":"moudrost to dokonalá: však nic platno jim není varování"},{"SurahNumber":54,"VerseNumber":6,"Text":"Odvrať se tedy od nich! V den, kdy zváti bude Zvoucí k věci příšerné"},{"SurahNumber":54,"VerseNumber":7,"Text":"se sklopenými zraky vyjdou z hrobů svých jak kobylky rozptýlené"},{"SurahNumber":54,"VerseNumber":8,"Text":"spějíce ke Zvoucímu! I řeknou nevěřící: „Totoť den jest přetěžký.“"}]}