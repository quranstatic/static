{"Id":317,"LanguageCodes":["sn","sna"],"Name":"sna-abdullahjmadini","Author":"Abdullah J. M. Adini And Students","Language":"Shona","Description":"Shona","Direction":"ltr","Source":"https://www.islamic-invitation.com/","Translations":[{"SurahNumber":94,"VerseNumber":1,"Text":"Hatina here kukuvhura chipfuva chako (Iwe Muhammad (SAW)"},{"SurahNumber":94,"VerseNumber":2,"Text":"Uye tikabvisa kubva kwauri misengwa yako"},{"SurahNumber":94,"VerseNumber":3,"Text":"Iyo yairemera musana wako (yaidzikisira chimiro chako)"},{"SurahNumber":94,"VerseNumber":4,"Text":"Uye tikasimudzira kuzivikanwa kwako"},{"SurahNumber":94,"VerseNumber":5,"Text":"Zvirokwazvo, pane matambudziko pane kugarika"},{"SurahNumber":94,"VerseNumber":6,"Text":"Zvirokwazvo, pane matambudziko pane kugarika"},{"SurahNumber":94,"VerseNumber":7,"Text":"Naizvozvo kana wapedza (basa rako), zvipire (kuna Allah uchivanamata)"},{"SurahNumber":94,"VerseNumber":8,"Text":"Uye kuna Tenzi vako zvipire nekuvimba kwako kwose"},{"SurahNumber":95,"VerseNumber":1,"Text":"(Ndinopika) nemuonde, uye nemu orivhi"},{"SurahNumber":95,"VerseNumber":2,"Text":"Negomo reSinai"},{"SurahNumber":95,"VerseNumber":3,"Text":"Neguta iri (Makkah) rakachengetedzeka"},{"SurahNumber":95,"VerseNumber":4,"Text":"Zvirokwazvo, takasika munhu ane chimiro chakanaka"},{"SurahNumber":95,"VerseNumber":5,"Text":"Ndokubva tamudzikisira kusvika pakupedzisira"},{"SurahNumber":95,"VerseNumber":6,"Text":"Kusara kweavo vanotenda (muIslaam) uye vachiita mabasa akanaka. Vachawana mubairo usingaperi (Paradhiso)"},{"SurahNumber":95,"VerseNumber":7,"Text":"Nokudaro chii chinoita (iwe asingatendi) kuti urambe zuva rekutongwa"},{"SurahNumber":95,"VerseNumber":8,"Text":"Havasi here Allah mutongi vanoziva pamusoro pevatongi vose"},{"SurahNumber":96,"VerseNumber":1,"Text":"Verenga! Muzita raTenzi vako avo vakasika (zvinhu zvese)"},{"SurahNumber":96,"VerseNumber":2,"Text":"Vakasika munhu kubva mubumbu reropa"},{"SurahNumber":96,"VerseNumber":3,"Text":"Verenga! Uye Tenzi vako ndivo mukomboreri mukuru"},{"SurahNumber":96,"VerseNumber":4,"Text":"Avo vakadzidzisa (kunyora) nechinyoreso"},{"SurahNumber":96,"VerseNumber":5,"Text":"Vakadzidzisa munhu izvo zvaakanga asingazivi"},{"SurahNumber":96,"VerseNumber":6,"Text":"Asi, zvirokwazvo, munhu anodarika mirairo"},{"SurahNumber":96,"VerseNumber":7,"Text":"Nokuda kwekuti anozviona sekunge akapfuma"},{"SurahNumber":96,"VerseNumber":8,"Text":"Zvirokazvo, kuna Tenzi vako ndiko kune kudzokera"},{"SurahNumber":96,"VerseNumber":9,"Text":"Wakamuona here (Muhammad (SAW)) uyo anodzivirira (anorambidza - Abu Jahl)"},{"SurahNumber":96,"VerseNumber":10,"Text":"Muranda (Muhammad (SAW)) kana achinamata"},{"SurahNumber":96,"VerseNumber":11,"Text":"Wakamboona here kana iye (Muhammad (SAW)) ari kutungamirwa (naAllah)"},{"SurahNumber":96,"VerseNumber":12,"Text":"Kana ari kukomekedza kutya (Allah)"},{"SurahNumber":96,"VerseNumber":13,"Text":"Wakamboona here kana iye (Abu Jahl) achiramba chokwadi (Qur’aan) uye achifuratira"},{"SurahNumber":96,"VerseNumber":14,"Text":"Haazivi here kuti Allah vanoona (zvose)"},{"SurahNumber":96,"VerseNumber":15,"Text":"Asi, kana asina kusiya (Abu Jahl), tichamubata nebvudzi rekumberi"},{"SurahNumber":96,"VerseNumber":16,"Text":"Bvudzi repamberi (pemusoro) rinonyepa nekukanganisa"},{"SurahNumber":96,"VerseNumber":17,"Text":"Naizvozvo chimusiyai adaidze dare rake (revabetseri)"},{"SurahNumber":96,"VerseNumber":18,"Text":"Isu tichadaidza vachengeti veGehena (kuti vaone chekuita naye)"},{"SurahNumber":96,"VerseNumber":19,"Text":"Kwete! (Muhammad (SAW)) usamuteerera (Abu Jahl). Pfugama uye uswedere pedyo (naAllah)"},{"SurahNumber":97,"VerseNumber":1,"Text":"Zvirokwazvo, takaridzikisa (Qur’an iri) muusiku hwechisungo"},{"SurahNumber":97,"VerseNumber":2,"Text":"Uye chii chichaita kuti uzive kuti usiku hwechisungo chii"},{"SurahNumber":97,"VerseNumber":3,"Text":"Usiku hwechisungo huri nani kukunda churu chemwedzi (kunamata Allah mauri kuri nani kupfuura kunamata churu chemwedzi (makore makumi masere nematatu, nemwedzi mina)"},{"SurahNumber":97,"VerseNumber":4,"Text":"Mauri munodzika ngirozi nemweya mutsvene (Gabriel) nemvumo yaTenzi vavo nezvisungo zvose"},{"SurahNumber":97,"VerseNumber":5,"Text":"(Usiku hwese) Pane runyararo (uye zvakanaka kubva kuna Allah zvichienda kuvaranda vavo vanotenda) kusvikira nguva yemambakwedza"},{"SurahNumber":98,"VerseNumber":1,"Text":"Avo vasingatendi kubva kuvanhu veBhuku (maJudha nemaKristu) nemaMushrikoon (avo vanonamata zvidori, kana kuti Allah vachivasanganisa nezvimwe zvinhu), vakanga vasingazosiyi (kusatenda) kusvikira humboo huri pachena hwauya kwavari"},{"SurahNumber":98,"VerseNumber":2,"Text":"Mutumwa (Muhammad (SAW)) kubva kuna Allah, achiverenga bhuku rakachenurwa (Qur’aan rakachenurwa kubva kumanyepo)"},{"SurahNumber":98,"VerseNumber":3,"Text":"Mariri mune mitemo yakatwasuka (kubva kuna Allah)"},{"SurahNumber":98,"VerseNumber":4,"Text":"Uye vanhu veBhuku (maJudha nemaKristu) havana kusiyana asi mushure mokunge humboo hwakajeka hwauya kwavari"},{"SurahNumber":98,"VerseNumber":5,"Text":"Uye havana kukomekedzwa asi kunamata Allah, uye kunamata Allah chete voga, uye kuita Swalaah (Munamato), uye kupa Zvipo (Zakaah), uye ichi ndicho chitendero chakatwasuka"},{"SurahNumber":98,"VerseNumber":6,"Text":"Zvirokwazvo, avo vasingatendi kubva muvanhu veBhuku (maJudha nemaKristu) nemaMushrikoon (avo vanonamata zvidori, kana kuti Allah vachivasanganisa nezvimwe zvinhu) vachange vari mumoto weGehena vachigara imomo. Vanhu vakadaro ndivo zvisikwa zvakashata"},{"SurahNumber":98,"VerseNumber":7,"Text":"Zvirokwazvo, avo vanotenda (muIslaam), uye vachiita mabasa akanaka, vanhu vakadaro ndivo zvisikwa zvakanaka"},{"SurahNumber":98,"VerseNumber":8,"Text":"Mubairo wavo unaTenzi vavo, Paradhiso rine nzizi dzinoerera pasi paro.Vachagara imomo zvachose. Allah vachafadzwa navo uye ivo vachafadzwa navo (Allah). Izvi ndezve uyo anotya Tenzi vake"},{"SurahNumber":99,"VerseNumber":1,"Text":"Kana nyika yodengenyetswa nekudengenyeka kwayo"},{"SurahNumber":99,"VerseNumber":2,"Text":"Uye kana nyika yoburitsa misengwa yayo (zvayakaviga)"},{"SurahNumber":99,"VerseNumber":3,"Text":"Uye munhu achati: “Chii chiri kunetsa pairi?”"},{"SurahNumber":99,"VerseNumber":4,"Text":"Nezuva iroro ichataura mashoko ayo (zvaiitika pamusoro payo zvakanaka nezvakaipa)"},{"SurahNumber":99,"VerseNumber":5,"Text":"Nokuda kwekuti Tenzi vako vanenge vaiudza izvozvo"},{"SurahNumber":99,"VerseNumber":6,"Text":"Nezuva iroro vanhu vachaenda muzvikwata kuitira kuti vagotaridzwa mabasa avo"},{"SurahNumber":99,"VerseNumber":7,"Text":"Naizvozvo uyo anenge aita chakanaka chakafanana nehuremu hwekasvosve kamwechete achachiona"},{"SurahNumber":99,"VerseNumber":8,"Text":"Uye uyo anenge aita chakaipa chakafanana nehuremu hwekasvosve kamwechete achachiona"},{"SurahNumber":100,"VerseNumber":1,"Text":"Ndinopika nemabhiza anomhanya achifemereka"},{"SurahNumber":100,"VerseNumber":2,"Text":"Achiburitsa zvimvari zvemoto (nemakumbo awo)"},{"SurahNumber":100,"VerseNumber":3,"Text":"Uye achimhanyira kunorwa mambakwedza"},{"SurahNumber":100,"VerseNumber":4,"Text":"Uye achipfumbura huruva nawo"},{"SurahNumber":100,"VerseNumber":5,"Text":"Uye achipinda nawo mukati (memuvengi)"},{"SurahNumber":100,"VerseNumber":6,"Text":"Zvirokwazvo, munhu haatendi Tenzi vake"},{"SurahNumber":100,"VerseNumber":7,"Text":"Uye zvirokwazvo iye ichapupu kune izvozvo (nemabasa ake)"},{"SurahNumber":100,"VerseNumber":8,"Text":"Uye zvirokwazvo anosimbirira mukuda zvakanaka (hupfumi)"}]}