{"Id":156,"LanguageCodes":["fa","fas"],"Name":"fas-mahdielahighoms","Author":"Mahdi Elahi Ghomshei","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":49,"VerseNumber":14,"Text":"اعراب (بر تو منّت گذارده و) گفتند: ما (بی جنگ و نزاع) ایمان آوردیم، بگو: شما که ایمانتان (از زبان) به قلب وارد نشده به حقیقت هنوز ایمان نیاورده‌اید لیکن بگویید ما اسلام آوردیم (و از خوف جان به ناچار تسلیم شدیم)، و اگر خدا و رسول وی را اطاعت کنید او از (اجر) اعمال شما هیچ نخواهد کاست (و از گناه گذشته می‌گذرد) که خدا بسیار آمرزنده و مهربان است"},{"SurahNumber":49,"VerseNumber":15,"Text":"منحصرا مؤمنان واقعی آن کسانند که به خدا و رسول او ایمان آوردند و بعدا هیچ گاه شک و ریبی به دل راه ندادند و در راه خدا به مال و جانشان جهاد کردند. اینان به حقیقت راستگو هستند"},{"SurahNumber":49,"VerseNumber":16,"Text":"بگو: آیا شما می‌خواهید خدا را به دین خود آگاه سازید (که اظهار دیانت می‌کنید)؟ و حال آنکه خدا آنچه در آسمانها و زمین است همه را می‌داند و به کلّیّه امور عالم داناست"},{"SurahNumber":49,"VerseNumber":17,"Text":"آنها بر تو به مسلمان شدن منّت می‌گذارند، بگو: شما به اسلام خود بر من منّت منهید بلکه اگر راست می‌گویید (و ایمان حقیقی دارید) خدا بر شما منّت دارد که شما را به سوی ایمان هدایت فرموده است"},{"SurahNumber":49,"VerseNumber":18,"Text":"خدا اسرار غیب آسمانها و زمین را می‌داند و به آنچه شما بندگان می‌کنید بیناست"},{"SurahNumber":50,"VerseNumber":1,"Text":"ق (قسم به قدس و قدرت و) قسم به قرآن با مجد و عظمت"},{"SurahNumber":50,"VerseNumber":2,"Text":"(که منکران ایمان نیاوردند) بلکه از آمدن رسولی از خودشان که آنها را هشدار و اندرز دهد به شگفت آمده و کفار (نادان) گفتند: این (دعوی رسالت و خبر از قیامت) بسیار چیز عجیبی است"},{"SurahNumber":50,"VerseNumber":3,"Text":"آیا ما پس از آنکه مردیم و یکسره خاک شدیم (باز زنده می‌شویم)؟ این بازگشت بسیار بعید است"},{"SurahNumber":50,"VerseNumber":4,"Text":"(تعجب نکنند که) ما به آنچه زمین از آنها بکاهد کاملا آگاهیم و کتابی نگاهدارنده (لوح محفوظ که مشتمل بر همه حقایق عالم است) نزد ماست"},{"SurahNumber":50,"VerseNumber":5,"Text":"بلکه کافران چون (رسول) حق آمد او را تکذیب کردند و (در کار بزرگ رسالت و قرآن با عظمت) در حالی مضطرب و سرگردان ماندند (گاهی از جهل، افسانه پیشینیان شمردند و گاهی سحر و شعر پنداشتند)"},{"SurahNumber":50,"VerseNumber":6,"Text":"پس مگر (منکران حق) آسمان را فراز خود نمی‌نگرند که ما چگونه بنای محکم اساس نهاده‌ایم و آن را به زیور (ستارگان رخشان) آراسته‌ایم و هیچ شکاف و خللی در آن راه ندارد؟"},{"SurahNumber":50,"VerseNumber":7,"Text":"و زمین را نمی‌نگرند که آن را بگستردیم و در آن کوههای استوار بیفکندیم و هر نوع گیاه با حسن و طراوت از آن برویانیدیم؟"},{"SurahNumber":50,"VerseNumber":8,"Text":"تا موجب بصیرتی باشد (در برهان الهیّت) و تذکری برای هر بنده‌ای که رو به درگاه خدا آرد"},{"SurahNumber":50,"VerseNumber":9,"Text":"و ما از آسمان رحمت آب باران با برکت را نازل کردیم و باغهای میوه و دانه‌های درو شدنی برویانیدیم"},{"SurahNumber":50,"VerseNumber":10,"Text":"و نیز نخلهای بلند خرما که میوه آن منظم روی هم چیده شده است برانگیختیم"},{"SurahNumber":50,"VerseNumber":11,"Text":"اینها را رزق بندگان قرار دادیم و به باران زمین مرده را زنده ساختیم (تا خلق بدانند که) همچنین پس از مرگ سر از خاک بیرون می‌کنند"},{"SurahNumber":50,"VerseNumber":12,"Text":"پیش از اینان هم قوم نوح و اصحاب رسّ (که پیغمبر خود را به چاه افکندند) و قوم ثمود هم تکذیب رسولان کردند"},{"SurahNumber":50,"VerseNumber":13,"Text":"و قوم عاد و فرعون و قوم لوط"},{"SurahNumber":50,"VerseNumber":14,"Text":"و اصحاب ایکه (امت شعیب) و قوم تبّع (پادشاه یمن) همه رسولان حق را تکذیب کردند تا وعده عذاب من بر آنان حتم و واجب گردید"},{"SurahNumber":50,"VerseNumber":15,"Text":"آیا در اول بار که آفرینش را آوردیم هیچ درماندیم؟ (پس در خلقت معاد دیگر بار هم عاجز نیستیم) بلکه این منکران در شک و ریب از خلقت نو (و نشأه معاد) اند"},{"SurahNumber":50,"VerseNumber":16,"Text":"و ما انسان را خلق کرده‌ایم و از وساوس و اندیشه‌های نفس او کاملا آگاهیم که ما از رگ گردن او به او نزدیکتریم"},{"SurahNumber":50,"VerseNumber":17,"Text":"آن گاه که دو ملک دریافت دارنده (یعنی فرشتگان مراقب و حاضر مأمور نگارش اعمال خیر و شر او) از طرف راست و چپ (به مراقبت او) بنشسته و (اعمال آدمی را) دریافت می‌دارند"},{"SurahNumber":50,"VerseNumber":18,"Text":"سخنی بر زبان نیاورد جز آنکه همان دم فرشته‌ای مراقب و آماده است"},{"SurahNumber":50,"VerseNumber":19,"Text":"و (به هوش آیید که) هنگام بیهوشی و سختی مرگ به حق و حقیقت فرا رسید، آری همان مرگی که از آن دوری می‌جستی"},{"SurahNumber":50,"VerseNumber":20,"Text":"و آن گاه در صور بدمند (و ملایک ندا کنند که) این است روز تهدید (های الهی به خلق)"},{"SurahNumber":50,"VerseNumber":21,"Text":"و هر نفسی را فرشته‌ای (برای حساب به محشر) کشاند و فرشته‌ای (بر نیک و بدش) گواهی دهد"},{"SurahNumber":50,"VerseNumber":22,"Text":"و تو (ای آدمی نادان) از این (روز سخت مرگ) در غفلت بودی تا آنکه ما پرده از کار تو برانداختیم و امروز چشم بصیرتت بیناتر گردید"},{"SurahNumber":50,"VerseNumber":23,"Text":"و قرین وی (یعنی فرشته موکّل و شاهد او بدو) گوید: این همان اعمالی است که نزد من (برای امروز تو) محفوظ و مهیّاست"},{"SurahNumber":50,"VerseNumber":24,"Text":"(و خطاب آید که) امروز هر کافر معاند را به دوزخ درافکنید"},{"SurahNumber":50,"VerseNumber":25,"Text":"همان کافری که از هر کار خیر مانع می‌گشت و (به حق خدا و خلق) ستم می‌کرد و (در کار خدا و قیامت) به شک و ریب بود"},{"SurahNumber":50,"VerseNumber":26,"Text":"همان کافر مشرک که با خدای یکتا خدای دیگری جعل کرد، پس او را در عذاب سخت جهنم درافکنید"}]}