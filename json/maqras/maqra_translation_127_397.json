{"Id":397,"LanguageCodes":["tr","tur"],"Name":"tur-elmalilihamdiya","Author":"Elmalili Hamdi Yazir","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":20,"VerseNumber":83,"Text":"Ey Musa! Seni kavminden (ayırıp) daha çabuk (gelmeye) sevkeden nedir?\" (dedik)"},{"SurahNumber":20,"VerseNumber":84,"Text":"Musa: \"Onlar benim izimdeler (arkamdan beni takip edip geliyorlar). Ben sana acele ettim (geldim) ki, hoşnud olasın\" dedi"},{"SurahNumber":20,"VerseNumber":85,"Text":"Allah: \"Doğrusu biz senden sonra kavmini imtihan ettik. Sâmirî onları saptırdı\" dedi"},{"SurahNumber":20,"VerseNumber":86,"Text":"Hemen Musa öfkeli ve üzgün olarak kavmine döndü (onlara şöyle) dedi: \"Ey kavmim! Rabbiniz size güzel bir vaad ile söz vermedi mi? Size bu süre mi çok uzun geldi, yoksa Rabbinizden size bir gazab inmesini arzu ettiniz de mi, bana olan vaadinizden caydınız"},{"SurahNumber":20,"VerseNumber":87,"Text":"Onlar dediler ki: \"Biz sana verdiğimiz sözden, kendiliğimizden caymadık. Fakat biz o (Kıbtî) kavminin süs eşyasından bir takım ağırlıklar yüklenmiştik. Onları (ateşe) attık. Sâmirî de (kendi mücevheratını) böylece atmıştı"},{"SurahNumber":20,"VerseNumber":88,"Text":"Nihayet Sâmirî onlara böğüren bir buzağı heykeli ortaya çıkardı. Bunun üzerine Sâmirî ve adamları: \"İşte sizin de, Musa'nın da ilâhı budur, ama o unuttu\" dediler"},{"SurahNumber":20,"VerseNumber":89,"Text":"Onlar görmüyorlar mıydı ki, o buzağı, kendilerine hiçbir sözle karşılık veremiyor; onlara ne bir zarar, ne de bir yarar vermeye sahip bulunamıyordu"},{"SurahNumber":20,"VerseNumber":90,"Text":"And olsun ki Harun daha önce onlara: \"Ey kavmim! Siz bununla (buzağı ile) imtihana çekildiniz. Sizin gerçek Rabbiniz Rahmân'dır. Gelin bana uyun ve emrime itaat edin\" demişti"},{"SurahNumber":20,"VerseNumber":91,"Text":"Onlar (cevap olarak şöyle) demişlerdi: \"Musa bize dönüp gelinceye kadar, biz ona tapmaya elbette devam edeceğiz"},{"SurahNumber":20,"VerseNumber":92,"Text":"(Musa gelince kardeşine şöyle) dedi: \"Ey Harun! bunların sapıklığa düştüğünü gördüğün vakit, seni engelleyen ne oldu"},{"SurahNumber":20,"VerseNumber":93,"Text":"(Neden) benim yolumu takip etmedin, benim emrime karşı mı geldin"},{"SurahNumber":20,"VerseNumber":94,"Text":"Harun: \"Ey anamın oğlu! Sakalımı ve başımı (saçımı) tutma. Ben senin 'İsrailoğulları arasında ayrılık çıkardın, sözüme bakmadın' diyeceğinden korktum.\" dedi"},{"SurahNumber":20,"VerseNumber":95,"Text":"(Hz. Musa bu defa Sâmirî'ye dönerek) \"Ey Sâmirî! Senin bu yaptığın nedir?\" dedi"},{"SurahNumber":20,"VerseNumber":96,"Text":"Sâmirî: \"Onların görmedikleri bir şey gördüm: (Sana gelen) ilâhî elçinin (Cebrail'in) izinden bir avuç (toprak) aldım ve onu (erimiş mücevheratın içine) attım. Bunu, bana böylece nefsim hoş gösterdi\" dedi"},{"SurahNumber":20,"VerseNumber":97,"Text":"(Musa ona şöyle) dedi: \"Haydi çekil git. Artık senin için hayat boyunca, 'benimle temas yok' diye söylemen var (bir vahşi gibi yapayalnız yaşamağa mahkum olacaksın). Hem senin için asla kaçamayacağın bir ceza daha vardır. Bir de ibadet edip durduğun ilâhına bak; elbette biz onu yakacağız, sonra da kül edip muhakkak onu denize savuracağız"},{"SurahNumber":20,"VerseNumber":98,"Text":"Sizin ilâhınız, ancak kendisinden başka hiçbir ilâh bulunmayan Allah'dır. Onun ilmi her şeyi kuşatmıştır"},{"SurahNumber":20,"VerseNumber":99,"Text":"(Ey Muhammed!) Sana geçmişin haberlerinden bir kısmını böylece anlatıyoruz. Şüphe yok ki, sana katımızdan bir zikir (düşünüp kendisinden ibret alınacak bir kitab) verdik"},{"SurahNumber":20,"VerseNumber":100,"Text":"Kim ondan yüz çevirirse, şüphesiz o, kıyamet günü bir günah yüklenecektir"},{"SurahNumber":20,"VerseNumber":101,"Text":"Devamlı o azabın altında kalacaklar. Kıyamet günü onlar için, bu ne fena bir yüktür"},{"SurahNumber":20,"VerseNumber":102,"Text":"Sûr'a üfürüleceği gün ki biz suçluları o gün, (gözleri korkudan) göğermiş olarak mahşerde toplayacağız"},{"SurahNumber":20,"VerseNumber":103,"Text":"Siz dünyada sadece on(gün) kaldınız\" diye kendi aralarında gizli gizli konuşurlar"},{"SurahNumber":20,"VerseNumber":104,"Text":"Aralarında ne konuşacaklarını biz çok iyi biliriz. Görüşü en üstün olan: \"Ancak bir gün kaldınız\" diyecektir"},{"SurahNumber":20,"VerseNumber":105,"Text":"(Ey Muhammed!) Sana dağlar(ın kıyametteki durumunu) sorarlar, de ki: \"Rabbim onları ufalayıp savuracak"},{"SurahNumber":20,"VerseNumber":106,"Text":"Böylece yerlerini dümdüz boş bir halde bırakacak"},{"SurahNumber":20,"VerseNumber":107,"Text":"Orada ne bir çukur, ne de bir tümsek göreceksin"},{"SurahNumber":20,"VerseNumber":108,"Text":"O gün, hiçbir tarafa sapmadan o davetçiye (Sûr'a üfleyenin çağrısına) uyarlar. Öyleki, Rahmân'ın heybetinden sesler kısılmıştır. Artık bir fısıltıdan başka hiçbir şey işitemezsin"},{"SurahNumber":20,"VerseNumber":109,"Text":"O gün, Rahmân'ın kendisine izin verdiği ve sözünden hoşnud olduğu kimselerden başkasının şefaatı fayda vermez"},{"SurahNumber":20,"VerseNumber":110,"Text":"Allah, onların geleceklerini de, geçmişlerini de bilir. Onlar ise O'nu ilmen kavrayamazlar"}]}