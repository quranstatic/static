{"Id":163,"LanguageCodes":["fa","fas"],"Name":"fas-sayyedjalaloddi","Author":"Sayyed Jalaloddin Mojtabavi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":56,"VerseNumber":1,"Text":"آنگاه كه آن رخداد- رستاخيز- رخ دهد"},{"SurahNumber":56,"VerseNumber":2,"Text":"كه در رخدادش دروغى نيست"},{"SurahNumber":56,"VerseNumber":3,"Text":"فرونهنده است و بردارنده"},{"SurahNumber":56,"VerseNumber":4,"Text":"آنگاه كه زمين سخت جنبانده شود"},{"SurahNumber":56,"VerseNumber":5,"Text":"و كوه‌ها خرد و ريز ريز شوند"},{"SurahNumber":56,"VerseNumber":6,"Text":"پس چون گرد و غبار پراكنده گردند"},{"SurahNumber":56,"VerseNumber":7,"Text":"و شما سه گروه باشيد"},{"SurahNumber":56,"VerseNumber":8,"Text":"خجستگان و سعادتمندان، خجستگان چه باشند؟"},{"SurahNumber":56,"VerseNumber":9,"Text":"و شومان و بدبختان، شومان و بدبختان چه باشند؟"},{"SurahNumber":56,"VerseNumber":10,"Text":"و پيشى‌گيرندگان- به ايمان و جهاد و طاعت-، آن پيشى‌گيرندگان"},{"SurahNumber":56,"VerseNumber":11,"Text":"ايشانند نزديك‌داشتگان"},{"SurahNumber":56,"VerseNumber":12,"Text":"در بهشتهاى پُر نعمت"},{"SurahNumber":56,"VerseNumber":13,"Text":"بسيارى از پيشينيان‌اند- از امّتهاى پيامبران پيشين"},{"SurahNumber":56,"VerseNumber":14,"Text":"و اندكى از پسينيان- امت رسول اللّه"},{"SurahNumber":56,"VerseNumber":15,"Text":"بر تختهاى بافته- به زر و گوهر و مرواريد-،"},{"SurahNumber":56,"VerseNumber":16,"Text":"روياروى هم بر آنها تكيه زده‌اند"},{"SurahNumber":56,"VerseNumber":17,"Text":"پسرانى هماره نوجوان [به خدمت‌] پيرامون ايشان مى‌گردند،"},{"SurahNumber":56,"VerseNumber":18,"Text":"با صراحى‌ها و كوزه‌ها و جامهايى از مىْ صافى گوارا،"},{"SurahNumber":56,"VerseNumber":19,"Text":"كه از [نوشيدن‌] آن سر درد نگيرند و مست و بى‌خرد نشوند"},{"SurahNumber":56,"VerseNumber":20,"Text":"و از هر ميوه‌اى كه برگزينند"},{"SurahNumber":56,"VerseNumber":21,"Text":"و از گوشت مرغانى كه بخواهند"},{"SurahNumber":56,"VerseNumber":22,"Text":"و دوشيزگانى با چشمهاى سياه و درشت،"},{"SurahNumber":56,"VerseNumber":23,"Text":"همچون مرواريد پوشيده در صدف- كه هوا در آن اثر نكند و صفا و روشنى‌اش بر جاى باشد"},{"SurahNumber":56,"VerseNumber":24,"Text":"به پاداش آنچه مى‌كردند"},{"SurahNumber":56,"VerseNumber":25,"Text":"در آنجا سخن بيهوده و گنه‌آلود نشنوند"},{"SurahNumber":56,"VerseNumber":26,"Text":"مگر گفتارى: سلام، سلام"},{"SurahNumber":56,"VerseNumber":27,"Text":"و ياران دست راست- خجستگان و سعادتمندان-، دست راستيان چه باشند؟"},{"SurahNumber":56,"VerseNumber":28,"Text":"در [زير] كنارهايى بى‌خار،"},{"SurahNumber":56,"VerseNumber":29,"Text":"و درخت موزى كه ميوه‌اش بر هم چيده باشد،"},{"SurahNumber":56,"VerseNumber":30,"Text":"و سايه‌اى كشيده و پيوسته،"},{"SurahNumber":56,"VerseNumber":31,"Text":"و آبى هماره روان،"},{"SurahNumber":56,"VerseNumber":32,"Text":"و ميوه‌اى بسيار،"},{"SurahNumber":56,"VerseNumber":33,"Text":"نه بريده- قطع نشود- و نه بازداشته- از خوردن"},{"SurahNumber":56,"VerseNumber":34,"Text":"و فرشهايى برافراشته- بر تختهاى بلند افكنده‌شده، يا گرانبها"},{"SurahNumber":56,"VerseNumber":35,"Text":"ما ايشان را آفريده‌ايم، آفرينشى نو- يا: آفرينشى ويژه كه هرگز دگرگونى نيابد، پير نشوند و زيبايى خود را از دست ندهند"},{"SurahNumber":56,"VerseNumber":36,"Text":"و آنان را دوشيزگانى ساخته‌ايم،"},{"SurahNumber":56,"VerseNumber":37,"Text":"شوى‌دوستانى همسال- با يكديگر و با شوهران-،"},{"SurahNumber":56,"VerseNumber":38,"Text":"براى ياران دست راست- خجستگان و سعادتمندان"},{"SurahNumber":56,"VerseNumber":39,"Text":"كه گروهى از پيشينيانند،"},{"SurahNumber":56,"VerseNumber":40,"Text":"و گروهى از پسينيان"},{"SurahNumber":56,"VerseNumber":41,"Text":"و ياران دست چپ- شومان و بدبختان-، دست چپيان چه باشند؟"},{"SurahNumber":56,"VerseNumber":42,"Text":"در آتشين بادى سوزان و آبى جوشان،"},{"SurahNumber":56,"VerseNumber":43,"Text":"و سايه‌اى از دودى سخت سياه،"},{"SurahNumber":56,"VerseNumber":44,"Text":"نه سرد- زيرا از دود دوزخ است- و نه خوش"},{"SurahNumber":56,"VerseNumber":45,"Text":"زيرا كه اينان پيش از اين- عذاب- سرمست از كامرانى بودند"},{"SurahNumber":56,"VerseNumber":46,"Text":"و بر گناه بزرگ- شرك، يا پيمان‌شكنى، يا سوگند بزرگ بر انكار بعث- پاى مى‌فشردند،"},{"SurahNumber":56,"VerseNumber":47,"Text":"و مى‌گفتند: آيا چون بميريم و خاك و استخوان شويم باز زنده و برانگيخته مى شويم؟"},{"SurahNumber":56,"VerseNumber":48,"Text":"و آيا پدران پيشين ما نيز [زنده و برانگيخته مى‌شوند]؟"},{"SurahNumber":56,"VerseNumber":49,"Text":"بگو: هر آينه پيشينيان و پسينيان،"},{"SurahNumber":56,"VerseNumber":50,"Text":"[همگان‌] به هنگام آن روز دانسته شده گردآورى و فراهم مى‌شوند"},{"SurahNumber":56,"VerseNumber":51,"Text":"و آنگاه شما اى گمراهان دروغ‌انگار،"},{"SurahNumber":56,"VerseNumber":52,"Text":"هر آينه از درخت زقّوم مى‌خوريد،"},{"SurahNumber":56,"VerseNumber":53,"Text":"و شكمها را از آن پُر مى‌كنيد،"},{"SurahNumber":56,"VerseNumber":54,"Text":"آنگاه روى آن، از آب جوشان مى‌آشاميد،"},{"SurahNumber":56,"VerseNumber":55,"Text":"و چنان آشامنده‌ايد كه شتران تشنه مى‌آشامند"},{"SurahNumber":56,"VerseNumber":56,"Text":"اين است پذيرائى آنها در روز حساب و پاداش"},{"SurahNumber":56,"VerseNumber":57,"Text":"ما شما را آفريده‌ايم- و از آينده شما باخبريم-، پس چرا باور نمى‌داريد؟"},{"SurahNumber":56,"VerseNumber":58,"Text":"آيا آب منى را كه مى‌ريزيد- نطفه‌اى را كه در رحم زنان مى‌افكنيد- ديده‌ايد؟"},{"SurahNumber":56,"VerseNumber":59,"Text":"آيا شما آن را مى‌آفرينيد- نقشبندى مى‌كنيد- يا ما آفريننده‌ايم؟"},{"SurahNumber":56,"VerseNumber":60,"Text":"ما مرگ را ميان شما مقدّر كرديم، و كسى بر ما پيشى نگرفته و ناتوان نيستيم،"},{"SurahNumber":56,"VerseNumber":61,"Text":"از آنكه به جاى شما ديگرانى همچون شما آوريم. و شما را در آنچه- در صورت و هيئتى يا در عالمى كه- نمى‌دانيد از نو بيافرينيم"},{"SurahNumber":56,"VerseNumber":62,"Text":"و هر آينه شما آفرينش نخست- زندگى دنيوى- را دانسته‌ايد، پس چرا ياد نمى‌كنيد و پند نمى‌گيريد؟"},{"SurahNumber":56,"VerseNumber":63,"Text":"آيا آنچه مى‌كاريد ديده‌ايد؟"},{"SurahNumber":56,"VerseNumber":64,"Text":"آيا شما آن را مى‌رويانيد يا ما روياننده‌ايم؟"},{"SurahNumber":56,"VerseNumber":65,"Text":"اگر بخواهيم آن را گياهى در هم شكسته- يا كاهى بى‌دانه- مى‌گردانيم پس سراسيمه و در شگفت بمانيد،"},{"SurahNumber":56,"VerseNumber":66,"Text":"[و گوييد:] راستى كه ما زيان كرده و تاوان زده‌ايم"},{"SurahNumber":56,"VerseNumber":67,"Text":"بلكه ما بى‌بهره مانده‌ايم"},{"SurahNumber":56,"VerseNumber":68,"Text":"آيا آبى را كه مى‌آشاميد ديده‌ايد؟"},{"SurahNumber":56,"VerseNumber":69,"Text":"آيا شما آن را از ابر فرو آورده‌ايد يا ما فروآرنده‌ايم؟"},{"SurahNumber":56,"VerseNumber":70,"Text":"اگر بخواهيم آن را تلخ و شور مى‌گردانيم پس چرا سپاس نمى‌گزاريد؟"},{"SurahNumber":56,"VerseNumber":71,"Text":"آيا آتشى را كه مى‌افروزيد ديده‌ايد؟"},{"SurahNumber":56,"VerseNumber":72,"Text":"آيا درخت آن را شما پديد آورده‌ايد يا ما پديدآرنده‌ايم؟"},{"SurahNumber":56,"VerseNumber":73,"Text":"ما آن را يادكردى ساختيم- كه چون آن را ببينند آتش دوزخ را ياد كنند- و كالايى براى صحرانشينان"},{"SurahNumber":56,"VerseNumber":74,"Text":"پس نام پروردگار بزرگ خود را به پاكى ياد كن"}]}