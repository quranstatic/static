{"Id":490,"LanguageCodes":["zu","zul"],"Name":"zul-iqembulezifundi","Author":"Iqembu Lezifundiswa, Mussa Muhammad Telela , Uthman Mfanafuthi Msomi, Moulana Abdur Rahman Chilipa, Haji Ibrahim Mondli Japhet Mthembu, Moulana Imran Ngcobo, Moulana Eshaaq Osman","Language":"Zulu","Description":"Zulu","Direction":"ltr","Source":"Islamic Dawah Movement of Southern Africa(IDM), https://www.alqurantranslation.com/","Translations":[{"SurahNumber":51,"VerseNumber":31,"Text":"Wathi (u-Abrahamu), “iyini inkulumo yenu Oh zithunywa?”"},{"SurahNumber":51,"VerseNumber":32,"Text":"Zathi, “ngempela thina sithunywe kubantu abayizoni”"},{"SurahNumber":51,"VerseNumber":33,"Text":"Ukuze sithumele phezulu kwabo amatshe obumba"},{"SurahNumber":51,"VerseNumber":34,"Text":"Enziwe yiNkosi yakho iwenzela abonayo"},{"SurahNumber":51,"VerseNumber":35,"Text":"Ngakho-ke sabakhipha lapho phakathi abakholwayo"},{"SurahNumber":51,"VerseNumber":36,"Text":"Kepha asizange sithole lutho lapho phakathi ngaphandle kwendlu yamaMuslim"},{"SurahNumber":51,"VerseNumber":37,"Text":"Futhi sashiya lapho phakathi uphawu lalabo abesaba isijeziso esibuhlungu"},{"SurahNumber":51,"VerseNumber":38,"Text":"Futhi nakuMose khumbula ngenkathi simthumela kuFaro negunya elicacile"},{"SurahNumber":51,"VerseNumber":39,"Text":"Kepha wafulathela (uFaro) kanye nabalandeli bakhe wayesethi, “umlumbi noma uhlanya!”"},{"SurahNumber":51,"VerseNumber":40,"Text":"Ngakho-ke samthatha kanye namabutho akhe sabaphonsa olwandle futhi nguyena owayefanelwe ukusolwa"},{"SurahNumber":51,"VerseNumber":41,"Text":"Futhi naku’AD khumbula ngenkathi sithumela kubona umoya oyinyumba"},{"SurahNumber":51,"VerseNumber":42,"Text":"(Umoya) awuyekanga lutho lokho oweza kukona, kepha wakwenza kwaba sengathi yizingcezu zembubhiso"},{"SurahNumber":51,"VerseNumber":43,"Text":"Futhi nakuThamud khumbula ngenkathi kuthiwa kubona zithokoziseni okwesikhashana"},{"SurahNumber":51,"VerseNumber":44,"Text":"Kepha\tbayidelela\timpoqo\tyeNkosi\tyabo\tngakho-ke kwabathatha ukushaya konyazi kulapho bona bebhekile"},{"SurahNumber":51,"VerseNumber":45,"Text":"Ngakho-ke abazange bakwazi ukuvuka bame noma ukuzisiza"},{"SurahNumber":51,"VerseNumber":46,"Text":"Kanye nabantu baNowa ngaphambilini, ngempela bona babengabantu ababedelela bengahloniphi"},{"SurahNumber":51,"VerseNumber":47,"Text":"Nezulusalakhangezandlafuthingempelathinasingabandisayo"},{"SurahNumber":51,"VerseNumber":48,"Text":"Futhi umhlaba sawendlala, singabalungisi (abandlali) abahle kakhulu"},{"SurahNumber":51,"VerseNumber":49,"Text":"Futhi kuzona zonke izinto sadala kwaba ngambili ukuze nikhumbule"},{"SurahNumber":51,"VerseNumber":50,"Text":"Ngakho-ke balekelani kuMvelinqangi ngempela mina kunina ngingumxwayisi ocacile ovela kuyena"},{"SurahNumber":51,"VerseNumber":51,"Text":"Futhi ningahlanganisi noMvelinqangi omunye unkulunkulu, ngempela mina kunina ngingumxwayisi ocacile ovela kuyena"},{"SurahNumber":51,"VerseNumber":52,"Text":"Kanjalo akuzange kufike kulabo ababengaphambilini kwabo isithunywa ngaphandle kokuthi bathi, “umlumbi noma uhlanya”"},{"SurahNumber":51,"VerseNumber":53,"Text":"Ngakube babelana ngako njengefa, kepha bona bangabantu abanephutha (abonayo)"},{"SurahNumber":51,"VerseNumber":54,"Text":"Ngakho-ke bafulathele (suka kubona), wena awusiyena ofanelwe ukusolwa"},{"SurahNumber":51,"VerseNumber":55,"Text":"Futhi khumbuza ngoba ngempela ukukhumbuza kuyabazuzisa abakholwayo"},{"SurahNumber":51,"VerseNumber":56,"Text":"Futhi angizange ngidale amajinn(imimoya) nabantu ngaphandle kokuthi bangikhonze"},{"SurahNumber":51,"VerseNumber":57,"Text":"Angisifuni kubona isabelo futhi angifuni ukuthi bangondle"},{"SurahNumber":51,"VerseNumber":58,"Text":"Ngempela uMvelinqangi nguyena onika isabelo, umnikazi wamandla oqatha"},{"SurahNumber":51,"VerseNumber":59,"Text":"Futhi ngempela okwalabo abenza okubi yingxenye efana nengxenye yabangane babo, ngakho-ke abangangiceli ukuthi ngisheshise"},{"SurahNumber":51,"VerseNumber":60,"Text":"Futhi usizi kulabo abangakholwanga osukwini labo abathenjiswa lona"},{"SurahNumber":52,"VerseNumber":1,"Text":"Ngifunga ngentaba"},{"SurahNumber":52,"VerseNumber":2,"Text":"Ngifunga nencwadi elotshiwe"},{"SurahNumber":52,"VerseNumber":3,"Text":"Ekhasini elivulekile"},{"SurahNumber":52,"VerseNumber":4,"Text":"Ngifunga nangendlu yokukhonzela (izingelosi)"},{"SurahNumber":52,"VerseNumber":5,"Text":"Ngifunga nangophahla oluphakanyisiwe"},{"SurahNumber":52,"VerseNumber":6,"Text":"Ngifunga nangolwandle olugcwele luphuphuma"},{"SurahNumber":52,"VerseNumber":7,"Text":"Ngempela isijeziso seNkosi yakho sizokwenzeka"},{"SurahNumber":52,"VerseNumber":8,"Text":"Akekho ongasivimba"},{"SurahNumber":52,"VerseNumber":9,"Text":"Khumbula\tusuku\tlapho\tizulu\tliyobe\tlizamazama ngokuzamazama (okunamandla)"},{"SurahNumber":52,"VerseNumber":10,"Text":"Futhi izintaba ziyogudluka ukugudluka (okubi) ziyodilika zibe wuthuli"},{"SurahNumber":52,"VerseNumber":11,"Text":"Ngakho-ke usizi ngalolosuku kwabaphikayo"},{"SurahNumber":52,"VerseNumber":12,"Text":"Labo, bona abadlalayo enkulumweni"},{"SurahNumber":52,"VerseNumber":13,"Text":"Ngosuku abayolethwa ngalo emlilweni wesihogo belethwa ngokuphoqwa"},{"SurahNumber":52,"VerseNumber":14,"Text":"Lona ngumlilo nina enanijwayele ukuwuphika"},{"SurahNumber":52,"VerseNumber":15,"Text":"Ngakube umlingo yini lona, noma nina aniboni yini na"},{"SurahNumber":52,"VerseNumber":16,"Text":"Ngenani kusona (isihogo) noma ngabe niyabekezela noma anibekezeli kuyefana kunina, kuphela ninikwa umvuzo walokho nina enanikwenza"},{"SurahNumber":52,"VerseNumber":17,"Text":"Ngempela abalungileyo bayokuba sezivandeni nasenjabulweni"},{"SurahNumber":52,"VerseNumber":18,"Text":"Bethokoza ngenxa yalokho abakunikwa yiNkosi yabo futhi yabasindisa iNkosi yabo esijezisweni somlilo ovuthayo"},{"SurahNumber":52,"VerseNumber":19,"Text":"Yidlani futhi niphuze ngenjabulo ngenxa yalokho nina enanikwenza"},{"SurahNumber":52,"VerseNumber":20,"Text":"Bacambalale emibhedeni engolayini (ekelile) futhi sibashadise nabesifazane abahle abanamehlo amakhulu amahle"},{"SurahNumber":52,"VerseNumber":21,"Text":"Futhi labo abakholwayo futhi balandelwe yinzalo yabo ngokukholwa, siyoyihlanganisa nabo inzalo yabo futhi angeke sibanciphisele ngalutho ezenzweni zabo, bonke abantu banesethembiso ngalokho abakusebenzele"},{"SurahNumber":52,"VerseNumber":22,"Text":"Futhi\tsiyobandisela\tezithelweni\tnasenyameni\tkulokho abakufisayo"},{"SurahNumber":52,"VerseNumber":23,"Text":"Lapho bayonikezana inkomishi, angeke ibekhona lapho inkulumo embi futhi akukho ukwenza isono"}]}