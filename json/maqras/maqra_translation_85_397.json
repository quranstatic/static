{"Id":397,"LanguageCodes":["tr","tur"],"Name":"tur-elmalilihamdiya","Author":"Elmalili Hamdi Yazir","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":10,"VerseNumber":26,"Text":"İyi iş, güzel amel yapanlara daha güzeli ve daha fazlasıyla karşılık vardır. Yüzlerine ne kara bulaşır, ne de aşağılanırlar. Cennet ehli işte bunlardır. Orada ebedî kalacaklardır"},{"SurahNumber":10,"VerseNumber":27,"Text":"Kötülük kazanmış olanlara gelince, kötülüğün cezası, misli kadardır. Ve onları bir aşağılık ve eziklik kaplar. Onlar için Allah'dan başka hiçbir kurtarıcı yoktur. Yüzleri karanlık gecelerden bir parçaya bürünmüş gibidir. İşte onlar cehennem ehlidir. Orada ebedî kalacaklardır"},{"SurahNumber":10,"VerseNumber":28,"Text":"O gün ki, hepsini mahşere toplayacağız, sonra da o şirk koşanlara \"Haydi yerlerinize! Siz de, ortak koştuklarınız da!\" diyeceğiz. Artık aralarını iyice açmışız. O ortak koştukları şeyler, \"Siz bize tapmıyordunuz ki.\" diyecekler"},{"SurahNumber":10,"VerseNumber":29,"Text":"Şimdi sizinle bizim aramızda şahit olarak Allah yeter. Sizin bize ibadet ettiğinizden bizim haberimiz yoktur\" (diyecekler)"},{"SurahNumber":10,"VerseNumber":30,"Text":"İşte burada herkes geçmişte yaptığını bulacak. Ve gerçek mevlaları olan Allah'a döndürülecekler. İftira edip uydurdukları şeyler de kendilerinden büsbütün uzaklaşıp gidecek"},{"SurahNumber":10,"VerseNumber":31,"Text":"De ki, \"size gökten ve yerden kim rızık veriyor? O, kulaklara ve gözlere hükmeden kim? Ölüden diriyi, diriden ölüyü çıkaran kim? İşleri idare eden kim?\" Hemen \"Allah'dır\" diyecekler. De ki, \"O halde Allah'a karşı gelmekten sakınmaz mısınız"},{"SurahNumber":10,"VerseNumber":32,"Text":"İşte o Allah sizin gerçek Rabbinizdir. Gerçeğin dışında sapıklıktan başka ne vardır? O halde haktan nasıl çevriliyorsunuz"},{"SurahNumber":10,"VerseNumber":33,"Text":"Hak dinden çıkmış fasıklara Rabbinin kelimesi şöyle gerçekleşti: Onlar artık imana gelmezler"},{"SurahNumber":10,"VerseNumber":34,"Text":"De ki: \"Allah'a eş tuttuğunuz ortaklarınızdan, önce yaratıp, sonra da onu çevirip yeniden diriltecek var mı?\" De ki, \"Önce yaratıp, sonra da onu yeniden yaratacak olan Allah'dır. O halde nasıl yoldan saptırılıyor, döndürülüyorsunuz"},{"SurahNumber":10,"VerseNumber":35,"Text":"De ki, \"Ortak koştuklarınızdan doğru yolu gösterecek olan var mıdır?\" Deki, \"Allah, hak olan doğru yola hidayet eder. O halde doğru yola hidayet eden mi kendisine uyulmaya daha layıktır, yoksa kendisine yol gösterilmeyince onu bulamayan mı daha layıktır. O halde ne oluyorsunuz? Nasıl hükmediyorsunuz"},{"SurahNumber":10,"VerseNumber":36,"Text":"Onların birçoğu zandan başka bir şeye uymaz. Zan ise haktan hiç bir şeyin yerini tutmaz. Şüphesiz ki, Allah onların ne yaptıklarını bilir"},{"SurahNumber":10,"VerseNumber":37,"Text":"Bu Kur'ân, Allah'dan başkası tarafından uydurulamaz, lâkin kendinden önceki kitapları tasdik eder ve o kitabı (levhi mahfuzu) ayrıntılı olarak açıklar. Onda şüphe edilecek hiç bir şey yoktur. Âlemlerin Rabbi tarafından indirilmiştir"},{"SurahNumber":10,"VerseNumber":38,"Text":"Onu o (peygamber) uydurdu\" mu diyorlar? De ki; \"Haydi siz de onun gibi bir sûre getirin ve Allah'dan başka, çağırabileceğiniz kim varsa onu da yardıma çağırın. Eğer sözünüzde sadık iseniz (bunu yapın)"},{"SurahNumber":10,"VerseNumber":39,"Text":"Hayır. Onlar bilgileriyle kavrayamadıkları, te'vili de kendilerine hiç gelmemiş olan bir şeyi yalan saydılar. Bunlardan önce gelip geçenler de yine böyle inkâr etmişlerdi, amma bak zalimlerin akıbeti nasıl oldu"},{"SurahNumber":10,"VerseNumber":40,"Text":"Onlardan ona (Kur'ân'a) inanacaklar da var, inanmayacaklar da var. Rabbin fesatçıları en iyi bilendir"},{"SurahNumber":10,"VerseNumber":41,"Text":"Eğer seni inkâr etmeyi sürdürürlerse, de ki; \"Benim amelim bana, sizin ameliniz de size aittir. Benim yapacağım sizi ilgilendirmez, sizin yapacağınız da beni ilgilendirmez"},{"SurahNumber":10,"VerseNumber":42,"Text":"İçlerinden seni dinlemeye gelenler de var. Sen, sağırlara, üstelik akılsız da olanlara dinletebilir misin"},{"SurahNumber":10,"VerseNumber":43,"Text":"İçlerinden sana bakanlar da var. Fakat sen, körlere, üstelik basiretleri de yoksa hidayet edip yol gösterebilecek misin"},{"SurahNumber":10,"VerseNumber":44,"Text":"Şurası kesindir ki Allah, insanlara zerre kadar zulmetmez. Ne var ki, insanlar kendi kendilerine zulmedip duruyorlar"},{"SurahNumber":10,"VerseNumber":45,"Text":"Allah'ın onları haşredip toplayacağı günde, sanki onlar dünyada gündüz bir parça kalmışlar da aralarında tanışmışlar gibi olacak. Allah'ın huzuruna çıkacaklarına inanmamış ve doğru yolu tutmamış olanlar hiç şüphesiz en büyük ziyana uğramış olacaklar"},{"SurahNumber":10,"VerseNumber":46,"Text":"Onlara vaad ettiğimizin bir kısmını sana göstersek de, göstermeden seni vefat ettirsek de, sonunda onların dönüşü bize olacak. Sonra onların ne yapacaklarına Allah şahit olacaktır"},{"SurahNumber":10,"VerseNumber":47,"Text":"Her ümmetin bir peygamberi vardır. O peygamberleri gelince aralarında adaletle hüküm verilir. Onlar hiç zulüm görmezler"},{"SurahNumber":10,"VerseNumber":48,"Text":"Onlar, \"Eğer doğru söylüyorsanız bu vaad ne zaman yerine gelecek?\" diyorlar"},{"SurahNumber":10,"VerseNumber":49,"Text":"De ki, \"Ben, Allah'ın dilediğinin dışında kendi kendime ne bir zarar ne bir fayda verebilirim\". Her ümmetin bir eceli vardır. Ecelleri gelince artık ne bir an geri, ne bir an ileri gidebilirler"},{"SurahNumber":10,"VerseNumber":50,"Text":"De ki: \"O'nun azabı size geceleyin uykuda veya güpe gündüz gelecek olsa, ne dersiniz? Günahkârların onu alelacele istemeleri için ne sebep vardır"},{"SurahNumber":10,"VerseNumber":51,"Text":"Bu azap meydana geldikten sonra mı iman edeceksiniz, yoksa şimdi mi? Halbuki onun çarçabuk gelmesini istiyordunuz"},{"SurahNumber":10,"VerseNumber":52,"Text":"Sonra o zulüm yapanlara \"Tadın bakalım şu ebedi azabı!\" denilecek. Vaktiyle kazandığınızdan başkası ile mi cezalandırılacaksınız"}]}