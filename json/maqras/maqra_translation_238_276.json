{"Id":276,"LanguageCodes":["ny","nya"],"Name":"nya-khaledibrahimbe","Author":"Khaled Ibrahim Betala","Language":"Chichewa","Description":"Chichewa","Direction":"ltr","Source":"https://quranenc.com/en/browse/chichewa_betala","Translations":[{"SurahNumber":90,"VerseNumber":1,"Text":"“Ndikulumbilira mzinda uwu (wa Makka)"},{"SurahNumber":90,"VerseNumber":2,"Text":"“Ndipo iwe udzatsikira mu mzindawu mwa ufulu (ndi kuuonjezera ulemelero)"},{"SurahNumber":90,"VerseNumber":3,"Text":"“Ndiponso ndikulumbilira chobereka ndi choberekedwa, (kudzera mwa iwo mtundu wa anthu udasungidwa)"},{"SurahNumber":90,"VerseNumber":4,"Text":"“Ndithudi tamulenga munthu mmavuto (kuyambira chiyambi chake mpaka malekezero a moyo wake)"},{"SurahNumber":90,"VerseNumber":5,"Text":"“Kodi (munthu wolengedwa ndi mavutoyu) akuganiza kuti palibe amene angamuthe"},{"SurahNumber":90,"VerseNumber":6,"Text":"“Akunena (monyadira kuti): “Ndaononga chuma chambiri (chifukwa choletsa Chisilamu kufala).”"},{"SurahNumber":90,"VerseNumber":7,"Text":"“Kodi akuganiza kuti palibe akumuona"},{"SurahNumber":90,"VerseNumber":8,"Text":"“Kodi sitidampangire maso awiri (amene akuyang’anira)"},{"SurahNumber":90,"VerseNumber":9,"Text":"“Ndilirime ndi milomo iwiri (zimene akulankhulira)"},{"SurahNumber":90,"VerseNumber":10,"Text":"“Ndipo tamlongosolera njira ziwiri: (yabwino ndi yoipa, ndipo tampatsa mphamvu yosankhira njira imene akufuna)"},{"SurahNumber":90,"VerseNumber":11,"Text":"“Kodi walikwera phiri lovutalo (lomwe lingakamfikitse ku Jannah)"},{"SurahNumber":90,"VerseNumber":12,"Text":"“Nanga nchiyani chakudziwitsa za kukwera phiri lovutalo"},{"SurahNumber":90,"VerseNumber":13,"Text":"“(Kutero ndiko) kupereka ufulu kwa kapolo"},{"SurahNumber":90,"VerseNumber":14,"Text":"“Kapena kuwadyetsa (osowa) pa tsiku la njala"},{"SurahNumber":90,"VerseNumber":15,"Text":"“Amasiye achibale"},{"SurahNumber":90,"VerseNumber":16,"Text":"“Kapena wosauka wa fumbi lokhalokha (chifukwa cha kuvutika kwambiri)"},{"SurahNumber":90,"VerseNumber":17,"Text":"“Komanso nakhala mmodzi mwa okhulupirira ndikumalangizana za kupirira, ndi kumalangizananso za chifundo"},{"SurahNumber":90,"VerseNumber":18,"Text":"“Otero ndiwo (anthu abwino) a ku dzanja lamanja"},{"SurahNumber":90,"VerseNumber":19,"Text":"“Koma amene sanakhulupirire Ayah Zathu, ndi anthu a kudzanja lamanzere (oipa)"},{"SurahNumber":90,"VerseNumber":20,"Text":"“Moto wozungulira mbali zonse udzakhala pa iwo (ndikuwatsekera makomo)"},{"SurahNumber":91,"VerseNumber":1,"Text":"“Ndikulumbilira dzuwa ndi dangalira lake"},{"SurahNumber":91,"VerseNumber":2,"Text":"“Ndi mwezi pamene ukulitsatira (dzuwalo ndikulowa mmalo mwake powalitsa dziko dzuwalo litalowa)"},{"SurahNumber":91,"VerseNumber":3,"Text":"“Ndi usana pamene ukulisonyeza poyera (kuti lisaphimbidwe)"},{"SurahNumber":91,"VerseNumber":4,"Text":"“Ndi usiku pamene ukuliphimba"},{"SurahNumber":91,"VerseNumber":5,"Text":"“Ndi thambo ndi (Mwini mphamvu zonse Wamkulu) Yemwe adalimanga ndi kulitukula (mwaluso)"},{"SurahNumber":91,"VerseNumber":6,"Text":"“Ndi nthaka ndi (Mwini mphamvu zonse Wamkulu), Yemwe adaiyala (mbali zonse ndi kuichita kukhala ngati choyala)"},{"SurahNumber":91,"VerseNumber":7,"Text":"“Ndi mzimu ndi Yemwe adawulinganiza (powupatsa mphamvu)"},{"SurahNumber":91,"VerseNumber":8,"Text":"“Ndipo adaudziwitsa zoipa zake ndi zabwino zake; (ndi kuwupatsa ufulu ndi mphamvu zochitira zimene ukufuna)"},{"SurahNumber":91,"VerseNumber":9,"Text":"“Ndithu wapambana amene wauyeretsa"},{"SurahNumber":91,"VerseNumber":10,"Text":"“Ndipo ndithu wataika amene wauononga"},{"SurahNumber":91,"VerseNumber":11,"Text":"“Thamud (Samudu) adakanira (Mneneri wawo) chifukwa cha kulumpha malire kwawo"},{"SurahNumber":91,"VerseNumber":12,"Text":"“Pamene woipitsitsa wawo adadzipereka (kupha ngamira yozizwitsa)"},{"SurahNumber":91,"VerseNumber":13,"Text":"“Pamenepo Mneneri wa Allah (Swaleh) adawauza: “Isiyeni ngamira ya Allah (idye mdziko la Allah). Musailetse kumwa madzi (pa tsiku lake).”"},{"SurahNumber":91,"VerseNumber":14,"Text":"“Koma adamutsutsa ndikuipha; kwa chifukwa chimenecho Mbuye wawo (Allah) adawaononga chifukwa cha tchimo lawo; adangowafafaniza (onse mnthaka)"},{"SurahNumber":91,"VerseNumber":15,"Text":"“Iye saopa zotsatira za chilangochi (chifukwa amenewa ndi malipiro a chilungamo pa zomwe adachita)"},{"SurahNumber":92,"VerseNumber":1,"Text":"“Ndikulumbilira usiku pamene ukuphimba (chilichonse)"},{"SurahNumber":92,"VerseNumber":2,"Text":"“Ndi usana pamene kukuyera"},{"SurahNumber":92,"VerseNumber":3,"Text":"“Ndiponso Yemwe adalenga chachimuna ndi chachikazi"},{"SurahNumber":92,"VerseNumber":4,"Text":"“Ndithu zochita zanu nzosiyanasiyana"},{"SurahNumber":92,"VerseNumber":5,"Text":"“Tsono yemwe akupereka (pa njira ya Allah) ndikumamuopa (Mbuye wake ndikupewa zoletsedwa)"},{"SurahNumber":92,"VerseNumber":6,"Text":"“Ndikumavomereza zinthu zabwino; (komwe kuli kukhulupirira Allah mwanzeru)"},{"SurahNumber":92,"VerseNumber":7,"Text":"“Choncho timufewetsera njira yompititsa ku zabwino"},{"SurahNumber":92,"VerseNumber":8,"Text":"“Koma uyo achite umbombo ndikuganiza za kuti iye payekha ngokwana"},{"SurahNumber":92,"VerseNumber":9,"Text":"“Ndi kumatsutsa zinthu zabwino"},{"SurahNumber":92,"VerseNumber":10,"Text":"“Choncho timufewetsera njira yompititsa ku mavuto (a muyaya)"},{"SurahNumber":92,"VerseNumber":11,"Text":"“Ndipo chuma chake sichidzamthandiza (chilichonse) akadzagwera ku Moto"},{"SurahNumber":92,"VerseNumber":12,"Text":"“Ndithu Ife ndi amene timawalongosolera anthu njira yabwino ndi njira yoipa"},{"SurahNumber":92,"VerseNumber":13,"Text":"“Ndipo ndithu moyo womaliza ndi moyo woyamba uli m’manja mwathu"},{"SurahNumber":92,"VerseNumber":14,"Text":"“Basi, ndikukuchenjezani za Moto woyaka mwa mphamvu"},{"SurahNumber":92,"VerseNumber":15,"Text":"“Sakaulowa koma (kafiri) woipitsitsa kwambiri"},{"SurahNumber":92,"VerseNumber":16,"Text":"“Yemwe amatsutsa (choona) ndi kunyoza (zisonyezo za Allah)"},{"SurahNumber":92,"VerseNumber":17,"Text":"“Koma yemwe akuopa Allah kwambiri akatalikitsidwa ndi Moto"},{"SurahNumber":92,"VerseNumber":18,"Text":"“Amene akupereka chuma chake ndi cholinga chodziyeretsa"},{"SurahNumber":92,"VerseNumber":19,"Text":"“Ndipo palibe aliyense kwa iye, amene adamchitira za chifundo zomwe zikulipidwa"},{"SurahNumber":92,"VerseNumber":20,"Text":"“Koma (akuchita zimenezi) kufuna chikondi cha Mbuye wake Wapamwambamwamba"},{"SurahNumber":92,"VerseNumber":21,"Text":"“Ndipo posachedwa adzasangalala"},{"SurahNumber":93,"VerseNumber":1,"Text":"“Ndikulumbilira mmawa dzuwa litakwera (imene ili nthawi yantchito)"},{"SurahNumber":93,"VerseNumber":2,"Text":"“Ndi usiku pamene ukuvindikira"},{"SurahNumber":93,"VerseNumber":3,"Text":"“Sadakusiye Mbuye wako (iwe Mneneri) (s.a.w) ndiponso sadakude"},{"SurahNumber":93,"VerseNumber":4,"Text":"“Ndithu moyo watsiku lirimkudza ndi wabwino kwa iwe kuposa umoyo woyambawu"},{"SurahNumber":93,"VerseNumber":5,"Text":"“Ndithu posachedwapa akupatsa Mbuye wako (zabwino zamdziko lapansi ndi tsiku lachimaliziro) ndipo ukondwera"},{"SurahNumber":93,"VerseNumber":6,"Text":"“Kodi sadakupeze uli wa masiye ndipo adakupatsa pokhala pabwino"},{"SurahNumber":93,"VerseNumber":7,"Text":"“Ndipo adakupeza uli wosazindikira (Qur’an) nakuongola (pokuzindikiritsa Qur’aniyo ndi malamulo a chipembedzo)"},{"SurahNumber":93,"VerseNumber":8,"Text":"“Ndiponso adakupeza uli wosauka nakulemeretsa"},{"SurahNumber":93,"VerseNumber":9,"Text":"“Basi, wamasiye usamchitire nkhanza"},{"SurahNumber":93,"VerseNumber":10,"Text":"“Ndiponso wopempha usamukalipire"},{"SurahNumber":93,"VerseNumber":11,"Text":"“Tsono mtendere wa Mbuye wako uwutchule (pothokoza ndi kugwira ntchito zabwino)"}]}