{"Id":62,"LanguageCodes":["bs","bos"],"Name":"bos-besimkorkut","Author":"Besim Korkut","Language":"Bosnian","Description":"Bosnian","Direction":"ltr","Source":"http://tanzil.net","Translations":[{"SurahNumber":1,"VerseNumber":1,"Text":"U ime Allaha, Milostivog, Samilosnog"},{"SurahNumber":1,"VerseNumber":2,"Text":"Tebe, Allaha, Gospodara svjetova, hvalimo"},{"SurahNumber":1,"VerseNumber":3,"Text":"Milostivog, Samilosnog"},{"SurahNumber":1,"VerseNumber":4,"Text":"Vladara Dana sudnjeg"},{"SurahNumber":1,"VerseNumber":5,"Text":"Tebi se klanjamo i od Tebe pomoć tražimo"},{"SurahNumber":1,"VerseNumber":6,"Text":"Uputi nas na Pravi put"},{"SurahNumber":1,"VerseNumber":7,"Text":"na Put onih kojima si milost Svoju darovao, a ne onih koji su protiv sebe srdžbu izazvali, niti onih koji su zalutali"},{"SurahNumber":2,"VerseNumber":1,"Text":"Elif Lām Mīm"},{"SurahNumber":2,"VerseNumber":2,"Text":"Ova Knjiga, u koju nema nikakve sumnje, uputstvo je svima onima koji se budu Allaha bojali"},{"SurahNumber":2,"VerseNumber":3,"Text":"onima koji u nevidljivi svijet budu vjerovali i molitvu obavljali i udjeljivali dio od onoga što im Mi budemo davali"},{"SurahNumber":2,"VerseNumber":4,"Text":"i onima koji budu vjerovali u ono što se objavljuje tebi i u ono što je objavljeno prije tebe, i onima koji u onaj svijet budu čvrsto vjerovali"},{"SurahNumber":2,"VerseNumber":5,"Text":"Njima će Gospodar njihov na Pravi put ukazati i oni će ono što žele ostvariti"},{"SurahNumber":2,"VerseNumber":6,"Text":"Onima koji neće da vjeruju doista je svejedno – opominjao ih ti ili ne opominjao – oni neće vjerovati"},{"SurahNumber":2,"VerseNumber":7,"Text":"Allah je zapečatio srca njihova i uši njihove, a pred očima njihovim je koprena; njih čeka patnja golema"},{"SurahNumber":2,"VerseNumber":8,"Text":"Ima ljudi koji govore: \"Vjerujemo u Allaha i u onaj svijet!\" – a oni nisu vjernici"},{"SurahNumber":2,"VerseNumber":9,"Text":"Oni nastoje prevariti Allaha i one koji vjeruju, a oni, i ne znajući, samo sebe varaju"},{"SurahNumber":2,"VerseNumber":10,"Text":"Njihova srca su bolesna, a Allah njihovu bolest još povećava; njih čeka bolna patnja zato što lažu"},{"SurahNumber":2,"VerseNumber":11,"Text":"Kada im se kaže: \"Ne remetite red na Zemlji!\" – odgovaraju: \"Mi samo red uspostavljamo"},{"SurahNumber":2,"VerseNumber":12,"Text":"Zar?! A, uistinu, oni nered siju, ali ne opažaju"},{"SurahNumber":2,"VerseNumber":13,"Text":"Kad im se kaže: \"Vjerujte kao što pravi ljudi vjeruju!\" – oni odgovaraju: \"Zar da vjerujemo u ono u što bezumni vjeruju?\" – A, uistinu, oni su bezumni, ali ne znaju"},{"SurahNumber":2,"VerseNumber":14,"Text":"Kada susretnu one koji vjeruju, govore: \"Vjerujemo!\" – a čim ostanu nasamo sa šejtanima svojim, govore: \"Mi smo s vama, mi se samo rugamo"},{"SurahNumber":2,"VerseNumber":15,"Text":"Allah njih izvrgava poruzi i podržava ih da u svome nevjerstvu lutaju"},{"SurahNumber":2,"VerseNumber":16,"Text":"Umjesto Pravim, oni su krenuli krivim putem; njihova trgovina im nije donijela nikakvu dobit, i oni ne znaju šta rade"},{"SurahNumber":2,"VerseNumber":17,"Text":"Slični su onima koji potpale vatru, i kad ona osvijetli njihovu okolicu, Allah im oduzme svjetlo i ostavi ih u mraku, i oni ništa ne vide"},{"SurahNumber":2,"VerseNumber":18,"Text":"Gluhi, nijemi i slijepi su, nikako da se osvijeste"},{"SurahNumber":2,"VerseNumber":19,"Text":"Ili, oni su nalik na one, koji za vrijeme silnog pljuska s neba, u punom mraku, usred grmljavine i munja, stavljaju zbog gromova prste u uši svoje bojeći se smrti – a nevjernici ne mogu umaći Allahu"},{"SurahNumber":2,"VerseNumber":20,"Text":"Munja samo što ih ne zaslijepi; kada god im ona bljesne, oni prođu, a čim utonu u mraku, stanu. A da Allah hoće, mogao bi im oduzeti i sluh i vid, jer Allah, zaista, sve može"},{"SurahNumber":2,"VerseNumber":21,"Text":"O ljudi, klanjajte se Gospodaru svome, koji je stvorio vas i one prije vas, da biste se kazne sačuvali"},{"SurahNumber":2,"VerseNumber":22,"Text":"koji vam je Zemlju učinio posteljom, a nebo zdanjem; koji s neba spušta kišu i čini da s njom rastu plodovi, hrana za vas. Zato ne činite svjesno druge Allahu ravnim"},{"SurahNumber":2,"VerseNumber":23,"Text":"A ako sumnjate u ono što objavljujemo robu Svome, načinite vi jednu suru sličnu objavljenim njemu, a pozovite i božanstva vaša, osim Allaha, ako istinu govorite"},{"SurahNumber":2,"VerseNumber":24,"Text":"Pa ako ne učinite, a nećete učiniti, onda se čuvajte vatre za nevjernike pripremljene, čije će gorivo biti ljudi i kamenje"},{"SurahNumber":2,"VerseNumber":25,"Text":"A one koji vjeruju i dobra djela čine obraduj džennetskim baščama kroz koje će rijeke teći; svaki put kada im se iz njih da kakav plod, oni će reći: \"Ovo smo i prije jeli\" – a biće im davani samo njima slični. U njima će čiste žene imati, i u njima će vječno boraviti"}]}