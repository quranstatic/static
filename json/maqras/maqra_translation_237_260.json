{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":87,"VerseNumber":1,"Text":"Phoroporo on ka so ngaran o Kadnan ka a Maporo"},{"SurahNumber":87,"VerseNumber":2,"Text":"A so Miyangadn, go Mithaong phiyapiya"},{"SurahNumber":87,"VerseNumber":3,"Text":"Go Skaniyan so Mindidiyangka na Minggonanao"},{"SurahNumber":87,"VerseNumber":4,"Text":"Go Skaniyan so piyakagmaw Niyan so pagpr"},{"SurahNumber":87,"VerseNumber":5,"Text":"Na biyaloy Niyan a rarag a maytm"},{"SurahNumber":87,"VerseNumber":6,"Text":"Phakibatiya Ami rka (ya Mohammad) na ding ka khalipatan"},{"SurahNumber":87,"VerseNumber":7,"Text":"Inonta sa kabaya o Allah: Mataan! a Skaniyan i Matao ko mapapayag ago so misosoln"},{"SurahNumber":87,"VerseNumber":8,"Text":"Go plbodn Ami rka so okit a malbod"},{"SurahNumber":87,"VerseNumber":9,"Text":"Na pamakatadm ka, amay ka phakanggay a gona so pananadm"},{"SurahNumber":87,"VerseNumber":10,"Text":"Phakatadm so taw a maalkn (ko Allah)"},{"SurahNumber":87,"VerseNumber":11,"Text":"Na phakawatanan skaniyan o marata i okor"},{"SurahNumber":87,"VerseNumber":12,"Text":"A so phakasold ko apoy a mala"},{"SurahNumber":87,"VerseNumber":13,"Text":"Oriyan iyan na di roo phatay go di khawyag (sa kawyag a mapiya)"},{"SurahNumber":87,"VerseNumber":14,"Text":"Sabnar a miyakadaag so taw a mizoti"},{"SurahNumber":87,"VerseNumber":15,"Text":"Go kiyatadman iyan so ngaran o Kadnan iyan, go mizambayang"},{"SurahNumber":87,"VerseNumber":16,"Text":"Kna, ka illbi niyo so kawyagoyag ko doniya"},{"SurahNumber":87,"VerseNumber":17,"Text":"A so akhirat i thomo ago kakal"},{"SurahNumber":87,"VerseNumber":18,"Text":"Mataan! a giyaya na titho a matatago ko manga kitab a miyaona"},{"SurahNumber":87,"VerseNumber":19,"Text":"A manga kitab o Ibrahim ago so Mosa"},{"SurahNumber":88,"VerseNumber":1,"Text":"Ino a miyakatalingoma rka so totholan ko khikolob"},{"SurahNumber":88,"VerseNumber":2,"Text":"Adn a manga paras, sa alongan oto, a khipakatitipadng"},{"SurahNumber":88,"VerseNumber":3,"Text":"A gomagalbk, a khidodokawan"},{"SurahNumber":88,"VerseNumber":4,"Text":"A phamakasold ko apoy a tanto a mayaw"},{"SurahNumber":88,"VerseNumber":5,"Text":"A phphamakainomn ko bowalan a plikabo"},{"SurahNumber":88,"VerseNumber":6,"Text":"Daa pangn´ngkn iran a rowar ko sorokn"},{"SurahNumber":88,"VerseNumber":7,"Text":"Di ipkhawlit, go di phakarn sa kaor"},{"SurahNumber":88,"VerseNumber":8,"Text":"Adn a manga paras, sa alongan oto, a madadarandang"},{"SurahNumber":88,"VerseNumber":9,"Text":"Sabap ko galbk iran na masosoat siran"},{"SurahNumber":88,"VerseNumber":10,"Text":"Sii ko sorga a maporo"},{"SurahNumber":88,"VerseNumber":11,"Text":"Daa khan´g iran on a ilang"},{"SurahNumber":88,"VerseNumber":12,"Text":"Katatagoan sa manga bowalan a pphamanoga"},{"SurahNumber":88,"VerseNumber":13,"Text":"Katatagoan sa manga kantir a manga poporo"},{"SurahNumber":88,"VerseNumber":14,"Text":"Go manga baso a khiaadirn"},{"SurahNumber":88,"VerseNumber":15,"Text":"Go manga olona a khiaantibn"},{"SurahNumber":88,"VerseNumber":16,"Text":"Go manga paramadali a khikakayatn"},{"SurahNumber":88,"VerseNumber":17,"Text":"Ba iran di pnggdagdaa so manga onta o andamanaya i kiyaadna on"},{"SurahNumber":88,"VerseNumber":18,"Text":"Go so langit o andamanaya i kiniporoon on"},{"SurahNumber":88,"VerseNumber":19,"Text":"Go so manga palaw o andamanaya i kiyapamakatindga on"},{"SurahNumber":88,"VerseNumber":20,"Text":"Go so lopa o andamanaya i kiyakayata on"},{"SurahNumber":88,"VerseNumber":21,"Text":"Na pamakain´ngka ka, a ska na matag pphamakain´ngka"},{"SurahNumber":88,"VerseNumber":22,"Text":"Kna a ba siran rka pakiphan´gln"},{"SurahNumber":88,"VerseNumber":23,"Text":"Ogaid na sadn sa tomalikhod go mongkir"},{"SurahNumber":88,"VerseNumber":24,"Text":"Na isiksa on o Allah so siksa a mala"},{"SurahNumber":88,"VerseNumber":25,"Text":"Mataan! a sii Rkami so khandodan iran"},{"SurahNumber":88,"VerseNumber":26,"Text":"Oriyan iyan na mataan! a sii Rkami so itongan kiran"},{"SurahNumber":89,"VerseNumber":1,"Text":"Ibt ko Fajr"},{"SurahNumber":89,"VerseNumber":2,"Text":"Go so manga gagawii a zasapolo"},{"SurahNumber":89,"VerseNumber":3,"Text":"Go so ganap ago so gansar"},{"SurahNumber":89,"VerseNumber":4,"Text":"Go so gagawii igira a khaypos (ka ziksaan dn so manga kapir)"},{"SurahNumber":89,"VerseNumber":5,"Text":"Ba saya di matatago so kazapa ko adn a sabot iyan"},{"SurahNumber":89,"VerseNumber":6,"Text":"Bang ka da nggdagdaa so inikidiya o Kadnan ka ko (pagtaw a) Ad"},{"SurahNumber":89,"VerseNumber":7,"Text":"A so Iram, a manga poporo i tindg"},{"SurahNumber":89,"VerseNumber":8,"Text":"So da a miyaadn a lagid iran ko manga ingd"},{"SurahNumber":89,"VerseNumber":9,"Text":"Go so (pagtaw a) Samod, a so miyanonggirb siran ko manga dalama ko balintad"},{"SurahNumber":89,"VerseNumber":10,"Text":"Go so Pir´awn a adn a manga lutakan iyan"},{"SurahNumber":89,"VerseNumber":11,"Text":"A siran na miyamangakowala ko manga ingd"},{"SurahNumber":89,"VerseNumber":12,"Text":"Go piyakandakl iran roo so kapaminasa"},{"SurahNumber":89,"VerseNumber":13,"Text":"Na piyakatoronan siran o Kadnan ka sa mbarambarang a maylot a siksa"},{"SurahNumber":89,"VerseNumber":14,"Text":"Mataan! a so Kadnan ka na titho a tomitilik"},{"SurahNumber":89,"VerseNumber":15,"Text":"Na so pman so manosiya, na amay ka tiniyoba skaniyan o Kadnan iyan ka bigan Iyan sa mnang, go inikalimo Iyan, na tharoon iyan a: \"So Kadnan ko na bigan ako niyan sa mnang"},{"SurahNumber":89,"VerseNumber":16,"Text":"Na amay ka tiniyoba Iyan, ka piyakasimpitan Iyan ko pagpr Iyan, na tharoon Iyan a: \"So Kadnan ko na piyakarondan ako Niyan"},{"SurahNumber":89,"VerseNumber":17,"Text":"Sabnar, a kna, ka di niyo phoporongan so wata a ilo"},{"SurahNumber":89,"VerseNumber":18,"Text":"Go di niyo iphamiis so kapakakana ko miskin"},{"SurahNumber":89,"VerseNumber":19,"Text":"Go phagarabn iyo so paninggalan sa kaarab a kabosaw"},{"SurahNumber":89,"VerseNumber":20,"Text":"Go mababaya kano sa tamok sa kabaya a mitataralo"},{"SurahNumber":89,"VerseNumber":21,"Text":"Sabnar, a amay ka roptn so lopa, a maropropt"},{"SurahNumber":89,"VerseNumber":22,"Text":"Go makatalingoma so Kadnan ka, ago so manga malaikat a zizinnday"},{"SurahNumber":89,"VerseNumber":23,"Text":"Go miyoma sa alongan oto so naraka Jahannam, na sa alongan oto na phananadm so manosiya, na ay gona on o kapananadm"},{"SurahNumber":89,"VerseNumber":24,"Text":"Matharo iyan: \"Aydaw, oba ako bo miyakapamakot sa rk o kawyagoyag akn"},{"SurahNumber":89,"VerseNumber":25,"Text":"Na sii ko alongan oto, na da a makapaniksa ko siksa Iyan a isa bo"},{"SurahNumber":89,"VerseNumber":26,"Text":"Go da a makaphamatong ko kaphamatong Iyan a isa bo"},{"SurahNumber":89,"VerseNumber":27,"Text":"Hay niyawa a thatana"},{"SurahNumber":89,"VerseNumber":28,"Text":"Ndod ka ko Kadnan ka, a masosoat, a makasosoat"},{"SurahNumber":89,"VerseNumber":29,"Text":"Na sold ka ko manga oripn ko"},{"SurahNumber":89,"VerseNumber":30,"Text":"Go sold ka ko sorga Akn"}]}