{"Id":346,"LanguageCodes":["sq","sqi"],"Name":"sqi-unknown","Author":"Unknown","Language":"Albanian","Description":"Albanian","Direction":"ltr","Source":"http://www.qurandatabase.org","Translations":[{"SurahNumber":67,"VerseNumber":1,"Text":"I madhëruar është Ai, që në dorën e fuqisë së Tij është i tërë sundimi dhe Ai ka fuqi mbi çdo send"},{"SurahNumber":67,"VerseNumber":2,"Text":"Ai është që krijoi vdekjen dhe jetën, për t´ju provuar se cili prej jush është më vepërmirë. Ai është ngadhënjyesi, mëkatfalësi"},{"SurahNumber":67,"VerseNumber":3,"Text":"Ai është që krijoi shtatë qiej palë mbi palë. Në krijimin e Mëshiruesit nuk mund të shohësh ndonjë kontrast, andaj drejto shikimin se a sheh ndonjë çarje"},{"SurahNumber":67,"VerseNumber":4,"Text":"Mandej, herë pas here drejto shikimin, e shikimi do të kthehet te ti i përulur dhe i molisur"},{"SurahNumber":67,"VerseNumber":5,"Text":"Ne qiellin më të afërt e kemi zbukuruar me kandila (yje ndriçues) dhe ata i kemi bërë gjuajtës kundër djajve, të cilëve u kemi përgatitur dënim me zjarr shumë të madh"},{"SurahNumber":67,"VerseNumber":6,"Text":"Dënimi në xhehennem është edhe për ata që nuk i besuan Zotit të tyre; sa vend i keq është ai"},{"SurahNumber":67,"VerseNumber":7,"Text":"Kur të hidhen në të, ata do t´ia dëgjojnë atij ushtimën e ai vlon"},{"SurahNumber":67,"VerseNumber":8,"Text":"Nga zemërimi, ai gati copëtohet. Sa herë që hidhet në të ndonjë turmë, roja i pyet: \"A nuk ju pat ardhur juve ndonjë pejgamber (qortues)"},{"SurahNumber":67,"VerseNumber":9,"Text":"Ata thonë: \"Po, na erdhi pejgamberi, por ne e përgënjeshtruam dhe ne u thamë: \"All-llahu nuk shpalli asgjë, e ju nuk jeni tjetër vetëm se në një humbje të madhe"},{"SurahNumber":67,"VerseNumber":10,"Text":"Dhe thonë: \"Sikur të kishim dëgjuar dhe pasur mend, ne nuk do të ishim ndër banuesit e zjarrit"},{"SurahNumber":67,"VerseNumber":11,"Text":"Pra, i pranojnë mëkatet e veta; banuesit e zjarrit qofshin larg mëshirës"},{"SurahNumber":67,"VerseNumber":12,"Text":"Ata, që pa e parë i frikësohen Zotit të vet, për ta ka falje dhe shpërblim të madh"},{"SurahNumber":67,"VerseNumber":13,"Text":"E ju, fshiheni ose thuajeni fjalën tuaj haptas; s´ka dyshim se Ai e di çka fshihni në zemrat tuaja"},{"SurahNumber":67,"VerseNumber":14,"Text":"A nuk e di Ai që ka krijuar, kur dihet se Ai depërton në thellësi të sekreteve, i njeh hollësitë"},{"SurahNumber":67,"VerseNumber":15,"Text":"Ai është që juve tokën ua bëri të përshtatshme, andaj ecni nëpër pjesë të saj dhe shfrytëzoni begatitë e Tij, meqë vetëm te Ai është e ardhmja"},{"SurahNumber":67,"VerseNumber":16,"Text":"A u garantuat ju prej Atij që është në qiell, që të mos ju shafit (të mos u lëshojë) toka kur të dridhet"},{"SurahNumber":67,"VerseNumber":17,"Text":"A u garantuat ju prej Atij që është në qiell, që të mos lëshojë kundër jush ndonjë stuhi me rrebesh gurësh. E pra, do ta kuptoni se si është ndëshkimi Im"},{"SurahNumber":67,"VerseNumber":18,"Text":"Edhe ata që ishin para tyre përgënjeshtruan, por çfarë ishte dënimi Im"},{"SurahNumber":67,"VerseNumber":19,"Text":"A nuk i shikuan ata shpezët përmbi ta krahëhapur dhe kur krahët i palojnë, ato nuk i mban kush në ajër pos Fuqiplotit. Ai është që çdo send e sheh dhe e di"},{"SurahNumber":67,"VerseNumber":20,"Text":"Kush është ajo ushtri juaja që do t´ju ndihmojë, pos Mëshiruesit? Është e vërtetë se jobesimtarët gjenden në një mashtrim të madh"},{"SurahNumber":67,"VerseNumber":21,"Text":"Kush është ai që ju ushqen, po qe se Ai ua ndërpret furnizimin e vet? Jo, askush, por ata vazhdojnë me arrogancë e kundërvënie"},{"SurahNumber":67,"VerseNumber":22,"Text":"A është më i udhëzuar ai që ec i përmbysur me fytyrë në tokë, apo ai që ec në pozicion qëndrues rrugës së drejtë"},{"SurahNumber":67,"VerseNumber":23,"Text":"Thuaj: \"Ai është që ju krijoi, ua dhuroi të dëgjuarit, të parit dhe mendjen, kurse pak po e falënderoni"},{"SurahNumber":67,"VerseNumber":24,"Text":"Thuaj: \"Ai është që ju krijoi e ju shumoi në tokë dhe vetëm te Ai do të tuboheni"},{"SurahNumber":67,"VerseNumber":25,"Text":"E ata po thonë: \"Kur do të sendërtohet ky premtim, po qe se jeni të vërtetë"},{"SurahNumber":67,"VerseNumber":26,"Text":"Thuaj: \"Atë e di vetëm All-llahu, e unë jam vetëm një qortues që ju bëj me dije"},{"SurahNumber":67,"VerseNumber":27,"Text":"Kur ta shohin atë (xhehennemin) se po u afrohet, fytyrat e atyre që nuk besuan u shëmtohen dhe u thuhet: \"Ky është ai që ju e kërkonit sa më shpejtë"},{"SurahNumber":67,"VerseNumber":28,"Text":"Thuaj: \"Më tregoni pra, nëse All-llahu më merr shpirtin mua dhe atyre që janë me mua, ose na mëshiron, kush do t´i mbrojë jobesimtarët prej një dënimi të mundimshëm"},{"SurahNumber":67,"VerseNumber":29,"Text":"Thuaj: \"Ai është Mëshiruesi, Atij i kemi besuar dhe vetëm tek Ai jemi mbështetur, kurse ju do ta kuptoni se kush njëmend është ai i humburi"},{"SurahNumber":67,"VerseNumber":30,"Text":"Thuaj: \"Më tregoni, nëse uji juaj humbet në thellësi, kush do t´ju sjell ujë mbitokësor (burimor)"}]}