{"Id":198,"LanguageCodes":["hu","hun"],"Name":"hun-drahmedabdelrah","Author":"Dr. Ahmed Abdel Rahman Okfat Tashaab","Language":"Hungarian","Description":"Hungarian","Direction":"ltr","Source":"https://archive.org/ , King Fahd Quran Complex","Translations":[{"SurahNumber":3,"VerseNumber":133,"Text":"Egymással versengve buzgólkodjatok az Uratok bocsánatáért és egy Kertért (a Paradicsomért) , amelynek Szélessége akkora, mint az egek és a föld, amely előkészíttetett az istenfélők számára"},{"SurahNumber":3,"VerseNumber":134,"Text":"Akik adakoznak a jó sorukban és a rossz sorukban, akik haragvásukat elfojtják\" és az embereknek megbocsátanak. Allah szereti a helyesen cselekvőket"},{"SurahNumber":3,"VerseNumber":135,"Text":"És, akik ha valamilyen bűnös dolgot visznek véghez, vagy önmaguk ellen vétkeznek, megemlékeznek Allah-ról és az Ő bocsánatát kérik a bűneik miatt, Ki más is bocsáthatná meg a bűnöket, ha nem Allah! Akik nem makacsolják meg magukat abban, amit tettek és tudván tudják"},{"SurahNumber":3,"VerseNumber":136,"Text":"Az ő jutalmuk az Uruktól származó megbocsátás és Kertek, amelyek alatt folyók folynak, örökkön azokban fognak majd tartózkodni. Milyen pompás jutalom ez a cselekvők számára"},{"SurahNumber":3,"VerseNumber":137,"Text":"Már előttetek is meg voltak a szokásos eljárások (sunan). Járjatok a földön és nézzétek meg milyen sors jutott a meghazudtolóknak"},{"SurahNumber":3,"VerseNumber":138,"Text":"Ez (a Korán) világos magyarázat az emberek számára. Továbbá útmutatás és intő figyelmeztetés az istenfélők számára"},{"SurahNumber":3,"VerseNumber":139,"Text":"Ne csüggedjetek és ne szomorkodjatok! Ti lesztek a felülkerekedők, ha hívők vagytok"},{"SurahNumber":3,"VerseNumber":140,"Text":"Ha seb ér el benneteket, úgy hasonló seb érte el a korábbi népet is, Ilyenek a napok (jók és rosszak)! Mi forgandóvá tesszük azt az emberek között. Hogy Allah megismerhesse azokat, akik hisznek közöttetek és, hogy mártírokat választhasson közületek. Allah bizony nem szereti a bűnösöket"},{"SurahNumber":3,"VerseNumber":141,"Text":"És, hogy próbának vethesse alá!\" Allah azokat, akik hisznek és, hogy eltörölje a hitetleneket"},{"SurahNumber":3,"VerseNumber":142,"Text":"Vagy talán azt gondoljátok, hogy beléphettek a Paradicsomba anélkül, hogy Allah megtudná kik azok közületek, akik harcba szálltak. És (anélkül, hogy) megismerné az állhatatosan kitartókat"},{"SurahNumber":3,"VerseNumber":143,"Text":"És bizony korábban? kívántátok a halált\", még azelőtt, hogy találkoztatok volna azzal. Most íme láttátok, és figyelitek azt"},{"SurahNumber":3,"VerseNumber":144,"Text":"Muhammad csupán egy küldött. Már előtte is eltávoztak a küldöttek. És vajon, ha meghalna, vagy megöletne, akkor elfordulnátok? Ám az, aki elfordul, az semmiben sem lehet Allah kárára. Allah jutalmazni fogja a hálásakat"},{"SurahNumber":3,"VerseNumber":145,"Text":"Egyetlen teremtett lélek sem halhat meg csak Allah engedelmével, a szabott Írásnak megfelelően. Ha valaki az evilági lét jutalmát akarja, annak adunk abból. Ám az, aki a Túlvilág jutalmát akarja, majd annak adunk abból és jutalmazni fogjuk a hálásakat"},{"SurahNumber":3,"VerseNumber":146,"Text":"És mennyi Próféta harcolt (Allah. Útján) és vele sok kegyes ember harcolt, ám nem ernyedtek el amiatt, ami Allah Útján érte őket és nem gyengültek el és nem adták meg magukat. Allah szereti az állhatatosan kitartókat"},{"SurahNumber":3,"VerseNumber":147,"Text":"És szavuk csupán annyi volt: Urunk! Bocsásd meg a bűneinket! És a túlkapásainkat a mi dolgainkban! És erősítsd meg lábainkat és segíts minket győzelemre a hitetlenek népével szemben"},{"SurahNumber":3,"VerseNumber":148,"Text":"És Allah megadta nekik az evilági élet jutalmát és a Túlvilág szép jutalmát, Allah szereti a jóravaló módon cselekvőket"},{"SurahNumber":3,"VerseNumber":149,"Text":"Ó ti, akik hisztek! Ha azoknak engedelmeskedtek, akik hitetlenkednek, akkor ők visszafordítanak benneteket és kárvallottan fogtok visszafordulni"},{"SurahNumber":3,"VerseNumber":150,"Text":"Ám Allah a ti Uratok! Ő a legjobb győzelemre segítő"},{"SurahNumber":3,"VerseNumber":151,"Text":"Azok szívébe, akik hitetlenkednek a rettegést fogjuk ültetni amiatt, hogy társítottak Allah mellé, amire Ő nem bocsátatott le hatalmat. És a Tűz lesz a menedékük. Milyen szörnyű hely a bűnösöké"},{"SurahNumber":3,"VerseNumber":152,"Text":"Allah bizony betartotta a nektek tett ígéretét, midőn szörnyű csapást mértetek rájuk az Ő engedélyével, míg nem elernyedtetek, majd vita támad közöttetek a parancsot illetően, és ellenszegültetek, mindezt azután, hogy megmutatta nektek, amit szerettetek volna. Van közöttetek olyan, aki az evilági életet akarja és van olyan, aki a Túlvilágot. Majd elfordított benneteket tőlük, hogy próbának vessen alá benneteket. Ám már megbocsátott nektek, Allah a túláradó kegyelem Tulajdonosa a hívőkkel szemben"}]}