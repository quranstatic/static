{"Id":46,"LanguageCodes":["az","aze"],"Name":"aze-vasimmammadaliy","Author":"Vasim Mammadaliyev And Ziya Bunyadov","Language":"Azerbaijani","Description":"Azerbaijani","Direction":"ltr","Source":"http://tanzil.net","Translations":[{"SurahNumber":87,"VerseNumber":1,"Text":"(Ya Peyğəmbər!) Ən uca olan Rəbbinin adını pak (müqəddəs) tutub şə’ninə təriflər de"},{"SurahNumber":87,"VerseNumber":2,"Text":"O Rəbbin ki, (hər şeyi) xəlq etdi və nizama saldı"},{"SurahNumber":87,"VerseNumber":3,"Text":"O Rəbbin ki, (hər şeyin keyfiyyətini, xüsusiyyətini, davam müddətini) əzəldən müəyyən etdi və (hamıya) yol göstərdi"},{"SurahNumber":87,"VerseNumber":4,"Text":"O Rəbbin ki, (torpağı yarıb ondan yamyaşıl) otlar çıxartdı"},{"SurahNumber":87,"VerseNumber":5,"Text":"Sonra da onu (qupquru) qara çör-çöpə döndərdi"},{"SurahNumber":87,"VerseNumber":6,"Text":"(Ya Peyğəmbər!) Biz sənə (Qur’anı) oxudacağıq və sən (onu) unutmayacaqsan"},{"SurahNumber":87,"VerseNumber":7,"Text":"Yalnız Allahın dilədiyindən (hökmünü ləğv etdiyimiz bu və ya digər ayədən) başqa! Şübhəsiz ki, O, aşkarı da, gizlini də bilir"},{"SurahNumber":87,"VerseNumber":8,"Text":"Biz sənə ən asan olanı (islam şəriətini) müyəssər edərik"},{"SurahNumber":87,"VerseNumber":9,"Text":"(Ya Peyğəmbər!) Əgər nəsihət etmək fayda versə, (ümmətinə Qur’anla) öyüd-nəsihət ver"},{"SurahNumber":87,"VerseNumber":10,"Text":"(Allahdan) qorxan kimsə mütləq öyüd-nəsihət qəbul edəcəkdir"},{"SurahNumber":87,"VerseNumber":11,"Text":"Bədbəxt (kafir) isə ondan (öyüd-nəsihətdən) qaçacaqdır"},{"SurahNumber":87,"VerseNumber":12,"Text":"(O bədbəxt ki) ən böyük oda (cəhənnəm oduna) girəcəkdir"},{"SurahNumber":87,"VerseNumber":13,"Text":"Orada nə öləcək, nə də yaşayacaqdır! (Nə ölü kimi ölü, nə də diri kimi diri olacaqdır)"},{"SurahNumber":87,"VerseNumber":14,"Text":"(Günahlardan) təmizlənən kimsə isə nicat tapacaqdır"},{"SurahNumber":87,"VerseNumber":15,"Text":"O kimsə ki, Rəbbinin adını zikr edib namaz qılar"},{"SurahNumber":87,"VerseNumber":16,"Text":"Lakin siz (ey insanlar!) dünyanı üstün tutursunuz"},{"SurahNumber":87,"VerseNumber":17,"Text":"Halbuki axirət daha xeyirli və daha baqidir"},{"SurahNumber":87,"VerseNumber":18,"Text":"Həqiqətən, bu deyilənlər (Qur’andan) əvvəlki kitablarda mövcuddur"},{"SurahNumber":87,"VerseNumber":19,"Text":"İbrahimin və Musanın kitablarında"},{"SurahNumber":88,"VerseNumber":1,"Text":"(Ya Peyğəmbər! Dəhşəti aləmi) bürüyəcək qiyamətin xəbəri sənə gəlib çatdımı"},{"SurahNumber":88,"VerseNumber":2,"Text":"(O gün) bir çox üzlər zəlil görkəm alacaq"},{"SurahNumber":88,"VerseNumber":3,"Text":"(Onlar Cəhənnəmin pillələrinə çıxıb-düşməklə boş yerə) zəhmət çəkib yorulacaq"},{"SurahNumber":88,"VerseNumber":4,"Text":"Yanar oda girəcəkdir"},{"SurahNumber":88,"VerseNumber":5,"Text":"Və onlara qaynar bulaqdan (su) içirdiləcəkdir"},{"SurahNumber":88,"VerseNumber":6,"Text":"Onların yeməyi (zəhərdən və acı) zəri’dən başqa bir şey olmayacaqdır"},{"SurahNumber":88,"VerseNumber":7,"Text":"(O yemək onlara) nə qüvvət verər, nə də aclıqdan qurtarar"},{"SurahNumber":88,"VerseNumber":8,"Text":"(O gün) bir çox üzlər sevinəcək"},{"SurahNumber":88,"VerseNumber":9,"Text":"(Dünyadakı) zəhmətindən razı qalacaq"},{"SurahNumber":88,"VerseNumber":10,"Text":"(Dərəcəsi, qədir-qiyməti) yüksək Cənətdə olacaq"},{"SurahNumber":88,"VerseNumber":11,"Text":"Və orada heç bir boş söz (lağlağı) eşitməyəcəkdir"},{"SurahNumber":88,"VerseNumber":12,"Text":"Orada axar bulaq"},{"SurahNumber":88,"VerseNumber":13,"Text":"Orada uca taxtlar"},{"SurahNumber":88,"VerseNumber":14,"Text":"(Çeşmələr kənarında) piyalələr"},{"SurahNumber":88,"VerseNumber":15,"Text":"Bir-birinin yanına düzülmüş (yumşaq) balışlar"},{"SurahNumber":88,"VerseNumber":16,"Text":"Və döşənmiş (nəfis) xalılar vardır"},{"SurahNumber":88,"VerseNumber":17,"Text":"Məgər dəvəyə baxmırlar ki, necə yaradılmışdır"},{"SurahNumber":88,"VerseNumber":18,"Text":"Göyə (baxmırlar ki) necə ucaldılmışdır"},{"SurahNumber":88,"VerseNumber":19,"Text":"Dağlara (baxmırlar ki) necə dikəldilmişdir"},{"SurahNumber":88,"VerseNumber":20,"Text":"Və yerə (baxmırlar ki) necə döşədilmişdir"},{"SurahNumber":88,"VerseNumber":21,"Text":"(Ya Peyğəmbər! Mənim bəndələrimə) öyüd-nəsihət ver. Sən ancaq öyüd-nəsihət verənsən"},{"SurahNumber":88,"VerseNumber":22,"Text":"Sən onların üzərində hakim deyilsən"},{"SurahNumber":88,"VerseNumber":23,"Text":"Lakin kim (imandan) üz döndərib (Qur’anı) inkar etsə"},{"SurahNumber":88,"VerseNumber":24,"Text":"Allah onu ən böyük əzaba (axirət əzabına) düçar edər"},{"SurahNumber":88,"VerseNumber":25,"Text":"Şübhəsiz ki, onların axır dönüşü Bizədir"},{"SurahNumber":88,"VerseNumber":26,"Text":"Onlarla haqq-hesab çəkmək də Bizə aiddir"},{"SurahNumber":89,"VerseNumber":1,"Text":"And olsun dan yerinə"},{"SurahNumber":89,"VerseNumber":2,"Text":"And olsun on gecəyə (zülhiccə ayının birinci, yaxud ramazan ayının sonuncu on gecəsinə)"},{"SurahNumber":89,"VerseNumber":3,"Text":"And olsun cütə və təkə (tək olan xaliqə, erkək və dişi olmaqla cüt olan məxluqata; cüt olan hər şeyə, yaxud Qurban bayramına və yaxud Ərəfə gününə)"},{"SurahNumber":89,"VerseNumber":4,"Text":"And olsun keçib getməkdə olan gecəyə (ki, qiyamət haqdır və siz kafirlər qiyamət günü dirilib əməllərinizin cəzasını layiqincə alacaqsınız)"},{"SurahNumber":89,"VerseNumber":5,"Text":"Məgər bunlarda (qiyamətin haq olması barədə) ağıl sahibi üçün and yoxmudur"},{"SurahNumber":89,"VerseNumber":6,"Text":"(Ya Peyğəmbər!) məgər görmədinmi ki, Rəbbin nələr etdi Ada (Hud peyğəmbərin Ad qövmünə)"},{"SurahNumber":89,"VerseNumber":7,"Text":"Sütunlar sahibi (və ya: sütun kimi uca boylu) İrəmə (İrəm camaatına)"},{"SurahNumber":89,"VerseNumber":8,"Text":"(Elə bir qövm ki) məmləkətlər (əhli) arasında onun kimisi yaradılmamışdı"},{"SurahNumber":89,"VerseNumber":9,"Text":"(Məgər görmədinmi ki, Rəbbin nələr etdi) vadidə qayaları olan Səmuda (Səmud qövmünə)"},{"SurahNumber":89,"VerseNumber":10,"Text":"Eləcə də saysız-hesabsız ordular sahibi Fir’ona"},{"SurahNumber":89,"VerseNumber":11,"Text":"O kəslər ki, məmləkətlərdə tüğyan edir"},{"SurahNumber":89,"VerseNumber":12,"Text":"Oralarda çoxlu fitnə-fəsad törədirlər"},{"SurahNumber":89,"VerseNumber":13,"Text":"Nəhayət, Rəbbin onlara əzab qamçısı endirdi"},{"SurahNumber":89,"VerseNumber":14,"Text":"Şübhəsiz ki, Rəbbin (bəndələrinin bütün əməllərini) baxıb görür"},{"SurahNumber":89,"VerseNumber":15,"Text":"İnsana gəldikdə, nə zaman Rəbbin onu imtahana çəkib ehtiram etsə, ona bir ne’mət versə, o: “Rəbbim mənə ehtiram göstərdi!” –deyər"},{"SurahNumber":89,"VerseNumber":16,"Text":"Amma nə zaman (Rəbbin) onu imtahana çəkib ruzisini əskiltsə: “Rəbbim məni alçaltdı (mənə xor baxdı)!” – söyləyər"},{"SurahNumber":89,"VerseNumber":17,"Text":"Xeyr! (Belə deməyin). Doğrusu, siz özünüz yetimə hörmət etmirsiniz (yetimin haqqını vermirsiniz)"},{"SurahNumber":89,"VerseNumber":18,"Text":"Bir-birinizi yoxsulu yedirtməyə rəğbətləndirmirsiniz"},{"SurahNumber":89,"VerseNumber":19,"Text":"Mirası (halal-haramına) varmadan yeyirsiniz (qadınların, uşaqların paylarını vermirsiniz)"},{"SurahNumber":89,"VerseNumber":20,"Text":"Mal-dövləti isə lap çox sevirsiniz"},{"SurahNumber":89,"VerseNumber":21,"Text":"Xeyr! Yer dağılıb parça-parça olacağı"},{"SurahNumber":89,"VerseNumber":22,"Text":"Rəbbinin əmri gəlib mələklər səf-səf duracağı"},{"SurahNumber":89,"VerseNumber":23,"Text":"Və Cəhənnəmin (məhşər meydanına) gətiriləcəyi gün – məhz o gün insan (öz günahlarını) xatırlayacaqdır. Lakin bu xatırlamağın ona nə faydası"},{"SurahNumber":89,"VerseNumber":24,"Text":"O: “Kaş ki, mən əvvəlcədən (axirət) həyatım üçün (yaxşı əməllər) edəydim!” – deyəcəkdir"},{"SurahNumber":89,"VerseNumber":25,"Text":"O gün (Allahın) etdiyi əzabı heç kəs edə bilməz"},{"SurahNumber":89,"VerseNumber":26,"Text":"(Günahkarları) heç kəs Onun kimi zəncirləyə bilməz"},{"SurahNumber":89,"VerseNumber":27,"Text":"(Qiyamət günü Allah-təala mö’min kimsəyə belə buyuracaqdır:) “Ey (öz imanından, əməlindən və Allahın və’dindən) xatircəm olan kəs! (Və ya: “Ey arxayın nəfs!”)"},{"SurahNumber":89,"VerseNumber":28,"Text":"Dön Rəbbinə, sən Ondan razı olaraq, O da səndən"},{"SurahNumber":89,"VerseNumber":29,"Text":"(Əməlisaleh) bəndələrimin zümrəsinə daxil ol"},{"SurahNumber":89,"VerseNumber":30,"Text":"(Onlarla birlikdə) Cənnətimə varid ol!”"}]}