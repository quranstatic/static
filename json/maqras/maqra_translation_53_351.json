{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":6,"VerseNumber":36,"Text":"Inga andra än de som lyssnar [med hjärtat] kan besvara [kallelsen till tron], och ingen annan än Gud kan väcka de [andligen] döda till liv. Och till sist skall de föras tillbaka till Honom"},{"SurahNumber":6,"VerseNumber":37,"Text":"Och de säger: \"Varför har han inte fått ett tecken från sin Herre?\" Säg: \"Gud har makt att ge tecken [och Han ger ständiga tecken] men de flesta människor är inte medvetna om detta"},{"SurahNumber":6,"VerseNumber":38,"Text":"Det finns inte ett enda av markens djur, inte en fågel som bärs av sina vingar, som inte bildar samhällen liksom ni själva; ingenting har Vi förbisett i Vårt beslut. Och till sist skall de samlas åter till sin Herre"},{"SurahNumber":6,"VerseNumber":39,"Text":"De som påstår att Våra budskap är lögn är döva och stumma, [instängda] i djupt mörker. Gud låter den Han vill gå vilse, och Han leder den Han vill till en rak väg"},{"SurahNumber":6,"VerseNumber":40,"Text":"Säg: \"Föreställ er att Guds straff drabbar er eller att den Yttersta stunden är inne; kommer ni då att anropa någon annan om hjälp än Gud? [Kan ni svara] sanningsenligt"},{"SurahNumber":6,"VerseNumber":41,"Text":"Nej, det är Honom ni anropar; och om det är Hans vilja räddar Han er då från det ni bad Honom om, och ni minns inte mer vad det var som ni brukade sätta vid Hans sida"},{"SurahNumber":6,"VerseNumber":42,"Text":"Före dig har Vi sänt sändebud till folk, som Vi sedan satte på prov genom motgångar och lidande, för att de skulle [lära sig] ödmjukhet"},{"SurahNumber":6,"VerseNumber":43,"Text":"[Det hade varit bäst för dem] om de hade ödmjukat sig, när Vår prövning nådde dem; men tvärtom hårdnade deras hjärtan och Djävulen visade dem deras handlingar i ett fördelaktigt ljus"},{"SurahNumber":6,"VerseNumber":44,"Text":"Och när de inte längre mindes läxan som de fått, öppnade Vi portarna till allt [livets goda] för dem till dess att Vi, när de ännu gladdes över det som hade kommit dem till del, plötsligt lät Vårt straff drabba dem och de störtades i en avgrund av förtvivlan"},{"SurahNumber":6,"VerseNumber":45,"Text":"Dessa onda människor gick under till sista man. - Lova och prisa Gud, världarnas Herre"},{"SurahNumber":6,"VerseNumber":46,"Text":"Säg: \"Vad anser ni? Om Gud skulle ta ifrån er hörsel och syn och bomma för era hjärtan, vem är den gud som kan ge er [allt] detta tillbaka, om inte Gud?\" Se hur Vi förtydligar [Våra] budskap! Och ändå drar de sig undan"},{"SurahNumber":6,"VerseNumber":47,"Text":"Säg: \"Vad anser ni? Om Guds straff kommer över er helt oförmodat eller efter tydliga varningar, kommer då någon annan än de som begick orätt att gå under"},{"SurahNumber":6,"VerseNumber":48,"Text":"Vi sänder Våra budbärare enbart som förkunnare av hoppets budskap och som varnare. De som tror och gör bot och bättring skall därför inte känna fruktan och ingen sorg skall tynga dem"},{"SurahNumber":6,"VerseNumber":49,"Text":"men de som påstår att Våra budskap är lögn skall lida straffet för sitt trots och sin förnekelse"},{"SurahNumber":6,"VerseNumber":50,"Text":"Säg: ”Jag säger inte till er att jag har Guds skatter i min hand eller att jag känner till det som är dolt för människor. Inte heller säger jag till er: 'Se, jag är en ängel.' Allt jag gör är att följa det som uppenbaras för mig.” Säg: ”Kan den blinde jämställas med den seende? - Skall ni inte tänka över [detta]?”"},{"SurahNumber":6,"VerseNumber":51,"Text":"Och varna med denna [Skrift] dem som bävar [vid tanken på] att de skall samlas åter till sin Herre utan annan beskyddare än Honom och utan medlare; kanske skall de frukta Gud"},{"SurahNumber":6,"VerseNumber":52,"Text":"Stöt inte bort dem som morgon och afton anropar sin Herre och söker vinna Hans välbehag. Du är inte i något avseende ansvarig för vad de gör och de är inte i något avseende ansvariga för vad du gör; men om du stöter bort dem gör du orätt"},{"SurahNumber":6,"VerseNumber":53,"Text":"På detta sätt låter Vi den ene bli en prövning för den andre så att [några] frågar sig: \"Är det dessa som Gud har skänkt Sina gåvor [med förbigående av oss]?\" Skulle inte Gud veta bäst vilka de tacksamma är"},{"SurahNumber":6,"VerseNumber":54,"Text":"Och när de som tror på Våra budskap kommer till dig, säg då: \"Fred vare med er! Er Herre har för Sig stadfäst nådens och barmhärtighetens [lag]; den av er som av okunnighet gör orätt och som därefter ångrar vad han gjort och vill bättra sig [skall finna] Honom ständigt förlåtande, barmhärtig"},{"SurahNumber":6,"VerseNumber":55,"Text":"Denna framställning, fast och klar, av [Våra] budskap ger Vi för att de obotfärdiga syndarnas väg skall framstå med full tydlighet"},{"SurahNumber":6,"VerseNumber":56,"Text":"SÄG: \"Jag har förbjudits att dyrka dem som ni anropar i Guds ställe.\" Säg: \"[I det avseendet] kommer jag inte att göra er till viljes. Gjorde jag det hade jag gått vilse och skulle inte höra till de vägledda"},{"SurahNumber":6,"VerseNumber":57,"Text":"Säg: \"Jag stöder mig på ett klart vittnesbörd från min Herre - och detta [vittnesbörd] avvisar ni! Jag har inte makt över det som ni så otåligt begär att jag skall påskynda; det är Gud ensam som dömer och Han skall meddela [oss] sanningen; ingen kan som Han skilja [sanningen från lögnen]"},{"SurahNumber":6,"VerseNumber":58,"Text":"Säg: \"Om jag hade makt över det som ni så otåligt kräver, skulle avgörandet mellan mig och er redan ha fallit. Men Gud känner väl dem som begår orätt"}]}