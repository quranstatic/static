{"Id":184,"LanguageCodes":["ha","hau"],"Name":"hau-abubakarmahmood","Author":"Abubakar Mahmood Jummi","Language":"Hausa","Description":"Hausa","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":26,"VerseNumber":52,"Text":"Kuma Muka aika zuwa ga Mũsã cẽwa ka yi tafiyar dare da bãyiNa, lalle ne kũ waɗanda ake biyã* ne"},{"SurahNumber":26,"VerseNumber":53,"Text":"Sai Fir'auna ya aika mãsu gayya a cikin birãne"},{"SurahNumber":26,"VerseNumber":54,"Text":"Lalle ne, waɗannan, haƙĩƙa, ƙungiya ce kaɗan"},{"SurahNumber":26,"VerseNumber":55,"Text":"Kuma lalle ne sũ, a gare Mu, Mãsu fusãtarwa ne"},{"SurahNumber":26,"VerseNumber":56,"Text":"Kuma lalle ne mũ haƙĩƙa gabã ɗaya mãsu sauna ne"},{"SurahNumber":26,"VerseNumber":57,"Text":"Sai Muka fitar da su daga gonaki da marẽmari"},{"SurahNumber":26,"VerseNumber":58,"Text":"Da taskõki da mazauni mai kyau"},{"SurahNumber":26,"VerseNumber":59,"Text":"Kamar haka! Kuma Muka gãdar da su ga Banĩ Isrãĩla"},{"SurahNumber":26,"VerseNumber":60,"Text":"Sai suka bĩ su sunã mãsu fita a lõkacin hũdõwar rãnã"},{"SurahNumber":26,"VerseNumber":61,"Text":"Sa'an nan a lõkacin da jama'a biyu suka ga jũna, sai abõkan Mũsã suka ce: \"Lalle ne mũ haƙĩ ƙa, waɗanda ake riska ne"},{"SurahNumber":26,"VerseNumber":62,"Text":"Ya ce: \"Kayya! Lalle ne Ubangijina Yanã tare da ni, zai shiryar da ni"},{"SurahNumber":26,"VerseNumber":63,"Text":"Sai Muka yi wahayi zuwa ga Mũsã cẽwa \"Ka dõki tẽku da sandarka.\" Sai tẽku ta tsãge,* kõwane tsãgi ya kasance kamar falalen dũtse mai girma"},{"SurahNumber":26,"VerseNumber":64,"Text":"Kuma Muka kusantar da waɗansu mutãne a can"},{"SurahNumber":26,"VerseNumber":65,"Text":"Kuma Muka tsĩrar da Mũsã da waɗanda suke tãre da shi gabã ɗaya"},{"SurahNumber":26,"VerseNumber":66,"Text":"Sa'an nan kuma Muka nutsar da waɗansu mutãnen"},{"SurahNumber":26,"VerseNumber":67,"Text":"Lalle ne a cikin wannan akwai ãyã, kuma mafi yawansu ba su kasance mãsu ĩmãni ba"},{"SurahNumber":26,"VerseNumber":68,"Text":"Kuma lalle ne Ubangijinka, kaƙĩƙa, Shĩ ne Mabũwayi, Mai jin ƙai"},{"SurahNumber":26,"VerseNumber":69,"Text":"Kuma ka karanta, a kansu, lãbãrin Ibrãhĩm"},{"SurahNumber":26,"VerseNumber":70,"Text":"A sã'ilin da ya ce wa ubansa da mutãnensa, \"Mẽne ne kuke bauta wa"},{"SurahNumber":26,"VerseNumber":71,"Text":"Suka ce: \"Munã bauta wa gumãka, sabõda haka munã yini mãsu lazimta a gare su"},{"SurahNumber":26,"VerseNumber":72,"Text":"Ya ce: \"Shin, sunã jin ku, a lõkacin da kuke kira"},{"SurahNumber":26,"VerseNumber":73,"Text":"Kõ kuwa sunã amfãnin ku, kõ sunã cũtar ku"},{"SurahNumber":26,"VerseNumber":74,"Text":"Suka ce: \"Ã'a mun sãmĩ ubanninmu, kamar haka ne suke aikatãwa"},{"SurahNumber":26,"VerseNumber":75,"Text":"Ya ce: \"Shin to, kun ga abin da kuka kasance kunã bautã wa"},{"SurahNumber":26,"VerseNumber":76,"Text":"Kũ da ubanninku mafi daɗẽwa"},{"SurahNumber":26,"VerseNumber":77,"Text":"To lalle ne, sũ maƙiya ne a gare ni, fãce Ubangijin halittu"},{"SurahNumber":26,"VerseNumber":78,"Text":"Wanda Ya halitta ni, sa'an nan Yanã shiryar da ni"},{"SurahNumber":26,"VerseNumber":79,"Text":"Kuma Wanda Yake Shĩ ne Yake ciyar da ni, kuma Yanã shãyar da ni"},{"SurahNumber":26,"VerseNumber":80,"Text":"Kuma idan na yi jiyya, to, Shĩ ne Yake warkar da ni"},{"SurahNumber":26,"VerseNumber":81,"Text":"Kuma wanda Yake matar da ni, sa'an nan Ya rãyar da ni"},{"SurahNumber":26,"VerseNumber":82,"Text":"Kuma wanda Yake inã kwaɗayin Ya gãfarta mini kurãkuraina, a rãnar sãkamako"},{"SurahNumber":26,"VerseNumber":83,"Text":"Ya Ubangijĩna! Ka ba ni hukunci, kuma Ka riskar da ni ga sãlihai"},{"SurahNumber":26,"VerseNumber":84,"Text":"Kuma Ka sanya mini harshen gaskiya* a cikin mutãnen ƙarshe"},{"SurahNumber":26,"VerseNumber":85,"Text":"Kuma Ka sanya ni daga magãdan Aljannar ni'ima"},{"SurahNumber":26,"VerseNumber":86,"Text":"Kuma Ka gãfarta wa ubãna, lalle ne shi, ya kasance daga ɓatattu"},{"SurahNumber":26,"VerseNumber":87,"Text":"Kuma kada Ka kunyata ni a rãnar da ake tãyar da su"},{"SurahNumber":26,"VerseNumber":88,"Text":"A rãnar da dũkiya bã ta amfãni, kuma ɗiya bã su yi"},{"SurahNumber":26,"VerseNumber":89,"Text":"Fãce wanda ya jẽ wa Allah da zũciya mai tsarki"},{"SurahNumber":26,"VerseNumber":90,"Text":"Kuma aka kusantar da Aljanna ga mãsu taƙawa"},{"SurahNumber":26,"VerseNumber":91,"Text":"Kuma aka fitar da wutã babba dõmin halakakku"},{"SurahNumber":26,"VerseNumber":92,"Text":"Kuma aka ce musu, \"Inã abin da kuka kasance kunã bautawa"},{"SurahNumber":26,"VerseNumber":93,"Text":"Baicin Allah? Shin sunã tamakon ku kõ kuwa sunã tsare kansu"},{"SurahNumber":26,"VerseNumber":94,"Text":"Sai aka kikkife su* a cikinta, su da halakakkun"},{"SurahNumber":26,"VerseNumber":95,"Text":"Da rundunar Ibilĩsa gabã ɗaya"},{"SurahNumber":26,"VerseNumber":96,"Text":"Suka ce: alhãli sunã a cikinta sunã yin husũma"},{"SurahNumber":26,"VerseNumber":97,"Text":"Rantsuwa da Allah! Lalle ne mun kasance, haƙĩƙa, a cikin ɓata bayyananna"},{"SurahNumber":26,"VerseNumber":98,"Text":"A lõkacin da muke daidaita ku da Ubangijin halittu"},{"SurahNumber":26,"VerseNumber":99,"Text":"Kuma bãbu abin da ya ɓatar da mu fãce mãsu laifi"},{"SurahNumber":26,"VerseNumber":100,"Text":"Sabõda haka bã mu da waɗansu macẽta"},{"SurahNumber":26,"VerseNumber":101,"Text":"Kuma bã mu da abõki, masõyi"},{"SurahNumber":26,"VerseNumber":102,"Text":"Sabõda haka dã lalle munã da (dãmar) kõmawa, dõmin mu kasance daga mũminai"},{"SurahNumber":26,"VerseNumber":103,"Text":"Lalle ne, a cikin wancan akwai ãyã, kuma mafi yawansu, bã su kasance mũminai ba"},{"SurahNumber":26,"VerseNumber":104,"Text":"Kuma lalle ne, Ubangijinka, Shi ne Mabuwãyi, Mai jin ƙai"},{"SurahNumber":26,"VerseNumber":105,"Text":"Mutãnen Nũhu sun ƙaryata Manzanni"},{"SurahNumber":26,"VerseNumber":106,"Text":"A lõkacin da Dan uwansu Nuhu ya ce musu, \"Bã zã ku ji tsoron Allah ba"},{"SurahNumber":26,"VerseNumber":107,"Text":"Lalle ne, zuwa gare ku, ni Manzo ne amintacce"},{"SurahNumber":26,"VerseNumber":108,"Text":"To, ku bi Allah da taƙawa, kuma ku yi mini ɗã'ã"},{"SurahNumber":26,"VerseNumber":109,"Text":"Kuma bã ni tambayar ku wata ijãra a kansa. Ijãrãtã ba ta zama ba fãce daga Ubangijin halittu"},{"SurahNumber":26,"VerseNumber":110,"Text":"Sabõda haka, ku bi Allah da taƙawa, kuma ku yi mini ɗã'ã"}]}