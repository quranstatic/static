{"Id":357,"LanguageCodes":["ta","tam"],"Name":"tam-janturstfoundat","Author":"Jan Turst Foundation","Language":"Tamil","Description":"Tamil","Direction":"ltr","Source":"http://tanzil.net","Translations":[{"SurahNumber":23,"VerseNumber":75,"Text":"ஆனால் அ(த்தகைய)வர்கள் மீது கிருபை கொண்டு, அவர்களுக்கு ஏற்பட்ட துன்பத்தை நீக்கிவிடுவோமானால், அவர்கள் தட்டழிந்தவர்களாக தங்கள் வழிகேட்டிலேயே அவர்கள் நீடிக்கின்றனர்"},{"SurahNumber":23,"VerseNumber":76,"Text":"திடனாக நாம் அவர்களை வேதனையைக் கொண்டு பிடித்திருக்கிறோம்; ஆனால், அவர்கள் தங்கள் இறைவனுக்குப் பணியவுமில்லை தாழ்ந்து பிரார்; த்திக்கவுமில்லை"},{"SurahNumber":23,"VerseNumber":77,"Text":"எதுவரையிலெனின், நாம் அவர்கள் மீது கடும் வேதனையின் வாயிலைத் திறந்து விடுவோமானால், அவர்கள் அதனால் நம்பிக்கை இழந்துவிடுகிறார்கள்"},{"SurahNumber":23,"VerseNumber":78,"Text":"இன்னும் அவனே உங்களுக்குச் செவிப்புலனையும், பார்வைகளையும், இதயங்களையும் படைத்தவன்; மிகக் குறைவாகவே அவனுக்கு நீங்கள் நன்றி செலுத்துகிறீர்கள்"},{"SurahNumber":23,"VerseNumber":79,"Text":"மேலும், அவன்தான் உங்களை இப்பூமியில் பல்கிப் பெருகச் செய்தான்; இன்னும், அவனிடத்திலேயே நீங்கள் ஒன்று திரட்டப்படுவீர்கள்"},{"SurahNumber":23,"VerseNumber":80,"Text":"அவனே உயிர் கொடுக்கிறான்; இன்னும் அவனே மரணிக்கச் செய்கிறான்; மற்றும், இரவும் பகலும் மாறி மாறி வருவதும் அவனுக்குரியதே! (இவற்றை) நீங்கள் விளங்கிக் கொள்ளமாட்டீர்களா"},{"SurahNumber":23,"VerseNumber":81,"Text":"மாறாக, முன்னிருந்தவர்கள் கூறியதைப் போலவே, இவர்களும் கூறுகிறார்கள்"},{"SurahNumber":23,"VerseNumber":82,"Text":"நாங்கள் மரித்து மண்ணாகவும் எலும்புகளாகவும் ஆகிவிட்டாலுமா நாங்கள் நிச்சயமாக எழுப்பப்படுவோம்?\" என்று அவர்கள் கூறினார்கள்"},{"SurahNumber":23,"VerseNumber":83,"Text":"மெய்யாகவே முன்னர் நாங்கள் (அதாவது) நாமும், எம் மூதாதையரும் இவ்வாறே வாக்களிக்கப்பட்டிருக்கிறோம்; ஆனால் இது முன்னுள்ளவர்களின் கட்டுக் கதைகளே அன்றி வேறில்லை\" (என்றும் கூறிகின்றனர்)"},{"SurahNumber":23,"VerseNumber":84,"Text":"நீங்கள் அறிந்திருந்தால், இப் பூமியும் இதிலுள்ளவர்களும் யாருக்கு(ச் சொந்தம்? என்று (நபியே!) நீர் கேட்பீராக"},{"SurahNumber":23,"VerseNumber":85,"Text":"அல்லாஹ்வுக்கே\" என்று அவர்கள் கூறுவார்கள்; \"(அவ்வாறாயின் இதை நினைவிற்கொண்டு) நீங்கள் நல்லுணர்வு பெறமாட்டீர்களா?\" என்று கூறுவீராக"},{"SurahNumber":23,"VerseNumber":86,"Text":"ஏழு வானங்களுக்கு இறைவனும் மகத்தான அர்ஷுக்கு இறைவனும் யார்?\" என்றும் கேட்பீராக"},{"SurahNumber":23,"VerseNumber":87,"Text":"அல்லாஹ்வுக்கே\" என்று அவர்கள் சொல்வார்கள்; \"(அவ்வாறாயின்) நீங்கள் அவனுக்கு அஞ்சி இருக்கமாட்டீர்களா?\" என்று கூறுவீராக"},{"SurahNumber":23,"VerseNumber":88,"Text":"எல்லாப் பொருட்களின் ஆட்சியும் யார் கையில் இருக்கிறது? யார் எல்லாவற்றையும் பாதுகாப்பவனாக ஆனால் அவனுக்கு எதிராக எவரும் பாதுகாக்கப்பட முடியாதே அவன் யார்? நீங்கள் அறிவீர்களாயின் (சொல்லுங்கள்)\" என்று கேட்பீராக"},{"SurahNumber":23,"VerseNumber":89,"Text":"அதற்கவர்கள் \"(இது) அல்லாஹ்வுக்கே (உரியது)\" என்று கூறுவார்கள். (\"உண்மை தெரிந்தும்) நீங்கள் ஏன் மதி மயங்குகிறீர்கள்?\" என்று கேட்பீராக"},{"SurahNumber":23,"VerseNumber":90,"Text":"எனினும், நாம் அவர்களிடம் உண்மையை கொண்டுவந்தோம்; ஆனால் நிச்சயமாக அவர்களோ பொய்யர்களாகவே இருக்கிறார்கள்"},{"SurahNumber":23,"VerseNumber":91,"Text":"அல்லாஹ் தனக்கென ஒரு மகனை எடுத்துக் கொள்ளவில்லை. அவனுடன் (வேறு) நாயனுமில்லை அவ்வாறாயின் (அவர்கள் கற்பனை செய்யும்) ஒவ்வோர் நாயனும் தான் படைத்தவற்றை(த் தன்னுடன் சேர்த்து)க் கொண்டு போய் சிலர் சிலரைவிட மிகைப்பார்கள். (இவ்வாறெல்லாம்) இவர்கள் வர்ணிப்பதை விட்டும் அல்லாஹ் மிகவும் தூயவன்"},{"SurahNumber":23,"VerseNumber":92,"Text":"அவன் மறைவனதையும் பகிரங்கமானதையும் நன்கறிபவன்; எனவே அவர்கள் (அவனுக்கு) இணை வைப்பவற்றை விட்டும் அவன் மிகவும் உயர்ந்தவன்"},{"SurahNumber":23,"VerseNumber":93,"Text":"(நபியே!) நீர் கூறுவீராக \"என் இறைவனே! அவர்களுக்கு வாக்களிக்கப்பட்டதை (வேதனையை) நீ எனக்கு காண்பிப்பதாயின்"},{"SurahNumber":23,"VerseNumber":94,"Text":"என் இறைவனே! அப்போது என்னை அந்த அநியாயக்காரர்களின் சமூகத்துடன் என்னைச் சேர்த்து வைக்காதிருப்பாயாக\" என்று"},{"SurahNumber":23,"VerseNumber":95,"Text":"இன்னும், நிச்சயமாக, அவர்களுக்கு வாக்களிப்பதை (வேதனையை) உமக்குக் காண்பிக்க ஆற்றலுடையோம் நாம்"},{"SurahNumber":23,"VerseNumber":96,"Text":"(நபியே!) நீர் அழகிய நன்மையைக் கொண்டு தீமையைத் தடுத்துக் கொள்வீராக! அவர்கள் வர்ணிப்பதை நாம் நன்கறிவோம்"},{"SurahNumber":23,"VerseNumber":97,"Text":"இன்னும்; நீர் கூறுவீராக! \"என் இறைவனே! ஷைத்தானின் தூண்டுதல்களிலிருந்து நான் உன்னைக் கொண்டு காவல் தேடுகிறேன்\" (என்றும்)"},{"SurahNumber":23,"VerseNumber":98,"Text":"இன்னும் அவை என்னிடம் நெருங்காமலிருக்கவும் என் இறைவனே! உன்னிடம் காவல் தேடுகிறேன்' (என்று கூறுவீராக)"},{"SurahNumber":23,"VerseNumber":99,"Text":"அவர்களில் ஒருவனுக்கு மரணம் வரும்போது, அவன்; \"என் இறைவனே! என்னைத் திரும்ப (உலகுக்குத்) திருப்பி அனுப்புவாயாக!\" என்று கூறுவான்"},{"SurahNumber":23,"VerseNumber":100,"Text":"நான் விட்டுவந்ததில் நல்ல காரியங்களைச் செய்வதற்காக\" (என்றும் கூறுவான்). அவ்வாறில்லை! அவன் கூறுவது வெறும் வார்த்தையே(யன்றி வேறில்லை) அவர்கள் எழுப்பப்படும் நாள்வரையும் அவர்கள் முன்னே ஒரு திரையிருக்கிறது"},{"SurahNumber":23,"VerseNumber":101,"Text":"எனவே ஸூர் (எக்காளம்) ஊதப்பட்டு விட்டால், அந்நாளில் அவர்களுக்கிடையே பந்துத்துவங்கள் இருக்காது ஒருவருக்கொருவர் விசாரித்துக் கொள்ளவும் மாட்டார்கள்"},{"SurahNumber":23,"VerseNumber":102,"Text":"எவருடைய (நன்மைகளின்) எடைகள் கனமாக இருக்கின்றனவோ அவர்கள் தாம் வெற்றியாளர்கள்"},{"SurahNumber":23,"VerseNumber":103,"Text":"ஆனால், எவருடைய (நன்மைகளின்) எடைகள் இலேசாக இருக்கின்றனவோ, அவர்கள் தாம் தங்களையே நஷ்டப்படுத்திக் கொண்டவர்கள்; அவர்கள் தாம் நரகத்தில் நிரந்தரமானவர்கள்"},{"SurahNumber":23,"VerseNumber":104,"Text":"(நரக) நெருப்பு அவர்களுடைய முகங்களை கரிக்கும்; இன்னும் அதில் அவர்கள் உதடு சுருண்டு (முகம் விகாரமானவர்களாக) இருப்பார்கள்"},{"SurahNumber":23,"VerseNumber":105,"Text":"என்னுடைய வசனங்கள் உங்களுக்கு ஓதிக் காண்பிக்கப்படவில்லையா? அப்போது நீங்கள் அவற்றைப் பொய்ப்பிக்கலானீர்கள்\" (என்று கூறப்படும்)"},{"SurahNumber":23,"VerseNumber":106,"Text":"எங்கள் இறைவனே! எங்களை எங்களுடைய துர்பாக்கியம் மிகைத்துவிட்டது நாங்கள் வழிதவறிய கூட்டத்தினர் ஆகிவிட்டோம்\" என்று அவர்கள் கூறுவார்கள்"},{"SurahNumber":23,"VerseNumber":107,"Text":"எங்கள் இறைவனே! நீ எங்களை இ(ந் நரகத்)தை விட்டு வெளியேற்றுவாயாக திரும்பவும் (நாங்கள் பாவம் செய்ய) முற்பட்டால் நிச்சயமாக நாங்கள் அநியாயக்காரர்கள்!\" (என்றும் கூறுவர்)"},{"SurahNumber":23,"VerseNumber":108,"Text":"(அதற்கவன்) \"அதிலேயே இழிந்து கிடங்கள்; என்னுடன் பேசாதீர்கள்!\" என்று கூறுவான்"},{"SurahNumber":23,"VerseNumber":109,"Text":"நிச்சயமாக என்னுடைய அடியார்களில் ஒரு பிரிவினர் \"எங்கள் இறைவா! நாங்கள் உன் மீது ஈமான் கொள்கிறோம்; நீ எங்கள் குற்றங்களை மன்னித்து, எங்கள் மீது கிருபை செய்வாயாக! கிருபையாளர்களிலெல்லாம் நீ மிகவும் மேலானவன்\" என்று பிரார்த்திப்பவர்களாக இருந்தனர்"},{"SurahNumber":23,"VerseNumber":110,"Text":"அப்போது நீங்கள் அவர்களைப் பரிகாசத்திற்கு உரியவர்களாக ஆக்கிக் கொண்டீர்கள், எது வரையெனின் என் நினைவே உங்களுக்கு மறக்கலாயிற்று இன்னும் அவர்களைப் பற்றி நீங்கள் ஏளனமாக நகைத்துக் கொண்டும் இருந்தீர்கள்"},{"SurahNumber":23,"VerseNumber":111,"Text":"நிச்சயமாக, அவர்கள் பொறுமையாய் இருந்ததற்காக அவர்களுக்கு நான் (அதற்குரிய) நற்கூலியைக் கொடுத்திருக்கின்றேன்; நிச்சயமாக அவர்களே வெற்றியாளர்கள்"},{"SurahNumber":23,"VerseNumber":112,"Text":"ஆண்டுகளின் எண்ணிக்கையில் நீங்கள் பூமியில் எவ்வளவு (காலம்) இருந்தீர்கள்?\" என்று கேட்பான்"},{"SurahNumber":23,"VerseNumber":113,"Text":"ஒரு நாள் அல்லது ஒரு நாளின் சிறிது பாகம் நாங்கள் தங்கியிருந்திருப்போம். (இதைப்பற்றிக்) கணிப்பவர்களிடம் நீ கேட்பாயாக!\" என்று அவர்கள் கூறுவார்கள்"},{"SurahNumber":23,"VerseNumber":114,"Text":"ஒரு சொற்ப காலம் தவிர (பூமியில் அதிகம்) நீங்கள் தங்கவில்லை. நீங்கள் (இதை) அறிந்திருந்தால்!\" என்று (இறைவன்) கூறுவான்"},{"SurahNumber":23,"VerseNumber":115,"Text":"நாம் உங்களைப் படைத்ததெல்லாம் வீணுக்காக என்றும், நீங்கள் நம்மிடத்தில் நிச்சயமாக மீட்டப்பட மாட்டீர்கள் என்றும் எண்ணிக் கொண்டீர்களா?\" (என்றும் இறைவன் கேட்பான்)"},{"SurahNumber":23,"VerseNumber":116,"Text":"ஆகவே, உண்மையில் அரசனான அல்லாஹ், மிக உயர்ந்தவன்; அவனைத் தவிர நாயனில்லை. கண்ணியமிக்க அர்ஷின் இறைவன் அவனே"},{"SurahNumber":23,"VerseNumber":117,"Text":"மேலும், எவன் அல்லாஹ்வுடன் வேறு நாயனைப் பிரார்த்திக்கிறானோ அவனுக்கு அதற்காக எவ்வித ஆதாரமும் இல்லை அவனுடைய கணக்கு அவனுடைய இறைவனிடம்தான் இருக்கிறது நிச்சயமாக காஃபிர்கள் வெற்றி அடைய மாட்டார்கள்"},{"SurahNumber":23,"VerseNumber":118,"Text":"இன்னும், \"என் இறைவனே! நீ என்னை மன்னித்துக் கிருபை செய்வாயாக! நீ தான் கிருபையாளர்களிலெல்லாம் மிக்க மேலானவன்\" என்று (நபியே!) நீர் பிரார்த்திப்பீராக"}]}