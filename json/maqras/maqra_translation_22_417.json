{"Id":417,"LanguageCodes":["tr","tur"],"Name":"tur-muhammedesed","Author":"Muhammed Esed","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":3,"VerseNumber":33,"Text":"Gerçek şu ki Allah, Adem´i ve Nuh´u, İbrahim Soyunu ve İmran Soyunu bütün insanlığın üzerinde bir konuma çıkardı"},{"SurahNumber":3,"VerseNumber":34,"Text":"Tek bir soy zinciri halinde. Allah, her şeyi işiten, her şeyi bilendir"},{"SurahNumber":3,"VerseNumber":35,"Text":"Bir vakit İmran ailesinden bir kadın, \"Ey Rabbim! Rahmimdeki (çocuğumu) Senin hizmetine adayacağıma söz veriyorum. Benden bunu kabul et: Doğrusu, yalnız Sen, her şeyi duyan, her şeyi bilensin!\" diye (Rabbine) seslenmişti"},{"SurahNumber":3,"VerseNumber":36,"Text":"Fakat, çocuğu doğurunca, \"Ey Rabbim!\" dedi, \"Bak, bir kız çocuk doğurdum.\" Halbuki Allah, neyi doğuracağını ve (onun istediği) erkek çocuğun hiçbir zaman bu kız gibi olamayacağını bilmekteydi; \"ve ona Meryem ismini verdim. Lanetlenmiş Şeytana karşı onu ve soyunu korumanı diliyorum"},{"SurahNumber":3,"VerseNumber":37,"Text":"Bunun üzerine Rabbi, kız çocuğunu hoşnutlukla kabul etti, onu güzelce büyüttü ve Zekeriya´nın himayesine verdi. Zekeriya, ne zaman onu mabedde ziyaret ettiyse yanında yiyeceklerle görür ve sorardı: \"Ey Meryem, bunlar sana nereden geliyor?\" Meryem: \"Bunlar Allah´tandır; Allah, dilediğine hesapsız rızık bağışlar!\" diye cevap verirdi"},{"SurahNumber":3,"VerseNumber":38,"Text":"Aynı yerde Zekeriya Rabbine yalvardı: \"Ey Rabbim! Rahmetinle bana güzel bir zürriyet bağışla; zira Sen, her yakarışı duyarsın"},{"SurahNumber":3,"VerseNumber":39,"Text":"Bunun üzerine, mabedde dua ederken, melekler ona: \"Allah sana, Kendi katından bir sözün gerçekliğini doğrulayacak, insanlar arasında seçkin (bir yere sahip olacak), tam bir iffet sahibi, dürüst ve erdemli bir peygamber olacak olan Yahya(nın doğumun)u müjdeliyor\" diye seslendiler"},{"SurahNumber":3,"VerseNumber":40,"Text":"(Zekeriya) şaşkınlıkla: \"Ey Rabbim!\" dedi, \"Yaşlılık beni yakalamışken ve karım da kısırken nasıl bir oğlum olabilir?\" (Ona): \"Pekala olabilir!\" denildi, \"Allah dilediğini yapar"},{"SurahNumber":3,"VerseNumber":41,"Text":"(Zekeriya) yalvardı: \"Ey Rabbim! Bana bir işaret göster!\" \"İşaretin şudur ki,\" denildi, \"üç gün boyunca yüz işaretleri dışında insanlarla konuşma! Rabbini hiç durmadan an ve gece gündüz O´nun sınırsız şanını yücelt"},{"SurahNumber":3,"VerseNumber":42,"Text":"Ve o zaman melekler \"Ey Meryem!\" dediler, \"Allah seni seçti ve tertemiz kıldı; seni bütün dünya kadınlarının üstünde (bir konuma) çıkardı"},{"SurahNumber":3,"VerseNumber":43,"Text":"Ey Meryem! Rabbine huşu ile bağlan, secdeye kapan ve (O´nun önünde) eğilenlerle birlikte eğil"},{"SurahNumber":3,"VerseNumber":44,"Text":"Sana (şimdi) vahyettiğimiz şey, senin idrakini aşan bir hususla ilgilidir: zira, hangisinin Meryem´in hamisi olacağını kur´a ile belirlediklerinde sen onlarla birlikte değildin, ve (o konuda) birbirleriyle çekiştiklerinde yanlarında yoktun"},{"SurahNumber":3,"VerseNumber":45,"Text":"O zaman melekler, \"Ey Meryem!\" demişlerdi, \"Allah, Kendisinden bir söz ile sana, Meryem oğlu İsa Mesih adıyla bilinecek, bu dünyada ve öteki dünyada büyük şeref sahibi ve Allah´ın en yakınlarından olacak (bir oğul) müjdeliyor"},{"SurahNumber":3,"VerseNumber":46,"Text":"Ve o, (çocuk,) insanlarla hem beşikte iken, hem de yetişkin bir adam olarak konuşacak; dürüst ve erdemli kişilerden olacak"},{"SurahNumber":3,"VerseNumber":47,"Text":"Meryem, \"Ey Rabbim!\" dedi, \"Bana hiçbir erkek dokunmadığı halde nasıl oğul sahibi olabilirim?\" (Melek) cevap verdi: \"İşte öyle! Allah dilediğini yaratır; bir şeyin olmasını istediğinde sadece ´Ol!´ der ve o (şey hemen) oluverir"},{"SurahNumber":3,"VerseNumber":48,"Text":"O, senin oğluna (hem) vahyi ve hikmeti öğretecek, (hem de) Tevrat´ı ve İncil´i"},{"SurahNumber":3,"VerseNumber":49,"Text":"Ve o´nu İsrailoğulları´na elçi (yapacak)\". \"Ben, size Rabbinizden bir mesaj getirdim. Sizin için çamurdan, adeta kaderinizin suretini yapacağım ve sonra ona üfleyeceğim ki Allah´ın izniyle (sizin) kaderiniz olsun; körleri ve cüzzamlıları iyileştireceğim ve Allah´ın izniyle ölüleri yeniden hayata döndüreceğim: neleri yiyebileceğinizi ve evlerinizde neleri saklayabileceğinizi size bildireceğim. Şüphesiz, eğer (gerçekten) inanıyorsanız, bütün bunlarda sizin için bir mesaj vardır"},{"SurahNumber":3,"VerseNumber":50,"Text":"(Ben), Tevrat´tan günümüze kalanın doğruluğunu tasdik etmek ve (önceden) size yasak edilen şeylerin bazısını helal kılmak için (geldim). Ve size Rabbinizden bir mesaj getirdim; öyleyse Allah´a karşı sorumluluğunuzun bilincine varın ve bana tabi olun"},{"SurahNumber":3,"VerseNumber":51,"Text":"Kuşkusuz Allah, benim de Rabbim, sizin de Rabbinizdir; öyleyse (yalnız) O´na kulluk edin: Bu, dosdoğru bir yoldur"}]}