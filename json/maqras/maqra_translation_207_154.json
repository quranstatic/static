{"Id":154,"LanguageCodes":["fa","fas"],"Name":"fas-hussainansarian","Author":"Hussain Ansarian","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":49,"VerseNumber":14,"Text":"بادیه نشینان گفتند: ما [از عمق قلب] ایمان آوردیم. بگو: ایمان نیاورده اید، بلکه بگویید: اسلام آورده ایم؛ زیرا هنوز ایمان در دل هایتان وارد نشده است. و اگر خدا و پیامبرش را اطاعت کنید، چیزی از اعمالتان را نمی کاهد؛ زیرا خدا بسیار آمرزنده و مهربان است"},{"SurahNumber":49,"VerseNumber":15,"Text":"مؤمنان فقط کسانی اند که به خدا و پیامبرش ایمان آورده اند، آن گاه [در حقّانیّت آنچه به آن ایمان آورده اند] شک ننموده و با اموال و جان هایشان در راه خدا جهاد کرده اند؛ اینان [در گفتار و کردار] اهل صدق و راستی اند"},{"SurahNumber":49,"VerseNumber":16,"Text":"بگو: آیا خدا را از دین خود [به خیال اینکه آگاه نیست] خبر می دهید [که از عمق قلب ایمان آورده اید؟!] در حالی که خدا آنچه را در آسمان ها و آنچه را در زمین است می داند، و خدا به همه چیز داناست"},{"SurahNumber":49,"VerseNumber":17,"Text":"از اینکه اسلام آورده اند بر تو منت می گذارند؛ بگو: اگر [در ادعای مؤمن بودن] راستگویید، بر من از اسلام آوردن خود منت نگذارید، بلکه خداست که با هدایت شما به ایمان بر شما منت دارد"},{"SurahNumber":49,"VerseNumber":18,"Text":"یقیناً خدا نهان آسمان ها و زمین را می داند و خدا به آنچه انجام می دهید، بیناست"},{"SurahNumber":50,"VerseNumber":1,"Text":"ق، سوگند به قرآن مجید [که محمّد، فرستاده ماست و وقوع قیامت حق است]"},{"SurahNumber":50,"VerseNumber":2,"Text":"[کفر پیشگان نه تنها ایمان نیاوردند] بلکه از اینکه بیم دهنده ای از خودشان به سوی آنان آمد تعجب کردند و در نتیجه کافران گفتند: این چیزی عجیب است"},{"SurahNumber":50,"VerseNumber":3,"Text":"آیا هنگامی که مردیم و خاک شدیم [زنده می شویم و به حیات دوباره باز می گردیم؟] این بازگشتی دور [از عقل] است"},{"SurahNumber":50,"VerseNumber":4,"Text":"بی تردید ما آنچه را که زمین از اجسادشان می کاهد، می دانیم و نزد ما کتابی ضبط کننده [همه امور چون لوح محفوظ] است"},{"SurahNumber":50,"VerseNumber":5,"Text":"[اینان نه اینکه زنده شدن پس از مرگ را باور نکردند] بلکه حق را هم هنگامی که به سویشان آمد، تکذیب کردند پس در حالتی آشفته و سردرگم اند"},{"SurahNumber":50,"VerseNumber":6,"Text":"آیا با تأمل به آسمان بالای سرشان ننگریستند که چگونه آن را بنا کرده و بیاراستیم و آن را هیچ شکاف [و ناموزونی] نیست؟"},{"SurahNumber":50,"VerseNumber":7,"Text":"و زمین را گستردیم و کوه هایی استوار در آن افکندیم و در آن از هر نوع گیاه خوش منظر و دل انگیزی رویاندیم،"},{"SurahNumber":50,"VerseNumber":8,"Text":"تا برای هر بنده ای که [با اندیشیدن در نظام هستی] به سوی خدا باز می گردد، مایه بینایی و یادآوری باشد؛"},{"SurahNumber":50,"VerseNumber":9,"Text":"و از آسمان آبی بسیار پربرکت و سودمند نازل کردیم، پس به وسیله آن باغ ها و دانه های دروکردنی را رویاندیم"},{"SurahNumber":50,"VerseNumber":10,"Text":"و [نیز] درختان بلندقامت خرما را که خوشه های متراکم و روی هم چیده دارند [رویاندیم]"},{"SurahNumber":50,"VerseNumber":11,"Text":"برای آنکه رزق و روزی بندگان باشد، و نیز به وسیله آن آب سرزمین مرده را زنده کردیم؛ و بیرون آمدنشان [پس از مرگ از خاک گور برای ورود به قیامت] این گونه است"},{"SurahNumber":50,"VerseNumber":12,"Text":"پیش از اینان [که تو را تکذیب می کنند] قوم نوح و اصحاب رس و [قوم] ثمود [پیامبرانشان] را تکذیب کردند"},{"SurahNumber":50,"VerseNumber":13,"Text":"و نیز قوم عاد و فرعون و برادران لوط،"},{"SurahNumber":50,"VerseNumber":14,"Text":"و اصحاب ایکه و قوم تُبّع همگی پیامبران را تکذیب کردند، پس تهدیدم [به نزول عذاب] بر آنان محقق و ثابت شد"},{"SurahNumber":50,"VerseNumber":15,"Text":"آیا ما از آفرینش نخستین عاجز و درمانده شدیم [تا از دوباره آفریدن عاجز و درمانده شویم؟ چنین نیست] بلکه آنان [با این همه دلایل روشن و استوار] باز در آفرینش جدید در تردیدند"},{"SurahNumber":50,"VerseNumber":16,"Text":"همانا انسان را آفریدیم و همواره آنچه را که باطنش [نسبت به معاد و دیگر حقایق] به او وسوسه می کند، می دانیم، و ما به او از رگ گردن نزدیک تریم"},{"SurahNumber":50,"VerseNumber":17,"Text":"[یاد کن] دو فرشته ای را که همواره از ناحیه خیر و از ناحیه شر، ملازم انسان هستند و همه اعمالش را دریافت کرده و ضبط می کنند"},{"SurahNumber":50,"VerseNumber":18,"Text":"هیچ سخنی را به زبان نمی گوید جز اینکه نزد آن [برای نوشتن و حفظش] نگهبانی آماده است؛"},{"SurahNumber":50,"VerseNumber":19,"Text":"و سکرات و بیهوشی مرگ، حق را [که همه واقعیات جهان پس از مرگ است] می آورد [و به محتضر می گویند:] این همان چیزی است که از آن می گریختی؛"},{"SurahNumber":50,"VerseNumber":20,"Text":"و در صور می دمند؛ آن است روز [تحقق و ظهور] وعده های تهدیدآمیز و وحشتناک"},{"SurahNumber":50,"VerseNumber":21,"Text":"هر کسی در آن روز می آید در حالی که سوق دهنده ای و شاهدی با اوست، [که سوق دهنده او را به محشر می راند و شاهد بر اعمالش گواهی می دهد]"},{"SurahNumber":50,"VerseNumber":22,"Text":"[به او می گویند:] تو از این روز بزرگ در بی خبری و غفلت بودی، پس ما پرده بی خبری را از دیده [بصیرت] ات کنار زدیم در نتیجه دیده ات امروز بسیار تیزبین است"},{"SurahNumber":50,"VerseNumber":23,"Text":"و [فرشته] همراهش می گوید: این است نامه اعمالش که همراه من آماده است"},{"SurahNumber":50,"VerseNumber":24,"Text":"[به دو فرشته نگهبان و حافظ اعمال فرمان می دهند] شما دو نفر هر کافر سرسخت و معاندی را در دوزخ اندازید"},{"SurahNumber":50,"VerseNumber":25,"Text":"[همان که به شدت] مانع خیر و تجاوزکار [از حدود خدا] و تردید کننده در حقایق [و تردید انداز در دل های مردم بود]"},{"SurahNumber":50,"VerseNumber":26,"Text":"که با خدا معبودی دیگر قرار داد، پس او را در عذاب سخت اندازید،"}]}