{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":10,"VerseNumber":71,"Text":"Onlara Nuh'un tarihini anlat. Halkına şunları demişti: \"Ey halkım, durumum ve ALLAH'ın ayetlerini hatırlatmam size ağır geldiyse, ben ALLAH'a güveniyorum. Ortaklarınız ve liderlerinizle birlikte toplanın, pişman olmayacağınız son kararınızı alın ve bekletmeden bana karşı uygulayın"},{"SurahNumber":10,"VerseNumber":72,"Text":"Yüz çevirirseniz, halbuki ben sizden her hangi bir ücret istememiştim. Benim ücretim ancak ALLAH'ın üzerinedir. Müslümanlardan olmakla emredildim"},{"SurahNumber":10,"VerseNumber":73,"Text":"Onu yalanladılar. Bunun üzerine onu ve gemide onunla beraber olanları kurtardık. Onları (yeryüzünün) yöneticileri yaptık. Ayetlerimizi yalanlayanları ise boğduk. Uyarılanların akıbetine dikkat et"},{"SurahNumber":10,"VerseNumber":74,"Text":"Sonra onun ardından, elçiler gönderdik, halklarına apaçık deliller getirdiler. Geçmişte yalanlamış bulunduklarına inanacak değillerdi. Azgınların kalplerini böyle damgalarız"},{"SurahNumber":10,"VerseNumber":75,"Text":"Sonra onların ardından Musa ve Harun'u Firavun'a ve konseyine mucizelerimizle gönderdik. Fakat büyüklük tasladılar ve suçlu bir topluluk oldular"},{"SurahNumber":10,"VerseNumber":76,"Text":"Tarafımızdan kendilerine gerçek gelince, \"Bu apaçık bir büyüdür,\" dediler"},{"SurahNumber":10,"VerseNumber":77,"Text":"Musa, \"Size gelen gerçeği böyle mi nitelendiriyorsunuz? Bu bir büyü müdür? Oysa büyücüler başarıya ulaşamaz"},{"SurahNumber":10,"VerseNumber":78,"Text":"Dediler: \"Sen, yeryüzünde büyüklük ikinize kalsın diye, atalarımızı üzerinde bulduğumuz şeyden bizi çevirmek için mi bize geldin? Biz size asla inanmayız"},{"SurahNumber":10,"VerseNumber":79,"Text":"Firavun, \"Tüm uzman büyücüleri bana getirin!,\" dedi"},{"SurahNumber":10,"VerseNumber":80,"Text":"Büyücüler gelince, Musa onlara, \"Ne atacaksanız atın!,\" dedi"},{"SurahNumber":10,"VerseNumber":81,"Text":"Onlar atınca, Musa: \"Sizin bu getirdiğiniz bir büyüdür. ALLAH elbette onu boşa çıkaracaktır. ALLAH bozguncuların işlerini düzeltmez,\" dedi"},{"SurahNumber":10,"VerseNumber":82,"Text":"ALLAH sözleriyle hakkı gerçekleştirir. Suçlular hoşlanmasa da"},{"SurahNumber":10,"VerseNumber":83,"Text":"Firavun ve erkanının işkence ve baskısından korktukları için Musa'ya, halkından ancak bir kaç kişi inandı. Firavun, yeryüzünde haddi çok aşan bir tiran idi"},{"SurahNumber":10,"VerseNumber":84,"Text":"Musa: \"Ey halkım, eğer gerçekten ALLAH'a inanmış ve O'na teslim olmuş iseniz O'na güvenin"},{"SurahNumber":10,"VerseNumber":85,"Text":"Dediler ki: \"ALLAH'a güvendik. Rabbimiz, bizi zalim halkın baskısına maruz bırakma"},{"SurahNumber":10,"VerseNumber":86,"Text":"Rahmetinle bizi inkarcı halktan kurtar"},{"SurahNumber":10,"VerseNumber":87,"Text":"Musa'ya ve kardeşine: \"Halkınız için Mısır'da evler hazırlayın. Evlerinizi tapınak yapın ve namazı gözetin. İnananları müjdeleyin,\" diye vahyettik"},{"SurahNumber":10,"VerseNumber":88,"Text":"Musa dedi ki: \"Rabbimiz, sen Firavun ve konseyine dünya hayatında lüks ve mal verdin. Rabbimiz, senin yolundan saptırsınlar diye mi? Rabbimiz, onların mallarını silip süpür ve acı azabı görünceye kadar inanmasınlar diye kalplerini katılaştır"},{"SurahNumber":10,"VerseNumber":89,"Text":"Dedi ki: \"İkinizin duası kabul edilmiştir. Doğru olun ve bilmeyenlerin yolunu izlemeyin"}]}