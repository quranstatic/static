{"Id":464,"LanguageCodes":["uz","uzb"],"Name":"uzb-alauddinmansour","Author":"Alauddin Mansour","Language":"Uzbek","Description":"Uzbek","Direction":"ltr","Source":"https://quranenc.com/check/uzbek_mansour/v1.0.0-csv.1 , https://quranenc.com/en/browse/uzbek_mansour , https://quranenc.com ,","Translations":[{"SurahNumber":78,"VerseNumber":1,"Text":"(Мушриклар) бир-бирларидан нима ҳақида сўрашмоқдалар"},{"SurahNumber":78,"VerseNumber":2,"Text":"Улуғ хабар ҳақида"},{"SurahNumber":78,"VerseNumber":3,"Text":"Улар ўзлари ихтилоф қилгувчи бўлган (улуғ хабар ҳакқда яъни, қайта тирилиш тўғрисида савол-жавоб қилмоқдалар)"},{"SurahNumber":78,"VerseNumber":4,"Text":"Йўқ (уларнинг гумонлари беҳудадир)! Улар яқинда (бу хабарнинг ҳақ эканини) билиб олажаклар"},{"SurahNumber":78,"VerseNumber":5,"Text":"Яна бир бор йўқ! Улар яқинда билиб олажаклар"},{"SurahNumber":78,"VerseNumber":6,"Text":"Биз Ерни (барча жонзотлар маскан тутиб яшашлари учун) бир тўшак"},{"SurahNumber":78,"VerseNumber":7,"Text":"тоғларни эса (ўша Ерни тутиб тургувчи) қозиқлар қилиб қўймадикми"},{"SurahNumber":78,"VerseNumber":8,"Text":"Биз сизларни жуфт-жуфт қилиб яратдик"},{"SurahNumber":78,"VerseNumber":9,"Text":"Уйқуларингизни (баданларингиз ва асабларингиз учун) ором қилдик"},{"SurahNumber":78,"VerseNumber":10,"Text":"Кечани (ўз қоронғуси билан барча нарсани яшириб турадиган) либос қилдик"},{"SurahNumber":78,"VerseNumber":11,"Text":"Кундузни эса тирикчилик (учун белгиланган вақт) қилдик"},{"SurahNumber":78,"VerseNumber":12,"Text":"Устларингизда етти (қават) пишиқ-мустаҳкам (осмонни) бино қилдик"},{"SurahNumber":78,"VerseNumber":13,"Text":"Ва доимо чарақлаб тургувчи чироқни (яъни, қуёшни пайдо) қилдик"},{"SurahNumber":78,"VerseNumber":14,"Text":"Яна Биз ўзидан ёмғирни сиқиб чиқаргувчи (булут)лардан мўл-кўл сув-ёмғир ёғдирдик"},{"SurahNumber":78,"VerseNumber":15,"Text":"Ўша (ёмғир) ёрдамида дон ва набототни"},{"SurahNumber":78,"VerseNumber":16,"Text":"ҳамда (қалинлигидан дарахтлари) бир-бирига чирмашиб кетган боғларни ундириб чиқариш учун (мўл-кўл ёмғир ёғдирдик)"},{"SurahNumber":78,"VerseNumber":17,"Text":"Албатта (ҳақ билан ботил, яхши билан ёмон) ажратиладиган Кун (ҳисоб-китоб учун) белгиланган вақт бўлди"},{"SurahNumber":78,"VerseNumber":18,"Text":"У Кунда Сур чалинур, бас, сизлар тўп-тўп бўлиб (маҳшаргоҳга) келурсизлар"},{"SurahNumber":78,"VerseNumber":19,"Text":"Осмон ҳам очилиб, (фаришталар тушиб келадиган) эшикларга айланиб қолди"},{"SurahNumber":78,"VerseNumber":20,"Text":"Тоғлар ҳам (жойларидан) жилдирилиб, (осмонда учиб юрган) саробга айланиб қолди"},{"SurahNumber":78,"VerseNumber":21,"Text":"Албатта жаҳаннам (ўзига қулаб тушадиган кофирларга) кўз тутиб тургувчи бўлди"},{"SurahNumber":78,"VerseNumber":22,"Text":"Туғёнга тушгувчиларнинг борар жойлари бўлган (жаҳаннам кўз тутиб тургувчи бўлди)"},{"SurahNumber":78,"VerseNumber":23,"Text":"Улар у жойда узоқ замонлар (яъни, абадул-абад) қолгувчидирлар"},{"SurahNumber":78,"VerseNumber":24,"Text":"Улар у жойда (жаҳаннам ўтидан ором берадиган) бирон салқинни ва бирон ичимликни топмаслар"},{"SurahNumber":78,"VerseNumber":25,"Text":"Фақат қайноқ сув ва йирингнигина (тотурлар)"},{"SurahNumber":78,"VerseNumber":26,"Text":"(Мана шу уларнинг қилмишларига) яраша жазодир"},{"SurahNumber":78,"VerseNumber":27,"Text":"Чунки улар (Қиёмат Кунидаги) ҳисоб-китобдан умидсиз бўлган кимсалардир"},{"SurahNumber":78,"VerseNumber":28,"Text":"Улар бизнинг оятларимизни бутунлай ёлғон дер эдилар"},{"SurahNumber":78,"VerseNumber":29,"Text":"Ҳолбуки, Биз барча нарсани ҳисоб-китоб қилиб, ёзиб қўйгандирмиз"},{"SurahNumber":78,"VerseNumber":30,"Text":"Бас, (эй кофирлар, Бизнинг азобимизни) тотиб кўринглар! Энди Биз сизларга фақат азобнигина зиёда қилурмиз"},{"SurahNumber":78,"VerseNumber":31,"Text":"Албатта тақводор зотлар учун (жаннатда) нажот манзили бордир"},{"SurahNumber":78,"VerseNumber":32,"Text":"Яна боғлар ва узумзорлар"},{"SurahNumber":78,"VerseNumber":33,"Text":"(Ёш ва ҳуснда) тенгдош хушқад (ҳур)лар"},{"SurahNumber":78,"VerseNumber":34,"Text":"Ва (шароб билан) тўла майкосалар бордир"},{"SurahNumber":78,"VerseNumber":35,"Text":"Улар у жойда бирон беҳуда ва ёлғон сўз эшитмаслар"},{"SurahNumber":78,"VerseNumber":36,"Text":"(Бу) Парвардигорингиз томонидан (берилган) мукофот, етарли марҳаматдир"},{"SurahNumber":78,"VerseNumber":37,"Text":"Осмонлар ва Ернинг ҳамда уларнинг ўртасидаги бор нарсаларнинг Парвардигори бўлмиш Меҳрибон Зот томонидан (берилган мукофот, етарли марҳаматдир). Улар (инсонлар) У зотдан (Аллоҳдан) қўрқиб бирон сўз айтишга қодир бўлмаслар"},{"SurahNumber":78,"VerseNumber":38,"Text":"Руҳ (Жаброил) ва (барча) фаришталар саф тортиб турадиган Кунда улар сўзлай олмаслар, фақат У Меҳрибон зот изн берган кишигина (сўзлар) ва (фақат) рост сўзни айтур"},{"SurahNumber":78,"VerseNumber":39,"Text":"Бу ҳаққи-рост Кундир. Бас, ким хоҳласа, ўз Парвардигори томон қайтадиган йўлни тутур"},{"SurahNumber":78,"VerseNumber":40,"Text":"(Эй Макка кофирлари), дарҳақиқат, Биз сизларни яқин(да воқеъ бўладиган) азобдан огоҳлантирдик. У Кунда (ҳар бир) киши ўзи қилиб ўтган нарсани (яъни, барча яхши-ёмон амалларини) кўрур ва кофир кимса: «Эҳ, кошки эди (қайтадан) тупроққа айланиб кетсам(-у муҳаққақ бошимга тушадиган азобдан қутулсам)», деб қолур"},{"SurahNumber":79,"VerseNumber":1,"Text":"(Кофирларнинг жонларини баданларининг) ич-ичидан қаттиқ суғуриб оладиган (фаришта)ларга қасам"},{"SurahNumber":79,"VerseNumber":2,"Text":"(Мўминларнинг жонларини осонлик билан) илдам тортиб оладиган (фаришта)ларга қасам"},{"SurahNumber":79,"VerseNumber":3,"Text":"(Осмонлар билан Ер ўртасида) силлиқ сузадиган (фаришта)ларга қасам"},{"SurahNumber":79,"VerseNumber":4,"Text":"(Ўз зиммаларидаги вазифаларни адо этишда) шошиб-ўзадиган (фаришта)ларга қасам"},{"SurahNumber":79,"VerseNumber":5,"Text":"(Аллоҳ буюрган барча) ишнинг тадбирини тузиб турадиган (фаришта)ларга қасамки, (сизлар албатта қайта тирилиб, ҳисоб-китоб қилинурсизлар)"},{"SurahNumber":79,"VerseNumber":6,"Text":"У Кунда (Сур биринчи марта чалиниши билан) титрагувчи (ер) титраб (устидаги бор жонзот ҳалок қилинади)"},{"SurahNumber":79,"VerseNumber":7,"Text":"Унга эргашувчи эргашур (яъни, орадан қирқ сана ўтгач, Сур иккинчи марта чалиниб барча нарсага қайтадан ҳаёт ато этилади ва Қиёмат Куни бошланади)"},{"SurahNumber":79,"VerseNumber":8,"Text":"У Кунда (кофирларнинг) диллари қўрқувга тушгувчи"},{"SurahNumber":79,"VerseNumber":9,"Text":"Кўзлари эса (даҳшатдан Ерга) эгилиб қолгувчидир"},{"SurahNumber":79,"VerseNumber":10,"Text":"Улар (бу дунёда) дерлар: «Ҳақиқатан ҳам бизлар (ўлганимиздан кейин яна қайта тирилиб) аввалги ҳолатимизга қайтарилгувчимизми"},{"SurahNumber":79,"VerseNumber":11,"Text":"Чириган суякларга айланиб қолган вақтимизда-я?»"},{"SurahNumber":79,"VerseNumber":12,"Text":"Улар (истеҳзо билан): «Ундоқ бўлса бу (бизлар учун) зиён қилгувчи қайтиш-ку!», дедилар"},{"SurahNumber":79,"VerseNumber":13,"Text":"Бас, у (қайтиш) фақат биргина даҳшатли қичқириқдир (яъни, Сурнинг иккинчи марта чалинишидир)"},{"SurahNumber":79,"VerseNumber":14,"Text":"Сўнг баногоҳ улар (тирик ҳолда) Ер устида бўлиб қолурлар"},{"SurahNumber":79,"VerseNumber":15,"Text":"(Эй Муҳаммад алайҳис-салоту вас-салом), сизга Мусонинг хабари келдими"},{"SurahNumber":79,"VerseNumber":16,"Text":"Эсланг, Парвардигори унга муқаддас Туво водийсида (шундай) нидо қилган эди"},{"SurahNumber":79,"VerseNumber":17,"Text":"«(Эй Мусо), сен Фиръавннинг олдига боргин, чунки у (куфру исён билан) ҳаддидан ошди"},{"SurahNumber":79,"VerseNumber":18,"Text":"Бас, (унга) айтинг: «Сенинг (куфр иллатидан) покланишга рағбат-хоҳишинг борми"},{"SurahNumber":79,"VerseNumber":19,"Text":"Мен сени Парвардигоринг (йўли)га ҳидоят қилсам, бас, сен (У зотдан) қўрқсанг»"},{"SurahNumber":79,"VerseNumber":20,"Text":"Сўнг (Мусо) унга бир улкан мўъжиза кўрсатган эди"},{"SurahNumber":79,"VerseNumber":21,"Text":"(Фиръавн) уни ёлғончи қилди (яъни, Мусога: «Сен сеҳргарсан», деб туҳмат қилди) ва (Аллоҳ таолога) осий-итоатсиз бўлди"},{"SurahNumber":79,"VerseNumber":22,"Text":"Сўнгра (фисқу фасодни ёйиш йўлида) саъй-ҳаракат қилган ҳолида (Мусодан) юз ўгириб кетди"},{"SurahNumber":79,"VerseNumber":23,"Text":"Сўнг (ўз одамларини) тўплади-да, жар солди"},{"SurahNumber":79,"VerseNumber":24,"Text":"«Мен сизларнинг энг устун Парвардигорингиздирман», деди"},{"SurahNumber":79,"VerseNumber":25,"Text":"Бас, Аллоҳ уни ҳам Охират, ҳам дунё азоби билан ушлади (яъни, дунёда у денгизга ғарқ қилиб юборилди, Охиратда эса дўзах азобига дучор бўлур)"},{"SurahNumber":79,"VerseNumber":26,"Text":"Албатта бу (қисса)да (Аллоҳдан) қўрқадиган кишилар учун ибрат бордир"},{"SurahNumber":79,"VerseNumber":27,"Text":"(Эй мушриклар), сизларни яратиш қийинроқми ёки осмонними?! (Яъни, бутун Ер куррасининг атрофини ўзга сайёралардан бирон зиён етмаслиги учун том — осмон билан қоплаб қўйишга қодир бўлган Зот учун сизларни яратиш ёки қайта тирилтириш ҳеч гап эмас-ку!) (Аллоҳ) уни бино қилди"},{"SurahNumber":79,"VerseNumber":28,"Text":"Шифтини баланд қилиб, тиклади"},{"SurahNumber":79,"VerseNumber":29,"Text":"Ва У ўша (осмон)нинг тунини қоронғу қилиб, (ундан) кундузини чиқарди"},{"SurahNumber":79,"VerseNumber":30,"Text":"Ва шундан кейин Ерни ёйиб-текис қилди"},{"SurahNumber":79,"VerseNumber":31,"Text":"Ундан суви-ю, ўтлоқларини чиқарди"},{"SurahNumber":79,"VerseNumber":32,"Text":"Ва у (ер)га тоғларни ўрнаштирди"},{"SurahNumber":79,"VerseNumber":33,"Text":"(Буларнинг барчаси) сизлар учун ва чорва ҳайвонларингиз учун манфаат бўлсин деб (қилингандир)"},{"SurahNumber":79,"VerseNumber":34,"Text":"Бас, қачон катта бало (яъни, Қиёмат) келганида"},{"SurahNumber":79,"VerseNumber":35,"Text":"— Инсон ўз қилмишини эслаб коладиган Кунда"},{"SurahNumber":79,"VerseNumber":36,"Text":"Ва дўзах кўрадиган (ҳар бир) кишига кўрсатиб қўйилганида"},{"SurahNumber":79,"VerseNumber":37,"Text":"Бас, ана ўшанда ким (ҳаёти дунёда куфру исён билан) туғёнга тушган"},{"SurahNumber":79,"VerseNumber":38,"Text":"Ва ҳаёти дунёни (Охиратдан) устун қўйган бўлса"},{"SurahNumber":79,"VerseNumber":39,"Text":"У ҳолда фақат жаҳаннамгина (унинг учун) жой бўлур"},{"SurahNumber":79,"VerseNumber":40,"Text":"Энди ким (ҳаёти дунёдалик пайтида Қиёмат Куни маҳшаргоҳда) Парвардигорининг (ҳузурида) туриши (ва У зотга ҳисоб-китоб бериши)дан қўрққан ва нафсини ҳавойи хоҳишлардан қайтарган бўлса"},{"SurahNumber":79,"VerseNumber":41,"Text":"У ҳолда фақат жаннатгина (унинг учун) жой бўлур"},{"SurahNumber":79,"VerseNumber":42,"Text":"(Эй Муҳаммад алайҳис-салоту вас-салом, мушриклар) сиздан (ўша Қиёмат) соатини қачон воқеъ бўлиши ҳақида сўрарлар"},{"SurahNumber":79,"VerseNumber":43,"Text":"Сиз қаердасиз-у, уни (яъни, Қиёмат қачон бўлишини) зикр қилиб-эслаш (қаерда)? (Яъни, сиз ҳеч қачон у Куннинг вақтини айтиб бера олмайсиз)"},{"SurahNumber":79,"VerseNumber":44,"Text":"Уни (билиш) ёлғиз Парвардигорингизга бориб тўхтар"},{"SurahNumber":79,"VerseNumber":45,"Text":"Сиз фақат ўша (Қиёмат)дан қўрқадиган кишиларни огоҳлантиргувчисиз, холос. (Аммо у Куннинг қачон воқеъ бўлишини айтиб бериш сизнинг вазифангиз эмасдир)"},{"SurahNumber":79,"VerseNumber":46,"Text":"Улар у (Қиёмат соати)ни кўрадиган Кунда (бу дунёда) гўё биргина пешиндан сўнг ёки чошгоҳ пайтида тургандек (яъни, бир кун ҳам яшамагандек) бўлиб қолурлар"}]}