{"Id":447,"LanguageCodes":["uk","ukr"],"Name":"ukr-mykhayloyakubov","Author":"Mykhaylo Yakubovych","Language":"Ukrainian","Description":"Ukrainian","Direction":"ltr","Source":"","Translations":[{"SurahNumber":47,"VerseNumber":33,"Text":"О ви, які увірували! Коріться Аллагу, коріться Посланцю та не марнуйте своїх вчинків"},{"SurahNumber":47,"VerseNumber":34,"Text":"Воістину, ті, які не увірували, збивали інших зі шляху Аллага, а потім вмерли невіруючими, не матимуть прощення від Аллага"},{"SurahNumber":47,"VerseNumber":35,"Text":"Не слабшайте та не закликайте до миру, адже ви будете переможцями. Аллаг з вами і Він не применшить ваших вчинків"},{"SurahNumber":47,"VerseNumber":36,"Text":"Воістину, земне життя — лише гра та забава. Якщо ви увіруєте й будете богобоязливими, Він дарує вам винагороду й не проситиме вашого майна"},{"SurahNumber":47,"VerseNumber":37,"Text":"А якщо Він проситиме його наполегливо, а ви будете скупими, то Він викриє вашу злобу"},{"SurahNumber":47,"VerseNumber":38,"Text":"Ось вас закликають жертвувати на шляху Аллага, але дехто серед вас скупий. Той, хто скупий, скупий лише на шкоду собі. Аллаг — Багатий, а ви — бідні! Та якщо ви відвернетесь, то Він замінить вас іншими людьми, які не будуть схожими на вас"},{"SurahNumber":48,"VerseNumber":1,"Text":"Воістину, Ми дарували тобі переконливу перемогу"},{"SurahNumber":48,"VerseNumber":2,"Text":"щоб Аллаг простив тобі гріх, який був раніше та який буде згодом, і щоб довершив Свою милість до тебе та вказав тобі на прямий шлях"},{"SurahNumber":48,"VerseNumber":3,"Text":"і щоб Аллаг підтримав тебе великою допомогою"},{"SurahNumber":48,"VerseNumber":4,"Text":"Він — Той, Хто зіслав спокій у серця віруючих, щоб їхня віра була ще сильнішою. Аллагу належить військо небес і землі; Аллаг — Всезнаючий, Мудрий"},{"SurahNumber":48,"VerseNumber":5,"Text":"І щоб увести віруючих чоловіків і жінок у райські сади, де течуть ріки; там вони будуть вічно; і щоб простити їм злі вчинки їхні. Це перед Аллагом — великий успіх"},{"SurahNumber":48,"VerseNumber":6,"Text":"І щоб були покарані лицеміри та лицемірки, багатобожники та багатобожниці, які мають злі думки про Аллага — їх спіткає лихо! Аллаг розгнівався на них, прокляв їх і приготував для них геєну; мерзотне ж це місце для повернення"},{"SurahNumber":48,"VerseNumber":7,"Text":"Аллагу належить військо небес і землі; Аллаг — Всесильний, Мудрий"},{"SurahNumber":48,"VerseNumber":8,"Text":"Воістину, Ми відіслали тебе як свідка, доброго вісника й застерігача"},{"SurahNumber":48,"VerseNumber":9,"Text":"щоб ви увірували в Аллага та Його Посланця, поважали його та шанували, а Його прославляли зранку та ввечері"},{"SurahNumber":48,"VerseNumber":10,"Text":"Воістину, ті, які присягнули на вірність тобі, присягнули на вірність Аллагу. Рука Аллага — над їхньою рукою! А хто порушив присягу, той порушив її на шкоду самому собі. А хто виконує те, про що він уклав завіт із Аллагом, тому Він дарує велику винагороду"},{"SurahNumber":48,"VerseNumber":11,"Text":"Бедуїни, які залишилися позаду, скажуть тобі: «Нам завадило наше майно та родини, тож попроси для нас прощення!» Своїми язиками вони говорять те, чого немає в їхніх серцях. Скажи: «Хто зможе захистити вас від Аллага, якщо Він побажає заподіяти вам шкоду чи принести користь?» Воістину, Аллагу відомо те, що вони роблять"},{"SurahNumber":48,"VerseNumber":12,"Text":"Але ж ви думали, що Посланець і віруючі ніколи не повернуться до своїх родин. Це видалося прекрасним для ваших сердець, і у вас з’явилися злі думки. Були ви зіпсутими людьми"},{"SurahNumber":48,"VerseNumber":13,"Text":"А якщо хто не увірує в Аллага та Його Посланця, то Ми вже приготували пекло для невіруючих"},{"SurahNumber":48,"VerseNumber":14,"Text":"Аллагу належить влада над небесами й землею. Він прощає, кого побажає, та карає, кого побажає. Аллаг — Прощаючий, Милосердний"},{"SurahNumber":48,"VerseNumber":15,"Text":"Коли ви рушите за військовою здобиччю, щоб узяти її, ті, які залишилися позаду, скажуть: «Дозвольте й нам піти за вами!» Вони прагнуть змінити слово Аллага. Скажи: «Ви не підете за нами, адже так ще раніше сказав Аллаг!» А вони скажуть: «Ні, ви заздрите нам!» Мало ж вони розуміють"},{"SurahNumber":48,"VerseNumber":16,"Text":"Скажи тим бедуїнам, які залишилися позаду: «Вас покличуть виступити проти людей, наділених великою силою. Ви будете битися з ними або ж вони покоряться самі. Якщо ви послухаєтесь, то Аллаг дарує вам прекрасну винагороду, а якщо відвернетесь — так, як відверталися раніше — то Він скарає вас болісною карою!»"},{"SurahNumber":48,"VerseNumber":17,"Text":"Немає гріха на сліпому, немає гріха на кульгавому, немає гріха на хворому. А хто кориться Аллагу та Його Посланцю, того Він уведе до райських садів, де течуть ріки. А того, хто відвернеться, Він скарає болісною карою"}]}