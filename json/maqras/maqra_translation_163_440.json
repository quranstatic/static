{"Id":440,"LanguageCodes":["tw","twi"],"Name":"twi-sheikhharounism","Author":"Sheikh Haroun Ismaeel","Language":"Twi","Description":"Twi","Direction":"ltr","Source":"https://quranenc.com/en/browse/asante_harun","Translations":[{"SurahNumber":30,"VerseNumber":31,"Text":"Monfa moho ma no korakora wͻ adwen sakra mu, na monsuro no, na monfrε Nyame wͻ ne berε mu, na monhwε na moankͻka wͻn a wͻ’yɛ (Nyame ho) matahoo no ho"},{"SurahNumber":30,"VerseNumber":32,"Text":"Wͻn a wͻn akyekyε wͻn som no mu na wͻ’gu akuo-akuo, na fekuo biara anigye deε nensa aka no ho no"},{"SurahNumber":30,"VerseNumber":33,"Text":"Sε ͻhaw bi to nnipa a, wͻ’su frε wͻn Wura Nyankopͻn, brε wͻn ho ase ma no; na sε Ɔma wͻ’ka ahummͻborͻ bi fri Nehͻ hwε a, wobehunu sε wͻn mu bi de biribi abata wͻn Wura Nyankopͻn ho"},{"SurahNumber":30,"VerseNumber":34,"Text":"Sεdeε wͻ’bεpo deε Yε’de ama wͻn no. Enti modeε monye moani na εnkyεre koraa mobehunu"},{"SurahNumber":30,"VerseNumber":35,"Text":"Anaasε Y’asiane tumii anaasε nyinasoͻ (Nwoma) bi ama wͻn a wͻ’gyina so de kasa fa deε wͻ’de abata Nyankopͻn ho no ho"},{"SurahNumber":30,"VerseNumber":36,"Text":"Sε Yε’ma nnipa ka ahummͻborͻ bi hwε a, na wͻn ani agye wͻ ho; na sε bͻne bi to wͻn wͻ dwuma a wͻn nsa adi ato wͻ anim no ho nti a, wobehunu sε wͻn aba mu abuo"},{"SurahNumber":30,"VerseNumber":37,"Text":"Anaasε wͻ’nhunuu sε Nyankopͻn ma akyɛdeɛ no bu obi a Ɔpε so, εna obi nso Osusu dema no? Nokorε sε nsεnkyerεnee wͻ woi mu dema amanfoͻ a wͻ’gye die"},{"SurahNumber":30,"VerseNumber":38,"Text":"Enti monfa abusuafoͻ asεdeε ma wͻn, (na monfa) ahiafoͻ ne akwantufoͻ (nso asεdeε ma wͻn). Saa na εyε paa ma wͻn a wͻ’repε Nyankopͻn hͻ animuonyam no. Saa nkorᴐfoᴐ no ne nkonimdifoͻ no"},{"SurahNumber":30,"VerseNumber":39,"Text":"Deε mode ma sε nsiho sεdeε εbεbͻ ho (ama mo) wͻ amanfoͻ sika mu no deε, enya mmͻhoo wͻ Nyankopͻn hͻ; na deε moyi no wͻ Zaka mu de hwehwε Nyankopͻn hͻ animuonyam no, woi nom na wͻ’benya no mmͻhoo-mmͻhoo"},{"SurahNumber":30,"VerseNumber":40,"Text":"Nyankopͻn na Ɔbͻͻ mo, εna Ɔbͻ mo akͻnhoma, εna Ɔbεsan ama mo awuo, na afei W’asan anyane mo aba nkwa mu (bio). Enti wͻn a mode wͻn bata (Nyame) ho no betumi ayε woi nom mu bi? Kronkron Hene ne no, Ɔkorͻn kyεn deε wͻ’de bata Neho no"},{"SurahNumber":30,"VerseNumber":41,"Text":"Bͻne rekᴐso wͻ asaase so ne ͻpo so εnam deε nnipa nsa ayε nti, sεdeε Ɔbεma wͻn aka deε wͻn ayε no mu bi ahwε, sεdeε εbεyε na wͻ’bεsan wͻn akyi (afri wͻn bͻne no ho)"},{"SurahNumber":30,"VerseNumber":42,"Text":"(Nkͻmhyεni), ka sε: “Montu kwan wͻ asaase no so na monhwε sεdeε wͻn a wͻ’dii kan no awieε si wieε”. Na wͻn mu dodoͻ no ara yε (nnipa) a wͻ’de biribi bata Nyankopͻn ho"},{"SurahNumber":30,"VerseNumber":43,"Text":"Enti fa w’ani kyerε ͻsom (Islam) a εtenee na edi mmu na esi pi no, ansa na Ɛda a efri Nyankopͻn hͻ no a (obiara) ntumi nsi ho kwan no aba. Saa Da no yεbεkyekyε wͻn mu akuo akuo"},{"SurahNumber":30,"VerseNumber":44,"Text":"Obi a ͻbeyi boniayε no, ne boniayε no da ͻno ara so, na obi a ͻbedi dwuma pa no, wͻn kraa na wͻ’resiesie (asetena pa) ama no"},{"SurahNumber":30,"VerseNumber":45,"Text":"Sεdeε ͻbefri N’adom mu atua wͻn a wͻ’agye adie na wͻ’di dwuma pa no ka. Nokorε sε Nyankopͻn mpε boniayεfoͻ no asεm"},{"SurahNumber":30,"VerseNumber":46,"Text":"Ne’nsεnkyerεnee no nso mu bi ne sε, Ɔsoma mframa sε anigyesεm sεdeε Ɔbεma mo aka N’ahummͻborͻ no mu bi ahwε, ne sεdeε nsuom hyεn betumi anante wͻ N’ahyεdeε mu, ne sεdeε mo bεhwehwε N’adom na mobeyi ayε"},{"SurahNumber":30,"VerseNumber":47,"Text":"Ampa sε, Ye’dii kan somaa asomafoͻ dii w’anim kan maa wͻ’kͻͻ wͻn nkorͻfoͻ hͻ. Wͻ’de nyinasoͻ ne nkyerεkyerεmu pefee brεε wͻn; na Ye’tuaa wͻn a wͻ’dii bͻne no so ka. Ԑyε Y’asεdeԑ sε Yε’boa agyidiefoͻ no"},{"SurahNumber":30,"VerseNumber":48,"Text":"Nyankopͻn na Ɔsoma mframa ma no kͻ kanyan mununkum na Watrε mu wͻ soro sεdeε Ɔpε, afei na W’ayε no asinasin a εtaataa soͻ, afei wobehunu sε nsuo fri (mununkum) no mfifii reba. Sε Ɔma no tͻgu Nenkoa no mu wͻn a Ɔpε so a, wobehunu sε wͻn ani agyeε"},{"SurahNumber":30,"VerseNumber":49,"Text":"Na nsuo no nnya nntͻ mmaa wͻn no, na wͻn abamu adikan abu ansa na nsuo no retͻ"},{"SurahNumber":30,"VerseNumber":50,"Text":"Enti hwε sεdeε Nyankopͻn nsεnkyerεnee no si yε, sεdeε esi nyane asaase wͻ newuo akyi. Nokorε sε saa ara na Obenyane awufoͻ no. Ͻno na Ͻwͻ biribiara so tumi"},{"SurahNumber":30,"VerseNumber":51,"Text":"Sε Yε’soma mframa (a εsεe wͻn mfudeε no), na wͻ’hunu sε (wͻn mfudeε no) aboto wͻ akyire yi (a nsupa tͻ maa wͻn mfudeε yεε fεfεεfε no a) wͻ’yi boniayε"},{"SurahNumber":30,"VerseNumber":52,"Text":"Enti (Nkͻmhyεni), wontumi mma awufoͻ nte asεm, na wontumi nso mma asosifoͻ nnte frε no wͻ abrε a wͻ’adane wͻn akyi ama rekͻ"},{"SurahNumber":30,"VerseNumber":53,"Text":"Wontumi nkyerε anifirafoͻ nso kwan mfri wͻn yera no mu. Nea wobetumi ama no ate ne obi a ͻgye Yεn nsεm no die na wͻ’yε Muslim (brε wͻn ho ase ma Nyankopͻn)"}]}