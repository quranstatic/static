{"Id":342,"LanguageCodes":["sq","sqi"],"Name":"sqi-hassannahi","Author":"Hassan Nahi","Language":"Albanian","Description":"Albanian","Direction":"ltr","Source":"https://quranenc.com/check/albanian_nahi/v1.1.0-csv.1 , https://quranenc.com/en/browse/albanian_nahi , https://quranenc.com ,","Translations":[{"SurahNumber":72,"VerseNumber":1,"Text":"Thuaj (o Muhamed): “Mua më është shpallur se disa prej xhindeve kanë dëgjuar (Kuranin) dhe kanë thënë: ‘Me të vërtetë, kemi dëgjuar një Kuran të mrekullueshëm"},{"SurahNumber":72,"VerseNumber":2,"Text":"i cili udhëzon në rrugën e drejtë dhe kemi besuar në të, prandaj kurrsesi më nuk do t’i shoqërojmë askënd Zotit tonë (në adhurim)"},{"SurahNumber":72,"VerseNumber":3,"Text":"Qoftë lartësuar Madhëria e Zotit tonë! Ai nuk ka zgjedhur as bashkëshorte, as bir"},{"SurahNumber":72,"VerseNumber":4,"Text":"Por disa të marrë nga ne flisnin gënjeshtra për Allahun"},{"SurahNumber":72,"VerseNumber":5,"Text":"kurse ne mendonim se as njerëzit, as xhindet nuk flasin gënjeshtra për Allahun"},{"SurahNumber":72,"VerseNumber":6,"Text":"Në të vërtetë, ka pasur njerëz që kërkonin mbrojtje nga xhindet, por kjo vetëm sa i çoi më tej në gabime"},{"SurahNumber":72,"VerseNumber":7,"Text":"Edhe ata mendonin siç mendonit ju, se Allahu nuk do të ringjallte askënd"},{"SurahNumber":72,"VerseNumber":8,"Text":"Ne jemi ata që kemi synuar qiellin, por kemi hasur në plot roje të forta (engjëj të fuqishëm) dhe shigjeta të zjarrta (meteorë)"},{"SurahNumber":72,"VerseNumber":9,"Text":"Dhe uleshim rreth tij, nëpër vende të përshtatshme për të dëgjuar diçka, por ai që përgjon tani, do të hasë në shigjeta të zjarrta (meteorë) në pritë"},{"SurahNumber":72,"VerseNumber":10,"Text":"Ne nuk e dimë nëse (me këto roja të qiellit) është synuar e keqja (zbritja e dënimit) për ata që janë në Tokë apo Zoti i tyre kërkon t’i udhëzojë në rrugë të drejtë"},{"SurahNumber":72,"VerseNumber":11,"Text":"E midis nesh ka të mirë, por ka edhe që nuk janë të mirë; jemi ndarë në grupime të ndryshme"},{"SurahNumber":72,"VerseNumber":12,"Text":"Ne e dimë se nuk mund t’i shpëtojmë Allahut në Tokë dhe nuk mund t’i shmangemi Atij duke ikur (në qiell)"},{"SurahNumber":72,"VerseNumber":13,"Text":"Posa dëgjuam udhëzimin (Kuranin), Ne besuam në të; e kush beson në Zotin e vet, nuk ka përse të frikësohet se mos dëmtohet, as se mos i bëhet padrejtësi"},{"SurahNumber":72,"VerseNumber":14,"Text":"Ka prej nesh që janë myslimanë, por ka edhe të atillë që janë jobesimtarë. Kush ka përqafuar Islamin, ka zgjedhur rrugën e drejtë"},{"SurahNumber":72,"VerseNumber":15,"Text":"kurse jobesimtarët do të jenë lëndë djegëse të Xhehenemit.’"},{"SurahNumber":72,"VerseNumber":16,"Text":"Sikur të qëndronin (banorët e Mekës) në rrugën e vërtetë, Ne do t’u jepnim ujë të bollshëm"},{"SurahNumber":72,"VerseNumber":17,"Text":"për t’i vënë ata me këtë në sprovë. Por këdo që largohet nga këshillat e Zotit të tij, Ai do ta hedhë në një dënim të ashpër"},{"SurahNumber":72,"VerseNumber":18,"Text":"Xhamitë i janë kushtuar vetëm Allahut, prandaj mos iu lutni askujt krahas Allahut"},{"SurahNumber":72,"VerseNumber":19,"Text":"Kur robi i Allahut (Muhamedi), u ngrit t’i lutej Atij, ata (xhindet) u tubuan rreth tij si shtëllungë.”"},{"SurahNumber":72,"VerseNumber":20,"Text":"Thuaj (o Muhamed): “Unë i lutem vetëm Zotit tim dhe nuk i shoqëroj Atij askënd (në adhurim)”"},{"SurahNumber":72,"VerseNumber":21,"Text":"Thuaj: “Unë nuk mund t’ju largoj ndonjë dëm e as t’ju sjell ndonjë dobi”"},{"SurahNumber":72,"VerseNumber":22,"Text":"Thuaj: “Edhe mua askush nuk mund të më mbrojë nga dënimi i Allahut; dhe nuk mund të gjej strehim tjetërkund, përveçse tek Ai"},{"SurahNumber":72,"VerseNumber":23,"Text":"Unë kam për detyrë veç t’ju përcjell atë që më vjen nga Allahu dhe mesazhet e Tij. Këdo që s’dëgjon Allahun dhe të Dërguarin e Tij, e pret zjarri i Xhehenemit, në të cilin do të mbetet përgjithmonë.”"},{"SurahNumber":72,"VerseNumber":24,"Text":"Kur ata të shohin atë që u është premtuar, do ta dinë se kush është më i dobët dhe më i paktë në numër"},{"SurahNumber":72,"VerseNumber":25,"Text":"Thuaj (o Muhamed!): “Unë nuk e di, a është afër ajo që ju është premtuar apo Zoti im do ta vonojë.”"},{"SurahNumber":72,"VerseNumber":26,"Text":"Vetëm Ai e di të padukshmen dhe nuk ia zbulon atë askujt"},{"SurahNumber":72,"VerseNumber":27,"Text":"përveç të dërguarve që ka zgjedhur. Para dhe pas tyre Ai vë mbikëqyrës (engjëj)"},{"SurahNumber":72,"VerseNumber":28,"Text":"në mënyrë që ta dijë nëse i përcjellin mesazhet e Zotit të tyre. Ai përfshin me dijen e Vet gjithçka që ata kanë dhe çdo gjë e ka llogaritur imtësisht"},{"SurahNumber":73,"VerseNumber":1,"Text":"O ti i mbuluar (o Muhamed)"},{"SurahNumber":73,"VerseNumber":2,"Text":"Çohu (të falesh) gjithë natën, përveç një pjese të saj"},{"SurahNumber":73,"VerseNumber":3,"Text":"që është gjysma ose diçka më pak"},{"SurahNumber":73,"VerseNumber":4,"Text":"a diçka më shumë se ajo dhe lexoje Kuranin ngadalë dhe qartë"},{"SurahNumber":73,"VerseNumber":5,"Text":"sepse Ne do të të dërgojmë vërtet një fjalë me peshë të rëndë"},{"SurahNumber":73,"VerseNumber":6,"Text":"Natyrisht, adhurimi natën vepron më fuqishëm dhe fjala është më shprehëse"},{"SurahNumber":73,"VerseNumber":7,"Text":"ngaqë ti ditën je vërtet shumë i zënë"},{"SurahNumber":73,"VerseNumber":8,"Text":"Prandaj, përmende emrin e Zotit tënd dhe përkushtoju krejtësisht Atij"},{"SurahNumber":73,"VerseNumber":9,"Text":"Ai është Zot i lindjes dhe i perëndimit, s’ka zot tjetër të vërtetë përveç Tij, drejtoju Atij si rregullues i punëve të tua"},{"SurahNumber":73,"VerseNumber":10,"Text":"Duroji llomotitjet e atyre dhe largohu nga ata në mënyrë të hijshme"},{"SurahNumber":73,"VerseNumber":11,"Text":"Lërmi Mua ata që të quajnë gënjeshtar e që jetojnë në luks dhe jepu pak afat atyre"},{"SurahNumber":73,"VerseNumber":12,"Text":"se, pa dyshim, Ne kemi përgatitur për ata pranga, zjarr flakërues"},{"SurahNumber":73,"VerseNumber":13,"Text":"ushqime që ngecin në fyt dhe dënime të dhembshme"},{"SurahNumber":73,"VerseNumber":14,"Text":"në Ditën, kur Toka dhe malet dridhen e bëhen si pirgje rëre të lëvizshme"},{"SurahNumber":73,"VerseNumber":15,"Text":"Ne, me të vërtetë, ju kemi sjellë një të Dërguar dëshmitar mbi ju, ashtu siç ia çuam një të dërguar Faraonit"},{"SurahNumber":73,"VerseNumber":16,"Text":"por Faraoni nuk e dëgjoi të Dërguarin, andaj i çuam dënim të rëndë"},{"SurahNumber":73,"VerseNumber":17,"Text":"Qysh do të mbroheni ju, nëse mbeteni jobesimtarë, Ditën në të cilën fëmijët do të thinjen"},{"SurahNumber":73,"VerseNumber":18,"Text":"Atë ditë qielli do të çahet e premtimi i Zotit do të përmbushet"},{"SurahNumber":73,"VerseNumber":19,"Text":"Në të vërtetë, kjo është këshillë, prandaj, kush dëshiron, le të zgjedhë rrugën e drejtë që e çon te Zoti i tij"}]}