{"Id":184,"LanguageCodes":["ha","hau"],"Name":"hau-abubakarmahmood","Author":"Abubakar Mahmood Jummi","Language":"Hausa","Description":"Hausa","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":90,"VerseNumber":1,"Text":"Bã sai Na yi rantsuwa da wannan gari* ba"},{"SurahNumber":90,"VerseNumber":2,"Text":"Alhãli kai kanã mai sauka a cikin wannan gari"},{"SurahNumber":90,"VerseNumber":3,"Text":"Da mahaifi da abin da ya haifa"},{"SurahNumber":90,"VerseNumber":4,"Text":"Lalle ne, Mun halitta mutum cikin wahala"},{"SurahNumber":90,"VerseNumber":5,"Text":"Kõ yanã zaton bãbu wani mai iya sãmun iko, a kansa"},{"SurahNumber":90,"VerseNumber":6,"Text":"Yana cẽwa \"Na* halakarda dũkiya mai yawa"},{"SurahNumber":90,"VerseNumber":7,"Text":"Shin, yana zaton cewa wani bai gan shi ba"},{"SurahNumber":90,"VerseNumber":8,"Text":"Shin, ba Mu sanya masa idãnu biyu ba"},{"SurahNumber":90,"VerseNumber":9,"Text":"Da harshe, da leɓɓa biyu"},{"SurahNumber":90,"VerseNumber":10,"Text":"Kuma ba Mu shiryar da shi ga hanyõyi* biyu ba"},{"SurahNumber":90,"VerseNumber":11,"Text":"To, don mene ne bai shiga Aƙabã ba"},{"SurahNumber":90,"VerseNumber":12,"Text":"Kuma mene ne ya sanar da kai abin da ake cẽ wa Aƙabã"},{"SurahNumber":90,"VerseNumber":13,"Text":"Ita ce fansar wuyan bãwa"},{"SurahNumber":90,"VerseNumber":14,"Text":"Ko kuwa ciyarwa, a cikin yini ma'abũcin yunwa"},{"SurahNumber":90,"VerseNumber":15,"Text":"Ga marãya ma'abũcin zumunta"},{"SurahNumber":90,"VerseNumber":16,"Text":"Ko kuwa wani matalauci ma'abũcin turɓãya"},{"SurahNumber":90,"VerseNumber":17,"Text":"Sa'an nan kuma ya kasance daga waɗanda suka yi ĩmãni, kuma suka yi wa jũna wasiyya da yin haƙuri, kuma suka yi wa jũna wasiyya da tausayi"},{"SurahNumber":90,"VerseNumber":18,"Text":"Waɗannan ne ma'abũta albarka"},{"SurahNumber":90,"VerseNumber":19,"Text":"Kuma waɗanda suka kãfirta da ãyõyin Mu, sũ ne ma'abũta shu'umci"},{"SurahNumber":90,"VerseNumber":20,"Text":"A kansu akwai wata wuta abar kullewa"},{"SurahNumber":91,"VerseNumber":1,"Text":"Ina rantsuwa da rãnã da hantsinta"},{"SurahNumber":91,"VerseNumber":2,"Text":"Kuma da wata idan ya bi ta"},{"SurahNumber":91,"VerseNumber":3,"Text":"Da yini a lõkacin da ya bayyana ta"},{"SurahNumber":91,"VerseNumber":4,"Text":"Da dare a lõkacin da ya ke rufe ta"},{"SurahNumber":91,"VerseNumber":5,"Text":"Da sama da abin da ya gina ta"},{"SurahNumber":91,"VerseNumber":6,"Text":"Da ƙasã da abin da ya shimfiɗa ta"},{"SurahNumber":91,"VerseNumber":7,"Text":"Da rai da abin da ya daidaita shi"},{"SurahNumber":91,"VerseNumber":8,"Text":"Sa'an nan ya yi masa Ilhamar fãjircinsa da shiryuwarsa"},{"SurahNumber":91,"VerseNumber":9,"Text":"Lalle ne wanda ya tsarkake* shi (rai) ya sãmi babban rabo"},{"SurahNumber":91,"VerseNumber":10,"Text":"Kuma lalle ne wanda ya turbuɗe* shi (da laifi) ya tãɓe"},{"SurahNumber":91,"VerseNumber":11,"Text":"Samũdãwa sun ƙaryata (Annabinsu), dõmin girman kansu"},{"SurahNumber":91,"VerseNumber":12,"Text":"A lõkacin da mafi shaƙãwarsu ya tafi (wurin sõke rãkumar sãlihu)"},{"SurahNumber":91,"VerseNumber":13,"Text":"Sai Manzon Allah ya gaya musu cewa: \"Ina tsõratar da ku ga rãƙumar Allah da ruwan shanta"},{"SurahNumber":91,"VerseNumber":14,"Text":"Sai suka ƙaryata shi, sa'an nan suka sõke ta. Sabõda haka Ubangijinsu Ya darkãke su, sabõda zunubinsu. Sa'an nan Ya daidaita ta (azãbar ga mai laifi da maras laifi)"},{"SurahNumber":91,"VerseNumber":15,"Text":"Kuma bã ya tsõron ãƙibarta (ita halakãwar)"},{"SurahNumber":92,"VerseNumber":1,"Text":"Inã rantsuwa da dare a lõkacin da yake rufẽwa"},{"SurahNumber":92,"VerseNumber":2,"Text":"Da yini a lõkacin da yake kuranyẽwa"},{"SurahNumber":92,"VerseNumber":3,"Text":"Da abin da ya halitta namiji da mace"},{"SurahNumber":92,"VerseNumber":4,"Text":"Lãlle ne ayyukanku, dabam-dabam suke"},{"SurahNumber":92,"VerseNumber":5,"Text":"To, amma wanda ya yi kyauta, kuma ya yi taƙawa"},{"SurahNumber":92,"VerseNumber":6,"Text":"Kuma ya gaskata kalma* mai kyãwo"},{"SurahNumber":92,"VerseNumber":7,"Text":"To, zã Mu sauƙaƙe masa har ya kai ga sauƙi"},{"SurahNumber":92,"VerseNumber":8,"Text":"Kuma amma wanda ya yi rõwa, kuma ya wadãtu da kansa"},{"SurahNumber":92,"VerseNumber":9,"Text":"Kuma ya ƙaryatar da kalma mai kyãwo"},{"SurahNumber":92,"VerseNumber":10,"Text":"To, zã Mu sauƙaƙke masa har ya kai ga tsanani"},{"SurahNumber":92,"VerseNumber":11,"Text":"Kuma dũkiyarsa ba ta wadãtar masa da kõme ba, a lõkacin da ya gangara (a wuta)"},{"SurahNumber":92,"VerseNumber":12,"Text":"Lãlle aikin Mu ne, Mu bayyana shiriya"},{"SurahNumber":92,"VerseNumber":13,"Text":"Kuma lalle ne Lãhira da duniya Namu ne"},{"SurahNumber":92,"VerseNumber":14,"Text":"Sabõda haka, Na yi maku gargaɗi da wuta mai babbaka"},{"SurahNumber":92,"VerseNumber":15,"Text":"Bãbu mai shigarta sai mafi Tabewa"},{"SurahNumber":92,"VerseNumber":16,"Text":"Wanda ya ƙaryata, kuma ya jũya bãya"},{"SurahNumber":92,"VerseNumber":17,"Text":"Kuma mafi taƙawa* zai nisance ta"},{"SurahNumber":92,"VerseNumber":18,"Text":"Wanda yake bãyar da dũkiyarsa, alhãli yana tsarkaka"},{"SurahNumber":92,"VerseNumber":19,"Text":"Alhãli bãbu wani mai wata ni'ima wurinsa wadda ake nẽman sakamakonta"},{"SurahNumber":92,"VerseNumber":20,"Text":"Fãce dai nẽman yardar Ubangijinsa Mafi ɗaukaka"},{"SurahNumber":92,"VerseNumber":21,"Text":"To, lalle ne zai yarda (da sakamakon da zã a bã shi)"},{"SurahNumber":93,"VerseNumber":1,"Text":"Inã rantsuwa da hantsi"},{"SurahNumber":93,"VerseNumber":2,"Text":"Da dare a lõkacin da ya rufe (da duhunsa)"},{"SurahNumber":93,"VerseNumber":3,"Text":"Ubangijinka bai yi maka bankwana ba, kuma bai ƙĩ kaba"},{"SurahNumber":93,"VerseNumber":4,"Text":"Kuma lalle ta ƙarshe* ce mafi alheri a gare ka daga ta farko"},{"SurahNumber":93,"VerseNumber":5,"Text":"Kuma lalle ne, Ubangijinka zai yi ta bã ka kyauta sai ka yarda"},{"SurahNumber":93,"VerseNumber":6,"Text":"Ashe, bai sãme ka marãya ba, sa'an nan Ya yi maka makõma"},{"SurahNumber":93,"VerseNumber":7,"Text":"Kuma Ya sãme ka bã ka da shari'ã, sai Ya shiryar da kai"},{"SurahNumber":93,"VerseNumber":8,"Text":"Kuma Ya sãme ka matalauci, sai Ya wadãtã ka"},{"SurahNumber":93,"VerseNumber":9,"Text":"Sabõda haka, amma marãya, to, kada ka rinjãye shi"},{"SurahNumber":93,"VerseNumber":10,"Text":"Kuma amma mai tambaya, kada ka yi masa tsãwa"},{"SurahNumber":93,"VerseNumber":11,"Text":"Kuma amma ni'imar Ubangijinka, sai ka faɗa (dõmin gõdiya)"}]}