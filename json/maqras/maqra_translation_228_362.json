{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":70,"VerseNumber":19,"Text":"నిశ్చయంగా మానవుడు మహా దూకుడు స్వభావిగా పుట్టించబడ్డాడు"},{"SurahNumber":70,"VerseNumber":20,"Text":"(కాస్తంత) కీడు కలగగానే కలవరం చెందుతాడు"},{"SurahNumber":70,"VerseNumber":21,"Text":"మరి మేలు కలిగినప్పుడు మాత్రం పిసినారిగా ప్రవర్తిస్తాడు"},{"SurahNumber":70,"VerseNumber":22,"Text":"కాని నమాజు చేసేవారు మాత్రం అలాంటివారు కారు"},{"SurahNumber":70,"VerseNumber":23,"Text":"వారు తమ నమాజుల (వ్యవస్థ)పై నిత్యం కొనసాగుతారు"},{"SurahNumber":70,"VerseNumber":24,"Text":"వారి సంపదలో నిర్ణీత హక్కు ఉంటుంది"},{"SurahNumber":70,"VerseNumber":25,"Text":"అడిగేవారికి, అడగని వారికి కూడా"},{"SurahNumber":70,"VerseNumber":26,"Text":"వారు ప్రతిఫల దినాన్ని దృఢంగా నమ్మే వారై ఉంటారు"},{"SurahNumber":70,"VerseNumber":27,"Text":"వారు తమ ప్రభువు శిక్షకు భయపడుతూ ఉంటారు"},{"SurahNumber":70,"VerseNumber":28,"Text":"నిశ్చయంగా వారి ప్రభువు శిక్ష నిర్భయంగా ఉండదగినది కాదు"},{"SurahNumber":70,"VerseNumber":29,"Text":"వారు తమ మర్మాంగాలను (అక్రమ సంబంధాల నుండి) కాపాడుకుంటారు"},{"SurahNumber":70,"VerseNumber":30,"Text":"అయితే తమ భార్యల విషయంలో, (ధర్మబద్ధంగా) తమ స్వాధీనంలో ఉన్న బానిస స్త్రీల విషయంలో మాత్రం వారు నిందార్హులు కారు"},{"SurahNumber":70,"VerseNumber":31,"Text":"ఇక ఎవరైనా ఇది గాక ఇంకా ఏవైనా (ఇతరత్రా అడ్డదారులు అవలంబించ) కోరితే, వారు హద్దుమీరిన వారవుతారు"},{"SurahNumber":70,"VerseNumber":32,"Text":"వారు తమ అప్పగింతలకు, వాగ్దానాలకు కట్టుబడి ఉండే వారై ఉంటారు"},{"SurahNumber":70,"VerseNumber":33,"Text":"వారు తమ సాక్ష్యాలపై నిలకడ కలిగి ఉంటారు"},{"SurahNumber":70,"VerseNumber":34,"Text":"ఇంకా – వారు తమ నమాజులను కాపాడుతారు"},{"SurahNumber":70,"VerseNumber":35,"Text":"ఇలాంటి వారే స్వర్గ వనాలలో సగౌరవంగా ఉండేవారు"},{"SurahNumber":70,"VerseNumber":36,"Text":"(ఓ ముహమ్మద్ సల్లల్లాహు అలైహివ సల్లం) ఇంతకీ ఈ తిరస్కారులకు ఏమైపోయిందీ? వారు నీ వైపు (పిచ్చిగా) ఎగబడి వస్తున్నారు"},{"SurahNumber":70,"VerseNumber":37,"Text":"కుడివైపు నుంచి, ఎడమ వైపు నుంచి గుంపులు గుంపులుగా"},{"SurahNumber":70,"VerseNumber":38,"Text":"ఏమిటి, వారిలోని ప్రతి ఒక్కడూ సుఖ సౌఖ్యాలతో నిండిన స్వర్గంలో తాను కూడా ప్రవేశింపజేయబడాలని ఆశపడుతున్నాడా"},{"SurahNumber":70,"VerseNumber":39,"Text":"అసంభవం, మేము వారిని దేంతో పుట్టించామో స్వయంగా వారికీ తెలుసు"},{"SurahNumber":70,"VerseNumber":40,"Text":"అది కాదు. నేను తూర్పుల, పడమరల ప్రభువుపై ప్రమాణం చేసి చెబుతున్నాను….నిశ్చయంగా మేము శక్తిమంతులం"},{"SurahNumber":70,"VerseNumber":41,"Text":"….వీరికి బదులుగా, వీరికన్నా మెరుగైనవారిని తీసుకురాగల (శక్తిగల వార)ము. ఈ విషయంలో మేము అశక్తులం ఎంత మాత్రం కాము"},{"SurahNumber":70,"VerseNumber":42,"Text":"కనుక (ఓ ప్రవక్తా!) నీవు వారిని ఆషామాషీ విషయాలలో, అటపాటలలోనే పడి ఉండనివ్వు. చివరకు వారు తమకు వాగ్దానం చేయబడుతున్న దినాన్ని ఎలాగూ చేరుకుంటారు"},{"SurahNumber":70,"VerseNumber":43,"Text":"ఆ రోజు వారు సమాధుల నుంచి లేచి, ఒక నిర్ణీత లక్ష్యం వైపు ఉరకలు వేసినట్లే పరుగెడుతూ ఉంటారు"},{"SurahNumber":70,"VerseNumber":44,"Text":"వారి చూపులు క్రిందికి వంగి ఉంటాయి. పరాభవం వారిని ఆవరిస్తూ ఉంటుంది. ఇదే వారికి వాగ్దానం చేయబడుతూ ఉన్న రోజు"},{"SurahNumber":71,"VerseNumber":1,"Text":"మేము నూహ్ అలైహిస్సలాం ను అతని జాతివైపు పంపించి, “నీ జాతి వారిపై బాధాకరమైన శిక్ష వచ్చిపడక ముందే నీవు వారిని భయపెట్టు” (అప్రమత్తుల్ని చేయి అని చెప్పాము)"},{"SurahNumber":71,"VerseNumber":2,"Text":"(నూహ్) ఇలా అన్నాడు : “ఓ నా జాతివారలారా! నేను మిమ్మల్ని స్పష్టంగా హెచ్చరిస్తున్నాను.”"},{"SurahNumber":71,"VerseNumber":3,"Text":"“మీరు అల్లాహ్ ను ఆరాధించండి. ఆయనకు మాత్రమే భయపడండి. నా మాట వినండి. (నన్ను అనుసరించండి)"},{"SurahNumber":71,"VerseNumber":4,"Text":"“(అప్పుడు) అల్లాహ్ మీ పాపాలను క్షమిస్తాడు. ఒక నిర్ణీత గడువు వరకు మీకు అవకాశం ఇస్తాడు. నిశ్చయంగా అల్లాహ్ నిర్ణయించిన గడువు వచ్చేసిందంటే ఇక అది వాయిదా పడటమంటూ ఉండదు. ఈ సంగతిని మీరు తెలుసుకోగలిగితే ఎంత బావుండు?”"},{"SurahNumber":71,"VerseNumber":5,"Text":"(నూహ్) ఇలా విన్నవించుకున్నాడు : “నా ప్రభూ! నేను నా జాతివారిని రేయింబవళ్లూ నీ వైపు పిలిచాను.”"},{"SurahNumber":71,"VerseNumber":6,"Text":"“కాని నా పిలుపు వారి పలాయనాన్ని మరింత పెంచింది.”"},{"SurahNumber":71,"VerseNumber":7,"Text":"“నీ క్షమాబిక్షకై నేను వారిని పిలిచినప్పుడల్లా వారు తమ వ్రేళ్ళను తమ చెవులలో పెట్టుకున్నారు. తమ వస్త్రాలను తమపైన కప్పుకున్నారు. మరీ మొండి ఘటాలుగా మారిపోయారు. మహా గర్విష్టుల్లా ప్రవర్తించారు.”"},{"SurahNumber":71,"VerseNumber":8,"Text":"“మరి నేను వారిని బహిరంగంగా (లేక బిగ్గరగా) పిలిచాను.”"},{"SurahNumber":71,"VerseNumber":9,"Text":"“ఆపైన నేను వారికి బాహాటంగా కూడా బోధపరిచాను. రహస్యంగా (ఏకాంతంలో) కూడా విడమరచి చెప్పాను.”"},{"SurahNumber":71,"VerseNumber":10,"Text":"“నేనిలా అన్నాను – క్షమాపణకై మీ ప్రభువును వేడుకోండి. నిశ్చయంగా ఆయన అమితంగా క్షమించేవాడు.”"},{"SurahNumber":71,"VerseNumber":11,"Text":"“ఆయన ఆకాశం నుంచి మీపై ధారాపాతంగా వర్షం కురిపిస్తాడు.”"},{"SurahNumber":71,"VerseNumber":12,"Text":"“మీ సిరిసంపదల్లోనూ, పుత్ర సంతతిలోనూ పురోభివృద్ధిని వొసగుతాడు. మీ కొరకు తోటల్ని ఉత్పన్నం చేస్తాడు. ఇంకా మీ కోసం కాలువలను ప్రవహింపజేస్తాడు.”"},{"SurahNumber":71,"VerseNumber":13,"Text":"“అసలేమైంది మీకు, అల్లాహ్ ఔన్నత్యం (ఘనత) పట్ల మీకు బొత్తిగా భయం లేదేమిటి?”"},{"SurahNumber":71,"VerseNumber":14,"Text":"“వాస్తవానికి ఆయన మిమ్మల్ని సృష్టి ప్రక్రియలోని అనేక దశల గుండా తీర్చిదిద్దాడు.”"},{"SurahNumber":71,"VerseNumber":15,"Text":"“ఏమిటి, అల్లాహ్ సప్తాకాశాలను ఎలా ఒకదానిపై ఒకటిగా సృష్టించాడో మీరు చూడటం లేదా?”"},{"SurahNumber":71,"VerseNumber":16,"Text":"“మరి వాటిలో చంద్రుణ్ణి కాంతిమంతంగా చేశాడు. సూర్యుణ్ణి దేదీప్యమానంగా చేశాడు.”"},{"SurahNumber":71,"VerseNumber":17,"Text":"“ఇంకా అల్లాహ్ మిమ్మల్ని నేల నుండి (ఒక ప్రత్యేక రీతిలో) మొలిపించాడు.”"},{"SurahNumber":71,"VerseNumber":18,"Text":"“మరి మిమ్మల్ని అందులోనికే తిరిగి తీసుకుపోతాడు. మరి ఆ నేలలో నుంచే మిమ్మల్ని (విచిత్రంగా) వెలికితిస్తాడు.”"},{"SurahNumber":71,"VerseNumber":19,"Text":"“ఇంకా – అల్లాహ్ భూమిని మీ కోసం పాన్పు మాదిరిగా చేశాడు"},{"SurahNumber":71,"VerseNumber":20,"Text":"“మీరు దాని సువిశాల మార్గాల్లో నడవటానికి” (అని చెప్పాను)"},{"SurahNumber":71,"VerseNumber":21,"Text":"(ఆఖరికి) నూహ్ ఇలా మొరపెట్టుకున్నాడు : “నా ప్రభూ! వీళ్ళు నా మాటల్ని లక్ష్యపెట్టలేదు. ఎవరికి సిరిసంపదలు, సంతానం నష్టకరంగా పరిణమించాయో వారి మాటల్ని మాత్రమే వీళ్ళు విన్నారు.”"},{"SurahNumber":71,"VerseNumber":22,"Text":"“ఇంకా – వీళ్ళు పెద్ద పెద్ద కుట్రలు పన్నారు.”"},{"SurahNumber":71,"VerseNumber":23,"Text":"“ఇంకా వారిలా అన్నారు – ఎట్టి పరిస్థితిలోనూ మీ పూజ్య దైవాలను వదలకండి. వద్ద్ద్ ను గానీ, సువాను గానీ, యగూస్, యవూఖ్, నస్ర్ లను గానీ వదలి పెట్టకండి.”"},{"SurahNumber":71,"VerseNumber":24,"Text":"“(ప్రభూ!) వీళ్ళు చాలామందిని అపమార్గం పట్టించారు. (కాబట్టి) నీవు ఈ దుర్మార్గుల అపమార్గాన్ని మరింతగా పెంచు.”"},{"SurahNumber":71,"VerseNumber":25,"Text":"(ఎట్టకేలకు) వారు తమ పాపాల కారణంగానే ముంచి వేయబడ్డారు. మరి వారు నరకానికి చేర్చబడ్డారు. మరి వారు అల్లాహ్ ను తప్ప వేరెవరినీ సహాయకులుగా పొందలేకపోయారు"},{"SurahNumber":71,"VerseNumber":26,"Text":"నూహ్ ఇలా ప్రార్ధించాడు: “నా ప్రభూ! నీవు భూమండలంపై ఏ ఒక్క అవిశ్వాసినీ సజీవంగా వదలిపెట్టకు.”"},{"SurahNumber":71,"VerseNumber":27,"Text":"“ఒకవేళ నీవు గనక వీళ్ళను వదలి పెడితే, వీళ్ళు నీ దాసులను మార్గం తప్పిస్తారు. వీళ్ళకు పుట్టబోయే బిడ్డలు కూడా అవిధేయులు, కరడుగట్టిన అవిశ్వాసులై ఉంటారు.”"},{"SurahNumber":71,"VerseNumber":28,"Text":"“నా ప్రభూ! నన్నూ, నా తల్లిదండ్రులను, విశ్వసించి నా ఇంట్లో ప్రవేశించిన వారందరినీ, విశ్వాసులైన సమస్త పురుషులను, స్త్రీలను క్షమించు. దుర్మార్గులకు వినాశంలో తప్ప మరెందులోనూ వృద్ధినొసగకు.”"}]}