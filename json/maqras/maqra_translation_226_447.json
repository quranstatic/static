{"Id":447,"LanguageCodes":["uk","ukr"],"Name":"ukr-mykhayloyakubov","Author":"Mykhaylo Yakubovych","Language":"Ukrainian","Description":"Ukrainian","Direction":"ltr","Source":"","Translations":[{"SurahNumber":68,"VerseNumber":1,"Text":"Нун. Клянуся калямом і тим, що пишуть"},{"SurahNumber":68,"VerseNumber":2,"Text":"Ти не є божевільним за милістю Господа твого"},{"SurahNumber":68,"VerseNumber":3,"Text":"Воістину, тебе чекає невичерпна винагорода"},{"SurahNumber":68,"VerseNumber":4,"Text":"І, воістину, ти — доброго звичаю"},{"SurahNumber":68,"VerseNumber":5,"Text":"Побачиш і ти, побачать і вони"},{"SurahNumber":68,"VerseNumber":6,"Text":"кого саме зачаклували"},{"SurahNumber":68,"VerseNumber":7,"Text":"Воістину, твій Господь краще знає тих, хто збився з Його шляху, і Він краще знає тих, хто йде шляхом прямим"},{"SurahNumber":68,"VerseNumber":8,"Text":"Не корися тим, хто звинувачує тебе в брехні"},{"SurahNumber":68,"VerseNumber":9,"Text":"Вони бажають, щоб ти йшов на поступки, тоді пішли б на поступки й вони"},{"SurahNumber":68,"VerseNumber":10,"Text":"Не корися жодному мерзотнику, який дає багато клятв"},{"SurahNumber":68,"VerseNumber":11,"Text":"хулителю, який поширює плітки"},{"SurahNumber":68,"VerseNumber":12,"Text":"жадібному до благ, порушнику, грішнику"},{"SurahNumber":68,"VerseNumber":13,"Text":"жорстокому, який ще й вихваляє себе"},{"SurahNumber":68,"VerseNumber":14,"Text":"навіть якщо в нього буде багатство й сини"},{"SurahNumber":68,"VerseNumber":15,"Text":"Коли йому читають Наші знамення, він говорить: «Казки давніх народів!»"},{"SurahNumber":68,"VerseNumber":16,"Text":"Ми затавруємо його товстий ніс"},{"SurahNumber":68,"VerseNumber":17,"Text":"Воістину, Ми випробували їх так, як випробували власників саду, коли ті заприсяглись, що зранку неодмінно зірвуть плоди"},{"SurahNumber":68,"VerseNumber":18,"Text":"але не промовили застереження"},{"SurahNumber":68,"VerseNumber":19,"Text":"Але вночі, коли вони спали, сад вразила кара твого Господа"},{"SurahNumber":68,"VerseNumber":20,"Text":"І зранку сад був схожий на темну ніч"},{"SurahNumber":68,"VerseNumber":21,"Text":"На світанку вони почали гукати одне одного"},{"SurahNumber":68,"VerseNumber":22,"Text":"«Ходіть на ваше поле, якщо ви прагнете зібрати плоди!»"},{"SurahNumber":68,"VerseNumber":23,"Text":"Ось вони рушили туди, нашіптуючи одне одному"},{"SurahNumber":68,"VerseNumber":24,"Text":"«Не впускайте туди сьогодні жодного бідняка!»"},{"SurahNumber":68,"VerseNumber":25,"Text":"Вони йшли туди з наміром, впевнені в своїх силах"},{"SurahNumber":68,"VerseNumber":26,"Text":"Але коли вони побачили сад, то сказали: «Невже ми заблукали"},{"SurahNumber":68,"VerseNumber":27,"Text":"Та ж ні! Ми зазнали втрат!»"},{"SurahNumber":68,"VerseNumber":28,"Text":"Найкмітливіший серед них сказав: «Невже я не говорив вам, що треба було прославити Аллага?»"},{"SurahNumber":68,"VerseNumber":29,"Text":"А ті відповіли: «Преславний Господь наш! Ми були несправедливими!»"},{"SurahNumber":68,"VerseNumber":30,"Text":"Вони звернулись одне до одного, дорікаючи"},{"SurahNumber":68,"VerseNumber":31,"Text":"«Горе нам! Ми були порушниками"},{"SurahNumber":68,"VerseNumber":32,"Text":"Можливо, наш Господь дарує нам щось краще за це. Воістину, Ми звертаємось до Господа свого!»"},{"SurahNumber":68,"VerseNumber":33,"Text":"Ось такою є кара, а в наступному житті кара буде ще сильнішою! Якби вони лише знали"},{"SurahNumber":68,"VerseNumber":34,"Text":"Воістину, богобоязливих у їхнього Господа очікують сади насолоди"},{"SurahNumber":68,"VerseNumber":35,"Text":"Невже Ми прирівняємо покірних до грішників"},{"SurahNumber":68,"VerseNumber":36,"Text":"Що з вами? Як ви судите"},{"SurahNumber":68,"VerseNumber":37,"Text":"Невже у вас є писання, звідки ви вивчили"},{"SurahNumber":68,"VerseNumber":38,"Text":"що матимете собі все, що захочете"},{"SurahNumber":68,"VerseNumber":39,"Text":"Невже у вас є Наші клятви — тривалістю до Дня Воскресіння! — що ви матимете собі все, що вирішите"},{"SurahNumber":68,"VerseNumber":40,"Text":"Запитай у них, хто зможе за це поручитись"},{"SurahNumber":68,"VerseNumber":41,"Text":"Невже в них є спільники? Тож нехай приведуть своїх спільників, якщо вони говорять правду"},{"SurahNumber":68,"VerseNumber":42,"Text":"У той День, коли стане видно ногу, їх закликатимуть до поклону, але вони не зможуть цього зробити"},{"SurahNumber":68,"VerseNumber":43,"Text":"Їхні погляди впадуть додолу; їх вразить приниження! Але ж їх закликали до поклону ще тоді, коли вони були в безпеці"},{"SurahNumber":68,"VerseNumber":44,"Text":"Залиш Мене з тими, хто вважає цю розповідь брехнею. Ми поступово затягнемо їх у кару так, що вони цього й не відчують"},{"SurahNumber":68,"VerseNumber":45,"Text":"Я дарував їм відстрочку; воістину, хитрощі Мої непорушні"},{"SurahNumber":68,"VerseNumber":46,"Text":"Невже ти просиш у них винагороди, а вони обтяжені боргами"},{"SurahNumber":68,"VerseNumber":47,"Text":"Невже поряд з ними — потаємне, яке вони записують"},{"SurahNumber":68,"VerseNumber":48,"Text":"Терпи ж, поки не прийде рішення Господа твого. Не будь схожим на людину в рибі, яка кликала [Господа], стримуючи печаль"},{"SurahNumber":68,"VerseNumber":49,"Text":"Якби його не сягнула милість від Господа, то його викинуло б на пустельну землю, і він був би гідний докору"},{"SurahNumber":68,"VerseNumber":50,"Text":"Але Господь обрав його та зробив одним із праведників"},{"SurahNumber":68,"VerseNumber":51,"Text":"Невіруючі ладні збити тебе своїм поглядом, коли чують нагадування. І говорять: «Воістину, він — божевільний!»"},{"SurahNumber":68,"VerseNumber":52,"Text":"Але це — лише нагадування для жителів світів"}]}