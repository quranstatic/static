{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":56,"VerseNumber":75,"Text":"Hle, přísahám při hvězd západech"},{"SurahNumber":56,"VerseNumber":76,"Text":"a to vskutku je přísaha - kdybyste věděli - nesmírná"},{"SurahNumber":56,"VerseNumber":77,"Text":"že toto je věru Korán vznešený"},{"SurahNumber":56,"VerseNumber":78,"Text":"v písmu střeženém zapsaný"},{"SurahNumber":56,"VerseNumber":79,"Text":"ať dotýkají se ho jen očištění"},{"SurahNumber":56,"VerseNumber":80,"Text":"od Pána lidstva je to seslání"},{"SurahNumber":56,"VerseNumber":81,"Text":"Tímto vyprávěním vy opovrhujete"},{"SurahNumber":56,"VerseNumber":82,"Text":"a vděčnost svou tím projevujete, že za lež je prohlašujete"},{"SurahNumber":56,"VerseNumber":83,"Text":"Proč tedy, až duše dostoupí do hrdla, nezasáhnete"},{"SurahNumber":56,"VerseNumber":84,"Text":"zatímco k tomu přihlížíte"},{"SurahNumber":56,"VerseNumber":85,"Text":"a My k tomu jsme blíže než vy, vy však Nás nevidíte"},{"SurahNumber":56,"VerseNumber":86,"Text":"A nejste-li tedy dlužníky Našimi"},{"SurahNumber":56,"VerseNumber":87,"Text":"navraťte ji zpět do těla, jste-li pravdomluvnými"},{"SurahNumber":56,"VerseNumber":88,"Text":"Jestliže byl z přiblížených k Bohu"},{"SurahNumber":56,"VerseNumber":89,"Text":"tedy mu odpočinek, vůně libá i zahrada slastí náleží"},{"SurahNumber":56,"VerseNumber":90,"Text":"a jestliže z lidí po pravici byl, pak uslyší"},{"SurahNumber":56,"VerseNumber":91,"Text":"Mír s tebou\" od lidí po pravici"},{"SurahNumber":56,"VerseNumber":92,"Text":"Jestliže však byl mezi popírajícími, zbloudilými"},{"SurahNumber":56,"VerseNumber":93,"Text":"ve vodě vroucí nalezne pohoštění"},{"SurahNumber":56,"VerseNumber":94,"Text":"a v ohni pekelném hoření"},{"SurahNumber":56,"VerseNumber":95,"Text":"A věru je toto skutečnost nepochybná"},{"SurahNumber":56,"VerseNumber":96,"Text":"Oslavuj tedy jméno Pána svého mocného"},{"SurahNumber":57,"VerseNumber":1,"Text":"Chválí Boha vše, co na nebesích je i na zemi - a On mocný je i moudrý"},{"SurahNumber":57,"VerseNumber":2,"Text":"Jemu náleží království nebes i země a On život i smrt dává a On všech věcí je mocný"},{"SurahNumber":57,"VerseNumber":3,"Text":"On počátkem je i koncem, zjevný i skrytý; On o každé věci je vševědoucí"},{"SurahNumber":57,"VerseNumber":4,"Text":"On je ten, jenž stvořil nebesa i zemi v šesti dnech a potom se na trůnu Svém usadil. On zná, co vniká do země a co z ní vychází, co sestupuje z nebe a co na ně vystupuje, a ať jste kdekoliv, On s vámi je a vše, co děláte, zří"},{"SurahNumber":57,"VerseNumber":5,"Text":"Jemu náleží království nebes i země a k Bohu se rozkazy všechny navracejí"},{"SurahNumber":57,"VerseNumber":6,"Text":"On dává přejít noci v den a dni v noc a On dobře zná vše, co v hrudích se skrývá"},{"SurahNumber":57,"VerseNumber":7,"Text":"Věřte v Boha a posla Jeho a rozdávejte z toho, v čem učinil vás posledními vlastníky! Těm z vás, kdož uvěřili a almužnu rozdávali, je určena odměna veliká"},{"SurahNumber":57,"VerseNumber":8,"Text":"Co je s vámi, že nechcete v Boha uvěřit, když posel Jeho vás vyzývá, abyste uvěřili v Pána svého, a když již On s vámi uzavřel smlouvu - jste-li vskutku věřící"},{"SurahNumber":57,"VerseNumber":9,"Text":"On je ten, jenž seslal služebníku Svému znamení jasná, aby vás vyvedl z temnot ke světlu. A Bůh je vůči vám shovívavý, slitovný"},{"SurahNumber":57,"VerseNumber":10,"Text":"Co je s vámi, že nechcete rozdávat na cestě Boží, když Bohu přece připadne dědictví nebes a země? Ti z vás, kdož rozdávali a bojovali ještě před vítězstvím, nejsou stejní jako ti, kdož vyčkávali; ti první jsou mnohem výše na stupních než ti, kdo rozdávali a bojovali až po něm. Však obojím Bůh přislíbil odměnu překrásnou a Bůh je dobře zpraven o všem, co děláte"},{"SurahNumber":57,"VerseNumber":11,"Text":"Kdo tedy bude tím, jenž poskytne Bohu krásnou půjčku, aby mu ji Bůh dvojnásobně splatil a dostalo se mu odměny veliké"},{"SurahNumber":57,"VerseNumber":12,"Text":"V den, kdy spatříš, jak před věřícími muži a ženami a po pravici jejich poběží světlo jejich, bude jim řečeno: \"Radostná zpráva pro vás: dnes vstoupíte do zahrad, pod nimiž řeky tekou a v nichž nesmrtelní budete!\" A to věru bude úspěch nesmírný"},{"SurahNumber":57,"VerseNumber":13,"Text":"V ten den řeknou pokrytci, muži i ženy, těm, kdož uvěřili:,, Počkejte na nás, abychom si mohli vzít něco ze světla vašeho!\" A bude jim řečeno: \"Vraťte se nazpět a hledejte světlo jinde!\" A bude mezi nimi postavena zeď, v níž bude brána: uvnitř bude milosrdenství a zvnějška, naproti nim, bude trest"},{"SurahNumber":57,"VerseNumber":14,"Text":"A zavolají na ně pokrytci: \"Cožpak jsme nebyli s vámi?\" Odpovědí: \"Ano, avšak vy sami sebe jste v pokušení uvedli, číhali jste, pochybovali jste a zmámily vás vaše tužby pozemské, až přišel rozkaz Boží a byli jste oklamáni ohledně Boha tím, kdo mámí"},{"SurahNumber":57,"VerseNumber":15,"Text":"A nebude proto dnes přijato výkupné ani od vás, ani od těch, kdož nevěřili; útulkem vaším bude oheň pekelný a bude i vaším pánem. Jak hnusný je to cíl konečný"}]}