{"Id":429,"LanguageCodes":["tr","tur"],"Name":"tur-suleymanates","Author":"Suleyman Ates","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":42,"VerseNumber":27,"Text":"Allah kullarına rızkı bollaştırsaydı, yeryüzünde azarlardı. Fakat (O rızkı) dilediği ölçüde indiriyor. Çünkü O, kullarını(n her halini) haber alandır, görendir"},{"SurahNumber":42,"VerseNumber":28,"Text":"O'dur ki (kulları) umutlarını kestikten sonra yağmuru indirir, rahmetini yayar. O velidir, övülmüştür"},{"SurahNumber":42,"VerseNumber":29,"Text":"Gökleri, yeri ve bunların içine yaydığı canlıları yaratması da O'nun ayetlerinden(birliğinin ve kudretinin işaretlerinden)dir. O, dilediği zaman onları toplamağa da kadirdir"},{"SurahNumber":42,"VerseNumber":30,"Text":"Başınıza gelen herhangi bir musibet kendi ellerinizin yaptığı (işler) yüzündendir. (Allah, hatalarınızın) Birçoğunu da affeder"},{"SurahNumber":42,"VerseNumber":31,"Text":"Siz, yer yüzünde O(nun cezası)na engel olamazsınız. Sizin Allah'tan başka ne bir veliniz, ne de bir yardımcınız vardır"},{"SurahNumber":42,"VerseNumber":32,"Text":"Denizde dağlar gibi akıp giden(gemi)ler O'nun ayetlerindendir"},{"SurahNumber":42,"VerseNumber":33,"Text":"Dilerse rüzgarı durdurur, (gemiler denizin) sırtında durakalır. Kuşkusuz bunda sabreden, şükreden herkes için ibretler vardır"},{"SurahNumber":42,"VerseNumber":34,"Text":"Yahut yaptıkları (işler) yüzünden gemileri(n içindekileri) helak eder. Birçoğunu da affeder (kurtarır)"},{"SurahNumber":42,"VerseNumber":35,"Text":"Ki ayetlerimiz hakkında tartışanlar, kendileri için kaçacak bir yer olmadığını bilsinler"},{"SurahNumber":42,"VerseNumber":36,"Text":"Size verilen şeyler, dünya hayatının geçimidir. İnanıp Rablerine dayananlar için Allah'ın yanında bulunan ödül ise daha hayırlı ve daha kalıcıdır"},{"SurahNumber":42,"VerseNumber":37,"Text":"Onlar büyük günahlardan ve çirkin işlerden kaçınırlar; kızdıkları zaman da onlar, affederler"},{"SurahNumber":42,"VerseNumber":38,"Text":"Rablerinin çağrısına gelirler, namazı kılarlar. İşleri, aralarında danışma iledir. Kendilerine verdiğimiz rızıktan hayır için harcarlar"},{"SurahNumber":42,"VerseNumber":39,"Text":"Bir zulüm ve saldırıya uğradıkları zaman kendilerini savunurlar"},{"SurahNumber":42,"VerseNumber":40,"Text":"Kötülüğün cezası, yine onun gibi bir kütülüktür. Kim affeder, barışırsa onun mükafatı Allah'a aittir. Doğrusu O, zalimleri sevmez"},{"SurahNumber":42,"VerseNumber":41,"Text":"Kim zulme uğradıktan sonra kendini savunursa öylelerinin aleyhine bir yol yoktur (onlar kınanmaz ve cezalandırılmazlar)"},{"SurahNumber":42,"VerseNumber":42,"Text":"Ancak şunlar aleyhine yol vardır ki, insanlara zulmederler ve yeryüzünde haksız yere saldırırlar. İşte böylelerine acı bir azab vardır"},{"SurahNumber":42,"VerseNumber":43,"Text":"Fakat kim sabreder, affederse, şüphesiz bu, çok önemli işlerdendir"},{"SurahNumber":42,"VerseNumber":44,"Text":"Allah kimi sapıklıkta bırakırsa artık onun, Allah'tan sonra bir velisi yoktur. Zalimlerin, azabı gördükleri zaman: \"Geri dönecek bir yol var mı?\" dediklerini görürsün"},{"SurahNumber":42,"VerseNumber":45,"Text":"Yine onları görürsün: Aşağılıktan başlarını öne eğmiş vaziyette ateşe sunulurlarken göz ucuyla gizli gizli bakarlar. İnananlar da: \"İşte asıl ziyana uğrayanlar, kıyamet günü hem kendilerini, hem ailelerini ziyan edenlerdir. Bakın, gerçekten zalimler sürekli bir azab içindedirler\" demişlerdir"},{"SurahNumber":42,"VerseNumber":46,"Text":"Onların, Allah'tan başka kendilerine yardım edecek velileri yoktur. Allah kimi sapıklıkta bırakırsa artık onun için bir (kurtuluş) yol(u) yoktur"},{"SurahNumber":42,"VerseNumber":47,"Text":"Allah'tan, geri çevrilmesi mümkün olmayan bir gün gelmezden önce, Rabbiniz(in çağrısı)na uyun. Çünkü o gün ne sığınacak bir yeriniz var; ne de (yaptıklarınızı) inkara çare"},{"SurahNumber":42,"VerseNumber":48,"Text":"Eğer yüz çevirirlerse (üzülme); biz seni onların üzerine bekçi göndermedik. Sana düşen, yalnız duyurmaktır. Biz insana, bizden bir rahmet taddırdığımız zaman ona sevinir. Ama ellerinin (yapıp) öne sürdüğü işlerden dolayı başlarına bir kötülük gelirse, insan hemen nankör olur"},{"SurahNumber":42,"VerseNumber":49,"Text":"Göklerin ve yerin mülkü Allah'ındır. (O) Dilediğini yaratır. Dilediğine dişiler bahşeder, dilediğine de erkekler bahşeder"},{"SurahNumber":42,"VerseNumber":50,"Text":"Yahut onları çift yapar: Hem dişi, hem erkek (verir). Dilediğini de kısır yapar. O (herşeyi) bilendir, (herşeye) gücü yetendir"}]}