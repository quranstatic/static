{"Id":429,"LanguageCodes":["tr","tur"],"Name":"tur-suleymanates","Author":"Suleyman Ates","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":16,"VerseNumber":30,"Text":"(Allah'ın azabından) korunanlara da: \"Rabbiniz ne indirdi?\" dendi. \"Hayır (indirdi).\" dediler. Bu dünyada güzel iş yapanlara güzellik vardır, (onlar için) ahiret yurdu ise daha hayırlıdır. Korunanların yurdu ne güzeldir"},{"SurahNumber":16,"VerseNumber":31,"Text":"Altlarından ırmaklar akan adn cennetlerine girerler. Orada onlar için diledikleri her şey vardır. İşte Allah, korunanları böyle mükafatlandırır"},{"SurahNumber":16,"VerseNumber":32,"Text":"Melekler, iyi insanlar olarak canlarını aldığı kimselere de: \"Selam size, yaptıklarınıza karşılık cennete girin!\" derler"},{"SurahNumber":16,"VerseNumber":33,"Text":"(İnkar edenler) İlle kendilerine meleklerin gelmesini, yahut Rabbinin (azab) emrinin gelmesini mi bekliyorlar? Onlardan öncekiler de öyle yapmıştı. Allah onlara zulmetmedi, fakat onlar kendi kendilerine zulmediyorlardı"},{"SurahNumber":16,"VerseNumber":34,"Text":"Nihayet yaptıklarının kötülükleri onlara ulaştı ve alay ettikleri şey onları kuşattı"},{"SurahNumber":16,"VerseNumber":35,"Text":"(Allah'a) ortak koşanlar, \"Allah dileseydi ne biz, ne de atalarımız O'ndan başka bir şeye tapmazdık ve O'nsuz hiçbir şeyi haram kılmazdık!\" dediler. Onlardan öncekiler de böyle yapmıştı. Elçilere düşen, yalnız açıkça tebliğ etmek değil midir"},{"SurahNumber":16,"VerseNumber":36,"Text":"Andolsun biz, her millet içinde: \"Allah'a kulluk edin, şeytan(a tapmak)dan kaçının\" diye bir elçi gönderdik. Onlardan kimine Allah hidayet etti, onlardan kimine de sapıklık gerekli oldu. İşte yeryüzünde gezin de bakın, yalanlayanların sonu nasıl olmuş"},{"SurahNumber":16,"VerseNumber":37,"Text":"(Ey Muhammed) Sen onların yola gelmelerini ne kadar istesen de Allah şaşırttığını yola getirmez ve onların yardımcıları da olmaz"},{"SurahNumber":16,"VerseNumber":38,"Text":"(Onlar), yeminlerinin bütün şiddetiyle: \"Allah ölen kimseyi diriltmez!\" diye Allah'a yemin ettiler. Hayır diriltecektir, bu, O'nun gerçek olarak verdiği sözdür. Ama insanların çoğu bilmezler"},{"SurahNumber":16,"VerseNumber":39,"Text":"(Diriltecektir ki) Hakkında ihtilaf ettikleri gerçeği onlara açıklasın ve inkar edenler de yalancı olduklarını bilsinler"},{"SurahNumber":16,"VerseNumber":40,"Text":"Biz bir şeyi(n olmasını) istediğimiz zaman, söyleyeceğimiz söz, sadece ona \"ol\" dememizdir, derhal oluverir"},{"SurahNumber":16,"VerseNumber":41,"Text":"Kendilerine zulmedildikten sonra Allah uğrunda göç edenleri, dünyada güzelce yerleştireceğiz, (onlara vereceğimiz) ahiret mükafatı ise daha büyüktür. Keşke bilseler"},{"SurahNumber":16,"VerseNumber":42,"Text":"Onlar ki sabrettiler ve Rablerine dayanmaktadırlar"},{"SurahNumber":16,"VerseNumber":43,"Text":"Biz senden önce de, kendilerine vahyettiğimiz erkeklerden başkasını elçi göndermedik. Sorun, Zikir ehline; eğer bilmiyorsanız"},{"SurahNumber":16,"VerseNumber":44,"Text":"Açık kanıtları ve Kitapları. Sana da o Zikr'i indirdik ki, kendilerine indirileni insanlara açıklayasın, ta ki düşünüp öğüt alsınlar"},{"SurahNumber":16,"VerseNumber":45,"Text":"Kötülükler yapmayı kuranlar, Allah'ın, kendilerini yer(in dibin)e geçirmeyeceğinden, yahut hiç ummadıkları bir yerden kendilerine azabın gelmeyeceğinden emin midirler"},{"SurahNumber":16,"VerseNumber":46,"Text":"Yahut dönüp dolaşırlarken oun, kendilerini yakalamayacağından (emin midirler)? Kendileri buna engel olacak değillerdir"},{"SurahNumber":16,"VerseNumber":47,"Text":"Yahut (azabın) kendilerini bir korku üzerinde yakalamayacağından (emin midirler)? Doğrusu Rabbiniz, çok şefkatli, çok acıyandır"},{"SurahNumber":16,"VerseNumber":48,"Text":"Allah'ın yarattığı şeylerin gölgelerinin dahi nasıl sağdan, soldan sürünüp Allah'a secde ederek döndüğünü görmediler mi? (Her şeyin gölgesi yerde uzanıp kısalarak hep Allah'a secde etmektedir)"},{"SurahNumber":16,"VerseNumber":49,"Text":"Göklerde ve yerde bulunan canlıların, meleklerin hepsi Allah'a secde ederler, onlar asla büyük taslamazlar"},{"SurahNumber":16,"VerseNumber":50,"Text":"Üstlerindeki Rablerinden korkarlar ve emredildikleri şeyi yaparlar"}]}