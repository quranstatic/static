{"Id":225,"LanguageCodes":["rw","kin"],"Name":"kin-rwandamuslimsas","Author":"Rwanda Muslims Association Team","Language":"Kinyarwanda","Description":"Kinyarwanda","Direction":"ltr","Source":"https://quranenc.com/en/browse/kinyarwanda_assoc","Translations":[{"SurahNumber":82,"VerseNumber":1,"Text":"Igihe ikirere kizasatagurika"},{"SurahNumber":82,"VerseNumber":2,"Text":"N’igihe inyenyeri zizanyanyagira"},{"SurahNumber":82,"VerseNumber":3,"Text":"N’igihe inyanja zizuzura (amazi yazo akarenga inkombe)"},{"SurahNumber":82,"VerseNumber":4,"Text":"N’igihe imva zizabirindurwa (zigakurwamo ibizirimo)"},{"SurahNumber":82,"VerseNumber":5,"Text":"(Icyo gihe) umuntu azamenya ibyo yakoze mbere n’ibyo yigijeyo ngo azabe abikora (byaba ibyiza cyangwa ibibi)"},{"SurahNumber":82,"VerseNumber":6,"Text":"Yewe muntu! N’iki cyaguteye kwirengagiza Nyagasani wawe, Nyirubutagatifu"},{"SurahNumber":82,"VerseNumber":7,"Text":"We wakuremye akagutunganya ndetse akanaguha imiterere igukwiye"},{"SurahNumber":82,"VerseNumber":8,"Text":"Yaragutunganyije aguha ishusho ashaka"},{"SurahNumber":82,"VerseNumber":9,"Text":"Oya! Nyamara muhakana umunsi w’ibihembo"},{"SurahNumber":82,"VerseNumber":10,"Text":"Ariko mu by’ukuri mufite ababagenzura (abamalayika babashinzwe)"},{"SurahNumber":82,"VerseNumber":11,"Text":"Bubashywe kandi bandika (ibikorwa byanyu byiza n’ibibi)"},{"SurahNumber":82,"VerseNumber":12,"Text":"Bazi ibyo mukora byose"},{"SurahNumber":82,"VerseNumber":13,"Text":"Mu by’ukuri abakora ibyiza bazaba mu munezero uhambaye (Ijuru)"},{"SurahNumber":82,"VerseNumber":14,"Text":"Naho abangizi bazaba mu muriro ugurumana"},{"SurahNumber":82,"VerseNumber":15,"Text":"Bazawuhiramo ku munsi w’ibihembo"},{"SurahNumber":82,"VerseNumber":16,"Text":"Kandi ntibazigera bawuvamo"},{"SurahNumber":82,"VerseNumber":17,"Text":"None se ni iki kizakumenyesha umunsi w’ibihembo"},{"SurahNumber":82,"VerseNumber":18,"Text":"Nanone, ni iki kizakumenyesha umunsi w’ibihembo"},{"SurahNumber":82,"VerseNumber":19,"Text":"(Uzaba) ari umunsi umuntu atazagira icyo amarira undi, kandi kuri uwo munsi itegeko ryose rizaba ari irya Allah"},{"SurahNumber":83,"VerseNumber":1,"Text":"Ibihano bikomeye bizahanishwa abatuzuza ibipimo"},{"SurahNumber":83,"VerseNumber":2,"Text":"Ba bandi igihe bapimiwe n’abandi bantu, basaba kuzurizwa ibipimo"},{"SurahNumber":83,"VerseNumber":3,"Text":"Nyamara bo bapimira (abandi), bakabaha ibituzuye"},{"SurahNumber":83,"VerseNumber":4,"Text":"Ese bakeka ko batazazurwa (ngo babazwe)"},{"SurahNumber":83,"VerseNumber":5,"Text":"Ku munsi uhambaye"},{"SurahNumber":83,"VerseNumber":6,"Text":"Umunsi abantu (bose) bazahagarara imbere ya Nyagasani w’ibiremwa"},{"SurahNumber":83,"VerseNumber":7,"Text":"Oya! Mu by’ukuri igitabo cy’inkozi z’ibibi (cyanditsemo ibikorwa byazo) gishyinguwe mu bubiko bwabugenewe bwitwa Sijiini"},{"SurahNumber":83,"VerseNumber":8,"Text":"None se ni iki cyakumenyesha Sijiini"},{"SurahNumber":83,"VerseNumber":9,"Text":"Ni igitabo cyanditse mu buryo bunoze kandi budasibama"},{"SurahNumber":83,"VerseNumber":10,"Text":"Uwo munsi ibihano bikaze bizaba kuri ba bandi bahinyura"},{"SurahNumber":83,"VerseNumber":11,"Text":"Ba bandi bahinyura umunsi w’ibihembo"},{"SurahNumber":83,"VerseNumber":12,"Text":"Kandi nta wundi uwuhakana usibye urengera (imbibi za Allah) w’umunyabyaha"},{"SurahNumber":83,"VerseNumber":13,"Text":"(Wa wundi) usomerwa amagambo yacu (yo muri Qur’an) akavuga ati “Ni inkuru z’abo hambere.”"},{"SurahNumber":83,"VerseNumber":14,"Text":"Oya! Ahubwo ibyo bakoraga (ibyaha) byatwikiriye imitima yabo"},{"SurahNumber":83,"VerseNumber":15,"Text":"Oya! Mu by’ukuri kuri uwo munsi bazabuzwa kureba Nyagasani wabo"},{"SurahNumber":83,"VerseNumber":16,"Text":"Maze bahire mu muriro ugurumana"},{"SurahNumber":83,"VerseNumber":17,"Text":"Nuko babwirwe bati “Ibi ni byo mwajyaga muhinyura.”"},{"SurahNumber":83,"VerseNumber":18,"Text":"Oya! Mu by’ukuri igitabo cy’abakora ibyiza (cyanditsemo ibikorwa byabo) gishyinguwe mu bubiko bwabugenewe bwitwa Iliyyuuna"},{"SurahNumber":83,"VerseNumber":19,"Text":"None se ni iki cyakumenyesha Iliyuna"},{"SurahNumber":83,"VerseNumber":20,"Text":"Ni igitabo cyanditse mu buryo bunoze kandi budasibama"},{"SurahNumber":83,"VerseNumber":21,"Text":"(Abamalayika) begereye Allah ni bo bazakibera abahamya"},{"SurahNumber":83,"VerseNumber":22,"Text":"Mu by’ukuri abakora ibyiza bazaba mu munezero uhambaye (Ijuru)"},{"SurahNumber":83,"VerseNumber":23,"Text":"Bicaye ku bitanda byiza, bitegereza (ibyiza barimo, harimo no kureba uburanga bwa Nyagasani wabo)"},{"SurahNumber":83,"VerseNumber":24,"Text":"Uzabona uburanga bwabo burabagirana kubera ibyishimo"},{"SurahNumber":83,"VerseNumber":25,"Text":"Bazahabwa ikinyobwa gipfundikiye"},{"SurahNumber":83,"VerseNumber":26,"Text":"Intama ya nyuma (y’icyo kinyobwa) izaba ifite impumuro y’umubavu wa Miski. Kubera ibyo rero, ngaho abarushanwa nibarushanwe"},{"SurahNumber":83,"VerseNumber":27,"Text":"(Icyo kinyobwa) kizaba kivanze na Tas’niim (amazi y’isoko ituruka mu iriba ryo mu ijuru)"},{"SurahNumber":83,"VerseNumber":28,"Text":"Isoko izanyobwaho n’abazaba bari hafi (ya Allah)"},{"SurahNumber":83,"VerseNumber":29,"Text":"Mu by’ukuri (ku isi) inkozi z’ibibi zajyaga ziseka abemeramana"},{"SurahNumber":83,"VerseNumber":30,"Text":"Bazinyuraho zikabaryanira inzara"},{"SurahNumber":83,"VerseNumber":31,"Text":"Zaba zisubiye mu miryango yazo, zikabagira urwenya"},{"SurahNumber":83,"VerseNumber":32,"Text":"N’iyo zababonaga, zaravugaga ziti “Mu by’ukuri bariya barayobye.”"},{"SurahNumber":83,"VerseNumber":33,"Text":"Nyamara ntabwo (izo nkozi z’ibibi) zashinzwe kuba abagenzuzi (b’abemeramana)"},{"SurahNumber":83,"VerseNumber":34,"Text":"Ariko uyu munsi, abemeramana ni bo bari buseke abahakanyi"},{"SurahNumber":83,"VerseNumber":35,"Text":"Bicaye ku bitanda byiza, bitegereza (ibyiza barimo, harimo no kureba uburanga bwa Nyagasani wabo)"},{"SurahNumber":83,"VerseNumber":36,"Text":"Ese abahakanyi ntabwo bahembewe ibyo bajyaga bakora"}]}