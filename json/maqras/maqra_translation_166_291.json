{"Id":291,"LanguageCodes":["ro","ron"],"Name":"ron-georgegrigore","Author":"George Grigore","Language":"Romanian","Description":"Romanian","Direction":"ltr","Source":"http://tanzil.net","Translations":[{"SurahNumber":32,"VerseNumber":11,"Text":"Spune: “Îngerul morţii căruia i-aţi fost încredinţaţi vă va culege, apoi la Domnul vostru veţi fi întorşi.”"},{"SurahNumber":32,"VerseNumber":12,"Text":"O, dacă i-ai vedea atunci pe cei nelegiuiţi cu capetele plecate înaintea Domnului lor! “Domnul nostru! Am văzut şi am auzit. Întoarce-ne pe pământ, căci vom face numai bine şi vom crede cu tărie.”"},{"SurahNumber":32,"VerseNumber":13,"Text":"Dacă am fi vrut, am fi dăruit fiecărui suflet călăuzirea. Spusa de la Mine se împlineşte: “Voi umple Gheena cu ginni şi cu oameni laolaltă.”"},{"SurahNumber":32,"VerseNumber":14,"Text":"Gustaţi că aţi uitat întâlnirea cu această zi a voastră. Şi Noi v-am uitat! Gustaţi osânda veşniciei pentru ceea ce aţi făptuit"},{"SurahNumber":32,"VerseNumber":15,"Text":"Numai aceia cred în semnele Noastre, care se prosternează când le sunt amintite şi care-L preamăresc în laude pe Domnul lor şi nu se arată îngâmfaţi"},{"SurahNumber":32,"VerseNumber":16,"Text":"Ei se smulg din aşternuturile lor ca să-L cheme pe Domnul lor cu teamă şi râvnă şi dau milostenie din ceea ce i-am înzestrat"},{"SurahNumber":32,"VerseNumber":17,"Text":"Nici un suflet nu ştie ce bucurii îi sunt sortite ca răsplată a faptelor sale"},{"SurahNumber":32,"VerseNumber":18,"Text":"Credinciosul este deopotrivă cu cel stricat?! Nu, ei nu sunt deopotrivă"},{"SurahNumber":32,"VerseNumber":19,"Text":"Cei care cred şi săvârşesc fapte bune vor avea Grădinile Limanului ca loc de şedere pentru faptele lor"},{"SurahNumber":32,"VerseNumber":20,"Text":"iar cei stricaţi vor avea Focul ca liman. De fiece dată când vor încerca să iasă, vor fi daţi înapoi spunându-li-se: “Gustaţi osânda Focului pe care îl socoteaţi minciună.”"},{"SurahNumber":32,"VerseNumber":21,"Text":"Noi îi vom face să guste osânda cea blândă înainte de osânda cea mare. Poate se vor întoarce"},{"SurahNumber":32,"VerseNumber":22,"Text":"Cine este mai nedrept decât cel care se întoarce de la semnele Domnului său după ce i-au fost amintite? Noi ne răzbunăm pe nelegiuiţi"},{"SurahNumber":32,"VerseNumber":23,"Text":"Noi am dăruit Cartea lui Moise — nu te îndoi că n-a primit-o — şi am rânduit-o călăuzire fiilor lui Israel"},{"SurahNumber":32,"VerseNumber":24,"Text":"Noi am făcut căpetenii dintre ei care să-i călăuzească din porunca Noastră, când erau răbdători şi credeau cu tărie în semnele Noastre"},{"SurahNumber":32,"VerseNumber":25,"Text":"Domnul tău va judeca între ei în Ziua Învierii şi le va desluşi de ce se învrăjbeau"},{"SurahNumber":32,"VerseNumber":26,"Text":"Oare nu le este învăţătură văzând câte leaturi am nimicit înaintea lor şi prin ale căror aşezăminte ei merg acum? Întru aceasta sunt semne! Ei nu aud, oare"},{"SurahNumber":32,"VerseNumber":27,"Text":"Ei nu au văzut cum mânăm apa către ţinutul sterp şi facem să crească din el grâne din care mănâncă ei şi dobitoacele lor? Ei văd, oare"},{"SurahNumber":32,"VerseNumber":28,"Text":"Ei spun: “Când va veni biruinţa aceasta, dacă spuneţi adevărul?”"},{"SurahNumber":32,"VerseNumber":29,"Text":"Spune: “Ziua cuceririi nu slujeşte la nimic celor care nu au crezut, căci ei nu au nimic de aşteptat!”"},{"SurahNumber":32,"VerseNumber":30,"Text":"Îndepărtează-te de ei şi aşteaptă! Căci şi ei aşteaptă"}]}