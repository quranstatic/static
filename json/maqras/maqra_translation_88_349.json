{"Id":349,"LanguageCodes":["sw","swa"],"Name":"swa-alimuhsinalbarw","Author":"Ali Muhsin Al Barwani","Language":"Swahili","Description":"Swahili","Direction":"ltr","Source":"http://tanzil.net","Translations":[{"SurahNumber":10,"VerseNumber":90,"Text":"Tukawavusha bahari Wana wa Israili, na Firauni na askari wake wakawafuatia kwa dhulma na uadui. Hata Firauni alipo kuwa anataka kuzama akasema: Naamini kuwa hapana mungu ila yule waliye muamini Wana wa Israili, na mimi ni miongoni mwa walio nyenyekea"},{"SurahNumber":10,"VerseNumber":91,"Text":"Ala! Sasa? Na hali uliasi kabla yake na ukawa miongoni mwa mafisadi"},{"SurahNumber":10,"VerseNumber":92,"Text":"Leo, basi, tutakuokoa kwa mwili wako, ili uwe Ishara kwa ajili ya walio nyuma yako. Na hakika watu wengi wameghafilika na Ishara zetu"},{"SurahNumber":10,"VerseNumber":93,"Text":"Na hakika tuliwaweka Wana wa Is raili kikao chema, na tukawaruzuku vitu vizuri. Nao hawakukhitalifiana mpaka ilipo wafikia ilimu. Hakika Mola wako Mlezi atahukumu baina yao Siku ya Kiyama katika yale waliyo kuwa wakikhitalifiana"},{"SurahNumber":10,"VerseNumber":94,"Text":"Na ikiwa unayo shaka katika tuliyo kuteremshia, basi waulize wasomao Kitabu kabla yako. Kwa yakini imekwisha kujia Haki kutoka kwa Mola wako Mlezi. Basi usiwe miongoni mwa wenye shaka"},{"SurahNumber":10,"VerseNumber":95,"Text":"Na kabisa usiwe miongoni mwa wale wanao zikanusha Ishara za Mwenyezi Mungu, usije kuwa katika walio khasiri"},{"SurahNumber":10,"VerseNumber":96,"Text":"Hakika wale ambao neno la Mola wako Mlezi limekwisha thibitika juu yao, hawataamini"},{"SurahNumber":10,"VerseNumber":97,"Text":"Ijapo kuwa itawajia kila Ishara, mpaka waione adhabu iliyo chungu"},{"SurahNumber":10,"VerseNumber":98,"Text":"Kwa nini usiwepo mji mmoja ukaamini na Imani yake ikawafaa - isipo kuwa kaumu Yunus? Waliamini na Sisi tukawaondolea adhabu ya hizaya katika maisha ya dunia, na tukawastarehesha kwa muda"},{"SurahNumber":10,"VerseNumber":99,"Text":"Angeli taka Mola wako Mlezi wangeli amini wote waliomo katika ardhi. Je, wewe utawalazimisha watu kwa nguvu mpaka wawe Waumini"},{"SurahNumber":10,"VerseNumber":100,"Text":"Na hawezi mtu kuamini ila kwa idhini ya Mwenyezi Mungu. Naye hujaalia adhabu iwafike wasio tumia akili zao"},{"SurahNumber":10,"VerseNumber":101,"Text":"Sema: Angalieni yaliomo mbinguni na kwenye ardhi! Na Ishara zote na maonyo hayawafai kitu watu wasio amini"},{"SurahNumber":10,"VerseNumber":102,"Text":"Basi, je! Wanangojea jingine ila kama yaliyo tokea siku za watu walio pita kabla yao? Ngojeni! Nami ni pamoja nanyi katika wanao ngoja"},{"SurahNumber":10,"VerseNumber":103,"Text":"Kisha Sisi huwaokoa Mitume wetu na walio amini. Ndio kama hivyo, inatustahiki kuwaokoa Waumini"},{"SurahNumber":10,"VerseNumber":104,"Text":"Sema: Enyi watu! Ikiwa nyinyi mnayo shaka katika Dini yangu, basi mimi siwaabudu mnao waabudu nyinyi badala ya Mwenyezi Mungu. Lakini mimi namuabudu Mwenyezi Mungu anaye kufisheni. Na nimeamrishwa niwe miongoni mwa Waumini"},{"SurahNumber":10,"VerseNumber":105,"Text":"Na uelekeze uso wako kwenye Dini ya Kweli, wala usiwe katika washirikina"},{"SurahNumber":10,"VerseNumber":106,"Text":"Na wala usiwaombe wasio kuwa Mwenyezi Mungu ambao hawakufai kitu wala hawakudhuru. Ukifanya hivyo basi utakuwa miongoni mwa walio dhulumu"},{"SurahNumber":10,"VerseNumber":107,"Text":"Na Mwenyezi Mungu akikugusisha madhara, basi hapana wa kukuondolea ila Yeye. Na akikutakia kheri, basi hapana awezaye kurudisha fadhila yake. Huifikisha kwa amtakaye katika waja wake, na Yeye ni Mwenye kusamehe, Mwenye kurehemu"},{"SurahNumber":10,"VerseNumber":108,"Text":"Sema: Enyi watu! Haki imekwisha kukujieni kutoka kwa Mola wenu Mlezi. Basi anaye ongoka anaongoka kwa faida ya nafsi yake, na anaye potea anapotea kwa khasara ya nafsi yake. Na mimi si mwakilishi juu yenu"},{"SurahNumber":10,"VerseNumber":109,"Text":"Na wewe fuata yanayo funuliwa kwako kwa wahyi. Na vumilia mpaka Mwenyezi Mungu ahukumu, na Yeye ndiye mbora wa mahakimu"},{"SurahNumber":11,"VerseNumber":1,"Text":"Alif Lam Ra. Hiki ni Kitabu ambacho Aya zake zimewekwa wazi, kisha zikapambanuliwa, kilicho toka kwa Mwenye Hikima na Mwenye Khabari"},{"SurahNumber":11,"VerseNumber":2,"Text":"Ili msimuabudu isipo kuwa Allah, Mwenyezi Mungu. Hakika mimi kwenu ni mwonyaji na mbashiri nitokae kwake"},{"SurahNumber":11,"VerseNumber":3,"Text":"Na ili mumwombe msamaha Mola wenu Mlezi, kisha mtubie kwake. Atakustarehesheni starehe nzuri mpaka muda maalumu. Na atampa kila mwenye fadhila, fadhila yake. Na ikiwa mtakengeuka basi mimi nakukhofieni adhabu ya hiyo Siku Kubwa"},{"SurahNumber":11,"VerseNumber":4,"Text":"Marejeo yenu ni kwa Mwenyezi Mungu tu. Naye ni Muweza wa kila kitu"},{"SurahNumber":11,"VerseNumber":5,"Text":"Hebu angalia! Ati wanafunika vilivyomo vifuani mwao ili wamfiche Mwenyezi Mungu! Jueni kuwa wanapo jigubika nguo zao Yeye anajua wanayo yaficha na wanayo yatangaza. Hakika Yeye ni Mjuzi wa yaliyomo vifuani"}]}