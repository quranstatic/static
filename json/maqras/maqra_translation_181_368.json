{"Id":368,"LanguageCodes":["tg","tgk"],"Name":"tgk-khojamirov","Author":"Khoja Mirov","Language":"Tajik","Description":"Tajik","Direction":"ltr","Source":"","Translations":[{"SurahNumber":37,"VerseNumber":145,"Text":"Пас, дар ҳолати хастагиву бемориаш Мо ӯро аз даҳони моҳӣ ба замини хушку бе дарахт партофтем"},{"SurahNumber":37,"VerseNumber":146,"Text":"Ва бар болои сараш ниҳоле аз навъи кадуе рӯёнидем, то дар сояи он баҳра барад"},{"SurahNumber":37,"VerseNumber":147,"Text":"Ва ӯро ба пайғамбарӣ ба ҷамъияти сад ҳазорнафара ва ё бештар фиристодем"},{"SurahNumber":37,"VerseNumber":148,"Text":"Пас, онҳо имон оварданд ва амал карданд ба он чизе, ки ӯ оварда буд, пас то аҷалашон расидан онҳоро ба ҳаёташон баҳраманд сохтем"},{"SurahNumber":37,"VerseNumber":149,"Text":"Пас, (эй Паёмбар) аз қавмат бипурс: Чӣ гуна барои Аллоҳ духтаронро ихтиёр карданд, ки худ духтарро барои худ раво намебинед ва барои худ писаронро раво мебинанд"},{"SurahNumber":37,"VerseNumber":150,"Text":"Аз онҳо бипурс: Оё вақте ки Мо малоикаро зан меофаридем, онҳо ҳозир буданд"},{"SurahNumber":37,"VerseNumber":151,"Text":"Огоҳ бош, ки ҳароина, аз дурӯғгӯияшон аст, ки мегӯянд"},{"SurahNumber":37,"VerseNumber":152,"Text":"«Аллоҳ соҳиби фарзанд аст». Ва ҳароина, дурӯғ мегӯянд, зеро мегӯянд чизеро, ки намедонанд"},{"SurahNumber":37,"VerseNumber":153,"Text":"Оё Аллоҳ духтаронро бар писарон ихтиёр кардааст"},{"SurahNumber":37,"VerseNumber":154,"Text":"Шуморо чист? Чӣ гуна ҳукм мекунед, ки духтарон аз они Аллоҳ ва писарон аз они шумо бошанд. Ҳол он ки духтаронро шумо барои худ розӣ намешавед"},{"SurahNumber":37,"VerseNumber":155,"Text":"Оё намеандешед, ки ҷоиз нест ва ҳам лоиқ нест, ки Аллоҳро фарзанде бошад? Поку бузург аст Аллоҳ аз ин ҳама гуфтаҳо"},{"SurahNumber":37,"VerseNumber":156,"Text":"Ё бар даъвои дуруғини худ далели равшане доред"},{"SurahNumber":37,"VerseNumber":157,"Text":"Агар шуморо ҳуҷҷате ҳаст дар китобе аз назди Аллоҳ, пас китобатонро биёваред. Агар шумо роспӯй бошед"},{"SurahNumber":37,"VerseNumber":158,"Text":"Мушрикон миёни Аллоҳу малоикаҳо хешовандиро муқаррар карданд ва мегуфтанд, ки фариштагон духтарони Аллоҳ ҳастанд ва ҳамоно малоикаҳо медонанд, ки албатта, мушрикон рӯзи қиёмат барои азоб ҳозиркардашудагонанд"},{"SurahNumber":37,"VerseNumber":159,"Text":"Аз он васф, ки кофирон мекунанд, Аллоҳ пок аст"},{"SurahNumber":37,"VerseNumber":160,"Text":"вале бандагони мухлиси Аллоҳ, сифат намекунанд Ӯро, магар ба он сифатҳое, ки лоиқи бузургии Ӯст"},{"SurahNumber":37,"VerseNumber":161,"Text":"Пас албатта, шумо эй мушрикон ва бутоне, ки ба гайри Аллоҳ мепарастед"},{"SurahNumber":37,"VerseNumber":162,"Text":"Ҳаргиз наметавонед касеро бо фитна гумроҳ кунед"},{"SurahNumber":37,"VerseNumber":163,"Text":"магар он касро, ки (ба сӯи куфру ситамаш) моил бошад ба оташи сӯзони ҷаҳаннам медарояд"},{"SurahNumber":37,"VerseNumber":164,"Text":"(Гуфтанд фариштаҳо): «Ва албатта, ҳар касе аз мо ҷое муъайяне дорад дар осмон"},{"SurahNumber":37,"VerseNumber":165,"Text":"Ва албатта, мо дар ибодати Алдоҳ сафкашандагонем"},{"SurahNumber":37,"VerseNumber":166,"Text":"Ва албатта, мо тасбеҳгӯяндагонем"},{"SurahNumber":37,"VerseNumber":167,"Text":"(Ва кофирони Макка пеш аз паёмбарии ту пайваста) мегуфтанд"},{"SurahNumber":37,"VerseNumber":168,"Text":"Агар назди мо ҳам ба мисли умматони гузашта китоб ва паёмбаре меомад"},{"SurahNumber":37,"VerseNumber":169,"Text":"Албатта, мо ҳам аз бандагони ихлосёфтаи Аллоҳ мешудем ва бешак парастишамонро барои Ӯ холис месохтем ва дар имонамон содиқ мебудем"},{"SurahNumber":37,"VerseNumber":170,"Text":"Вале чун бузургтарини паёмбарон Муҳаммад (саллаллоҳу алайҳи ва саллам) ба онҳо китоби Қуръонро овард, ба он кофир шуданд. Пас, ба зудӣ хоҳанд донист чи азобе барои онҳост дар охират"},{"SurahNumber":37,"VerseNumber":171,"Text":"Ва ба ростӣ калимаи Мо барои бандагони фиристодаи Мо аз пеш дар Лавҳи Маҳфуз содир шудааст"},{"SurahNumber":37,"VerseNumber":172,"Text":"ки албатта, онҳо дар дунёву охират нусрат дода мешаванд"},{"SurahNumber":37,"VerseNumber":173,"Text":"Ва ҳароина, лашкарони Мо бар душманонашон бо ҳуҷҷату қувват ғолибанд"},{"SurahNumber":37,"VerseNumber":174,"Text":"Пас (эй Расул), то муддате аз он саркашон рӯй гардон, ки онҳо ҳақро қабул накарданд ва барояшон мӯҳлат бидеҳ, ки ҷуз азоби Аллоҳ чизе боқӣ намондааст"},{"SurahNumber":37,"VerseNumber":175,"Text":"Ва бингар ва муроқиб бош чӣ азобе ба сарашон ояд. Пас, онҳо низ хоҳанд дид чӣ азоби Аллоҳ ба сарашон меояд"},{"SurahNumber":37,"VerseNumber":176,"Text":"Оё азоби Моро эй Паёмбар, ба шитоб металабанд"},{"SurahNumber":37,"VerseNumber":177,"Text":"Пас чун фуруд ояд азоби Мо ба онҳо, пас чӣ бомдоди баде хоҳанд дошт"},{"SurahNumber":37,"VerseNumber":178,"Text":"Ва аз онҳо то муддате, ки азоби Аллоҳ ба сарашон ояд рӯй бигардон"},{"SurahNumber":37,"VerseNumber":179,"Text":"Ва бингар, пас зуд аст, ки мебинанд чӣ азобу хорие ба сарашон меояд"},{"SurahNumber":37,"VerseNumber":180,"Text":"Муназзаҳу пок аст Парвардигори ту аз ҳар чӣ ба васфи Ӯ тӯҳматгарон мегӯянд"},{"SurahNumber":37,"VerseNumber":181,"Text":"Ва салом ва дуруду эминӣ бод ба тамоми паёмбарон"},{"SurahNumber":37,"VerseNumber":182,"Text":"Ва сипосу ситоиш хос аз они Аллоҳе аст, ки Парвардигори ҷаҳониён аст"},{"SurahNumber":38,"VerseNumber":1,"Text":"Сод. Аллоҳ савганд ёд мекунад ба Қуръони бузурги соҳиби панд, ки мардум аз бузургии қадри он дар ғафлатанд"},{"SurahNumber":38,"VerseNumber":2,"Text":"Балки касоне, ки кофир шуданд дар саркашианд ва аз пазируфтани ҳақ дар ихтилофанд"},{"SurahNumber":38,"VerseNumber":3,"Text":"Чӣ басо мардумеро, ки пеш аз он мушрикон ба ҳалокат расонидем. Ҳангоми нузули азоб онҳо тавбакунон фарёд бароварданд, вале он замон вақти наҷот набуд"},{"SurahNumber":38,"VerseNumber":4,"Text":"Ва кофирон дар таъаҷҷуб шуданд аз ин, ки бимдиҳандае аз миёни худашон баромад, ки онҳоро ба сӯи Аллоҳ даъват намояд ва аз азоби Ӯ бим намояд. Ва кофирон гуфтанд: «Ин паёмбар нест, балки ҷодугари дурӯғгуст"},{"SurahNumber":38,"VerseNumber":5,"Text":"Оё ҳамаи маъбудонро як маъбуд қарор додааст? Ва ҳароина, он чизе, ки ӯ овардааст ин чиз аҷибе аст?»"},{"SurahNumber":38,"VerseNumber":6,"Text":"Бузургонашон ба роҳи худ рафтанд ва қавми худро ба парастиши маъбудонашон ташвиқ намуда гуфтанд: «Биравед ва ба парастиши маъбудони хеш пойдорӣ кунед, ки ҳароина, ин Паёмбар, даъвате, ки ӯ мекунад чизе аст хосташуда, ки мехоҳад бар шумо бузург ва бартар бошад"},{"SurahNumber":38,"VerseNumber":7,"Text":"Мо ҳаргиз ин чунин сухане, ки ӯ даъват менамояд дар охирин ойин нашунидаем, ин ҷуз дурӯғ ҳеҷ чизе нест"},{"SurahNumber":38,"VerseNumber":8,"Text":"Оё аз миёни ҳамаи мо ваҳй махсус ба ӯ (Муҳаммад) нозил шудааст?» балки онҳо аз ваҳйи Ман дар шубҳаанд, балки ин суханро ба он сабаб гуфтаанд, ки ҳанӯз азоби моро начашидаанд. Пас, агар азоби Ӯро мечашиданд ба гуфтани ин сухан ҷуръат намекарданд"},{"SurahNumber":38,"VerseNumber":9,"Text":"Оё хазинаҳои раҳмати Парвардигори пирӯзманди бахшандаат дар назди онҳост, то ҳар касро, ки бихоҳанд аз он бидиҳанд, ё аз он маҳрум кунанд"},{"SurahNumber":38,"VerseNumber":10,"Text":"Оё фармонравоии осмонҳову замин ва ҳар чӣ миёни он ду аст, аз они онҳост? Пас, агар чунин аст, бо асбоб ва ҳар василаҳои дигаре ба осмон боло раванд, то ба он чи ки мехоҳанд аз додан ва боздоштан, ҳукм намоянд"},{"SurahNumber":38,"VerseNumber":11,"Text":"Он ҷо (шаҳри Макка) лашкарест ночиз аз чанд гурӯҳи шикастхӯрдаи ҷамъшуда"},{"SurahNumber":38,"VerseNumber":12,"Text":"Пеш аз онҳо қавми Нӯҳ ва Од ва Фиръавн соҳиби қуввати бузург, ки паёмбаронро дурӯғгӯ мебароварданд"},{"SurahNumber":38,"VerseNumber":13,"Text":"Ва низ қавми Самуд ва қавми Лут ва мардуми Айка аз он ҷамоатҳо буданд, ки паёмбаронро дурӯғ бароварданд"},{"SurahNumber":38,"VerseNumber":14,"Text":"Аз онон касе набуд, ки паёмбаронро дурӯғгӯ набароварда бошад, пас онҳоро азоби Ман воҷиб омад"},{"SurahNumber":38,"VerseNumber":15,"Text":"Ва ин мушрикон, агар бар ширки худ пойдор истанд, ҷуз бонги сахти маргборе интизорӣ надоранд, чунонки онро дигар таваққуфе набошад"},{"SurahNumber":38,"VerseNumber":16,"Text":"Ва гуфтанд ба тариқи масхараомезӣ: «Эй Парвардигори мо, номаи аъмоли моро пеш аз фаро расидани рӯзи ҳисоб ба дасти мо бидеҳ!»"},{"SurahNumber":38,"VerseNumber":17,"Text":"Бар ҳарчӣ мегӯянд, сабр кун эй Расул, ва аз бандаи Мо Довуди соҳиби қувватро ёд овар. Бегумон ӯ бисёр тавбакунанда ва ба хушнудии Аллоҳ руҷуъкунанда буд"},{"SurahNumber":38,"VerseNumber":18,"Text":"Ҳароина, Мо кӯҳҳоро ром кардем, кӯҳҳо дар шомгоҳу бомдодон бо ӯ тасбеҳ мегуфтанд"},{"SurahNumber":38,"VerseNumber":19,"Text":"Ва низ парандагон бар ӯ гирд меомаданд. Ҳама фармонбари ӯ буданд"},{"SurahNumber":38,"VerseNumber":20,"Text":"Фармонравоияшро ба ҳайбат, қувват ва нусрат устуворӣ бахшидем ва ӯро ҳикмату фасоҳат дар сухан ато кардем"}]}