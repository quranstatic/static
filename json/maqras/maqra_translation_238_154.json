{"Id":154,"LanguageCodes":["fa","fas"],"Name":"fas-hussainansarian","Author":"Hussain Ansarian","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":90,"VerseNumber":1,"Text":"قسم می خورم به این شهر،"},{"SurahNumber":90,"VerseNumber":2,"Text":"در حالی که تو در آن جای داری"},{"SurahNumber":90,"VerseNumber":3,"Text":"و سوگند به پدر و آنچه زاده است؛"},{"SurahNumber":90,"VerseNumber":4,"Text":"همانا ما انسان را در رنج و زحمت آفریدیم"},{"SurahNumber":90,"VerseNumber":5,"Text":"آیا گمان می کند که هرگز کسی بر او دست نیابد؟"},{"SurahNumber":90,"VerseNumber":6,"Text":"می گوید: ثروت فراوانی را [برای مبارزه با پیامبر و اسلام] تباه کرده ام"},{"SurahNumber":90,"VerseNumber":7,"Text":"آیا گمان می کند که هیچ کس او را ندیده است [که همه اعمال و کردارش را ثبت کند؟]"},{"SurahNumber":90,"VerseNumber":8,"Text":"آیا برای او دو چشم قرار ندادیم؟"},{"SurahNumber":90,"VerseNumber":9,"Text":"و یک زبان و دو لب؟"},{"SurahNumber":90,"VerseNumber":10,"Text":"و او را به راه خیر و شر هدایت نکردیم [تا راه خیر را بگزیند و راه شر را واگذارد؟]"},{"SurahNumber":90,"VerseNumber":11,"Text":"پس شتابان و با شدت به آن گردنه سخت وارد نشد؛"},{"SurahNumber":90,"VerseNumber":12,"Text":"و تو چه می دانی آن گردنه سخت چیست؟"},{"SurahNumber":90,"VerseNumber":13,"Text":"آزاد کردن برده،"},{"SurahNumber":90,"VerseNumber":14,"Text":"یا طعام دادن در روز گرسنگی و قحطی،"},{"SurahNumber":90,"VerseNumber":15,"Text":"به یتیمی خویشاوند،"},{"SurahNumber":90,"VerseNumber":16,"Text":"یا مستمندی خاک نشین؛"},{"SurahNumber":90,"VerseNumber":17,"Text":"علاوه بر [انجام] این [تکالیف]، از کسانی باشد که ایمان آورده اند و یکدیگر را به صبر و مهربانی سفارش کرده اند؛"},{"SurahNumber":90,"VerseNumber":18,"Text":"اینان سعادتمندان اند؛"},{"SurahNumber":90,"VerseNumber":19,"Text":"و کسانی که به آیات ما کفر ورزیدند، آنان شقاوتمندان اند"},{"SurahNumber":90,"VerseNumber":20,"Text":"بر آنان آتشی سرپوشیده احاطه دارد [که هیچ راه گریزی از آن ندارند]"},{"SurahNumber":91,"VerseNumber":1,"Text":"سوگند به خورشید و گسترش روشنی اش"},{"SurahNumber":91,"VerseNumber":2,"Text":"و به ماه هنگامی که از پی آن برآید"},{"SurahNumber":91,"VerseNumber":3,"Text":"و به روزچون خورشید را به خوبی آشکار کند"},{"SurahNumber":91,"VerseNumber":4,"Text":"و به شب هنگامی که خورشید را فرو پوشد"},{"SurahNumber":91,"VerseNumber":5,"Text":"و به آسمان و آنکه آن را بنا کرد"},{"SurahNumber":91,"VerseNumber":6,"Text":"و به زمین و آنکه آن را گستراند"},{"SurahNumber":91,"VerseNumber":7,"Text":"و به نفس و آنکه آن را درست و نیکو نمود،"},{"SurahNumber":91,"VerseNumber":8,"Text":"پس بزه کاری و پرهیزکاری اش را به او الهام کرد"},{"SurahNumber":91,"VerseNumber":9,"Text":"بی تردید کسی که نفس را [از آلودگی پاک کرد و] رشد داد، رستگار شد"},{"SurahNumber":91,"VerseNumber":10,"Text":"و کسی که آن را [به آلودگی ها و امور بازدارنده از رشد] بیالود [از رحمت حق] نومید شد"},{"SurahNumber":91,"VerseNumber":11,"Text":"قوم ثمود به سبب سرکشی و طغیانش [پیامبرشان را] تکذیب کرد،"},{"SurahNumber":91,"VerseNumber":12,"Text":"زمانی که بدبخت ترینشان به پا خاست"},{"SurahNumber":91,"VerseNumber":13,"Text":"پس فرستاده خدا به آنان گفت: ناقه خدا و آبشخورش را [واگذارید]"},{"SurahNumber":91,"VerseNumber":14,"Text":"ولی به تکذیب او برخاستند و ناقه را پی کردند، و در نتیجه پروردگارشان به خاطر گناهشان عذاب سختی بر آنان فرو ریخت و همه قوم را با خاک یکسان و برابر ساخت؛"},{"SurahNumber":91,"VerseNumber":15,"Text":"و خدا از سرانجام آن کار [که نابودی ستمکاران است] پروایی ندارد"},{"SurahNumber":92,"VerseNumber":1,"Text":"سوگند به شب هنگامی که فرو پوشد"},{"SurahNumber":92,"VerseNumber":2,"Text":"و به روز هنگامی که آشکار شود"},{"SurahNumber":92,"VerseNumber":3,"Text":"و به آنکه نر و ماده آفرید؛"},{"SurahNumber":92,"VerseNumber":4,"Text":"همانا تلاشتان گوناگون و پراکنده است؛"},{"SurahNumber":92,"VerseNumber":5,"Text":"اما کسی که [ثروتش را در راه خدا] انفاق کرد و پرهیزکاری پیشه ساخت"},{"SurahNumber":92,"VerseNumber":6,"Text":"و وعده نیکوتر را [که وعده خدا نسبت به پاداش انفاق و پرهیزکاری است] باور کرد؛"},{"SurahNumber":92,"VerseNumber":7,"Text":"پس به زودی او را برای راه آسانی [که انجام همه اعمال نیک به توفیق خداست] آماده می کنیم"},{"SurahNumber":92,"VerseNumber":8,"Text":"و اما کسی که [از انفاق ثروت] بخل ورزید و خود را بی نیاز نشان داد"},{"SurahNumber":92,"VerseNumber":9,"Text":"و وعده نیکوتر را تکذیب کرد،"},{"SurahNumber":92,"VerseNumber":10,"Text":"پس او را برای راه سخت و دشواری [که سلب هرگونه توفیق از اوست] آماده می کنیم،"},{"SurahNumber":92,"VerseNumber":11,"Text":"و هنگامی که [به چاه هلاکت و گودال گور] سقوط کند ثروتش [چیزی از عذاب خدا] را از او دفع نمی کند"},{"SurahNumber":92,"VerseNumber":12,"Text":"بی تردید هدایت کردن بر عهده ماست"},{"SurahNumber":92,"VerseNumber":13,"Text":"و به یقین دنیا و آخرت در سیطره مالکیّت ماست"},{"SurahNumber":92,"VerseNumber":14,"Text":"پس شما را از آتشی که زبانه می کشد بیم می دهم"},{"SurahNumber":92,"VerseNumber":15,"Text":"[که] جز بدبخت ترین مردم در آن در نیایند"},{"SurahNumber":92,"VerseNumber":16,"Text":"همان که [دین را] تکذیب کرد و از آن روی گردانید"},{"SurahNumber":92,"VerseNumber":17,"Text":"و به زودی پرهیزکارترین [مردم] را از آن دور می دارند"},{"SurahNumber":92,"VerseNumber":18,"Text":"همان که مال خود را انفاق می کند تا [مال] رشد و نمو کند"},{"SurahNumber":92,"VerseNumber":19,"Text":"و هیچ کس را نزد خدا حق نعمتی نیست تا این مالی که انفاق کرده به عنوان پاداش آن نعمت به حساب او گذارد"},{"SurahNumber":92,"VerseNumber":20,"Text":"بلکه [انفاق کننده با تقوا مال خود را در راه خدا انفاق می کند] تا خشنودی پروردگار والایش را به دست آورد"},{"SurahNumber":92,"VerseNumber":21,"Text":"و [بی تردید] به زودی [در قیامت با دریافت لطف، رحمت حق و پاداش بی پایان او] خشنود خواهد شد"},{"SurahNumber":93,"VerseNumber":1,"Text":"سوگند به ابتدای روز [وقتی که خورشید پرتو افشانی می کند]"},{"SurahNumber":93,"VerseNumber":2,"Text":"و سوگند به شب آن گاه که آرام گیرد،"},{"SurahNumber":93,"VerseNumber":3,"Text":"که پروردگارت تو را رها نکرده و مورد خشم و کینه قرار نداده است"},{"SurahNumber":93,"VerseNumber":4,"Text":"و بی تردید آخرت برای تو از دنیا بهتر است،"},{"SurahNumber":93,"VerseNumber":5,"Text":"و به زودی پروردگارت بخششی به تو خواهد کرد تا خشنود شوی"},{"SurahNumber":93,"VerseNumber":6,"Text":"آیا تو را یتیم نیافت، پس پناه داد؟"},{"SurahNumber":93,"VerseNumber":7,"Text":"و تو را بدون شریعت نیافت، پس به شریعت هدایت کرد؟"},{"SurahNumber":93,"VerseNumber":8,"Text":"و تو را تهیدست نیافت، پس بی نیاز ساخت؟"},{"SurahNumber":93,"VerseNumber":9,"Text":"و اما [به شکرانه این همه نعمت] یتیم را خوار و رانده مکن"},{"SurahNumber":93,"VerseNumber":10,"Text":"و تهیدست حاجت خواه را [به بانگ زدن] از خود مران"},{"SurahNumber":93,"VerseNumber":11,"Text":"و نعمت های پروردگارت را بازگو کن"}]}