{"Id":291,"LanguageCodes":["ro","ron"],"Name":"ron-georgegrigore","Author":"George Grigore","Language":"Romanian","Description":"Romanian","Direction":"ltr","Source":"http://tanzil.net","Translations":[{"SurahNumber":87,"VerseNumber":1,"Text":"Slăveşte numele Domnului tău, Prea-Înaltul"},{"SurahNumber":87,"VerseNumber":2,"Text":"Cel ce plăsmuieşte şi şlefuieşte"},{"SurahNumber":87,"VerseNumber":3,"Text":"Cel ce sorteşte şi călăuzeşte"},{"SurahNumber":87,"VerseNumber":4,"Text":"Cel ce păşunea o face ivită"},{"SurahNumber":87,"VerseNumber":5,"Text":"şi o preface apoi în fâneaţă înnegrită"},{"SurahNumber":87,"VerseNumber":6,"Text":"Noi te vom pune să citeşti şi nu vei uita"},{"SurahNumber":87,"VerseNumber":7,"Text":"decât ceea ce Dumnezeu voieşte, căci El cunoaşte cele dezvăluite şi cele tăinuite"},{"SurahNumber":87,"VerseNumber":8,"Text":"Pe tine te vom înlesni întru înlesnire"},{"SurahNumber":87,"VerseNumber":9,"Text":"Adu-le aminte, căci aducerea aminte este de folos"},{"SurahNumber":87,"VerseNumber":10,"Text":"Cel care se teme îşi va aduce aminte"},{"SurahNumber":87,"VerseNumber":11,"Text":"însă cel preanemernic se va da la o parte"},{"SurahNumber":87,"VerseNumber":12,"Text":"Acela va fi aruncat în Focul cel Mare"},{"SurahNumber":87,"VerseNumber":13,"Text":"unde nici nu va muri şi nici nu va trăi"},{"SurahNumber":87,"VerseNumber":14,"Text":"Fericit va fi cel care se mântuie"},{"SurahNumber":87,"VerseNumber":15,"Text":"cel care aminteşte numele Domnului său şi se roagă"},{"SurahNumber":87,"VerseNumber":16,"Text":"Voi sunteţi legaţi de Viaţa de Acum"},{"SurahNumber":87,"VerseNumber":17,"Text":"însă Viaţa de Apoi este mai bună şi mai trainică"},{"SurahNumber":87,"VerseNumber":18,"Text":"Aşa este şi în sulurile cele dintâi"},{"SurahNumber":87,"VerseNumber":19,"Text":"sulurile lui Abraham şi ale lui Moise"},{"SurahNumber":88,"VerseNumber":1,"Text":"A venit la tine spusa despre cea care învăluie"},{"SurahNumber":88,"VerseNumber":2,"Text":"În Ziua aceea, chipuri care se umilesc"},{"SurahNumber":88,"VerseNumber":3,"Text":"care se trudesc şi se sleiesc"},{"SurahNumber":88,"VerseNumber":4,"Text":"vor fi aruncate într-un foc dogoritor"},{"SurahNumber":88,"VerseNumber":5,"Text":"Se vor adăpa la un izvor clocotit"},{"SurahNumber":88,"VerseNumber":6,"Text":"şi vor avea drept ospăţ mărăcini"},{"SurahNumber":88,"VerseNumber":7,"Text":"care nici nu-i vor îngrăşa, însă nici foamea nu le-o va astâmpăra"},{"SurahNumber":88,"VerseNumber":8,"Text":"În Ziua aceea, chipuri voioase"},{"SurahNumber":88,"VerseNumber":9,"Text":"de zelul lor mulţumite"},{"SurahNumber":88,"VerseNumber":10,"Text":"vor fi într-o Grădină înaltă"},{"SurahNumber":88,"VerseNumber":11,"Text":"unde nu vor auzi nici o vorbă deşartă"},{"SurahNumber":88,"VerseNumber":12,"Text":"Acolo va fi un izvor curgător"},{"SurahNumber":88,"VerseNumber":13,"Text":"paturi înălţate"},{"SurahNumber":88,"VerseNumber":14,"Text":"pocale aranjate"},{"SurahNumber":88,"VerseNumber":15,"Text":"perne rânduite"},{"SurahNumber":88,"VerseNumber":16,"Text":"covoare aşternute"},{"SurahNumber":88,"VerseNumber":17,"Text":"Oare ei nu privesc la cămile cum au fost create"},{"SurahNumber":88,"VerseNumber":18,"Text":"Şi nici la cer cum a fost ridicat"},{"SurahNumber":88,"VerseNumber":19,"Text":"Şi nici la munţi cum au fost înălţaţi"},{"SurahNumber":88,"VerseNumber":20,"Text":"Şi nici la pământ cum a fost întins"},{"SurahNumber":88,"VerseNumber":21,"Text":"Adu-le aminte, căci asupra ta stă aducerea aminte"},{"SurahNumber":88,"VerseNumber":22,"Text":"însă asupra lor nu ai nici o putere"},{"SurahNumber":88,"VerseNumber":23,"Text":"Celui care întoarce spatele şi tăgăduieşte"},{"SurahNumber":88,"VerseNumber":24,"Text":"Dumnezeu îi va da osânda cea mare"},{"SurahNumber":88,"VerseNumber":25,"Text":"La Noi este întoarcerea lor"},{"SurahNumber":88,"VerseNumber":26,"Text":"şi asupra Noastră stă judecata lor"},{"SurahNumber":89,"VerseNumber":1,"Text":"Pe zori"},{"SurahNumber":89,"VerseNumber":2,"Text":"Pe cele zece nopţi"},{"SurahNumber":89,"VerseNumber":3,"Text":"Pe cel pereche şi pe cel nepereche"},{"SurahNumber":89,"VerseNumber":4,"Text":"Pe noapte când se împuţinează"},{"SurahNumber":89,"VerseNumber":5,"Text":"Este oare acesta un jurământ pentru cel cu cuget dăruit"},{"SurahNumber":89,"VerseNumber":6,"Text":"Nu ai văzut ce a făcut Domnul tău din adiţi"},{"SurahNumber":89,"VerseNumber":7,"Text":"şi din Imran, cetatea cu coloane"},{"SurahNumber":89,"VerseNumber":8,"Text":"ce în alt ţinut n-a fost ca ea alta creată"},{"SurahNumber":89,"VerseNumber":9,"Text":"Şi din tamudiţi care au scobit stânca în vale"},{"SurahNumber":89,"VerseNumber":10,"Text":"Şi din Faraon cu ţepuşele sale"},{"SurahNumber":89,"VerseNumber":11,"Text":"Din toţi cei care se ticăloşesc pe lumea aceasta"},{"SurahNumber":89,"VerseNumber":12,"Text":"şi o umplu de stricăciune"},{"SurahNumber":89,"VerseNumber":13,"Text":"Domnul tău i-a plesnit cu biciul osândei"},{"SurahNumber":89,"VerseNumber":14,"Text":"căci Domnul tău este asupra tuturor Veghetor"},{"SurahNumber":89,"VerseNumber":15,"Text":"Când omul este pus la încercare de Domnul său, cinstindu-l şi copleşindu-l cu daruri, atunci spune: “Domnul meu mă cinsteşte!”"},{"SurahNumber":89,"VerseNumber":16,"Text":"Când însă îl pune la încercare, drămuindu-i traiul, atunci spune: “Domnul meu mă înjoseşte!”"},{"SurahNumber":89,"VerseNumber":17,"Text":"Nu, voi sunteţi cei care nu cinstiţi orfanul"},{"SurahNumber":89,"VerseNumber":18,"Text":"Voi sunteţi cei care nu lăsaţi să fie ospătat sărmanul"},{"SurahNumber":89,"VerseNumber":19,"Text":"Voi mâncaţi cu lăcomie moştenirea"},{"SurahNumber":89,"VerseNumber":20,"Text":"Voi iubiţi în neştire bogăţia"},{"SurahNumber":89,"VerseNumber":21,"Text":"Nu, când pământul va fi făcut fărâme"},{"SurahNumber":89,"VerseNumber":22,"Text":"iar Domnul tău va veni cu îngerii, rând după rând"},{"SurahNumber":89,"VerseNumber":23,"Text":"în Ziua aceea, va veni Gheena şi în Ziua aceea, omul îşi va aminti... La ce-i mai foloseşte însă să-şi amintească atunci"},{"SurahNumber":89,"VerseNumber":24,"Text":"El va spune: “Ce bine ar fi fost de aş fi făcut ceva pentru Viaţa mea de Apoi!”"},{"SurahNumber":89,"VerseNumber":25,"Text":"În Ziua aceea va fi chinuit cum chinuit nu a mai fost nimeni"},{"SurahNumber":89,"VerseNumber":26,"Text":"şi va fi încătuşat cum încătuşat nu a mai fost nimeni"},{"SurahNumber":89,"VerseNumber":27,"Text":"Suflete ostoit"},{"SurahNumber":89,"VerseNumber":28,"Text":"Întoarce-te la Domnul tău, mulţumit şi dând mulţumire"},{"SurahNumber":89,"VerseNumber":29,"Text":"Intră dimpreună cu robii Mei"},{"SurahNumber":89,"VerseNumber":30,"Text":"Intră în Raiul Meu"}]}