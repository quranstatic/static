{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":12,"VerseNumber":77,"Text":"Kheun aduen meunyo dicue nyan di jih Dilee aduen jih pih meunan ulah Yusuf geusaba di dalam ate Han geupeulahe bek jeut keususah Geukheun gata dum nyang leubeh jeuheut Neuthee bandum buet gata le Allah"},{"SurahNumber":12,"VerseNumber":78,"Text":"Kheun aduen wahe Aziz nyang got that Ayah jih meuhat ka tuha leupah Tacok nyang laen lam kawan kamoe Meueu di kamoe gata jroh leupah"},{"SurahNumber":12,"VerseNumber":79,"Text":"Geukheun lonlakee lindong bak Tuhan Bek roh lontawan nyang hana salah Pat nyang meuteumee di sinan barang Meunyo kon meunan lon lalem leupah"},{"SurahNumber":12,"VerseNumber":80,"Text":"‘Oh abeh lagee tan le keunira Teubit ulua geujak meus‘ah-s‘ah Kheun aduen tuha hana tapikee Ka tameujanji bandum ngon ayah Janji bak Tuhan meunan pih dilee Tanyoe peulagee Yusuf takeubah Di lon han kuwoe keudeh u gampong Meu hana keu lon izin bak ayah Meu han Neuhukom lon uleh Tuhan Hukoman Tuhan ade that leupah"},{"SurahNumber":12,"VerseNumber":81,"Text":"Tajak woe keudeh bak ayah gata Takheun aneukda jipubuet salah Jicue atra gop nyang kamoe kalon Teuma nyoe ngon kon ‘eleumee Allah Kamoe nyang gaeb hana meuteupue"},{"SurahNumber":12,"VerseNumber":82,"Text":"Tatanyong keudroe got bak kaphilah Teumpat kamoe jak bak ureueng gampong Sinan tatanyong mangat geupeugah Lom bak kaphilah sigo ngon kamoe Beunar that kamoe hana meusalah"},{"SurahNumber":12,"VerseNumber":83,"Text":"Ya‘qob kheun gata dum ka jidaya Hana tarasa buet teuh dum salah Di lon tan laen nyang got lonsaba f Lon harap sahja di lon bak Allah Mudah-mudahan Tuhan Neupeuwoe Bandum jih keunoe nyang aneuk lidah Bandum Neuteupue Allah Taʻala Lom bijaksana Neuh han ban peugah"},{"SurahNumber":12,"VerseNumber":84,"Text":"Yaʻqob neupaleng neukheun weuh that lon Jantong atelon Yusuf meutuah Duablah mataneuh ka keuh puteh Sabab that seudeh keu aneuk lidah Neusaba that-that di dalam ate"},{"SurahNumber":12,"VerseNumber":85,"Text":"Aneuk dum kheun le pakon di ayah Sabe neuingat keu Yusuf sidroe Ek jeut keu paloe nyoe demi Allah Atawa cit droeneuh jeut binasa"},{"SurahNumber":12,"VerseNumber":86,"Text":"Ya‘qob kheun sigra di lon kupeugah Di lon kungadu ubak Tuhanlon Weuh that atelon meutamah susah Di gata le that nyang han tateupue Di lon lonteupue Neubri le Allah"},{"SurahNumber":12,"VerseNumber":87,"Text":"Wahe aneuklon tajak taseutot Tatanyong beugot Yusuf meutuah Lom pi adoejih tatanyong-tanyong Bandua jihnyan pat dih na meugah Bek putoh asa bak rahmat Tuhan Ureueng meuiman bek jeut keu susah Nyang putoh asa cit ureueng kaphe"},{"SurahNumber":12,"VerseNumber":88,"Text":"Beudoh geujak le bandum geulangkah *Oh troh geutamong geukheun le sigra Aziz mulia gata that murah Kamoe ka troh lom ureueng meularat Kawom keurabat pih dalam susah Nyang kamoe ba pih hana areuti Bit meunan tabri beule lom leupah Tabri seudeukah beule keu kamoe Tuhanku sidroe teuma Neubalah"},{"SurahNumber":12,"VerseNumber":89,"Text":"Kheun Yusuf na roe tateupue pakri Yusuf tataki masa nyang sudah Ngon adoejih tapeugot lagee Hana roe tathee buet teuhnyan salah"},{"SurahNumber":12,"VerseNumber":90,"Text":"Kheun aduen sang-sang gatanyoe Yusuf Geukheun lon Yusuf hana meuubah Nyoe keuh adoelon ka Neubri rahmat Uleh Hadharat keu kamoe sudah Soe nyang takwa ngon geutem saba Han Neupeusia sagai le Allah Pahla buet nyang got han sia-sia"},{"SurahNumber":12,"VerseNumber":91,"Text":"Kheun aduen teuma demi nyoe Allah Ka Neupeuleubeh gata le Tuhan Kamoe meutimphan jinoe ka reubah Keubit salah that dilee buet kamoe"},{"SurahNumber":12,"VerseNumber":92,"Text":"Yusuf kheun jinoe bek le tapeugah Beu Neupeuampon gata le Tuhan Keubit cit Tuhan geumaseh leupah Leubeh nibak soe nyang that geumaseh"},{"SurahNumber":12,"VerseNumber":93,"Text":"Jinoe jak keudeh tawoe bak ayah i Nyoepat bajeelon taboh bak muka Neuh trang lom mata nneuh han le susah ‘Oh lheuhnyan bandumteuh tajak keunoe Ngon ahliteuh nyoe keunoe talangkah"},{"SurahNumber":12,"VerseNumber":94,"Text":"‘Oh ban kaphilah beurangkat geuwoe Ayahgeuh sinoe laju geupeugah Sang-sang ka meubee Yusuf ubak lon Meu bek takheun lon akai ka salah"},{"SurahNumber":12,"VerseNumber":95,"Text":"Jikheun dum teuma bit demi Tuhan Droeneuh ka sawan lagee nyang sudah Ka troh lom jiwoe peunyaket dilee"},{"SurahNumber":12,"VerseNumber":96,"Text":"‘Oh ban troh bajee neucok le bagah Neuboh bak muka teubleut le mata Neukheun le sigra kon ka kupeugah Peue nyang gata dum hana tateupue Di lon kuteupue Neubri le Allah"},{"SurahNumber":12,"VerseNumber":97,"Text":"Jikheun treuk bandum hai ayah kamoe Neulakee jinoe ampon dum salah Raya that dacha bandum na kamoe Neulakee jinoe ampon bak Allah"},{"SurahNumber":12,"VerseNumber":98,"Text":"Neukheun jeut teuma lonlakee ampon Ubak Tuhanlon bandum na salah Keubit Tuhanlon Maha Pengampon Lom pih Tuhanlon Maha Pemurah"},{"SurahNumber":12,"VerseNumber":99,"Text":"‘Oh troh geutamong keudeh bak Yusuf Ta‘dhem le Yusuf ibu ngon ayah ‘Oh lheuh meuwa-wa ayah deungon ma Geukheun le teuma boh tamong bagah Tamong u Meuse bak nanggroe kamoe Aman that sinoe ngon kheundak Allah"},{"SurahNumber":12,"VerseNumber":100,"Text":"Ayah ngon ma geupeuek sigra U ateuh keuta laju nyang meugah Bandum treuk sujud keunan bak Yusuf Teuma kheun Yusuf neueu hai ayah ù Wahe ayahlon taʻbi leumpoelon , Nyoekeuh ka langsong Tuhan peuleumah Taʻbi ka beunar Neubri le Po lon Tanyoe meuhimpon di sinoe sudah Got that buet Tuhan Neupeugot keu lon Neupeuteubiet lon bak teumpat salah Neupeuteubiet lon dalam penjara Teuma dum gata keunoe talangkah Tatinggai duson keunoe tateuka Chetan jak daya pih nyoe ka leupah Lheuh jipeupake lon ngon chedara Tuhan kuasa bandum Neupeuglah Keubit Tuhanlon cit leumah leumbot Keu peue nyang meuh‘eut Neuh han soe teugal Dumpeue Neuteupue Allah Taʻala Ngon bijaksana Neuh han ban peugah"}]}