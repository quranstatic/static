{"Id":439,"LanguageCodes":["tr","tur"],"Name":"tur-ynozturk","Author":"Y. N. Ozturk","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":24,"VerseNumber":1,"Text":"Bir suredir, indirdik onu; farz kıldık onu... Ve içinde açık-seçik ayetler indirdik ki, düşünüp ders alabilesiniz"},{"SurahNumber":24,"VerseNumber":2,"Text":"Zina eden kadınla zina eden erkek... Yüz vuruş vurun herbirinin ciltlerine... Allah´a ve âhiret gününe inanıyorsanız, Allah´ın dini konusunda bunlara acıma duygusu sizi yakalamasın. Müminlerden bir grup da bunların cezalarına tanık olsun"},{"SurahNumber":24,"VerseNumber":3,"Text":"Zina eden erkeği zina eden bir kadın veya putperest bir kadından başkası nikâhlamaz. Zina eden kadına gelince, onu da zina eden bir erkek veya putperest bir erkekten başkası nikâhlamaz. Müminlere bu, haram kılınmıştır"},{"SurahNumber":24,"VerseNumber":4,"Text":"İffetli kadınlara iftira atıp da dört tanık getirmeyenlere gelince, onlara hemen seksen vuruş vurun. Ve onların tanıklıklarını asla kabul etmeyin. Onlar, sapmışların ta kendileridir"},{"SurahNumber":24,"VerseNumber":5,"Text":"Bu suçtan sonra tövbe edip iyi hal sergileyenler müstesna. Şu bir gerçek ki, Allah Gafûr´dur, Rahîm´dir"},{"SurahNumber":24,"VerseNumber":6,"Text":"Kendi eşlerine bir zina isnat edip de kendilerinden başka tanıkları olmayanların herbirinin tanıklığı, kendisinin kesinlikle doğru sözlülerden olduğu hususunda Allah´a yeminden ibaret dört kez tanıklık ikrarıdır"},{"SurahNumber":24,"VerseNumber":7,"Text":"Beşincide, eğer yalancılardansa, Allah´ın laneti üzerine olsun diye söz söyler"},{"SurahNumber":24,"VerseNumber":8,"Text":"İtham edilen eşin, itham eden kocanın kesinlikle yalancılardan olduğuna ilişkin, Allah adına dört kez yemin şeklindeki tanıklığı, ondan cezayı düşürür"},{"SurahNumber":24,"VerseNumber":9,"Text":"Bu durumda kadının beşinci sözü, suçlayan erkek doğru söyleyenlerdense, \"Allah´ın gazabının kendisi üzerine olması\"nı söylemekten ibarettir"},{"SurahNumber":24,"VerseNumber":10,"Text":"Allah´ın lütuf ve rahmeti üzerinizde olmasaydı neylerdiniz! Ve hiç kuşku yok, Allah Tevvâb´dır, Hakîm´dir"},{"SurahNumber":24,"VerseNumber":11,"Text":"O ifki/yalan haberi/iftirayı getirenler, içinizden bir gruptur. Onu sizin için şer sanmayın. Aksine, o, sizin için bir hayırdır. Onlardan her kişiye o günahtan kazandığı vardır. Onların, günahın büyüğünü yönetenine de büyük bir azap vardır"},{"SurahNumber":24,"VerseNumber":12,"Text":"Onu işittiğinizde, erkek ve kadın müminlerin birbirleri için iyi zanda bulunup \"Bu apaçık bir iftiradır\" demeleri gerekmez miydi"},{"SurahNumber":24,"VerseNumber":13,"Text":"Ona dört tanık getirselerdi ya! Mademki, tanıkları getiremediler, o halde, Allah katında onlar yalancılardır"},{"SurahNumber":24,"VerseNumber":14,"Text":"Eğer dünya ve âhirette Allah´ın lütfu üzerinizde olmasaydı, içine daldığınız o yaygarada size mutlaka büyük bir azap dokunurdu"},{"SurahNumber":24,"VerseNumber":15,"Text":"O zaman siz, onu dillerinizle birbirinize yetiştiriyordunuz ve ağızlarınızla, hakkında hiçbir bilginiz olmayan şeyi söylüyor, üstelik bunu önemsiz sanıyordunuz. Oysaki Allah katında o, çok büyük bir günahtı"},{"SurahNumber":24,"VerseNumber":16,"Text":"Onu duyduğunuzda, \"Bu konuda söz söylememiz bize yakışmaz; hâşâ, bu büyük bir iftiradır\" demeniz gerekmez miydi"},{"SurahNumber":24,"VerseNumber":17,"Text":"Eğer iman sahipleri iseniz, Allah sizi böyle bir şeye bir daha asla dönmemeniz hususunda uyarıyor"},{"SurahNumber":24,"VerseNumber":18,"Text":"Allah size ayetleri iyice açıklıyor. Allah Alîm´dir, Hakîm´dir"},{"SurahNumber":24,"VerseNumber":19,"Text":"İman edenler içinde edepsizliğin yayılmasını arzu edenler var ya, onlar için dünyada da âhirette de korkunç bir azap öngörülmüştür. Allah bilir ama siz bilmezsiniz"},{"SurahNumber":24,"VerseNumber":20,"Text":"Ya Allah´ın lütfu ve rahmeti üzerinizde olmasaydı! Allah Raûf´tur, Rahîm´dir"}]}