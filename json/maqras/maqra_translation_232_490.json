{"Id":490,"LanguageCodes":["zu","zul"],"Name":"zul-iqembulezifundi","Author":"Iqembu Lezifundiswa, Mussa Muhammad Telela , Uthman Mfanafuthi Msomi, Moulana Abdur Rahman Chilipa, Haji Ibrahim Mondli Japhet Mthembu, Moulana Imran Ngcobo, Moulana Eshaaq Osman","Language":"Zulu","Description":"Zulu","Direction":"ltr","Source":"Islamic Dawah Movement of Southern Africa(IDM), https://www.alqurantranslation.com/","Translations":[{"SurahNumber":76,"VerseNumber":19,"Text":"Futhi bayojikeleza phakathi kwabo abafana bangunaphakade, uma ubabona ucabanga ukuthi bawubuhlalu obuhlakazekile"},{"SurahNumber":76,"VerseNumber":20,"Text":"Futhi uma ubheka (esivandeni ezulwini) uzobona injabulo nombuso omkhulu"},{"SurahNumber":76,"VerseNumber":21,"Text":"Phezulu kwabo kuyokuba yizingubo zikasilika ezicolisisekile eziluhlaza nendwangu ehlotshiswe ngokugqamile futhi bayohlotshiswa ngamabhengela esiliva futhi iNkosi yabo iyobaphuzisa isiphuzo esihlanzayo"},{"SurahNumber":76,"VerseNumber":22,"Text":"Ngempela lona ngumvuzo wenu futhi ukuzama (ukuzabalaza) kwenu kuyobongeka (kwamukeleke)"},{"SurahNumber":76,"VerseNumber":23,"Text":"Ngempela thina sayembula kuwena iQur’an kancane kancane"},{"SurahNumber":76,"VerseNumber":24,"Text":"Ngakho-ke bekezelela umthetho weNkosi yakho futhi ungamhloniphi phakathi kwabo oyisoni noma ongakholwa"},{"SurahNumber":76,"VerseNumber":25,"Text":"Futhi khumbula igama leNkosi yakho (thandaza) ekuseni nakusihlwa"},{"SurahNumber":76,"VerseNumber":26,"Text":"Kanye nasebusuku uyikhothamele (uyiguqele) futhi uyidumise ubusuku obude"},{"SurahNumber":76,"VerseNumber":27,"Text":"Ngempela laba bathanda okwamanje (impilo yalomhlaba) bashiya ngemumva kwabo usuku olunzima"},{"SurahNumber":76,"VerseNumber":28,"Text":"Thina sabadala saqinisa isimo sabo futhi uma sithanda singabashintsha ngabafana nabo ukubashintsha okuphelele"},{"SurahNumber":76,"VerseNumber":29,"Text":"Ngempela lokhu yisikhumbuzo, ngakho-ke noma ngabe ngubani othandayo akathathe indlela eya eNkosini yakhe"},{"SurahNumber":76,"VerseNumber":30,"Text":"Futhi angeke nithande ngaphandle kokuba uma ethanda uMvelinqangi, ngempela uMvelinqangi ngasosonke isikhathi uyisazi unobuhlakani"},{"SurahNumber":76,"VerseNumber":31,"Text":"Ungenisa lowo amthandayo emseni wakhe futhi izoni wazilungiselela isijeziso esibuhlungu"},{"SurahNumber":77,"VerseNumber":1,"Text":"Ngifunga ngokuthunyelwe ngokudedelana"},{"SurahNumber":77,"VerseNumber":2,"Text":"Ngifunga nangemimoya evunguza ngodlame"},{"SurahNumber":77,"VerseNumber":3,"Text":"Ngifunga kanye nemimoya esakazayo"},{"SurahNumber":77,"VerseNumber":4,"Text":"Ngifunga nangomoya osakazayo"},{"SurahNumber":77,"VerseNumber":5,"Text":"Ngifunga nangemimoya ekhumbuzayo"},{"SurahNumber":77,"VerseNumber":6,"Text":"Izaba noma ukuxwayisa"},{"SurahNumber":77,"VerseNumber":7,"Text":"Ngempela lokho enethenjiswa kona kuzokwenzeka"},{"SurahNumber":77,"VerseNumber":8,"Text":"Khumbula lapho izinkanyezi zifiphaliswa (ukukhanya kwazo)"},{"SurahNumber":77,"VerseNumber":9,"Text":"Futhi khumbula ngenkathi izulu lidatshulwa phakathi"},{"SurahNumber":77,"VerseNumber":10,"Text":"Futhi khumbula ngenkathi izintaba zisuswa"},{"SurahNumber":77,"VerseNumber":11,"Text":"Khumbula nangenkathi izithunywa ziqoqwa ngesikhathi (esibekiwe)"},{"SurahNumber":77,"VerseNumber":12,"Text":"Kuhlehliselwe luphi usuku"},{"SurahNumber":77,"VerseNumber":13,"Text":"Usuku lokwahlulela"},{"SurahNumber":77,"VerseNumber":14,"Text":"Futhi yini ekwenza ukuthi wazi ukuthi luyini usuku lokwahlulela"},{"SurahNumber":77,"VerseNumber":15,"Text":"Usizi ngalolosuku kwabaphika (iqiniso)"},{"SurahNumber":77,"VerseNumber":16,"Text":"Asizange yini sibabhubhise abasendulo"},{"SurahNumber":77,"VerseNumber":17,"Text":"Bese sibalandelanise ngabokugcina"},{"SurahNumber":77,"VerseNumber":18,"Text":"Senza kanjalo ngezigebengu (labo abanecala)"},{"SurahNumber":77,"VerseNumber":19,"Text":"Usizi ngalolosuku kwabaphikayo"},{"SurahNumber":77,"VerseNumber":20,"Text":"Asizange yini sinidale ngamanzi anyanyekayo"},{"SurahNumber":77,"VerseNumber":21,"Text":"Ngakho-ke sawabeka endaweni ephephile"},{"SurahNumber":77,"VerseNumber":22,"Text":"Kuze kube yisikhathi esaziwayo"},{"SurahNumber":77,"VerseNumber":23,"Text":"Ngakho-ke sanquma futhi singabanqumi abahle kakhulu"},{"SurahNumber":77,"VerseNumber":24,"Text":"Usizi ngalolosuku kwabaphikayo"},{"SurahNumber":77,"VerseNumber":25,"Text":"Asizange yini siwenze umhlaba ukuthi ube wumbuthela (kuwo na)"},{"SurahNumber":77,"VerseNumber":26,"Text":"Okuphilayo nokufileyo"},{"SurahNumber":77,"VerseNumber":27,"Text":"Futhi sabeka kuwona izintaba eziphakeme futhi saniphuzisa amanzi amtoti"},{"SurahNumber":77,"VerseNumber":28,"Text":"Usizi ngalolosuku kwabaphikayo"},{"SurahNumber":77,"VerseNumber":29,"Text":"Hambani niye kulokho enanikuphika"},{"SurahNumber":77,"VerseNumber":30,"Text":"Hambani niye ethunzini elinezigaba ezintathu"},{"SurahNumber":77,"VerseNumber":31,"Text":"Alikho ithunzi (alisithi ithunzi) futhi alisizi ekubhekaneni nelangabi (lomlilo)"},{"SurahNumber":77,"VerseNumber":32,"Text":"Ngempela lona likhipha izinhlansi (ezinkulu) njengendlu enkulu eyinqaba"},{"SurahNumber":77,"VerseNumber":33,"Text":"Okusengathi ngamakameli aphuzi"},{"SurahNumber":77,"VerseNumber":34,"Text":"Usizi ngalolosuku kwabaphikayo"},{"SurahNumber":77,"VerseNumber":35,"Text":"Lolu wusuku abayobe bengakhulumi ngalo"},{"SurahNumber":77,"VerseNumber":36,"Text":"Futhi angeke banikezwe imvume yokuthi benze izaba"},{"SurahNumber":77,"VerseNumber":37,"Text":"Usizi ngalolosuku kwabaphikayo"},{"SurahNumber":77,"VerseNumber":38,"Text":"Lolu wusuku lokwahlulela, siniqoqile kanye nabasendulu"},{"SurahNumber":77,"VerseNumber":39,"Text":"Ngakho-ke uma ninecebo lenzeni ukubhekana nami"},{"SurahNumber":77,"VerseNumber":40,"Text":"Usizi ngalolosuku kwabaphikayo"},{"SurahNumber":77,"VerseNumber":41,"Text":"Ngempela\tabesabayo\t(abalungileyo)\tbasemithunzini nasemithonjeni"},{"SurahNumber":77,"VerseNumber":42,"Text":"Nasezithelweni kulezo abazifisayo"},{"SurahNumber":77,"VerseNumber":43,"Text":"Yidlani futhi niphuze (ngokuzanelisa) nangentokozo ngenxa yalokho enanikwenza"},{"SurahNumber":77,"VerseNumber":44,"Text":"Ngempela, kanjalo sibanika umvuzo abenzi bokuhle"},{"SurahNumber":77,"VerseNumber":45,"Text":"Usizi ngalolosuku kwabaphikayo"},{"SurahNumber":77,"VerseNumber":46,"Text":"Yidlani\tnizithokozise\tokwesikhashana\tngempela\tnina niyizigebengu"},{"SurahNumber":77,"VerseNumber":47,"Text":"Usizi ngalolosuku kwabaphikayo"},{"SurahNumber":77,"VerseNumber":48,"Text":"Futhi uma kuthiwa kubona, “khothamani” abakhothami"},{"SurahNumber":77,"VerseNumber":49,"Text":"Usizi ngalolosuku kwabaphikayo"},{"SurahNumber":77,"VerseNumber":50,"Text":"Ngakho-ke iyiphi inkulumo abayoyikholwa emva kwayo"}]}