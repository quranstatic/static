{"Id":465,"LanguageCodes":["uz","uzb"],"Name":"uzb-muhammadsodikmu","Author":"Muhammad Sodik Muhammad Yusuf","Language":"Uzbek","Description":"Uzbek","Direction":"ltr","Source":"http://tanzil.net","Translations":[{"SurahNumber":38,"VerseNumber":21,"Text":"Сенга даъволашганларнинг хабари келдими? Ўшанда улар меҳробга чиқишган эди"},{"SurahNumber":38,"VerseNumber":22,"Text":"Ўшанда улар Довуднинг олдига киришган эди. Бас, у улардан қўрқиб кетди. Улар: «Қўрқма, булар–икки даъволашгувчи томон. Биз бир-биримизга зулм қилдик. Бас, орамизда ҳақ ила ҳукм чиқар. Жабр қилма. Бизларни тўғри йўлга ҳидоят қил», дедилар. (Кутилмаганда, изнсиз, ман қилинган жойга девор ошиб кириб келишлари яхшилик аломати эмас эди. Мўмин одам Пайғамбарнинг ҳузурига бундай суратда кириб бормайди. Шунинг учун ҳам Довуд алайҳиссалом қўрқиб кетди. Кириб келганлар буни пайқаб, у кишини тинчлантиришга ҳаракат қилишди)"},{"SurahNumber":38,"VerseNumber":23,"Text":"«Мана бу менинг биродарим. Унинг тўқсон тўққизта совлиғи бор. Менинг эса, биргина совлиғим бор. Бас, у: «Уни ҳам менинг кафолатимга бер», деди ва сўзлашувда мендан устун чиқди»"},{"SurahNumber":38,"VerseNumber":24,"Text":"У: «Дарҳақиқат, сенинг совлиғингни сўраб, ўз совлиқларига (қўшиш) билан сенга зулм қилибдир. Албатта, кўп шериклар бир-бирларига зулм қилурлар. Магар иймон келтириб, солиҳ амал қилганларгина (қилмаслар). Улар жуда ҳам оз», деди. Ва Довуд Биз уни синаганимизни билди-да, тезда Роббига истиғфор айтиб, саждага йиқилди ва тавба қилди"},{"SurahNumber":38,"VerseNumber":25,"Text":"Бас, Биз унинг ўша(хатоси)ни мағфират қилдик. Албатта, унинг учун ҳузуримизда яқинлик ва гўзал оқибат бордир"},{"SurahNumber":38,"VerseNumber":26,"Text":"Эй Довуд, албатта, Биз сени ер юзида халифа қилдик. Бас, одамлар орасида ҳақ ила ҳукм юрит. Ҳавои нафсга эргашма! Яна у сени Аллоҳнинг йўлидан адаштирмасин. Албатта, Аллоҳнинг йўлидан адашадиганларга унутганлари учун ҳисоб кунида шиддатли азоб бордир"},{"SurahNumber":38,"VerseNumber":27,"Text":"Биз осмону ерни ва уларнинг орасидаги нарсаларни беҳуда яратганимиз йўқ. Бу куфр келтирганларнинг гумонидир. Бас, куфр келтирганлар учун дўзах(азоби)дан вой бўлсин"},{"SurahNumber":38,"VerseNumber":28,"Text":"Йўқ! Биз иймон келтириб, солиҳ амаллар қилганларни ер юзида бузғунчилик қилувчилар каби қилармидик?! Йўқ! Биз тақводорларни фожирлар каби қилармидик"},{"SurahNumber":38,"VerseNumber":29,"Text":"Биз сенга нозил қилган Китоб муборакдир. Ақл эгалари унинг оятларини тадаббур қилишлари ва эслашлари учундир. (Қуръон оятларидан ақлли киши эслатма олади)"},{"SurahNumber":38,"VerseNumber":30,"Text":"Ва Биз Довудга Сулаймонни ҳадя қилдик. У қандай ҳам яхши бандадир. Албатта, у ўта қайтгувчидир"},{"SurahNumber":38,"VerseNumber":31,"Text":"Эсла, бир оқшом унга гижинглаб турган учқур отлар кўрсатилди"},{"SurahNumber":38,"VerseNumber":32,"Text":"У: «Албатта, мен Роббимнинг зикридан кўра дунё ишқига берилиб кетиб, ҳатто(қуёш) парда ила беркинибди-ку"},{"SurahNumber":38,"VerseNumber":33,"Text":"Уларни менга қайтаринг!» деди. Сўнгра уларнинг оёқ ва бўйинларини «силай» бошлади! (Бир муддат зеҳнимни Аллоҳнинг зикридан чалғитгани учун бу отларни Аллоҳ йўлида қурбонлик қилай, деб бўйинлари ва оёқларини кеса бошлади)"},{"SurahNumber":38,"VerseNumber":34,"Text":"Батаҳқиқ, Биз Сулаймонни синадик. Унинг курсисига жасадни ташладик. Сўнгра у тавба қилди. (Ушбу ояти каримадаги зикр қилинган синов нимадан иборат? Курсига ташланган жасад нима эди? Бу саволга бошқа оятларда ҳам, Пайғамбаримизнинг (с. а. в.) суннатларида ҳам очиқ-ойдин жавоб йўқ. Шунинг учун ҳам турли асоссиз қисса ва ҳикоялар кўпайиб кетган"},{"SurahNumber":38,"VerseNumber":35,"Text":"У: «Эй Роббим, мени мағфират қилгин ва менга ўзимдан кейин бирор кишига муяссар бўлмайдиган мулкни ҳадя этгин. Албатта, сен кўплаб атоларни бергувчисан», деди"},{"SurahNumber":38,"VerseNumber":36,"Text":"Бас, Биз унга шамолни бўйинсундирдик, у ирода қилган томонга майин эсаверади"},{"SurahNumber":38,"VerseNumber":37,"Text":"Яна барча бинокор ва ғаввос шайтонларни ҳам"},{"SurahNumber":38,"VerseNumber":38,"Text":"Ва бошқаларини ҳам кишанланган ҳолда тўплаб (бўйинсундирдик)"},{"SurahNumber":38,"VerseNumber":39,"Text":"Бу Бизнинг ато этган нарсамиздир. Инъом эт ёки тутиб қол, ҳисоб йўқ"},{"SurahNumber":38,"VerseNumber":40,"Text":"Ва, албатта, унинг учун ҳузуримизда яқинлик ва гўзал оқибат бордир"},{"SurahNumber":38,"VerseNumber":41,"Text":"Бизнинг бандамиз Аййубни эсла. Ўшанда у Роббига нидо қилиб: «Албатта, мени шайтон машаққат ва азоб ила тутди», деди"},{"SurahNumber":38,"VerseNumber":42,"Text":"«Оёғинг ила тепгин! Бу чўмиладиган ва ичиладиган совуқ (сув)», (дейилди). (Яъни, оёғинг билан ерни тепгин, дейиди. Аййуб алайҳиссалом Аллоҳнинг амрига итоат этиб, оёғи билан ерни тепган эди, у ердан сув чиқди)"},{"SurahNumber":38,"VerseNumber":43,"Text":"Ва биз унга аҳлини ва яна улар билан бирга мислларичани ҳам ҳадя этдик. Бу Биздан раҳмат ўлароқ ва ақл эгаларига эслатма учун бўлди. (Аййубга алайҳиссалом мазкур сувда чўмилиб, ундан ичиб, шифо топганидан кейин Аллоҳ таоло у кишига аҳлини қайтарди. Улар билан бирга зиёда, яна ўшанча аҳл ҳам берди)"},{"SurahNumber":38,"VerseNumber":44,"Text":"«Қўлингга бир дастани ол-да, у билан ур. Қасамингни бузма», (дейилди). Биз уни сабрли топдик. У қандай ҳам яхши банда. Албатта, у ўта қайтгувчидир. (Эй Аййуб, неча марта уришни айтган бўлсанг, ўшанча новдани бир даста қилиб ол-да, у билан хотинингни ур. Шунда қасамингни адо этган бўласан. Қасаминг бузилмайди)"},{"SurahNumber":38,"VerseNumber":45,"Text":"Қўллар ва кўзлар соҳиблари бўлган бандаларимиз Иброҳим, Исҳоқ ва Яъқубларни эсла"},{"SurahNumber":38,"VerseNumber":46,"Text":"Албатта, Биз уларни холис бир хислат-ла ажратдик. У (охират) диёрини эслаш эди"},{"SurahNumber":38,"VerseNumber":47,"Text":"Албатта, улар Бизнинг ҳузуримизда танланган ахёрлардандир"},{"SurahNumber":38,"VerseNumber":48,"Text":"Исмоил, ал-Ясаъ ва Зул-Кифлни ҳам эсла. Барчалари ахёрлардандир. (Бу уч Пайғамбар ҳаётида эслашга лойиқ ибратли ҳодисалар бўлиб ўтган. Улар ҳам Аллоҳнинг ҳузурида энг яхши бандалардан)"},{"SurahNumber":38,"VerseNumber":49,"Text":"Бу эслатмадир. Албатта, тақводорлар учун гўзал оқибат"},{"SurahNumber":38,"VerseNumber":50,"Text":"Улар учун эшиклари очиқ адн жаннатлари бордир"},{"SurahNumber":38,"VerseNumber":51,"Text":"У ерда ёнбошлаган ҳолларида ундаги кўплаб мевалар ва шароблардан чақирарлар"}]}