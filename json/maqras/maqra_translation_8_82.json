{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":2,"VerseNumber":124,"Text":"A hle, Pán zkoušel Abrahama slovy, a když je on splnil, řekl Pán: \"Věru tě učiním vůdcem pro lidi.\" I zeptal se: \"A co potomstvo mé?\" Pravil: \"Úmluva Má je pro nespravedlivé neplatná"},{"SurahNumber":2,"VerseNumber":125,"Text":"A hle, učinili jsme chrám tento místem návštěv i útočištěm pro lidi a řekli jsme: \"Učiňte si místo Abrahamovo modlitebnou!\" A uložili jsme Abrahamovi a Ismaelovi v úmluvě, aby udržovali chrám Můj v čistotě pro ty, kdož obcházení konají, kdož se u něho zdržují a kdož se sklánějí a na tvář padají"},{"SurahNumber":2,"VerseNumber":126,"Text":"A hle, pravil Abraham: \"Pane můj, učiň zemi tuto bezpečnou a obdaruj obyvatele její plody - ty z nich, kdož v Boha a v den soudný uvěřili!\" I odvětil Pán: \"Těm pak, kdož neuvěřili, těm krátké užívání poskytnu a potom je do trestu pekelného uvrhnu. Jak hnusný to bude cíl konečný"},{"SurahNumber":2,"VerseNumber":127,"Text":"Když pak Abraham a Ismael kladli základy chrámu, zvolali: \"Pane náš, přijmi jej od nás, vždyť Tys věru slyšící, vševědoucí"},{"SurahNumber":2,"VerseNumber":128,"Text":"Pane náš, učiň, ať jsme do vůle Tvé odevzdáni, a učiň z potomků našich obec Tobě oddanou; ukaž nám obřady naše a vyslyš pokání naše, vždyť Tys věru odpouštějící, slitovný"},{"SurahNumber":2,"VerseNumber":129,"Text":"Pane náš, vyšli mezi obyvatele města tohoto posla ze středu jejich, aby jim sděloval znamení Tvá, naučil je Písmu a vědění a očistil je, vždyť Tys věru mocný i moudrý"},{"SurahNumber":2,"VerseNumber":130,"Text":"A kdo jiný může mít odpor vůči náboženství Abrahamovu než ten, kdo v duši své je pošetilý? My vyvolili jsme si Abrahama již na tomto světě a na onom světě on věru je mezi bezúhonnými"},{"SurahNumber":2,"VerseNumber":131,"Text":"A hle, když Pán jeho mu pravil: \"Odevzdej se do vůle Mé!\", odvětil: \"Odevzdávám se do vůle Pána lidstva veškerého"},{"SurahNumber":2,"VerseNumber":132,"Text":"A odkázal víru tuto Abraham synům svým, a také Jakub pravil: \"Synové moji, Bůh pro vás věru vyvolil náboženství, a proto nesmíte zemřít, aniž se do vůle Jeho odevzdáte"},{"SurahNumber":2,"VerseNumber":133,"Text":"Byli jste svědky toho, když smrt přišla k Jakubovi a když se otázal synů svých: \"Co budete uctívat po smrti mé?\" Odvětili: \"Budeme uctívat Boha tvého a Boha předků tvých, Abrahama, Ismaela a Izáka, jako Boha jediného a do vůle Jeho budeme odevzdáni"},{"SurahNumber":2,"VerseNumber":134,"Text":"Obec tato již zmizela; jí dostane se toho, co si vysloužila, a i vám patří to, co jste si vysloužili. A nebudete tázáni na to, co oni dělali"},{"SurahNumber":2,"VerseNumber":135,"Text":"Říkají: \"Buďte židy, nebo křesťany, a tehdy budete správnou cestou vedeni!\" Odpověz: \"Nikoliv! Následujte náboženství Abrahama, jenž hanífem byl a mezi modloslužebníky nepatřil"},{"SurahNumber":2,"VerseNumber":136,"Text":"Rcete: \"Uvěřili jsme v Boha a v to, co seslal nám, i v to, co seslal Abrahamovi, Ismaelovi, Izákovi, Jakubovi a kmenům, i v to, co bylo dáno Mojžíšovi, Ježíšovi, a v to, co bylo dáno prorokům od Pána jejich. My nečiníme rozdíl mezi nimi a do vůle Pána svého jsme odevzdáni"},{"SurahNumber":2,"VerseNumber":137,"Text":"Jestliže uvěří v něco podobného tomu, čemu vy věříte, pak půjdou po cestě správné; jestliže se však odvrátí, pak věru jsou v rozkolu. Však Bůh ti proti nim postačí, vždyť Bůh je věru slyšící vševědoucí"},{"SurahNumber":2,"VerseNumber":138,"Text":"Toto je pomazání Boží, a kdo lepší je než Bůh v pomazání? A Jemu sloužíme"},{"SurahNumber":2,"VerseNumber":139,"Text":"Rci: \"Chcete se s námi přít o Bohu? Vždyť On Pánem je naším i Pánem je vaším, my skutky své máme a vy skutky své máte. My jen Jemu zasvěcujeme svou víru upřímnou"},{"SurahNumber":2,"VerseNumber":140,"Text":"Chcete snad říci, že Abraham, Ismael, Izák, Jakub a kmeny byli židé či křesťané?\" Rci: \"Kdo to ví lépe, vy, anebo Bůh? Kdo je nespravedlivější než ten, kdo pro sebe ukrývá svědectví, jehož se mu dostalo od Boha? A není Bohu lhostejné, co děláte"},{"SurahNumber":2,"VerseNumber":141,"Text":"Obec tato již zmizela; jí dostane se toho, co si vysloužila, a i vám patří to, co jste si vysloužili. A nebudete tázáni na to, co oni dělali"}]}