{"Id":461,"LanguageCodes":["ur","urd"],"Name":"urd-muhammadtaqiusm","Author":"Muhammad Taqi Usmani","Language":"Urdu","Description":"Urdu","Direction":"rtl","Source":"","Translations":[{"SurahNumber":78,"VerseNumber":1,"Text":"یہ (کافر) لوگ کس چیز کے بارے میں سوالات کر رہے ہیں ؟"},{"SurahNumber":78,"VerseNumber":2,"Text":"اس زبردست واقعے کے بارے میں"},{"SurahNumber":78,"VerseNumber":3,"Text":"جس میں خود ان کی باتیں مختلف ہیں۔"},{"SurahNumber":78,"VerseNumber":4,"Text":"خبردار ! انہیں بہت جلد پتہ لگ جائے گا۔"},{"SurahNumber":78,"VerseNumber":5,"Text":"دوبارہ خبردار ! انہیں بہت جل پتہ لگ جائے گا۔"},{"SurahNumber":78,"VerseNumber":6,"Text":"کیا ہم نے زمین کو ایک بچھونا نہیں بنایا ؟"},{"SurahNumber":78,"VerseNumber":7,"Text":"اور پہاڑوں کو (زمین میں گڑی ہوئی) میخیں ؟"},{"SurahNumber":78,"VerseNumber":8,"Text":"اور تمہیں (مرد و عورت کے) جوڑوں کی شکل میں ہم نے پید ا کیا۔"},{"SurahNumber":78,"VerseNumber":9,"Text":"اور تمہاری نیند کو تھکن دور کرنے کا ذریعہ ہم نے بنایا۔"},{"SurahNumber":78,"VerseNumber":10,"Text":"اور رات کو پردے کا سبب ہم نے بنایا۔"},{"SurahNumber":78,"VerseNumber":11,"Text":"اور دن کو روزی حاصل کرنے کا وقت ہم نے قرار دیا۔"},{"SurahNumber":78,"VerseNumber":12,"Text":"اور ہم نے ہی تمہارے اوپر سات مضبوط وجود (آسمان) تعمیر کیے۔"},{"SurahNumber":78,"VerseNumber":13,"Text":"اور ہم نے ہی ایک دہکتا ہوا چراغ (سورج) پیدا کیا۔"},{"SurahNumber":78,"VerseNumber":14,"Text":"اور ہم نے ہی بھرے ہوئے بادلوں سے موسلا دھار پانی برسایا۔"},{"SurahNumber":78,"VerseNumber":15,"Text":"تاکہ اس سے غلہ اور دوسری سبزیاں بھی اگائیں۔"},{"SurahNumber":78,"VerseNumber":16,"Text":"اور گھنے باغات بھی۔"},{"SurahNumber":78,"VerseNumber":17,"Text":"یقین جانو فیصلے کا دن ایک متعین وقت ہے۔"},{"SurahNumber":78,"VerseNumber":18,"Text":"وہ دن جب صور پھونکا جائے گا تو تم سب فوج در فوج چلے آؤ گے۔"},{"SurahNumber":78,"VerseNumber":19,"Text":"اور آسمان کھول دیا جائے گا تو اس کے دروازے ہی دروازے بن جائیں گے۔"},{"SurahNumber":78,"VerseNumber":20,"Text":"اور پہاڑوں کو چلایا جائے گا تو وہ ریت کے سراب کی شکل اختیار کرلیں گے۔"},{"SurahNumber":78,"VerseNumber":21,"Text":"یقین جانو جہنم گھات لگائے بیٹھی ہے۔"},{"SurahNumber":78,"VerseNumber":22,"Text":"وہ سرکشوں کا ٹھکانا ہے۔"},{"SurahNumber":78,"VerseNumber":23,"Text":"جس میں وہ مدتوں اس طرح رہیں گے۔"},{"SurahNumber":78,"VerseNumber":24,"Text":"کہ اس میں نہ وہ کسی ٹھنڈک کا مزہ چکھیں گے، اور نہ کسی پینے کے قابل چیز کا ہے۔"},{"SurahNumber":78,"VerseNumber":25,"Text":"سوائے گرم پانی اور پیپ لہو کے۔"},{"SurahNumber":78,"VerseNumber":26,"Text":"یہ ان کا پورا پورا بدلہ ہوگا۔"},{"SurahNumber":78,"VerseNumber":27,"Text":"وہ (اپنے اعمال کے) حساب کا عقیدہ نہیں رکھتے تھے۔"},{"SurahNumber":78,"VerseNumber":28,"Text":"اور انہوں نے ہماری آیتوں کو بڑھ چڑھ کر جھٹلایا تھا۔"},{"SurahNumber":78,"VerseNumber":29,"Text":"اور ہم نے ہر ہر چیز کو لکھ کر محفوظ کر رکھا ہے۔"},{"SurahNumber":78,"VerseNumber":30,"Text":"اب مزہ چکھو ! اس لئے کہ ہم تمہارے لیے سزا کے سوا کسی چیز میں اضافہ نہیں کریں گے۔"},{"SurahNumber":78,"VerseNumber":31,"Text":"جن لوگوں نے تقوی اختیار کیا تھا، ان کی بیشک بڑی جیت ہے۔"},{"SurahNumber":78,"VerseNumber":32,"Text":"باغات اور انگور۔"},{"SurahNumber":78,"VerseNumber":33,"Text":"اور نو خیز ہم عمر لڑکیاں۔"},{"SurahNumber":78,"VerseNumber":34,"Text":"اور چھلکتے ہوئے پیمانے۔"},{"SurahNumber":78,"VerseNumber":35,"Text":"وہاں پر وہ نہ کوئی بےہودہ بات سنیں گے، اور نہ کوئی جھوٹی بات۔"},{"SurahNumber":78,"VerseNumber":36,"Text":"یہ تمہارے پروردگار کی طرف سے صلہ ہوگا۔ (اللہ کی) ایسی دین ہوگی جو لوگوں کے اعمال کے حساب سے دی جائے گی۔"},{"SurahNumber":78,"VerseNumber":37,"Text":"اسی پروردگار کی طرف سے جو سارے آسمانوں اور زمین اور ان کے درمیان ہر چیز کا مالک، بہت مہربان ہے ! کسی کی مجال نہیں ہے کہ اس کے سامنے بول سکے۔"},{"SurahNumber":78,"VerseNumber":38,"Text":"جس دن ساری روحیں اور فرشتے قطاریں بنا کر کھڑے ہوں گے، اس دن سوائے اس کے کوئی نہیں بول سکے گا۔ جسے خدائے رحمن نے اجازت دی ہو، اور وہ بات بھی ٹھیک کہے۔"},{"SurahNumber":78,"VerseNumber":39,"Text":"وہ دن ہے جو برحق ہے۔ اب جو چاہے وہ اپنے پروردگار کے پاس ٹھکانا بنا رکھے۔"},{"SurahNumber":78,"VerseNumber":40,"Text":"حقیقت یہ ہے کہ ہم نے تمہیں ایک ایسے عذاب سے خبردار کردیا ہے جو قریب آنے والا ہے جس دن ہر شخص وہ اعمال آنکھوں سے دیکھ لے گا جو اس کے ہاتھوں نے آگے بھیج رکھے ہیں، اور کافر یہ کہے گا کہ کاش ! میں مٹی ہوجاتا۔"},{"SurahNumber":79,"VerseNumber":1,"Text":"قسم ہے ان (فرشتوں) کی جو (کافروں کی روح) سختی سے کھینچتے ہیں۔"},{"SurahNumber":79,"VerseNumber":2,"Text":"اور جو (مومنوں کی روح کی) گرہ نرمی سے کھول دیتے ہیں۔"},{"SurahNumber":79,"VerseNumber":3,"Text":"پھر (فضا میں) تیرے ہوئے جاتے ہیں۔"},{"SurahNumber":79,"VerseNumber":4,"Text":"پھر تیزی سے لپکتے ہیں۔"},{"SurahNumber":79,"VerseNumber":5,"Text":"پھر جو حکم ملتا ہے اس (کو پورا کرنے) کا انتظام کرتے ہیں۔"},{"SurahNumber":79,"VerseNumber":6,"Text":"کہ جس دن بھونچال (ہر چیز کو) ہلا ڈالے گا۔"},{"SurahNumber":79,"VerseNumber":7,"Text":"پھر اس کے بعد ایک اور جھٹکا آئے گا۔"},{"SurahNumber":79,"VerseNumber":8,"Text":"اس دن بہت سے دل لرز رہے ہوں گے۔"},{"SurahNumber":79,"VerseNumber":9,"Text":"ان کی آنکھیں جھکی ہوئی ہوں گی۔"},{"SurahNumber":79,"VerseNumber":10,"Text":"یہ (کافر لوگ) کہتے ہیں کہ : کیا ہم پہلی والی حالت پر لوٹا دیئے جائیں گے ؟"},{"SurahNumber":79,"VerseNumber":11,"Text":"کیا اس وقت جب ہم بوسیدہ ہڈیوں میں تبدیل ہوچکے ہوں گے ؟"},{"SurahNumber":79,"VerseNumber":12,"Text":"کہتے ہیں کہ : اگر ایسا ہوا تو یہ بڑے گھاٹے کی واپسی ہوگی۔"},{"SurahNumber":79,"VerseNumber":13,"Text":"حقیقت تو یہ ہے کہ وہ بس ایک زور کی آواز ہوگی۔"},{"SurahNumber":79,"VerseNumber":14,"Text":"جس کے بعد وہ اچانک ایک کھلے میدان میں ہوں گے۔"},{"SurahNumber":79,"VerseNumber":15,"Text":"(اے پیغمبر) کیا تمہیں موسیٰ کا واقعہ پہنچا ہے ؟"},{"SurahNumber":79,"VerseNumber":16,"Text":"جب ان کے پروردگار نے انہیں طوی کی مقدس وادی میں آواز دی تھی۔"},{"SurahNumber":79,"VerseNumber":17,"Text":"کہ : فرعون کے پاس چلے جاؤ، اس نے بہت سرکشی اختیار کر رکھی ہے۔"},{"SurahNumber":79,"VerseNumber":18,"Text":"اور اس سے کہو کہ کیا تمہیں یہ خواہش ہے کہ تم سنور جاؤ ؟"},{"SurahNumber":79,"VerseNumber":19,"Text":"اور یہ کہ میں تمہیں تمہارے پروردگار کا راستہ دکھاؤں تو تمہارے دل میں خوف پیدا ہوجائے ؟"},{"SurahNumber":79,"VerseNumber":20,"Text":"چنانچہ موسیٰ نے اس کو بڑی زبردست نشانی دکھائی"},{"SurahNumber":79,"VerseNumber":21,"Text":"پھر بھی اس نے (انہیں) جھٹلایا، اور کہنا نہیں مانا۔"},{"SurahNumber":79,"VerseNumber":22,"Text":"پھر دوڑ دھوپ کرنے کے لیے پلٹا۔"},{"SurahNumber":79,"VerseNumber":23,"Text":"پھر سب کو اکٹھا کیا اور آواز لگائی۔"},{"SurahNumber":79,"VerseNumber":24,"Text":"اور کہا کہ : میں تمہارا اعلی درجے کا پروردگار ہوں۔"},{"SurahNumber":79,"VerseNumber":25,"Text":"نتیجہ یہ ہوا کہ اللہ نے اسے آخرت اور دنیا کے عذاب میں پکڑ لیا۔"},{"SurahNumber":79,"VerseNumber":26,"Text":"حقیقت یہ ہے کہ اس واقعے میں اس شخص کے لیے بڑی عبرت ہے جو اللہ کا خوف دل میں رکھتا ہو۔"},{"SurahNumber":79,"VerseNumber":27,"Text":"(انسانو) کیا تمہیں پیدا کرنا زیادہ مشکل ہے یا آسمان کو ؟ اس کو اللہ نے بنایا ہے۔"},{"SurahNumber":79,"VerseNumber":28,"Text":"اس کی بلندی اٹھائی ہوئی ہے، پھر اسے ٹھیک کیا ہے۔"},{"SurahNumber":79,"VerseNumber":29,"Text":"اور اس کی رات کو اندھیری بنایا ہے، اور اس کے دن کی دھوپ باہر نکال دی ہے۔"},{"SurahNumber":79,"VerseNumber":30,"Text":"اور زمین کو اس کے بعد بچھا دیا ہے۔"},{"SurahNumber":79,"VerseNumber":31,"Text":"اس میں سے اس کا پانی اور اس کا چارہ نکالا ہے۔"},{"SurahNumber":79,"VerseNumber":32,"Text":"اور پہاڑوں کو گاڑھ دیا ہے۔"},{"SurahNumber":79,"VerseNumber":33,"Text":"تاکہ تمہیں اور تمہارے مویشیوں کو فائدہ پہنچائے۔"},{"SurahNumber":79,"VerseNumber":34,"Text":"پھر جب وہ سب سے بڑا ہنگامہ برپا ہوگا۔"},{"SurahNumber":79,"VerseNumber":35,"Text":"جس دن انسان اپنا سارا کیا دھرا یاد کرے گا۔"},{"SurahNumber":79,"VerseNumber":36,"Text":"اور دوزخ ہر دیکھنے والے کے سامنے ظاہر کردی جائے گی۔"},{"SurahNumber":79,"VerseNumber":37,"Text":"تو وہ جس نے سرکشی کی تھی۔"},{"SurahNumber":79,"VerseNumber":38,"Text":"اور دنیا کی زندگی کو ترجیح دی تھی۔"},{"SurahNumber":79,"VerseNumber":39,"Text":"تو دوزخ ہی اس کا ٹھکانا ہوگی۔"},{"SurahNumber":79,"VerseNumber":40,"Text":"لیکن وہ جو اپنے پروردگار کے سامنے کھڑا ہونے کا خوف رکھتا تھا اور اپنے نفس کو بری خواہشات سے روکتا تھا۔"},{"SurahNumber":79,"VerseNumber":41,"Text":"تو جنت ہی اس کا ٹھکانا ہوگی۔"},{"SurahNumber":79,"VerseNumber":42,"Text":"یہ لوگ تم سے قیامت کی گھڑی کے بارے میں پوچھتے ہیں کہ وہ کب قائم ہوگی ؟"},{"SurahNumber":79,"VerseNumber":43,"Text":"تمہارا یہ بات بیان کرنے میں کیا کام ؟"},{"SurahNumber":79,"VerseNumber":44,"Text":"اس کا علم تو تمہارے پروردگار پر ختم ہے۔"},{"SurahNumber":79,"VerseNumber":45,"Text":"جو شخص اس سے ڈرتا ہو، تم تو صرف اس کو خبردار کرنے والے ہو۔"},{"SurahNumber":79,"VerseNumber":46,"Text":"جس دن یہ اس کو دیکھ لیں گے، اس دن انہیں ایسا معلوم ہوگا جیسے وہ (دنیا میں یا قبر میں) ایک شام یا ایک صبح سے زیادہ نہیں رہے۔"}]}