{"Id":186,"LanguageCodes":["ha","hau"],"Name":"hau-abubakarmahmoud","Author":"Abubakar Mahmoud Gumi","Language":"Hausa","Description":"Hausa","Direction":"ltr","Source":"http://tanzil.net","Translations":[{"SurahNumber":87,"VerseNumber":1,"Text":"Ka tsarkake sũnan Ubangijinka Mafi ɗaukaka"},{"SurahNumber":87,"VerseNumber":2,"Text":"Wanda Yã yi halitta sa'an nan Ya daidaita abin halittar"},{"SurahNumber":87,"VerseNumber":3,"Text":"Kuma Wanda Ya ƙaddara (abin da Ya so) sannan Ya shiryar, (da mutum ga hanyar alhẽri da ta sharri)"},{"SurahNumber":87,"VerseNumber":4,"Text":"Kuma Wanda Ya fitar da makiyãyã"},{"SurahNumber":87,"VerseNumber":5,"Text":"Sa'an nan Ya mayar da ita ƙeƙasassa, baƙa"},{"SurahNumber":87,"VerseNumber":6,"Text":"Za mu karantar da kai (Alƙur'ãni) sabõda haka bã zã ka mantã (shi) ba"},{"SurahNumber":87,"VerseNumber":7,"Text":"Fãce abin da Allah Ya so, lalle ne Shi (Allah) Ya san bayyane da abin da yake bõye"},{"SurahNumber":87,"VerseNumber":8,"Text":"Kuma za Mu sauƙaƙe maka (al'amari) zuwa ga (Shari'a) mai sauƙi"},{"SurahNumber":87,"VerseNumber":9,"Text":"Sabõda baka, ka tunãtar, idan tunatarwa zã ta yi amfãni"},{"SurahNumber":87,"VerseNumber":10,"Text":"Wanda yake tsõron (Allah) Zai tuna"},{"SurahNumber":87,"VerseNumber":11,"Text":"Kuma shaƙiyyi, zai nisanceta"},{"SurahNumber":87,"VerseNumber":12,"Text":"Wanda zai shiga wutar da tã fi girma"},{"SurahNumber":87,"VerseNumber":13,"Text":"Sa'an nan bã zai mutu ba a cikinta, kuma bã zai rãyu ba"},{"SurahNumber":87,"VerseNumber":14,"Text":"Lalle ne wanda ya tsarkaka (da ĩmãni) yã sãmu babban rabo"},{"SurahNumber":87,"VerseNumber":15,"Text":"Kuma ya ambaci sũnan Ubangijinsa, sa'an nan yã yi salla"},{"SurahNumber":87,"VerseNumber":16,"Text":"Ba haka ba! Kunã zãɓin rãyuwa ta kusa dũniya"},{"SurahNumber":87,"VerseNumber":17,"Text":"Alhãli Lãhira ita ce mafi alheri kuma mafi wanzuwa"},{"SurahNumber":87,"VerseNumber":18,"Text":"Lalle ne, wannan yanã a cikin littafan farko"},{"SurahNumber":87,"VerseNumber":19,"Text":"Littaffan Ibrãhĩm da Mũsã"},{"SurahNumber":88,"VerseNumber":1,"Text":"Lalle ne labãrin (¡iyãma) mai rufe mutãne da tsoronta yã zo maka"},{"SurahNumber":88,"VerseNumber":2,"Text":"Wasu huskõki a rãnar nan ƙasƙantattu ne"},{"SurahNumber":88,"VerseNumber":3,"Text":"Mãsu aikin wahala ne, mãsu gajiya"},{"SurahNumber":88,"VerseNumber":4,"Text":"Zã su shiga wata wuta mai zãfi"},{"SurahNumber":88,"VerseNumber":5,"Text":"Ana shãyar da su daga wani marmaro mai zãfin ruwa"},{"SurahNumber":88,"VerseNumber":6,"Text":"Ba su da wani abinci fãce dai daga danyi"},{"SurahNumber":88,"VerseNumber":7,"Text":"Bã ya sanya ƙiba, kuma bã zai wadãtar daga yunwa ba"},{"SurahNumber":88,"VerseNumber":8,"Text":"Wasu huskõki a rãnar nan mãsu ni'ima ne"},{"SurahNumber":88,"VerseNumber":9,"Text":"Game da aikinsu, masu yarda ne"},{"SurahNumber":88,"VerseNumber":10,"Text":"(Suna) a cikin Aljanna maɗaukakiya"},{"SurahNumber":88,"VerseNumber":11,"Text":"Bã zã su ji yãsassar magana ba, a cikinta"},{"SurahNumber":88,"VerseNumber":12,"Text":"A cikinta akwai marmaro mai gudãna"},{"SurahNumber":88,"VerseNumber":13,"Text":"A cikinta akwai gadãje maɗaukaka"},{"SurahNumber":88,"VerseNumber":14,"Text":"Da kõfuna ar'aje"},{"SurahNumber":88,"VerseNumber":15,"Text":"Da filõli jẽre"},{"SurahNumber":88,"VerseNumber":16,"Text":"Da katifu shimfiɗe"},{"SurahNumber":88,"VerseNumber":17,"Text":"Ashe to bã zã su dũbãwa ba ga rãƙumã yadda aka halitta su"},{"SurahNumber":88,"VerseNumber":18,"Text":"Da zuwa ga sama yadda aka ɗaukaka ta"},{"SurahNumber":88,"VerseNumber":19,"Text":"Da zuwa ga duwãtsu yadda aka kafa su"},{"SurahNumber":88,"VerseNumber":20,"Text":"Da zuwa ga ƙasa yadda aka shimfiɗã ta"},{"SurahNumber":88,"VerseNumber":21,"Text":"sabõda haka, ka yi wa'azi, kai mai yin wa'azi ne kawai"},{"SurahNumber":88,"VerseNumber":22,"Text":"Ba ka zama mai ĩkon tanƙwasãwa a kansu ba"},{"SurahNumber":88,"VerseNumber":23,"Text":"Fãce dai duk wanda ya jũya bãya, kuma ya kãfirta"},{"SurahNumber":88,"VerseNumber":24,"Text":"To, Allah zai yi masa azãba, azãbar nan da take mafi girma"},{"SurahNumber":88,"VerseNumber":25,"Text":"Lalle ne, zuwa gare Mu kõmõwarsu take"},{"SurahNumber":88,"VerseNumber":26,"Text":"Sa'an nan lalle ne aikinMu ne Mu yi musu hisãbi"},{"SurahNumber":89,"VerseNumber":1,"Text":"Inã rantsuwa da alfijiri"},{"SurahNumber":89,"VerseNumber":2,"Text":"Da darũruwa gõma"},{"SurahNumber":89,"VerseNumber":3,"Text":"Da (adadi na) cikã da (na) mãrã"},{"SurahNumber":89,"VerseNumber":4,"Text":"Da dare idan yana shũɗewa"},{"SurahNumber":89,"VerseNumber":5,"Text":"Ko a cikin waɗannan akwai abin rantsuwa ga mai hankali (da yake kange shi daga zunubi)"},{"SurahNumber":89,"VerseNumber":6,"Text":"Ba ka ga yadda Ubangijinka Ya aikata da Ãdãwa ba"},{"SurahNumber":89,"VerseNumber":7,"Text":"Iramawa mãsu sakon ƙĩrar jiki"},{"SurahNumber":89,"VerseNumber":8,"Text":"Waɗanda ba a halitta kwatankwacinsu ba a cikin garũruwa (na dũniya)"},{"SurahNumber":89,"VerseNumber":9,"Text":"Da samũdãwa waɗanda suka fasa duwãtsu a cikin Wadi suka yi gidãje"},{"SurahNumber":89,"VerseNumber":10,"Text":"Da Fir'auna mai turãku"},{"SurahNumber":89,"VerseNumber":11,"Text":"Waɗanda suka ƙẽtare iyãkarsu, a cikin garũruwa"},{"SurahNumber":89,"VerseNumber":12,"Text":"Sabõda haka, suka yawaita yin ɓarna a cikinsu"},{"SurahNumber":89,"VerseNumber":13,"Text":"Sabõda haka Ubangijinka Ya zuba musu bũlãlar azãba"},{"SurahNumber":89,"VerseNumber":14,"Text":"Lalle ne, Ubangijinka Yana nan a mafaka"},{"SurahNumber":89,"VerseNumber":15,"Text":"To, amma fa mutum idan Ubangijibsa Ya jarraba shi, wãto Yã girmama shi kuma Ya yi masa ni'ima, sai ya ce: \"Ubangijina Ya girmama ni"},{"SurahNumber":89,"VerseNumber":16,"Text":"Kuma idan Ya jarraba shi, wãto Ya ƙuntata masa abincinsa, sai ya ce: \"Ubangijina Ya walãkanta ni"},{"SurahNumber":89,"VerseNumber":17,"Text":"A'aha! Bari wannan, ai bã ku girmama marãya"},{"SurahNumber":89,"VerseNumber":18,"Text":"Bã ku kwaɗaitã wa jũnanku ga (tattalin) abincin matalauci"},{"SurahNumber":89,"VerseNumber":19,"Text":"Kuma kuna cin dũkiyar gãdo, ci na tãrãwa"},{"SurahNumber":89,"VerseNumber":20,"Text":"Kuma kuna son dũkiya, so mai yawa"},{"SurahNumber":89,"VerseNumber":21,"Text":"A'aha! Idan aka niƙa ƙasa niƙewa sosai"},{"SurahNumber":89,"VerseNumber":22,"Text":"Kuma Ubangijinka Ya zo, alhãli malã'iku na jẽre, safũ- safu"},{"SurahNumber":89,"VerseNumber":23,"Text":"Kuma a ranar nan aka zo da Jahannama. A ranar nan mutum zai yi tunãni. To, inã fa tunãni yake a gare shi"},{"SurahNumber":89,"VerseNumber":24,"Text":"Yana dinga cẽwa, \"Kaitona, dã na gabatar (da aikin ƙwarai) domin rãyuwata"},{"SurahNumber":89,"VerseNumber":25,"Text":"To, a rãnar nan bãbu wani mai yin azãba irin azãbar Allah"},{"SurahNumber":89,"VerseNumber":26,"Text":"Kuma bãbu wani mai ɗauri irin ɗaurinSa"},{"SurahNumber":89,"VerseNumber":27,"Text":"Yã kai rai mai natsuwa"},{"SurahNumber":89,"VerseNumber":28,"Text":"Ka koma zuwa ga Ubangijinka, alhãli kana mai yarda (da abin da Ya ƙaddara maka a dũniya) abar yardarwa (da sakamakon da zã a ba ka a Lãhira)"},{"SurahNumber":89,"VerseNumber":29,"Text":"Sabõbda haka, ka shiga cikin bãyiNa (mãsu bin umurui a dũniya)"},{"SurahNumber":89,"VerseNumber":30,"Text":"Kuma ka shiga AljannaTa (a Lãhira)"}]}