{"Id":190,"LanguageCodes":["hi","hin"],"Name":"hin-maulanaazizulha","Author":"Maulana Azizul Haque Al Umari","Language":"Hindi","Description":"Hindi","Direction":"ltr","Source":"https://quranenc.com/check/hindi_omari/v1.1.0-csv.1 , https://quranenc.com/en/browse/hindi_omari , https://quranenc.com ,","Translations":[{"SurahNumber":70,"VerseNumber":19,"Text":"तथा (धन) एकत्र किया, फिर सौंत कर रखा।"},{"SurahNumber":70,"VerseNumber":20,"Text":"वास्तव में, मनुष्य अत्यंत कच्चे दिल का पैदा किया गया है।"},{"SurahNumber":70,"VerseNumber":21,"Text":"जब उसे पहुँचता है दुःख, तो उद्विग्न हो जाता है।"},{"SurahNumber":70,"VerseNumber":22,"Text":"और जब उसे धन मिलता है, तो कंजूसी करने लगता है।"},{"SurahNumber":70,"VerseNumber":23,"Text":"परन्तु, जो नमाज़ी हैं।"},{"SurahNumber":70,"VerseNumber":24,"Text":"जो अनपी नमाज़ का सदा पालन[1] करते हैं।"},{"SurahNumber":70,"VerseNumber":25,"Text":"और जिनके धनों में निश्चित भाग है, याचक (माँगने वाला) तथा वंचित[1] का।"},{"SurahNumber":70,"VerseNumber":26,"Text":"तथा जो सत्य मानते हैं प्रतिकार (प्रलय) के दिन को।"},{"SurahNumber":70,"VerseNumber":27,"Text":"तथा जो अपने पालनहार की यातना से डरते हैं।"},{"SurahNumber":70,"VerseNumber":28,"Text":"वास्तव में, आपके पालनहार की यातना निर्भय रहने योग्य नहीं है।"},{"SurahNumber":70,"VerseNumber":29,"Text":"तथा जो अपने गुप्तांगों की रक्षा करने वाले हैं।"},{"SurahNumber":70,"VerseNumber":30,"Text":"सिवाय अपनी पत्नियों और अपने स्वामित्व में आये दासियों[1] के, तो वही निन्दित नहीं हैं।"},{"SurahNumber":70,"VerseNumber":31,"Text":"और जो चाहे इसके अतिरिक्त, तो वही सीमा का उल्लंघन करने वाले हैं।"},{"SurahNumber":70,"VerseNumber":32,"Text":"और जो अपनी अमानतों तथा अपने वचन का पालन करते हैं।"},{"SurahNumber":70,"VerseNumber":33,"Text":"और जो अपने साक्ष्यों (गवाहियों) पर स्थित रहने वाले हैं।"},{"SurahNumber":70,"VerseNumber":34,"Text":"तथा जो अपनी नमाज़ों की रक्षा करते हैं।"},{"SurahNumber":70,"VerseNumber":35,"Text":"वही स्वर्गों में सम्मानित होंगे।"},{"SurahNumber":70,"VerseNumber":36,"Text":"तो क्या हो गया है उनकाफ़िरों को कि आपकी ओर दौड़े चले आ रहे हैं"},{"SurahNumber":70,"VerseNumber":37,"Text":"दायें तथा बायें समूहों में होकर।"},{"SurahNumber":70,"VerseNumber":38,"Text":"क्या उनमें से प्रत्येक व्यक्ति लोभ (लालच) रखता है कि उसे प्रवेश दे दिया जायेगा सुख के स्वर्गों में"},{"SurahNumber":70,"VerseNumber":39,"Text":"कदापि ऐसा न होगा, हमने उनकी उत्पत्ति उस चीज़ से की है, जिसे वे[1] जानते हैं।"},{"SurahNumber":70,"VerseNumber":40,"Text":"तो मैं शपथ लेता हूँ पूर्वों (सूर्योदय के स्थानों) तथा पश्चिमों (सूर्यास्त के स्थानों) की, वास्तव में हम अवश्य सामर्थ्यवान हैं।"},{"SurahNumber":70,"VerseNumber":41,"Text":"इस बात पर कि बदल दें उनसे उत्तम (उत्पत्ति) को तथा हम विवश नहीं हैं।"},{"SurahNumber":70,"VerseNumber":42,"Text":"अतः, आप उन्हें झगड़ते तथा खेलते छोड़ दें, यहाँ तक कि वे मिल जायें अपने उस दिन से, जिसका उन्हें वचन दिया जा रहा है।"},{"SurahNumber":70,"VerseNumber":43,"Text":"जिस दिन वे निकलेंगे क़ब्रों (और समाधियों) से, दौड़ते हुए, जैसे वे अपनी मूर्तियों की ओर दौड़ रहे हों।"},{"SurahNumber":70,"VerseNumber":44,"Text":"झुकी होंगी उनकी आँखें, छाया होगा उनपर अपमान, यही वह दिन है जिसका वचन उन्हें दिया जा[1] रहा था।"},{"SurahNumber":71,"VerseNumber":1,"Text":"निःसंदेह, हमने भेजा नूह़ को उसकी जाति की ओर कि सावधान कर अपनी जाति को, इससे पूर्व कि आये उनके पास, दूःखदायी यातना।"},{"SurahNumber":71,"VerseNumber":2,"Text":"उसने कहाः हे मेरी जाति! वास्तव में, मैं खुला सावधान करने वाला हूँ, तुम्हें।"},{"SurahNumber":71,"VerseNumber":3,"Text":"कि इबादत (वंदना) करो अल्लाह की तथा डरो उससे और बात मानो मेरी।"},{"SurahNumber":71,"VerseNumber":4,"Text":"वह क्षमा कर देगा तुमहारे लिए तुम्हारे पापों को तथा अवसर देगा तुम्हें निर्धारित समय[1] तक। वास्तव में, जब अल्लाह का निर्धारित समय आ जायेगा, तो उसमें देर न होगी। काश तुम जानते"},{"SurahNumber":71,"VerseNumber":5,"Text":"नूह़ ने कहाः मेरे पालनहार! मैंने बुलाया अपनी जाति को (तेरी ओर) रात और दिन।"},{"SurahNumber":71,"VerseNumber":6,"Text":"तो मेरे बुलावे ने उनके भागने ही को अधिक किया।"},{"SurahNumber":71,"VerseNumber":7,"Text":"और मैंने जब-जब उन्हें बुलाया, तो उन्होंने दे लीं अपनी उँगलियाँ अपने कानों में तथा ओढ़ लिए अपने कपड़े[1] तथा अड़े रह गये और बड़ा घमण्ड किया।"},{"SurahNumber":71,"VerseNumber":8,"Text":"फिर मैंने उन्हें उच्च स्वर में बुलाया।"},{"SurahNumber":71,"VerseNumber":9,"Text":"फिर मैंने उनसे खुलकर कहा और उनसे धीरे-धीरे (भी) कहा।"},{"SurahNumber":71,"VerseNumber":10,"Text":"मैंने कहाः क्षमा माँगो अपने पालनहार से, वास्तव में वह बड़ा क्षमाशील है।"},{"SurahNumber":71,"VerseNumber":11,"Text":"वह वर्षा करेगा आकाश से तुमपर धाराप्रवाह वर्षा।"},{"SurahNumber":71,"VerseNumber":12,"Text":"तथा अधिक देगा तुम्हें पुत्र तथा धन और बना देगा तुम्हारे लिए बाग़ तथा नहरें।"},{"SurahNumber":71,"VerseNumber":13,"Text":"क्या हो गया है तुम्हें कि नहीं डरते हो अल्लाह की महिमा से"},{"SurahNumber":71,"VerseNumber":14,"Text":"जबकि उसने पैदा किया है तुम्हें विभिन्न प्रकार[1] से।"},{"SurahNumber":71,"VerseNumber":15,"Text":"क्या तुमने नहीं देखा कि कैसे पैदा किये हैं अल्लाह ने सात आकाश, ऊपर-तले"},{"SurahNumber":71,"VerseNumber":16,"Text":"और बनाया है चन्द्रमा को उनमें प्रकाश और बनाया है सूर्य को प्रदीप।"},{"SurahNumber":71,"VerseNumber":17,"Text":"और अल्लाह ही ने उगाया है तुम्हें धरती[1] से अद्भुत रूप से।"},{"SurahNumber":71,"VerseNumber":18,"Text":"फिर वह वापस ले जायेगा तुम्हें उसमें और निकालेगा तुम्हें उससे।"},{"SurahNumber":71,"VerseNumber":19,"Text":"और अल्लाह ने बनाया है तुम्हारे लिए धरती को बिस्तर।"},{"SurahNumber":71,"VerseNumber":20,"Text":"ताकि तुम चलो उसकी खुली राहों में।"},{"SurahNumber":71,"VerseNumber":21,"Text":"नूह ने निवेदन कियाः मेरे पालनहार! उन्होंने मेरी अवज्ञा की और अनुसरण किया उसका[1] जिसके धन और संतान ने उसकी क्षति ही को बढ़ाया।"},{"SurahNumber":71,"VerseNumber":22,"Text":"और उन्होंने बड़ी चाल चली।"},{"SurahNumber":71,"VerseNumber":23,"Text":"और उन्होंने कहाः तुम कदापि न छोड़ना अपने पूज्यों को और कदापि न छोड़ना वद्द को, न सुवाअ को और न यग़ूस को और न यऊक़ को तथा न नस्र[1] को।"},{"SurahNumber":71,"VerseNumber":24,"Text":"और कुपथ (गुमराह) कर दिया है उन्होंने बहुतों को और अधिक कर दे तू भी अत्याचारियों के कुपथ[1] (कुमार्ग) को।"},{"SurahNumber":71,"VerseNumber":25,"Text":"वे अपने पापों के कारण डुबो दिये गये, फिर पहुँचा दिये गये नरक में और नहीं पाया उन्होंने अपने लिए अल्लाह के मुक़ाबले में कोई सहायक।"},{"SurahNumber":71,"VerseNumber":26,"Text":"तथा कहा नूह़ नेः मेरे पालनहार! न छोड़ धरती पर काफ़िरों का कोई घराना।"},{"SurahNumber":71,"VerseNumber":27,"Text":"क्योंकि यदि तू उन्हें छोड़ेगा, तो वे कुपथ करेंगे तेरे भक्तों को और नहीं जन्म देंगे, परन्तु दुष्कर्मी, बड़े काफ़िर को।"},{"SurahNumber":71,"VerseNumber":28,"Text":"मेर पालनहार! क्षमा कर दे मुझे तथा मेरे माता-पिता को और उसे, जो प्रवेश करे मेरे घर में ईमान लाकर तथा ईमान वालों और ईमान वालियों को तथा काफ़िरों के विनाश ही को अधिक कर।"}]}