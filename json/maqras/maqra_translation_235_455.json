{"Id":455,"LanguageCodes":["ur","urd"],"Name":"urd-muhammadhussain","Author":"Muhammad Hussain Najafi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":82,"VerseNumber":1,"Text":"اور جب آسمان پھٹ جائے گا۔"},{"SurahNumber":82,"VerseNumber":2,"Text":"اور جب ستارے بکھر جائیں گے۔"},{"SurahNumber":82,"VerseNumber":3,"Text":"اور جب سمندر بہہ پڑیں گے۔"},{"SurahNumber":82,"VerseNumber":4,"Text":"اور جب قبریں تہ و بالا کر دی جائیں گی۔"},{"SurahNumber":82,"VerseNumber":5,"Text":"تب ہر شخص کو معلوم ہو جائے گا کہ اس نے آگے کیا بھیجا ہے اور پیچھے کیا چھوڑا ہے؟"},{"SurahNumber":82,"VerseNumber":6,"Text":"اے انسان تجھے کس چیز نے اپنے (رحیم و) کریم پروردگار سے دھو کے میں ڈال رکھا ہے؟"},{"SurahNumber":82,"VerseNumber":7,"Text":"جس نے تجھے پیدا کیا پھر (تیرے اعضاء کو) درست بنایا (اور) پھر تجھے متناسب بنایا۔"},{"SurahNumber":82,"VerseNumber":8,"Text":"جس شکل میں چاہا تجھے ترتیب دے دیا۔"},{"SurahNumber":82,"VerseNumber":9,"Text":"ہرگز نہیں! بلکہ (اصل حقیقت یہ ہے کہ) تم جزا و سزا (کے دن) کو جھٹلاتے ہو۔"},{"SurahNumber":82,"VerseNumber":10,"Text":"حالانکہ تم پر نگران (ملائکہ) مقرر ہیں۔"},{"SurahNumber":82,"VerseNumber":11,"Text":"معزز لکھنے والے۔"},{"SurahNumber":82,"VerseNumber":12,"Text":"وہ جانتے ہیں جو کچھ تم کرتے ہو۔"},{"SurahNumber":82,"VerseNumber":13,"Text":"بےشک نیکوکار لوگ عیش و آرام میں ہوں گے۔"},{"SurahNumber":82,"VerseNumber":14,"Text":"اور بدکار لوگ دوزخ میں ہوں گے۔"},{"SurahNumber":82,"VerseNumber":15,"Text":"وہ جزا (سزا) والے دن اس میں داخل ہوں گے۔"},{"SurahNumber":82,"VerseNumber":16,"Text":"اور وہ اس سے اوجھل نہیں ہوں گے۔"},{"SurahNumber":82,"VerseNumber":17,"Text":"تمہیں کیا معلوم کہ وہ جزا و سزا کا دن کیا ہے؟"},{"SurahNumber":82,"VerseNumber":18,"Text":"(پھر سنو) تمہیں کیا معلوم کہ جزا (و سزا) والا دن کیا ہے؟"},{"SurahNumber":82,"VerseNumber":19,"Text":"جس دن کوئی کسی دوسرے کے کام نہ آسکے گا اور اس دن معاملہ (اختیار) اللہ ہی کے قبضۂ قدرت میں ہوگا۔"},{"SurahNumber":83,"VerseNumber":1,"Text":"بربادی ہے ناپ تول میں کمی کرنے (ڈنڈی مارنے) والوں کے لئے۔"},{"SurahNumber":83,"VerseNumber":2,"Text":"جب وہ (اپنے لئے) لوگوں سےناپ کر لیں تو پورا لیتے ہیں۔"},{"SurahNumber":83,"VerseNumber":3,"Text":"اور جب لوگوں کو ناپ کر یا تول کر دیتے ہیں تو انہیں گھاٹا دیتے ہیں۔"},{"SurahNumber":83,"VerseNumber":4,"Text":"کیا یہ لوگ خیال نہیں کرتے کہ وہ (دوبارہ زندہ کر کے) اٹھائے جائیں گے۔"},{"SurahNumber":83,"VerseNumber":5,"Text":"ایک بڑے (سخت) دن کیلئے۔"},{"SurahNumber":83,"VerseNumber":6,"Text":"جس دن تمام لوگ ربُ العالمین کی بارگاہ میں پیشی کیلئے کھڑے ہوں گے۔"},{"SurahNumber":83,"VerseNumber":7,"Text":"ہرگز نہیں! بےشک بدکاروں کا نامۂ اعمال سِجِّین (قید خانہ کے دفتر) میں ہے۔"},{"SurahNumber":83,"VerseNumber":8,"Text":"تمہیں کیا معلوم کہ سِجِّین کیا ہے؟"},{"SurahNumber":83,"VerseNumber":9,"Text":"یہ ایک لکھی ہوئی کتاب ہے (جس میں بدکاروں کے عمل درج ہیں)۔"},{"SurahNumber":83,"VerseNumber":10,"Text":"بربادی ہے اس دن جھٹلانے والوں کیلئے۔"},{"SurahNumber":83,"VerseNumber":11,"Text":"جو جزا و سزا کے دن (قیامت) کو جھٹلاتے ہیں۔"},{"SurahNumber":83,"VerseNumber":12,"Text":"اور اس دن کو نہیں جھٹلاتا مگر وہ شخص جو حد سے گزر نے والا (اور) گنہگار ہے۔"},{"SurahNumber":83,"VerseNumber":13,"Text":"کہ جب اس کے سامنے ہماری آیتیں پڑھی جاتی ہیں تو وہ کہتا ہے کہ یہ تو پہلے زمانے والوں کے افسانے ہیں۔"},{"SurahNumber":83,"VerseNumber":14,"Text":"ہرگز نہیں بلکہ ان کے دلوں پر ان کے اعمال کا زَنگ چڑھ گیا ہے جو وہ کرتے ہیں۔"},{"SurahNumber":83,"VerseNumber":15,"Text":"ہرگز (ایسا نہیں کہ جزا وسزا نہ ہو) یہ لوگ اس دن اپنے پروردگار (کی رحمت سے) (محجوب اور محروم) رہیں گے۔"},{"SurahNumber":83,"VerseNumber":16,"Text":"پھر یہ لوگ جہنم میں ڈالے جائیں گے۔"},{"SurahNumber":83,"VerseNumber":17,"Text":"پھر (ان سے) کہا جائے گا کہ یہی وہ جہنم ہے جس کو تم جھٹلاتے تھے۔"},{"SurahNumber":83,"VerseNumber":18,"Text":"ہرگز (ایسا) نہیں (کہ جزا و سزا نہ ہو) یقیناً نیکو کاروں کا نامۂ اعمال علیین (بلند مرتبہ لوگوں کے دفتر) میں ہے۔"},{"SurahNumber":83,"VerseNumber":19,"Text":"اور تمہیں کیا معلوم کہ علیین (بلند مرتبہ لوگوں کا دفتر) کیا ہے؟"},{"SurahNumber":83,"VerseNumber":20,"Text":"وہ ایک لکھی ہوئی کتاب ہے (جس میں نیکو کاروں کے عمل درج ہیں)۔"},{"SurahNumber":83,"VerseNumber":21,"Text":"جس کامشاہدہ مقرب فرشتے کرتے ہیں۔"},{"SurahNumber":83,"VerseNumber":22,"Text":"بےشک نیکوکار لوگ عیش و آرام میں ہوں گے۔"},{"SurahNumber":83,"VerseNumber":23,"Text":"اونچی مسندوں پر بیٹھ کر دیکھ رہے ہونگے (نظارے کر رہے ہوں گے)۔"},{"SurahNumber":83,"VerseNumber":24,"Text":"تم ان کے چہروں پر راحت و آرام کی شادابی محسوس کرو گے۔"},{"SurahNumber":83,"VerseNumber":25,"Text":"انہیں سر بمہر عمدہ شراب (طہور) پلائی جائے گی۔"},{"SurahNumber":83,"VerseNumber":26,"Text":"جس پر مشک کی مہر ہوگی۔ اس چیز میں سبقت لے جانے والوں کو سبقت (اور رغبت) کرنی چاہیے۔"},{"SurahNumber":83,"VerseNumber":27,"Text":"ور اس (شراب میں) تسنیم کی آمیزش ہوگی۔"},{"SurahNumber":83,"VerseNumber":28,"Text":"یہ وہ چشمہ ہے جس سے مقرب لوگ پئیں گے۔"},{"SurahNumber":83,"VerseNumber":29,"Text":"بےشک جو مجرم لوگ تھے وہ (دارِ دنیا میں) اہلِ ایمان پر ہنستے تھے۔"},{"SurahNumber":83,"VerseNumber":30,"Text":"جب ان کے پاس سے گزرتے تھے تو آنکھیں مارا کرتے تھے۔"},{"SurahNumber":83,"VerseNumber":31,"Text":"اور جب اپنے گھر والوں کی طرف لوٹتے تھے تو دل لگیاں کرتے ہوئے لوٹتے تھے۔"},{"SurahNumber":83,"VerseNumber":32,"Text":"اور جب ان (اہلِ ایمان) کو دیکھتے تھے تو کہتے تھے کہ یہ بھٹکے ہوئے لوگ ہیں۔"},{"SurahNumber":83,"VerseNumber":33,"Text":"حالانکہ وہ انکے نگران بنا کر نہیں بھیجے گئے تھے۔"},{"SurahNumber":83,"VerseNumber":34,"Text":"پس آج اہلِ ایمان کافروں (اور منکروں) پر ہنستے ہوں گے۔"},{"SurahNumber":83,"VerseNumber":35,"Text":"اونچی مسندوں پر بیٹھے ہوئے (ان کی حالت) دیکھ رہے ہونگے۔"},{"SurahNumber":83,"VerseNumber":36,"Text":"کیا کافروں کو ان کے کئے ہوئے (کرتوتوں) کا پورا بدلہ مل گیا ہے۔"}]}