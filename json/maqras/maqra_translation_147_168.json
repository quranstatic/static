{"Id":168,"LanguageCodes":["fi","fin"],"Name":"fin-unknown","Author":"Unknown","Language":"Finnish","Description":"Finnish","Direction":"ltr","Source":"","Translations":[{"SurahNumber":26,"VerseNumber":1,"Text":"Taa, Siin, Miim. (Laupias, kuuleva, tietävä Jumala)"},{"SurahNumber":26,"VerseNumber":2,"Text":"Nämä ovat säkeitä Ilmestyksen kirjasta"},{"SurahNumber":26,"VerseNumber":3,"Text":"Joudutko epätoivoon, koska he eivät tahdo uskoa"},{"SurahNumber":26,"VerseNumber":4,"Text":"Jos olisimme tahtonut, olisimme voinut lähettää heille taivaasta merkin, jonka edessä heidän niskansa olisivat taipuneet"},{"SurahNumber":26,"VerseNumber":5,"Text":"Jokaisen uuden merkin tullessa laupiaalta Armahtajalta he kääntävät selkänsä"},{"SurahNumber":26,"VerseNumber":6,"Text":"Nyt he tosin hylkäävät ne valheena, mutta totuus, jolle he ovat ilkkuneet, on pian heidät yllättävä"},{"SurahNumber":26,"VerseNumber":7,"Text":"Eivätkö he katso maata; kuinka monenlaista ja oivallista Me olemmekaan siinä kasvattanut"},{"SurahNumber":26,"VerseNumber":8,"Text":"Totisesti, tässä on heille merkki, mutta useimmat heistä eivät ota uskoakseen"},{"SurahNumber":26,"VerseNumber":9,"Text":"Totisesti Hän, Herrasi, on mahtava, armollisin"},{"SurahNumber":26,"VerseNumber":10,"Text":"Muista, miten Herrasi kutsui Mooseksen sanoen: »Mene väärämielisen kansan"},{"SurahNumber":26,"VerseNumber":11,"Text":"faraon kansan luokse. Ehkä se on pahasta luopuva.»"},{"SurahNumber":26,"VerseNumber":12,"Text":"Hän vastasi: »Herra, pelkään heidän minut vääräksi väittävän"},{"SurahNumber":26,"VerseNumber":13,"Text":"rintaani ahdistaa eikä kieleni ole nopea puhumaan. Sentähden nouda Aaron avustajakseni"},{"SurahNumber":26,"VerseNumber":14,"Text":"Olen myös rikkonut heitä vastaan, niin että pelkään heidän surmaavan minut.»"},{"SurahNumber":26,"VerseNumber":15,"Text":"Herra sanoi: »Sitä älä pelkää. Lähtekää kumpikin viemään merkkejämme; totisesti, Me olemme teidän tykönänne ja kuulemme"},{"SurahNumber":26,"VerseNumber":16,"Text":"Menkää siis faraon eteen ja sanokaa: »Totisesti, Me olemme tuomassa maailmojen Herran sanaa"},{"SurahNumber":26,"VerseNumber":17,"Text":"että päästäisit israelilaiset meidän mukanamme.»"},{"SurahNumber":26,"VerseNumber":18,"Text":"Farao vastasi: »Emmekö me sinua lapsena kasvattaneet keskuudessamme, ja etkö viettänyt luonamme useita elämäsi vuosia"},{"SurahNumber":26,"VerseNumber":19,"Text":"Mutta sinä teit rikoksen, ja olet perin kiittämätön.»"},{"SurahNumber":26,"VerseNumber":20,"Text":"Hän vastasi: »Tein sen silloin, kun vielä olin oikeata ymmärrystä vailla"},{"SurahNumber":26,"VerseNumber":21,"Text":"Niin pakeninkin luotanne, koska pelkäsin teitä, mutta sitten on Herra antanut minulle viisautta ja tehnyt minusta sanansaattajansa"},{"SurahNumber":26,"VerseNumber":22,"Text":"Mutta sitäkö minulle muistutat suosionasi, että olet orjuuttanut israelilaiset?»"},{"SurahNumber":26,"VerseNumber":23,"Text":"Farao sanoi: »Kuka on se »maailmojen Herra»"},{"SurahNumber":26,"VerseNumber":24,"Text":"Mooses vastasi: »Hän on taivaitten ja maan ja kaiken näiden välillä olevan Herra, jos se teitä vakuuttaa.»"},{"SurahNumber":26,"VerseNumber":25,"Text":"Ja Farao lausui ympärillä oleville: »Ettekö kuule?»"},{"SurahNumber":26,"VerseNumber":26,"Text":"Mooses sanoi: »Hän on teidän ja esi~isienne Herra.»"},{"SurahNumber":26,"VerseNumber":27,"Text":"Farao lausui: »Totisesti, sananjulistaja, joka on luoksenne lähetetty, on hullu mies.»"},{"SurahNumber":26,"VerseNumber":28,"Text":"Mooses sanoi edelleen: »Hän on idän ja lännen ja kaiken näiden välillä olevan Herra; jospa sen vain käsittäisitte.»"},{"SurahNumber":26,"VerseNumber":29,"Text":"Farao sanoi: »Jos otat jumalaksesi jonkun muun kuin minut, panen sinut vankien joukkoon.»"},{"SurahNumber":26,"VerseNumber":30,"Text":"Mooses vastasi: »Entä, jos tuon sinulle ilmeisen todistuksen?»"},{"SurahNumber":26,"VerseNumber":31,"Text":"Hän sanoi: »Tuo se, jos olet totuudessa.»"},{"SurahNumber":26,"VerseNumber":32,"Text":"Silloin Mooses heitti sauvansa maahan, ja katso, se muuttui käärmeeksi"},{"SurahNumber":26,"VerseNumber":33,"Text":"Sitten hän ojensi kätensä, ja katso, se näytti katsojista vaikealta"},{"SurahNumber":26,"VerseNumber":34,"Text":"Silloin farao lausui ympärillään oleville päämiehille: »Totta tosiaan, hän on taitava velho"},{"SurahNumber":26,"VerseNumber":35,"Text":"joka noituudellaan tahtoo karkoittaa teidät maastanne Mitä siis neuvotte?»"},{"SurahNumber":26,"VerseNumber":36,"Text":"He vastasivat: »Anna hänen veljinensä odottaa ja lähetä sanansaattajia kaupunkeihin"},{"SurahNumber":26,"VerseNumber":37,"Text":"noutamaan eteesi kaikki etevät taikurit"},{"SurahNumber":26,"VerseNumber":38,"Text":"Kun sitten taikurit oli määräpäivänä koottu tiettyyn paikkaan"},{"SurahNumber":26,"VerseNumber":39,"Text":"niin kansalle ilmoitettiin: »Kerääntykää tekin paikalle"},{"SurahNumber":26,"VerseNumber":40,"Text":"jotta voimme seurata taikureita; ehkä he voittavat.»"},{"SurahNumber":26,"VerseNumber":41,"Text":"Kun taikurit olivat saapuneet, he lausuivat faraolle: »Saammeko palkinnon, jos voitamme?»"},{"SurahNumber":26,"VerseNumber":42,"Text":"Hän vastasi: »Saatte, ja totisesti kuulutte lähimpieni joukkoon.»"},{"SurahNumber":26,"VerseNumber":43,"Text":"Mooses lausui heille: »Heittäkää maahan, mitä teillä on heittämistä!»"},{"SurahNumber":26,"VerseNumber":44,"Text":"Niin he heittivät maahan köytensä ja sauvansa ja sanoivat: »Totisesti, faraon voimalla voitamme.»"},{"SurahNumber":26,"VerseNumber":45,"Text":"Silloin Mooses heitti maahan oman sauvansa, ja katso, se nieli kaiken, mitä he olivat loihtineet esiin"},{"SurahNumber":26,"VerseNumber":46,"Text":"Silloin taikurit lankesivat maahan kumartaen"},{"SurahNumber":26,"VerseNumber":47,"Text":"He sanoivat: »Me uskomme maailmojen Herraan"},{"SurahNumber":26,"VerseNumber":48,"Text":"Mooseksen ja Aaronin Herraan.»"},{"SurahNumber":26,"VerseNumber":49,"Text":"Farao lausui: »Uskotteko te häneen, ennen kuin minä sen sallin? Varmasti hän on päämiehenne, joka on teille opettanut noituutta, mutta sen te tulette näkemään. Totisesti, hakkautan poikki teidän kätenne ja jalkanne vastakkaisilta puolilta ja naulitsen teidät ristiin kaikki tyynni.»"},{"SurahNumber":26,"VerseNumber":50,"Text":"He vastasivat: »Se ei ole pahaksi; sillä palaamme totisesti Herramme luokse"},{"SurahNumber":26,"VerseNumber":51,"Text":"Toivomme hartaasti, että Herra antaa meille syntimme anteeksi, koska olemme ensimmäisiä, jotka uskovat.»"}]}