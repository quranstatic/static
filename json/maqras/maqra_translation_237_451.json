{"Id":451,"LanguageCodes":["ur","urd"],"Name":"urd-abulaalamaududi","Author":"Abul A Ala Maududi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":87,"VerseNumber":1,"Text":"(اے نبیؐ) اپنے رب برتر کے نام کی تسبیح کرو"},{"SurahNumber":87,"VerseNumber":2,"Text":"جس نے پیدا کیا اور تناسب قائم کیا"},{"SurahNumber":87,"VerseNumber":3,"Text":"جس نے تقدیر بنائی پھر راہ دکھائی"},{"SurahNumber":87,"VerseNumber":4,"Text":"جس نے نباتات اگائیں"},{"SurahNumber":87,"VerseNumber":5,"Text":"پھر اُن کو سیاہ کوڑا کرکٹ بنا دیا"},{"SurahNumber":87,"VerseNumber":6,"Text":"ہم تمہیں پڑھوا دیں گے، پھر تم نہیں بھولو گے"},{"SurahNumber":87,"VerseNumber":7,"Text":"سوائے اُس کے جو اللہ چاہے، وہ ظاہر کو بھی جانتا ہے اور جو کچھ پوشیدہ ہے اُس کو بھی"},{"SurahNumber":87,"VerseNumber":8,"Text":"اور ہم تمہیں آسان طریقے کی سہولت دیتے ہیں"},{"SurahNumber":87,"VerseNumber":9,"Text":"لہٰذا تم نصیحت کرو اگر نصیحت نافع ہو"},{"SurahNumber":87,"VerseNumber":10,"Text":"جو شخص ڈرتا ہے وہ نصیحت قبول کر لے گا"},{"SurahNumber":87,"VerseNumber":11,"Text":"اور اس سے گریز کریگا وہ انتہائی بد بخت"},{"SurahNumber":87,"VerseNumber":12,"Text":"جو بڑی آگ میں جائے گا"},{"SurahNumber":87,"VerseNumber":13,"Text":"پھر نہ اس میں مرے گا نہ جیے گا"},{"SurahNumber":87,"VerseNumber":14,"Text":"فلاح پا گیا وہ جس نے پاکیزگی اختیار کی"},{"SurahNumber":87,"VerseNumber":15,"Text":"اور اپنے رب کا نام یاد کیا پھر نماز پڑھی"},{"SurahNumber":87,"VerseNumber":16,"Text":"مگر تم لوگ دنیا کی زندگی کو ترجیح دیتے ہو"},{"SurahNumber":87,"VerseNumber":17,"Text":"حالانکہ آخرت بہتر ہے اور باقی رہنے والی ہے"},{"SurahNumber":87,"VerseNumber":18,"Text":"یہی بات پہلے آئے ہوئے صحیفوں میں بھی کہی گئی تھی"},{"SurahNumber":87,"VerseNumber":19,"Text":"ابراہیمؑ اور موسیٰؑ کے صحیفوں میں"},{"SurahNumber":88,"VerseNumber":1,"Text":"کیا تمہیں اُس چھا جانے والی آفت کی خبر پہنچی ہے؟"},{"SurahNumber":88,"VerseNumber":2,"Text":"کچھ چہرے اُس روز خوف زدہ ہونگے"},{"SurahNumber":88,"VerseNumber":3,"Text":"سخت مشقت کر رہے ہونگے"},{"SurahNumber":88,"VerseNumber":4,"Text":"تھکے جاتے ہونگے، شدید آگ میں جھلس رہے ہونگے"},{"SurahNumber":88,"VerseNumber":5,"Text":"کھولتے ہوئے چشمے کا پانی انہیں پینے کو دیا جائے گا"},{"SurahNumber":88,"VerseNumber":6,"Text":"خار دار سوکھی گھاس کے سوا کوئی کھانا اُن کے لیے نہ ہوگا"},{"SurahNumber":88,"VerseNumber":7,"Text":"جو نہ موٹا کرے نہ بھوک مٹائے"},{"SurahNumber":88,"VerseNumber":8,"Text":"کچھ چہرے اُس روز با رونق ہوں گے"},{"SurahNumber":88,"VerseNumber":9,"Text":"اپنی کار گزاری پر خوش ہونگے"},{"SurahNumber":88,"VerseNumber":10,"Text":"عالی مقام جنت میں ہوں گے"},{"SurahNumber":88,"VerseNumber":11,"Text":"کوئی بیہودہ بات وہاں نہ سنیں گے"},{"SurahNumber":88,"VerseNumber":12,"Text":"اُس میں چشمے رواں ہونگے"},{"SurahNumber":88,"VerseNumber":13,"Text":"اُس کے اندر اونچی مسندیں ہوں گی"},{"SurahNumber":88,"VerseNumber":14,"Text":"ساغر رکھے ہوئے ہوں گے"},{"SurahNumber":88,"VerseNumber":15,"Text":"گاؤ تکیوں کی قطاریں لگی ہوں گی"},{"SurahNumber":88,"VerseNumber":16,"Text":"اور نفیس فرش بچھے ہوئے ہوں گے"},{"SurahNumber":88,"VerseNumber":17,"Text":"(یہ لوگ نہیں مانتے) تو کیا یہ اونٹوں کو نہیں دیکھتے کہ کیسے بنائے گئے؟"},{"SurahNumber":88,"VerseNumber":18,"Text":"آسمان کو نہیں دیکھتے کہ کیسے اٹھایا گیا؟"},{"SurahNumber":88,"VerseNumber":19,"Text":"پہاڑوں کو نہیں دیکھتے کہ کیسے جمائے گئے؟"},{"SurahNumber":88,"VerseNumber":20,"Text":"اور زمین کو نہیں دیکھتے کہ کیسے بچھائی گئی؟"},{"SurahNumber":88,"VerseNumber":21,"Text":"اچھا تو (اے نبیؐ) نصیحت کیے جاؤ، تم بس نصیحت ہی کرنے والے ہو"},{"SurahNumber":88,"VerseNumber":22,"Text":"کچھ ان پر جبر کرنے والے نہیں ہو"},{"SurahNumber":88,"VerseNumber":23,"Text":"البتہ جو شخص منہ موڑے گا اور انکار کرے گا"},{"SurahNumber":88,"VerseNumber":24,"Text":"تو اللہ اس کو بھاری سزا دے گا"},{"SurahNumber":88,"VerseNumber":25,"Text":"اِن لوگوں کو پلٹنا ہماری طرف ہی ہے"},{"SurahNumber":88,"VerseNumber":26,"Text":"پھر اِن کا حساب لینا ہمارے ہی ذمہ ہے"},{"SurahNumber":89,"VerseNumber":1,"Text":"قسم ہے فجر کی"},{"SurahNumber":89,"VerseNumber":2,"Text":"اور دس راتوں کی"},{"SurahNumber":89,"VerseNumber":3,"Text":"اور جفت اور طاق کی"},{"SurahNumber":89,"VerseNumber":4,"Text":"اور رات کی جبکہ وہ رخصت ہو رہی ہو"},{"SurahNumber":89,"VerseNumber":5,"Text":"کیا اِس میں کسی صاحب عقل کے لیے کوئی قسم ہے؟"},{"SurahNumber":89,"VerseNumber":6,"Text":"تم نے دیکھا نہیں کہ تمہارے رب نے کیا برتاؤ کیا"},{"SurahNumber":89,"VerseNumber":7,"Text":"اونچے ستونوں والے عاد ارم کے ساتھ"},{"SurahNumber":89,"VerseNumber":8,"Text":"جن کے مانند کوئی قوم دنیا کے ملکوں میں پیدا نہیں کی گئی تھی؟"},{"SurahNumber":89,"VerseNumber":9,"Text":"اور ثمود کے ساتھ جنہوں نے وادی میں چٹانیں تراشی تھیں؟"},{"SurahNumber":89,"VerseNumber":10,"Text":"اور میخوں والے فرعون کے ساتھ؟"},{"SurahNumber":89,"VerseNumber":11,"Text":"یہ وہ لوگ تھے جنہوں نے دنیا کے ملکوں میں بڑی سرکشی کی تھی"},{"SurahNumber":89,"VerseNumber":12,"Text":"اور ان میں بہت فساد پھیلایا تھا"},{"SurahNumber":89,"VerseNumber":13,"Text":"آخرکار تمہارے رب نے ان پر عذاب کا کوڑا برسا دیا"},{"SurahNumber":89,"VerseNumber":14,"Text":"حقیقت یہ ہے کہ تمہارا رب گھات لگائے ہوئے ہے"},{"SurahNumber":89,"VerseNumber":15,"Text":"مگر انسان کا حال یہ ہے کہ اس کا رب جب اُس کو آزمائش میں ڈالتا ہے اور اُسے عزت اور نعمت دیتا ہے تو وہ کہتا ہے کہ میرے رب نے مجھے عزت دار بنا دیا"},{"SurahNumber":89,"VerseNumber":16,"Text":"اور جب وہ اُس کو آزمائش میں ڈالتا ہے اور اُس کا رزق اُس پر تنگ کر دیتا ہے تو وہ کہتا ہے کہ میرے رب نے مجھے ذلیل کر دیا"},{"SurahNumber":89,"VerseNumber":17,"Text":"ہرگز نہیں، بلکہ تم یتیم سے عزت کا سلوک نہیں کرتے"},{"SurahNumber":89,"VerseNumber":18,"Text":"اور مسکین کو کھانا کھلانے پر ایک دوسرے کو نہیں اکساتے"},{"SurahNumber":89,"VerseNumber":19,"Text":"اور میراث کا سارا مال سمیٹ کر کھا جاتے ہو"},{"SurahNumber":89,"VerseNumber":20,"Text":"اور مال کی محبت میں بری طرح گرفتار ہو"},{"SurahNumber":89,"VerseNumber":21,"Text":"ہرگز نہیں، جب زمین پے در پے کوٹ کوٹ کر ریگ زار بنا دی جائے گی"},{"SurahNumber":89,"VerseNumber":22,"Text":"اور تمہارا رب جلوہ فرما ہوگا اِس حال میں کہ فرشتے صف در صف کھڑے ہوں گے"},{"SurahNumber":89,"VerseNumber":23,"Text":"اور جہنم اُس روز سامنے لے آئی جائے گی، اُس دن انسان کو سمجھ آئے گی اور اس وقت اُس کے سمجھنے کا کیا حاصل؟"},{"SurahNumber":89,"VerseNumber":24,"Text":"وہ کہے گا کہ کاش میں نے اپنی اِس زندگی کے لیے کچھ پیشگی سامان کیا ہوتا"},{"SurahNumber":89,"VerseNumber":25,"Text":"پھر اُس دن اللہ جو عذاب دے گا ویسا عذاب دینے والا کوئی نہیں"},{"SurahNumber":89,"VerseNumber":26,"Text":"اور اللہ جیسا باندھے گا ویسا باندھنے والا کوئی نہیں"},{"SurahNumber":89,"VerseNumber":27,"Text":"(دوسری طرف ارشاد ہوگا) اے نفس مطمئن"},{"SurahNumber":89,"VerseNumber":28,"Text":"چل اپنے رب کی طرف، اِس حال میں کہ تو (اپنے انجام نیک سے) خوش (اور اپنے رب کے نزدیک) پسندیدہ ہے"},{"SurahNumber":89,"VerseNumber":29,"Text":"شامل ہو جا میرے (نیک) بندوں میں"},{"SurahNumber":89,"VerseNumber":30,"Text":"اور داخل ہو جا میری جنت میں"}]}