{"Id":159,"LanguageCodes":["fa","fas"],"Name":"fas-mohammadsadeqit","Author":"Mohammad Sadeqi Tehrani","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":20,"VerseNumber":1,"Text":"طه [:ای طاهر هادی]"},{"SurahNumber":20,"VerseNumber":2,"Text":"ما قرآن را بر تو نازل نکردیم تا به رنج افتی،"},{"SurahNumber":20,"VerseNumber":3,"Text":"جز اینکه برای هر که (از خدا) می‌هراسد یادواره‌ای (بزرگ) باشد"},{"SurahNumber":20,"VerseNumber":4,"Text":"در حالی که فرود آمده‌ای است به تدریج از جانب کسی که زمین و آسمان‌های بلند را آفریده است"},{"SurahNumber":20,"VerseNumber":5,"Text":"(خدای) رحمتگر بر آفریدگان بر عرش (ربوبیت ) چیره شده است"},{"SurahNumber":20,"VerseNumber":6,"Text":"آنچه در آسمان‌ها و آنچه در زمین و آنچه میان آن دو و آنچه زیر خاک است از اوست"},{"SurahNumber":20,"VerseNumber":7,"Text":"و اگر سخن آشکار گویی پس او نهان و نهان‌تر را می‌داند"},{"SurahNumber":20,"VerseNumber":8,"Text":"خدایی که جز او معبودی نیست (و) نیکوترین نام‌ها (ونشانه‌ها) ویژه‌ی اوست"},{"SurahNumber":20,"VerseNumber":9,"Text":"و آیا گزارش (وحیانی) موسی تو را رسید؟"},{"SurahNumber":20,"VerseNumber":10,"Text":"چون آتشی دید، پس به خانواده‌ی خود گفت: «درنگ کنید، همانا من با آتشی مأنوس شدم. امید که شعله‌ای از آن برایتان بیاورم یا در پرتو آتش راهی بیابم.»"},{"SurahNumber":20,"VerseNumber":11,"Text":"پس چون بدان رسید ندا داده شد: «موسی!»"},{"SurahNumber":20,"VerseNumber":12,"Text":"«بی‌گمان منم، من، پروردگارت، پس دو پای‌پوشت را برکن، که در حقیقت تو پیچیده در پوشش وادی مقدسی.»"},{"SurahNumber":20,"VerseNumber":13,"Text":"«و من تو را (برای خودم) برگزیدم. پس برای آنچه (به تو) وحی می‌شود گوش فرادار.»"},{"SurahNumber":20,"VerseNumber":14,"Text":"«(این) منم، من، (همان) خدایی که جز من خدایی نیست. پس مرا بپرست و برای یادم نماز را بر پا بدار.»"},{"SurahNumber":20,"VerseNumber":15,"Text":"«به‌راستی ساعت [:قیامت] آمدنی است. نزدیک است آن را (بر خود هم) پوشیده دارم، تا هر کسی به (موجب) آنچه می‌کوشد جزا یابد.»"},{"SurahNumber":20,"VerseNumber":16,"Text":"«پس هرگز نکند کسی که به آن ایمان ندارد و از هوس خویش پیروی کرده است، تو را از (ایمان به) آن باز دارد، پس سقوط کنی.»"},{"SurahNumber":20,"VerseNumber":17,"Text":"«و ای موسی! این چیست در دست راستت؟»"},{"SurahNumber":20,"VerseNumber":18,"Text":"گفت: «این عصای من است. بر آن تکیه می‌دهم و با آن بر گوسفندانم (برگ) می‌تکانم، و در آن برای من نیازهای مهم دیگری (نیز) هست.»"},{"SurahNumber":20,"VerseNumber":19,"Text":"فرمود: «موسی! (هم) آن را بیفکن.»"},{"SurahNumber":20,"VerseNumber":20,"Text":"پس آن را افکند. پس ناگهان، (هم)آن ماری شد که به سرعت می‌خزد"},{"SurahNumber":20,"VerseNumber":21,"Text":"فرمود: «آن را برگیر و مترس، به زودی آن را به حال واقعی نخستین‌(اش) باز می‌گردانیم.»"},{"SurahNumber":20,"VerseNumber":22,"Text":"«و دست خود را به پهلویت ببر تا سپیدی بی‌گزند بر آید. حال آنکه (این) نشانه‌ای دیگر (بر رسالت تو) است،»"},{"SurahNumber":20,"VerseNumber":23,"Text":"«برای اینکه به تو از بزرگ‌ترین نشانه‌های (چشمگیر)‌مان بنماییم.»"},{"SurahNumber":20,"VerseNumber":24,"Text":"«سوی فرعون برو که همواره او به سرکشی برخاسته است.»"},{"SurahNumber":20,"VerseNumber":25,"Text":"گفت: «پروردگارم! سینه‌ام را گشاده گردان،»"},{"SurahNumber":20,"VerseNumber":26,"Text":"«و کارم را برایم آسان گردان،»"},{"SurahNumber":20,"VerseNumber":27,"Text":"«و از زبانم گرهی بگشای»"},{"SurahNumber":20,"VerseNumber":28,"Text":"«تا سخنم را با بررسی بفهمند،»"},{"SurahNumber":20,"VerseNumber":29,"Text":"«و برایم دستیاری از کسانم قرار ده:»"},{"SurahNumber":20,"VerseNumber":30,"Text":"«هارون برادرم را.»"},{"SurahNumber":20,"VerseNumber":31,"Text":"«پشتم را به او استوار گردان،»"},{"SurahNumber":20,"VerseNumber":32,"Text":"«و او را در کارم شریک کن،»"},{"SurahNumber":20,"VerseNumber":33,"Text":"«تا تو را فراوان تسبیح کنیم،»"},{"SurahNumber":20,"VerseNumber":34,"Text":"«و بسیار تو را یاد کنیم،»"},{"SurahNumber":20,"VerseNumber":35,"Text":"«بی‌گمان تو همواره به (حال) ما بسی بینا بوده‌ای.»"},{"SurahNumber":20,"VerseNumber":36,"Text":"فرمود: «موسی! به‌راستی خواسته‌ات به تو داده شد.»"},{"SurahNumber":20,"VerseNumber":37,"Text":"«و همواره به‌راستی بار دیگر (هم) بر تو منت نهادیم،»"},{"SurahNumber":20,"VerseNumber":38,"Text":"«چون به مادرت آنچه را که وحی می‌شود وحی کردیم:»"},{"SurahNumber":20,"VerseNumber":39,"Text":"«که او را در صندوق بیفکن، پس در دریایش بینداز. پس (آنگاه) دریا بایستی او را به کرانه و کناره افکند تا دشمنی برای من و دشمنی برای وی، او را برگیرد. و مهری (بزرگ) از خودم بر تو افکندم. و تا زیر نظر من سازمان (و سامان) یابی.»"},{"SurahNumber":20,"VerseNumber":40,"Text":"«چون خواهرت می‌رود پس می‌گوید: آیا شما را بر کسی که او را کفالت کند دلالت کنم‌؟ پس تو را سوی مادرت بازگردانیدیم تا دیده‌اش (با دیدار تو) روشن شود و غم نخورد. و شخصی را کُشتی. پس (ما) تو را از اندوه رهانیدیم، و تو را بارها (به) آزمایش‌هایی آتشبار آزمودیم. پس سالیانی چند در میان اهل مَدْیَن ماندی. سپس، موسی! بر (زمانی) مقدر (و مقتضی برای رسالت) آمدی.»"},{"SurahNumber":20,"VerseNumber":41,"Text":"«و تو را برای خود به شایستگی همی ساختم.»"},{"SurahNumber":20,"VerseNumber":42,"Text":"«تو و برادرت با نشانه‌های (رسالتی) من برو، و در یاد کردن من سستی مکنید.»"},{"SurahNumber":20,"VerseNumber":43,"Text":"«سوی فرعون بروید که او همواره به سرکشی برخاسته‌.»"},{"SurahNumber":20,"VerseNumber":44,"Text":"«پس برایش سخنی نرم بگویید، شاید تذکر یابد یا بهراسد.»"},{"SurahNumber":20,"VerseNumber":45,"Text":"(آن دو) گفتند: «پروردگارمان! ما بی‌گمان می‌ترسیم که (او) در زیان رساندن بر ما زیاده‌روی کند یا که سرکشی نماید.»"},{"SurahNumber":20,"VerseNumber":46,"Text":"فرمود: «مترسید. من همواره با شمایم، می‌شنوم و می‌بینم.»"},{"SurahNumber":20,"VerseNumber":47,"Text":"«پس سوی او بروید و بگویید: “ما به‌راستی دو فرستاده‌ی پروردگار توایم. پس فرزندان اسرائیل را با ما بفرست و عذابشان مکن. به‌راستی ما برای تو از جانب پروردگارت نشانه‌ای (رسالتی)آورده‌ایم، و سلام (و سلامتی) بر کسی است که هدایت را پیروی کند.”»"},{"SurahNumber":20,"VerseNumber":48,"Text":"«به‌راستی سوی ما وحی شده که عذاب محققاً بر کسی است که (حق را) تکذیب کرد و (از آن) روی گردانید.»"},{"SurahNumber":20,"VerseNumber":49,"Text":"(فرعون) گفت: «موسی! پس پروردگار شما دوتن کیست‌؟»"},{"SurahNumber":20,"VerseNumber":50,"Text":"گفت: «پروردگار ما کسی است که آفرینش هر چیزی را بدو بخشود؛ سپس (آن را) هدایت فرمود. »"},{"SurahNumber":20,"VerseNumber":51,"Text":"گفت: «پس نسل‌های گذشته را چه خاطره‌ی مهمی بود (که کافر بوده‌ا‌ند)؟»"},{"SurahNumber":20,"VerseNumber":52,"Text":"گفت: «علمش در کتابی (ربانی) نزد پروردگار من است. پروردگارم نه گمراه می‌شود و نه فراموش می‌کند.»"},{"SurahNumber":20,"VerseNumber":53,"Text":"(همان) کسی که زمین را برایتان گهواره‌ای ساخت و برای شما در آن راه‌هایی (راهوار) گشود و از آسمان آبی فرود آورد. پس با آن رستنی‌های گوناگون، بیرون آوردیم"},{"SurahNumber":20,"VerseNumber":54,"Text":"بخورید و دام‌هایتان را بچرانید. بی‌گمان در اینها برای بازدارندگان عاقلانه از زشتی‌ها، نشانه‌هایی است"}]}