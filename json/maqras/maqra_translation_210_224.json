{"Id":224,"LanguageCodes":["rw","kin"],"Name":"kin-rmcrwanda","Author":"R. M. C. Rwanda","Language":"Kinyarwanda","Description":"Kinyarwanda","Direction":"ltr","Source":"https://www.islamic-invitation.com/","Translations":[{"SurahNumber":52,"VerseNumber":24,"Text":"Bazaba bazengurukwamo n’abahungu b’abahereza babo, bameze nk’inigi zishashagirana (Lu’ulu’u) zikiri mu bubiko bwazo"},{"SurahNumber":52,"VerseNumber":25,"Text":"Bamwe muri bo bazajya bahindukira (barebe) bagenzi babo, babazanya"},{"SurahNumber":52,"VerseNumber":26,"Text":"Bavuga bati \"Mbere (ku isi) twabaga turi mu miryango yacu dufite ubwoba n’impungenge (z’ibihano bya Allah)"},{"SurahNumber":52,"VerseNumber":27,"Text":"None Allah yatugororeye, aturinda ibihano by’umuriro utwika"},{"SurahNumber":52,"VerseNumber":28,"Text":"Mu by’ukuri, mbere twajyaga tumusenga (wenyine). Rwose ni we Mugiraneza, Nyirimbabazi"},{"SurahNumber":52,"VerseNumber":29,"Text":"Bityo, (yewe Muhamadi) komeza wibutse! Mu by’ukuri, ku bw’ingabire za Nyagasani wawe (zo kuba warahawe ubutumwa), ntabwo uri umupfumu cyangwa umusazi (nk’uko babivuga)"},{"SurahNumber":52,"VerseNumber":30,"Text":"Cyangwa (abahakanyi) baravuga bati \"(Muhamadi) ni umusizi, reka tumutege iminsi (azapfe nk’uko abandi basizi bapfuye)"},{"SurahNumber":52,"VerseNumber":31,"Text":"Babwire uti \"Ngaho nimutegereze, mu by’ukuri, ndi kumwe namwe mu bategereje"},{"SurahNumber":52,"VerseNumber":32,"Text":"Cyangwa imitekerereze yabo ni yo ibategeka (kuvuga) ibyo? Cyangwa ahubwo ni abantu barengera (imbibi za Allah)"},{"SurahNumber":52,"VerseNumber":33,"Text":"Cyangwa bavuga ko (Qur’an) yayihimbiye? (Oya), ahubwo ntibemera"},{"SurahNumber":52,"VerseNumber":34,"Text":"Ngaho nibazane inkuru zimeze nk’iziyivugwamo (Quran), niba koko ari abanyakuri"},{"SurahNumber":52,"VerseNumber":35,"Text":"Ese bibwira ko baremwe ntawe ubaremye, cyangwa ni bo biremye"},{"SurahNumber":52,"VerseNumber":36,"Text":"Cyangwa bibwira ko baremye ibirere n’isi? Ahubwo ntibizera"},{"SurahNumber":52,"VerseNumber":37,"Text":"Cyangwa bibwira ko bafite ibigega bya Nyagasani wawe? Cyangwa ni bo bagenga (b’isi, bakora ibyo bashatse)"},{"SurahNumber":52,"VerseNumber":38,"Text":"Cyangwa bibwira ko bafite urwego buririraho bajya (mu ijuru) ngo bumvirize ibivugirwayo? Ngaho umwumviriza wabo nazane ibimenyetso simusiga"},{"SurahNumber":52,"VerseNumber":39,"Text":"Cyangwa bibwira ko (Allah) afite abakobwa gusa, mwe mukagira abahungu"},{"SurahNumber":52,"VerseNumber":40,"Text":"Cyangwa bibwira ko (wowe Muhamadi) ubasaba igihembo, none bakaba baremererwa n’ubwishyu"},{"SurahNumber":52,"VerseNumber":41,"Text":"Cyangwa bibwira ko bazi ibyihishe, bakaba bandika (ibyo bishakiye, badakeneye ibyo ubabwira)"},{"SurahNumber":52,"VerseNumber":42,"Text":"Cyangwa baba bakugambanira (yewe Muhamadi)? Nyamara abahakanye ni bo bazahanirwa ubugambanyi bwabo"},{"SurahNumber":52,"VerseNumber":43,"Text":"Cyangwa bafite indi mana itari Allah? Ubutagatifu ni ubwa Allah kandi ntaho ahuriye n’ibyo bamubangikanya (nabyo)"},{"SurahNumber":52,"VerseNumber":44,"Text":"N’iyo baza kubona igice cy’ikirere kigwa hasi, bari kuvuga bati \"Ni igicu gicucitse"},{"SurahNumber":52,"VerseNumber":45,"Text":"Bareke kugeza ubwo bazahura n’umunsi wabo, bazagwa igihumure (kubera ibihano)"},{"SurahNumber":52,"VerseNumber":46,"Text":"Umunsi imigambi mibisha yabo itazagira icyo ibamarira, ndetse nta n’ubwo bazatabarwa"},{"SurahNumber":52,"VerseNumber":47,"Text":"Kandi mu by’ukuri, abakora ibibi bazahanishwa ibindi bihano (ku isi) mbere y’ibyo (ku munsi w’imperuka); ariko abenshi muri bo ntibabizi"},{"SurahNumber":52,"VerseNumber":48,"Text":"Bityo (yewe Muhamadi), ihanganire itegeko rya Nyagasani wawe, kuko mu by’ukuri tuguhozaho ijisho. Ndetse unasingize ikuzo rya Nyagasani wawe igihe ubyutse (ugiye gusenga)"},{"SurahNumber":52,"VerseNumber":49,"Text":"No mu ijoro ujye umusingiza, ndetse n’igihe urumuri rw’inyenyeri ruba rugenda rukendera"},{"SurahNumber":53,"VerseNumber":1,"Text":"Ndahiriye ku nyenyeri igihe ziba zirenga"},{"SurahNumber":53,"VerseNumber":2,"Text":"(Ko uyu) mugenzi wanyu (Intumwa Muhamadi) atigeze ayoba ndetse ko atigeze anateshuka (ku nzira y’ukuri)"},{"SurahNumber":53,"VerseNumber":3,"Text":"Nta n’ubwo avuga ashingiye ku marangamutima ye"},{"SurahNumber":53,"VerseNumber":4,"Text":"Ahubwo (ibyo avuga) ni ibyo ahishurirwa (na Allah)"},{"SurahNumber":53,"VerseNumber":5,"Text":"Yigishijwe (iyi Quran) n’umunyembaraga cyane (Malayika Jibrilu)"},{"SurahNumber":53,"VerseNumber":6,"Text":"Ufite ububasha kandi utagira inenge, wagaragariye (Intumwa Muhamadi) mu ishusho ye y’ukuri"},{"SurahNumber":53,"VerseNumber":7,"Text":"Ubwo (Malayika Jibrilu) yari mu kirere cyo hejuru"},{"SurahNumber":53,"VerseNumber":8,"Text":"Nuko yegera (Intumwa Muhamadi), maze akomeza kuyegera"},{"SurahNumber":53,"VerseNumber":9,"Text":"(Yamwegereye) mu ntera ingana n’iri hagati y’amahembe abiri y’umuheto cyangwa bugufi kurushaho"},{"SurahNumber":53,"VerseNumber":10,"Text":"Nuko (Allah) ahishurira umugaragu we (Muhamadi, abinyujije kuri Malayika Jibrilu) ibyo yagombaga kumuhishurira byose"},{"SurahNumber":53,"VerseNumber":11,"Text":"Umutima we (Muhamadi) ntiwigeze ubeshya ibyo wabonye"},{"SurahNumber":53,"VerseNumber":12,"Text":"Nonese muramugisha impaka ku byo yabonye (ubwo yazamukaga mu ijuru rya karindwi)"},{"SurahNumber":53,"VerseNumber":13,"Text":"Kandi rwose (Muhamadi) yongeye kumubona (Malayika Jibrilu) ubwo yamanukaga ku yindi nshuro"},{"SurahNumber":53,"VerseNumber":14,"Text":"Ubwo yari kuri Sidrat-il-Muntaha (Igiti cya nyuma)"},{"SurahNumber":53,"VerseNumber":15,"Text":"Ni naho hari ubuturo bw’ijuru (ry’abameramana)"},{"SurahNumber":53,"VerseNumber":16,"Text":"Ubwo icyo giti (Sidrat) cyatwikirwaga n’ibyagitwikiriye (urumuri rutangaje)"},{"SurahNumber":53,"VerseNumber":17,"Text":"Indoro (y’Intumwa y’Imana) ntiyigeze itana (ngo irebe iburyo cyangwa ibumoso), cyangwa ngo irenge (imbibi yari yashyiriweho)"},{"SurahNumber":53,"VerseNumber":18,"Text":"Mu by’ukuri, (Intumwa Muhamadi) yabonye bimwe mu bitangaza bihambaye bya Nyagasani wayo"},{"SurahNumber":53,"VerseNumber":19,"Text":"Ese ntimutekereza (ku bigirwamana musenga); Laata na Uza"},{"SurahNumber":53,"VerseNumber":20,"Text":"Ndetse na Manaata, ikindi (kigirwamana) cya gatatu"},{"SurahNumber":53,"VerseNumber":21,"Text":"Ese mwibwira ko mufite abana b’abahungu naho we (Allah) akagira ab’abakobwa"},{"SurahNumber":53,"VerseNumber":22,"Text":"Iryo ryaba ari igabana ribogamye"},{"SurahNumber":53,"VerseNumber":23,"Text":"Ibyo (bigirwamana) nta kindi biri cyo usibye kuba ari amazina masa mwabihimbiye, mwe n’abakurambere banyu, Allah atigeze abahera uburenganzira. Rwose nta kindi bakurikira kitari ugukekeranya ndetse n’ibyo imitima (yabo) irarikira. Kandi mu by’ukuri, bagezweho n’umuyoboro uturutse kwa Nyagasani wabo"},{"SurahNumber":53,"VerseNumber":24,"Text":"Ese (mutekereza ko) umuntu yabona ibyo yifuza byose"},{"SurahNumber":53,"VerseNumber":25,"Text":"Allah ni we Mugenga w’ubuzima bw’imperuka n’ubw’isi"}]}