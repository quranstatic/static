{"Id":275,"LanguageCodes":["ny","nya"],"Name":"nya-alhajiyusufmuha","Author":"Al Haji Yusuf Muhammad Kanyamula","Language":"Chichewa","Description":"Chichewa","Direction":"ltr","Source":"http://goodwordbooks.com/, Goodword Books, Islamic Dawah Movement of Southern Africa","Translations":[{"SurahNumber":100,"VerseNumber":9,"Text":"Kodi iye sadziwa kuti pamene zonse zili m’manda zidzatulutsidwa ndi kuonetsedwa poyera"},{"SurahNumber":100,"VerseNumber":10,"Text":"Ndizonsezimenezilim’mitimayaanthuzizidzaululidwa"},{"SurahNumber":100,"VerseNumber":11,"Text":"Ndithudi, patsiku limeneli, Ambuye wako adzakhala ali kudziwa chilichonse"},{"SurahNumber":101,"VerseNumber":1,"Text":"Tsiku louka kwa akufa"},{"SurahNumber":101,"VerseNumber":2,"Text":"Kodi tsiku louka kwa akufa ndi chiyani"},{"SurahNumber":101,"VerseNumber":3,"Text":"Kodi ndi chiyani chimene chidzakuuze iwe kuti tsiku louka kwa akufa ndi chiani"},{"SurahNumber":101,"VerseNumber":4,"Text":"Ndi tsiku limene anthu adzakhala ngati dzombe louluka paliponse"},{"SurahNumber":101,"VerseNumber":5,"Text":"Ndi mapiri adzakhala ngati fumbefumbe za ubweya"},{"SurahNumber":101,"VerseNumber":6,"Text":"Ndipo iye amene muyeso wake wa ntchito zabwino udzakhala wolemera"},{"SurahNumber":101,"VerseNumber":7,"Text":"Adzakhala ndi moyo wa chimwemwe ndi chisangalalo"},{"SurahNumber":101,"VerseNumber":8,"Text":"Koma iye amene muyeso wake wa ntchito zabwino udzapezeka wopepuka"},{"SurahNumber":101,"VerseNumber":9,"Text":"Mudzi wake udzakhala dzenje lamoto"},{"SurahNumber":101,"VerseNumber":10,"Text":"Kodi ndi chiyani chimene chidzakuuze zinthu zonsezi"},{"SurahNumber":101,"VerseNumber":11,"Text":"Ndi moto wa malawi osatha"},{"SurahNumber":102,"VerseNumber":1,"Text":"Mpikisano wosonkhanitsa chuma cha padziko wakutangwanikitsani inu"},{"SurahNumber":102,"VerseNumber":2,"Text":"Mpaka pamene inu mulowa m’manda"},{"SurahNumber":102,"VerseNumber":3,"Text":"Iyayi! Inu mudzadziwa"},{"SurahNumber":102,"VerseNumber":4,"Text":"Kachiwiri, Iyayi! Inu mudzadziwa"},{"SurahNumber":102,"VerseNumber":5,"Text":"Iyayi! Inu mukanadziwa kwenikweni"},{"SurahNumber":102,"VerseNumber":6,"Text":"Ndithudi inu mudzaona moto woyaka"},{"SurahNumber":102,"VerseNumber":7,"Text":"Kachiwiri inu mudzauona ndi maso anu"},{"SurahNumber":102,"VerseNumber":8,"Text":"Ndipo patsiku limeneli inu mudzafunsidwa za chisangalalo chimene munali kuchita"},{"SurahNumber":103,"VerseNumber":1,"Text":"Pali nthawi"},{"SurahNumber":103,"VerseNumber":2,"Text":"Ndithudi ! Munthu ndi otayika"},{"SurahNumber":103,"VerseNumber":3,"Text":"Kupatula okhawo amene amakhulupirira ndi kuchita ntchito zabwino ndipo amalimbikitsana wina ndi mzake kuchita chilungamo ndi kukumbutsana kupirira"},{"SurahNumber":104,"VerseNumber":1,"Text":"Tsoka kwa aliyense amene amajeda ndi kuononga mbiri ya anzake"},{"SurahNumber":104,"VerseNumber":2,"Text":"Amene amasonkhanitsa chuma chake ndi kumachiwerenga"},{"SurahNumber":104,"VerseNumber":3,"Text":"Iye amaganiza kuti chuma chake chidzamuchititsa iye kukhala ndi moyo wamuyaya"},{"SurahNumber":104,"VerseNumber":4,"Text":"Iyayi! Ndithudi iye adzaponyedwa ku moto woononga"},{"SurahNumber":104,"VerseNumber":5,"Text":"Kodi chidzakuuza kuti moto woononga ndi chiyani"},{"SurahNumber":104,"VerseNumber":6,"Text":"Ndi moto wa Mulungu umene Mwini wake anauyatsa"},{"SurahNumber":104,"VerseNumber":7,"Text":"Umene umafuka m’mitima ya anthu"},{"SurahNumber":104,"VerseNumber":8,"Text":"Ndithudi udzawatsekereza mbali iliyonse"},{"SurahNumber":104,"VerseNumber":9,"Text":"M’sanamila zoima"},{"SurahNumber":105,"VerseNumber":1,"Text":"Kodi siudaone mmene Mulungu adachitira ndi eni ake a Njovu"},{"SurahNumber":105,"VerseNumber":2,"Text":"Kodi Iye sadasokoneze chiwembu chawo"},{"SurahNumber":105,"VerseNumber":3,"Text":"Ndipo anatumiza gulu la mbalame lolimbana nawo"},{"SurahNumber":105,"VerseNumber":4,"Text":"Zimene zinawalasa miyala ya moto"},{"SurahNumber":105,"VerseNumber":5,"Text":"Ndipo iwo adaoneka ngati msipu wodyedwa"},{"SurahNumber":106,"VerseNumber":1,"Text":"Pofuna kuteteza mtundu wa Quraish"},{"SurahNumber":106,"VerseNumber":2,"Text":"Kuti apitirire pa maulendo nthawi ya Chilimwe ndi m’nthawi ya Chisanu"},{"SurahNumber":106,"VerseNumber":3,"Text":"Motero auzeni kuti azipembedza Ambuye wa Nyumba ino"},{"SurahNumber":106,"VerseNumber":4,"Text":"Amene wawadyetsa m’masiku a njala ndi kuwachotsa mantha"},{"SurahNumber":107,"VerseNumber":1,"Text":"Kodi wamuona munthu amene amakana kuti kuli tsiku la chiweruzo"},{"SurahNumber":107,"VerseNumber":2,"Text":"Iye ndiye amene amazunza mwana wamasiye"},{"SurahNumber":107,"VerseNumber":3,"Text":"Ndipo sakakamiza anthu ena kuti azidyetsa anthu osauka"},{"SurahNumber":107,"VerseNumber":4,"Text":"Motero tsoka kwa iwo amene amapemphera"},{"SurahNumber":107,"VerseNumber":5,"Text":"Amene salabadira mapemphero awo"},{"SurahNumber":107,"VerseNumber":6,"Text":"Amene amachita zabwino pofuna kuti ena awaone"},{"SurahNumber":107,"VerseNumber":7,"Text":"Ndipo amakana kupereka chaulere"},{"SurahNumber":108,"VerseNumber":1,"Text":"Ndithudi takupatsa iwe Mtsinje wa Paradiso"},{"SurahNumber":108,"VerseNumber":2,"Text":"Motero pemphera chifukwa cha Ambuye wako ndipo upereke nsembe"},{"SurahNumber":108,"VerseNumber":3,"Text":"Ndithudi aliyense amene akukwiyitsa iwe adzakhala wopanda choyembekezera"},{"SurahNumber":109,"VerseNumber":1,"Text":"Nena: oh! Inu anthu osakhulupirira"},{"SurahNumber":109,"VerseNumber":2,"Text":"Ine sindipembedza chimene inu mupembedza"},{"SurahNumber":109,"VerseNumber":3,"Text":"Ndiponso inu simudzapembedza chimene ine ndipembedza"},{"SurahNumber":109,"VerseNumber":4,"Text":"Ndipo ine sindidzapembedza chimene inu muli kuchipembedza"},{"SurahNumber":109,"VerseNumber":5,"Text":"Ndipo inu simudzapembedza chimene ine ndimapembedza"},{"SurahNumber":109,"VerseNumber":6,"Text":"Kwa inu chipembedzo chanu ndipo kwa ine chipembedzo changa"},{"SurahNumber":110,"VerseNumber":1,"Text":"Pamene chithandizo cha Mulungu chidza ndi kupambana"},{"SurahNumber":110,"VerseNumber":2,"Text":"Ndipo uona anthu akulowa m’chipembedzo cha Mulungu mu unyinji wawo"},{"SurahNumber":110,"VerseNumber":3,"Text":"Motero lemekeza Ambuye wako ndipo upemphe chikhululukiro chake. Ndithudi Iye amavomera kulapa ndipo ndi wokhululukira"},{"SurahNumber":111,"VerseNumber":1,"Text":"Aonongeke manja a Abu Lahab, ndipo nayenso aonongeke"},{"SurahNumber":111,"VerseNumber":2,"Text":"Chuma chake ndi ana ake sizidzamuthandiza ai"},{"SurahNumber":111,"VerseNumber":3,"Text":"Iye adzalowa m’moto wa lawilawi"},{"SurahNumber":111,"VerseNumber":4,"Text":"Ndipo mkazi wake amene amanyamula nkhuni"},{"SurahNumber":111,"VerseNumber":5,"Text":"Mkhosi mwake muli chingwe chopota cha mlaza"},{"SurahNumber":112,"VerseNumber":1,"Text":"Nena: Iye ndi Mulungu, mmodzi"},{"SurahNumber":112,"VerseNumber":2,"Text":"Mulungu, Mwini Mphamvu zonse"},{"SurahNumber":112,"VerseNumber":3,"Text":"Iye sabereka ndipo Iye sadaberekedwe"},{"SurahNumber":112,"VerseNumber":4,"Text":"Ndipo palibe wina wofanana naye"},{"SurahNumber":113,"VerseNumber":1,"Text":"Nena: “Ine ndifuna kuthawira kwa Ambuye wa M’mbandakucha"},{"SurahNumber":113,"VerseNumber":2,"Text":"Kuchokera ku zinthu zonyansa zimene walenga"},{"SurahNumber":113,"VerseNumber":3,"Text":"Ndi kuchokera ku zonyansa za nthawi ya usiku pamene mdima ufika"},{"SurahNumber":113,"VerseNumber":4,"Text":"Ndi kuchokera ku zonyansa za anthu a matsenga pamene auzila pfundo"},{"SurahNumber":113,"VerseNumber":5,"Text":"“Ndi ku zonyansa za munthu wa dumbo pamene achita nsanje.”"},{"SurahNumber":114,"VerseNumber":1,"Text":"Nena: “Ine ndifuna kuthawira kwa Ambuye wa anthu"},{"SurahNumber":114,"VerseNumber":2,"Text":"Mfumu ya anthu"},{"SurahNumber":114,"VerseNumber":3,"Text":"Mulungu wa anthu"},{"SurahNumber":114,"VerseNumber":4,"Text":"Kuchokera ku zonyansa za kazitape amene amachoka akatha"},{"SurahNumber":114,"VerseNumber":5,"Text":"Amene amanong’oneza m’mitima mwa anthu"},{"SurahNumber":114,"VerseNumber":6,"Text":"Ya majini ndi anthu.”"}]}