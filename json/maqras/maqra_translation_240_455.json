{"Id":455,"LanguageCodes":["ur","urd"],"Name":"urd-muhammadhussain","Author":"Muhammad Hussain Najafi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":100,"VerseNumber":9,"Text":"کیا وہ اس وقت کو نہیں جانتا جب قبروں سے نکال لیا جائے گا جو کچھ ان میں (دفن) ہے۔"},{"SurahNumber":100,"VerseNumber":10,"Text":"اور جو کچھ سینوں میں (چھپا ہوا) ہے وہ ظاہر کر دیا جائے گا۔"},{"SurahNumber":100,"VerseNumber":11,"Text":"اس دن ان کا پروردگار ان کے حالات سے بڑا باخبر ہوگا۔"},{"SurahNumber":101,"VerseNumber":1,"Text":"کھڑکھڑانے والی (بڑاحادثہ)۔"},{"SurahNumber":101,"VerseNumber":2,"Text":"کیا ہے وہ کھڑکھڑانے والی۔"},{"SurahNumber":101,"VerseNumber":3,"Text":"اورآپ کو کیا معلوم کہ وہ کھڑکھڑانے والی کیا ہے۔"},{"SurahNumber":101,"VerseNumber":4,"Text":"جس دن سب لوگ بکھرے ہوئے پروانوں کی طرح ہوں گے۔"},{"SurahNumber":101,"VerseNumber":5,"Text":"اور پہاڑ دھنکی ہوئی روئی کی مانند ہوں گے۔"},{"SurahNumber":101,"VerseNumber":6,"Text":"تو جس کی (نیکیوں کے) پلڑے بھاری ہوں گے۔"},{"SurahNumber":101,"VerseNumber":7,"Text":"تو وہ دل پسند عیش و آرام میں ہوگا۔"},{"SurahNumber":101,"VerseNumber":8,"Text":"اور جس کے (نیکیوں کے پلڑے) ہلکے ہوں گے۔"},{"SurahNumber":101,"VerseNumber":9,"Text":"ان کا ٹھکانہ گہرا گڑھا (ھاویہ) ہوگا۔"},{"SurahNumber":101,"VerseNumber":10,"Text":"اور تمہیں کیا معلوم کہ وہ (ھاویہ) کیا ہے۔"},{"SurahNumber":101,"VerseNumber":11,"Text":"وہ بھڑکتی ہوئی آگ ہے۔"},{"SurahNumber":102,"VerseNumber":1,"Text":"تمہیں کثرت (مال و اولاد) کی مسابقت نے غفلت میں رکھا۔"},{"SurahNumber":102,"VerseNumber":2,"Text":"یہاں تک کہ تم قبروں میں جا پہنچے۔"},{"SurahNumber":102,"VerseNumber":3,"Text":"ہرگز نہیں! عنقریب تمہیں معلوم ہو جائے گا۔"},{"SurahNumber":102,"VerseNumber":4,"Text":"پھر ہرگز نہیں! عنقریب تمہیں معلوم ہو جائے گا۔"},{"SurahNumber":102,"VerseNumber":5,"Text":"ہرگز نہیں! اگر تم یقینی طور پر (اس روش کے انجام کو) جانتے (تو ہرگز ایسا نہ کرتے)۔"},{"SurahNumber":102,"VerseNumber":6,"Text":"تم ضرور دوزخ کو دیکھو گے۔"},{"SurahNumber":102,"VerseNumber":7,"Text":"پھر تم لوگ (آخرت میں) ضرور یقین کی آنکھ سے اسے (یقینی دیکھنا) دیکھو گے۔"},{"SurahNumber":102,"VerseNumber":8,"Text":"پھر اس دن تم سے نعمتوں کے بارے میں ضرور بازپُرس کی جائے گی۔"},{"SurahNumber":103,"VerseNumber":1,"Text":"قَسم ہے زمانے کی۔"},{"SurahNumber":103,"VerseNumber":2,"Text":"یقیناً (ہر) انسان گھاٹے میں ہے۔"},{"SurahNumber":103,"VerseNumber":3,"Text":"سوائے ان لوگوں کے جو ایمان لائے اور نیک عمل کئے اور ایک دوسرے کو حق کی وصیت کی اورصبر کی نصیحت کی۔"},{"SurahNumber":104,"VerseNumber":1,"Text":"تباہی ہے ہر اس شخص کیلئے جو (رُوبرُو) طعن و تشنیع کرنے والا (اور پسِ پشت) عیب جوئی کرنے والا ہے۔"},{"SurahNumber":104,"VerseNumber":2,"Text":"جو مال جمع کرتا ہے اور اسے گن گن کر رکھتا ہے۔"},{"SurahNumber":104,"VerseNumber":3,"Text":"کیا وہ خیال کرتا ہے کہ اس کا مال اسے ہمیشہ زندہ رکھے گا۔"},{"SurahNumber":104,"VerseNumber":4,"Text":"ہرگز نہیں وہ تو چکناچور کر دینے والی جگہ میں پھینک دیا جائے گا۔"},{"SurahNumber":104,"VerseNumber":5,"Text":"اور تمہیں کیا معلوم ہے کہ وہ چکناچور کردینے والی جگہ کیا ہے؟"},{"SurahNumber":104,"VerseNumber":6,"Text":"وہ اللہ کی خوب بھڑکائی ہوئی آگ ہے۔"},{"SurahNumber":104,"VerseNumber":7,"Text":"جو دلوں تک جا پہنچے گی۔"},{"SurahNumber":104,"VerseNumber":8,"Text":"جو چَو طرفہ طور پر ان پر بند کر دی جائے گی۔"},{"SurahNumber":104,"VerseNumber":9,"Text":"وہ لمبے لمبے ستونوں (جیسے شعلوں) میں (گِھرے ہوئے ہوں گے)۔"},{"SurahNumber":105,"VerseNumber":1,"Text":"کیا آپ نے نہیں دیکھا کہ آپ کے پروردگار نے ہاتھی والوں کے ساتھ کیا (سلوک) کیا؟"},{"SurahNumber":105,"VerseNumber":2,"Text":"کیا اس نے ان کی تدبیر و ترکیب کو بےکار نہیں کر دیا؟"},{"SurahNumber":105,"VerseNumber":3,"Text":"ان پر (ہر سمت سے) ابابیل نامی پرندوں کے جھنڈ کے جھنڈ بھیج دیئے۔"},{"SurahNumber":105,"VerseNumber":4,"Text":"جو ان پر سنگِ گل (پکی ہوئی مٹی کے پتھر) مارتے تھے۔"},{"SurahNumber":105,"VerseNumber":5,"Text":"آخرکار اللہ نے انہیں (مویشیوں کے) کھائے ہوئے بھو سے کی طرح کر دیا۔"},{"SurahNumber":106,"VerseNumber":1,"Text":"چونکہ (اللہ نے) قریش کو مانوس کر دیا۔"},{"SurahNumber":106,"VerseNumber":2,"Text":"یعنی جاڑے اور گرمی کے تجارتی سفر سے مانوس کر دیا ہے۔"},{"SurahNumber":106,"VerseNumber":3,"Text":"تو ان کو چاہیے کہ اس گھر (خانۂ کعبہ) کے پروردگار کی عبادت کریں۔"},{"SurahNumber":106,"VerseNumber":4,"Text":"جس نے ان کو بھوک میں کھانے کو دیا اور خوف میں امن عطا کیا۔"},{"SurahNumber":107,"VerseNumber":1,"Text":"کیا آپ نے اس شخص کو دیکھا ہے جو جزا و سزا (کے دن) کو جھٹلاتا ہے۔"},{"SurahNumber":107,"VerseNumber":2,"Text":"پس یہی وہ ہے جو یتیم کو دھکے دیتا ہے۔"},{"SurahNumber":107,"VerseNumber":3,"Text":"اور کسی مسکین کو کھانا کھلانے پر (لوگوں) کو آمادہ نہیں کرتا۔"},{"SurahNumber":107,"VerseNumber":4,"Text":"تباہی ہے ان نمازیوں کیلئے۔"},{"SurahNumber":107,"VerseNumber":5,"Text":"جو اپنی نماز (کی ادائیگی) میں غفلت برتتے ہیں۔"},{"SurahNumber":107,"VerseNumber":6,"Text":"جو ریاکاری کرتے ہیں۔"},{"SurahNumber":107,"VerseNumber":7,"Text":"اور معمولی روزمرہ ضرورت کی چیزیں بھی (لوگوں کو) نہیں دیتے۔"},{"SurahNumber":108,"VerseNumber":1,"Text":"اے رسول(ص)) ہم نے آپ(ص) کو کوثر عطا کی ہے۔"},{"SurahNumber":108,"VerseNumber":2,"Text":"پس آپ(ص) اپنے پروردگار کے لئے نماز پڑھا کریں اور قربانی کریں۔"},{"SurahNumber":108,"VerseNumber":3,"Text":"بےشک آپ(ص) کا دشمن ہی نسل بُریدہ ہوگا۔"},{"SurahNumber":109,"VerseNumber":1,"Text":"اے رسول(ص)) آپ(ص) کہہ دیجئے اے کافرو۔"},{"SurahNumber":109,"VerseNumber":2,"Text":"میں ان (بتوں) کی عبادت نہیں کرتا جن کی تم عبادت کرتے ہو۔"},{"SurahNumber":109,"VerseNumber":3,"Text":"اور نہ تم اس (اللہ) کی عبادت کرنے والے ہو جس کی میں عبادت کرتا ہوں۔"},{"SurahNumber":109,"VerseNumber":4,"Text":"اور نہ میں ان (بتوں) کی عبادت کرنے والا ہوں جن کی تم عبادت کرتے ہو۔"},{"SurahNumber":109,"VerseNumber":5,"Text":"اور نہ تم (اللہ) کی عبادت کرنے والے ہو جس کی میں عبادت کرتا ہوں۔"},{"SurahNumber":109,"VerseNumber":6,"Text":"تمہارے لئے تمہارا دین ہے اور میرے لئے میرا دین۔"},{"SurahNumber":110,"VerseNumber":1,"Text":"جب اللہ کی مدد اور اس کی فتح و فیروزی آجائے۔"},{"SurahNumber":110,"VerseNumber":2,"Text":"اور آپ دیکھ لیں کہ لوگ فوج در فوج اللہ کے دین میں داخل ہو رہے ہیں۔"},{"SurahNumber":110,"VerseNumber":3,"Text":"تو (اس وقت) اپنے پروردگار کی حمد کے ساتھ اس کی تسبیح کریں اور اس سے مغفرت طلب کیجئے۔ بیشک وہ بڑا توبہ قبول کرنے والا ہے۔"},{"SurahNumber":111,"VerseNumber":1,"Text":"ابولہب کے دونوں ہاتھ ٹوٹ جائیں اور وہ ہلاک و برباد ہوا۔"},{"SurahNumber":111,"VerseNumber":2,"Text":"اس کامال اور جو کچھ اس نے کمایا وہ اس کے کچھ کام نہ آیا۔"},{"SurahNumber":111,"VerseNumber":3,"Text":"وہ عنقریب شعلہ زن آگ میں ڈالا جائے گا۔"},{"SurahNumber":111,"VerseNumber":4,"Text":"اور (اس کے ساتھ) اس کی بیوی بھی جو ایندھن اٹھانے والی ہے۔"},{"SurahNumber":111,"VerseNumber":5,"Text":"اور اس کی گردن میں مُونج کی بٹی ہوئی رسی ہے۔"},{"SurahNumber":112,"VerseNumber":1,"Text":"اے رسول(ص)) آپ(ص) کہہ دیجئے! کہ وہ (اللہ) ایک ہے۔"},{"SurahNumber":112,"VerseNumber":2,"Text":"اللہ (ساری کائنات سے) بےنیاز ہے۔"},{"SurahNumber":112,"VerseNumber":3,"Text":"نہ اس کی کوئی اولاد ہے اور نہ وہ کسی کی اولاد ہے۔"},{"SurahNumber":112,"VerseNumber":4,"Text":"اور اس کا کوئی ہمسر نہیں ہے۔"},{"SurahNumber":113,"VerseNumber":1,"Text":"اے رسول(ص)) آپ(ص) کہہ دیجئے کہ میں پناہ لیتا ہوں صبح کے پروردگار کی۔"},{"SurahNumber":113,"VerseNumber":2,"Text":"ہر اس چیز کے شر سے جو اس نے پیدا کی ہے۔"},{"SurahNumber":113,"VerseNumber":3,"Text":"اور رات کی تاریکی کے شر سے جبکہ وہ چھا جائے۔"},{"SurahNumber":113,"VerseNumber":4,"Text":"اوران کے شر سے جو گِرہوں میں پھونکے مارتی ہیں۔"},{"SurahNumber":113,"VerseNumber":5,"Text":"اورحاسد کے شر سے جب وہ حسد کرے۔"},{"SurahNumber":114,"VerseNumber":1,"Text":"اے رسول(ص)) آپ(ص) کہہ دیجئے! کہ میں پناہ لیتا ہوں سب لوگوں کے پروردگار کی۔"},{"SurahNumber":114,"VerseNumber":2,"Text":"سب انسانوں کے بادشاہ کی۔"},{"SurahNumber":114,"VerseNumber":3,"Text":"سب لوگوں کے الٰہ (خدا) کی۔"},{"SurahNumber":114,"VerseNumber":4,"Text":"بار بار وسوسہ ڈالنے بار بار پسپا ہونے والے کے شر سے۔"},{"SurahNumber":114,"VerseNumber":5,"Text":"جو لوگوں کے دلوں میں وسوسہ ڈالتا ہے۔"},{"SurahNumber":114,"VerseNumber":6,"Text":"خواہ وہ جِنوں میں سے ہوں یا انسانوں میں سے۔"}]}