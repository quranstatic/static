{"Id":371,"LanguageCodes":["tg","tgk"],"Name":"tgk-wwwislamhouseco","Author":"Www.islamhouse.com","Language":"Tajik","Description":"Tajik","Direction":"ltr","Source":"https://quranenc.com/check/tajik_arifi/v1.0.0-csv.1 , https://quranenc.com/en/browse/tajik_arifi , https://quranenc.com ,","Translations":[{"SurahNumber":36,"VerseNumber":60,"Text":"Эй фарзандони Одам, оё бо шумо паймон набастам [ва фармон надодам], ки шайтонро напарастед, [ки] қатъан ӯ душмани ошкори шумост"},{"SurahNumber":36,"VerseNumber":61,"Text":"Ва ин ки [танҳо] Маро бипарастед, [ки] роҳи рост ҳамин аст"},{"SurahNumber":36,"VerseNumber":62,"Text":"Ва бе тардид, шайтон бисёре аз шуморо гумроҳ сохт. Оё андеша намекардед"},{"SurahNumber":36,"VerseNumber":63,"Text":"Ин [ҳамон] дузахест, ки ба шумо ваъда дода мешуд"},{"SurahNumber":36,"VerseNumber":64,"Text":"Имрӯз ба сазои он ки куфр меварзидед, ба он [оташ] ворид шавед»"},{"SurahNumber":36,"VerseNumber":65,"Text":"Имрӯз бар даҳонҳояшон муҳр мениҳем ва дастҳояшон бо Мо сухан мегӯянд ва пойҳояшон ба он чи мекарданд, гувоҳӣ медиҳанд"},{"SurahNumber":36,"VerseNumber":66,"Text":"Ва агар бихоҳем, бе тардид, чашмонашонро маҳв мекунем, пас, [бо чашми баста] ба сӯйи [пули] сирот [аз якдигар] пешӣ мегиранд [то ба биҳишт роҳ ёбанд]; аммо магар куҷоро мебинанд"},{"SurahNumber":36,"VerseNumber":67,"Text":"Ва агар бихоҳем [зоҳирашонро тағйир медиҳем ва чунон] ононро дар ҷои худ масх [ва замингир] мекунем, ки натавонанд гоме ба пеш бигузоранд ё ба ақиб бозгарданд"},{"SurahNumber":36,"VerseNumber":68,"Text":"Ва Мо ба ҳар ки умри тӯлонӣ бидиҳем, дар офариниш дигаргунаш мекунем [ва ӯро ба нотавонии зеҳнӣ ва бадани даврони кӯдакӣ бармегардонем]. Пас, оё [дар бораи қудрати Парвардигор] намеандешанд"},{"SurahNumber":36,"VerseNumber":69,"Text":"Ва Мо ба ӯ [Муҳаммад] шеър наомӯхтаем ва [шоирӣ] шоистаи ӯ нест. Ин [ки омӯхтаем, чизе] нест, магар андарз ва Қуръоне равшан"},{"SurahNumber":36,"VerseNumber":70,"Text":"То ҳар киро зинда [-дил] бошад, бим диҳад ва азоб бар кофирон муҳаққақ гардад"},{"SurahNumber":36,"VerseNumber":71,"Text":"Оё надидаанд, ки Мо аз он чи дастҳоямон сохтааст, чаҳорпоёне барояшон офаридаем, ки молики онҳо ҳастанд"},{"SurahNumber":36,"VerseNumber":72,"Text":"Ва онҳоро дар хидмати эшон гузоштаем, то бар бархе савор шаванд ва аз [гӯшти] бархе тағзия кунанд"},{"SurahNumber":36,"VerseNumber":73,"Text":"Ва аз он [ҳайвонот] баҳраҳои дигар ва нӯшиданиҳое [шир] доранд. Пас, оё сипос намегузоранд"},{"SurahNumber":36,"VerseNumber":74,"Text":"[Бо ин ҳама неъмат мушрикон] ба ҷои Аллоҳ таоло маъбудоне баргузидаанд; ба ин умед, ки [аз сӯйи онҳо] ёрӣ шаванд"},{"SurahNumber":36,"VerseNumber":75,"Text":"Он [маъбудҳои беҷон] қодир ба ёриашон нестанд; ва ин [мушрикон дар қиёмат] лашкаре барои онҳо [бутҳо] хоҳанд буд, ки [ҳамагӣ дар оташи дузах] эҳзор мешаванд"},{"SurahNumber":36,"VerseNumber":76,"Text":"[Эй Паёмбар] сухани онон туро ғамгин насозад. Бе тардид, Мо он чиро пинҳон мекунанд ва ошкор месозанд, [ба хубӣ] медонем"},{"SurahNumber":36,"VerseNumber":77,"Text":"Оё инсон надидааст, ки Мо ӯро аз нутфае офаридаем [он гоҳ мароҳили рушдро тай кард ва] сипас душмане ошкор шуд"},{"SurahNumber":36,"VerseNumber":78,"Text":"Ва барои Мо мисоле зад ва офариниши хешро фаромӯш кард [ва] гуфт: «Чи касе ин устухонҳоро [дубора] зинда мекунад, дар ҳоле ки пӯсидааст?»"},{"SurahNumber":36,"VerseNumber":79,"Text":"Бигӯ: «ҳамон касе зиндааш мекунад, ки нахустин бор онро падид овард ва Ӯ ба ҳар офаринише доност"},{"SurahNumber":36,"VerseNumber":80,"Text":"Ҳамон ки аз дарахти сабз оташе бароятон падид овард ва шумо [дар сурати ниёз] худ аз он [дарахт] оташ меафрӯзед»"},{"SurahNumber":36,"VerseNumber":81,"Text":"Оё касе, ки осмонҳо ва заминро офаридааст, наметавонад ҳаммонанди инҳоро [пас аз маргашон дубора] биофаринад? Оре [метавонад] ва Ӯ Офаринандаи доност"},{"SurahNumber":36,"VerseNumber":82,"Text":"Фармони Ӯ чун чизеро ирода кунад, танҳо ин аст, ки ба он мегӯяд: «Мавҷуд шав»; пас, [бедиранг] мавҷуд мешавад"},{"SurahNumber":36,"VerseNumber":83,"Text":"Пас, пок ва муназзаҳ аст Парвардигоре, ки [ҳокимият ва] ихтиёри ҳама чиз ба дасти Ӯст ва [ҳамагӣ] ба сӯи Ӯ бозгардонида мешавед"},{"SurahNumber":37,"VerseNumber":1,"Text":"Савганд ба фариштагони саф ба саф [ки барои парастиши Парвардигор истодаанд]"},{"SurahNumber":37,"VerseNumber":2,"Text":"Ва савганд ба фариштагоне, ки абрҳоро меронанд"},{"SurahNumber":37,"VerseNumber":3,"Text":"Ва савганд ба фариштагоне, ки Қуръон тиловат мекунанд"},{"SurahNumber":37,"VerseNumber":4,"Text":"[ки] Бе тардид, маъбуди шумо яктост"},{"SurahNumber":37,"VerseNumber":5,"Text":"[Ҳамон] Парвардигори осмонҳову замин ва он чи миёни онҳост ва Парвардигори [хуршед дар ғурубгоҳҳо ва] тулуъгоҳҳо"},{"SurahNumber":37,"VerseNumber":6,"Text":"Ба ростӣ, ки Мо осмони дунёро бо зевари ситорагон оростем"},{"SurahNumber":37,"VerseNumber":7,"Text":"Ва онро аз [дастрасии] ҳар шайтони саркаш ҳифз кардем"},{"SurahNumber":37,"VerseNumber":8,"Text":"[Он шаётин ҳаргиз] наметавонанд [суханони фариштагони] олами болоро бишунаванд ва аз ҳар сӯ [бо шаҳобҳои оташин] тирборон мешаванд"},{"SurahNumber":37,"VerseNumber":9,"Text":"[Аз вуруди онон ба олами фариштагон ҷилавгирӣ мешавад ва ҳамвора ба] ақиб ронда мешаванд ва азоби ҷовидон [дар пеш] доранд"},{"SurahNumber":37,"VerseNumber":10,"Text":"Магар касе, ки ногаҳон чизе [аз гуфтугӯи фариштагон]-ро дуздида гӯш диҳад, ки [дар ин сурат] шаҳоби дурахшон ӯро дунбол мекунад"},{"SurahNumber":37,"VerseNumber":11,"Text":"Аз онон [кофирон] бипурс, ки оё офариниши [пайкарҳои] онон сахттар аст ё он чи ки Мо [аз замину осмонҳо ва ҷаҳони бекарон] офаридаем; [дар ҳоле ки] Мо онҳоро аз гили [беарзиш ва] часпида падид овардем"},{"SurahNumber":37,"VerseNumber":12,"Text":"Ту [аз инкори онон] дар шигифтӣ ва онҳо [низ суханонатро дар бораи қиёмат] масхара мекунанд"},{"SurahNumber":37,"VerseNumber":13,"Text":"Ва чун панд дода шаванд, намепазиранд"},{"SurahNumber":37,"VerseNumber":14,"Text":"Ва чун нишонаҳои [дар мавриди ростгӯии Паёмбар] мебинанд, [онро] ба тамасхур мегиранд"},{"SurahNumber":37,"VerseNumber":15,"Text":"Ва мегӯянд: «Ин [Қуръон чизе] нест, магар ҷодуе ошкор"},{"SurahNumber":37,"VerseNumber":16,"Text":"Оё ҳангоме ки мурдем ва хок ва устухон шудем, барангехта хоҳем шуд"},{"SurahNumber":37,"VerseNumber":17,"Text":"Оё падарони мо [низ барангехта мешаванд]?»"},{"SurahNumber":37,"VerseNumber":18,"Text":"Бигӯ: «Оре, шумо, дар ҳоле ки хор ҳастед [зинда мешавед]»"},{"SurahNumber":37,"VerseNumber":19,"Text":"Пас, [вуқуи қиёмат] танҳо бо як бонг [-и саҳмнок] аст ва ногаҳон [ҳама аз қабрҳо берун меоянд ва дар интизори дастури Парвардигор, ваҳшати қиёматро] назорат мекунанд"},{"SurahNumber":37,"VerseNumber":20,"Text":"Ва мегӯянд: «Вой бар мо! Ин [ҳамон] рӯзи ҷазост»"},{"SurahNumber":37,"VerseNumber":21,"Text":"[Гуфта мешавад: Оре] ин ҳамон рӯзи довариест, ки дурӯғаш меангоштед»"}]}