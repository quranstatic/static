{"Id":291,"LanguageCodes":["ro","ron"],"Name":"ron-georgegrigore","Author":"George Grigore","Language":"Romanian","Description":"Romanian","Direction":"ltr","Source":"http://tanzil.net","Translations":[{"SurahNumber":1,"VerseNumber":1,"Text":"În numele lui Dumnezeu cel Milos şi Milostiv"},{"SurahNumber":1,"VerseNumber":2,"Text":"Slavă lui Dumnezeu, Domnul lumilor"},{"SurahNumber":1,"VerseNumber":3,"Text":"Milosul, Milostivul"},{"SurahNumber":1,"VerseNumber":4,"Text":"Stăpânul Zilei Judecăţii"},{"SurahNumber":1,"VerseNumber":5,"Text":"Ţie ne închinăm, Ţie îţi cerem ajutorul"},{"SurahNumber":1,"VerseNumber":6,"Text":"Călăuzeşte-ne pe Calea cea Dreaptă"},{"SurahNumber":1,"VerseNumber":7,"Text":"calea celor binecuvântaţi de Tine, şi nu a celor care Te-au supărat, şi nici a celor rătăciţi"},{"SurahNumber":2,"VerseNumber":1,"Text":"Alif. Lam. Mim"},{"SurahNumber":2,"VerseNumber":2,"Text":"Aceasta este cartea cea mai presus de orice îndoială, călăuzire celor temători"},{"SurahNumber":2,"VerseNumber":3,"Text":"celor care cred în Taină, celor care îşi săvârşesc rugăciunea, celor care dau milostenie din ceea ce le-am dăruit"},{"SurahNumber":2,"VerseNumber":4,"Text":"celor care cred în ceea ce a fost pogorât asupra ta, în ceea ce a fost pogorât înaintea ta şi care cred în Viaţa de Apoi"},{"SurahNumber":2,"VerseNumber":5,"Text":"Aceştia merg după călăuzirea Domnului lor, aceştia sunt cei fericiţi"},{"SurahNumber":2,"VerseNumber":6,"Text":"Cei care tăgăduiesc, fie că-i previi, fie că nu-i previi, tot nu vor crede"},{"SurahNumber":2,"VerseNumber":7,"Text":"Dumnezeu le-a pecetluit inimile şi auzul, iar peste priviri le-a pus un voal. Ei, de o osândă cumplită, vor avea parte"},{"SurahNumber":2,"VerseNumber":8,"Text":"Unii oameni spun: “Noi credem în Dumnezeu şi în Ziua de Apoi.” Totuşi ei nu sunt credincioşi"},{"SurahNumber":2,"VerseNumber":9,"Text":"Ei caută să-l înşele pe Dumnezeu şi pe cei credincioşi, însă nu se înşeală decât pe ei înşişi, fără a-şi da seama"},{"SurahNumber":2,"VerseNumber":10,"Text":"În inimă au boală, iar Dumnezeu le măreşte boala. Ei, de o osândă dureroasă, vor avea parte pentru ceea ce socoteau minciună"},{"SurahNumber":2,"VerseNumber":11,"Text":"Când li se spune: “Nu semănaţi stricăciunea pe pământ!”, ei spun: “Noi suntem doar îndreptătorii!”"},{"SurahNumber":2,"VerseNumber":12,"Text":"Ba nu! Ei sunt cei care seamănă stricăciune, însă nu-şi dau seama"},{"SurahNumber":2,"VerseNumber":13,"Text":"Când li se spune: “Credeţi cum crede tot omul”, ei spun: “Să credem precum cred neghiobii?” Oare nu sunt ei cei neghiobi, şi totuşi nu o ştiu"},{"SurahNumber":2,"VerseNumber":14,"Text":"Când se întâlnesc cu credincioşii, spun: “Noi credem!”, însă când rămân singuri cu diavolii lor, spun: “Noi suntem cu voi, doar ne batem joc!”"},{"SurahNumber":2,"VerseNumber":15,"Text":"Dumnezeu îşi bate joc de ei, lăsându-i să meargă orbeşte în ticăloşia lor"},{"SurahNumber":2,"VerseNumber":16,"Text":"Ei sunt cei care au cumpărat rătăcirea cu preţul călăuzirii. Negoţul lor nu este în câştig, căci ei nu sunt călăuziţi"},{"SurahNumber":2,"VerseNumber":17,"Text":"Ei sunt asemenea celor care aprind un foc, iar când focul luminează cele dimprejurul lor, Dumnezeu le ia lumina, lăsându-i în întunecimi, iar ei nu mai văd nimic"},{"SurahNumber":2,"VerseNumber":18,"Text":"Surzi, muţi, orbi, ei nu se vor întoarce către Dumnezeu"},{"SurahNumber":2,"VerseNumber":19,"Text":"Ori sunt ca sub un nor de pe cer, cu întunecimi, tunete şi fulgere. Urechile şi le astupă la auzul trăsnetelor de frica morţii. Dumnezeu, de pretutindeni, îi învăluie pe tăgăduitori"},{"SurahNumber":2,"VerseNumber":20,"Text":"Fulgerul mai că le ia vederea. Când fulgerul luminează, ei merg la lumina lui, însă când se întunecă asupra lor, se opresc. Dacă Dumnezeu ar vrea, le-ar lua auzul şi văzul. Dumnezeu este Atotputernic"},{"SurahNumber":2,"VerseNumber":21,"Text":"Oameni! Închinaţi-vă Domnului vostru care v-a făcut pe voi şi pe cei dinaintea voastră. Poate vă veţi teme"},{"SurahNumber":2,"VerseNumber":22,"Text":"Pământul vouă vi l-a făcut covor, iar cerul baldachin. El trimite apă din ceruri şi dă la iveală roadele pentru traiul vostru. Nu-i faceţi lui Dumnezeu semeni, de vreme ce ştiţi"},{"SurahNumber":2,"VerseNumber":23,"Text":"Dacă vă îndoiţi de ceea ce am pogorât asupra robului Nostru, aduceţi-ne o sură care să fie deopotrivă cu aceasta! Chemaţi-vă martorii, alţii decât Dumnezeu, dacă spuneţi adevărul"},{"SurahNumber":2,"VerseNumber":24,"Text":"Dacă nu o faceţi — şi nu o veţi face — temeţi-vă de Focul cel mare care mistuie oameni şi pietre, gata pregătit pentru cei tăgăduitori"},{"SurahNumber":2,"VerseNumber":25,"Text":"Vesteşte-le celor care cred şi săvârşesc fapte bune că vor avea parte de grădini pe sub care curg râuri. De câte ori le va fi dăruit din ele un fruct, ei vor spune: “Iată ceea ce ni s-a dăruit şi mai înainte”, căci fructe asemenea le vor mai fi fost date. În ele vor avea soţii neprihănite şi acolo vor veşnici"}]}