{"Id":274,"LanguageCodes":["no","nor"],"Name":"nor-einarberg","Author":"Einar Berg","Language":"Norwegian","Description":"Norwegian","Direction":"ltr","Source":"http://tanzil.net","Translations":[{"SurahNumber":16,"VerseNumber":111,"Text":"på den dag da enhver står frem for å føre sin egen sak, og enhver lønnes for det han har gjort, og de lider ingen urett"},{"SurahNumber":16,"VerseNumber":112,"Text":"Gud bruker et bilde: En by lå i sikkerhet og fred, og dens levemåte strømmet rikelig fra alle hold. Så viste den utakknemlighet for Guds velgjerninger. Og Gud lot den få over seg hunger og frykt, for det de hadde laget i stand"},{"SurahNumber":16,"VerseNumber":113,"Text":"Et sendebud var jo kommet til dem fra deres egen krets, men de beskyldte ham for å fare med løgn. Så tok straffen dem, urettferdige som de var"},{"SurahNumber":16,"VerseNumber":114,"Text":"Spis av det Gud har gitt dere, som er tillatt og godt. Vis takknemlighet for Guds godhet, om det er Ham dere tjener"},{"SurahNumber":16,"VerseNumber":115,"Text":"Han har bare forbudt dere det selvdøde, blod og svinekjøtt, og slikt som er viet til en annen enn Gud. Men om noen drives av nød, ikke av lyst, og ikke går for langt, så er Gud tilgivende, nåderik"},{"SurahNumber":16,"VerseNumber":116,"Text":"Si ikke om det som dere løgnaktig beskriver: «Dette er tillatt, og dette forbudt,» for å dikte opp løgn mot Gud. De som dikter opp løgn mot Gud, går det ikke godt"},{"SurahNumber":16,"VerseNumber":117,"Text":"De nyter livet en stakket stund, og så venter det dem en smertelig straff"},{"SurahNumber":16,"VerseNumber":118,"Text":"Jødene har Vi forbudt det som Vi har fortalt deg tidligere. Vi gjorde dem ikke urett, men deres egen urett slo tilbake på dem selv"},{"SurahNumber":16,"VerseNumber":119,"Text":"Overfor dem som i uvitenhet har handlet urett, og så omvender seg og forbedrer seg, er Herren etter dette, tilgivende, nåderik"},{"SurahNumber":16,"VerseNumber":120,"Text":"Abraham var en leder, ydmyk og Gud-søkende. Han var ingen avgudsdyrker"},{"SurahNumber":16,"VerseNumber":121,"Text":"Han viste takknemlighet for Hans godhet. Gud utvalgte ham og ledet ham på rett vei"},{"SurahNumber":16,"VerseNumber":122,"Text":"Vi gav ham det som var godt i denne verden, og i den hinsidige vil han visselig være blant de rettferdige"},{"SurahNumber":16,"VerseNumber":123,"Text":"Så gav Vi deg denne inspirasjon: «Følg Abrahams lære som Gud-søker! Han var ingen avgudsdyrker!»"},{"SurahNumber":16,"VerseNumber":124,"Text":"Sabbaten ble bare innført for dem som var uenige om læren. Herren vil på oppstandelsens dag treffe avgjørelse mellom dem om det de var uenige om"},{"SurahNumber":16,"VerseNumber":125,"Text":"Kall til Herrens veier med visdom og vakker formaning! Diskuter med dem på beste måte! Herren vet best hvem som vandrer bort fra Hans vei, og hvem som er på rett vei"},{"SurahNumber":16,"VerseNumber":126,"Text":"Om dere gjengjelder overlast, så gjør det i samme mål som dere har lidd urett. Men om dere vil bære det, sannelig, dette er best, for dem som har standhaftighet"},{"SurahNumber":16,"VerseNumber":127,"Text":"Vis tålmod! Ditt tålmod kommer fra Gud! Vær ikke bedrøvet over menneskene, og vær ikke fortrykt for deres renker"},{"SurahNumber":16,"VerseNumber":128,"Text":"Gud er med dem som viser gudsfrykt, og dem som handler vel"}]}