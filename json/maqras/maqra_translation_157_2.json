{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":28,"VerseNumber":51,"Text":"Cit kaem lazem sabe Meupeugah Meuulang-ulang Kamoe peuingat Mangat teuingat jih bek roh salah"},{"SurahNumber":28,"VerseNumber":52,"Text":"Na sit awak nyang Kamoe bri kitab Yoh dilee meuhat jiiman bagah Goh tren Qur'an sit ka jiiman"},{"SurahNumber":28,"VerseNumber":53,"Text":"‘Oh ban geukheun nyan seunang jih leupah Jikheun dikamoe cit ka meuiman Beuna atra nyan nyo nibak Allah Yoh goh lom teuka atra nyan kamoe Ka uleh kamoe laju meunyerah Kamoe Islam laju awai that"},{"SurahNumber":28,"VerseNumber":54,"Text":"Ureueng nyan meuhat pahla le leupah Keu gopnyan geubri dua seuen pahla Sabab geusaba bek roh meusalah Geutulak jeuheut deungon buet nyang got Peue nyang na leugat geubri nafakah Nibak raseuki nyang ka Kamoe bri"},{"SurahNumber":28,"VerseNumber":55,"Text":"Meunyo buet keuji geupaleng bagah Geukheun dikamoe ban amai kamoe Digata keudroe amaiteuh salah Seulamat mantong meukheun keu gata Kamoe han suka buet jaheliah"},{"SurahNumber":28,"VerseNumber":56,"Text":"Han ek tatunyok soe nyang tagaseh Atra nyan meuceh urosan Allah Soe nyang Neukheundak Neubri peutunyok Soe nyang Neutunyok Neuteupeue sudah Nyang Neupeutunyok sit ka Neutusoe"},{"SurahNumber":28,"VerseNumber":57,"Text":"Teuma awak nyoe laen jipeugah Meu kamoe ikot peutunyok Tuhan Ngon gata sajan turot peurintah Kamoe cit jidrop lam nanggroe kamoe Han jeuet disinoe kamoe jipeugah Kon ka Kamoe bri keu jih nyan teumpat Di aman that sinan di Makkah Bak tanoh hareuem ngon le boh kayee Raseuki teuntee keu jih Meukeubah Tapi le jih nyan hana jiteupeue"},{"SurahNumber":28,"VerseNumber":58,"Text":"Padum le nanggroe nyang dilee salah Padum le nanggroe Meupeubinasa Seunang lam donya udep jih mewah Teumpat jih tinggai jinoe dum ka soh Na saboh-saboh nyang Kamoe keubah Laen dum Kamoe nyang tueng pusaka"},{"SurahNumber":28,"VerseNumber":59,"Text":"Teuma Po gata hana meuilah Hana nanggroe nyang Neupeubinasa Meu goh lom teuka utosan Allah Meu goh Neukirem Rasul nyang nyata Bak ibu kota geuba risalah Geubaca keu jih dum ayat Kamoe Bek salah Kamoe teuma jipeugah Hana nanggroe nyang Meupeubinasa Meu goh lom nyata lalem jih leupah"},{"SurahNumber":28,"VerseNumber":60,"Text":"Beurangkapeue nyang geubri keu gata Nyan hudep donya seunang be seupah Ngon perhiasan galakteuh raya Leubeh got teuma nyang Tuhan keubah Nyang na bak Tuhan pih leubeh keukai Taci ngui akai tatueng phaedah"},{"SurahNumber":28,"VerseNumber":61,"Text":"Beurangsoe nyang ka Kamoe janji got Meuteumee that got keu jih beunalah Peue ek sa gopnyan ngon nyang jih teuma í Nyang seunang donya galak jih leupah Lam hudep donya Meubri seunang that Uroe kiamat teuma jih sosah Geuba jih keudeh dalam nuraka"},{"SurahNumber":28,"VerseNumber":62,"Text":"Uroe nyan teuma Neuhei le Allah Ho ka tuhankah dum charikat Lon Nyang dilee jih nyan bandum kaseumah"},{"SurahNumber":28,"VerseNumber":63,"Text":"Awak nyang ka na putosan keu Jikheun treuk le jih teuma jipeugah Wahe Po kamoe awak nyan meuhat Kamoe peusisat meuyue buet salah Lagee droe kamoe ka awai sisat Droe kamoe meuhat jinoe meupeuglah Nyang bit kon kamoe jiseumah le"},{"SurahNumber":28,"VerseNumber":64,"Text":"Geukheun treuk bak jih jak hei leh bagah Jak hei tuhankah dum keunoe kaba ‘Oh ji hoi teuma han jitem langkah Han jijak bak jih ka jipeulheueh droe Azeueb treuk jinoe jikalon leumah Adak meu dilee jih lam peutunyok Kon han geuseunyok lam apui mirah"},{"SurahNumber":28,"VerseNumber":65,"Text":"Geutanyong bak jih lom bak uroe nyan Pakriban kakheun keu Rasulullah"},{"SurahNumber":28,"VerseNumber":66,"Text":"Teuma jih buta haba uroe nyan Meu sapeue pih han na jeuet jipeugah Jikeumeung tanyong pih han jitupat"},{"SurahNumber":28,"VerseNumber":67,"Text":"Ureueng nyang toubat nyan nyang meutuah Toubat meuiman amai pih got that Ureueng nyan meuhat seunang that leupah Meubahgia that bandum ureueng nyan"},{"SurahNumber":28,"VerseNumber":68,"Text":"Po gata Tuhan kuasa leupah Ban nyang h‘eut Tuhan peue nyang Neupeujeu Neucok roe nyang hʻeut hana soe teugah Awak nyan bandum han jeuet jipileh Tuhan nyang pileh beuna ngon salah Maha Suci that Allah Taʻala Charikat hana lagee jih peugah"},{"SurahNumber":28,"VerseNumber":69,"Text":"Neuteupeue bandum uleh Po gata Peue nyang lam dada jitroh jikeubah Nyang jipeulahe keunoe u lua Allah Taʻala Neuteupeue sudah"},{"SurahNumber":28,"VerseNumber":70,"Text":"Droe-Neuh nyan sidroe nyankeuh nyang Tuhar Tan laen tuhan meulengkan Allah Keu Droeneuh pujoe donya akhirat Hukom pih meuhat bak jaroe Allah Bandumteuh tawoe keudeh bak Tuhan"},{"SurahNumber":28,"VerseNumber":71,"Text":"Takheun pakriban meunyo Neuubah Meunyo Neupeujeuet malam keu gata Sipanyang masa seupot that leupah Jinoekon sampe uroe kiamat Soe ek peuteupat teuma geuubah Soe ek gantoe nyan ngon cahya uroe Tadeungo jinoe teuma tapeugah"},{"SurahNumber":28,"VerseNumber":72,"Text":"Takheun pakri lom meunyo Neutuka Sipanyang masa uroe trang leupah Jinoekon sampe uroe kiamat Soe ek peuteupat teuma geuubah Soe ek gantoe nyan teuma ngon malam Bak tach seunang tapiyoh payah Peue hana taeu ngon peurhatian"},{"SurahNumber":28,"VerseNumber":73,"Text":"Nyan rahmat Tuhan dum le sileupah Tuhan Neupeujeuet malam ngon uroe Tapiyoh sinoe mita napakah Uroe tamita kurnia Tuhan Teuma ‘oh malam tapiyoh payah Mangat lom gata chukor keu Tuhan"},{"SurahNumber":28,"VerseNumber":74,"Text":"Teuma uroe nyan Neuhei le Allah Ho ka tuhankah dum charikat Lon Nyang dilee jih nyan bandum kaseumah"},{"SurahNumber":28,"VerseNumber":75,"Text":"Teuma Kamoe cok bak jeuep-jeuep ummat Saksi meuhat Kamoe peuleumah Kamoe kheun teuma boh toh bukti Uroe nyoe kabri keu Lon beu bagah Baro jiteupeue Tuhan nyang beuna Peue nyang jih peuna sisat dum salah"}]}