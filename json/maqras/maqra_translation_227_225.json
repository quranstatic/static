{"Id":225,"LanguageCodes":["rw","kin"],"Name":"kin-rwandamuslimsas","Author":"Rwanda Muslims Association Team","Language":"Kinyarwanda","Description":"Kinyarwanda","Direction":"ltr","Source":"https://quranenc.com/en/browse/kinyarwanda_assoc","Translations":[{"SurahNumber":69,"VerseNumber":1,"Text":"Ukuri kudakumirwa (umunsi w’izuka)"},{"SurahNumber":69,"VerseNumber":2,"Text":"Ukuri kudakumirwa ni iki"},{"SurahNumber":69,"VerseNumber":3,"Text":"Ni iki kizakubwira ukuri kudakumirwa"},{"SurahNumber":69,"VerseNumber":4,"Text":"Aba Thamudu n’aba Adi bahinyuye umunsi w’imperuka"},{"SurahNumber":69,"VerseNumber":5,"Text":"Aba Thamudu borekeshejwe urusaku ndengakamere"},{"SurahNumber":69,"VerseNumber":6,"Text":"Naho aba Adi borekeshwa umuyaga uvuza ubuhuha, usenya"},{"SurahNumber":69,"VerseNumber":7,"Text":"(Allah) yawubateje mu gihe cy’amajoro arindwi n’amanywa umunani bikurikiranye. Wabonaga abantu ari imirambo irambaraye imeze nk’ingiga z’ibiti by’imitende (byaranduwe) birangaye (birimo ubusa mo imbere)"},{"SurahNumber":69,"VerseNumber":8,"Text":"Ese urabona hari n’umwe wasigaye muri bo"},{"SurahNumber":69,"VerseNumber":9,"Text":"Farawo n’ababayeho mbere ye ndetse n’abo mu midugudu yabirinduwe (abantu ba Loti) bakoze ibyaha"},{"SurahNumber":69,"VerseNumber":10,"Text":"Nuko bigomeka ku Ntumwa ya Nyagasani wabo, maze (Allah) abahanisha ibihano bikaze"},{"SurahNumber":69,"VerseNumber":11,"Text":"Mu by’ukuri ubwo amazi yarengaga inkombe (mu gihe cy’umwuzure wo ku bwa Nuhu, abamwemeye) twabatwaye mu bwato"},{"SurahNumber":69,"VerseNumber":12,"Text":"Kugira ngo tubigire urwibutso kuri mwe ndetse n’amatwi yumva abizirikane"},{"SurahNumber":69,"VerseNumber":13,"Text":"Ubwo impanda izavuzwa inshuro imwe (ya mbere)"},{"SurahNumber":69,"VerseNumber":14,"Text":"Isi n’imisozi bigaterurwa, bigahondwa inshuro imwe"},{"SurahNumber":69,"VerseNumber":15,"Text":"Kuri uwo munsi, imperuka izaba igeze"},{"SurahNumber":69,"VerseNumber":16,"Text":"N’ikirere kizasatagurika, maze uwo munsi kibe cyoroshye (ku buryo cyakwiyasagura)"},{"SurahNumber":69,"VerseNumber":17,"Text":"N’abamalayika bazaba bakizengurutse (ikirere) impande zacyo. Kandi kuri uwo munsi abamalayika umunani biyongera kuri abo bazaba bateruye Ar’shi ya Nyagasani wawe"},{"SurahNumber":69,"VerseNumber":18,"Text":"Uwo munsi muzahagarikwa (imbere ya Allah). Nta kintu na kimwe cyanyu kizayoberana"},{"SurahNumber":69,"VerseNumber":19,"Text":"Bityo, uzahabwa igitabo cye mu kuboko kw’iburyo, azavuga (aratira abandi) agira ati “Nimuze musome igitabo cyanjye.”"},{"SurahNumber":69,"VerseNumber":20,"Text":"Rwose njye nari nzi neza ko nzahura n’ibarura ryanjye nk’iri (kubera ibikorwa byiza nakoze)"},{"SurahNumber":69,"VerseNumber":21,"Text":"Azaba mu buzima bw’umunezero"},{"SurahNumber":69,"VerseNumber":22,"Text":"Mu busitani buhebuje"},{"SurahNumber":69,"VerseNumber":23,"Text":"Imbuto zabwo zizaba ziri bugufi (yabo)"},{"SurahNumber":69,"VerseNumber":24,"Text":"(Bazabwirwa bati) “Nimurye munanywe kandi muryoherwe, ibyo ni ukubera ibyo mwakoze mu minsi yahise (mukiri ku isi).”"},{"SurahNumber":69,"VerseNumber":25,"Text":"Naho uzahabwa igitabo cye mu kuboko kw’ibumoso, azavuga (yicuza n’agahinda kenshi) ati “iyaba ntari mpawe iki gitabo cyanjye!”"},{"SurahNumber":69,"VerseNumber":26,"Text":"Sinamenye iby’ibarura ryanjye"},{"SurahNumber":69,"VerseNumber":27,"Text":"Iyaba urupfu (rwanjye napfuye mva ku isi) rwari rwo rwa burundu"},{"SurahNumber":69,"VerseNumber":28,"Text":"Umutungo wanjye nta cyo wamariye"},{"SurahNumber":69,"VerseNumber":29,"Text":"N’ubutware bwanjye bwabaye imfabusa (bwancitse)"},{"SurahNumber":69,"VerseNumber":30,"Text":"(Abarinzi b’umuriro bazabwirwa bati) “Mumufate mumubohe"},{"SurahNumber":69,"VerseNumber":31,"Text":"Maze mumutwikire mu muriro"},{"SurahNumber":69,"VerseNumber":32,"Text":"Nyuma mumuboheshe umunyururu ufite uburebure bwa Dhira’a mirongo irindwi"},{"SurahNumber":69,"VerseNumber":33,"Text":"Mu by’ukuri ntiyemeraga Allah w’ikirenga"},{"SurahNumber":69,"VerseNumber":34,"Text":"Nta n’ubwo yajyaga ashishikariza (abantu) kugaburira abakene"},{"SurahNumber":69,"VerseNumber":35,"Text":"None hano uyu munsi nta nshuti ari bugire (yamuvuganira cyangwa ngo imurinde ibihano)"},{"SurahNumber":69,"VerseNumber":36,"Text":"Nta n’ibyo kurya (ari buhabwe) uretse amashyira (y’abantu bo mu muriro)"},{"SurahNumber":69,"VerseNumber":37,"Text":"Nta bandi (bahabwa) ibyo biribwa uretse abanyabyaha.”"},{"SurahNumber":69,"VerseNumber":38,"Text":"Rwose ndahiye ibyo mureba"},{"SurahNumber":69,"VerseNumber":39,"Text":"N’ibyo mutareba"},{"SurahNumber":69,"VerseNumber":40,"Text":"Mu by’ukuri iyi (Qur’an) ni ijambo (rya Allah risomwa) n’Intumwa yubahitse (Muhamadi)"},{"SurahNumber":69,"VerseNumber":41,"Text":"Ntabwo ari imvugo y’umusizi. Dore ko mwemera gake"},{"SurahNumber":69,"VerseNumber":42,"Text":"Nta n’ubwo ari imvugo y’umupfumu. Ariko mwibuka gake"},{"SurahNumber":69,"VerseNumber":43,"Text":"(Ahubwo ni igitabo) cyahishuwe giturutse kwa Nyagasani w’ibiremwa"},{"SurahNumber":69,"VerseNumber":44,"Text":"N’iyo (Muhamadi) aza kugira ibyo aduhimbira (tutavuze)"},{"SurahNumber":69,"VerseNumber":45,"Text":"Twari kumufatisha imbaraga n’ukuboko kw’iburyo"},{"SurahNumber":69,"VerseNumber":46,"Text":"Maze tukamuca umutsi w’umujyana w’ibanze (uvana amaraso mu mutima uyohereza hose mu mubiri)"},{"SurahNumber":69,"VerseNumber":47,"Text":"Nta n’umwe muri mwe wari kugira icyo amumarira (ngo amutabare)"},{"SurahNumber":69,"VerseNumber":48,"Text":"Kandi mu by’ukuri (Qur’an) ni urwibutso ku bagandukira Allah"},{"SurahNumber":69,"VerseNumber":49,"Text":"Rwose tuzi neza ko muri mwe hari abahinyura (iyi Qur’an)"},{"SurahNumber":69,"VerseNumber":50,"Text":"Kandi rwose (ku munsi w’imperuka, Qur’an) izaba amakuba ku bahakanyi"},{"SurahNumber":69,"VerseNumber":51,"Text":"Kandi mu by’ukuri (Qur’an) ni ukuri kudashidikanywaho"},{"SurahNumber":69,"VerseNumber":52,"Text":"Bityo, tagatifuza izina rya Nyagasani wawe, Uhambaye"},{"SurahNumber":70,"VerseNumber":1,"Text":"Usaba yasabye ko ibihano bigomba kuzabaho bisohora"},{"SurahNumber":70,"VerseNumber":2,"Text":"(Nyamara ibyo bihano) nta kizabibuza kugera ku bahakanyi"},{"SurahNumber":70,"VerseNumber":3,"Text":"(Bizabageraho ku munsi w’imperuka) biturutse kwa Allah, nyir’amayira azamuka (agana mu ijuru)"},{"SurahNumber":70,"VerseNumber":4,"Text":"Abamalayika ndetse na Roho (Malayika Jibrilu) bazamuka iwe (Allah) mu gihe cy’umunsi umwe ungana n’imyaka ibihumbi mirongo itanu (ya hano ku isi, abandi batari bo bakoresha muri urwo rugendo)"},{"SurahNumber":70,"VerseNumber":5,"Text":"Bityo, ihangane (yewe Muhamadi) wifashishije ukwihangana kwiza"},{"SurahNumber":70,"VerseNumber":6,"Text":"Mu by’ukuri bo babona (imperuka) iri kure"},{"SurahNumber":70,"VerseNumber":7,"Text":"Nyamara twe tukabona iri hafi"},{"SurahNumber":70,"VerseNumber":8,"Text":"Umunsi ikirere kizaba nk’umushongi w’umuringa"},{"SurahNumber":70,"VerseNumber":9,"Text":"N’imisozi ikaba nk’ubwoya (bukemurwa ku matungo bukorwamo imyambaro)"},{"SurahNumber":70,"VerseNumber":10,"Text":"Kandi nta nshuti izigera ibaza iby’inshuti yayo"},{"SurahNumber":70,"VerseNumber":11,"Text":"N’ubwo bazaba barebana (ndetse bakanamenyana, ariko nta cyo bazamarirana). Kubera ibihano by’uwo munsi, umunyabyaha azifuza gutangaho incungu abana be"},{"SurahNumber":70,"VerseNumber":12,"Text":"Umugore we, umuvandimwe we"},{"SurahNumber":70,"VerseNumber":13,"Text":"N’umuryango we yahungiragaho (akiri ku isi igihe ahuye n’ibimuteye ubwoba)"},{"SurahNumber":70,"VerseNumber":14,"Text":"Ndetse n’abari mu isi bose (azifuza kubatangaho incungu) kugira ngo arokoke"},{"SurahNumber":70,"VerseNumber":15,"Text":"Ariko nta cyo bizamumarira! Ahubwo azajya mu muriro ugurumana"},{"SurahNumber":70,"VerseNumber":16,"Text":"Uhubuzaho uruhu rw’agahanga"},{"SurahNumber":70,"VerseNumber":17,"Text":"Uzaba uhamagara uwo ari we wese wateraga umugongo akanirengagiza (ukuri gukubiye muri Qur’an)"},{"SurahNumber":70,"VerseNumber":18,"Text":"Akanakusanya (umutungo) akawuhunika (ntawukoreshe mu nzira ya Allah)"}]}