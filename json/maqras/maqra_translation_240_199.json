{"Id":199,"LanguageCodes":["ilp"],"Name":"ilp-abdulazizgroaal","Author":"Abdul Aziz Gro Aalem Saromintang","Language":"Iranun","Description":"Iranun","Direction":"ltr","Source":"https://www.islamic-invitation.com/ , King Fahd Quran Complex","Translations":[{"SurahNumber":100,"VerseNumber":9,"Text":"Ba niyan ndi katawi, -a amai ka pakaliyon so shisi-i ko manga kobor"},{"SurahNumber":100,"VerseNumber":10,"Text":"Go payagun so shisi-i ko manga rarub"},{"SurahNumber":100,"VerseNumber":11,"Text":"Mata-an! A so Kadnan niran sa Alongan noto i titho a Kaip kiran"},{"SurahNumber":101,"VerseNumber":1,"Text":"So Phakatukutuk"},{"SurahNumber":101,"VerseNumber":2,"Text":"Antona-a so phakatukutuk"},{"SurahNumber":101,"VerseNumber":3,"Text":"Na antawa-a i miyakandao Ruka o antona-a so Phakatukutuk"},{"SurahNumber":101,"VerseNumber":4,"Text":"Alongan a mabaloi so manga Manosiya a makairing sa manga Paroparo a Masosolapak"},{"SurahNumber":101,"VerseNumber":5,"Text":"Go mabaloi so manga Palao a makairing ko bombol a riyodot"},{"SurahNumber":101,"VerseNumber":6,"Text":"Na sa dun sa tao a makapunud so manga timbang iyan"},{"SurahNumber":101,"VerseNumber":7,"Text":"Na sukaniyan na matago ko Kaoyagoyag a Makasosowat"},{"SurahNumber":101,"VerseNumber":8,"Text":"Na so puman so tao a Makakhap so manga timbang iyan"},{"SurahNumber":101,"VerseNumber":9,"Text":"Na aya darpa iyan na so Naraka Hawiya"},{"SurahNumber":101,"VerseNumber":10,"Text":"Na antawa-a i miyakandao Ruka o antona oto"},{"SurahNumber":101,"VerseNumber":11,"Text":"Apoi a Miyakayaoyao"},{"SurahNumber":102,"VerseNumber":1,"Text":"Miyakatumbang rukano so Kapamagindiga sa kadakul"},{"SurahNumber":102,"VerseNumber":2,"Text":"Taman sa makasongkano ko manga kobor"},{"SurahNumber":102,"VerseNumber":3,"Text":"Na gunuki niyo, ka khatokawan niyo dun"},{"SurahNumber":102,"VerseNumber":4,"Text":"Oriyan niyan na gunuki niyo, ka khatokawan niyo dun"},{"SurahNumber":102,"VerseNumber":5,"Text":"Sabunar, a okatokawi niyo sa Kata-o a matatangkud"},{"SurahNumber":102,"VerseNumber":6,"Text":"Na Mata-an a mailai niyo dun so Naraka Jahim"},{"SurahNumber":102,"VerseNumber":7,"Text":"Oriyan niyan, na Mata-an a mailai niyo dun noto sa kailai a matatangkud"},{"SurahNumber":102,"VerseNumber":8,"Text":"Oriyan niyan, na Mata-an a khi-isha rukano dun sa Alongan noto so manga Limo (rukano)"},{"SurahNumber":103,"VerseNumber":1,"Text":"Ibut ko Masa"},{"SurahNumber":103,"VerseNumber":2,"Text":"Ka Mata-an! A so manga Manosiya na matatago dun ko kalogi"},{"SurahNumber":103,"VerseNumber":3,"Text":"Inonta so Miyamaratiyaya, go pinggalubuk iran so manga pipiya, go ini pamagosiyata iran so bunar, go ini pamagosiyata iran so kaphantang"},{"SurahNumber":104,"VerseNumber":1,"Text":"Sangat a siksa, a ruk o omani Taliyanta-an, a makasodi"},{"SurahNumber":104,"VerseNumber":2,"Text":"A so Miyanimo sa tamok na miyatamanon magitong"},{"SurahNumber":104,"VerseNumber":3,"Text":"Tatarima-an niyan sa Mataan! A so tamok iyan na miyabaloi niyan sukaniyan a kakal"},{"SurahNumber":104,"VerseNumber":4,"Text":"Gunuki niyan noto, Mata-an a Phoshangun ndun ko makaroput"},{"SurahNumber":104,"VerseNumber":5,"Text":"Na antawa-a 1 miyakandao Ruka o antona-a so makaroput"},{"SurahNumber":104,"VerseNumber":6,"Text":"So Apoi o Allah, a pakakakadugun"},{"SurahNumber":104,"VerseNumber":7,"Text":"So pushokhayao ko manga poso"},{"SurahNumber":104,"VerseNumber":8,"Text":"Mata-an naya! A si-i kiran mikolob"},{"SurahNumber":104,"VerseNumber":9,"Text":"Si-i ko manga pasuk a manga rarawa"},{"SurahNumber":105,"VerseNumber":1,"Text":"Bangka da Katokawi so inikidiya o Kadnan Ka ko khimangaruk ko Gadiya"},{"SurahNumber":105,"VerseNumber":2,"Text":"Ba Niyan nda tagowa so Antangan niran a marata si-i ko kalogi"},{"SurahNumber":105,"VerseNumber":3,"Text":"Go biyotawanan Niyan siran sa manga Papanok a khirurungkap"},{"SurahNumber":105,"VerseNumber":4,"Text":"A Puphangolog kiran sa Ator a pho-on ko lipao a kiyomba"},{"SurahNumber":105,"VerseNumber":5,"Text":"Na biyaloi Niyan siran a miyakairing ko pur a kiyan (a olud)"},{"SurahNumber":106,"VerseNumber":1,"Text":"Makapantag ko kiyasinanad o manga Quraish"},{"SurahNumber":106,"VerseNumber":2,"Text":"So kiyasinanad iran ko kathotogalin ko kapanununggao niyan a go so kakhakayao niyan"},{"SurahNumber":106,"VerseNumber":3,"Text":"Na Showasowata iran so Kadnan a ungkai a Baitollah"},{"SurahNumber":106,"VerseNumber":4,"Text":"So migai kiran sa Pangunungkun po-on ko kaor, go miyakasarig kiran pho-on ko kaluk"},{"SurahNumber":107,"VerseNumber":1,"Text":"Ino kiyatokawan Ka so gi-i niyan pakambokhagun so balas (ko Akhirat)"},{"SurahNumber":107,"VerseNumber":2,"Text":"Na giyoto man so Puphanaromag ko Wata a ilo"},{"SurahNumber":107,"VerseNumber":3,"Text":"Go di niyan iphamintal so kapakakana ko Miskin"},{"SurahNumber":107,"VerseNumber":4,"Text":"Na sangat a siksa a ruk o manga Barasambayang"},{"SurahNumber":107,"VerseNumber":5,"Text":"A so siran na so Sambayang iran na pakalilipatan niran"},{"SurahNumber":107,"VerseNumber":6,"Text":"So siran na maki-ilailain siran"},{"SurahNumber":107,"VerseNumber":7,"Text":"Go u-urunun niran so kakhapiya-an"},{"SurahNumber":108,"VerseNumber":1,"Text":"Mata-an! A Sukami na inibugai Ami Ruka (Ya Muhammad) so madakul (a Mapiya)"},{"SurahNumber":108,"VerseNumber":2,"Text":"Na Shambayang Ka makapantag ko Kadnan Ka, go Khorbangka"},{"SurahNumber":108,"VerseNumber":3,"Text":"Mata-an! A so Pukhararangit Ruka na sukaniyan i da a tondasiyan"},{"SurahNumber":109,"VerseNumber":1,"Text":"Tharowangka (Ya Muhammad): Hai manga Kapir"},{"SurahNumber":109,"VerseNumber":2,"Text":"Kuna a ba Akun di-i Showasowata so gi-i niyo Showasowatun"},{"SurahNumber":109,"VerseNumber":3,"Text":"Go da rukano i ba niyo di-i Showasowata so gi-i Yakun Showasowatun"},{"SurahNumber":109,"VerseNumber":4,"Text":"Go da Rakun i ba Ko Pushowasowata so Pishowasowat iyo"},{"SurahNumber":109,"VerseNumber":5,"Text":"Go da rukano i ba niyo Pushowasowata so gi-i Yakun Showasowatun"},{"SurahNumber":109,"VerseNumber":6,"Text":"Ruk iyo so okit iyo ko Kapaginutao, na ruk Akun so okit Akun ko Kapaginutao"},{"SurahNumber":110,"VerseNumber":1,"Text":"Igira-a Miyakatalingoma so Tabang o Allah, a go so Daag"},{"SurahNumber":110,"VerseNumber":2,"Text":"Go Mailaingka so manga Manosiya a Puphamanolud ko Agama o Allah, a ndadakudakul"},{"SurahNumber":110,"VerseNumber":3,"Text":"Na Puthasbik Ka a rakhus o Podi ko Kadnan Ka, go Panguni Ka On sa Ma-ap: Mata-an! A Sukaniyan na Tatap a Puphanarima ko Taobat"},{"SurahNumber":111,"VerseNumber":1,"Text":"Miya-ilang so dowa a tangan o Abilahab, go miya-ilang (Sukaniyan)"},{"SurahNumber":111,"VerseNumber":2,"Text":"Da-on makanggai a gona so tamok iyan, a go so miyasokat iyan"},{"SurahNumber":111,"VerseNumber":3,"Text":"Phakasolud dun ko Apoi a Pushokhayao"},{"SurahNumber":111,"VerseNumber":4,"Text":"Go so Karoma niyan a Maawid sa itagon"},{"SurahNumber":111,"VerseNumber":5,"Text":"Kiyatagowan so lig iyan sa tali a phamukul"},{"SurahNumber":112,"VerseNumber":1,"Text":"Tharowangka: Sukaniyan so Allah, a isa isa"},{"SurahNumber":112,"VerseNumber":2,"Text":"So Allah a Puphangangaronganan"},{"SurahNumber":112,"VerseNumber":3,"Text":"Da Mbawata, go da Mbawataan"},{"SurahNumber":112,"VerseNumber":4,"Text":"Go da-a Miya-adun a saginda Niyan a isa bo"},{"SurahNumber":113,"VerseNumber":1,"Text":"Tharowangka: A Mulindong Ako ko Kadnan o khapita"},{"SurahNumber":113,"VerseNumber":2,"Text":"Po-on ko karat-an o nganin a Inadun Niyan"},{"SurahNumber":113,"VerseNumber":3,"Text":"Go so karata-an o Gagawi-i igira-a 'Miyakalibotung"},{"SurahNumber":113,"VerseNumber":4,"Text":"Go so karata-an o Puphamangiyop ko manga palot"},{"SurahNumber":113,"VerseNumber":5,"Text":"Go so karata-an o makasi-ig igira-a miyani-ig. l"},{"SurahNumber":114,"VerseNumber":1,"Text":"Tharowangka: A Mulindong Ako ko Kadnan o manga Manosiya"},{"SurahNumber":114,"VerseNumber":2,"Text":"A Phapa-ar ko manga Manosiya"},{"SurahNumber":114,"VerseNumber":3,"Text":"A Tohan o manga Manosiya"},{"SurahNumber":114,"VerseNumber":4,"Text":"Po-on ko karata-an o Puphangonsi, a Puphano-o so-ok"},{"SurahNumber":114,"VerseNumber":5,"Text":"So Puphangonsi ko manga rarub o manga Manosiya"},{"SurahNumber":114,"VerseNumber":6,"Text":"A pud ko manga Jinn, a go so manga Manosiya"}]}