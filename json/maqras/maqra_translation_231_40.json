{"Id":40,"LanguageCodes":["as","asm"],"Name":"asm-shaykhrafeequli","Author":"Shaykh Rafeequl Islam Habibur Rahman","Language":"Assamese","Description":"Assamese","Direction":"ltr","Source":"https://quranenc.com/check/assamese_rafeeq/v1.0.0-csv.1 , https://quranenc.com/en/browse/assamese_rafeeq , https://quranenc.com ,","Translations":[{"SurahNumber":75,"VerseNumber":1,"Text":"মই শপত কৰিছো ক্বিয়ামতৰ দিনৰ"},{"SurahNumber":75,"VerseNumber":2,"Text":"মই আৰু শপত কৰিছো আত্মনিন্দাকাৰী আত্মাৰ"},{"SurahNumber":75,"VerseNumber":3,"Text":"মানুহে ভাৱে নেকি যে, আমি কেতিয়াও তাৰ অস্থিসমূহ একত্ৰিত কৰিব নোৱাৰিম"},{"SurahNumber":75,"VerseNumber":4,"Text":"কিয় নোৱাৰিম, আমি তাৰ আঙুলিৰ অগ্ৰভাগসমূহকো (পাববোৰকো) পুনৰ্বিন্যস্ত কৰিবলৈ সক্ষম।"},{"SurahNumber":75,"VerseNumber":5,"Text":"বৰং মানুহে তাৰ ভৱিষ্যতেও পাপকৰ্ম কৰিবলৈ বিচাৰে।"},{"SurahNumber":75,"VerseNumber":6,"Text":"সি প্ৰশ্ন কৰে, কিয়ামতৰ দিনটো কেতিয়া আহিব"},{"SurahNumber":75,"VerseNumber":7,"Text":"যেতিয়া চকু স্থিৰ হৈ যাব"},{"SurahNumber":75,"VerseNumber":8,"Text":"আৰু চন্দ্ৰ কিৰণবিহীন হৈ পৰিব"},{"SurahNumber":75,"VerseNumber":9,"Text":"আৰু যেতিয়া সূৰ্য আৰু চন্দ্ৰক একত্ৰিত কৰা হ’ব"},{"SurahNumber":75,"VerseNumber":10,"Text":"সেইদিনা মানুহে ক’ব, ‘আজি পলাবলৈ স্থান ক’ত’"},{"SurahNumber":75,"VerseNumber":11,"Text":"কেতিয়াও নহয়, কোনো আশ্ৰয়স্থল নাই।"},{"SurahNumber":75,"VerseNumber":12,"Text":"সেইদিনা ঠাই হ’ব কেৱল তোমাৰ প্ৰতিপালকৰ ওচৰত।"},{"SurahNumber":75,"VerseNumber":13,"Text":"সেইদিনা মানুহক অৱহিত কৰোৱা হ’ব সি আগলৈ কি পঠিয়াইছিল আৰু পিছত কি থৈ আহিছে।"},{"SurahNumber":75,"VerseNumber":14,"Text":"বৰং মানুহে নিজেই নিজৰ বিষয়ে সম্যক অৱগত"},{"SurahNumber":75,"VerseNumber":15,"Text":"যদিও সি নানা অজুহাত দেখুৱায়।"},{"SurahNumber":75,"VerseNumber":16,"Text":"ততাতৈয়াকৈ অহী আয়ত্ত্ব কৰাৰ বাবে তুমি তোমাৰ জিভাক দ্ৰুত সঞ্চালন নকৰিবা।"},{"SurahNumber":75,"VerseNumber":17,"Text":"নিশ্চয় ইয়াৰ সংৰক্ষণ আৰু পাঠ কৰোৱাৰ দায়িত্ব আমাৰেই।"},{"SurahNumber":75,"VerseNumber":18,"Text":"এতেকে আমি যেতিয়া ইয়াক পাঠ কৰো তুমি তেতিয়া সেই পাঠৰ অনুসৰণ কৰা"},{"SurahNumber":75,"VerseNumber":19,"Text":"তাৰ পিছত ইয়াৰ বৰ্ণনাৰ দায়িত্ব নিশ্চিতভাৱে আমাৰেই।"},{"SurahNumber":75,"VerseNumber":20,"Text":"কেতিয়াও নহয়, বৰং তোমালোকে পৃথিৱীৰ জীৱনক ভাল পোৱা"},{"SurahNumber":75,"VerseNumber":21,"Text":"আৰু তোমালোকে আখিৰাতক অৱহেলা কৰা।"},{"SurahNumber":75,"VerseNumber":22,"Text":"সেইদিনা কিছুমান মুখমণ্ডল উজ্জ্বল হ’ব"},{"SurahNumber":75,"VerseNumber":23,"Text":"সিহঁত নিজ প্ৰতিপালকৰ প্ৰতি চাই থাকিব।"},{"SurahNumber":75,"VerseNumber":24,"Text":"আৰু সেইদিনা কিছুমান মুখমণ্ডল বিবৰ্ণ হৈ পৰিব"},{"SurahNumber":75,"VerseNumber":25,"Text":"সিহঁতে ধাৰণা কৰিব যে, এটা ধ্বংসকাৰী বিপৰ্যয় সিহঁতৰ ওপৰত আপতিত হ’ব।"},{"SurahNumber":75,"VerseNumber":26,"Text":"নিশ্চয়, যেতিয়া প্ৰাণ কন্ঠাগত হ’ব"},{"SurahNumber":75,"VerseNumber":27,"Text":"আৰু কোৱা হ’ব, ‘কোনে তাক ৰক্ষা কৰিব’"},{"SurahNumber":75,"VerseNumber":28,"Text":"তেতিয়া তাৰ প্ৰত্যেয় হ’ব যে, এইটোৱে বিদায়ক্ষণ।"},{"SurahNumber":75,"VerseNumber":29,"Text":"আৰু ভৰিৰ লগত ভৰি জোঁট খাই যাব।"},{"SurahNumber":75,"VerseNumber":30,"Text":"সেইদিনা তোমাৰ প্ৰতিপালকৰ ওচৰতেই সকলোকে খেদি নিয়া হ’ব।"},{"SurahNumber":75,"VerseNumber":31,"Text":"এতেকে সি বিশ্বাস কৰা নাই আৰু ছালাতো আদায় কৰা নাই।"},{"SurahNumber":75,"VerseNumber":32,"Text":"বৰং সি সত্য প্ৰত্যাখ্যান কৰিছিল আৰু মুখ ঘূৰাই লৈছিল।"},{"SurahNumber":75,"VerseNumber":33,"Text":"তাৰ পিছত সি অহংকাৰ কৰি নিজ পৰিয়ালৰ ওচৰলৈ উভতি গৈছিল"},{"SurahNumber":75,"VerseNumber":34,"Text":"দুৰ্ভোগ তোমাৰ বাবে আৰু দুৰ্ভোগ"},{"SurahNumber":75,"VerseNumber":35,"Text":"আকৌ দুৰ্ভোগ তোমাৰ বাবে আৰু দুৰ্ভোগ"},{"SurahNumber":75,"VerseNumber":36,"Text":"মানুহে ভাৱে নেকি যে, তাক এনেই এৰি দিয়া হ’ব"},{"SurahNumber":75,"VerseNumber":37,"Text":"সি বীৰ্যৰ শুক্ৰবিন্দু নাছিলনে, যিটো স্খলিত হয়"},{"SurahNumber":75,"VerseNumber":38,"Text":"তাৰ পিছত সেইটো ‘আলাক্বাত’ পৰিণত হয়। তাৰ পিছত আল্লাহে তাক সৃষ্টি কৰে আৰু সুঠাম কৰে।"},{"SurahNumber":75,"VerseNumber":39,"Text":"তাৰ পিছত তেওঁ তাৰ পৰা যোৰ যোৰ হিচাপে নৰ-নাৰী সৃষ্টি কৰে।"},{"SurahNumber":75,"VerseNumber":40,"Text":"তথাপিও সেই স্ৰষ্টা মৃতক পুনৰ্জীৱিত কৰিবলৈ সক্ষম নহয়নে বাৰু"},{"SurahNumber":76,"VerseNumber":1,"Text":"কালপ্ৰবাহত মানুহৰ ওপৰত এনে এটা সময় অহা নাইনে যেতিয়া সি উল্লেখযোগ্য একোৱেই নাছিল"},{"SurahNumber":76,"VerseNumber":2,"Text":"আমি মানুহক সৃষ্টি কৰিছো মিশ্ৰ শুক্ৰবিন্দুৰ পৰা, আমি তাক পৰীক্ষা কৰিম, সেয়ে আমি তাক শ্ৰৱণশক্তি আৰু দৃষ্টিশক্তি সম্পন্ন বনাইছো।"},{"SurahNumber":76,"VerseNumber":3,"Text":"নিশ্চয় আমি তাক পথ নিৰ্দেশ দিছো, হয় সি কৃতজ্ঞ হ’ব, নহয় সি অকৃতজ্ঞ হ’ব।"},{"SurahNumber":76,"VerseNumber":4,"Text":"নিশ্চয় আমি কাফিৰসকলৰ বাবে প্ৰস্তুত কৰি ৰাখিছো শিকলি, গলবেৰি আৰু লেলিহান জুই।"},{"SurahNumber":76,"VerseNumber":5,"Text":"নিশ্চয় সৎকৰ্মশীলসকলে পান কৰিব এনে পূৰ্ণপাত্ৰৰ পৰা যাৰ মিশ্ৰন হ’ব কাফূৰ।"},{"SurahNumber":76,"VerseNumber":6,"Text":"এনেকুৱা এটা নিজৰা য’ৰ পৰা আল্লাহৰ বান্দাসকলে পান কৰিব, সিহঁতে ইয়াক নিজ ইচ্ছামতে প্ৰবাহিত কৰিব।"},{"SurahNumber":76,"VerseNumber":7,"Text":"(কাৰণ) সিহঁতে মান্নত পূৰণ কৰে, আৰু সেই দিনটোক ভয় কৰে যি দিনটোৰ অকল্যাণ হ’ব সুবিস্তৃত।"},{"SurahNumber":76,"VerseNumber":8,"Text":"সিহঁতে খাদ্যৰ প্ৰতি আসক্তি থকা সত্ত্বেও অভাৱগ্ৰস্ত, ইয়াতীম আৰু বন্দীক খাদ্য দান কৰে।"},{"SurahNumber":76,"VerseNumber":9,"Text":"সিহঁতে কয়, ‘আমি কেৱল আল্লাহৰ সন্তুষ্টিৰ উদ্দেশ্যে তোমালোকক খাদ্য দান কৰো, আমি তোমালোকৰ ওচৰত প্ৰতিদান নিবিচাৰো আৰু কৃতজ্ঞতাও নিবিচাৰো।"},{"SurahNumber":76,"VerseNumber":10,"Text":"নিশ্চয় আমি আমাৰ প্ৰতিপালকৰ তৰফৰ পৰা এটা ভয়ংকৰ ভীতিপ্ৰদ দিৱসৰ ভয় পোষণ কৰো’।"},{"SurahNumber":76,"VerseNumber":11,"Text":"ফলত আল্লাহে সিহঁতক ৰক্ষা কৰিব সেই দিনৰ অনিষ্টৰ পৰা আৰু সিহঁতক প্ৰদান কৰিব উজ্জ্বলতা আৰু উৎফুল্লতা।"},{"SurahNumber":76,"VerseNumber":12,"Text":"আৰু সিহঁতৰ ধৈৰ্যৰ পুৰষ্কাৰস্বৰূপে তেওঁ সিহঁতক প্ৰদান কৰিব উদ্যান আৰু ৰেচমী বস্ত্ৰ।"},{"SurahNumber":76,"VerseNumber":13,"Text":"তাত সিহঁতে সুসজ্জিত আসনত আউজি বহি থাকিব, তাত সিহঁতে প্ৰখৰ গৰম আৰু অত্যাধিক শীতো অনুভৱ নকৰিব।"},{"SurahNumber":76,"VerseNumber":14,"Text":"সিহঁতৰ ওপৰত সন্নিহিত থাকিব উদ্যানৰ ছাঁ আৰু ইয়াৰ ফলমূলৰ থোকবোৰ সিহঁতৰ সম্পূৰ্ণ আয়ত্তাধীন কৰা হ’ব।"},{"SurahNumber":76,"VerseNumber":15,"Text":"আৰু সিহঁতক ঘুৰি ঘুৰি পৰিবেশন কৰা হ’ব ৰূপৰ পাত্ৰত আৰু ফটিকৰ দৰে স্বচ্ছ পান পাত্ৰত"},{"SurahNumber":76,"VerseNumber":16,"Text":"ৰূপৰ শুভ্ৰ ফটিক পাত্ৰ, সিহঁতে ইয়াৰ পৰিমাণ কৰিব সম্পূৰ্ণ পৰিমিতভাৱে।"},{"SurahNumber":76,"VerseNumber":17,"Text":"আৰু তাত সিহঁতক পান কৰোৱা হ’ব শুকান আদাৰ মিশ্ৰিত পূৰ্ণপাত্ৰ-পানীয়"},{"SurahNumber":76,"VerseNumber":18,"Text":"জান্নাতৰ এনেকুৱা এটা নিজৰা যাৰ নাম হ’ব ছালছাবীল।"}]}