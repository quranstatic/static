{"Id":368,"LanguageCodes":["tg","tgk"],"Name":"tgk-khojamirov","Author":"Khoja Mirov","Language":"Tajik","Description":"Tajik","Direction":"ltr","Source":"","Translations":[{"SurahNumber":37,"VerseNumber":22,"Text":"Гуфта шавад ба фариштагон: Ҷамъ кунед онҳоеро, ки ба Аллоҳ кофир шуданд ҳамроҳ бо ҳаммаслакони худ ва ҳамроҳ бо он чи мепарастиданд"},{"SurahNumber":37,"VerseNumber":23,"Text":"ба ҷои Аллоҳи якто, пас биронед онҳоро, рондане дурушт сӯйи ҷаҳаннам"},{"SurahNumber":37,"VerseNumber":24,"Text":"Ва ононро пеш аз расидан сӯи ҷаҳаннам нигаҳ доред, ҳамоно бояд, ки пурсуҷӯ шаванд"},{"SurahNumber":37,"VerseNumber":25,"Text":"Ба онҳо сахт гуфта шавад: «Шуморо чӣ шуд, ки ҳамдигарро ёрӣ намекунед?»"},{"SurahNumber":37,"VerseNumber":26,"Text":"Балки, имрӯз онҳо ба амри Аллоҳ таслимшавандагонанд ва дар қиёмат барои худ чорае андеша натавонанд"},{"SurahNumber":37,"VerseNumber":27,"Text":"Ва он гоҳ кофирон рӯй ба якдигар кунанд ва аз ҳамдигар маломаткунон бипурсанд"},{"SurahNumber":37,"VerseNumber":28,"Text":"Пайравон ба пешвоёни худ гӯянд: «Албатта, шумо будед, ки моро гумроҳ мекардед ва аз ҷониби дину шариат пеши мо меомадед ва амрҳои динро ба мо нодуруст нишон медодед ва моро аз дин мегурезонидед ва ботилро барои мо зиннат медодед"},{"SurahNumber":37,"VerseNumber":29,"Text":"Пешвоён ба пайравон гӯянд: «На, чунин нест, балки камбудӣ аз худатон буд, дилҳоятон имонро инкор мекард ва куфру исёнро қабул мекард"},{"SurahNumber":37,"VerseNumber":30,"Text":"Моро бар шумо ҳеҷ ғолибияте набуд, ки шуморо аз имон боздорем. Балки шумо эй мушрикон худ мардумоне нофармону таҷовузкор будед"},{"SurahNumber":37,"VerseNumber":31,"Text":"Пас, гуфтаи Парвардигорамон бар мо воҷиб шуд. Ҳамоно мову шумо бояд бичашем азобро ба сабаби гуноҳое, ки дар дунё кардаем"},{"SurahNumber":37,"VerseNumber":32,"Text":"Пас, мо шуморо аз роҳи Аллоҳ ва имони ба Ӯ гумроҳ кардем ҳамоно худ аз ин пеш гумроҳ будем, пас, ҳалокати мо ба сабаби куфрамон буд ва шуморо бо ҳамроҳамон ҳалок кардем"},{"SurahNumber":37,"VerseNumber":33,"Text":"Пас, ҳароина, дар рӯзи қиёмат ҳама дар азоб шариканд. Чунон ки дар дунё дар нофармонии Аллоҳ шарик буданд"},{"SurahNumber":37,"VerseNumber":34,"Text":"Мо бо касоне, ки дар дунё тоати Аллоҳро ба ҷой наоварда, гуноҳ карданд, чунин рафтор мекунем"},{"SurahNumber":37,"VerseNumber":35,"Text":"Зеро онҳо буданд, ки чун калимаи «Ла илоҳа иллаллоҳ» ба онҳо гуфта мешуд, такаббур мекарданд"},{"SurahNumber":37,"VerseNumber":36,"Text":"Ва мегуфтанд: «Оё ба хотири шоири девонае маъбудонамонро тарк кунем?»"},{"SurahNumber":37,"VerseNumber":37,"Text":"Дурӯғ гуфтанд. На, Муҳаммад чунин нест, чунон ки онҳо ӯро сифат карданд, балки ӯ Қуръон ва тавҳидро овард ва паёмбарони пешинро аз он чи аз шариати Аллоҳ хабар дода буданд, тасдиқ намуд"},{"SurahNumber":37,"VerseNumber":38,"Text":"Ҳароина, шумо эй мушрикон ба сабаби куфратон азоби дардоварро, ҳатман, хоҳед чашид"},{"SurahNumber":37,"VerseNumber":39,"Text":"Ва ҷазо дода намешавед дар охират, магар мувофиқи гуноҳоне, ки дар дунё кардаед"},{"SurahNumber":37,"VerseNumber":40,"Text":"Магар бандагони мухлиси Аллоҳ, ки ибодаташро барояш холис сохтаанд"},{"SurahNumber":37,"VerseNumber":41,"Text":"Барои онҳо дар ҷаннат ризқи муайяне аст, ки ҳамеша бардавом аст"},{"SurahNumber":37,"VerseNumber":42,"Text":"Ризқу рӯзиашон аз меваҳои ҳархела ва онҳо гиромӣ шудагонанд"},{"SurahNumber":37,"VerseNumber":43,"Text":"дар биҳиштҳои пур аз нозу неъмат"},{"SurahNumber":37,"VerseNumber":44,"Text":"бар тахтҳое дар рӯ ба рӯи якдигар (нишастаанд)"},{"SurahNumber":37,"VerseNumber":45,"Text":"Ва барои онон ҷоме аз чашмаи гуворо миёнашон гардонида мешавад"},{"SurahNumber":37,"VerseNumber":46,"Text":"сафед асту нӯшандагонашро лаззатбахш"},{"SurahNumber":37,"VerseNumber":47,"Text":"на дар он шароб ақл пӯшида шавад ва на онҳо аз он шароб маст шаванд"},{"SurahNumber":37,"VerseNumber":48,"Text":"Ва дар наздашон занони фаррохчашм ҳастанд, ки танҳо ба шавҳарони худ назар доранд ва ғайри онҳоро намехоҳанд"},{"SurahNumber":37,"VerseNumber":49,"Text":"Гӯё, ки ҳурони биҳишт, дар сафедӣ монанди тухмҳои пӯшидашудае ҳастанд. (Ин ба хотири зебоӣ ва сафои онҳост ва рангҳояшон зеботарин ва дурахшандатарин рангҳост)"},{"SurahNumber":37,"VerseNumber":50,"Text":"Дар ҷаннат рӯ ба якдигар кунанд ва аз ҳамдигар мепурсанд, ки дар дунё чӣ қадар машаққатҳо кашида буданд ва дар баробари он Аллоҳ ба онҳо ҷаннатро арзонӣ кардааст. Ва ин намоёнгари айшу ишрати комили онҳо дар биҳишт аст"},{"SurahNumber":37,"VerseNumber":51,"Text":"Яке аз ҷаннатиҳо гӯяд: «Маро дар дунё ҳамнишини кофире буд"},{"SurahNumber":37,"VerseNumber":52,"Text":"ки ба ман мегуфт: «Оё ту аз гурӯҳи онҳое ҳастӣ, ки рӯзи баъсро тасдиқ мекунанд"},{"SurahNumber":37,"VerseNumber":53,"Text":"Оё он гоҳ ки мурдему хоку устухон шудем, зинда мешавему ҷазоямон медиҳанд?»"},{"SurahNumber":37,"VerseNumber":54,"Text":"Гӯяд ин мӯьмини ҷаннатӣ ба шариконаш: Оё шумо мебинед бошишгоҳи он ҳамнишини манро"},{"SurahNumber":37,"VerseNumber":55,"Text":"Пас худаш аз боло бингарист ва ӯро дар миёни оташи дӯзах дид"},{"SurahNumber":37,"VerseNumber":56,"Text":"Гӯяд мӯъмин ба он мункири баъс: «Ба Аллоҳ савганд, наздик буд, ки маро ба ҳалокат афканӣ"},{"SurahNumber":37,"VerseNumber":57,"Text":"Ва агар неъмати (роҳнамоии) Парвардигорам намебуд, ман низ ҳамроҳи ту дар азоб мебудам"},{"SurahNumber":37,"VerseNumber":58,"Text":"Оё мо баъд аз даромаданамон ба ҷаннат дар ҳақиқат ҷовидон мемонем, пас моро марге нест"},{"SurahNumber":37,"VerseNumber":59,"Text":"Ҷуз он марги нахустин дар дунё? Ва баъди даромаданамон ба ҷаннат дигар моро азоб намекунанд"},{"SurahNumber":37,"VerseNumber":60,"Text":"Ҳароина, ин аст комёбии бузург"},{"SurahNumber":37,"VerseNumber":61,"Text":"Барои чунин неъмат ва подоши бузург, бояд амалкунандагон дар дунё амал кунанд, то бирасанд ба он дар охират"},{"SurahNumber":37,"VerseNumber":62,"Text":"Оё барои пазироии ин ҳама неъматҳои биҳишти ҷовидонӣ беҳтар аст, ё дарахти заққум (дарахтест бадбӯ ва талх дар ҷаҳаннам)"},{"SurahNumber":37,"VerseNumber":63,"Text":"Ҳамоно Мо он дарахтро барои уқубати ситамкорон падид овардаем"},{"SurahNumber":37,"VerseNumber":64,"Text":"Ҳамоно дарахтест, ки аз қаъри ҷаҳаннам мерӯяд"},{"SurahNumber":37,"VerseNumber":65,"Text":"мевааш зиштрӯй монанди сари шайётин аст"},{"SurahNumber":37,"VerseNumber":66,"Text":"пас дӯзахиён аз он мехӯранд ва шикам пур месозанд"},{"SurahNumber":37,"VerseNumber":67,"Text":"Баъд аз болои он, ҳаройина, омезае аз оби сӯзон менӯшанд (яъне, баъди хӯрдани меваи Заққум аз болои он маҷбуран оби ифлосу сӯзоне нӯшонида мешаванд)"},{"SurahNumber":37,"VerseNumber":68,"Text":"Сипас бозгашташон, албатта ба ҷаҳаннам аст"},{"SurahNumber":37,"VerseNumber":69,"Text":"Ҳароина, онҳо падарони худро пеш аз худ гумроҳ ва мушрик ёфтанд"},{"SurahNumber":37,"VerseNumber":70,"Text":"Пас онҳо ба дунболи падаронашон шитобон ронда мешаванд"},{"SurahNumber":37,"VerseNumber":71,"Text":"Ва ба таҳқиқ, пеш аз қавмат эй Паёмбар, бештари пешиниён гумроҳ буданд"},{"SurahNumber":37,"VerseNumber":72,"Text":"Ва ҳамоно Мо расулони бимдиҳандае дар миёнашон фиристодем, пас кофир шуданд"},{"SurahNumber":37,"VerseNumber":73,"Text":"Пас, бингар (тааммул кун), ки саранҷоми он бимёфтагон чӣ гуна буд? Ҳамоно ҳама кофир шуданд, пас азоб карда шуданд ва барои мардум ибрате шуданд"},{"SurahNumber":37,"VerseNumber":74,"Text":"Ҷуз бандагони мухлиси Аллоҳ, ки онҳоро ба сӯи имон ва тавҳид барои худаш холис гардонидааст! Пас, онҳо наҷот ёфтагонанд"},{"SurahNumber":37,"VerseNumber":75,"Text":"Ва ҳамоно паёмбарамон Нӯҳ моро нидо кард, то ӯро пирӯзӣ бар қавмаш диҳем, пас Мо хуб қабулкунандаи дуоем"},{"SurahNumber":37,"VerseNumber":76,"Text":"Ӯ ва мӯъминони ҳамроҳашро аз озори мушрикон ва аз ғарқ шудан ва тӯфони бузург наҷот додем"},{"SurahNumber":37,"VerseNumber":77,"Text":"Ва танҳо фарзандони ӯро баъди ғарқшудани қавмаш боқӣ гузоштем"},{"SurahNumber":37,"VerseNumber":78,"Text":"Ва барои ӯ дар миёни наслҳои баъдина номи неке боқӣ гузоштем"},{"SurahNumber":37,"VerseNumber":79,"Text":"Салом ва эминӣ бар Нӯҳ бод дар миёни ҷаҳониён"},{"SurahNumber":37,"VerseNumber":80,"Text":"Ҳароина, Мо ин гуна некӯкоронро мисли подоши Нӯҳ подош медиҳем"},{"SurahNumber":37,"VerseNumber":81,"Text":"Ҳароина, Нӯҳ аз бандагони содиқ ва амалкунанда ба амрҳои Аллоҳ буд"},{"SurahNumber":37,"VerseNumber":82,"Text":"Сипас дигаронро (дурӯғбаровардагонро) бо тӯфон ғарқ сохтем. Ҳеҷ касе аз онҳо боқӣ намонд"}]}