{"Id":71,"LanguageCodes":["bs","bos"],"Name":"bos-wwwislamhouseco","Author":"Www.islamhouse.com","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_rwwad/v2.0.0-csv.1, https://quranenc.com/en/browse/bosnian_rwwad , https://quranenc.com","Translations":[{"SurahNumber":56,"VerseNumber":1,"Text":"Kada se Neizbježni događaj zbije"},{"SurahNumber":56,"VerseNumber":2,"Text":"događanje njegovo niko neće poricati"},{"SurahNumber":56,"VerseNumber":3,"Text":"neke će poniziti, a neke uzvisiti"},{"SurahNumber":56,"VerseNumber":4,"Text":"Kad se Zemlja jako potrese"},{"SurahNumber":56,"VerseNumber":5,"Text":"i brda se u komadiće zdrobe"},{"SurahNumber":56,"VerseNumber":6,"Text":"i postanu prašina razasuta"},{"SurahNumber":56,"VerseNumber":7,"Text":"vas će tri vrste biti"},{"SurahNumber":56,"VerseNumber":8,"Text":"oni zdesna – šta će biti s onim zdesna"},{"SurahNumber":56,"VerseNumber":9,"Text":"i oni slijeva – šta će biti s onim slijeva"},{"SurahNumber":56,"VerseNumber":10,"Text":"i oni koji prednjače – oni će prednjačiti"},{"SurahNumber":56,"VerseNumber":11,"Text":"To su oni bliski"},{"SurahNumber":56,"VerseNumber":12,"Text":"u džennetskim baščama naslada bit će"},{"SurahNumber":56,"VerseNumber":13,"Text":"Bit će ih mnogo iz prvih"},{"SurahNumber":56,"VerseNumber":14,"Text":"a malo iz zadnjih"},{"SurahNumber":56,"VerseNumber":15,"Text":"na divanima izvezenim"},{"SurahNumber":56,"VerseNumber":16,"Text":"jedni prema drugima na njima će naslonjeni biti"},{"SurahNumber":56,"VerseNumber":17,"Text":"služit će ih vječno mladi dječaci"},{"SurahNumber":56,"VerseNumber":18,"Text":"sa čašama i ibricima, i peharom punim pića iz izvora tekućeg"},{"SurahNumber":56,"VerseNumber":19,"Text":"od koga ih glava neće boljeti i zbog koga neće pamet izgubiti"},{"SurahNumber":56,"VerseNumber":20,"Text":"i voćem koje će sami birati"},{"SurahNumber":56,"VerseNumber":21,"Text":"i mesom ptičijim kakvo budu željeli"},{"SurahNumber":56,"VerseNumber":22,"Text":"U njima će biti i hurije očiju krupnih"},{"SurahNumber":56,"VerseNumber":23,"Text":"slične biseru u školjkama skrivenom"},{"SurahNumber":56,"VerseNumber":24,"Text":"kao nagrada za ono što su činili"},{"SurahNumber":56,"VerseNumber":25,"Text":"U njima neće slušati prazne besjede, ni govor griješni"},{"SurahNumber":56,"VerseNumber":26,"Text":"nego samo riječi: “Selam, selam!”"},{"SurahNumber":56,"VerseNumber":27,"Text":"A oni s desne strane – šta će biti s onim s desne strane"},{"SurahNumber":56,"VerseNumber":28,"Text":"Bit će među lotosovim drvećem bez bodlji"},{"SurahNumber":56,"VerseNumber":29,"Text":"i među bananama plodovima nanizanim"},{"SurahNumber":56,"VerseNumber":30,"Text":"i u hladovini prostranoj"},{"SurahNumber":56,"VerseNumber":31,"Text":"pored vode tekuće"},{"SurahNumber":56,"VerseNumber":32,"Text":"i usred voća svakovrsnog"},{"SurahNumber":56,"VerseNumber":33,"Text":"koje će uvijek imati i koje neće zabranjeno biti"},{"SurahNumber":56,"VerseNumber":34,"Text":"i na posteljama uzdignutim"},{"SurahNumber":56,"VerseNumber":35,"Text":"Stvaranje njihovo, zaista, ćemo obnoviti"},{"SurahNumber":56,"VerseNumber":36,"Text":"i djevicama ih učiniti"},{"SurahNumber":56,"VerseNumber":37,"Text":"te onim koje se umiljavaju muževima svojim i godina istih"},{"SurahNumber":56,"VerseNumber":38,"Text":"za one s desne strane"},{"SurahNumber":56,"VerseNumber":39,"Text":"Bit će ih mnogo iz prvih"},{"SurahNumber":56,"VerseNumber":40,"Text":"a mnogo iz kasnijih"},{"SurahNumber":56,"VerseNumber":41,"Text":"A oni s lijeve strane – šta je s onima s lijeve strane"},{"SurahNumber":56,"VerseNumber":42,"Text":"Oni će biti u vrelom dašku vatre i vodi ključaloj"},{"SurahNumber":56,"VerseNumber":43,"Text":"i u sjeni dima mrkog"},{"SurahNumber":56,"VerseNumber":44,"Text":"u kojoj neće biti svježine ni bilo kakve ugodnosti"},{"SurahNumber":56,"VerseNumber":45,"Text":"Oni su prije toga raskošnim životom živjeli"},{"SurahNumber":56,"VerseNumber":46,"Text":"i uporno teške grijehe činili"},{"SurahNumber":56,"VerseNumber":47,"Text":"i govorili: “Zar kad umremo i samo prašina i kosti budemo – zar ćemo"},{"SurahNumber":56,"VerseNumber":48,"Text":"zar i drevni naši preci?!”"},{"SurahNumber":56,"VerseNumber":49,"Text":"Reci: “I drevni i kasniji"},{"SurahNumber":56,"VerseNumber":50,"Text":"u određeno vrijeme, i u Dan određeni bit će sakupljeni"},{"SurahNumber":56,"VerseNumber":51,"Text":"i tada ćete vi, o zabludjeli, koji poričete oživljavanje"},{"SurahNumber":56,"VerseNumber":52,"Text":"sigurno, s drveta zekkum jesti"},{"SurahNumber":56,"VerseNumber":53,"Text":"i njime ćete trbuhe puniti"},{"SurahNumber":56,"VerseNumber":54,"Text":"pa zatim na to vodu ključalu piti"},{"SurahNumber":56,"VerseNumber":55,"Text":"poput kamila koje ne mogu žeđ ugasiti"},{"SurahNumber":56,"VerseNumber":56,"Text":"to će im na Dan polaganja računa ugošćenje biti"},{"SurahNumber":56,"VerseNumber":57,"Text":"Mi smo vas stvorili – pa zašto ne povjerujete"},{"SurahNumber":56,"VerseNumber":58,"Text":"Šta mislite: da li sjemenu koje ubacujete"},{"SurahNumber":56,"VerseNumber":59,"Text":"vi ili Mi oblik dajemo"},{"SurahNumber":56,"VerseNumber":60,"Text":"Mi određujemo kad će ko od vas umrijeti i niko Nas ne može spriječiti"},{"SurahNumber":56,"VerseNumber":61,"Text":"da likove vaše izmijenimo i da vas iznova u likovima koje vi ne poznajete stvorimo"},{"SurahNumber":56,"VerseNumber":62,"Text":"Poznato vam je kako ste prvi put stvoreni, pa zašto se ne urazumite"},{"SurahNumber":56,"VerseNumber":63,"Text":"Šta mislite: šta biva s onim što posijete"},{"SurahNumber":56,"VerseNumber":64,"Text":"Da li mu vi dajete snagu da niče ili to Mi činimo"},{"SurahNumber":56,"VerseNumber":65,"Text":"Ako hoćemo, možemo ga u suho rastinje pretvoriti, pa biste se snebivali"},{"SurahNumber":56,"VerseNumber":66,"Text":"“Mi smo, doista, oštećeni"},{"SurahNumber":56,"VerseNumber":67,"Text":"čak smo svega lišeni!”"},{"SurahNumber":56,"VerseNumber":68,"Text":"Šta mislite: vodu koju pijete –"},{"SurahNumber":56,"VerseNumber":69,"Text":"da li je vi ili Mi iz oblaka spuštamo"},{"SurahNumber":56,"VerseNumber":70,"Text":"Ako želimo, možemo je slanom učiniti – pa zašto niste zahvalni"},{"SurahNumber":56,"VerseNumber":71,"Text":"Šta mislite: vatru koju palite –"},{"SurahNumber":56,"VerseNumber":72,"Text":"da li drvo za nju Mi stvaramo ili vi"},{"SurahNumber":56,"VerseNumber":73,"Text":"Mi činimo da ona podsjeća i da bude korisna putnicima kada konače"},{"SurahNumber":56,"VerseNumber":74,"Text":"zato slavi i veličaj ime Gospodara svoga Veličanstvenog"}]}