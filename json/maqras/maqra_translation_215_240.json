{"Id":240,"LanguageCodes":["lg","lug"],"Name":"lug-fareeqmusa","Author":"Fareeq Musa","Language":"Ganda","Description":"Ganda","Direction":"ltr","Source":"","Translations":[{"SurahNumber":56,"VerseNumber":75,"Text":"Tewali kingaana kulayira bifo bya munyeenye"},{"SurahNumber":56,"VerseNumber":76,"Text":"Era mazima kwo ddala kulayira kunene singa mubadde mumanyi"},{"SurahNumber":56,"VerseNumber":77,"Text":"Okuba nti ddala yo Kur’ani yakitiibwa"},{"SurahNumber":56,"VerseNumber":78,"Text":"Eri mu kitabo ekikuumibwa obutiribiri (ku Lawuhu al mahfudhu)"},{"SurahNumber":56,"VerseNumber":79,"Text":"Takikwatako okugyako abaatukuzibwa (ba malayika abatalina bukyafu bwa mibiri oba obwe nzikiriza)"},{"SurahNumber":56,"VerseNumber":80,"Text":"Essibwa okuva ewa Mukama omulabirizi w’ebitonde"},{"SurahNumber":56,"VerseNumber":81,"Text":"Abaffe ebigambo bino (ebya Kur’ani) mmwe bye mugayaalirira"},{"SurahNumber":56,"VerseNumber":82,"Text":"Okugirimbisa mmwe ne mukifuula okuba nga ye Riziki yammwe"},{"SurahNumber":56,"VerseNumber":83,"Text":"Singa omwoyo wegutuukira mu ddokooli (musala amagezi nemugutaasa)"},{"SurahNumber":56,"VerseNumber":84,"Text":"Ate nga mmwe mu kiseera ekyo mubaawo nga mutunula"},{"SurahNumber":56,"VerseNumber":85,"Text":"Era ffe tuba okumpi naye okusinga mmwe, naye temulaba"},{"SurahNumber":56,"VerseNumber":86,"Text":"Kale singa mwali temufugibwa (Katonda)"},{"SurahNumber":56,"VerseNumber":87,"Text":"Muyinza okugamba nti mwandiguzizzaamu mu mubiri, bwe muba mwogera mazima"},{"SurahNumber":56,"VerseNumber":88,"Text":"Naye (omufu) bwaba mu bo kumpi (ne Katonda)"},{"SurahNumber":56,"VerseNumber":89,"Text":"Aliba mu kwesiima na mirembe na jjana eye byengera"},{"SurahNumber":56,"VerseNumber":90,"Text":"Ate bwaba mu bantu bo ku mukono ogwa ddyo"},{"SurahNumber":56,"VerseNumber":91,"Text":"(Aliyozebwayozebwa nti) emirembe gibeere ku ggwe, olwokuba oli mu bantu bo ku mukono ogwa ddyo"},{"SurahNumber":56,"VerseNumber":92,"Text":"Wabula bwabeera nga ali mu balimbisa ababuze"},{"SurahNumber":56,"VerseNumber":93,"Text":"(Oyo nno) obugenyi (bwe) bwalwegye lwa mazzi"},{"SurahNumber":56,"VerseNumber":94,"Text":"Nakwesogga muliro Jahiimu"},{"SurahNumber":56,"VerseNumber":95,"Text":"Mazima ebyo ge mazima agannamaddala"},{"SurahNumber":56,"VerseNumber":96,"Text":"Kale nno tendereza erinnya lya Mukama omulabirizi wo owekitiibwa"},{"SurahNumber":57,"VerseNumber":1,"Text":"Byonna ebiri mu ggulu omusanvu ne nsi bitendereza Katonda, era yye ye nnantakubwa ku mukono mugoba nsonga"},{"SurahNumber":57,"VerseNumber":2,"Text":"Bubwe yekka obufuzi bwe ggulu omusanvu n'ensi,awa obulamu era natta, era yemuyinza ku buli kintu"},{"SurahNumber":57,"VerseNumber":3,"Text":"Yye ye yasooka era ow'enkomerero, era yye yaali waggulu wa buli kintu, era yaasooka wansi, nga wansii we tewali kintu kirala, era yye amanyi ebifa ku buli kintu"},{"SurahNumber":57,"VerseNumber":4,"Text":"Yye yooyo eyatonda eggulu omusanvu n'ensi mu nnaku omukaaga, oluvanyuma yatebenkera ku Arish, amanyi ebikka ku nsi nebigifuluma n'ebyo ebikka okuva mu ggulu nebiryambukamu, era yye aba wamu na mmwe wonna wemuba, era Katonda alabira ddala ebyo bye mukola"},{"SurahNumber":57,"VerseNumber":5,"Text":"Bubwe yekka obufuzi bwe ggulu omusanvu n'ensi era eri Katonda ebintu byonna gye bizzibwa"},{"SurahNumber":57,"VerseNumber":6,"Text":"Abuliza ekiro mu musana, era naabuliza omusana mu kiro, era yye amanyidde ddala ebiri mu bifuba"},{"SurahNumber":57,"VerseNumber":7,"Text":"Mukkirize Katonda n’omubaka we, era mugabe kwebyo bya yabafuula abasigire mu byo, abo nno abakkiriza mu mmwe era ne bagaba, balina empeera ensuffu"},{"SurahNumber":57,"VerseNumber":8,"Text":"Mwabaaki obutakkiriza Katonda ng’ate omubaka abakowoola mube nga mukkiriza Mukama omulabirizi wa mmwe, ate nga yabakozesa endagaano (kwekyo), bwe muba abakkiriza (nga mukyali ku ndagaano gyeyabakozesa)"},{"SurahNumber":57,"VerseNumber":9,"Text":"Yye yooyo assa ku mudduwe (Muhammad) ebigambo ebinnyonnyofu, abe nga abagya mu bizikiza mudde eri ekitangaala, era mazima Katonda mukwata mpola ku mmwe, musaasizi nnyo"},{"SurahNumber":57,"VerseNumber":10,"Text":"Mutya bwe mutayinza kuwaayo mu kkubo lya Katonda ng’ate obusika bwe ggulu omusanvu n'ensi bwa Katonda, oyo eyawaayo mu mmwe nga obuwanguzi (bwe Makkah) tebunnabaawo, era nalwana (tayinza) kwenkana ne yakikola oluvanyuma) bali (abasoose) be be ddaala erya waggulu okusingaabo abaawaayo oluvanyuma era ne balwana. Naye nga bonna Katonda yabalagaanyisa (okubasasula) ebirungi, Katonda amanyidde ddala ebyo bye mukola"},{"SurahNumber":57,"VerseNumber":11,"Text":"Ani oyo awola Katonda oluwola olulungi, olwo nno alumubalizeemu, era nga alina empeera eweesa ekitiibwa"},{"SurahNumber":57,"VerseNumber":12,"Text":"Olunaku lwoliraba abakkiriza abasajja n'abakkiriza abakazi, nga ekitangaala kyabwe kibali mu maaso gaabwe, ne ku mikono gyabwe egya ddyo nga ba Malayika babagamba nti ekyessanyu kya mmwe olwaleero ze jjana nga gikulukutira wansi waazo emigg, muli ba kuzibeeramu obugenderevu, ekyo kyo kwe kwesiima okusukkulumu"},{"SurahNumber":57,"VerseNumber":13,"Text":"(Fumitiriza) olunaku abananfusi abasajja na bannanfusi abakazi lwe baligamba abo abakkiriza, nti mutulinde tulabise ku kitangaala kya mmwe, walirangirirwa nti mudde emabega wa mmwe (gye muvudde) munoonye ekitangaala, olwo nno waliteekwa wakati waabwe ekikomera nga kiriko omulyango, nga munda waakyo (ku ludda eribeera abakkiriza) waliyo okusaasira, ate nga ebweru waakyo (ku ludda eribeera abananfusi) ebibonerezo gyebiriba bisibuka"},{"SurahNumber":57,"VerseNumber":14,"Text":"Balibakowoola (nga bagamba nti mutumma ekitangaala) abaffe tetwali na mmwe, baligamba nti wewaawo, naye mazima mmwe, mwesuula mu bikemo, ne mulindiriza, ne mubuusabuusa ,essuubi ekyavaamu neribagayaaza okutuusa ekigambo kya Katonda lwekyajja era ebigayaaza nebibajja ku Katonda"},{"SurahNumber":57,"VerseNumber":15,"Text":"Kale nno olwaleero temuli ba kuggibwako nunuzi, wadde okugiggya kwabo abakaafuwala (mwenna) obuddo bwa mmwe muliro, ggwo gwe gubagyamu, naye nga buddo bubi"}]}