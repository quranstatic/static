{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":28,"VerseNumber":29,"Text":"A kiedy Mojżesz zakończył służbę i powędrował ze swoją rodziną, zauważył ogień od strony Góry. I powiedział do swojej rodziny: \"Pozostańcie! Zauważyłem ogień, być może, przyniosę wam od niego jakąś wiadomość lub głownię z ognia, może się ogrzejecie"},{"SurahNumber":28,"VerseNumber":30,"Text":"A kiedy podszedł ku niemu, usłyszał głos od prawej strony doliny, w kotlinie błogosławionej, dobywający się z krzewu: \"O Mojżeszu! Oto Ja jestem Bogiem, Panem światów"},{"SurahNumber":28,"VerseNumber":31,"Text":"Rzuć twoją laskę!\" A kiedy zobaczył, iż ona wije się jak wąż, odwrócił się plecami i nie mógł zrobić kroku. \"O Mojżeszu! Przybliż się! Nie bój się! Ty jesteś wśród tych, którzy są bezpieczni"},{"SurahNumber":28,"VerseNumber":32,"Text":"Włóż twoją rękę za pazuchę, wyjmiesz ją białą, bez żadnej szkody. I przyciśnij do siebie twoje ramię, żebyś nie był przerażony. Oto dwa świadectwa od twego Pana dla Faraona i jego starszyzny. Oni są ludem zepsutym"},{"SurahNumber":28,"VerseNumber":33,"Text":"On powiedział: \"Panie mój! Zabiłem jednego z nich i obawiam się, żeby mnie nie zabili"},{"SurahNumber":28,"VerseNumber":34,"Text":"Mój brat Aaron jest bardziej wymowny ode mnie, poślij go więc ze mną jako pomocnika, żeby potwierdził, iż mówię prawdę, bo obawiam się, że oni uznają mnie za kłamcę"},{"SurahNumber":28,"VerseNumber":35,"Text":"Powiedział: \"My wzmocnimy twoje ramię przez twojego brata; i My damy wam obu władzę; oni was nie dosięgną przez Nasze znaki. Wy obydwaj i ci, którzy pójdą za wami, będziecie zwycięzcami"},{"SurahNumber":28,"VerseNumber":36,"Text":"I kiedy Mojżesz przyszedł do nich z Naszymi znakami, jasnymi dowodami, oni powiedzieli: \"To nic innego, jak tylko zmyślone czary! Nie słyszeliśmy o tym wśród naszych dawnych ojców"},{"SurahNumber":28,"VerseNumber":37,"Text":"I powiedział Mojżesz: \"Pan mój wie najlepiej, kto przyszedł z przewodnictwem od Niego i do kogo będzie należeć ostateczne domostwo. Zaprawdę, niesprawiedliwi nie zaznają szczęścia"},{"SurahNumber":28,"VerseNumber":38,"Text":"I powiedział Faraon: \"O dostojnicy! Nie wiem, czy możecie mieć innego boga oprócz mnie. O Hamanie! Rozpal mi ogień na glinie i zbuduj dla mnie wyniosłą wieżę; być może, wzniosę się do Boga Mojżesza. Sądzę, iż jest on kłamcą"},{"SurahNumber":28,"VerseNumber":39,"Text":"I wbił się w pychę na ziemi bez żadnego prawa - on i jego wojska. Myśleli, że nie będą do Nas sprowadzeni"},{"SurahNumber":28,"VerseNumber":40,"Text":"Pochwyciliśmy go i jego wojska i wrzuciliśmy ich do morza. Popatrz, jaki był ostateczny koniec ludzi niesprawiedliwych"},{"SurahNumber":28,"VerseNumber":41,"Text":"I uczyniliśmy ich irmanami wzywającymi do ognia; a w Dniu Zmartwychwstania oni nie będą wspomożeni"},{"SurahNumber":28,"VerseNumber":42,"Text":"I sprawiliśmy, iż poszła za nimi klątwa na tym świecie; a w Dniu Zmartwychwstania oni się znajdą wśród znienawidzonych"},{"SurahNumber":28,"VerseNumber":43,"Text":"I daliśmy Mojżeszowi Księgę, po wytraceniu pierwszych pokoleń, jako jasne przykłady dla ludzi, jako przewodnictwo po drodze prostej i jako miłosierdzie. Być może, oni się opamiętają"},{"SurahNumber":28,"VerseNumber":44,"Text":"Ty nie byłeś na zboczu zachodnim, kiedy wydaliśmy rozkaz Mojżeszowi, ani nie byłeś wśród świadków"},{"SurahNumber":28,"VerseNumber":45,"Text":"Lecz My powołaliśmy następne pokolenia i długo trwało ich życie. Ty nie przebywałeś wśród ludu Madian, recytując im Nasze znaki, lecz My wysyłaliśmy posłańców"},{"SurahNumber":28,"VerseNumber":46,"Text":"I nie byłeś na zboczu Góry, kiedy wzywaliśmy. Lecz ty przybyłeś przez miłosierdzie od twego Pana, aby ostrzegać lud, do którego nie przyszedł przed tobą żaden ostrzegający. Być może, oni się opamiętają"},{"SurahNumber":28,"VerseNumber":47,"Text":"Bo inaczej, jeśliby ich dosięgło jakieś nieszczęście za to, co przygotowały pierwej ich ręce, oni by powiedzieli: \"Panie nasz! Jeślibyś wysłał do nas posłańca i my poszlibyśmy za Twoimi znakami, to bylibyśmy między wiernymi"},{"SurahNumber":28,"VerseNumber":48,"Text":"Lecz kiedy przyszła do nich prawda od Nas, oni powiedzieli: \"Dlaczego nie zostało mu dane to, co zostało dane Mojżeszowi?\" Czy oni nie odrzucili tego, co zostało dane Mojżeszowi niegdyś? Oni powiedzieli: \"To są dwie księgi czarów wzajemnie się wspomagające!\" I powiedzieli: \"My w to wszystko nie wierzymy"},{"SurahNumber":28,"VerseNumber":49,"Text":"Powiedz: \"Przynieście więc Księgę od Boga, która byłaby lepszym - od tych dwóch - przewodnikiem po drodze prostej; będę postępował według niej, jeśli mówicie prawdę"},{"SurahNumber":28,"VerseNumber":50,"Text":"Jeśli tobie nie odpowiedzą, to wiedz, że oni idą tylko za swoimi namiętnościami. A kto jest bardziej zabłąkany aniżeli ten, kto postępuje za swoją namiętnością, bez przewodnictwa ze strony Boga? Zaprawdę, Bóg nie prowadzi drogą prostą ludu niesprawiedliwych"}]}