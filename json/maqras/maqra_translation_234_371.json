{"Id":371,"LanguageCodes":["tg","tgk"],"Name":"tgk-wwwislamhouseco","Author":"Www.islamhouse.com","Language":"Tajik","Description":"Tajik","Direction":"ltr","Source":"https://quranenc.com/check/tajik_arifi/v1.0.0-csv.1 , https://quranenc.com/en/browse/tajik_arifi , https://quranenc.com ,","Translations":[{"SurahNumber":80,"VerseNumber":1,"Text":"[Паёмбар] чеҳра дар ҳам кашид ва рӯй баргардонд"},{"SurahNumber":80,"VerseNumber":2,"Text":"Аз ин ки он нобино [Абдуллоҳ ибни Умми Мактум] наздаш омад"},{"SurahNumber":80,"VerseNumber":3,"Text":"Ва [эй Паёмбар] ту чи медонӣ? Чи басо ӯ [аз гуноҳонаш] пок шавад"},{"SurahNumber":80,"VerseNumber":4,"Text":"Ё панд гирад ва ин панд ба судаш бошад"},{"SurahNumber":80,"VerseNumber":5,"Text":"Аммо он ки [аз имон] бениёзӣ меварзад"},{"SurahNumber":80,"VerseNumber":6,"Text":"Пас, ту ба ӯ рӯ меоварӣ"},{"SurahNumber":80,"VerseNumber":7,"Text":"Дар ҳоле ки агар ӯ худро [аз куфр] пок насозад, эроде бар ту нест"},{"SurahNumber":80,"VerseNumber":8,"Text":"Аммо касе, ки шитобон ба суроғи ту меояд"},{"SurahNumber":80,"VerseNumber":9,"Text":"Ва [аз Аллоҳ таоло] метарсад"},{"SurahNumber":80,"VerseNumber":10,"Text":"Пас, ту аз ӯ ғофил мешавӣ [ва ба дигарон мепардозӣ]"},{"SurahNumber":80,"VerseNumber":11,"Text":"Ҳаргиз чунин нест; бе гумон, ин [оёт барои] тазаккур ва ёдоварӣ аст"},{"SurahNumber":80,"VerseNumber":12,"Text":"Пас, ҳар ки бихоҳад, аз он панд гирад"},{"SurahNumber":80,"VerseNumber":13,"Text":"Дар саҳифаҳои арҷманде [сабт] аст"},{"SurahNumber":80,"VerseNumber":14,"Text":"[Дар ҷойгоҳе] Баландпоя ва покиза [аз палидӣ]"},{"SurahNumber":80,"VerseNumber":15,"Text":"Дар дасти сафирон [-и ваҳй] аст"},{"SurahNumber":80,"VerseNumber":16,"Text":"[Ки] бузургвору накукоранд"},{"SurahNumber":80,"VerseNumber":17,"Text":"Марг бар инсон [-и кофир, ки] чи қадар носипос аст"},{"SurahNumber":80,"VerseNumber":18,"Text":"[Аллоҳ таоло] Ӯро аз чи чиз офаридааст"},{"SurahNumber":80,"VerseNumber":19,"Text":"Ӯро аз нутфа [-и ночизе] офарид ва сипас мавзунаш сохт"},{"SurahNumber":80,"VerseNumber":20,"Text":"Он гоҳ роҳро барояш осон намуд"},{"SurahNumber":80,"VerseNumber":21,"Text":"Он гоҳ [пас аз поёни умр] ӯро миронд ва дар қабр [пинҳон] намуд"},{"SurahNumber":80,"VerseNumber":22,"Text":"Сипас ҳар гоҳ бихоҳад, ӯро [зинда мекунад ва] бармеангезад"},{"SurahNumber":80,"VerseNumber":23,"Text":"Ҳаргиз чунин нест [ки ӯ мепиндорад]. Ӯ ҳанӯз он чиро, ки [Аллоҳ таоло] фармон дода, ба ҷой наовардааст"},{"SurahNumber":80,"VerseNumber":24,"Text":"Пас, инсон бояд ба ғизои хеш [ва офариниши он] бингарад"},{"SurahNumber":80,"VerseNumber":25,"Text":"Мо оби фаровон [аз осмон] фуру рехтем"},{"SurahNumber":80,"VerseNumber":26,"Text":"Сипас заминро аз ҳам шикофтем"},{"SurahNumber":80,"VerseNumber":27,"Text":"Он гоҳ дар он дона [-ҳои фаровон] рӯёнидем"},{"SurahNumber":80,"VerseNumber":28,"Text":"Ва ангуру сабзӣ [хӯрокии бисёр]"},{"SurahNumber":80,"VerseNumber":29,"Text":"Ва зайтуну нахл"},{"SurahNumber":80,"VerseNumber":30,"Text":"Ва боғҳое [анбуҳ ва] пурдарахт"},{"SurahNumber":80,"VerseNumber":31,"Text":"Ва [анвои] мева ва алаф [падид овардем]"},{"SurahNumber":80,"VerseNumber":32,"Text":"[Ҳамаи инҳо] Барои баҳрагирии шумо ва чаҳорпоёнатон аст"},{"SurahNumber":80,"VerseNumber":33,"Text":"Пас, ҳангоме ки [он] садои боҳайбати [-и қиёмат] фаро расад"},{"SurahNumber":80,"VerseNumber":34,"Text":"Рӯзе, ки инсон аз бародараш мегурезад"},{"SurahNumber":80,"VerseNumber":35,"Text":"Ва аз модараш ва аз падараш"},{"SurahNumber":80,"VerseNumber":36,"Text":"Ва аз занаш ва писаронаш [низ мегурезад]"},{"SurahNumber":80,"VerseNumber":37,"Text":"Дар он рӯз ҳар касро корест, ки ӯро ба худ машғул медорад"},{"SurahNumber":80,"VerseNumber":38,"Text":"Чеҳраҳое дар он рӯз кушода ва равшан аст"},{"SurahNumber":80,"VerseNumber":39,"Text":"[Ба хотири неъмату раҳмати Аллоҳ таоло] хандону шод аст"},{"SurahNumber":80,"VerseNumber":40,"Text":"Ва чеҳраҳое дар он рӯз ғуборолуд аст"},{"SurahNumber":80,"VerseNumber":41,"Text":"Сиёҳӣ [ва торикӣ] онҳоро пӯшонидааст"},{"SurahNumber":80,"VerseNumber":42,"Text":"Инон ҳамон кофирони бадкирдоранд"},{"SurahNumber":81,"VerseNumber":1,"Text":"Он гоҳ ки хуршед дар ҳам печида [ва торик] гардад"},{"SurahNumber":81,"VerseNumber":2,"Text":"Ва он гоҳ ки ситорагон бефурӯғ шаванд"},{"SurahNumber":81,"VerseNumber":3,"Text":"Ва он гоҳ ки кӯҳҳо ба ҳаракат дароянд"},{"SurahNumber":81,"VerseNumber":4,"Text":"ва он гоҳ ки модашутурони бордор раҳо шаванд"},{"SurahNumber":81,"VerseNumber":5,"Text":"Ва он гоҳ ки ҳайвоноти ваҳшӣ [дар канори инсон] гирд оварда шаванд"},{"SurahNumber":81,"VerseNumber":6,"Text":"Ва он гоҳ ки дарёҳо [ҷӯшону] барафрӯхта шаванд"},{"SurahNumber":81,"VerseNumber":7,"Text":"Ва он гоҳ ки ҳар кас бо ҳамсони худ қарин гардад"},{"SurahNumber":81,"VerseNumber":8,"Text":"Ва он гоҳ ки аз духтари зиндабагуршуда пурсида шавад"},{"SurahNumber":81,"VerseNumber":9,"Text":"[Ки] Ба кадомин гуноҳ кушта шудааст"},{"SurahNumber":81,"VerseNumber":10,"Text":"Ва он гоҳ ки номаҳо [-и аъмол] кушода шавад"},{"SurahNumber":81,"VerseNumber":11,"Text":"Ва он гоҳ ки парда аз рӯи осмон баргирифта шавад"},{"SurahNumber":81,"VerseNumber":12,"Text":"Ва он гоҳ ки дузах афрӯхта [ва шуълавар] гардад"},{"SurahNumber":81,"VerseNumber":13,"Text":"Ва он гоҳ ки биҳишт [барои парҳезкорон] наздик оварда шавад"},{"SurahNumber":81,"VerseNumber":14,"Text":"[Дар он ҳангом] Ҳар кас хоҳад донист, ки чи чизе [барои охирати худ] омода кардааст"},{"SurahNumber":81,"VerseNumber":15,"Text":"Пас, савганд ба ситорагоне, ки [ба ҷойгоҳи худ] бозмегарданд"},{"SurahNumber":81,"VerseNumber":16,"Text":"[Шитобон] Ҳаракат мекунанд [ва аз назар] пинҳон мешаванд"},{"SurahNumber":81,"VerseNumber":17,"Text":"Ва савганд ба шаб, ҳангоме ки [торикиаш коста шавад ва] пушт кунад"},{"SurahNumber":81,"VerseNumber":18,"Text":"Ва савганд ба субҳ, ҳангоме ки бидамад"},{"SurahNumber":81,"VerseNumber":19,"Text":"Бе тардид, ин [Қуръон сухани Аллоҳ таоло аст, ки иблоғаш ба Паёмбар ба уҳдаи] фиристодаи бузургвор [Ҷабраил] аст"},{"SurahNumber":81,"VerseNumber":20,"Text":"[Ҳамон фариштае] Ки [муқтадир ва] неруманд аст ва назди [Аллоҳи] соҳиби Арш мақоми волое дорад"},{"SurahNumber":81,"VerseNumber":21,"Text":"[Дар малакути аъло ва олами фариштагон] Аз ӯ фармон мебаранд ва амин [-и ваҳй] аст"},{"SurahNumber":81,"VerseNumber":22,"Text":"[Эй мардум] Ҳамнишини шумо [Муҳаммад] девона нест"},{"SurahNumber":81,"VerseNumber":23,"Text":"Ва бе тардид, [Муҳаммад] ӯ [Ҷабраил]-ро дар уфуқи равшан дидааст"},{"SurahNumber":81,"VerseNumber":24,"Text":"Ва ӯ бар [иблоғи он чи аз тариқи] ғайб [ба вай ваҳй мегардад] бахил нест"},{"SurahNumber":81,"VerseNumber":25,"Text":"Ва ин [Қуръон] гуфтаи шайтони рондашуда нест"},{"SurahNumber":81,"VerseNumber":26,"Text":"Пас, ба куҷо меравед"},{"SurahNumber":81,"VerseNumber":27,"Text":"Ин [Қуръон] ҷуз панд барои ҷаҳониён [инсон ва ҷин] нест"},{"SurahNumber":81,"VerseNumber":28,"Text":"Барои ҳар як аз шумо, ки бихоҳад роҳи рости [ҳақро] дар пеш гирад"},{"SurahNumber":81,"VerseNumber":29,"Text":"Ва шумо [чизеро] намехоҳед, магар он ки Парвардигори ҷаҳониён [ирода кунад ва] бихоҳад"}]}