{"Id":361,"LanguageCodes":["te","tel"],"Name":"tel-abdulraheemmoha","Author":"Abdul Raheem Mohammad Moulana","Language":"Telugu","Description":"Telugu","Direction":"ltr","Source":"https://qurancomplex.gov.sa/","Translations":[{"SurahNumber":69,"VerseNumber":1,"Text":"ఆ అనివార్య సంఘటన (పునరుత్థానం)"},{"SurahNumber":69,"VerseNumber":2,"Text":"ఏమిటా అనివార్య సంఘటన"},{"SurahNumber":69,"VerseNumber":3,"Text":"మరియు ఆ అనివార్య సంఘటన, అంటే ఏమిటో నీకేమి తెలుసు"},{"SurahNumber":69,"VerseNumber":4,"Text":"సమూద్ మరియు ఆద్ జాతి వారు అకస్మాత్తుగా విరుచుకుపడే ఆ ఉపద్రవాన్ని అసత్యమని తిరస్కరించారు"},{"SurahNumber":69,"VerseNumber":5,"Text":"కావున సమూద్ జాతి వారైతే ఒక భయంకరమైన గర్జన ద్వారా నాశనం చేయబడ్డారు"},{"SurahNumber":69,"VerseNumber":6,"Text":"మరియు ఆద్ జాతి వారేమో అతి తీవ్రమైన తుఫాను గాలి ద్వారా నాశనం చేయబడ్డారు"},{"SurahNumber":69,"VerseNumber":7,"Text":"ఆయన (అల్లాహ్), దానిని వారి మీద ఏడు రాత్రులు మరియు ఎనిమిది పగళ్ళ వరకు ఎడతెగకుండా ఆవరింపజేశాడు. దాని వలన వారు వేళ్ళతో పెళ్ళగించబడిన ఖర్జూరపు బోదెల వలే పాడై పోవటం, నీవు చూస్తావు"},{"SurahNumber":69,"VerseNumber":8,"Text":"అయితే ఇప్పుడు వారిలో ఎవరైనా మిగిలి ఉన్నట్లు నీవు చూస్తున్నావా"},{"SurahNumber":69,"VerseNumber":9,"Text":"ఫిర్ఔన్ మరియు అతనికి పూర్వం గతించిన వారూ మరియు తలక్రిందులు చేయబడిన నగరాల వారూ, అందరూ గొప్ప నేరాలకు పాల్పడినవారే"},{"SurahNumber":69,"VerseNumber":10,"Text":"మరియు వారు తమ ప్రభువు పంపిన ప్రవక్తలకు అవిధేయత కనబరచారు, కావున ఆయన వారిని కఠినమైన పట్టుతో పట్టుకున్నాడు"},{"SurahNumber":69,"VerseNumber":11,"Text":"నిశ్చయంగా, ఎప్పుడైతే (నూహ్ తుఫాన్) నీరు హద్దు లేకుండా ఉప్పొంగి పోయిందో! అప్పుడు మేము, మిమ్మల్ని పయనించే (నావలో) ఎక్కించాము"},{"SurahNumber":69,"VerseNumber":12,"Text":"దానిని, మీకొక హితబోధగానూ మరియు జ్ఞాపకముంచుకోగల చెవి, దానిని జ్ఞాపకం ఉంచుకోవటానికి అనువైనదిగా చేశాము"},{"SurahNumber":69,"VerseNumber":13,"Text":"ఇక ఎప్పుడైతే ఒక పెద్ద ధ్వనితో బాకా ఊదబడుతుందో"},{"SurahNumber":69,"VerseNumber":14,"Text":"మరియు భూమి మరియు పర్వతాలు పైకి ఎత్తబడి ఒక పెద్ద దెబ్బతో తుత్తునియలుగా చేయబడతాయో"},{"SurahNumber":69,"VerseNumber":15,"Text":"అప్పుడు, ఆ రోజున సంభవించవలసిన ఆ అనివార్య సంఘటన సంభవిస్తుంది"},{"SurahNumber":69,"VerseNumber":16,"Text":"మరియు ఆ రోజున ఆకాశం బ్రద్దలై పోతుంది మరియు దాని వ్యవస్థ సడలి పోతుంది"},{"SurahNumber":69,"VerseNumber":17,"Text":"మరియు దేవదూతలు దాని (అర్ష్) ప్రక్కలలో ఉంటారు. మరియు నీ ప్రభువు యొక్క సింహాసనాన్ని (అర్ష్ ను), ఆ రోజు ఎనిమిది మంది (దేవదూతలు) ఎత్తుకొని ఉంటారు"},{"SurahNumber":69,"VerseNumber":18,"Text":"ఆ రోజు మీరు (తీర్పు కొరకు) హాజరు చేయబడతారు. మీరు దాచిన ఏ రహస్యం కూడా (ఆ రోజు) దాగి ఉండదు"},{"SurahNumber":69,"VerseNumber":19,"Text":"ఇక ఎవనికైతే తన కర్మపత్రము కుడి చేతిలో ఇవ్వబడుతుందో, అతడు ఇలా అంటాడు: \"ఇదిగో నా కర్మపత్రాన్ని తీసుకొని చదవండి"},{"SurahNumber":69,"VerseNumber":20,"Text":"నిశ్చయంగా, నా లెక్క నాకు తప్పకుండా లభిస్తుందని నేను భావించేవాడిని"},{"SurahNumber":69,"VerseNumber":21,"Text":"కావున, అతడు సంతోషకరమైన జీవితం గడుపుతాడు"},{"SurahNumber":69,"VerseNumber":22,"Text":"అత్యున్నతమైన స్వర్గవనంలో"},{"SurahNumber":69,"VerseNumber":23,"Text":"దాని పండ్లగుత్తులు, సమీపంలో వ్రేలాడుతూ ఉంటాయి"},{"SurahNumber":69,"VerseNumber":24,"Text":"(వారితో ఇలా అనబడుతుంది): \"గడిచి పోయిన దినాలలో మీరు చేసి పంపిన కర్మలకు ప్రతిఫలంగా, ఇప్పుడు మీరు హాయిగా తినండి మరియు త్రాగండి"},{"SurahNumber":69,"VerseNumber":25,"Text":"ఇక ఎవడికైతే, తన కర్మపత్రం ఎడమ చేతికి ఇవ్వబడుతుందో, అతడు ఇలా వాపోతాడు: \"అయ్యో! నా పాడుగాను! నా కర్మపత్రం అసలు నాకు ఇవ్వబడకుండా ఉంటే ఎంత బాగుండేది"},{"SurahNumber":69,"VerseNumber":26,"Text":"మరియు నా లెక్క ఏమిటో నాకు తెలియకుంటే ఎంత బాగండేది"},{"SurahNumber":69,"VerseNumber":27,"Text":"అయ్యో! నా పాడుగాను! అది (ఆ మరణమే) నాకు అంతిమ మరణమై ఉంటే ఎంత బాగుండేది"},{"SurahNumber":69,"VerseNumber":28,"Text":"నా సంపద నాకేమీ పనికి రాలేదు"},{"SurahNumber":69,"VerseNumber":29,"Text":"నా అధికారమంతా అంతమై పోయింది"},{"SurahNumber":69,"VerseNumber":30,"Text":"(అప్పుడు ఇలా ఆజ్ఞ ఇవ్వబడుతుంది): \"అతన్ని పట్టుకోండి మరియు అతని మెడలో సంకెళ్ళు వేయండి"},{"SurahNumber":69,"VerseNumber":31,"Text":"తరువాత అతనిని భగభగమండే నరకాగ్నిలో వేయండి"},{"SurahNumber":69,"VerseNumber":32,"Text":"ఆ తరువాత అతనిని డెబ్భై మూరల పొడవు గల గొలుసుతో బంధించండి"},{"SurahNumber":69,"VerseNumber":33,"Text":"వాస్తవానికి అతడు సర్వోత్తముడైన అల్లాహ్ ను విశ్వసించేవాడు కాదు"},{"SurahNumber":69,"VerseNumber":34,"Text":"మరియు నిరుపేదలకు ఆహారం పెట్టమని ప్రోత్సహించేవాడు కాదు"},{"SurahNumber":69,"VerseNumber":35,"Text":"కావున, ఈనాడు అతనికి ఇక్కడ ఏ స్నేహితుడూ లేడు"},{"SurahNumber":69,"VerseNumber":36,"Text":"మరియు అసహ్యకరమైన గాయాల కడుగు తప్ప, మరొక ఆహారమూ లేదు"},{"SurahNumber":69,"VerseNumber":37,"Text":"దానిని పాపులు తప్ప మరెవ్వరూ తినరు"},{"SurahNumber":69,"VerseNumber":38,"Text":"కావున, నేను మీరు చూడగలిగే వాటి శపథం చేస్తున్నాను"},{"SurahNumber":69,"VerseNumber":39,"Text":"మరియు మీరు చూడలేనట్టని వాటి (శపథం) కూడా"},{"SurahNumber":69,"VerseNumber":40,"Text":"నిశ్చయంగా, ఇది (ఈ ఖుర్ఆన్) గౌరవనీయుడైన సందేశహరుని (పై అవతరింప జేయబడిన) వాక్కు"},{"SurahNumber":69,"VerseNumber":41,"Text":"మరియు ఇది ఒక కవి యొక్క వాక్కు కాదు. మీరు విశ్వసించేది చాలా తక్కువ"},{"SurahNumber":69,"VerseNumber":42,"Text":"మరియు ఇది ఏ జ్యాతిష్యుని వాక్కు కూడా కాదు! మీరు గ్రహించేది చాలా తక్కువ"},{"SurahNumber":69,"VerseNumber":43,"Text":"ఇది సర్వలోకాల ప్రభువు తరఫు నుండి అవతరించింది"},{"SurahNumber":69,"VerseNumber":44,"Text":"ఒకవేళ ఇతను (ఈ ప్రవక్త), మా (అల్లాహ్ ను) గురించి ఏదైనా అబద్ధపు మాట కల్పించి ఉంటే"},{"SurahNumber":69,"VerseNumber":45,"Text":"మేము అతని కుడి చేతిని పట్టుకునే వారం"},{"SurahNumber":69,"VerseNumber":46,"Text":"తరువాత అతని (మెడ) రక్తనాళాన్ని కోసేవారం"},{"SurahNumber":69,"VerseNumber":47,"Text":"అప్పుడు మీలో నుండి ఏ ఒక్కడు కూడా అతనిని (మా శిక్ష నుండి) కాపాడ లేక పోయేవాడు"},{"SurahNumber":69,"VerseNumber":48,"Text":"మరియు నిశ్చయంగా, ఇది (ఈ ఖుర్ఆన్) దైవభీతి గల వారికొక హితోపదేశం"},{"SurahNumber":69,"VerseNumber":49,"Text":"మరియు నిశ్చయంగా మీలో కొందరు దీనిని (ఈ ఖుర్ఆన్ ను) అసత్యమని అనేవారు ఉన్నారని మాకు బాగా తెలుసు"},{"SurahNumber":69,"VerseNumber":50,"Text":"మరియు నిశ్చయంగా, ఇది (ఈ తిరస్కారం) సత్యతిరస్కారులకు దుఃఖ కారణమవుతుంది"},{"SurahNumber":69,"VerseNumber":51,"Text":"మరియు నిశ్చయంగా, ఇది (ఈ ఖుర్ఆన్) నమ్మదగిన సత్యం"},{"SurahNumber":69,"VerseNumber":52,"Text":"కావున నీవు సర్వోత్తముడైన నీ ప్రభువు పవిత్ర నామాన్ని స్తుతించు"},{"SurahNumber":70,"VerseNumber":1,"Text":"ప్రశ్నించేవాడు, ఆ అనివార్యమైన శిక్షను గురించి ప్రశ్నించాడు"},{"SurahNumber":70,"VerseNumber":2,"Text":"సత్యతిరస్కారులకు విధించబడే దాని గురించి; దానిని ఎవ్వడూ తొలగించలేడు"},{"SurahNumber":70,"VerseNumber":3,"Text":"అది ఆరోహణ మార్గాలకు యజమానుడైన అల్లాహ్ తరఫు నుండి వస్తుంది"},{"SurahNumber":70,"VerseNumber":4,"Text":"యాభై వేల సంవత్సరాలకు సమానమైన (ప్రమాణం గల) ఒక రోజులో, దేవదూతలు మరియు ఆత్మ (జిబ్రీల్) ఆయన వద్దకు అధిరోహిస్తారు"},{"SurahNumber":70,"VerseNumber":5,"Text":"కావున (ఓ ముహమ్మద్!) నీవు సహనం వహించు, ఉత్తమమైన సహనంతో"},{"SurahNumber":70,"VerseNumber":6,"Text":"వాస్తవానికి, వారు (ప్రజలు) అది (ఆ దినం) దూరంగా ఉందని అనుకుంటున్నారు"},{"SurahNumber":70,"VerseNumber":7,"Text":"కాని మాకది అతి దగ్గరలో కనిపిస్తోంది"},{"SurahNumber":70,"VerseNumber":8,"Text":"ఆ రోజు ఆకాశం మరిగే సీసం వలే (నూనే వలే) అయి పోతుంది"},{"SurahNumber":70,"VerseNumber":9,"Text":"మరియు కొండలు ఏకిన ఉన్ని వలె అయి పోతాయి"},{"SurahNumber":70,"VerseNumber":10,"Text":"మరియు ప్రాణ స్నేహితుడు కూడా తన స్నేహితుని (క్షేమాన్ని) అడగడు"},{"SurahNumber":70,"VerseNumber":11,"Text":"వారు ఒకరినొకరు చూసుకుంటూ ఉంటారు. ఆ రోజు అపరాధి తన సంతానాన్ని పరిహారంగా ఇచ్చి అయినా శిక్ష నుండి తప్పించుకోగోరుతాడు"},{"SurahNumber":70,"VerseNumber":12,"Text":"మరియు తన సహవాసిని మరియు తన సోదరుణ్ణి"},{"SurahNumber":70,"VerseNumber":13,"Text":"మరియు తనకు ఆశ్రయమిచ్చిన దగ్గరి బంధువులను"},{"SurahNumber":70,"VerseNumber":14,"Text":"మరియు భూమిలో ఉన్న వారినందరినీ కూడా ఇచ్చి అయినా, తాను విముక్తి పొందాలని కోరుతాడు"},{"SurahNumber":70,"VerseNumber":15,"Text":"కాని అలా కానేరదు! నిశ్చయంగా, ఆ మండే అగ్నిజ్వాల (అతని కొరకు వేచి ఉంటుంది)"},{"SurahNumber":70,"VerseNumber":16,"Text":"అది అతని చర్మాన్ని పూర్తిగా వలచి కాల్చి వేస్తుంది"},{"SurahNumber":70,"VerseNumber":17,"Text":"అది (సత్యం నుండి) వెనుదిరిగి మరియు వెన్ను చూపి, పోయేవారిని (అందరినీ) పిలుస్తుంది"},{"SurahNumber":70,"VerseNumber":18,"Text":"మరియు (ధనాన్ని) కూడబెట్టి, దానిని దాచేవారిని"}]}