{"Id":62,"LanguageCodes":["bs","bos"],"Name":"bos-besimkorkut","Author":"Besim Korkut","Language":"Bosnian","Description":"Bosnian","Direction":"ltr","Source":"http://tanzil.net","Translations":[{"SurahNumber":67,"VerseNumber":1,"Text":"Uzvišen je Onaj u čijoj je ruci vlast – On sve može! –"},{"SurahNumber":67,"VerseNumber":2,"Text":"Onaj koji je dao smrt i život da bi iskušao koji od vas će bolje postupati; – On je Silni, Onaj koji prašta"},{"SurahNumber":67,"VerseNumber":3,"Text":"Onaj koji je sedam nebesa jedna iznad drugih stvorio – ti u onome što Milostivi stvara ne vidiš nikakva nesklada, pa ponovo pogledaj vidiš li ikakav nedostatak"},{"SurahNumber":67,"VerseNumber":4,"Text":"zatim ponovo više puta pogledaj, pogled će ti se vratiti klonuo i umoran"},{"SurahNumber":67,"VerseNumber":5,"Text":"Mi smo vama najbliže nebo sjajnim zvijezdama ukrasili i učinili da vatra iz njih pogađa šejtane, za koje smo patnju u ognju pripremili"},{"SurahNumber":67,"VerseNumber":6,"Text":"A za one koji ne vjeruju u Gospodara svoga kazna je Džehennem, užasno je on boravište"},{"SurahNumber":67,"VerseNumber":7,"Text":"Kad budu u nj bačeni, pucketanje njegovo će čuti, i on će ključati"},{"SurahNumber":67,"VerseNumber":8,"Text":"skoro da se od bijesa raspadne. Kad god se koja gomila u nj baci, stražari u njemu će je upitati: \"Zar nije niko dolazio da vas opominje"},{"SurahNumber":67,"VerseNumber":9,"Text":"Jest, dolazio nam je onaj koji nas je opominjao\" – odgovoriće – \"a mi smo poricali i govorili: 'Allah nije objavio ništa, vi ste u velikoj zabludi"},{"SurahNumber":67,"VerseNumber":10,"Text":"I reći će: \"Da smo slušali ili razmišljali, ne bismo među stanovnicima Džehennema bili"},{"SurahNumber":67,"VerseNumber":11,"Text":"I oni će priznati da su bili nevjernici – pa, stanovnici Džehennema ognjenog daleko bili"},{"SurahNumber":67,"VerseNumber":12,"Text":"Onima koji se Gospodara svoga boje i kad ih niko ne vidi – oprost i nagrada velika"},{"SurahNumber":67,"VerseNumber":13,"Text":"Govorili vi tiho ili glasno – pa, On, sigurno, zna svačije misli"},{"SurahNumber":67,"VerseNumber":14,"Text":"A kako i ne bi znao Onaj koji stvara, Onaj koji sve potanko zna, koji je o svemu obaviješten"},{"SurahNumber":67,"VerseNumber":15,"Text":"On vam je Zemlju pogodnom učinio, pa hodajte predjelima njezinim i hranite se onim što On daje, Njemu ćete poslije oživljenja odgovarati"},{"SurahNumber":67,"VerseNumber":16,"Text":"Jeste li sigurni da vas Onaj koji nebesima vlada neće u zemlju utjerati, kad se ona počne iznenada tresti"},{"SurahNumber":67,"VerseNumber":17,"Text":"Ili, jeste li sigurni da Onaj koji nebesima vlada na vas neće vjetar s kamenjem poslati? Tada biste saznali kakva je prijetnja Moja"},{"SurahNumber":67,"VerseNumber":18,"Text":"A poricali su i oni prije njih, pa kakva je samo bila kazna Moja"},{"SurahNumber":67,"VerseNumber":19,"Text":"Zar oni ne vide ptice iznad sebe kako raširenih krila lete, a i skupljaju ih? Samo ih Milostivi drži; On, zaista, sve dobro vidi"},{"SurahNumber":67,"VerseNumber":20,"Text":"Ili, ko je taj koji će biti vojska vaša i vama pomoći, osim Milostivog? – Nevjernici su samo obmanuti"},{"SurahNumber":67,"VerseNumber":21,"Text":"Ili, ko je taj koji će vas nahraniti, ako On hranu Svoju uskrati? – Ali, oni su uporni u bahatosti i u bježanju od istine"},{"SurahNumber":67,"VerseNumber":22,"Text":"Da li je na ispravnijem putu onaj koji se idući spotiče ili onaj koji Pravim putem uspravno ide"},{"SurahNumber":67,"VerseNumber":23,"Text":"Reci: \"On sve stvara i daje vam sluh i vid i pameti, a vi se malo zahvaljujete"},{"SurahNumber":67,"VerseNumber":24,"Text":"Reci: \"On vas je po Zemlji razasuo i pred Njim ćete se sakupiti"},{"SurahNumber":67,"VerseNumber":25,"Text":"A oni govore: \"Kad će već jednom ta prijetnja, ako istinu govorite"},{"SurahNumber":67,"VerseNumber":26,"Text":"Reci: \"Sam Allah zna! A ja sam dužan samo da javno opominjem"},{"SurahNumber":67,"VerseNumber":27,"Text":"Kad je izbliza ugledaju, jad će prekriti lica onih koji nisu vjerovali i biće rečeno: \"Evo, ovo je ono što ste požurivali"},{"SurahNumber":67,"VerseNumber":28,"Text":"Reci: \"Kažite vi meni: ako Allah pošalje smrt meni i onima koji su sa mnom, ili ako nam se smiluje, ko će nevjernike od neizdržljive patnje zaštititi"},{"SurahNumber":67,"VerseNumber":29,"Text":"Reci: \"On je Milostivi, u Njega vjerujemo i na Njega se oslanjamo, a vi ćete, sigurno, saznati ko je u očitoj zabludi"},{"SurahNumber":67,"VerseNumber":30,"Text":"Reci: \"Šta mislite, ako vam vode presuše – ko će vam tekuću vodu dati"}]}