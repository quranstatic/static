{"Id":231,"LanguageCodes":["knx"],"Name":"knx-unknown","Author":"Unknown","Language":"Kendayan","Description":"Kendayan","Direction":"ltr","Source":"https://www.islamic-invitation.com","Translations":[{"SurahNumber":5,"VerseNumber":51,"Text":"Wahe urakng-urakng nang baiman! Amelah kao nyadiatn urakng-urakng yahudi man nasrani sabage ayukng satia (nyu): “ iaka’koa seko’ man nang lain saling ngalindungi. Barang sae ka’ ntara nyu ka’ koa nyadiatn ia koa ayunkng satia. Maka sasungguhnya tamasok golongannya ka’ koa (yahudi man nasrani) sungguh Allah nana’ mare’ patunjok ka’ urakng-urakng nang zalim"},{"SurahNumber":5,"VerseNumber":52,"Text":"Maka kao akan nele’ urakng-urakng nang atinya bapanyakit capat nyamaki’ iaka’koa (yahudi man nasrani) lalu bakata, “kami gali namua’ bancana.” Mudah-mudahan Allah ngatangan kamanangan (ka’ Rasul Nya), ato suatu kaputusatn dari sisi-Nya, sahingga iaka’koa jaji nyasal ka’ ahe nang iaka’koa rahasaatn dalapm diri’ ka’ koa"},{"SurahNumber":5,"VerseNumber":53,"Text":"Man urakng-urakng nang baiman akan bakata “nian ke’ urakng nang basumpah sacara banar-banar atas (daima) Allah, bahoaa’ iaka’koa batol-batol barrage (ngikuti’)”. Sagala amalnya ka’ koa manjaji sia-sia, sahingga iaka’koa manjaji urakng nang rugi"},{"SurahNumber":5,"VerseNumber":54,"Text":"Wahe urakng-urakng nang baiman! Barang sae nang ka’ antara kita’ nang murtad (kaluar dari Islam) dari agamanya. Maka nae’ Allah akan ngatangan soatu kaum, Ia Manyintai nya ka’ koa, man iaka’koa pun nyintai’-Nya (Allah), man basikap lamah lamut ka’ urakng-urakng nang baiman, tatapi basikap karas ka’ urakng-urakng kafir. Maraga Allah, man nang nana’ gali’ ka’ celaan urakng nang suka mencela, kolah karunia Allah nang dibare’atnnya ka’ sae nang Ia kahandaki, Allah MahaLuas (pamare’ Nya) Mahanau’an"},{"SurahNumber":5,"VerseNumber":55,"Text":"Sasungguhnya panolong nyu inggelah Allah, RasulNya, man urakng-urakng nang baiman, nang ngarajaatn salat, man nuneatn zakat, saraya tunduk (ka’ Allah)"},{"SurahNumber":5,"VerseNumber":56,"Text":"Man barabg sae nyadiatn Allah, Rasulnya man urakng-urakng nang baiman, sebage panolongnya. Maka sungguh, pangikut (agama) Allah koalah nang manang"},{"SurahNumber":5,"VerseNumber":57,"Text":"Wahe urakng-urakng nang baiman! Amelah kao nyadiatn pamimpinnyu urakng-urakng nang mamuat agama nyu jadi bahan ejekatn man pamainan, (yakoa) ka’ antara urakng- urakng nang udah dibare’ kitab sanape’nya man urakng-urakng kafir (urang musrik). Man bataqwalah ka’ Allah kade’ kao urakng-urakng baiman"},{"SurahNumber":5,"VerseNumber":58,"Text":"Man kade’ kao nyaru (iaka’koa) nto’ (ngarajaatn) salat, iaka’koa nyadiatnnya bahan olo’atn man pamainan. Nang ampokoa ialah karana ia urakng-urakng nang nana’ ngarati"},{"SurahNumber":5,"VerseNumber":59,"Text":"Kataatnlah, “Wahe ahli kitab! Ahe ke’ kao nele’ kami salah, ingge karana kami baiman ka Allah, ka’ ahe nang di turuntatn ka’ kami man ka’ ahe nang dituruntatn sanape’nya? Sungguh, kabanyakatn dari kao ialah urakng-urakng nang fasik"},{"SurahNumber":5,"VerseNumber":60,"Text":"Kataatnlah (Muhammad) “ahe ke’ ku bare’ tau ka’ kao tentang urakng nang labih buruk pambalasatnnya dari (urakng fasik) ka isi Allah? Ia koa urakng nang di laknat man di busakki’ Allah, ka’ antara iaka’koa (ada) nang di jadiatn kara’ man jalu283 man (urakng nang) nyambah Tagut,” Iaka’koa labih buruk tampatnya man labih tasasat dari maraga nang locor"},{"SurahNumber":5,"VerseNumber":61,"Text":"Man kade’ iaka’koa (yahudi ato munafik) atakng ka’ kao, iaka’koa ngataatn, “kami udah baiman,” padahal ia atakng ka’ kao mang kakafiratn man iaka’koa ampus pun ampakoa, man Allah labih ngatahui ahe nang iaka’koa sosokkam"},{"SurahNumber":5,"VerseNumber":62,"Text":"Man kao nae nele’ manyak ka’ antara iaka’koa (urakng yahudi) balomba’ dalapm babuat dosa, pamunsuhatn man makatn nang haram. Sungguh, miah buruk ahe nang iaka’koa pamuat"},{"SurahNumber":5,"VerseNumber":63,"Text":"Ngahe samua ulama man samua pandeta iaka’koa nana’ ngalarang iaka’koa ngucapatn pakataatn alok man makatn nang haram? Sungguh, miah buruk ahe nang iaka’koa pamuat"},{"SurahNumber":5,"VerseNumber":64,"Text":"Man urakng-urakng yahudi bakata, “kokot Allah di balanggu,”284 sabanarnya kokotnyalah nang di malanggu man ian ka’ koa kataatn. Padahal ka dua kokot Allah285 tabuka’. Ia mare’ razaki sabage mae ia kahandaki. Man (Al-Quran) nang dituruntatn ka’ kao dari Tuhan nyu koa pasti akan nambah ka durhakaatn man kakafiratn bagi kabanyakkatn iaka’koa. Man kami timbulatn pamunsuhan man kabanci’atn ka’ antara iaka’koa sampe ari kiamat. Satiap iaka’koa nyalaatn api paparangan, Allah madampatnnya man iaka’koa barusaha (nimbulatn) karusakkatn ka’ bumi. Man Allah nana’ nyukai urakng-urakng nang babuat karusakatn"},{"SurahNumber":5,"VerseNumber":65,"Text":"Man sakiranya ahli kitab koa baiman man bataqwa, niscaya kami hapus kasalahatn- kasalahatn nya man iaka’koa tantu kami masokkatn ka’ dalapan saruga-saruga nang panoh kabikmattatn"},{"SurahNumber":5,"VerseNumber":66,"Text":"Man sakiranya iaka’koa sungguh-sungguh nyalantatn (ukum) taurat, injil man (Al- Quran) nang dirturuntatn ka’ iaka’koa dari Tuhannya, niscaya iaka’koa akan namu makanan dari atas iaka’koa man dari abah paha nya.286 Ka’ antara iaka’koa ada sakalom- pok nang jujur man taat. Man manyak ka’ antara ia miah buruk ahe nang ia karajaatn"}]}