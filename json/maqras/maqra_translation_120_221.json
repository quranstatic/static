{"Id":221,"LanguageCodes":["kk","kaz"],"Name":"kaz-khalifahaltaich","Author":"Khalifah Altai Charity Foundation","Language":"Kazakh","Description":"Kazakh","Direction":"ltr","Source":"","Translations":[{"SurahNumber":18,"VerseNumber":51,"Text":"Аспандарды және жерді жаратуда да, әрі олардың өздерін жаратуда да Мен оларды куә еткен жоқпын. Әрі Мен адастырушыларды Өзіме көмекші етіп алмаймын"},{"SurahNumber":18,"VerseNumber":52,"Text":"Сондай-ақ ол / қайта тірілу / күні Ол: «Өздерің Маған серік деп санағандарыңды шақырыңдар», - дейді. Сонда олар / серік еткендерін / шақырады, алайда / табынғандары / Оларға жауап бермейді. Біз олардың арасына жойылатын орын жасаймыз"},{"SurahNumber":18,"VerseNumber":53,"Text":"Әрі қылмыскерлер Отты көріп, өздерінің оған түсетіндіктеріне көздері жетеді. Сондай-ақ, олар одан құтылар жол таба алмайды"},{"SurahNumber":18,"VerseNumber":54,"Text":"Біз бұл Құранда адамдарға әрбір мысалды жан-жақты етіп, анықтап түсіндірдік. Ал, адам бәрінен көп таласушы-керісшіл"},{"SurahNumber":18,"VerseNumber":55,"Text":"Адамдарға тура жол келген кезде олардың иманға келулеріне және өздерінің Раббысынан кешірім тілеулеріне - бұрынғылардың жолымен жүруі не олардың азап­ты алдарынан келуін күтулері ғана кедергі болды"},{"SurahNumber":18,"VerseNumber":56,"Text":"Әрі Біз елшілерді қуандырушы және ескертуші етіп қана жібереміз. Ал, сондай күпірлік етушілер / иманнан бас тартқандар / ақиқатты жоққа шығару үшін жалғанның көмегімен дауласады. Олар Менің аят-белгілерімді және өздеріне ескертілгендерді келеке етеді"},{"SurahNumber":18,"VerseNumber":57,"Text":"Ал, Раббысының аяттары есіне салынған кезде, одан теріс бұрылған және өз қолдары істеген / теріс / амалдарын / күнәларын / ұмытқаннан өткен әділетсіз кім бар? Анығында, Біз олардың түсінбеулері үшін жүректеріне перде және құлақтарына кереңдік салдық. / Ей, Мұхаммед!! Оларды тура жолға шақырсаң да олар ешқашан тура жолға түспейді"},{"SurahNumber":18,"VerseNumber":58,"Text":"Әрі Раббың әл-Ғафур / өте кешірімді / , кең мейірім Иесі. Егер де Ол оларды істеп тапқандары / күнәлары / үшін қолға алар болса, онда оларға азапты тездетер еді. Алай­да, олар үшін уәделі бір мерзім бар. Олар Одан өзге пана / қорғаныш / таба алмайды"},{"SurahNumber":18,"VerseNumber":59,"Text":"Әрі Біз сол елді мекендерді, олар әділетсіздік істегенде жойдық және олардың жойылуына мерзім де белгілегенбіз"},{"SurahNumber":18,"VerseNumber":60,"Text":"Міне, кезінде Мұса жанындағы жігітке: «Екі теңіздің қосылған жеріне жеткенге дейін тоқтамаймын, тіпті жүріспен жылдар өткізсем де», - деді"},{"SurahNumber":18,"VerseNumber":61,"Text":"Ал екеуінің қосылған жеріне жеткен кезде, олар балықтарын ұмытып кетті. Сонда ол / балық / із салып теңізге жол алды"},{"SurahNumber":18,"VerseNumber":62,"Text":"Екеуі ілгері кеткен кезде, ол жанындағы жігітке: «Түскі тамағымызды әкел, бұл сапарымызда шаршадық», - деді"},{"SurahNumber":18,"VerseNumber":63,"Text":"Ол: «Жартасты паналаған кезіміз есіңде ме? Мен сонда балықты ұмыттым. Оны еске түсіруді шайтан ғана ұмыттырды. Ал ол / балық / болса, теңізге таңғажайып түрде жол алды», - деді"},{"SurahNumber":18,"VerseNumber":64,"Text":"Мұса / : «Біздің қалағанымыз осы», деп, екеуі ізінше кері қайтты"},{"SurahNumber":18,"VerseNumber":65,"Text":"Сонда екеуі, Біз оған Өзімізден мейірім берген және Өзімізден білім үйреткен құлдарымыздың бірін тапты"},{"SurahNumber":18,"VerseNumber":66,"Text":"Мұса оған: «Саған үйретілген тура нәрселерден / пайдалы білімнен / маған да үйретуің үшін саған еріп жүрсем бола ма?» - деді"},{"SurahNumber":18,"VerseNumber":67,"Text":"Хидр / : «Сен менімен бірге / жүруге / сабырлылық көрсете алмайсың"},{"SurahNumber":18,"VerseNumber":68,"Text":"Білімің қамтымаған нәрсеге қалай сабыр ете аласың?» - деді"},{"SurahNumber":18,"VerseNumber":69,"Text":"Мұса / : «Егер Аллаһ қаласа, мені сабырлы табасың. Әрі мен саған ешбір істе қарсы келмеймін», - деді"},{"SurahNumber":18,"VerseNumber":70,"Text":"Хидр / : «Егер маған еріп жүретін болсаң, өзім саған айтып бергеніме дейін, менен еш нәрсе сұрама»,- деді"},{"SurahNumber":18,"VerseNumber":71,"Text":"Сөйтіп, екеуі жолға шықты. Бір кемеге мінгендерінде, ол / Хидр / оны тесті. / Мұса / : «Сен оның ішіндегілерді суға батыру үшін тестің бе? Негізінде сен айыпталған іс жасадың», - деді"},{"SurahNumber":18,"VerseNumber":72,"Text":"Ол: «Сен менімен бірге сабырлық ете алмайсың деп айтпадым ба?» - деді"},{"SurahNumber":18,"VerseNumber":73,"Text":"Мұса / : «Ұмытқаным үшін мені айыптама. Әрі маған бұл ісімде қиындық тудырма»,- деді"},{"SurahNumber":18,"VerseNumber":74,"Text":"Сөйтіп олар жолға шықты. Олар бір баланы кездестірген кезде, ол / Хидр / оны өлтіріп тастады. / Мұса / : «Сен бір таза жанды кек қайтару үшін болмаса да өлтірдің бе? Негізінде сен өте теріс іс жасадың»,- деді"}]}