{"Id":48,"LanguageCodes":["bm","bam"],"Name":"bam-fodisulimankant","Author":"Fodi Suliman Kanti","Language":"Bambara","Description":"Bambara","Direction":"rtl","Source":"https://quranenc.com/en/browse/ankobambara_foudi","Translations":[{"SurahNumber":4,"VerseNumber":36,"Text":"ߊߟߎ߯ ߊߟߊ߫ ߓߊ߬ߕߏ߬ ، ߊߟߎ߫ ߞߊߣߊ߬ ߝߋ߲߫ ߝߊ߬ߙߴߊ߬ ߞߊ߲߬ ߘߋ߬ ، ߊߟߎ߫ ߢߊ߬ ߡߏߦߌߓߊ߯ ߝߌ߬ߟߊ ߟߊ߫ ߸ ߡߊ߬ߛߎ߬ߘߎ߲߬ߧߊ߬ߓߊ߮ ߟߎ߬ ߟߊ߫ ߸ ߝߊߙߌߕߊ ߟߎ߬ ߟߊ߫ ߸ ߘߐ߰ߕߐ ߟߎ߬ ߟߊ߫ ߸ ߛߌ߰ߢߐ߲߰ߡߊ߬ ߛߎߘߎ߲ ߠߎ߬ ߟߊ߫ ߸ ߛߌ߰ߢߐ߲߰ߡߊ߬ ߖߊ߲ ߠߎ߬ ߟߊ߫ ߸ ߘߍ߬ߢߐ߲߮ ߠߊ߫ ߡߍ߲ ߦߴߊߟߎ߫ ߝߎ߬ߘߎ ߝߍ߬ ߜߐߞߎ߫ ߸ ߛߌߟߊߘߋ߲ ߠߊ߫߸ ߊ߬ ߣߴߊߟߎ߫ ߓߟߏߡߐ߮ ߟߎ߬ ߟߊ߫ ، ߖߊ߯ߕߋ߬ ߸ ߊߟߊ߫ ߕߍ߫ ߢߊ߲߬ߞߊ߲߬ߓߊ߯ ߥߊߛߏߟߊ ߝߍ߬"},{"SurahNumber":4,"VerseNumber":37,"Text":"ߡߍ߲ ߠߎ߬ ߦߋ߫ ߖߎ߯ߡߊ߲ߒߕߋߦߊ ߞߍ߫ ߟߊ߫ ߸ ߞߊ߬ ߓߊ߲߫ ߞߊ߬ ߡߐ߱ ߟߎ߫ ߟߐ߬ ߖߎ߯ߡߊ߲ߒߕߋߦߊ ߟߊ߫ ، ߊ߬ ߣߌ߫ ߊߟߊ߫ ߣߵߊ߬ ߟߊ߫ ߢߊ߬ߒߡߊ߭ ߡߍ߲ ߞߍ߫ ߟߴߊ߬ߟߎ߬ ߦߋ߫ ߸ ߊ߬ߟߎ߬ ߦߴߏ ߘߏ߲߰ ߠߊ߫ ߗߙߎ߫ ، ߊ߲ ߘߏ߲߬ ߣߊ߬ ߘߐ߯ߦߊ ߖߊ߲߰ߞߕߊ ߟߋ߬ ߘߐߓߍ߲߬ ߠߊ߫ ߓߊ߲߬ߓߊ߮ ߟߎ߬ ߦߋ߫"},{"SurahNumber":4,"VerseNumber":38,"Text":"ߊ߬ ߣߌ߫ ߝߣߊ߫ ߸ ߡߍ߲ ߠߎ߬ ߦߴߊ߬ߟߎ߬ ߟߊ߫ ߣߊ߲߬ߝߟߏ ߟߎ߫ ߡߎ߬ߛߞߊ߬ ߟߊ߫ ߡߐ߱ ߟߎ߬ ߢߊߞߘߐߟߊ ߡߊ߬ ߸ ߊ߬ߟߎ߫ ߘߏ߲߬ ߕߍ߫ ߘߍ߲߬ߞߣߍ߬ߦߊ߬ ߟߴߊߟߊ߫ ߣߌ߫ ߟߏ߲ߠߊߓߊ߲ ߡߊ߬ ، ߜߍ߬ߘߍ ߘߏ߲߬ ߓߊ߯ ߞߍ߫ ߡߍ߲ ߞߙߎߝߊߢߐ߲߮ ߘߌ߫ ߸ ߏ߬ ߦߋ߫ ߞߙߎߝߊߢߐ߲߯ ߖߎ߮ ߟߋ߬ ߘߌ߫ ߞߟߋ߫"},{"SurahNumber":4,"VerseNumber":39,"Text":"ߞߎ߲߬ߞߏ ߢߌ߬ߡߊ߲߫ ߊ߬ߟߎ߫ ߡߊ߬ ߸ ߣߴߊ߬ߟߎ߫ ߘߍ߲߬ߞߣߍ߬ߦߊ߬ ߘߴߊߟߊ߫ ߣߌ߫ ߟߏ߲߫ ߠߊߓߊ߲ ߡߊ߬ ߸ ߊ߬ ߣߌ߫ ߞߊ߬ ߖߘߍ߬ߡߊ߬ߓߐ ߞߍ߫ ߝߋ߲߫ ߘߐ߫ ߊߟߊ߫ ߞߵߊ߬ߟߎ߫ ߤߊ߬ߙߌ߬ߖߍ߰ ߡߍ߲ ߠߊ߫؟ ߊߟߊ߫ ߘߏ߲߬ ߦߴߊ߬ߟߎ߬ ߟߐ߲ߓߊ߮ ߟߋ߬ ߘߌ߫ ߘߋ߬"},{"SurahNumber":4,"VerseNumber":40,"Text":"ߝߋߎ߫ ߸ ߊߟߊ߫ ߕߍ߫ ߕߐ߬ߢߍ߮ ߞߍ߫ ߟߊ߫ ߝߕߌ߫ ߖߌߘߊ߲ߣߍ߲߫ ߢߐ߲߰ ߠߊ߫ ، ߣߴߏ߬ ߘߏ߲߬ ߞߍ߫ ߘߊ߫ ߢߌ߬ߡߊ ߘߌ߫ ߊ߬ ߦߴߏ߬ ߓߊߟߌ߫ ߟߊ߫ ߟߋ߬ ، ߊ߬ ߣߌ߫ ߞߊ߬ ߓߙߊ߬ߖߌ߬ߓߊ ߘߌ߫ ߸ ߞߵߏ߬ ߝߘߴߊ߬ ߖߍ߬ߘߍ ߟߊ߫"},{"SurahNumber":4,"VerseNumber":41,"Text":"ߐ߬ߤߐ߲߫ ߸ ߣߴߊ߲ ߣߊ߬ ߘߊ߫ ߡߊ߲߬ߕߏ߲ ߓߍ߯ ߕߊ߫ ߛߙߋ߫ ߘߌ߫ ߕߎ߬ߡߊ ߡߍ߲ ߸ ߞߣߊ߬ ߌߟߋ ߞߍ߫ ߢߌ߲߬ ߠߎ߬ ߛߙߋ ߘߌ߫ ( ߏ߬ ߓߍ߫ ߞߍ߫ ߘߌ߬ ߛߊ߫؟)"},{"SurahNumber":4,"VerseNumber":42,"Text":"ߒ߬ߓߊ߬ ߏ߬ ߟߏ߲ ߠߋ߬ ߸ ߓߊ߲߬ߓߊ߮ ߟߎ߬ ߣߌ߫ ߞߋߟߊ ߛߐ߬ߛߐ߬ߓߊ߮ ߟߎ߬ ߘߴߊ߬ ߣߕߊ߬ ߸ ߞߏ߫ ߥߟߊߞߏ߫ ߘߎ߱ ߘߊ ߕߘߍ߬ ߦߋ߫ ߟߊߛߌ߬ ߊ߬ߟߎ߫ ߡߊ߬ ߡߟߍߞߘߍ߫ ، ߊ߬ߟߎ߫ ߘߏ߲߬ ߕߴߛߋ߫ ߞߎߡߊ߫ ߛߌ߫ ߘߏ߲߰ ߠߴߊߟߊ߫ ߡߊ߬"},{"SurahNumber":4,"VerseNumber":43,"Text":"ߤߍ߲߬ ߊߟߎ߬ ߘߍ߲߬ߞߣߍ߬ߦߊ߬ߓߊ߮ ߟߎ߬ ߸ ߊߟߎ߫ ߞߊߣߵߊߟߎ߫ ߡߊߘߏ߲߬ ߛߊߟߌ ߟߊ߫ ߘߋ߬ ߞߵߊߟߎ߫ ߡߌߟߏߣߍ߲ ߕߏ߫ ߸ ߝߏ߫ ߊߟߎ߫ ߓߊ߯ ߊ߬ ߟߐ߲߫ ߊߟߎ߫ ߦߋ߫ ߡߍ߲ ߝߐ߫ ߟߊ߫ ، ߊߟߎ߫ ߘߏ߲߬ ߞߴߊߟߎ߫ ߕߏ߫ ߞߛߐߓߊ ߘߐ߫ ߞߊ߬ ߛߊߟߌ߫ ߸ ߝߏ߫ ߊߟߎ߫ ߓߊ߯ ߊߟߎ߫ ߞߏ߬ ߸ ߝߏ߫ ߛߌߟߊ ߕߊ߯ߡߊߘߋ߲ ߠߎ߬ ، ߣߴߊߟߎ߫ ߖߊ߲߬ߞߊ߬ߙߏ߬ߕߐ ߞߍ߫ ߘߊ߫ ߸ ߥߟߴߊߟߎ߫ ߞߍ߫ ߘߊ߫ ߕߊ߯ߡߊ ߘߐ߫ ߸ ߤߊߡߊ߲ߕߍ߫ ߊߟߎ߫ ߘߏ߫ ߓߐ߫ ߘߊ߫ ߞߐߡߊߕߊ߯ ߦߌߟߊ ߸ ߥߟߴߊߟߎ߫ ߡߊ߰ ߘߊ߫ ߡߏ߬ߛߏ ߟߎ߬ ߟߊ߫ ߸ ߊߟߎ߫ ߘߏ߲߬ ߡߊ߫ ߖߌ߫ ߛߐ߬ߘߐ߲߬ ߸ ߒ߬ߓߵߊߟߎ߫ ߛߊߟߌߓߎ߯ߘߌߕߊ߬ ߘߎ߱ ߝߊ߬ߘߌ߬ ߛߊߣߌ߲ߡߊ߲ ߠߊ߫ ߸ ߞߵߊߟߎ߫ ߢߊߘߐߟߊ ߟߎ߬ ߣߴߊߟߎ߫ ߕߍ߮ ߟߎ߬ ߡߊߛߏ߬ߛߊ߬ ، ߖߊ߯ߕߋ߬ ߸ ߊߟߊ߫ ߦߋ߫ ߜߊ߲ߒߞߎ߲ߠߟߊ߫ ߘߌ߫ ߸ ߊ߰ ߦߝߊ߬ߟߊ߫ ߘߌ߫"},{"SurahNumber":4,"VerseNumber":44,"Text":"ߌ ߡߴߊ߬ ߦߋ߫ ߓߊ߬ ߡߍ߲ ߠߎ߬ ߛߐߣߍ߲߫ ߖߌ߰ ߟߍߙߊ ߘߏ߫ ߟߊ߫ ߸ ߏ߬ ߟߎ߫ ߟߋ߫ ߝߌ߬ߟߌ ߛߊ߲߬ ߠߊ߫ ߸ ߊ߬ߟߎ߬ ߦߴߊ߬ ߝߍ߬ ߝߣߊ߫ ߊߟߎ ߦߋ߫ ߝߟߌ߬ ߛߌߟߊ ߡߊ߬"},{"SurahNumber":4,"VerseNumber":45,"Text":"ߊߟߊ߫ ߞߵߊߟߎ߫ ߖߎ߮ ߟߎ߬ ߟߐ߲߫ ߖߐ߫ ، ߊߟߊ߫ ߘߏ߲߬ ߥߛߊ߬ ߘߊ߫ ( ߡߐ߰ ) ߢߌ߲߬ ߘߌ߫ ߸ ߊ߬ ߥߛߊ߬ ߘߊ߫ ߘߍ߲߬ߡߍ߲߬ߓߊ߯ ߘߌ߫"},{"SurahNumber":4,"VerseNumber":46,"Text":"ߞߊ߬ ߕߊ߬ߡߌ߲߬ ߡߐ߱ ߟߎ߫ ߞߊ߲߬ ߡߍ߲ ߠߎ߬ ߞߍ߫ ߘߊ߫ ߦߊ߬ߤߎ߯ߘߎ ߘߌ߫ ߸ ߏ߬ ߟߎ߫ ߟߋ߬ ߞߎߡߊ ߦߟߍ߬ߡߊ߲߬ ߠߊ߫ ߞߊ߬ ߓߐ߫ ߊ߬ ߢߊ ߡߊ߬ ، ߊ߬ߟߎ߬ ߘߴߊ߬ ߝߐ߫ ߞߏ߫ ߊ߲ ߓߘߊ߫ ߡߍ߲ߠߌ߲ ߞߍ߫ ߸ ߞߏ߬ߣߵߊ߲ ߓߘߊ߫ ߡߊ߬ߛߐ߬ߛߐ߬ߟߌ ߞߍ߫ ، ߊ߬ ߣߴߊ߬ߟߎ߬ ߘߴߊ߬ ߝߐ߫ ߞߏ߫ ߌ ߕߟߏߡߊߟߐ߬ ߞߵߊ߬ ߕߘߍ߬ ߝߏߦߌ߬ ߕߍ߫ ( ߝߐ߫ ߟߊ߫ ) ߡߍ߲ ߘߌ߫ ߟߊߡߍ߲߫ ، ߊ߬ ߣߌ߫ ߞߏ߫ ߊ߲ ߠߊߣߍ߰ߣߍ߯ ߞߵߏ߬ ߝߐ߫ ߣߍ߲߬ ߘߐ߬ ߞߙߎ ߘߐ߫ ߘߌ߯ߣߊ ߘߐߝߎ߬ߙߎ߲߬ ߞߊ߲ ߡߊ߬ ، ߣߴߊ߬ߟߎ߫ ߘߏ߲߬ ߕߎ߲߬ ߞߵߊ߬ ߝߐ߫ ߞߏ߫ ߊ߲ ߓߘߊ߫ ߡߍ߲ߠߌ߲ ߞߍ߫ ߞߊ߬ ߞߊ߲߫ ߡߌߘߊ ߞߍ߫ ߸ ߊ߬ ߣߌ߫ ߞߏ߫ ߌ ߕߟߏߡߊߟߐ߬ ߌ ߦߴߊ߲ ߡߊߝߟߍ߫ ߸ ߏ߬ ߕߎ߲߬ ߘߌ߫ ߞߍ߫ ߊ߬ߟߎ߫ ߡߊ߬ ߤߙߊ߫ ߘߌ߫ ߸ ߊ߬ ߘߌ߫ ߞߍ߫ ߞߏ߫ ߕߋߟߋ߲ߣߍ߲߫ ߘߌ߫ ، ߓߊ߬ߙߌ߬ ߊߟߊ߫ ߟߋ߫ ߣߵߊ߬ߟߎ߬ ߘߊ߲ߞߊ߫ ߟߴߊ߬ߟߎ߬ ߟߊ߫ ߓߊ߲߬ߓߊ߰ߦߊ ߞߏߛߐ߲߬ ، ߊ߬ߟߎ߬ ߕߍ߫ ߘߍ߲߬ߞߣߍ߬ߦߊ߫ ߟߴߏ߬ ߟߋ ߘߐ߫ ߝߏ߫ ߊ߬ߟߎ߫ ߞߋ߬ߟߋ߲߬ߞߋߟߋ߲߫"},{"SurahNumber":4,"VerseNumber":47,"Text":"ߤߍ߲߬ ߊߟߎ߬ ߟߍߙߊߟߞߊ ߟߎ߬ ߸ ߊߟߎ߫ ߘߍ߲߬ߞߣߍ߬ߦߵߊ߲ ߠߊ߫ ߟߍߙߊ߫ ߟߊߖߌ߰ߣߍ߲ ߡߊ߬ ߸ ߞߵߊ߬ ߞߍ߫ ߊߟߎ߫ ߓߟߏߕߊ ߟߊߛߙߋߦߊߟߊ߲ ߘߌ߫ ، ( ߊߟߎ߫ ߏ߬ ߘߍ߲߬ߞߣߍ߬ߦߊ ߞߍ߫ ) ߛߊߣߌ߬ ߒ ߞߍ߫ ߕߍ߫ ߢߊ ߟߎ߬ ߓߎߙߎ߲ߞߐ߫ ߟߊ߫ ߸ ߊ߬ ߣߌ߫ ߞߵߊ߬ߟߎ߬ ߟߊߛߊ߬ߦߌ߬ ߊ߬ߟߎ߬ ߞߕߐߡߊ߬ ߸ ߥߟߴߊ߲ ߣߊ߬ߡߊߣߵߊ߬ߟߎ߬ ߘߊ߲ߞߊ߫ ߸ ߦߏ߫ ߊ߲ ߞߊ߬ ߞߍ߲ߘߍߟߏ߲ߠߞߊ (ߛߓߌߕߌߟߞߊ ) ߟߎ߬ ߘߊ߲ߞߊ߫ ߢߊ ߡߍ߲ ، ߊߟߊ߫ ߟߊ߫ ߞߏ߫ ( ߝߐߣߍ߲ ) ߘߏ߲߬ ߦߋ߫ ߞߍ߫ ߟߊ߫ ߟߋ߬ ߛߋߚߋ߫"},{"SurahNumber":4,"VerseNumber":48,"Text":"ߊߟߊ߫ ߕߍ߫ ߞߏ ߡߍ߲ ߦߝߊ߬ ߝߋߎ߫ ߸ ߏ߬ ߟߋ ߘߏ߫ ߝߊ߬ߙߊ ߘߴߊ߬ ߡߊ߬ ߸ ߊ߬ ߞߏ߬ߣߌ߲ ߘߌ߫ ߞߏ߫ ߜߘߍ߫ ߦߝߊ߬ ߡߍ߲ ߕߴߏ߬ ߘߌ߫ ، ߊ߬ ߦߴߏ߬ ߞߍ߫ ߟߊ߫ ߡߐ߰ ߟߋ߬ ߦߋ߫ ߸ ߡߍ߲ ߓߊ߯ ߊ߬ ߘߌߦߊ߫ ߸ ߡߍ߲ ߞߏ߬ߣߌ߲߬ ߓߊ߯ ߘߏ߫ ߝߙߊ߬ ߊߟߊ߫ ߞߊ߲߬ ߸ ߏ߬ ߓߘߊ߫ ߞߎ߲߬ߞߏ߬ߓߊ߫ ߘߐߕߍ߰ ߏ߬ ߘߌ߫ ߞߟߋ߫"},{"SurahNumber":4,"VerseNumber":49,"Text":"ߌ ߡߴߊ߬ ߦߋ߫ ߓߊ߬ ߡߍ߲ ߠߎ߬ ߦߴߊ߬ߟߎ߫ ߖߘߍ߬ ߟߊߜߍ߫ ߟߊ߫؟ ߊߟߊ߫ ߟߋ߬ ߘߏ߲߬ ߡߐ߰ ߟߊߜߍ߫ ߟߊ߫ ߡߍ߲ ߓߊ߯ ߊ߬ ߘߌߦߊ߫ ، ߊ߬ ߘߏ߲߬ ߕߍ߫ ߡߐ߱ ߟߎ߫ ߕߐ߬ߢߍ߰ ߟߊ߫ ߤߊߟߌ߬ ߕߡߊߙߏ߫ ߝߏߟߏ߲ߣߍ߲߫ ߢߐ߲߰ ߠߊ߫"},{"SurahNumber":4,"VerseNumber":50,"Text":"ߊ߬ ߝߟߍ߫ ߓߊ߫ ߸ ߊ߬ߟߎ߬ ߦߋ߫ ߥߎߦߊ ߟߊ ߞߊ߲߬ ߊߟߊ߫ ߟߊ߫ ߢߊ ߡߍ߲ ، ߏ߬ ߘߏ߲߬ ߥߛߊ߬ ߘߊ߫ ߞߎ߲߬ߞߏ߬ ߘߐ߬ߜߍ߫ ߘߌ߫ ߞߟߋ߫"},{"SurahNumber":4,"VerseNumber":51,"Text":"ߌ ߡߴߊ߬ ߦߋ߫ ߓߊ߬ ߡߍ߲ ߠߎ߬ ߛߐߣߍ߲߫ ( ߖߌ߰ ) ߟߍߙߊ ߘߏ߫ ߟߊ߫؟ ߏ߬ ߟߎ߫ ߟߋ߬ ߘߍ߲߬ߞߣߍ߬ߦߊ߬ ߟߊ߫ ߛߎߓߊ߯ߦߊ߫ ߞߏ ߟߎ߬ ߣߌ߫ ߞߏ߲ߞߏߓߊ ߟߎ߫ ߡߊ߬ ، ߊ߬ߟߎ߬ ߦߴߊ߬ ߝߐ߫ ߟߊ߫ ߓߊ߲߬ߓߊ߮ ߟߎ߫ ߡߊ߬ ߸ ߞߴߏ߬ ߟߎ߫ ߟߋ߬ ߞߊ߲ߘߊ߫ ߛߌߟߊ ߞߊ߲߬ ߞߊ߬ ߕߊ߬ߡߌ߲߬ ( ߛߌ߬ߟߊ߬ߡߊ߫ ) ߘߍ߲߬ߞߣߍ߬ߦߊ߬ߣߍ߲ ߠߎ߫ ߞߊ߲߬"},{"SurahNumber":4,"VerseNumber":52,"Text":"ߒ߬ߓߵߊߟߊ߫ ߣߵߏ߬ ߟߎ߫ ߟߋ߬ ߘߊ߲ߞߊ߫ ߟߊ߫ ، ߊߟߊ߫ ߘߏ߲߬ ߓߊ߯ ߡߍ߲ ߘߊ߲ߞߊ߫ ߸ ߌ ߕߍ߫ ߘߍ߬ߡߍ߲߬ߓߊ߯ ߛߐ߬ߘߐ߲߫ ߏ߬ ߟߊ߫ ߡߎ߬ߕߎ߲߬"},{"SurahNumber":4,"VerseNumber":53,"Text":"ߡߊ߲߬ߛߊ߬ߦߊ ߘߏ߫ ߟߴߊ߬ߟߎ߬ ߓߟߏ߫ ߓߊ߬ ߸ ߏ߬ ߕߎ߬ߡߊ ߝߍ߬ ߊ߬ߟߎ߬ ߕߍ߫ ߡߐ߱ ߟߎ߬ ߛߐ߫ ߕߡߊߙߏ߫ ߘߟߊߛߙߊߓߊ߫ ߢߐ߲߰ߣߍ߲߫ ߘߐ߫"},{"SurahNumber":4,"VerseNumber":54,"Text":"ߦߊ߯ߟߴߊ߬ߟߎ߬ ߦߋ߫ ߡߐ߱ ߟߎ߫ ߓߍ߬ߛߍ߲߬ߞߐ߬ߣߌ߲߬ߧߊ߬ ߟߊ߫ ߟߋ߬ ߊߟߊ߫ ߟߊ߫ ߢߊ߬ߒ߬ߡߊ߬ ߘߌߣߍ߲ ߝߍ߬ ߊ߬ߟߎ߫ ߡߊ߬ ߓߊ߬؟ ߊ߲ ߘߏ߲߬ ߞߊ߬ ߌߓߎ߬ߙߊ߬ߤߌߡߊ߫ ߘߏ߲߬ߞߏ ߟߎ߬ ߛߐ߫ ߟߍߙߊ ߣߌ߫ ߥߘߋ߬ߥߘߋ߬ߟߌ ߟߊ߫ ߸ ߊ߲ ߞߵߊ߬ߟߎ߬ ߛߐ߫ ߝߣߊ߫ ߡߊ߲߬ߛߊ߬ߦߊ߫ ߓߟߋ߬ߓߟߋ ߟߊ߫"},{"SurahNumber":4,"VerseNumber":55,"Text":"ߏ߬ ߘߏ߫ ߟߎ߫ ߘߍ߲߬ߞߣߍ߬ߦߊ߬ ߘߊ߫ ( ߞߎ߬ߙߊ߬ߣߊ ) ߡߊ߬ ߸ ߊ߬ ߘߏ߫ ߟߎ߫ ߞߐߘߏ߲߬ ߘߴߊ߬ ߟߊ߫ ، ߒ߬ߞߊ߬ ߔߊߦߌߔߊߦߌ ߥߛߊ߬ ߘߊ߫ ( ߕߊ߫ ߡߍߣߍ߲߫ ) ߖߌߖߌ߫ ߘߌ߫ ߞߟߋ߫"},{"SurahNumber":4,"VerseNumber":56,"Text":"ߡߍ߲ ߠߎ߫ ߓߊ߲߬ߣߍ߲߫ ߒ߬ ߠߊ߫ ߟߝߊߙߌ ߟߎ߬ ߘߐ߫ ߸ ߛߋߚߋ߫ ߊ߲ ߘߌߣߵߏ߬ ߟߎ߬ ߟߊߘߏ߲߬ ߕߊ ߘߐ߫ ߸ ߊ߬ߟߎ߫ ߜߏ߬ߟߏ ߟߎ߬ ߓߊ߯ ߡߐ߬ ߞߏߕߊ߲߫ ߸ ߊ߲ ߘߌ߫ ߜߟߏ߬ ߜߘߍ߫ ߟߴߊ߬ߟߎ߫ ߞߊ߲߬ ߘߐ ߏ߬ ߟߎ߫ ߝߊ߬ߟߋ߲ ߘߌ߫ ߸ ߛߴߊ߬ߟߎ߬ ߘߌ߫ ߖߊ߲߰ߞߕߊ ߡߊߜߙߏ߬ ( ߓߘߍߞߍ߭ ) ، ߖߊ߯ߕߋ߬ ߸ ߊߟߊ߫ ߦߋ߫ ߣߌ߬ߣߌ߬ߟߊ߫ ߘߌ߫ ߸ ߊ߰ ߥߘߋ߬ߥߘߋ߬ߟߌ߬ߟߊ߫ ߘߌ߫"},{"SurahNumber":4,"VerseNumber":57,"Text":"ߒ߬ߓߊ߬ ߡߍ߲ ߠߎ߫ ߘߍ߲߬ߞߣߍ߬ߦߊ߬ߣߍ߲߫ ߞߊ߬ ߢߌ߬ߡߊ ߟߎ߬ ߞߍ߫ ߸ ߊ߲ ߘߌߣߵߏ߬ ߟߎ߬ ߟߊߘߏ߲߬ ( ߡߍ߲ߘߌߦߊ ) ߣߊߞߐ ߟߎ߬ ߘߐ߫ ߸ ߖߌߢߊ ߟߎ߯ ߥߦߏ߬ ߟߊ߫ ߡߍ߲ ߠߎ߬ ߞߘߐߟߊ ߟߎ߬ ߘߐ߫ ߞߎߟߊ߲ߞߎߟߊ߲߫ ، ߏ߬ ߟߎ߬ ߘߎߡߊߕߐ߫ ߏ߬ ߟߋ ߘߐ߫ ߞߘߊߎ߫ ، ߝߘߎߡߊ߫ ߛߊߣߌ߲ߡߊ߲ ߠߎ߬ ߦߴߊ߬ߟߎ߬ ߢߍ߫ ߦߋ߲߬ ߸ ߊ߬ ߣߴߊ߲ ߘߴߊ߬ߟߎ߬ ߟߊߘߏ߲߬ ߘߎߟߋ߲ߓߊ߫ ߝߌ߰ߝߊ߮ ߟߎ߬ ߞߘߐ߫"}]}