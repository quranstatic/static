{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":2,"VerseNumber":44,"Text":"Chcete přikazovat lidem zbožné skutky, zatímco vy sami na ně zapomínáte, ačkoliv Písmo odříkáváte? Což tomu neporozumíte"},{"SurahNumber":2,"VerseNumber":45,"Text":"Hledejte pomoc v trpělivosti a v modlitbě! To věc je věru velmi obtížná, kromě pro pokorné"},{"SurahNumber":2,"VerseNumber":46,"Text":"kteří soudí, že s Pánem svým se setkají a že k Němu se navrátí"},{"SurahNumber":2,"VerseNumber":47,"Text":"Dítka Izraele! Pomněte milosti Mé, již jsem vám prokázal, i toho, že jsem vás vyznamenal před lidstvem veškerým"},{"SurahNumber":2,"VerseNumber":48,"Text":"Střezte se dne, kdy duše žádná nebude odměněna ničím za duši jinou, kdy nebude od ní přijata přímluva žádná a nebude za ni vzato výkupné a nedostane se jim pomoci"},{"SurahNumber":2,"VerseNumber":49,"Text":"Zachránili jsme vás před rodem Faraónovým, jenž zlé útrapy vám působil, zabíjeje syny vaše a nechávaje naživu jen ženy vaše. A byla v tom zkouška nesmírná od Pána vašeho"},{"SurahNumber":2,"VerseNumber":50,"Text":"A hle, rozdělili jsme moře před vámi a zachránili jsme vás a utopili jsme rod Faraónův, zatímco vy jste na to hleděli"},{"SurahNumber":2,"VerseNumber":51,"Text":"A hle, uzavírali jsme úmluvu s Mojžíšem po čtyřicet nocí a vy pak jste za nepřítomnosti jeho si vzali tele a stali jste se nespravedlivými"},{"SurahNumber":2,"VerseNumber":52,"Text":"Potom jsme vám vše odpustili doufajíce, že snad budete vděční"},{"SurahNumber":2,"VerseNumber":53,"Text":"A dali jsme věru Mojžíšovi Písmo a spásné rozlišení - snad jím budete správně vedeni"},{"SurahNumber":2,"VerseNumber":54,"Text":"A hle, pravil Mojžíš lidu svému: \"Lide můj, vy sami sobě jste ukřivdili, když tele jste si vzali. Obraťte se kajícně k Tvůrci svému a zabte hříšníky mezi sebou, to lepší bude pro vás před Tvůrcem vaším a On odpustí vám, neboť On odpouštějící je i slitovný"},{"SurahNumber":2,"VerseNumber":55,"Text":"A hle, řekli jste: \"Mojžíši, neuvěříme ti, dokud nespatříme Boha zcela zřetelně!\" A zasáhl vás blesk, zatímco jste se dívali"},{"SurahNumber":2,"VerseNumber":56,"Text":"Potom jsme vás po smrti vaší opět vzkřísili doufajíce, že snad budete vděční"},{"SurahNumber":2,"VerseNumber":57,"Text":"A dali jsme vás zastínit mračnu a seslali jsme vám manu a křepelky. \"Jezte z těchto pokrmů výtečných, jež jsme vám uštědřili!\" Neublížili nám, ale sami sobě ukřivdili"},{"SurahNumber":2,"VerseNumber":58,"Text":"A hle, pravili jsme: \"Vejděte do města tohoto a pojídejte tam, kdekoliv se vám zachce, až dosyta. Vejděte do bran, skloňte se a rcete:, Odpuštění!? A My odpustíme vám hříchy vaše a rozmnožíme dobrodiní těm, kdož dobré konali"},{"SurahNumber":2,"VerseNumber":59,"Text":"Avšak ti, kdož byli nespravedliví, zaměnili slovo Naše něčím jiným, než bylo jim řečeno. A seslali jsme na ty, kdož nespravedliví byli, trest z nebes za to, že byli zkažení"}]}