{"Id":240,"LanguageCodes":["lg","lug"],"Name":"lug-fareeqmusa","Author":"Fareeq Musa","Language":"Ganda","Description":"Ganda","Direction":"ltr","Source":"","Translations":[{"SurahNumber":84,"VerseNumber":1,"Text":"Eggulu bwe liryeyasaamu"},{"SurahNumber":84,"VerseNumber":2,"Text":"Ne ligondera ekiragiro kya Mukama waalyo, era nga bwe kyandibadde"},{"SurahNumber":84,"VerseNumber":3,"Text":"Ensi bw'eriseeteezebwa"},{"SurahNumber":84,"VerseNumber":4,"Text":"N'ewandula ebigirimu n'esigala nga njereere"},{"SurahNumber":84,"VerseNumber":5,"Text":"N'egondera ekiragiro kya mukama waayo era nga bwe kyandibadde"},{"SurahNumber":84,"VerseNumber":6,"Text":"Owange ggwe omuntu! Otakabana olutakabana (okukola e mirimu) ng'odda eri Katondawo. Era oli wakumusisinkana"},{"SurahNumber":84,"VerseNumber":7,"Text":"Kale nno omuntu aliweebwa ekitabokye mu mukonogwe ogwa ddyo"},{"SurahNumber":84,"VerseNumber":8,"Text":"Agenda kubalwa olubala olwangu"},{"SurahNumber":84,"VerseNumber":9,"Text":"Era adde eri banne nga musanyufu"},{"SurahNumber":84,"VerseNumber":10,"Text":"Naye oyo aliweebwa ekitabokye e mabega w'omugongogwe"},{"SurahNumber":84,"VerseNumber":11,"Text":"Agenda kukuba e biwoobe"},{"SurahNumber":84,"VerseNumber":12,"Text":"Yeesogge omuliro Sa-iira"},{"SurahNumber":84,"VerseNumber":13,"Text":"Kubanga yabeeranga (ku nsi) mu bantube nga musanyufu (mu kujeemera amateeka ga Mukama Katonda)"},{"SurahNumber":84,"VerseNumber":14,"Text":"Bambi! yalowooza nti tagenda kuzuukira"},{"SurahNumber":84,"VerseNumber":15,"Text":"So nno, mazima Katondawe yalinga amulaba"},{"SurahNumber":84,"VerseNumber":16,"Text":"Ndayira ekire ekimyufu (ekibaawo ng'enjuba yakagwa)"},{"SurahNumber":84,"VerseNumber":17,"Text":"Ne ndayira n'ekiro n'ebyo bye kikungaanya"},{"SurahNumber":84,"VerseNumber":18,"Text":"Era ndayira omwezi bwe guba gujjudde"},{"SurahNumber":84,"VerseNumber":19,"Text":"Mujja kukyusibwakyusibwa (mu mbeera za mmwe nga muva mu mbeera okudda ku ndala)"},{"SurahNumber":84,"VerseNumber":20,"Text":"Naye lwaki tebakkiriza"},{"SurahNumber":84,"VerseNumber":21,"Text":"Ne Kur'ani bwe basomerwa tebavunnama"},{"SurahNumber":84,"VerseNumber":22,"Text":"Wabula e nsonga ebagaana okuvunnama lwakuba nti abakafuuru balimbisa (Kur'ani)"},{"SurahNumber":84,"VerseNumber":23,"Text":"So nga Katonda amannyidde ddala bye bakweka (mu mitima gyabwe)"},{"SurahNumber":84,"VerseNumber":24,"Text":"Bawe amawulire nti bagenda kubeera mu bibonerezo ebiruma"},{"SurahNumber":84,"VerseNumber":25,"Text":"Okugyako abo abakkiriza ne bakola e mirimu e mirongoofu. Abo be bagenda okufuna e mpeera etakutukawo"},{"SurahNumber":85,"VerseNumber":1,"Text":"Ndayira e ggulu eririmu ebifo omutambulira e munyeenye (nga mwe muli e njuba n’omwezi)"},{"SurahNumber":85,"VerseNumber":2,"Text":"Era ndayira olunaku olwalagaanyisibwa (olunaku lw’enkomerero)"},{"SurahNumber":85,"VerseNumber":3,"Text":"Era ndayira oyo aliwa obujulizi n’oyo gwe balibuwaako (ku lunaku lw’enkomerero)"},{"SurahNumber":85,"VerseNumber":4,"Text":"Katonda yagoba mu kusaasirakwe abo abaasima agannya"},{"SurahNumber":85,"VerseNumber":5,"Text":"Gebaakumamu omuliro ogubumbujja"},{"SurahNumber":85,"VerseNumber":6,"Text":"Bwe baatuula awo ku mabbali waagwo"},{"SurahNumber":85,"VerseNumber":7,"Text":"Nga bo (bennyini) balaba buli kyonna kyebakola ku bakkiriza"},{"SurahNumber":85,"VerseNumber":8,"Text":"Tebaalina kye baali babavunaana okugyako okukkiriza Katonda oweekitiibwa atenderezebwa"},{"SurahNumber":85,"VerseNumber":9,"Text":"Oyo, obufuzi bwe ggulu omusanvu n'ensi bwonna bubwe. Era Katonda alaba buli kintu"},{"SurahNumber":85,"VerseNumber":10,"Text":"Mazima abo abaawalagganya abakkiriza abasajja n’abakkiriza abakazi ate ne bateenenya, bakutuukibwako e bibonerezo by’omuliro Jahannama era balina e bibonerezo by’omuliro ogwokya ennyo"},{"SurahNumber":85,"VerseNumber":11,"Text":"Mazima abo abakkiriza ne bakola e mirimu e mirungi bajja kufuna e jjana nga mukulukutira muyo emigga. Okwo nno kwe kwesiima okwannamaddala"},{"SurahNumber":85,"VerseNumber":12,"Text":"Mazima okukwata kwa Mukamaawo kwamaanyi nnyo"},{"SurahNumber":85,"VerseNumber":13,"Text":"Kubanga yye ye mutandisi wa buli kintu era yewookubizzaawo"},{"SurahNumber":85,"VerseNumber":14,"Text":"Era musonyiyi nnyo, era abaagala nnyo"},{"SurahNumber":85,"VerseNumber":15,"Text":"Yye ye nannyini Arishi, Oweekitiibwa"},{"SurahNumber":85,"VerseNumber":16,"Text":"Akola buli ky’aba ayagadde"},{"SurahNumber":85,"VerseNumber":17,"Text":"Wali owulidde ku byafaayo by’amagye"},{"SurahNumber":85,"VerseNumber":18,"Text":"Aga Firawo n’abantu ba Thamuud"},{"SurahNumber":85,"VerseNumber":19,"Text":"Wabula abo abatakkiriza bali mu kulimbisa"},{"SurahNumber":85,"VerseNumber":20,"Text":"So nga Katonda abeetoolodde"},{"SurahNumber":85,"VerseNumber":21,"Text":"Wabula yo Kur'ani (eyassibwa ku Nabbi Muhammad) ya kitiibwa"},{"SurahNumber":85,"VerseNumber":22,"Text":"Eri mu ggwandiikiro erikuumwa obutiribiri"},{"SurahNumber":86,"VerseNumber":1,"Text":"Ndayira e ggulu ne munyeenye ezirabika e kiro"},{"SurahNumber":86,"VerseNumber":2,"Text":"Naye omanyi e munyeenye ezirabika ekiro kye ki"},{"SurahNumber":86,"VerseNumber":3,"Text":"Z’emunyeenye ezaaka ennyo ekitangaala kyazo ne kiyita mu nzikiza ne kituuka ku nsi"},{"SurahNumber":86,"VerseNumber":4,"Text":"Buli muntu yenna aliko abakuumi (Ba Malayika)"},{"SurahNumber":86,"VerseNumber":5,"Text":"Kale nno omuntu yalibadde atunuulira kye yatondebwamu"},{"SurahNumber":86,"VerseNumber":6,"Text":"Yatondebwa ng’aggyibwa mu mazzi agasambattuka"},{"SurahNumber":86,"VerseNumber":7,"Text":"Nga gava wakati w’omugongo gw'omusajja n’amasaabiro g'omukazi"},{"SurahNumber":86,"VerseNumber":8,"Text":"Mazima ddala oyo (Katonda) asobolera ddala okumuzzaawo"},{"SurahNumber":86,"VerseNumber":9,"Text":"Ku lunaku ebyama byonna lwe biribikkulwa"},{"SurahNumber":86,"VerseNumber":10,"Text":"Omuntu tagenda kuba na maanyi gonna yadde omutaasa"},{"SurahNumber":86,"VerseNumber":11,"Text":"Era ndayira e ggulu ewava e nkuba etonnya nga e ddingana"},{"SurahNumber":86,"VerseNumber":12,"Text":"Ne ndayira n’ettaka eryeyasa olw’okumeza e bimera"},{"SurahNumber":86,"VerseNumber":13,"Text":"Mazima ddala yo (Kur'ani) kigambo ekyawula wakati w’amazima n’obulimba"},{"SurahNumber":86,"VerseNumber":14,"Text":"Kur'ani si ya lusaago"},{"SurahNumber":86,"VerseNumber":15,"Text":"Mazima abatakkiriza basala e nkwe"},{"SurahNumber":86,"VerseNumber":16,"Text":"Nange nenkola enteekateeka (zange)"},{"SurahNumber":86,"VerseNumber":17,"Text":"Abatakkiriza balindirize, nange mbawadde akaseera katono"}]}