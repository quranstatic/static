{"Id":287,"LanguageCodes":["prs"],"Name":"prs-mawlawimuhammad","Author":"Mawlawi Muhammad Anwar Badkhashani","Language":"Dari","Description":"Dari","Direction":"rtl","Source":"https://quranenc.com/en/browse/dari_badkhashani","Translations":[{"SurahNumber":78,"VerseNumber":1,"Text":"دربارۀ چه از یکدیگر می‌پرسند؟"},{"SurahNumber":78,"VerseNumber":2,"Text":"از خبر بزرگ (می‌پرسند)"},{"SurahNumber":78,"VerseNumber":3,"Text":"(خبری) که آن‌ها در آن اختلاف دارند"},{"SurahNumber":78,"VerseNumber":4,"Text":"چنین نیست (آن خبر را عنقریب) خواهند دانست"},{"SurahNumber":78,"VerseNumber":5,"Text":"(باز می‌گویم) چنین نیست (آن خبر را عنقریب) خواهند دانست"},{"SurahNumber":78,"VerseNumber":6,"Text":"(برپا کردن قیامت به ما چه مشکل است؟) آیا ما زمین را بستر نگردانیده‌ایم؟"},{"SurahNumber":78,"VerseNumber":7,"Text":"و کوه‌ها را (همچون) میخ‌ها (نگردانیده‌ایم)؟"},{"SurahNumber":78,"VerseNumber":8,"Text":"و شما را جفت (نر و ماده) آفریدیم"},{"SurahNumber":78,"VerseNumber":9,"Text":"و خواب‌تان را سبب آرامش قرار دادیم"},{"SurahNumber":78,"VerseNumber":10,"Text":"و شب را (مانند لباس) پوششی گردانیدیم"},{"SurahNumber":78,"VerseNumber":11,"Text":"و روز را وقتِ تلاش و معاش گردانیدیم"},{"SurahNumber":78,"VerseNumber":12,"Text":"و بالای سر شما هفت آسمانِ محکم بنا نمودیم"},{"SurahNumber":78,"VerseNumber":13,"Text":"و (آفتاب را) چراغ فروزان و درخشنده ساختیم"},{"SurahNumber":78,"VerseNumber":14,"Text":"و از ابرهای متراکم و فشرده آبِ فراوان نازل کردیم"},{"SurahNumber":78,"VerseNumber":15,"Text":"تا به وسیله آن دانه و گیاه را بیرون آریم"},{"SurahNumber":78,"VerseNumber":16,"Text":"و باغ‌های درهم‌پیچیده و انبوه را نیز (آفریدیم)"},{"SurahNumber":78,"VerseNumber":17,"Text":"یقیناً روز فیصله، وقت مقرر و معین است"},{"SurahNumber":78,"VerseNumber":18,"Text":"روزی که در صور دمیده شود، پس (به دربار پروردگارتان) گروه گروه بیایید"},{"SurahNumber":78,"VerseNumber":19,"Text":"و آسمان گشوده شود و به صورت دروازه‌هایی باز درآید"},{"SurahNumber":78,"VerseNumber":20,"Text":"و کوه‌ها روان شوند و مانند سراب گردند"},{"SurahNumber":78,"VerseNumber":21,"Text":"البته دوزخ در انتظار (مردم سرکش) است"},{"SurahNumber":78,"VerseNumber":22,"Text":"و برای سرکشان جای بازگشت است"},{"SurahNumber":78,"VerseNumber":23,"Text":"در آن جا مدت طولانی می‌مانند"},{"SurahNumber":78,"VerseNumber":24,"Text":"در آن جا نه سردی می‌چشند و نه نوشیدنی گوارائی می‌نوشند"},{"SurahNumber":78,"VerseNumber":25,"Text":"مگر آب جوش و زرداب زخم دوزخیان را"},{"SurahNumber":78,"VerseNumber":26,"Text":"این جزایی است مناسب و موافق (حال و وضعیت آن‌ها)"},{"SurahNumber":78,"VerseNumber":27,"Text":"(چون) آن‌ها (در دنیا) حساب روز قیامت را امید نداشتند"},{"SurahNumber":78,"VerseNumber":28,"Text":"و آیات ما را به شدت تکذیب کردند"},{"SurahNumber":78,"VerseNumber":29,"Text":"ولی ما هرچیز را با نوشتن حفظ نموده‌ایم"},{"SurahNumber":78,"VerseNumber":30,"Text":"پس (برای‌شان گفته می‌شود که) بچشید عذاب را، چون هرگز به شما جز عذاب نخواهیم افزود"},{"SurahNumber":78,"VerseNumber":31,"Text":"البته برای پرهیزگاران کامیابی بزرگ است"},{"SurahNumber":78,"VerseNumber":32,"Text":"و باغ‌ها، و درختانِ انگور"},{"SurahNumber":78,"VerseNumber":33,"Text":"و دختران نوجوان و هم‌سال"},{"SurahNumber":78,"VerseNumber":34,"Text":"و پیاله‌ای پر از شراب"},{"SurahNumber":78,"VerseNumber":35,"Text":"در آن جا سخن بیهوده و دروغ نمی‌شنوند"},{"SurahNumber":78,"VerseNumber":36,"Text":"این پاداش از سوی پروردگار تو (است) پاداش و بخششی از روی حساب"},{"SurahNumber":78,"VerseNumber":37,"Text":"پروردگار آسمان‌ها و زمین و هرچه در بین آن دو قرار دارد که او بسیار مهربان است، (با این وصف از عظمت او) نمی‌توانند با او سخنی بگویند"},{"SurahNumber":78,"VerseNumber":38,"Text":"روزی که جبرئیل و دیگر فرشته‌ها (به دربار الله) صف‌بسته می‌ایستند، سخن نمی‌گویند، مگر کسی که پروردگار مهربان به او اجازه دهد و او نیز سخن حق و درست بگوید"},{"SurahNumber":78,"VerseNumber":39,"Text":"آن روز، روز حق (و راست) است، پس هرکه بخواهد نجات یابد (عمل درست انجام دهد) که در روز قیامت به‌سوی او بازمی‌گردد"},{"SurahNumber":78,"VerseNumber":40,"Text":"البته ما شما را از عذاب نزدیک ترسانیدیم، روزی که انسان آنچه را با دستان خویش پیش فرستاده است می‌بیند و کافر می‌گوید: ای کاش من خاک می‌بودم"},{"SurahNumber":79,"VerseNumber":1,"Text":"قسم به فرشته‌های که ارواح کافران را به سختی می‌گیرند"},{"SurahNumber":79,"VerseNumber":2,"Text":"و قسم به فرشته‌های که ارواح مؤمنان را به آسانی می‌گیرند"},{"SurahNumber":79,"VerseNumber":3,"Text":"و قسم به فرشتگانی که (در اجرای اوامر الهی) به سرعت شناورند"},{"SurahNumber":79,"VerseNumber":4,"Text":"پس قسم به فرشتگانی که (در اجرای اوامر الهی) از یکدیگر سبقت می‌گیرند"},{"SurahNumber":79,"VerseNumber":5,"Text":"باز قسم به فرشتگانی که همۀ کارها را تدبیر می‌کنند"},{"SurahNumber":79,"VerseNumber":6,"Text":"روزی که زلزلۀ سخت همه چیز را به لرزه درمی‌آورد"},{"SurahNumber":79,"VerseNumber":7,"Text":"به تعقیب آن لرزۀ دیگر واقع شود"},{"SurahNumber":79,"VerseNumber":8,"Text":"برخی از دل‌ها (در آن روز) ترسان و لرزان است"},{"SurahNumber":79,"VerseNumber":9,"Text":"(و) چشم‌های ایشان پایین افتاده است"},{"SurahNumber":79,"VerseNumber":10,"Text":"می‌گویند: آیا ما دوباره بازگردانیده می‌شویم (به حالت نخستین؟)"},{"SurahNumber":79,"VerseNumber":11,"Text":"آیا (باز زنده می‌شویم که) استخوان‌های پوسیده شویم؟"},{"SurahNumber":79,"VerseNumber":12,"Text":"گویند (اگر چنین باشد) آن زندگی زیانبار خواهد بود"},{"SurahNumber":79,"VerseNumber":13,"Text":"(الله در جواب آن‌ها فرمود): جز این نیست که آن تنها آواز بلند است"},{"SurahNumber":79,"VerseNumber":14,"Text":"پس ناگهان در میدان محشر (که جای بی‌خوابی است) حاضر شوند"},{"SurahNumber":79,"VerseNumber":15,"Text":"آیا داستانِ (دعوت) موسی به تو رسیده است؟"},{"SurahNumber":79,"VerseNumber":16,"Text":"وقتی که پروردگارش او را در وادی پاک طوی صدا کرد"},{"SurahNumber":79,"VerseNumber":17,"Text":"(به او گفت): به‌سوی فرعون برو که سرکشی و طغیان کرده است"},{"SurahNumber":79,"VerseNumber":18,"Text":"پس به او بگو: آیا می‌خواهی که (از کفر) پاک شوی؟"},{"SurahNumber":79,"VerseNumber":19,"Text":"و تو را به‌سوی پروردگارت راهنمائی کنم تا (بعد از شناختن پروردگارت) بترسی (و ایمان آوری و سرکشی نکنی)"},{"SurahNumber":79,"VerseNumber":20,"Text":"پس (موسی) معجزۀ بزرگ را به او نشان داد"},{"SurahNumber":79,"VerseNumber":21,"Text":"اما او دروغ شمرد و نافرمانی کرد"},{"SurahNumber":79,"VerseNumber":22,"Text":"باز پشت کرد (از مجلس موسی و برای فساد) سعی می‌نمود"},{"SurahNumber":79,"VerseNumber":23,"Text":"پس (ساحران را) جمع کرد و اعلان نمود"},{"SurahNumber":79,"VerseNumber":24,"Text":"پس گفت: من پروردگار بزرگتر شما هستم"},{"SurahNumber":79,"VerseNumber":25,"Text":"پس الله او را به عذاب آخرت و دنیا گرفتار کرد"},{"SurahNumber":79,"VerseNumber":26,"Text":"یقیناً در این (ماجرا) برای کسی که (از عذاب الله) بترسد، عبرت است"},{"SurahNumber":79,"VerseNumber":27,"Text":"آیا (دوباره) آفریدن شما سخت‌تر است یا آفریدن آسمانی که او (الله) آن را بنا کرده؟"},{"SurahNumber":79,"VerseNumber":28,"Text":"و بلندی آن را بر افراشت، پس آن را استوار و برابر کرد"},{"SurahNumber":79,"VerseNumber":29,"Text":"و شبش را تاریک و روزش را روشن گردانید"},{"SurahNumber":79,"VerseNumber":30,"Text":"و بعد از آن زمین را هموار نمود"},{"SurahNumber":79,"VerseNumber":31,"Text":"از آن (زمین) آب و چراگاهش را بیرون کرد"},{"SurahNumber":79,"VerseNumber":32,"Text":"و کوه‌ها را (بر زمین) محکم و پابرجا کرد"},{"SurahNumber":79,"VerseNumber":33,"Text":"(این همه را پیدا کرد) برای منفعت شما و چهارپایان‌تان"},{"SurahNumber":79,"VerseNumber":34,"Text":"پس وقتی که بزرگ‌ترین حادثۀ (قیامت) بیاید"},{"SurahNumber":79,"VerseNumber":35,"Text":"روزی که انسان آن کوشش خود را (در دنیا) به یاد می‌آورد"},{"SurahNumber":79,"VerseNumber":36,"Text":"و دوزخ برای هر بیننده‌ای آشکار و نمایان شود"},{"SurahNumber":79,"VerseNumber":37,"Text":"اما هر کسی طغیان و سرکشی کرد"},{"SurahNumber":79,"VerseNumber":38,"Text":"و زندگانی دنیا را (بر آخرت) ترجیح داد"},{"SurahNumber":79,"VerseNumber":39,"Text":"پس یقیناً دوزخ جایگاه اوست"},{"SurahNumber":79,"VerseNumber":40,"Text":"و اما کسی که از ایستادن در حضور پروردگارش ترسید و نفسش را از هوی و هوس باز داشت"},{"SurahNumber":79,"VerseNumber":41,"Text":"پس یقیناً جنت جایگاه اوست"},{"SurahNumber":79,"VerseNumber":42,"Text":"دربارۀ قیامت از تو می‌پرسند که چه وقتی برپا می‌شود؟"},{"SurahNumber":79,"VerseNumber":43,"Text":"تو را چه خبر از (وقت برپا شدن) آن"},{"SurahNumber":79,"VerseNumber":44,"Text":"پایان و سرانجام آن با پروردگار توست"},{"SurahNumber":79,"VerseNumber":45,"Text":"تو تنها بیم‌دهندۀ کسی هستی که از آن (قیامت) می‌ترسد"},{"SurahNumber":79,"VerseNumber":46,"Text":"روزی که آن را می‌بینند، گویا که آنان جز (به قدر) شب یا چاشتی (در دنیا و برزخ) درنگ نکرده‌اند"}]}