{"Id":274,"LanguageCodes":["no","nor"],"Name":"nor-einarberg","Author":"Einar Berg","Language":"Norwegian","Description":"Norwegian","Direction":"ltr","Source":"http://tanzil.net","Translations":[{"SurahNumber":7,"VerseNumber":1,"Text":"Alif Lam Mim Sad"},{"SurahNumber":7,"VerseNumber":2,"Text":"Skriftens bok er det som er åpenbart for deg, så føl ingen engstelse i ditt bryst om dette, for at du skal bruke den som advarsel og formaning for de troende"},{"SurahNumber":7,"VerseNumber":3,"Text":"Følg det som er sendt dere fra Herren! Følg ingen beskyttende venner utenom Ham! Lite kommer dere i hu"},{"SurahNumber":7,"VerseNumber":4,"Text":"Hvor mang en by har Vi vel utslettet! Vår voldsmakt kom over dem, om natten eller i middagshvilen"},{"SurahNumber":7,"VerseNumber":5,"Text":"Og de ropte ut da Vår voldsmakt kom over dem: «Vi har vært urettferdige mennesker!»"},{"SurahNumber":7,"VerseNumber":6,"Text":"Vi vil visselig forhøre dem som sendebud ble sendt til, og Vi vil visselig forhøre sendebudene"},{"SurahNumber":7,"VerseNumber":7,"Text":"Så vil Vi fortelle dem noe, ut fra kunnskap! Vi var aldri fraværende"},{"SurahNumber":7,"VerseNumber":8,"Text":"Veiingen på denne dag er sannhet. De hvis vektskåler er tunge, dem vil det gå godt"},{"SurahNumber":7,"VerseNumber":9,"Text":"De hvis vektskåler er lette, de er fortapte fordi de forgikk seg mot Vårt ord"},{"SurahNumber":7,"VerseNumber":10,"Text":"Vi har etablert dere fast på jorden, og gitt dere et utkomme. Lite viser dere takknemlighet"},{"SurahNumber":7,"VerseNumber":11,"Text":"Vi skapte dere og formet dere. Så sa Vi til englene: «Bøy dere ned for Adam!» Og de bøyet seg unntatt Iblis (Satan). Han bøyet seg ikke"},{"SurahNumber":7,"VerseNumber":12,"Text":"Gud sa: «Hva hindret deg i å bøye deg når Jeg gav deg ordre?» Han svarte: «Jeg er bedre enn Adam. Du skapte meg av ild, og ham skapte Du bare av leire.»"},{"SurahNumber":7,"VerseNumber":13,"Text":"Han sa: «Kom deg ut herfra! Du har ingenting med å være hovmodig her! Ut med deg! Du er sannelig en elendig!»"},{"SurahNumber":7,"VerseNumber":14,"Text":"Så svarte han: «Gi meg utsettelse til den dag de gjenoppvekkes.»"},{"SurahNumber":7,"VerseNumber":15,"Text":"Han sa: «Du har utsettelse.»"},{"SurahNumber":7,"VerseNumber":16,"Text":"Så svarte han: «Siden Du har ført meg på avveie, så skal jeg sannelig ligge på lur etter dem på Din rette vei"},{"SurahNumber":7,"VerseNumber":17,"Text":"Jeg skal komme over dem forfra og bakfra, fra høyre og venstre, og Du vil ikke finne de fleste av dem takknemlige.»"},{"SurahNumber":7,"VerseNumber":18,"Text":"Han sa: «Kom deg ut, foraktet og forvist! Sannelig, med de av dem som følger deg, med dere alle sammen, vil Jeg fylle helvete.»"},{"SurahNumber":7,"VerseNumber":19,"Text":"«Bo i haven, Adam, du og din hustru, og spis hvor dere vil. Men kom ikke nær dette tre, så dere ikke blir urettferdige.»"},{"SurahNumber":7,"VerseNumber":20,"Text":"Men Satan førte dem i fristelse for å gjøre synlig for dem deres nakne kjønn, som var dem skjult. Og han sa: «Herren har bare forbudt dere dette tre for at dere ikke skal bli engler, eller udødelige.»"},{"SurahNumber":7,"VerseNumber":21,"Text":"Og han bedyret: «Jeg er sannelig en oppriktig rådgiver for dere.»"},{"SurahNumber":7,"VerseNumber":22,"Text":"Så forførte han dem ved svik. Da de hadde smakt på treet, stod deres nakenhet klart for dem, og de tok og festet på seg av havens løv. Men Herren ropte til dem: «Har Jeg ikke forbudt dere dette tre? Har Jeg ikke sagt at Satan er en klar fiende for dere?»"},{"SurahNumber":7,"VerseNumber":23,"Text":"De svarte: «Herre, vi har stelt oss galt. Hvis Du ikke tilgir oss og forbarmer deg over oss, er vi visselig fortapt.»"},{"SurahNumber":7,"VerseNumber":24,"Text":"Han sa: «Kom dere ut! I fiendskap skal dere leve, og på jorden skal dere finne et bosted og utkomme for en tid!»"},{"SurahNumber":7,"VerseNumber":25,"Text":"Han sa: «Der skal dere leve, og der skal dere dø, og av den skal dere igjen bringes frem!»"},{"SurahNumber":7,"VerseNumber":26,"Text":"Dere Adams barn, Vi har gitt dere klær til å dekke deres nakenhet, og til pynt. Men fromhetens drakt er bedre. Dette er et av Guds tegn, så de måtte komme i hu"},{"SurahNumber":7,"VerseNumber":27,"Text":"Dere Adams barn, la ikke Satan føre dere i fristelse, slik han fikk drevet deres forfedre ut av haven, idet han berøvet dem uskyldens klær for å la dem se sine nakne kjønn. Satan og hans klan ser dere der dere ikke ser dem. Vi har gjort satanene til venner og ledere for dem som ikke tror"},{"SurahNumber":7,"VerseNumber":28,"Text":"Om noen begår en skjendighet, sier de: «Det er våre fedres tradisjon, og Gud har befalt oss å handle slik.» Si: «Gud påbyr ingen skjendighet! Vil dere da påstå noe om Gud som dere ikke vet?»"},{"SurahNumber":7,"VerseNumber":29,"Text":"Si: «Herren påbyr rettferdighet! Utfør de hellige handlinger på ethvert bønnested, påkall Ham idet dere tilegner Ham en oppriktig dyrkelse. Som Han lot dere fremstå første gang, vil dere også vende tilbake.»"},{"SurahNumber":7,"VerseNumber":30,"Text":"Noen har Han ledet, andre har villfarelse fått makt over. De har tatt satanene til venner og ledere fremfor Gud, og tror at de er på rett vei"}]}