{"Id":276,"LanguageCodes":["ny","nya"],"Name":"nya-khaledibrahimbe","Author":"Khaled Ibrahim Betala","Language":"Chichewa","Description":"Chichewa","Direction":"ltr","Source":"https://quranenc.com/en/browse/chichewa_betala","Translations":[{"SurahNumber":52,"VerseNumber":24,"Text":"“Ndipo azikawazungulira anyamata owatumikira onga ngale yosungidwa m’chigoba chake (kukongola kwawo)"},{"SurahNumber":52,"VerseNumber":25,"Text":"“Azidzatembenukirana wina ndi mnzake uku akufunsana (za kukula kwa mtendere umene adzakhala nawo ndi kuti adaupeza chotani)"},{"SurahNumber":52,"VerseNumber":26,"Text":"“Adzanena: “Ife tidali oopa chilango cha Allah pakati pa maanja athu (tisadalandire mtenderewu)"},{"SurahNumber":52,"VerseNumber":27,"Text":"“Ndipo Allah watidalitsa ndipo watitchinjiriza ku chilango cha Moto"},{"SurahNumber":52,"VerseNumber":28,"Text":"“Ndithu ife timampembedza (kalero pa dziko lapansi) ndithu Iye Yekha Ngwabwino, Ngwachifundo.”"},{"SurahNumber":52,"VerseNumber":29,"Text":"“Choncho kumbutsa, iwe suli mlosi kapena wamisala pamtendere wa Mbuye wako"},{"SurahNumber":52,"VerseNumber":30,"Text":"“Kapena akunena kuti ndiwe mlakatuli, tikumuyembekezera imfa impeze"},{"SurahNumber":52,"VerseNumber":31,"Text":"“Nena: “Yembekezerani! Ndithu ine ndili nanu mwa mmodzi woyembekezera.”"},{"SurahNumber":52,"VerseNumber":32,"Text":"“Kapena nzeru zawo ndizo zikuwauza izi kapena iwo ndi anthu opyola malire"},{"SurahNumber":52,"VerseNumber":33,"Text":"“Kodi akunena kuti: “Wadzipekera (Mtumiki {s.a.w} Qur’an)?” Iyayi, koma iwo sakukhulupirira"},{"SurahNumber":52,"VerseNumber":34,"Text":"“Tero abwere ndi nkhani yofanana ndi iyo (Qur’an) ngati ali owona m’kuyankhula kwawo (koti Mtumiki{s.a.w} wapeka Qur’an"},{"SurahNumber":52,"VerseNumber":35,"Text":"“Kapena adalengedwa popanda Mlengi kapena iwo adadzilenga okha (nchifukwa sakuvomereza za Mlengi Wopembedzedwayo)"},{"SurahNumber":52,"VerseNumber":36,"Text":"“Kapena ndiwo adalenga thambo ndi nthaka? Koma satsimikiza (zoyenera kumchitira Mlengi)"},{"SurahNumber":52,"VerseNumber":37,"Text":"“Kapena nkhokwe (za zabwino) za Mbuye wako zili ndi iwo (kotero kuti akuzigwiritsa ntchito mmene angafunire?) Kapena iwo ngopambana"},{"SurahNumber":52,"VerseNumber":38,"Text":"“Nanga kapena ali nawo makwelero (amene akukwelera kumwamba) kotero kuti akumvetsera zimene Allah akulamula? Choncho, omvetsera awo abwere nawo umboni owonekera (osonyeza kuona kwawo pa zimene akunenazi)"},{"SurahNumber":52,"VerseNumber":39,"Text":"“Kapena Iye (Allah) ndiye ali ndi ana akazi ndipo inu muli ndi ana amuna"},{"SurahNumber":52,"VerseNumber":40,"Text":"“Kapena ukuwapempha malipiro alionse (pofikitsa uthenga); kotero kuti iwo akulemedwa ndi kulipira (uthengawu)"},{"SurahNumber":52,"VerseNumber":41,"Text":"“Kapena iwo amadziwa zamseri kotero kuti iwo akumalemba (zimene afuna)"},{"SurahNumber":52,"VerseNumber":42,"Text":"“Kapena akufuna kukuchitira chiwembu (ndikuononga uthenga wako?) Koma amene sadakhulupirire ndiwo omwe chiwabwelere chiwembu (chawo)"},{"SurahNumber":52,"VerseNumber":43,"Text":"“Kodi ali naye wompembedza, osati Allah (amene angawateteze ku chilango cha Allah)? Allah wapatukana ndi zimene akumuphatikiza nazo"},{"SurahNumber":52,"VerseNumber":44,"Text":"“Koma akaona gawo lathambo likugwa (kuti liwalange) akunena (mwamakani ndi kunyada): “Uwu ndi mtambo umene wasonkhanitsa madzi a mvula.”"},{"SurahNumber":52,"VerseNumber":45,"Text":"“Choncho asiye; (usalabadire za iwo) mpaka pomwe adzakumana ndi tsiku lawo limene adzaonongedwa"},{"SurahNumber":52,"VerseNumber":46,"Text":"“Tsiku lomwe chiwembu chawo sichidzawathandiza chilichonse; ndipo iwo sadzapulumutsidwa"},{"SurahNumber":52,"VerseNumber":47,"Text":"“Ndipo ndithu amene achita zosalungama ali nacho chilango china chosakhala chimenecho (chisanawapeze chilango cha ku Âkhira)! Koma ambiri a iwo sadziwa (zimenezi)"},{"SurahNumber":52,"VerseNumber":48,"Text":"“Ndipo pirira ndi lamulo la Mbuye wako ndithu iwe ndiwe wosungidwa ndi kuyang’aniridwa ndi Ife; ndipo lemekeza ndi kumuyamika Mbuye ako pamene ukuimilira (kupemphera)"},{"SurahNumber":52,"VerseNumber":49,"Text":"“Ndipo m’gawo la usiku mlemekeze Iye ndi nthawi yolowa nyenyezi"},{"SurahNumber":53,"VerseNumber":1,"Text":"“Ndikulumbira nyenyezi pamene zikulowa"},{"SurahNumber":53,"VerseNumber":2,"Text":"“Sadasokere m’bale wanu (Mtumiki panjira ya choonadi) ndipo sadakhulupirire zonama"},{"SurahNumber":53,"VerseNumber":3,"Text":"“Ndipo sayankhula zofuna za mtima wake"},{"SurahNumber":53,"VerseNumber":4,"Text":"“Iyoyi (Qur’an imene akuinena), sichina, koma ndichivumbulutso chovumbulutsidwa"},{"SurahNumber":53,"VerseNumber":5,"Text":"“Adamphunzitsa (chivumbulutsochi) (Jibril) wanyonga zambiri"},{"SurahNumber":53,"VerseNumber":6,"Text":"“Wanzeru zakuya; ndipo adakhazikika (m’maonekedwe ake)"},{"SurahNumber":53,"VerseNumber":7,"Text":"“Ali m’chizimezime kumwamba"},{"SurahNumber":53,"VerseNumber":8,"Text":"“Kenako (Jibril) adamuyandikira (Mtumiki {s.a.w}) ndikuonjezera kumuyandikira"},{"SurahNumber":53,"VerseNumber":9,"Text":"“(Kumuyandikira kwake) kudali ngati (mpata wa) nsonga ziwiri za uta, kapena kuyandikira kuposa apo"},{"SurahNumber":53,"VerseNumber":10,"Text":"“(Choncho Jibril) adavumbulutsira kapolo wake (wa Allah) zimene adazivumbulutsa"},{"SurahNumber":53,"VerseNumber":11,"Text":"“Sudaname mtima (wa Mtumiki) pazimene adaziona"},{"SurahNumber":53,"VerseNumber":12,"Text":"“Kodi mukutsutsana naye (Mthenga wa Allah) pazimene adaziona"},{"SurahNumber":53,"VerseNumber":13,"Text":"“Ndipo ndithu adamuona (Jibril) m’kuona kachiwiri mkaonekedwe kake"},{"SurahNumber":53,"VerseNumber":14,"Text":"“Pa ‘Sidratil Muntaha’ (mtengo wamasawu pothera zinthu zonse)"},{"SurahNumber":53,"VerseNumber":15,"Text":"“Pafupi pake pali Janatu Ma’awa, (munda wokhalamo)"},{"SurahNumber":53,"VerseNumber":16,"Text":"“Pomwe chophimba chidaphimba msawuwo"},{"SurahNumber":53,"VerseNumber":17,"Text":"“Maso ake sadaphonye kapena kupyola malire (oikidwa)"},{"SurahNumber":53,"VerseNumber":18,"Text":"“Ndithu (Mneneri Muhammad {s.a.w}) adaona zina mwa zizindikiro zikuluzikulu za Mbuye wake (zosonyeza mphamvu Zake)"},{"SurahNumber":53,"VerseNumber":19,"Text":"“Kodi mwamuona Laat ndi Uzza"},{"SurahNumber":53,"VerseNumber":20,"Text":"“Ndi Manata; (fano lanu) lina lachitatu, (kuti iwowa ndi milungu)"},{"SurahNumber":53,"VerseNumber":21,"Text":"“Kodi mwadzisankhira ana aamuna (kukhala anu), ndi aakazi nkukhala a Iye (Allah)"},{"SurahNumber":53,"VerseNumber":22,"Text":"“Choncho kugawa kumeneko nkopanda chilungamo (pompatsa Allah zimene mumazida)"},{"SurahNumber":53,"VerseNumber":23,"Text":"“Sali (mafanowo) chilichonse koma ndi maina basi omwe mudawatcha inu ndi makolo anu, (molingana ndi zilakolako zanu zachabe); Allah sadatsitse umboni pazimenezo (wotsimikiza pamawu anuwo). Sakutsatira koma zoganizira basi ndi zimene ikufuna mitima (yawo yopotoka). Ndithu chidawadzera chiongoko kuchokera kwa Mbuye wawo (chomwe m’kati mwake mudali kuongoka kwawo akadachitsatira)"},{"SurahNumber":53,"VerseNumber":24,"Text":"“Kodi munthu akuganiza kuti adzapeza chilichonse chimene akuchilakalaka"},{"SurahNumber":53,"VerseNumber":25,"Text":"“Moyo wa tsiku lachimaliziro ndi wadziko lapansi ngwa Allah Yekha"}]}