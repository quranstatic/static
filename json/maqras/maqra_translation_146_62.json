{"Id":62,"LanguageCodes":["bs","bos"],"Name":"bos-besimkorkut","Author":"Besim Korkut","Language":"Bosnian","Description":"Bosnian","Direction":"ltr","Source":"http://tanzil.net","Translations":[{"SurahNumber":25,"VerseNumber":53,"Text":"On je dvije vodene površine jednu pored druge ostavio – jedna je pitka i slatka, druga slana i gorka, a između njih je pregradu i nevidljivu branu postavio"},{"SurahNumber":25,"VerseNumber":54,"Text":"On od vode stvara ljude i čini da su rod po krvi i po tazbini. Gospodar tvoj je kadar sve"},{"SurahNumber":25,"VerseNumber":55,"Text":"Umjesto Allahu oni se klanjaju onima koji nisu u stanju neku korist im pribaviti, niti od njih kakvu štetu otkloniti. Nevjernik je šejtanov saučesnik protiv njegovog Gospodara"},{"SurahNumber":25,"VerseNumber":56,"Text":"a Mi smo tebe poslali samo zato da radosne vijesti donosiš i da opominješ"},{"SurahNumber":25,"VerseNumber":57,"Text":"Reci: \"Za ovo od vas ne tražim druge nagrade, već da onaj koji hoće pođe Putem koji vodi njegovu Gospodaru"},{"SurahNumber":25,"VerseNumber":58,"Text":"Ti se pouzdaj u Živog, koji ne može umrijeti, i veličaj Ga, i hvali! A dovoljno je to što grijehe robova Svojih zna Onaj"},{"SurahNumber":25,"VerseNumber":59,"Text":"koji je za šest vremenskih razdoblja nebesa i Zemlju i ono što je među njima stvorio, a onda cijelim svemirom zavladao; On je Milostivi i upitaj o Njemu onoga koji zna"},{"SurahNumber":25,"VerseNumber":60,"Text":"A kad im se rekne: \"Padajte ničice pred Milostivim!\" – oni pitaju: \"A ko je Milostivi? Zar da padamo ničice samo zato što nam ti naređuješ?\" I još se više otuđuju"},{"SurahNumber":25,"VerseNumber":61,"Text":"Neka je uzvišen Onaj koji je na nebu sazviježđa stvorio i u njima dao svjetiljku i Mjesec koji sja"},{"SurahNumber":25,"VerseNumber":62,"Text":"On čini da se noć i dan smjenjuju, to je pouka za onoga koji hoće da razmisli i želi da bude blagodaran"},{"SurahNumber":25,"VerseNumber":63,"Text":"A robovi Milostivoga su oni koji po Zemlji mirno hodaju, a kada ih bestidnici oslove, odgovaraju: \"Mir vama"},{"SurahNumber":25,"VerseNumber":64,"Text":"i oni koji provode noći pred Gospodarom svojim na tlo padajući i stojeći"},{"SurahNumber":25,"VerseNumber":65,"Text":"i oni koji govore: \"Gospodaru naš, poštedi nas patnje u Džehennemu, jer je patnja u njemu, doista, propast neminovna"},{"SurahNumber":25,"VerseNumber":66,"Text":"on je ružno prebivalište i boravište"},{"SurahNumber":25,"VerseNumber":67,"Text":"i oni koji, kad udjeljuju, ne rasipaju i ne škrtare, već se u tome drže sredine"},{"SurahNumber":25,"VerseNumber":68,"Text":"i oni koji se mimo Allaha drugom bogu ne klanjaju, i koji, one koje je Allah zabranio, ne ubijaju, osim kada pravda zahtijeva, i koji ne bludniče; – a ko to radi, iskusiće kaznu"},{"SurahNumber":25,"VerseNumber":69,"Text":"patnja će mu na onome svijetu udvostručena biti i vječno će u njoj ponižen ostati"},{"SurahNumber":25,"VerseNumber":70,"Text":"ali onima koji se pokaju i uzvjeruju i dobra djela čine, Allah će njihova hrđava djela u dobra promijeniti, a Allah prašta i samilostan je"},{"SurahNumber":25,"VerseNumber":71,"Text":"a onaj ko se bude pokajao i dobra djela činio, on se, uistinu, Allahu iskreno vratio"},{"SurahNumber":25,"VerseNumber":72,"Text":"i oni koji ne svjedoče lažno, i koji, prolazeći pored onoga što ih se ne tiče, prolaze dostojanstveno"},{"SurahNumber":25,"VerseNumber":73,"Text":"i oni koji, kada budu opomenuti dokazima Gospodara svoga, ni gluhi ni slijepi ne ostanu"},{"SurahNumber":25,"VerseNumber":74,"Text":"i oni koji govore: \"Gospodaru naš, podari nam u ženama našim i djeci našoj radost i učini da se čestiti na nas ugledaju!\" –"},{"SurahNumber":25,"VerseNumber":75,"Text":"oni će biti, za ono što su trpjeli, odajama džennetskim nagrađeni i u njima će pozdravom i blagoslovom biti susretani"},{"SurahNumber":25,"VerseNumber":76,"Text":"u njima će vječno ostati, a kako su one divno prebivalište i boravište"},{"SurahNumber":25,"VerseNumber":77,"Text":"Reci: \"Allah vam poklanja pažnju samo zbog vaše molitve, a pošto ste vi poricali, neminovno vas čeka patnja"}]}