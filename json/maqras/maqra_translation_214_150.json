{"Id":150,"LanguageCodes":["fa","fas"],"Name":"fas-abdolmohammaday","Author":"Abdolmohammad Ayati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":56,"VerseNumber":1,"Text":"چون قيامت واقع شود،"},{"SurahNumber":56,"VerseNumber":2,"Text":"كه در واقع‌شدنش هيچ دروغ نيست،"},{"SurahNumber":56,"VerseNumber":3,"Text":"گروهى را خواركننده است و گروهى را برافرازنده"},{"SurahNumber":56,"VerseNumber":4,"Text":"آنگاه كه زمين به سختى بلرزد،"},{"SurahNumber":56,"VerseNumber":5,"Text":"و كوه‌ها به تمامى متلاشى شوند،"},{"SurahNumber":56,"VerseNumber":6,"Text":"و چون غبارى پراكنده گردند،"},{"SurahNumber":56,"VerseNumber":7,"Text":"شما سه گروه باشيد"},{"SurahNumber":56,"VerseNumber":8,"Text":"يكى اهل سعادت. اهل سعادت چه حال دارند؟"},{"SurahNumber":56,"VerseNumber":9,"Text":"ديگر، اهل شقاوت. اهل شقاوت چه حال دارند؟"},{"SurahNumber":56,"VerseNumber":10,"Text":"سه ديگر، آنها كه سبقت جسته بودند و اينك پيش افتاده‌اند"},{"SurahNumber":56,"VerseNumber":11,"Text":"اينان مقرّبانند،"},{"SurahNumber":56,"VerseNumber":12,"Text":"در بهشتهاى پرنعمت"},{"SurahNumber":56,"VerseNumber":13,"Text":"گروهى از پيشينيان،"},{"SurahNumber":56,"VerseNumber":14,"Text":"و اندكى از آنها كه از پى آمده‌اند،"},{"SurahNumber":56,"VerseNumber":15,"Text":"بر تختهايى مرصّع،"},{"SurahNumber":56,"VerseNumber":16,"Text":"روبروى هم بر آنها تكيه زده‌اند"},{"SurahNumber":56,"VerseNumber":17,"Text":"پسرانى همواره جوان گردشان مى‌چرخند،"},{"SurahNumber":56,"VerseNumber":18,"Text":"با قدحها و ابريقها و جامهايى از شرابى كه در جويها جارى است"},{"SurahNumber":56,"VerseNumber":19,"Text":"از نوشيدنش نه سردرد گيرند و نه بيهوش شوند"},{"SurahNumber":56,"VerseNumber":20,"Text":"و ميوه‌هايى كه خود برمى‌گزينند"},{"SurahNumber":56,"VerseNumber":21,"Text":"و گوشت پرنده هر چه بخواهند"},{"SurahNumber":56,"VerseNumber":22,"Text":"و حوران درشت چشم،"},{"SurahNumber":56,"VerseNumber":23,"Text":"همانند مرواريدهايى در صدف"},{"SurahNumber":56,"VerseNumber":24,"Text":"همه به پاداش كارهايى كه مى‌كرده‌اند"},{"SurahNumber":56,"VerseNumber":25,"Text":"در آنجا نه سخن لغو شنوند و نه گناه‌آلود"},{"SurahNumber":56,"VerseNumber":26,"Text":"جز يك سخن: سلام، سلام"},{"SurahNumber":56,"VerseNumber":27,"Text":"اما اصحاب سعادت، اصحاب سعادت چه حال دارند؟"},{"SurahNumber":56,"VerseNumber":28,"Text":"در زير درخت سدر بى‌خار،"},{"SurahNumber":56,"VerseNumber":29,"Text":"و درخت موزى كه ميوه‌اش بر يكديگر چيده‌شده،"},{"SurahNumber":56,"VerseNumber":30,"Text":"و سايه‌اى دايم،"},{"SurahNumber":56,"VerseNumber":31,"Text":"و آبى همواره جارى،"},{"SurahNumber":56,"VerseNumber":32,"Text":"و ميوه‌اى بسيار،"},{"SurahNumber":56,"VerseNumber":33,"Text":"كه نه منقطع مى‌گردد و نه كس را از آن باز دارند"},{"SurahNumber":56,"VerseNumber":34,"Text":"و زنانى ارجمند"},{"SurahNumber":56,"VerseNumber":35,"Text":"آن زنان را ما بيافريديم، آفريدنى"},{"SurahNumber":56,"VerseNumber":36,"Text":"و دوشيزگان ساختيم"},{"SurahNumber":56,"VerseNumber":37,"Text":"معشوق همسران خويشند،"},{"SurahNumber":56,"VerseNumber":38,"Text":"براى اصحاب سعادت"},{"SurahNumber":56,"VerseNumber":39,"Text":"گروهى از پيشينيان،"},{"SurahNumber":56,"VerseNumber":40,"Text":"و گروهى كه از پى آمده‌اند"},{"SurahNumber":56,"VerseNumber":41,"Text":"اما اصحاب شقاوت، اصحاب شقاوت چه حال دارند؟"},{"SurahNumber":56,"VerseNumber":42,"Text":"در باد سموم و آب جوشانند"},{"SurahNumber":56,"VerseNumber":43,"Text":"در سايه‌اى از دود سياه،"},{"SurahNumber":56,"VerseNumber":44,"Text":"نه سرد و نه خوش،"},{"SurahNumber":56,"VerseNumber":45,"Text":"اينان پيش از اين در ناز و نعمت بودند"},{"SurahNumber":56,"VerseNumber":46,"Text":"و بر گناهان بزرگ اصرار مى‌ورزيدند"},{"SurahNumber":56,"VerseNumber":47,"Text":"و مى‌گفتند: آيا زمانى كه ما مُرديم و خاك و استخوان شديم باز هم ما را زنده مى‌كنند،"},{"SurahNumber":56,"VerseNumber":48,"Text":"يا نياكان ما را؟"},{"SurahNumber":56,"VerseNumber":49,"Text":"بگو: همه را، آنان كه از پيش بوده‌اند و آنها كه از پى‌شان آمده بودند،"},{"SurahNumber":56,"VerseNumber":50,"Text":"همه در وعده‌گاه آن روز معين خواهند بود"},{"SurahNumber":56,"VerseNumber":51,"Text":"آنگاه شما اى گمراهان تكذيب‌كننده،"},{"SurahNumber":56,"VerseNumber":52,"Text":"از درختان زقّوم خواهيد خورد"},{"SurahNumber":56,"VerseNumber":53,"Text":"و شكمهاى خود را از آن پر خواهيد كرد"},{"SurahNumber":56,"VerseNumber":54,"Text":"و بر سر آن آب جوشان خواهيد نوشيد"},{"SurahNumber":56,"VerseNumber":55,"Text":"چنان مى‌نوشيد كه شتر تشنه آب مى‌نوشد"},{"SurahNumber":56,"VerseNumber":56,"Text":"اين است غذايشان در روز جزا"},{"SurahNumber":56,"VerseNumber":57,"Text":"ما شما را آفريده‌ايم؛ پس چرا تصديق نمى‌كنيد؟"},{"SurahNumber":56,"VerseNumber":58,"Text":"آيا آن منى را كه برون مى‌ريزيد ديده‌ايد؟"},{"SurahNumber":56,"VerseNumber":59,"Text":"آيا شما او را مى‌آفرينيد يا ما آفريننده‌ايم؟"},{"SurahNumber":56,"VerseNumber":60,"Text":"ما مرگ را بر شما مقدر ساختيم و ناتوان از آن نيستيم كه‌"},{"SurahNumber":56,"VerseNumber":61,"Text":"به جاى شما قومى همانند شما بياوريم و شما را به صورتى كه از آن بى‌خبريد از نو بيافرينيم"},{"SurahNumber":56,"VerseNumber":62,"Text":"شما از آفرينش نخست آگاهيد؛ چرا به يادش نياوريد؟"},{"SurahNumber":56,"VerseNumber":63,"Text":"آيا چيزى را كه مى‌كاريد ديده‌ايد؟"},{"SurahNumber":56,"VerseNumber":64,"Text":"آيا شما مى‌رويانيدش يا ما روياننده‌ايم؟"},{"SurahNumber":56,"VerseNumber":65,"Text":"اگر مى‌خواستيم خاشاكش مى‌ساختيم تا در شگفت بمانيد"},{"SurahNumber":56,"VerseNumber":66,"Text":"گويند: ما ثروت بر باد دادگانيم؛"},{"SurahNumber":56,"VerseNumber":67,"Text":"ما بى‌نصيب ماندگانيم"},{"SurahNumber":56,"VerseNumber":68,"Text":"آيا آبى را كه مى‌نوشيد ديده‌ايد؟"},{"SurahNumber":56,"VerseNumber":69,"Text":"آيا شما آن را از ابر فرو مى‌فرستيد يا ما فرو فرستنده‌ايم؟"},{"SurahNumber":56,"VerseNumber":70,"Text":"اگر مى‌خواستيم آن را تلخ مى‌گردانيديم. پس چرا سپاس نمى‌گوييد؟"},{"SurahNumber":56,"VerseNumber":71,"Text":"آيا آن آتشى را كه مى‌افروزيد ديده‌ايد؟"},{"SurahNumber":56,"VerseNumber":72,"Text":"آيا درختش را شما آفريده‌ايد يا ما آفريننده‌ايم؟"},{"SurahNumber":56,"VerseNumber":73,"Text":"ما آن را هشدارى و براى مسافران رهنورد، متاعى ساختيم"},{"SurahNumber":56,"VerseNumber":74,"Text":"به نام پروردگار بزرگ خود تسبيح گوى"}]}