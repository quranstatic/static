{"Id":168,"LanguageCodes":["fi","fin"],"Name":"fin-unknown","Author":"Unknown","Language":"Finnish","Description":"Finnish","Direction":"ltr","Source":"","Translations":[{"SurahNumber":54,"VerseNumber":9,"Text":"Nooan kansa ennen heitä kielsi hänet. Niin, he pitivät palvelijaamme valehtelijana ja sanoivat: »Hän on hullu», ja he puhuivat hänelle ylenkatseellisesti"},{"SurahNumber":54,"VerseNumber":10,"Text":"Mutta hän huusi avuksi Herraansa sanoen: »Minä olen masentunut, auta Sinä minua!»"},{"SurahNumber":54,"VerseNumber":11,"Text":"Silloin avasimme taivaan portit veden syöstä alas"},{"SurahNumber":54,"VerseNumber":12,"Text":"ja maasta pursui joukko lähteitä, niin että kaikki vedet yhtyivät, mikä oli ennakolta päätetty"},{"SurahNumber":54,"VerseNumber":13,"Text":"Ja Me kannoimme häntä laudoista ja nauloista kyhätyllä laivalla"},{"SurahNumber":54,"VerseNumber":14,"Text":"joka liikkui silmäimme edessä; se oli palkkio hänelle, jonka sanoma hylättiin"},{"SurahNumber":54,"VerseNumber":15,"Text":"Totisesti Me jätimme sen merkiksi. Mutta missä on se, joka ottaa siitä vaarin"},{"SurahNumber":54,"VerseNumber":16,"Text":"Millainen oli Minun rangaistukseni ja Minun varoitukseni"},{"SurahNumber":54,"VerseNumber":17,"Text":"Me teimme totisesti Koraanin helposti muistettavaksi, mutta missä on se, joka haluaa noudattaa sitä"},{"SurahNumber":54,"VerseNumber":18,"Text":"Aad julisti sanansaattajamme valehtelijaksi, ja millainen olikaan Minun rangaistukseni ja Minun varoitukseni"},{"SurahNumber":54,"VerseNumber":19,"Text":"Totisesti Me lähetimme pauhaavan myrskyn heidän ylitseen katkerana onnettomuuden päivänä"},{"SurahNumber":54,"VerseNumber":20,"Text":"Se tempasi mukaansa ihmiset kuin maasta juurineen revityt palmunrungot"},{"SurahNumber":54,"VerseNumber":21,"Text":"Millainen olikaan Minun rangaistukseni ja Minun varoitukseni"},{"SurahNumber":54,"VerseNumber":22,"Text":"Totisesti olemme tehnyt Koraanin helpoksi muistaa, mutta missä on se, joka haluaa totella sitä"},{"SurahNumber":54,"VerseNumber":23,"Text":"Tamuud leimasi varoittajat valehtelijoiksi"},{"SurahNumber":54,"VerseNumber":24,"Text":"sanoen: »Tuleeko meidän seurata sellaista, joka on vain meikäläinen? Totisesti olisimme silloin erhetyksen ja mielettömyyden vallassa"},{"SurahNumber":54,"VerseNumber":25,"Text":"Onko kehoitus annettu tehtäväksi jollekulle meidän keskuudestamme? Ei, hän on suuri valehtelija, itsensä ylentäjä.»"},{"SurahNumber":54,"VerseNumber":26,"Text":"Huomenna he saavat tietää, kuka on suuri valehtelija ja itsensä ylistäjä"},{"SurahNumber":54,"VerseNumber":27,"Text":"Totisesti Me aiomme lähettää naaraskameelin heille koetukseksi. Pidä siis silmällä heitä ja ole kärsivällinen"},{"SurahNumber":54,"VerseNumber":28,"Text":"Ilmoita heille, että vesi on jaettu heidän keskensä, niin että jokainen on vuorollaan kameelia juottamassa"},{"SurahNumber":54,"VerseNumber":29,"Text":"Mutta he kutsuivat toverinsa, ja tämä veti esiin miekkansa ja teki eläimestä ramman"},{"SurahNumber":54,"VerseNumber":30,"Text":"Mutta minkälainen olikaan Minun lähettämäni kuritus ja varoitus"},{"SurahNumber":54,"VerseNumber":31,"Text":"Totisesti lähetimme heille yhden ainoan jyrähdyksen, ja he olivat kuin vitsoja, joita aidanpunojat käyttävät"},{"SurahNumber":54,"VerseNumber":32,"Text":"Totisesti olemme tehnyt tämän Koraanin helpoksi muistaa, mutta missä on se, joka tahtoo noudattaa sitä"},{"SurahNumber":54,"VerseNumber":33,"Text":"Lootin kansa julisti varoittajat valehtelijoiksi"},{"SurahNumber":54,"VerseNumber":34,"Text":"Totisesti Me lähetimme heille pyörremyrskyn; mutta Lootin perheen pelastimme aamun koittaessa"},{"SurahNumber":54,"VerseNumber":35,"Text":"se oli Meidän osoittamamme armo. Näin palkitsemme sen, joka on kiitollinen"},{"SurahNumber":54,"VerseNumber":36,"Text":"Totisesti hän oli varoittanut heitä Meidän väliintulostamme, mutta he epäilivät varoitusta"},{"SurahNumber":54,"VerseNumber":37,"Text":"He aikoivat viedä pois hänen vieraansa, mutta Me sokaisimme heidän silmänsä: »Kokekaa siis lähettämäni kuritus ja varoitus!»"},{"SurahNumber":54,"VerseNumber":38,"Text":"Ja totisesti, rangaistus, mikä oli heille määrätty, tuli aamulla heidän osakseen"},{"SurahNumber":54,"VerseNumber":39,"Text":"Tulkaa siis kokemaan lähettämäni rangaistus ja varoitus"},{"SurahNumber":54,"VerseNumber":40,"Text":"Olemmehan tehnyt Koraanin helpoksi muistaa, mutta missä on se, joka haluaa noudattaa sitä"},{"SurahNumber":54,"VerseNumber":41,"Text":"Toden totta tulivat varoittajat faraon kansan tykö"},{"SurahNumber":54,"VerseNumber":42,"Text":"He pitivät kaikkia tunnusmerkkejämme valheena, ja siksi me tartuimme heihin mahtavan, taitavan voimalla"},{"SurahNumber":54,"VerseNumber":43,"Text":"Ovatko teidän aikanne epäuskoiset parempia kuin nämä? Vai onko Pyhässä kirjassa poikkeus juuri teidän hyväksenne"},{"SurahNumber":54,"VerseNumber":44,"Text":"Tai sanovatko he: »Me seisomme lujasti yhdessä, autamme joukolla itseämme.»"},{"SurahNumber":54,"VerseNumber":45,"Text":"Pian hajoitetaan tuo joukko, ja he kääntyvät pakoon"},{"SurahNumber":54,"VerseNumber":46,"Text":"Niin, hetki on heille määrätty, ja se hetki on mitä kovin ja katkerin"},{"SurahNumber":54,"VerseNumber":47,"Text":"Totisesti ovat syntiset harhaan johdettuja ja mielettömyyden vallassa"},{"SurahNumber":54,"VerseNumber":48,"Text":"Sinä päivänä, jona heidät suin päin raastetaan tuleen, sanotaan heille: »Kokekaa kuumuuden kouria!»"},{"SurahNumber":54,"VerseNumber":49,"Text":"Olemme totisesti luonut kaiken oman mittansa mukaan"},{"SurahNumber":54,"VerseNumber":50,"Text":"ja Meidän käskymme on nopea kuin silmänräpäys"},{"SurahNumber":54,"VerseNumber":51,"Text":"Totisesti olemme kukistanut vertaisenne, mutta onko ketään, joka tahtoisi noudattaa varoitusta"},{"SurahNumber":54,"VerseNumber":52,"Text":"Kaikki, mitä he tekevät, on Jumalan kirjoissa"},{"SurahNumber":54,"VerseNumber":53,"Text":"Kaikki, sekä suuri että pieni, on kirjoitettu muistiin"},{"SurahNumber":54,"VerseNumber":54,"Text":"Totisesti saavat ne, jotka Jumalaa pelkäävät, olla puutarhoissa ja virtojen äärillä"},{"SurahNumber":54,"VerseNumber":55,"Text":"totuuden asuinsijoissa, lähellä Kuningasta, mahtavaa"}]}