{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":2,"VerseNumber":75,"Text":"Jak můžete žádat, aby s vámi uvěřili tito lidé, z nichž část poté, co uslyšela slovo Boží, vědomě je překroutila, když mu porozuměla"},{"SurahNumber":2,"VerseNumber":76,"Text":"A když potkají ty, kdož uvěřili, říkají: \"Uvěřili jsme!\", avšak když sami jsou mezi sebou, tu hovoří: \"Chcete jim vyprávět o tom, co vám Bůh odkryl, aby tak měli důkazy proti vám ohledně toho před Pánem vaším? Což nebudete rozumní"},{"SurahNumber":2,"VerseNumber":77,"Text":"Cožpak nevědí, že Bůh dobře zná jak to, co skrývají, tak i to, co odhalují"},{"SurahNumber":2,"VerseNumber":78,"Text":"Mezi nimi jsou lidé neučení, kteří neznají z Písma nic než \"ameny\" a kteří mají jen své domněnky"},{"SurahNumber":2,"VerseNumber":79,"Text":"Běda těm, kteří Písmo vlastníma rukama sepisují a potom hovoří: \"Toto od Boha pochází!\", aby tak nakoupili za nízkou cenu. Běda jim za to, co psaly ruce jejich! Běda jim za to, co provádějí"},{"SurahNumber":2,"VerseNumber":80,"Text":"A říkají: \"Oheň se nás nedotkne, leda na dobu omezenou.\" Rci: \"Uzavřeli jste snad o tom smlouvu s Bohem? Bůh nikdy nezruší smlouvu svou; anebo říkáte o Bohu něco, o čem nemáte ponětí"},{"SurahNumber":2,"VerseNumber":81,"Text":"Ba naopak ti, kdož zlého se dopustili, a ti, kdož obklopeni jsou hříchy svými, ti stanou se ohně obyvateli a budou v něm nesmrtelní"},{"SurahNumber":2,"VerseNumber":82,"Text":"Ti však, kdož uvěřili a zbožné skutky konali, ti budou ráje obyvateli a budou tam nesmrtelní"},{"SurahNumber":2,"VerseNumber":83,"Text":"A hle, uzavřeli jsme úmluvu s dítkami Izraele: \"Nebudete uctívat nikoho kromě Boha jediného! Buďte dobří k rodičům, příbuzným, sirotkům a nuzným! Mluvte laskavě s lidmi, dodržujte modlitbu a dávejte almužnu!\" Potom jste se však odvrátili - kromě několika málo z vás - a vzdálili"},{"SurahNumber":2,"VerseNumber":84,"Text":"A hle, uzavřeli jsme s vámi úmluvu řkouce: \"Nebudete prolévat krev vlastní a nebudete se vzájemně vyhánět z příbytků svých!\" A vy jste to potom potvrdili a dosvědčili"},{"SurahNumber":2,"VerseNumber":85,"Text":"A pak jste se stali těmi, kdo se mezi sebou zabíjejí, a vyhnali jste část lidu svého z obydlí jejich, pomáhajíce si vzájemně proti nim hříchem a bezprávím. A když k vám přijdou jako zajatci, vykupujete je a je vám zakázáno je vyhánět. Zdaž věříte v jednu část Písma, zatímco druhou popíráte? Jaká bude odměna těch z vás, kteří si takto počínají, ne-li hanba v životě pozemském; a v den zmrtvýchvstání budou uvrženi do muk nejhorších. A není Bohu lhostejné, co činíte"},{"SurahNumber":2,"VerseNumber":86,"Text":"A to jsou ti, kdož koupili život pozemský za život budoucí; těm nebude trest ulehčen a nebude jim pomoženo"},{"SurahNumber":2,"VerseNumber":87,"Text":"A již kdysi jsme dali Mojžíšovi Písmo a po něm jsme i jiné posly vyslali; a dali jsme Ježíšovi, synu Marie, důkazy jasné a podpořili jsme jej Duchem svatým. A kdykoliv přišel k vám posel s něčím, co duše vaše si nepřály, zpyšněli jste: jedny jste prohlásili za lháře a druhé jste zabili"},{"SurahNumber":2,"VerseNumber":88,"Text":"I pravili: \"Neobřezána jsou srdce naše!\" Však nikoliv! Proklel je Bůh za nevíru jejich; jak málo oni věří"},{"SurahNumber":2,"VerseNumber":89,"Text":"A když se jim nyní dostalo od Boha Písma, jež potvrzuje pravdivost zjevení, které již měli a přitom předtím prosili o rozhodnutí proti nevěřícím - když k nim tedy přišlo to, o čem již byli zpraveni, sami v to neuvěřili. Kéž prokletí Boží padne na nevěřící"},{"SurahNumber":2,"VerseNumber":90,"Text":"Jak hnusné je to, zač prodali duše své! Nevěří v to, co seslal Bůh, z čiré závisti, že Bůh seslal něco z dobrodiní Svého těm ze služebníků Svých, jež si vyvolil. A uvalili na sebe hněv za hněvem, a trest ponižující je určen pro nevěřící"},{"SurahNumber":2,"VerseNumber":91,"Text":"A když je jim řečeno: \"Věřte v to, co nyní seslal Bůh!\", tu hovoří: \"Věříme jen v to, co bylo nám sesláno dříve!\" A nevěří v to, co bylo sesláno později, ačkoliv je to pravda, jež potvrzuje pravdivost zjevení, která již mají. Rci: \"Proč tedy jste zabíjeli dříve posly Boží, jste-li věřící"}]}