{"Id":218,"LanguageCodes":["kk","kaz"],"Name":"kaz-khalifahaltai","Author":"Khalifah Altai","Language":"Kazakh","Description":"Kazakh","Direction":"ltr","Source":"","Translations":[{"SurahNumber":70,"VerseNumber":19,"Text":"Шын мәнінде адам баласы сабырсыз жаратылған"},{"SurahNumber":70,"VerseNumber":20,"Text":"Басына бір бейнет жетсе, тым төзімсіз"},{"SurahNumber":70,"VerseNumber":21,"Text":"Қашан қолына дәулет түссе, өте сараң"},{"SurahNumber":70,"VerseNumber":22,"Text":"Бірақ намаз оқушылар басқа"},{"SurahNumber":70,"VerseNumber":23,"Text":"Олар сондай намаздарын ұдайы орындайды"},{"SurahNumber":70,"VerseNumber":24,"Text":"Сондай олардың малдарында белгілі хақ бар"},{"SurahNumber":70,"VerseNumber":25,"Text":"Сұрағанға да сұрамағанға да. (С. 19-А)"},{"SurahNumber":70,"VerseNumber":26,"Text":"Тағы сондай қиямет күнін растағандар"},{"SurahNumber":70,"VerseNumber":27,"Text":"Сондай-ақ олар, Раббыларының азабынан қорқушылар"},{"SurahNumber":70,"VerseNumber":28,"Text":"Шын мәнінде Раббының азабы аман қалатын нәрсе емес"},{"SurahNumber":70,"VerseNumber":29,"Text":"Сондай ұятты жерлерін сақтағандар"},{"SurahNumber":70,"VerseNumber":30,"Text":"Бірақ өз әйелдері немесе қолдарындағы күңдері басқа. Расында оларға сөгіс жоқ"},{"SurahNumber":70,"VerseNumber":31,"Text":"Ал сонда кім бұлардан басқаны іздесе, міне сонда олар шектен шығушылар"},{"SurahNumber":70,"VerseNumber":32,"Text":"Тағы олар сондай аманаттарын, уәделерін сақтаушылар"},{"SurahNumber":70,"VerseNumber":33,"Text":"Және олар, куәліктерінде бекем тұрушылар"},{"SurahNumber":70,"VerseNumber":34,"Text":"Әрі сондай олар намаздарына ұқыптылық істегендер"},{"SurahNumber":70,"VerseNumber":35,"Text":"Міне солар бейіштерде құрметке бөленетіндер"},{"SurahNumber":70,"VerseNumber":36,"Text":"(Мұхаммед Ғ.С.) ал енді сен жаққа мойындарын созып, жүгірген кәпірлерге не болды"},{"SurahNumber":70,"VerseNumber":37,"Text":"Оңнан, солдан топ-топ болып"},{"SurahNumber":70,"VerseNumber":38,"Text":"Олардың әрбірі нығметті ұжмаққа кіруді үміт ете ме"},{"SurahNumber":70,"VerseNumber":39,"Text":"Әсте олай емес! Расында Біз оларды өздері білген нәрседен (бір тамшы нәжіс судан) жараттық"},{"SurahNumber":70,"VerseNumber":40,"Text":"Енді шығыстардың батыстардың Раббына серт! Шын мәнінде әр нәрсеге күшіміз жетеді"},{"SurahNumber":70,"VerseNumber":41,"Text":"Олардың орнына олардан жақсыны ауыстыра аламыз. Сондай-ақ ешкім Бізден оза алмайды"},{"SurahNumber":70,"VerseNumber":42,"Text":"(Мұхаммед Ғ.С.) ендеше оларды қойып қой; оларға уәде етілген күнге дейін сүңгіп ойнай тұрсын"},{"SurahNumber":70,"VerseNumber":43,"Text":"Сол күнде олар қабырларынан тез шығып, тігулі көмбеге жүгіргендей жүгіреді"},{"SurahNumber":70,"VerseNumber":44,"Text":"Олардың көздері төмен қарап, өздерін қорлық басады. Міне осы, оларға уәде етілген күн"},{"SurahNumber":71,"VerseNumber":1,"Text":"Расында Нұх (Ғ.С.) ты, еліне: \"Қауымыңды күйзелтуші азап келуден бұрын қорқыт\" деп, жібердік"},{"SurahNumber":71,"VerseNumber":2,"Text":"(Нұх Ғ.С.): \"Шын мәнінде мен сендерге ашық ескертушімін\" деді"},{"SurahNumber":71,"VerseNumber":3,"Text":"Аллаға құлшылық қылыңдар, Одан қорқыңдар, маған бағыныңдар"},{"SurahNumber":71,"VerseNumber":4,"Text":"Күнәларыңды жарылқайды және өздеріңді белгілі бір мерзімге дейін кешіктіреді. (Өмір сүрдіреді.) Егер білген болсаңдар, шын мәнінде Алланың өлшеулі мезгілі жетсе кешіктірілмейді"},{"SurahNumber":71,"VerseNumber":5,"Text":"(Нұх Ғ.С.): \"Раббым! Расында мен елімді күндіз-түні шақырдым"},{"SurahNumber":71,"VerseNumber":6,"Text":"Бірақ шақыруым, олардың қашуын ғана арттырды"},{"SurahNumber":71,"VerseNumber":7,"Text":"Расында мен оларды Сенің бағыштауың үшін шақырған сайын, олар саусақтарын құлақтарына тығып, киімдерін бүркенген бойда, қасарысып, паңданған сайын паңданды"},{"SurahNumber":71,"VerseNumber":8,"Text":"Сосын рас мен оларды қатты дабыстап шақырдым"},{"SurahNumber":71,"VerseNumber":9,"Text":"Одан кейін мен оларға ашықша да тіпті өздеріне көмес түрде жасырын да айттым"},{"SurahNumber":71,"VerseNumber":10,"Text":"(Сондай-ақ оларға): \"Раббыларыңнан жарылқау тілеңдер. Өйткені Ол, өте жарылқаушы.\" дедім"},{"SurahNumber":71,"VerseNumber":11,"Text":"Ол, сендерге аспаннан мол-мол жаңбыр жібереді"},{"SurahNumber":71,"VerseNumber":12,"Text":"Әрі өздеріңді малдар, балалармен қамдайды. Және сендер үшін бақшалар жасап, өзендер ағызады"},{"SurahNumber":71,"VerseNumber":13,"Text":"Алланың ұлықтығын ойламайтын сендерге не болды"},{"SurahNumber":71,"VerseNumber":14,"Text":"Расында Ол, сендерді түрлі жағдайларда жаратты"},{"SurahNumber":71,"VerseNumber":15,"Text":"Алланың жеті аспанды қабат-қабат жаратқанын көрмедіңдер ме"},{"SurahNumber":71,"VerseNumber":16,"Text":"Олардың ішінде айды нұр қылып, күнді шам қылды"},{"SurahNumber":71,"VerseNumber":17,"Text":"Алла, сендерді жерден өсіріп өндірді"},{"SurahNumber":71,"VerseNumber":18,"Text":"Сосын сендерді, ол жерге қайтарады сонан кейін қайта шығарады"},{"SurahNumber":71,"VerseNumber":19,"Text":"Алла сендерге жерді төсеніш қылды"},{"SurahNumber":71,"VerseNumber":20,"Text":"Оның кең жолдарында жүрулерің үшін"},{"SurahNumber":71,"VerseNumber":21,"Text":"Нұх (Ғ.С.): \"Раббым! Расында олар маған қарсы келді. Сондай-ақ олар, малдары, балалары өздеріне зияннан басқаны арттырмаған біреулерге ілесті"},{"SurahNumber":71,"VerseNumber":22,"Text":"Олар зор айлакерліктер істеді"},{"SurahNumber":71,"VerseNumber":23,"Text":"Және олар: \"Тәңірлеріңді тастамаңдар; Уад, Суағ, Яғұс, Яғүқ және Насырды әсте тастамаңдар\" деседі. (Бұлар, бұттарының аттары)"},{"SurahNumber":71,"VerseNumber":24,"Text":"Расында олар көпшілікті адастырды. Раббым! Сен де залымдардың адасуларын ғана арттыр"},{"SurahNumber":71,"VerseNumber":25,"Text":"Қылмыстарының салдарынан суға батырылды да отқа салынды. Енді олар, өздеріне Алладан өзге көмекші таба алмады"},{"SurahNumber":71,"VerseNumber":26,"Text":"Нұх (Ғ.С.): \"Раббым! Жер жүзінде кәпірлерден ешбіреу тұрғын қалдырма\" деді"},{"SurahNumber":71,"VerseNumber":27,"Text":"Егер оларды қалдырсаң, құлдарыңды жолдан адастырады да бұзақы кәпір балаларды ғана тудырады"},{"SurahNumber":71,"VerseNumber":28,"Text":"Раббым! Мені, әке-шешемді, мүмін болып үйіме кірген кісіні және мүмін ерлер мен мүмін әйелдерді жарылқа! Сондай-ақ залымдардың жоқ болуларын ғана арттыр\" деді"}]}