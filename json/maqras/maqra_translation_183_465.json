{"Id":465,"LanguageCodes":["uz","uzb"],"Name":"uzb-muhammadsodikmu","Author":"Muhammad Sodik Muhammad Yusuf","Language":"Uzbek","Description":"Uzbek","Direction":"ltr","Source":"http://tanzil.net","Translations":[{"SurahNumber":38,"VerseNumber":52,"Text":"Уларнинг ҳузурида кўзларини (номаҳрамдан) тийган тенгдош (ҳур)лар бордир"},{"SurahNumber":38,"VerseNumber":53,"Text":"Бу сизга ҳисоб куни учун ваъда этилган нарсалардир"},{"SurahNumber":38,"VerseNumber":54,"Text":"Албатта, бу Бизнинг (берадиган) ризқимиздир. Унинг ъеч тугаши йщқдир"},{"SurahNumber":38,"VerseNumber":55,"Text":"(Иш) бундайдир. Албатта, туғёнга кетгувчилар учун ёмон оқибат"},{"SurahNumber":38,"VerseNumber":56,"Text":"Жаҳаннам бордир. Унга кирурлар. Бас, у қандай ҳам ёмон ётоқ"},{"SurahNumber":38,"VerseNumber":57,"Text":"Мана буни татиб турсинлар, қайноқ сув ва йирингни"},{"SurahNumber":38,"VerseNumber":58,"Text":"Ва бошқа унинг шаклидаги қўша-қўша(азоб)ларни ҳам"},{"SurahNumber":38,"VerseNumber":59,"Text":"«Мана бу гуруҳ ҳам сиз билан бирга бостириб киргувчидир. Уларга марҳабо йўқ. Улар, албатта, жаҳаннамга киргувчилардир», (дейюлур)"},{"SurahNumber":38,"VerseNumber":60,"Text":"Улар: «Йўқ! Ўзингизга марҳабо йўқ! Сизлар ўша (жаҳаннам)ни бизга тақдим қилдингиз! Бас, у нақадар ёмон қароргоҳ!» дерлар"},{"SurahNumber":38,"VerseNumber":61,"Text":"Улар: «Эй Роббимиз, бизга бу(жаҳаннам)ни ким тақдим этган бўлса, унга дўзахда икки баробар азобни зиёда қил!» дерлар. (Охиратдаги бу тортишув кофир пешволар ва уларнинг атбоълари орасида бўлади. Пешволар ўзлари адашиб, бошқаларни ҳам адаштирганлари учун икки баробар азобга қоладилар)"},{"SurahNumber":38,"VerseNumber":62,"Text":"Улар: «Бизга нима бўлди? Ёмонлардан ҳисоблаб юрган кишиларимизни кўрмаяпмиз"},{"SurahNumber":38,"VerseNumber":63,"Text":"Биз уларни масхара қилиб олган эдикми?! Ёки кўзлар улардан тойдими?!» дерлар"},{"SurahNumber":38,"VerseNumber":64,"Text":"Албатта, мана шу ҳақдир–дўзах аҳлининг ўзаро тортишувидир. (Ушбу оятларда зикр қилинганлар ҳақдир. Булар дўзах аҳлининг ўзаро тортишувидир. Бу нарса, албатта, бўладиган ишдир)"},{"SurahNumber":38,"VerseNumber":65,"Text":"Сен: «Мен фақат огоҳлантиргувчиман, холос. Ҳеч бир ибодатга сазовор зот йўқдир, магар ягона ва ўта қаҳрли Аллоҳгина бор"},{"SurahNumber":38,"VerseNumber":66,"Text":"У осмонлару ернинг ва уларнинг орасидаги нарсаларнинг Робби, Азизу Ғаффордир», деб айт"},{"SurahNumber":38,"VerseNumber":67,"Text":"«Бу улуғ бир хабардир"},{"SurahNumber":38,"VerseNumber":68,"Text":"Сиз бўлсангиз, ундан юз ўгирмоқдасиз"},{"SurahNumber":38,"VerseNumber":69,"Text":"Менинг олий тўплам ҳақида улар тортишаётганларида ҳеч билимим бўлмаган эди. (Эй мушриклар, бу Қуръон ва Пайғамбарлик шаъни сиз ўйлаётгандек оддий ва жўн эмас. У менинг шахсимга ҳам боғлиқ эмас. Олий тўпламда (фаришталар оламида) бу ҳақда ўзаро тортишувлар бўлаётганида менинг у ҳақда ҳеч нарса билмас эдим"},{"SurahNumber":38,"VerseNumber":70,"Text":"Менга фақат ўзимнинг очиқ-ойдин огоҳлантиргувчи эканлигимгина ваҳий этилур», деб айт"},{"SurahNumber":38,"VerseNumber":71,"Text":"Эсла! Ўшанда Роббинг фаришталарга: «Албатта, мен лойдан башар яратгувчидирман"},{"SurahNumber":38,"VerseNumber":72,"Text":"Бас, қачонки уни ростлаб, ичига руҳимдан пуфлаганимда, унга сажда қилиб йиқилинглар!» деган эди"},{"SurahNumber":38,"VerseNumber":73,"Text":"Бас, фаришталар барчалари жамланиб, сажда қилдилар"},{"SurahNumber":38,"VerseNumber":74,"Text":"Магар Иблисгина мутакаббирлик қилди ва кофирлардан бўлди"},{"SurahNumber":38,"VerseNumber":75,"Text":"У зот: «Эй Иблис, Ўз қўлим билан яратган нарсага сажда қилишингдан сени нима ман қилди?! Мутакаббирлик қилдингми?! Ёки олий даражалилардан бўлдингми?!» деди"},{"SurahNumber":38,"VerseNumber":76,"Text":"У: «Мен ундан яхшиман. Мени оловдан яратгансан. Уни лойдан яратгансан», деди"},{"SurahNumber":38,"VerseNumber":77,"Text":"У зот: «Сен ундан чиқ! Бас, албатта, сен қувилгансан"},{"SurahNumber":38,"VerseNumber":78,"Text":"Ва, албатта, сенга жазо кунигача Менинг лаънатим бўлгай», деди"},{"SurahNumber":38,"VerseNumber":79,"Text":"У: «Эй Роббим, менга улар қайта тирилтирилажак кунгача муҳлат бергин!» деди"},{"SurahNumber":38,"VerseNumber":80,"Text":"У зот: «Сен муҳлат берилганлардансан"},{"SurahNumber":38,"VerseNumber":81,"Text":"Маълум вақтли кунгача», деди"},{"SurahNumber":38,"VerseNumber":82,"Text":"У: «Сенинг иззатинг ила қасамки, мен уларнинг барчасини иғво қиламан"},{"SurahNumber":38,"VerseNumber":83,"Text":"Магар улардан танланган бандаларинггина (мустаснодир)», деди"},{"SurahNumber":38,"VerseNumber":84,"Text":"У зот: «Ҳақ шулки, Мен фақат ҳақни айтурман"},{"SurahNumber":38,"VerseNumber":85,"Text":"Албатта, Мен жаҳаннамни сен ва улардан сенга эргашганлар билан жамлаб тўлдирурман», деди"},{"SurahNumber":38,"VerseNumber":86,"Text":"Сен: «Мен унинг учун сиздан ҳеч ажр-ҳақ сўрамасман. Мен сохтакорлардан ҳам эмасман"},{"SurahNumber":38,"VerseNumber":87,"Text":"У (Қуръон) фақат оламлар учун эслатма, холос"},{"SurahNumber":38,"VerseNumber":88,"Text":"Албатта, унинг хабарини бир муддатдан сўнг билурсиз», деб айт"},{"SurahNumber":39,"VerseNumber":1,"Text":"Бу китобнинг нозил қилиниши азизу ҳаким бўлган Аллоҳ томонидандир"},{"SurahNumber":39,"VerseNumber":2,"Text":"Албатта, Биз сенга китобни ҳақ ила нозил қилдик. Бас, сен Аллоҳга Унга динни холис қилган ҳолингда ибодат эт"},{"SurahNumber":39,"VerseNumber":3,"Text":"Огоҳ бўлингким, холис дин Аллоҳникидир. Ундан ўзга авлиё-дўстлар тутганлар: «Биз уларга фақат бизларни Аллоҳга жуда ҳам яқин қилишлари учунгина ибодат қилурмиз», (дерлар). Албатта, У зот улар орасида ихтилоф этаётган нарсалар бўйича ҳукм қилур. Албатта, Аллоҳ ёлғончи ва кофир кимсаларни ҳидоят қилмас. (Мушриклар Аллоҳ таолонинг яратувчи зот эканини, осмонлару ерни яратганини тан олар эди. Аммо ўша холиқнинг тавҳидини, якка Ўзигина ибодатга сазовор эканини тан олмасди. Ибодатда унга турли бут ва санамларни шерик қилар эди. Улар ўзларича афсона тўқиб, фаришталар Аллоҳнинг қизлари, деб сафсата сотишарди. Фаришталарга турли ҳайкаллар ясаб ўшаларга сиғинишарди. Биз малоикаларга ибодат қилиш зарурлигидан эмас, улар бизни шафоат этиб, Аллоҳга жуда ҳам яқинлаштиришлари учун сиғинамиз, дейишарди. Бу ишлари эса, ботил иш эди. Аллоҳнинг тавҳидига хилоф эди. Куфр ва ширк эди)"},{"SurahNumber":39,"VerseNumber":4,"Text":"Агар Аллоҳ бола тутишни истаса, албатта, Ўзи яратган нарсалардан хоҳлаганини танлаб олар эди. У зот покдир. У якка ва ўта қаҳрли Аллоҳдир"},{"SurahNumber":39,"VerseNumber":5,"Text":"У осмонлару ерни ҳақ ила яратган, кечани кундуз устига ўрайдиган, кундузни кеча устига ўрайдиган, қуёш ва ойни бўйсундирадиган зотдир. Ҳар бири белгиланган муддатча юрмоқда. Огоҳ бўлингким, У азизу ўта мағфиратли зотдир. (Оятда Аллоҳ таолонинг ҳеч бир шерикка, фарзандга мутлақо ҳожати йўқлиги баён қилинмоқда. Аллоҳ таолонинг ваҳдониятининг далиллари эслатилмоқда)"},{"SurahNumber":39,"VerseNumber":6,"Text":"У сизларни бир жондан яратди. Сўнгра ундан жуфтини қилди ва сизларга чорва ҳайвонларидан саккиз жуфтни туширди. У сизни оналарингиз қорнида уч зулмат ичида, бир яратишдан кейин яна бошқа яратишга ўтказиб, аста яратадир. Ана ўша Аллоҳ Роббингиздир. Барча мулк Уникидир. Ундан ўзга ҳеч бир ибодатга сазовор зот йўқ. Бас, қаён бурилиб кетмоқдасиз?! (Ушбу оятда Аллоҳ таоло инсонни она қорнида уч зулмат ичида яратганининг хабарини бермоқда. Уч зулмат нима? Тафсирчи уламоларимиз бу саволга, уч зулматнинг бири ҳомилани ўраб турувчи парда, иккинчиси бачадон, учинчиси қорин, деб жавоб берганлар. Илмий тараққиёт бу жавобни яна ҳам аниқлаштирди. Мутахассис олимлар ўтказган текширишлардан ҳомилани ўраб турувчи парда уч қават экани маълум бўлди. Аллоҳ таолонинг: «оналарингиз қорнида уч зулмат ичида», дегани бежиз эмас экан. Қориннинг ичида уч зулмат, уч қават пардани яратган ким? Нима учун бир эмас, икки эмас ёки тўрт эмас, айнан уч қават? Шунинг ўзи Аллоҳ таолонинг ваҳдониятига далил эмасми)"},{"SurahNumber":39,"VerseNumber":7,"Text":"Агар куфр келтирсангиз, албатта, Аллоҳ сиздан беҳожатдир. У ўз бандаларининг кофир бўлишига рози бўлмас. Агар Унга шукр келтирсангиз, сиздан рози бўлур. Ҳеч бир оғирлик кўтаргувчи жон ўзга жоннинг оғирлигини кўтармас. Сўнгра фақатгина Роббингизга қайтишингиз бор. Бас, У нима амал қилиб юрганингизнинг хабарини берур. Албатта, У диллардаги нарсаларни ҳам ўта билгувчи зотдир"}]}