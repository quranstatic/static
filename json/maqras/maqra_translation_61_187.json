{"Id":187,"LanguageCodes":["he","heb"],"Name":"heb-darusalamhousei","Author":"Darusalam House In Jerusalem","Language":"Hebrew","Description":"Hebrew","Direction":"rtl","Source":"https://quranenc.com/en/browse/hebrew_darussalam","Translations":[{"SurahNumber":7,"VerseNumber":1,"Text":"אלף.לאם.מים.סאד"},{"SurahNumber":7,"VerseNumber":2,"Text":"ספר (הקוראן) הורד אליך (מוחמד), ואל יהיה שום ספק בלבך בו, והוא ניתן לך כדי להזהיר בו (את האנשים), והזכרה למאמינים"},{"SurahNumber":7,"VerseNumber":3,"Text":"לכו בעקבות מה שהורד אליכם מריבונכם, ואל תקבעו מלבדו אדונים לכם. מעט אלה הנזכרים"},{"SurahNumber":7,"VerseNumber":4,"Text":"וכמה (רבות) הן הערים אשר הכחדנו. עונשנו פקד אותן, בלילה כשהם ישנים, או בשעת מנוחת הצהריים"},{"SurahNumber":7,"VerseNumber":5,"Text":"ואז כשעונשנו בא עליהם הם קראו, “אכן היינו מקפחים!!!”"},{"SurahNumber":7,"VerseNumber":6,"Text":"(ביום הדין) נשאל את אלה אשר נשלחו שליחים אליהן, ונשאל את השליחים (על מעשיהם)"},{"SurahNumber":7,"VerseNumber":7,"Text":"בכל זאת, אנו נספר (לכל בני אדם) את מעשיהם ביודעין, ומעולם לא היינו רחוקים מהם"},{"SurahNumber":7,"VerseNumber":8,"Text":"יישקלו ביום ההוא (מעשי בני האדם) במשקל הצדק, ואלה שמשקלם (של המעשים הטובים) יהיה כבד, הם יהיו המצליחים"},{"SurahNumber":7,"VerseNumber":9,"Text":"אולם אלה שמשקלם (של המעשים הטובים) יהיה קל, אלה הם שאיבדו את נפשותיהם על-ידי כפירתם באותותינו"},{"SurahNumber":7,"VerseNumber":10,"Text":"אכן נתנו לכם לשלוט בארץ וסיפקנו לכם בה מחייה, אך מעט הם המודים (לאללה)"},{"SurahNumber":7,"VerseNumber":11,"Text":"וכבר בראנו אתכם, ואחר כך עיצבנו אתכם (בצורה היפה ביותר), וציווינו את המלאכים לסגוד (לאות כבוד) לאדם, והם סגדו, מלבד איבליס (השטן שהתמרד והיה מהשדים) שלא היה בין הסוגדים"},{"SurahNumber":7,"VerseNumber":12,"Text":"אמר (אללה), “מה מנע ממך שלא תסגוד כאשר ציוויתי אותך?” אמר, “אני טוב ממנו. בראת אותי מאש ובראת אותו מטין”"},{"SurahNumber":7,"VerseNumber":13,"Text":"אמר (אללה), “אם כך, רד ממנו(מגן העדן), כי אסור לך להיות שחצן בו. וצא! ותהיה מהבזויים”"},{"SurahNumber":7,"VerseNumber":14,"Text":"אמר (השטן)”תן לי שהות עד יום תחיית- המתים.”"},{"SurahNumber":7,"VerseNumber":15,"Text":"אמר (אללה) “אתה מאלה אשר ניתנת להם השהות”"},{"SurahNumber":7,"VerseNumber":16,"Text":"אמר(השטן)”בשל מה שבחנת אותי, כך אשב אני לארוב להם(כדי להדיח אותם) בדרך הישר שלך"},{"SurahNumber":7,"VerseNumber":17,"Text":"ואז אבוא אליהם מבין ידיהם ומאחוריהם ומימינם ומשמאלם,(אוכיח לך ש-) ולא תמצא שרובם מודים לך”"},{"SurahNumber":7,"VerseNumber":18,"Text":"(אללה) אמר “צא מכאן ארור ומנודה! אני אכן אמלא את הגיהינום בך ובכל אלה ההולכים בעקבותיך, מכם כולכם תקובצו ״"},{"SurahNumber":7,"VerseNumber":19,"Text":"הוי אדם! שכון בגן העדן אתה ואשתך, ואכלו מכל אשר תרצו, אך אל תתקרבו אל העץ הזה, כדי שלא תהיו מן המקפחים.”"},{"SurahNumber":7,"VerseNumber":20,"Text":"השטן לחש להם כדי להראות להם את ערוותם אשר נסתרו מהם, ואמר, ״ לא אסר ריבונכם עליכם להתקרב אל העץ אלא כי תהיו מלאכים או תחיו בה עדי עד”"},{"SurahNumber":7,"VerseNumber":21,"Text":"הוא נשבע להם ואמר “אני רוצה (רק) טוב עבורכם”"},{"SurahNumber":7,"VerseNumber":22,"Text":"והוא הכשילם בעורמתו. וכאשר הם טעמו מן העץ עלתה להם ערוותם, אז הם החלו לכסות את ערוותם מהעלים של גן העדן. אז קרא אליהם ריבונם “האם לא אסרתי עליכם להתקרב אל העץ הזה, והלא אמרתי לכם כי השטן הוא אויבכם המובהק?”"},{"SurahNumber":7,"VerseNumber":23,"Text":"אמרו “ריבוננו! קיפחנו את עצמנו ואם לא תסלח לנו ולא תרחם עלינו, נהיה מן האובדים.”"},{"SurahNumber":7,"VerseNumber":24,"Text":"אמר (אללה), “רדו (אל הארץ) והיו אויבים זה לזה, ובארץ תחיו ותיהנו למועד מסוים ״"},{"SurahNumber":7,"VerseNumber":25,"Text":"אמר, “ושם תחיו ושם תמותו ומתוכה תוצאו (ביום תחיית-המתים)”"},{"SurahNumber":7,"VerseNumber":26,"Text":"הוי בני האדם! הורדנו לכם לבוש אשר יכסה את ערוותכם, וקישוט, אך טוב מזה הוא לבוש היראה (את אללה), כי הוא מאותות אללה, למען יזכרו"},{"SurahNumber":7,"VerseNumber":27,"Text":"הוי בני האדם! אל יפתה אתכם השטן כפי שהוציא את אבותיכם מגן העדן, בהפשיטו אותם מבגדיהם למען יראה להם את ערוותם. הוא יראה אתכם הוא והמקביל לו מהיכן שלא תראו אותם. אנו עשינו את השטנים אדונים לאלה אשר לא יאמינו"},{"SurahNumber":7,"VerseNumber":28,"Text":"ואם עשו את התועבות יאמרו “כך מצאנו את אבותינו עושים, ואללה ציווה אותנו לעשות כך”. אמור, “אללה לא יצווה על מעשי התועבות. התאמרו על אללה את אשר לא תדעו?”"},{"SurahNumber":7,"VerseNumber":29,"Text":"אמור, “ריבוני מצווה על הצדק, והתפללו בנאמנות לאללה בכל מקום תפילה, וקראו לו בהתמסרות מלאה. כשם שברא אתכם לראשונה, כן תחזרו"},{"SurahNumber":7,"VerseNumber":30,"Text":"(אללה עשה את בני אדם שתי קבוצות:), חבורה אשר אותה הדריך וחבורה שעזרה עליה תעייה משום שחבריה לקחו את השטנים אדונים. מלבד אללה, והם חושבים שהם מודרכים"}]}