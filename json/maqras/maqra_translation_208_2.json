{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":50,"VerseNumber":27,"Text":"Geukheun le teuma le rakan nyang nyoe Hai Tuhan kamoe droejih nyang salah Di lon hana jih lon peuceulaka Droejih usaha sisat that leupah Jioh that sisat ka jiusaha"},{"SurahNumber":50,"VerseNumber":28,"Text":"Neukheun boh nyo ka bek le meubantah Di keu Lon sinoe bek le meudawa Yoh dilee cit ka janji Lon peugah Janji that saket Lon kheun bak gata"},{"SurahNumber":50,"VerseNumber":29,"Text":"Jinoe meudawa hana phaedah Putosan bak Lon han jeut le tuka Kon Lon elanya dum hamba Allah"},{"SurahNumber":50,"VerseNumber":30,"Text":"Uroe nyan meukheun ubak nuraka Peue teuma haba ka peunoh di kah Peue na tamah lom jitanyong sigra"},{"SurahNumber":50,"VerseNumber":31,"Text":"Soe nyang takwa teuma meutuah Hana that jioh sinan churuga Geutamong lanja keunan le bagah"},{"SurahNumber":50,"VerseNumber":32,"Text":"Nyoe nyang geujanji dilee keu gata Sabab dum gata toubat bak Allah Bandum peurintah sabe geujaga"},{"SurahNumber":50,"VerseNumber":33,"Text":"Allah Taʻala han tom geubantah Takot keu Tuhan bah hana leumah Han geu tem seumah meunyo kon Allah Toubat lam ate sabe bak Tuhan"},{"SurahNumber":50,"VerseNumber":34,"Text":"Keudeh u dalam jak tamong bagah Saleum seulamat keu bandum gata Keukai rok masa sinan geukeubah"},{"SurahNumber":50,"VerseNumber":35,"Text":"Peue-peue nyang meuhʻeut di sinan ka nat Nyang laen teuma lom Kamoe tamah"},{"SurahNumber":50,"VerseNumber":36,"Text":"Padum le dilee ka peubinasa Nyang teuga-teuga beuho sileupah Leubeh beuho jih nibak awaknyoe Padum le nanggroe ka di jeulajah Ho jikeumeung plueng teuma uroe nyoe"},{"SurahNumber":50,"VerseNumber":37,"Text":"Bandum atra nyoe tatueng phaedah Jeut keupeuingat keu soe nyang pike Nyang na lam ate sipheut meutuah Nyang got jideungo peue nyang jikalon"},{"SurahNumber":50,"VerseNumber":38,"Text":"Kamoe pakriban kuasa leupah Ka Kamoe peujeut langet ngon bumoe Ngon bandum asoe keubit that bagah Meupeujeut bandum dalam nam uroe Teuma di Kamoe hana meupayah"},{"SurahNumber":50,"VerseNumber":39,"Text":"Teuma tasaba jikheun barangpeue Di gata pujoe mantong keu Allah Takheun teuseubeh tapujoe Tuhan Uroe ngon malam sabe di babah Beungoh yoh goh teubiet uroe Goh jilop uroe pih bek takeubah"},{"SurahNumber":50,"VerseNumber":40,"Text":"Takheun teuseubeh lom watee malam ‘Oh lheuh seumbahyang sujud bak Allah"},{"SurahNumber":50,"VerseNumber":41,"Text":"Beu got tadeungo watee geumeuhoi Le ureueng meuhoi nyang toe sileupah"},{"SurahNumber":50,"VerseNumber":42,"Text":"Uroe nyan bandum deungo su raya Su sangka kala cit hana salah Beuna that nyan keuh uroe geunbangket"},{"SurahNumber":50,"VerseNumber":43,"Text":"Kamoe peuudep bandum cit mudah Kamoe peuudep Kamoe peumate Meuwoe keudeh le bandum bak Allah Bandum teuh teuma tawoe bak Kamoe"},{"SurahNumber":50,"VerseNumber":44,"Text":"Beukah ngon bumoe teubiet dum bagah Meusapat bandum teuma bak Kamoe Teuma atra nyoe leupah that mudah"},{"SurahNumber":50,"VerseNumber":45,"Text":"Teuma Kamoe roe nyang leubeh teupue Bah barangkapeue peue nyang jipeugah Hana kreuh gata teuma ateuh jih Tapeuingat jih hana phaedah Deungon Qur'an nyoe tapeuingat Ureueng that takot janji Lon peugah"},{"SurahNumber":51,"VerseNumber":1,"Text":"Demi angen kreuh jipho peurabe"},{"SurahNumber":51,"VerseNumber":2,"Text":"Awan meuteuntee ujeun jiruwah"},{"SurahNumber":51,"VerseNumber":3,"Text":"Demi dum kapai jijak mudah that"},{"SurahNumber":51,"VerseNumber":4,"Text":"Dum malaikat jak bagi tugah"},{"SurahNumber":51,"VerseNumber":5,"Text":"Keubit nyang janji geubri keu gata Leupah that beuna hana meusalah"},{"SurahNumber":51,"VerseNumber":6,"Text":"Geubalah amai pih keubit beuna"},{"SurahNumber":51,"VerseNumber":7,"Text":"Di langet teuma jalan le leupah"},{"SurahNumber":51,"VerseNumber":8,"Text":"Teuma dum gata le that meudawa"},{"SurahNumber":51,"VerseNumber":9,"Text":"Na nyang han suka deungo peurintah"},{"SurahNumber":51,"VerseNumber":10,"Text":"Awak nyang sulet keunong muruka"},{"SurahNumber":51,"VerseNumber":11,"Text":"Jinom lam paya jahe sileupah"},{"SurahNumber":51,"VerseNumber":12,"Text":"Jitanyong pajan uroe kiamat"},{"SurahNumber":51,"VerseNumber":13,"Text":"Uroe nyan meuhat azeub that payah Geupeulop jih dum dalam nuraka"},{"SurahNumber":51,"VerseNumber":14,"Text":"Jinoe karasa pakri geubalah Dilee kalakee beu rijang teuka Nyoe keuh ka teuka azeub that leupah"},{"SurahNumber":51,"VerseNumber":15,"Text":"Keubit roe teuma ureueng takwa Dalam churuga keubon nyan indah Mata ie sinan pih jeureuengeh that"},{"SurahNumber":51,"VerseNumber":16,"Text":"Keu gopnyan meuhat Neubri le Allah Dumpeue nyang Neubri uleh Po gopnyan Geucok bandum nyan seunang sileupah Amai geuh dilee got that amalan"},{"SurahNumber":51,"VerseNumber":17,"Text":"‘Oh teungoh malam geubeudoh bagah Nit that nyang geueh bak watee malam"},{"SurahNumber":51,"VerseNumber":18,"Text":"Geulakee ampon dacha bak Allah Bak watee saho geubeudoh laju Ampon Tuhanku sibarang salah"},{"SurahNumber":51,"VerseNumber":19,"Text":"Arta gopnyan sit hak gop laen Keu ureueng gasien lakee seudeukah Nyang hana lakee pih geujok ligat Ureueng gasien that sayang sileupah"},{"SurahNumber":51,"VerseNumber":20,"Text":"Teuma di bumoe sit le that tanda Soe nyang peucaya yakin keu Allah"},{"SurahNumber":51,"VerseNumber":21,"Text":"Peue hana taeu lom bak droe gata"},{"SurahNumber":51,"VerseNumber":22,"Text":"Raseuki gata pih Tuhan keubah Di langet sideh Neubri raseuki Lom nyang ka janji Neubri le Allah"},{"SurahNumber":51,"VerseNumber":23,"Text":"Demi Po langet deungon Po bumoe Janji Tuhan nyoe beuna that leupah Saban ngon beuna narit dum gata Nyang tabicara nyang hana salah"},{"SurahNumber":51,"VerseNumber":24,"Text":"Peue na troh haba keunan bak gata Jamee nyan teuka keudeh geulangkah Ubak Ibrahim jamee nyan teuka Jamee mulia surohan Allah"},{"SurahNumber":51,"VerseNumber":25,"Text":"‘Oh ban geutamong ubak Ibrahim Geumeubri saleum teuma le bagah Geujaweub saleum hana lon turi"},{"SurahNumber":51,"VerseNumber":26,"Text":"Tamong bak ahli teuma geupeugah Jeh aneuk leumo saboh nyang teumbon"},{"SurahNumber":51,"VerseNumber":27,"Text":"Tabri makanan jamee troh langkah Pakon dum hana tacok makanan"},{"SurahNumber":51,"VerseNumber":28,"Text":"Ibrahim yoh nyan teumakot leupah Han peue tatakot kheun dum ureueng nyan Kamoe ba peusan sideh bak Allah Geupeugah treuk na haba gembira Lahe aneukda sidroe nyang ceudah"},{"SurahNumber":51,"VerseNumber":29,"Text":"Teuma peurumoh nabi Ibrahim Oh geudeungo nyan karu geuh leupah Geupoh-poh muka geukheun peue haba Lon nyoe ka tuha peue nyan tapeugah Lon nyoe ka tuha lom pih lon male"},{"SurahNumber":51,"VerseNumber":30,"Text":"(Jamee dum kheun le hana peue susah Meunan ka Neukheun le Tuhan gata That bijaksana peue nyang Neupeugah JUZ 27) Allah Taʻala dumpeue Neuteupue Hana meusapeue pih na meuilah"}]}