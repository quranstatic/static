{"Id":199,"LanguageCodes":["ilp"],"Name":"ilp-abdulazizgroaal","Author":"Abdul Aziz Gro Aalem Saromintang","Language":"Iranun","Description":"Iranun","Direction":"ltr","Source":"https://www.islamic-invitation.com/ , King Fahd Quran Complex","Translations":[{"SurahNumber":94,"VerseNumber":1,"Text":"Ba Ami da pakalowaga Ruka so rarub Ka (Ya Muhammad)"},{"SurahNumber":94,"VerseNumber":2,"Text":"Go piyokas Ami Ruka so mapunud Ka"},{"SurahNumber":94,"VerseNumber":3,"Text":"A so mini-punud ko likod Ka"},{"SurahNumber":94,"VerseNumber":4,"Text":"Go iniporo Ami Ruka so Tadum Ruka"},{"SurahNumber":94,"VerseNumber":5,"Text":"Na Mata-an! A khatondog so margun, a malbod"},{"SurahNumber":94,"VerseNumber":6,"Text":"Mata-an! A khatondog so margun, a malbod"},{"SurahNumber":94,"VerseNumber":7,"Text":"Na igira-a miyakapasad Ka, na nggalubuk Ka puman"},{"SurahNumber":94,"VerseNumber":8,"Text":"Go si-i Ka bo ko Kadnan Ka Puphangangarapan"},{"SurahNumber":95,"VerseNumber":1,"Text":"Ibut ko Tin a go so Zayton"},{"SurahNumber":95,"VerseNumber":2,"Text":"Go so Palao a Torsina"},{"SurahNumber":95,"VerseNumber":3,"Text":"Go giyangkai a Ingud a (Makka a) Panarigan"},{"SurahNumber":95,"VerseNumber":4,"Text":"Ka Sabunsabunar a Inadun Ami so Manosiya si-i ko lubi a mapiya a bontal"},{"SurahNumber":95,"VerseNumber":5,"Text":"Oriyan niyan na PakakasowinAmi sukaniyan ko lubi a mababa ko manga bababa"},{"SurahNumber":95,"VerseNumber":6,"Text":"Inonta so Miyamaratiyaya go Pinggalubuk iran so manga Pipiya: Ka adun a bagiyan niran a balas adi Puthaman"},{"SurahNumber":95,"VerseNumber":7,"Text":"Na antawa-a i Maphaki ongkir iyan Ruka ko oriyan naya, so Kokoman"},{"SurahNumber":95,"VerseNumber":8,"Text":"Ba di so Allah i lubi a Maontol i Kokoman ko manga Kokoman"},{"SurahNumber":96,"VerseNumber":1,"Text":"Pangadi Ka: Si-i ko Ngaran o Kadnan Ka a so Miyangadun"},{"SurahNumber":96,"VerseNumber":2,"Text":"Inadun Niyan so manga Manosiya, pho-on ko manga rogo a mimbathik"},{"SurahNumber":96,"VerseNumber":3,"Text":"Pangadi Ka: Ka so Kadnan Ka na lubi a Maginawa"},{"SurahNumber":96,"VerseNumber":4,"Text":"So Miyangundao ko (kisoratun ko) Pansom"},{"SurahNumber":96,"VerseNumber":5,"Text":"Inindao Niyan ko Manosiya so di niyan katawan"},{"SurahNumber":96,"VerseNumber":6,"Text":"Sabunar a Mata-an! A so Manosiya na phangakowala dun"},{"SurahNumber":96,"VerseNumber":7,"Text":"Ko kiya-ilaya niyan sa Miyakatharambisa"},{"SurahNumber":96,"VerseNumber":8,"Text":"Mata-an! A si-i bo ko Kadnan Ka i khandodan"},{"SurahNumber":96,"VerseNumber":9,"Text":"Aiguda-a Ka ko sukaniyan a Pushapar"},{"SurahNumber":96,"VerseNumber":10,"Text":"Ko Oripun (o Allah) igira a Mishambayang"},{"SurahNumber":96,"VerseNumber":11,"Text":"Aiguda-a KĶa amai ka Sukaniyan na shisi-i ko Torowan"},{"SurahNumber":96,"VerseNumber":12,"Text":"O di na ini Sogo Iyan so Kapananggila"},{"SurahNumber":96,"VerseNumber":13,"Text":"Aiguda-a Ka amai ka (so Puphanapar na) tomiyaplis go tomiyalikhod"},{"SurahNumber":96,"VerseNumber":14,"Text":"Ba niyan ndi katawi a Mataan! A so Allah na phagilain Niyan"},{"SurahNumber":96,"VerseNumber":15,"Text":"Gunuki niyan, ka Mata-an-a o di niyan gunuki, na gandurun Ami dun ko tandongan"},{"SurahNumber":96,"VerseNumber":16,"Text":"(Khiruk ko) tandongan, a bokhag, a baradosa"},{"SurahNumber":96,"VerseNumber":17,"Text":"Na tawaga niyan i salinggogoya iyan"},{"SurahNumber":96,"VerseNumber":18,"Text":"Ka tawagun Ami so khisisiyap ko Naraka"},{"SurahNumber":96,"VerseNumber":19,"Text":"Sabunar! A Dingka Pagonoti sukaniyan, go Sojiod Ķa, go pakarani Ka (ko Kadnan Ka)"},{"SurahNumber":97,"VerseNumber":1,"Text":"Mata-an! A Sukami na Initoron Ami a Qur-an naya si-i ko Gagawi-i a Susula-an"},{"SurahNumber":97,"VerseNumber":2,"Text":"Na antawa-a 1 miyakandao Ruka o antona-a so Gagawi-i a Susula-an"},{"SurahNumber":97,"VerseNumber":3,"Text":"So Gagawi-i a Susula-an na thomo a di so sanggibo a Olanolan"},{"SurahNumber":97,"VerseNumber":4,"Text":"Puthoron ro-o so manga Malaikat, a go so Ruh”, sabap sa idin o Kadnan niran, makapantag ko oman i Sogowan"},{"SurahNumber":97,"VerseNumber":5,"Text":"Kalilintad Sukaniyan taman ko kasubang o Fijar"},{"SurahNumber":98,"VerseNumber":1,"Text":"Da ko butad o siran a da Pamaratiyaya a pud ko Tiyoronan ko Kitab, a go so manga Pananakoto o ba siran miyamagukar taman sa kiyapakatalingoma kiran o marayag a karina: [I] so oras a matatang kud so kakha adu"},{"SurahNumber":98,"VerseNumber":2,"Text":"Sogo a pho-on ko Allah, a Makapuphangadi ko manga Kitab a manga Soti"},{"SurahNumber":98,"VerseNumber":3,"Text":"Khisosoratan noto sa (Kokoman a) ontol"},{"SurahNumber":98,"VerseNumber":4,"Text":"Na da makashusunggaya so siran a piyamugan ko Kitab inonta ko oriyan o KĶiyapakatalingoma kiran o marayag a karina"},{"SurahNumber":98,"VerseNumber":5,"Text":"A da-a ini Sogo kiran a rowar sa Kapushowasowata iran ko Allah, a Totolabosun niran non, so okit ko Kapaginutao, a Shasalimbotawan siran, a go so Kipamayandugun niran ko Sambayang, go so katonaya iran ko Zakat: Giyoto man i okit a ontol"},{"SurahNumber":98,"VerseNumber":6,"Text":"Mata-an! A so siran a da Pamaratiyaya a pud ko Tiyoronan ko Kitab, a go so manga Pananakoto, na si-i ko Apoi ko Naraka Jahannam makakakal siran non. Siran man i miyakaratarata ko manga Ka-adun"},{"SurahNumber":98,"VerseNumber":7,"Text":"Mata-an! A so siran a Miyamaratiyaya, go pinggalubuk iran so manga pipiya, na siran man na siran i miyakapiyapiya ko manga Kaadun"},{"SurahNumber":98,"VerseNumber":8,"Text":"Adun a balas kiran si-i ko Kadnan niran a manga Sorga a tatap, a puphamangondas ko kababa-an niyan so manga lawasaig, makakakal siran non, sa dayon sa dayon. Miyasowat kiran so Allah na Khasowat siran non (mambo). Giyoto man na bagiyan o tao a inikaluk iyan so Kadnan niyan"},{"SurahNumber":99,"VerseNumber":1,"Text":"Amai ka ilinog ko Lopa so ipulinogon"},{"SurahNumber":99,"VerseNumber":2,"Text":"Go pakaliyon o Lopa so khipupunudon"},{"SurahNumber":99,"VerseNumber":3,"Text":"Go Matharo o Manosiya: A’antona ini"},{"SurahNumber":99,"VerseNumber":4,"Text":"Sa Alongan noto na Panotholun niyan so manga Tothol rukaniyan"},{"SurahNumber":99,"VerseNumber":5,"Text":"Sabap sa Mata-an! A so Kadnan Ka na Ipagilaham Iyan non noto"},{"SurahNumber":99,"VerseNumber":6,"Text":"Sa Alongan noto na mamakaliyo so manga Manosiya a mbidabida, ka phaki-ilai kiran so (balas o) manga galubuk iran"},{"SurahNumber":99,"VerseNumber":7,"Text":"Na sa dun sa nggolaola sa timbang bo o kolpong a mapiya, na khailai niyan noto"},{"SurahNumber":99,"VerseNumber":8,"Text":"Go sa dun sa nggolaola sa timbang bo o susurum a marata, na khailai niyan noto"},{"SurahNumber":100,"VerseNumber":1,"Text":"Ibut ko (manga Koda a) Puphulolompat a gi-i makashowara"},{"SurahNumber":100,"VerseNumber":2,"Text":"Go Puphamangapoyan sa kalamaging"},{"SurahNumber":100,"VerseNumber":3,"Text":"Go Puphamanibowa ko khapita"},{"SurahNumber":100,"VerseNumber":4,"Text":"Go Miyamakakayambur siran ro-o sa bayanuk"},{"SurahNumber":100,"VerseNumber":5,"Text":"Go minilumbak iran noto ko kao-orongan (ko ridowai)"},{"SurahNumber":100,"VerseNumber":6,"Text":"Mata-an! A so Manosiya si-i ko makapantag ko Kadnan Niyan na titho a da-a Tadum iyan"},{"SurahNumber":100,"VerseNumber":7,"Text":"Go Mata-an! A sukaniyan sa makapantag ro-o i titho a saksi"},{"SurahNumber":100,"VerseNumber":8,"Text":"Go Mata-an! A sukaniyan makapantag ko kabaya ko tamok na tonganai a minitaralo"}]}