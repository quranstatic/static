{"Id":166,"LanguageCodes":["fil"],"Name":"fil-wwwislamhouseco","Author":"Www.islamhouse.com","Language":"Filipino","Description":"Filipino","Direction":"ltr","Source":"https://quranenc.com/check/tagalog_rwwad/v1.1.1-csv.1 https://quranenc.com/en/browse/tagalog_rwwad https://quranenc.com","Translations":[{"SurahNumber":27,"VerseNumber":27,"Text":"Nagsabi siya: \"Titingin kami kung nagtotoo ka ba o ikaw ay naging kabilang sa mga sinungaling"},{"SurahNumber":27,"VerseNumber":28,"Text":"Umalis ka kalakip ng sulat kong ito at magpahatid ka nito sa kanila. Pagkatapos tumalikod ka palayo sa kanila saka tumingin ka kung ano ang [sagot na] ibabalik nila"},{"SurahNumber":27,"VerseNumber":29,"Text":"Nagsabi siya: \"O konseho, tunay na ako ay pinadalhan ng isang liham na marangal"},{"SurahNumber":27,"VerseNumber":30,"Text":"Tunay na ito ay mula kay Solomon at tunay na ito ay sa ngalan ni Allāh, ang Napakamaawain, ang Maawain"},{"SurahNumber":27,"VerseNumber":31,"Text":"na [nagsasaad]: Huwag kayong magmataas sa akin at pumunta kayo sa akin bilang mga tagapagpasakop"},{"SurahNumber":27,"VerseNumber":32,"Text":"Nagsabi siya: \"O konseho, maghabilin kayo sa akin sa usapin ko. Hindi nangyaring ako ay magpapasya ng isang usapin hanggang sa sumaksi kayo sa akin"},{"SurahNumber":27,"VerseNumber":33,"Text":"Nagsabi sila: \"Tayo ay mga may lakas na matindi at ang usapin ay nasa iyo, kaya tumingin ka kung ano ang ipag-uutos mo"},{"SurahNumber":27,"VerseNumber":34,"Text":"Nagsabi siya: \"Tunay na ang mga hari, kapag pumasok sila sa isang pamayanan, ay nanggugulo roon at gumagawa sa mga kamahal-mahalan sa mga naninirahan doon bilang mga kaaba-aba. Gayon sila gumawa"},{"SurahNumber":27,"VerseNumber":35,"Text":"Tunay na ako ay magsusugo sa kanila kalakip ng isang regalo saka titingin sa kung ano [sagot na] ibabalik ng mga isinugo"},{"SurahNumber":27,"VerseNumber":36,"Text":"Kaya noong dumating [ang sugo] kay Solomon ay nagsabi siya: \"Mag-aayuda ba kayo sa akin ng yaman gayong ang ibinigay sa akin ni Allāh ay higit na mabuti kaysa sa ibinigay Niya sa inyo? Bagkus kayo sa regalo ninyo ay natutuwa"},{"SurahNumber":27,"VerseNumber":37,"Text":"Bumalik ka sa kanila sapagkat talagang magdadala nga kami sa kanila ng mga kawal na walang lakas sa kanila laban sa mga ito at talagang magpapalabas nga Kami sa kanila mula roon bilang mga kaaba-aba habang sila ay mga nanliliit"},{"SurahNumber":27,"VerseNumber":38,"Text":"Nagsabi siya: \"O konseho, alin sa inyo ang magdadala sa akin ng trono niya bago sila pumunta sa aking bilang mga tagapagpasakop"},{"SurahNumber":27,"VerseNumber":39,"Text":"May nagsabing isang makapangyarihan kabilang sa mga jinn: \"Ako ay magdadala sa iyo niyon bago ka makatayo mula sa pinanatilihan mo. Tunay na ako para roon ay talagang malakas na mapagkakatiwalaan"},{"SurahNumber":27,"VerseNumber":40,"Text":"Nagsabi ang may taglay na kaalaman mula sa kasulatan: \"Ako ay magdadala sa iyo niyon bago makabalik sa iyo ang pagkurap mo.\" Kaya noong nakita niya iyon na nakalapag sa piling niya ay nagsabi siya: \"Ito ay bahagi ng kabutihang-loob ng Panginoon ko upang sulitin Niya ako kung magpapasalamat ba ako o tatanggi akong magpasalamat. Ang sinumang nagpasalamat ay nagpasalamat lamang para sa sarili niya. Ang sinumang tumangging magpasalamat, tunay na ang Panginoon ko ay Walang-pangangailangan, Mapagbigay"},{"SurahNumber":27,"VerseNumber":41,"Text":"Nagsabi siya: \"Magpabalatkayo kayo para sa kanya ng trono niya, titingnan natin kung mapapatnubayan ba siya o siya ay kabilang sa mga hindi napapatnubayan"},{"SurahNumber":27,"VerseNumber":42,"Text":"Kaya noong dumating siya ay sinabi: \"Ganito ba ang trono mo?\" Nagsabi siya: \"Para bang ito ay iyon.\" [Nagsabi si Solomon]: \"Binigyan kami ng kaalaman bago pa niya at dati na kaming mga tagapagpasakop"},{"SurahNumber":27,"VerseNumber":43,"Text":"Bumalakid sa kanya ang dati nang sinasamba niya bukod pa kay Allāh. Tunay na siya dati ay kabilang sa mga taong tagatangging sumampalataya"},{"SurahNumber":27,"VerseNumber":44,"Text":"Sinabi sa kanya: \"Pumasok ka sa palasyo.\" Kaya noong nakita niya ito ay nag-akala siyang ito ay isang lawa at naglantad siya ng mga lulod niya. Nagsabi [si Solomon]: \"Tunay na ito ay isang palasyong pinakintaban ng inilatag na mga salamin. Nagsabi siya: \"Panginoon ko, tunay na ako ay lumabag sa katarungan sa sarili ko. Nagpasakop ako kasama kay Solomon kay Allāh ang Panginoon ng mga nilalang"},{"SurahNumber":27,"VerseNumber":45,"Text":"Talaga ngang nagsugo Kami sa Thamūd ng kapatid nilang si Ṣāliḥ, na [nagsasabi]: \"Sumamba kayo kay Allāh,\" saka biglang sila ay dalawang pangkat na nag-aalitan"},{"SurahNumber":27,"VerseNumber":46,"Text":"Nagsabi siya: \"O mga kalipi ko, bakit kayo nagmamadali sa masagwa bago ng maganda? Bakit nga ba hindi kayo humihingi ng tawad kay Allāh nang sa gayon kayo ay kaaawaan"},{"SurahNumber":27,"VerseNumber":47,"Text":"Nagsabi sila: \"Nagmasamang-pangitain kami sa iyo at sa sinumang kasama sa iyo.\" Nagsabi siya: \"Ang masamang pangitain ninyo ay nasa ganang kay Allāh, bagkus kayo ay mga taong tinutukso"},{"SurahNumber":27,"VerseNumber":48,"Text":"Dati sa lungsod ay may siyam na lalaking nanggugulo sa lupain at hindi nagsasaayos"},{"SurahNumber":27,"VerseNumber":49,"Text":"Nagsabi sila: \"Magsumpaan kayo kay Allāh na talagang susugod nga tayo sa gabi sa kanya at sa mag-anak niya, pagkatapos talagang magsasabi nga tayo sa katangkilik niya: \"Hindi kami nakasaksi sa pagkapahamak ng mag-anak niya. Tunay na kami ay talagang mga tapat"},{"SurahNumber":27,"VerseNumber":50,"Text":"Nanlansi sila ng isang panlalansi at nanlansi Kami ng isang panlalansi samantalang sila ay hindi nakararamdam"},{"SurahNumber":27,"VerseNumber":51,"Text":"Kaya tumingin ka kung papaano naging ang kinahinatnan ng panlalansi nila, na Kami ay nagwasak sa kanila at sa mga kalipi nila nang magkakasama"},{"SurahNumber":27,"VerseNumber":52,"Text":"Kaya ang mga iyon ay ang mga bahay nila: hungkag, dahil lumabag sila sa katarungan. Tunay na sa gayon ay talagang may tanda para sa mga taong umaalam"},{"SurahNumber":27,"VerseNumber":53,"Text":"Nagligtas Kami sa mga sumampalataya at dati na silang nangingilag magkasala"},{"SurahNumber":27,"VerseNumber":54,"Text":"[Banggitin mo] si Lot noong nagsabi siya sa mga kababayan niya: \"Pumupunta ba kayo sa mahalay habang kayo ay nakakikita"},{"SurahNumber":27,"VerseNumber":55,"Text":"Tunay na kayo ba ay talagang pumupunta sa mga lalaki dala ng pagnanasa bukod pa sa mga babae? Bagkus kayo ay mga taong nagpakamangmang"}]}