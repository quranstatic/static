{"Id":186,"LanguageCodes":["ha","hau"],"Name":"hau-abubakarmahmoud","Author":"Abubakar Mahmoud Gumi","Language":"Hausa","Description":"Hausa","Direction":"ltr","Source":"http://tanzil.net","Translations":[{"SurahNumber":8,"VerseNumber":1,"Text":"Suna tambayar ka ga ganĩma. ka ce: \"Ganĩma ta Allah daManzonSa ce. Sai ku bi Allah da taƙawa, kuma ku gyãra abin da yake a tsakãninku, kuma ku yi ɗã'a ga Allah da ManzonSa, idan kun kasance mũminai"},{"SurahNumber":8,"VerseNumber":2,"Text":"Abin sani kawai, nũminai sũ ne waɗanda suke idan an ambaci, Allah, zukãtansu su firgita, kuma idan an karanta ãyõyinSa a kansu, su ƙãrã musu wani ĩmãni, kuma ga Ubangijinsu suke dõgara"},{"SurahNumber":8,"VerseNumber":3,"Text":"Waɗanda suke tsayar da salla, kuma daga abin da Muka azũrtã su sunã ciyarwa"},{"SurahNumber":8,"VerseNumber":4,"Text":"Waɗannan sũ ne mũminai da gaskiya. Sunã da darajõji a wurin Ubangijinsu, da wata gãfara da arziki na karimci"},{"SurahNumber":8,"VerseNumber":5,"Text":"Kamar yadda Ubangijinka Ya fitar da kai daga gidanka da gaskiya, alhãli kuwa lalle wani ɓangare na mũminai, haƙĩƙa, sunã ƙyãma"},{"SurahNumber":8,"VerseNumber":6,"Text":"Sunã jãyayya da kai a cikin (sha'anin) gaskiya a bãyan tã bayYanã, kamar dai lalle anã kõra su zuwa ga mutuwa ne alhãli kuwa sunã kallo"},{"SurahNumber":8,"VerseNumber":7,"Text":"Kuma a lõkacin da Allah Yake yi muku alkawari da ɗayan ƙungiya biyu, cẽwa lalle ita tãku ce: kuma kunã gũrin cẽwa lalle ƙungiya wadda bã ta da ƙaya ta kasance gare ku, kuma Allah Yanã nufin Ya tabbatar da gaskiya da kalmõminSa, kuma Ya kãtse ƙarshen kãfirai"},{"SurahNumber":8,"VerseNumber":8,"Text":"Dõmin Ya tabbatar da gaskiya, kuma Ya ɓãta ƙarya, kuma kõdã mãsu laifi sun ƙi"},{"SurahNumber":8,"VerseNumber":9,"Text":"A lõkacin da kuke nẽman Ubangijinku tairnako, sai Ya karɓa muku cẽwa: \"Lalle ne Nĩ, Mai taimakon ku ne da dubu daga malã'iku, jẽre"},{"SurahNumber":8,"VerseNumber":10,"Text":"Kuma Allah bai sanya shi ba fãce Dõmin bishãra, kuma dõmin zukãtanku su natsu da shi, kuma taimakon, bai zama ba fãce daga wurin Allah; Lalle ne Allah Mabuwãyi ne, Mai hikima"},{"SurahNumber":8,"VerseNumber":11,"Text":"A lõkacin da (Allah) Yake rufe ku da gyangyaɗi, ɗõmin aminci daga gare Shi, kuma Yanã saukar da ruwa daga sama, a kanku, dõmin Ya tsarkake ku da shi, kuma Ya tafiyar da ƙazantar Shaiɗan daga barinku, kuma dõmin Ya ɗaure a kan zukãtanku, kuma Ya tabbatar da ƙafãfu da shi"},{"SurahNumber":8,"VerseNumber":12,"Text":"A lõkacin da Ubangijinka Yake yin wahayi zuwa ga Malã'iku cẽwa: \"Lalle ne Ni, Inã tãre da ku, sai ku tabbatar da waɗanda suka yi ĩmãni: Zã Ni jẽfa tsõro a cikin zukãtan waɗanda suka kãfirta, sai ku yi dũka bisa ga wuyõyi kuma ku yi dũka daga gare su ga dukkan yãtsu"},{"SurahNumber":8,"VerseNumber":13,"Text":"Wancan ne, dõmin lalle ne sũ, sunã sãɓa wa Allah da ManzonSa. Kuma wanda ya sãɓa wa Allah da ManzonSa, to, lalle ne Allah Mai tsananin uƙũba ne"},{"SurahNumber":8,"VerseNumber":14,"Text":"Wancan ne: \"Ku ɗanɗane shi, kuma lalle ne akwai azãbar wuta ga kãfirai"},{"SurahNumber":8,"VerseNumber":15,"Text":"Yã kũ wacɗanda suka yiĩmãni! Idan kun haɗu da waɗanda suka kãfirta ga yãƙi, to, kada ku jũya musu bãyayyakinku"},{"SurahNumber":8,"VerseNumber":16,"Text":"Kuma duka wanda ya jũya musu bãyansa a yinin nan, fãce wanda ya karkata dõmin kõɗayya, kõ kuwa wanda ya jẽ dõmin haɗuwa da wata ƙungiya, to, lalle ne ya kõma da fushi daga Allah, kuma matattararsa Jahannama, kuma tir da makõma ita"},{"SurahNumber":8,"VerseNumber":17,"Text":"To, bã kũ ne kuka kashe su ba; kuma amma Allah ne Ya kashe su: kuma ba ka yi jĩfa ba a lõkacin da ka yi jĩfa; kuma amma Allah ne Ya yi jĩfar. Kuma dõminYa jarraba Musulmi da jarrabãwa mai kyau daga gare shi. Kuma Allah Mai ji ne, Masani"},{"SurahNumber":8,"VerseNumber":18,"Text":"Wancan ne, kuma lalle ne, Allah Mai raunana kaidin kãfirai ne"},{"SurahNumber":8,"VerseNumber":19,"Text":"Idan kun yi alfãnun cin nasara to lalle nasarar tã je muku, kuma idan kun hanu, to Shi ne Mafi alhẽri a gare ku, kuma idan kun kõma zã Mu kõma, kuma jama'arku bã zã ta wadãtar muku da kõme ba, kõ dã tã yi yawa. Kuma lalle ne cẽwa Allah Yanã tãre da mũminai"},{"SurahNumber":8,"VerseNumber":20,"Text":"Yã ku waɗanda suka yi ĩmãni! Ku yi ɗã'a ga Allah da ManzonSa, kuma kada ku jũya daga barinSa, alhãli kunã ji"},{"SurahNumber":8,"VerseNumber":21,"Text":"Kuma kada ku kasance kamar waɗanda suka ce: \"Mun ji, alhãli kuwa sũ bã su ji"}]}