{"Id":74,"LanguageCodes":["bg","bul"],"Name":"bul-tzvetantheophan","Author":"Tzvetan Theophanov","Language":"Bulgarian","Description":"Bulgarian","Direction":"ltr","Source":"http://tanzil.net","Translations":[{"SurahNumber":63,"VerseNumber":4,"Text":"И като ги гледаш, видът им ти харесва, и като говорят, вслушваш се в думите им. Те са като подпрени дървета. Смятат, че всеки вик е против тях. Те са врагът. Пази се от тях! Да ги порази Аллах, как така се подлъгват"},{"SurahNumber":63,"VerseNumber":5,"Text":"И когато им се каже: “Елате Пратеника на Аллах да моли за вас опрощение!”, те извръщат глави и ги виждаш как надменно се отказват"},{"SurahNumber":63,"VerseNumber":6,"Text":"Все едно е дали ще молиш опрощение за тях, или не ще молиш. Аллах не ще им опрости. Аллах не напътва нечестивите хора"},{"SurahNumber":63,"VerseNumber":7,"Text":"Те са, които казват: “Не харчете за онези, които са при Пратеника на Аллах, за да се разотидат!” Но на Аллах принадлежат съкровищниците на небесата и на земята. Ала лицемерите не проумяват"},{"SurahNumber":63,"VerseNumber":8,"Text":"Казват: “Щом се върнем в ал-Медина, по-могъщият там непременно ще пропъди по-слабия.” А могъществото принадлежи на Аллах и на Неговия Пратеник, и на вярващите. Ала лицемерите не разбират"},{"SurahNumber":63,"VerseNumber":9,"Text":"О, вярващи, да не ви отвличат от споменаването на Аллах нито вашите имоти, нито вашите деца! А които сторват това, те са губещите"},{"SurahNumber":63,"VerseNumber":10,"Text":"И раздавайте от онова, което ви дарихме за препитание, преди да е дошла при някого от вас смъртта и той да каже: “Господи, да би ми дал малко време, щях да раздавам милостиня и да бъда от праведните!”"},{"SurahNumber":63,"VerseNumber":11,"Text":"Но Аллах на никого не ще даде отсрочка, щом му дойде времето. Сведущ е Аллах за вашите дела"},{"SurahNumber":64,"VerseNumber":1,"Text":"Всичко на небесата и всичко на земята прославя Аллах. Негова е властта и Негова е възхвалата. Той над всяко нещо има сила"},{"SurahNumber":64,"VerseNumber":2,"Text":"Той е, Който ви сътвори. Някои от вас са неверници, а други - вярващи. Аллах е зрящ за вашите дела"},{"SurahNumber":64,"VerseNumber":3,"Text":"Той сътвори небесата и земята с мъдрост, и ви придаде образ, и направи образа ви превъзходен, и към Него е завръщането"},{"SurahNumber":64,"VerseNumber":4,"Text":"Той знае всичко на небесата и на земята. И знае какво спотайвате и какво разкривате. Аллах знае съкровеното в сърцата"},{"SurahNumber":64,"VerseNumber":5,"Text":"Не стигна ли до вас вестта за онези, които не повярваха преди и вкусиха пагубността на своето дело? За тях има болезнено мъчение"},{"SurahNumber":64,"VerseNumber":6,"Text":"Така е, техните пратеници им донасяха ясните знаци, а те казваха: “Нима хора ще ни напътват?” И не повярваха, и се отвърнаха. Но Аллах не се нуждае от тях. Аллах е пребогат, всеславен"},{"SurahNumber":64,"VerseNumber":7,"Text":"Неверниците твърдят, че не ще бъдат възкресени. Кажи: “Не, кълна се в моя Господ, ще бъдете възкресени, после ще бъдете известени за вашите дела. За Аллах това е лесно.”"},{"SurahNumber":64,"VerseNumber":8,"Text":"Вярвайте в Аллах и в Неговия Пратеник, и в Светлината, която низпослахме! Сведущ е Аллах за вашите дела"},{"SurahNumber":64,"VerseNumber":9,"Text":"Когато Той ви събере за Деня на събирането, това е Денят, в който ще се разкрие заблудата. От онези, които вярват в Аллах и вършат праведни дела, Той ще отмахне прегрешенията и ще ги въведе в Градините, сред които реки текат. Там ще пребивават вечно. Това"},{"SurahNumber":64,"VerseNumber":10,"Text":"А които не вярват и взимат за лъжа Нашите знамения, те са обитателите на Огъня, там ще пребивават вечно. И колко лоша е тази участ"},{"SurahNumber":64,"VerseNumber":11,"Text":"Никоя беда не идва без позволението на Аллах. А който вярва в Аллах, Той напътва сърцето му. Аллах всяко нещо знае"},{"SurahNumber":64,"VerseNumber":12,"Text":"И се покорявайте на Аллах, и се покорявайте на Пратеника! А ако се отвърнете, за Пратеника Ни е дълг само ясното послание"},{"SurahNumber":64,"VerseNumber":13,"Text":"Аллах! Няма друг Бог освен Него! Затова на Аллах да се уповават вярващите"},{"SurahNumber":64,"VerseNumber":14,"Text":"О, вярващи, сред вашите съпруги и деца имате и врагове - пазете се от тях! А ако се въздържите и извините, и простите - Аллах е опрощаващ, милосърден"},{"SurahNumber":64,"VerseNumber":15,"Text":"Вашите имоти и деца са изпитание. А при Аллах има велика награда"},{"SurahNumber":64,"VerseNumber":16,"Text":"Затова бойте се от Аллах, колкото ви е по силите, и слушайте, и се покорявайте, и раздавайте за свое добро! А който се предпази от скъперничеството на своята душа - тези са сполучилите"},{"SurahNumber":64,"VerseNumber":17,"Text":"Ако заемете хубав заем на Аллах, Той ще ви го умножи. И ще ви опрости. Аллах е признателен, всеблаг"},{"SurahNumber":64,"VerseNumber":18,"Text":"Знаещия и неведомото, и явното, Всемогъщия, Премъдрия"}]}