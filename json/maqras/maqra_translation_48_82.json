{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":5,"VerseNumber":67,"Text":"Posle, předej to, co ti bylo sesláno od Pána tvého! Neučiníš-li tak, pak nesplníš své poslání. Vždyť Bůh tě ochrání před lidmi; Bůh věru nevede správnou cestou lid nevěřící"},{"SurahNumber":5,"VerseNumber":68,"Text":"Rci: \"Vlastnící Písma, nedosáhnete ničeho, pokud nebudete dodržovat Tóru, evangelium a to, co vám bylo Pánem vaším sesláno.\" Avšak to, co ti bylo sesláno Pánem tvým, v mnohých z nich jen rozmnožuje vzpurnost a nevěrectví; však nermuť se pro lid nevěřící"},{"SurahNumber":5,"VerseNumber":69,"Text":"Věru ti, kdož uvěřili, a ti, kdož vyznávají židovství, a sabejci a křesťané - vůbec ti, kdož uvěřili v Boha a v den poslední a dobré skutky konali, ti nemusí mít strach a nebudou zarmouceni"},{"SurahNumber":5,"VerseNumber":70,"Text":"A věru jsme kdysi uzavřeli úmluvu s dítkami Izraele a vyslali jsme k nim posly. Kdykoliv však k nim přišli poslové s něčím, čeho si duše jejich nepřály, část z nich prohlásili za lháře a část zabili"},{"SurahNumber":5,"VerseNumber":71,"Text":"Domnívali se, že to není zkouška, a byli slepí a hluší, leč Bůh jim později odpustil, avšak i potom většina z nich oslepla a ohluchla. A Bůh jasně zří, co dělají"},{"SurahNumber":5,"VerseNumber":72,"Text":"A věru jsou nevěřící ti, kdož říkají: \"Mesiáš, syn Mariin, je Bůh!\" A pravil Mesiáš: \"Dítka Izraele, uctívejte Boha, Pána mého i Pána vašeho! Kdo bude přidružovat k Bohu, tomu Bůh zakáže vstup do ráje a bude mu příbytkem oheň pekelný; a nespravedliví nebudou mít pomocníky"},{"SurahNumber":5,"VerseNumber":73,"Text":"A jsou věru nevěřící ti, kdo prohlašují: \"Bůh je třetí z trojice\" - zatímco není božstva kromě Boha jediného. A nepřestanou-li s tím, co říkají, věru se dotkne těch, kdož z nich jsou nevěřící, trest bolestný"},{"SurahNumber":5,"VerseNumber":74,"Text":"Proč se tedy kajícně neobrátí k Bohu a neprosí jej za odpuštění, když Bůh zajisté je odpouštějící a slitovný"},{"SurahNumber":5,"VerseNumber":75,"Text":"Mesiáš, syn Mariin, není leč posel, před nímž byli již poslové jiní. A matka jeho byla pravdomluvná - a oba se živili pokrmy. Pohleď, jak jim objasňujeme znamení, a pohleď, do jakých lží se dostali"},{"SurahNumber":5,"VerseNumber":76,"Text":"Rci: \"Což budete uctívat místo Boha něco, co vám nemůže způsobit škodu ani užitek? A Bůh je ten, jenž slyšící je i vševědoucí"},{"SurahNumber":5,"VerseNumber":77,"Text":"Rci: \"Vlastníci Písma! Nepřehánějte v náboženství svém, mluvte jen pravdu a nenásledujte scestná učení lidí, kteří zbloudili již před vámi a dali zbloudit mnoha jiným - a ti věru zbloudili z cesty rovné"},{"SurahNumber":5,"VerseNumber":78,"Text":"Byly proklety ty z dětí Izraele, které neuvěřily, jazykem Davida i Ježíše, syna Mariina. A to bylo za to, že neposlouchali a byli přestupníky"},{"SurahNumber":5,"VerseNumber":79,"Text":"a že si vzájemně nezakazovali konání zavrženíhodného. A jak hnusné bylo to, co dělali"},{"SurahNumber":5,"VerseNumber":80,"Text":"A vidíš mnohé z nich se přátelit s nevěřícími. A to, co již dříve pro sebe si připravili, je tak hnusné, že Bůh se na ně rozhněval - a v trestu svém budou nesmrtelní"},{"SurahNumber":5,"VerseNumber":81,"Text":"Kdyby byli věřili v Boha, v proroka a v to, co mu bylo sesláno, nebyli by se s nimi přátelili, avšak mnozí z nich jsou věru hanebníci"}]}