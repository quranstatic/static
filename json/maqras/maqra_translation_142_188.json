{"Id":188,"LanguageCodes":["he","heb"],"Name":"heb-unknown","Author":"Unknown","Language":"Hebrew","Description":"Hebrew","Direction":"rtl","Source":"http://goodwordbooks.com/ , http://cpsglobal.org/","Translations":[{"SurahNumber":24,"VerseNumber":35,"Text":"אלוהים הוא האור של השמים והארץ. אורו נמשל לגומחה אשר בה מנורה, המנורה בתוך כלי זכוכית, והזכוכית ככוכב מזהיר, ודולקת בשמן עץ הזית המבורך, העץ אינו נוטה מזרחה ולא מערבה. שמנו כמעט מאיר אף אם לא תיגע בו אש. אור על גבי אור. אלוהים ינחה אל אורו את אשר ירצה, וכך הוא ממשיל משלים לאנשים, כי הוא הכול יודע"},{"SurahNumber":24,"VerseNumber":36,"Text":"בבתים אשר התיר אלוהים להקים ולהזכיר בהם את שמו, ושם יהללוהו בוקר וערב"},{"SurahNumber":24,"VerseNumber":37,"Text":"אנשים אשר מסחר ומקח וממכר אינם מסיחים את דעתם מלהזכיר את אלוהים ומלקיים את התפילה ונותנים זכאת (צדקת חובה,)וחרדים מהיום שבו יתהפכו בו הלבבות והמבטים"},{"SurahNumber":24,"VerseNumber":38,"Text":"כדי שיעניק להם גמול על כל הטוב אשר עשו ויוסיף להם מחסדו. ואלוהים יכלכל את מי שירצה בלא חשבון"},{"SurahNumber":24,"VerseNumber":39,"Text":"ואלה אשר כפרו, מעשיהם כמראה תעתועים במדבר, אשר אדם צמא חושבו למים, ואולם בהגיעו אליו, לא ימצא מאומה, אך, הוא ימצא את אלוהים לידו, אשר יפרע לו חשבונו, כי אלוהים מהיר חשבון"},{"SurahNumber":24,"VerseNumber":40,"Text":"או כאפילה שבמעמקי-ים אשר הגלים מכסים אותה מלמעלה, גל על פני גל, ומעליהם עננים, שכבות של חשיכה זו על גבי זו, אשר אם יושיט אדם את ידו לא יוכל לראותה. ומי שלא יעניק לו אלוהים אור, לא יזכה לשום אור"},{"SurahNumber":24,"VerseNumber":41,"Text":"הלא תראה שמהללים את אלוהים כל מי שבשמים ובארץ וגם הציפורים פורשי הכנף, וכל אחד יודע (בהדרכת אלוהים) את תפילתו הילולו לאלוהים? ואלוהים יודע את כל מעשיהם"},{"SurahNumber":24,"VerseNumber":42,"Text":"ולאלוהים מלכות השמים והארץ, וסוף כולם לחזור אליו"},{"SurahNumber":24,"VerseNumber":43,"Text":"הלא תראה כי אלוהים מוביל עננים, אחר כך מקשרם זה אל זה, ואז גודשם לערמה, והנה תראה את הגשם יוצא ממנו, והוא מוריד ברד מן השמים מתוך הרי הענן ומשקה בו את אשר ירצה, או מונע אותו מאשר ירצה, כמעט שאור הברק הנוגה שלו מסנוור את הראייה"},{"SurahNumber":24,"VerseNumber":44,"Text":"אלוהים מחליף ביניהם את הלילה והיום במחזוריות, ובזאת מוסר השכל לאנשים המבינים"},{"SurahNumber":24,"VerseNumber":45,"Text":"ואלוהים יצר כל ברוא רומש מן המים. חלקם זוחל על גחונו, ומהם הולך על שתי רגליים, ומהם הולך על ארבע (רגליים,) כי אלוהים בורא מה שהוא רוצה, והוא הכול האור יכול"},{"SurahNumber":24,"VerseNumber":46,"Text":"אנו הורדנו אותות ברורים, ואלוהים ידריך את אשר ירצה אל דרך הישר"},{"SurahNumber":24,"VerseNumber":47,"Text":"יש האומרים, אנו מאמינים באלוהים ובשליח ואנו מצייתים להם, ואז סולדת קבוצה מהם ,ואין אלה במאמינים"},{"SurahNumber":24,"VerseNumber":48,"Text":"ועת מתבקשים לפנות אל אלוהים ושליחו על מנת שישפוט ביניהם, גם אז מתכחש חלק מהם"},{"SurahNumber":24,"VerseNumber":49,"Text":"אך אם הפסיקה לטובתם, הם ייעתרו לפסיקתו (של השליח)"},{"SurahNumber":24,"VerseNumber":50,"Text":"האם יש מחלה בלבם או שאחז בהם הספק? או אולי חוששים הם כי אלוהים ושליחו לא ינהגו עמם בצדק? אך הם עצמם המקפחים"},{"SurahNumber":24,"VerseNumber":51,"Text":"אך, המאמינים מתי שנקראים לפנות אל אלוהים ושליחו על מנת שישפוט ביניהם, עליהם להגיד: \"נשמע ונציית.\" ואלה הם המצליחים"},{"SurahNumber":24,"VerseNumber":52,"Text":"וכי רק אלה המצייתים לאלוהים ולשליחו ומפחדים מפני אלוהים ויראים אותו, ואלה הם המצליחים"}]}