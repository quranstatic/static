{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":56,"VerseNumber":1,"Text":"၁။\tအဖြစ်အပျက်တော်ကြီးဆိုက်ရောက်လာသောအခါ။"},{"SurahNumber":56,"VerseNumber":2,"Text":"၂။\tအဖြစ်အပျက်တော်ကြီးကျရောက်လာမည်ကို မငြင်းနိုင်ချေ။"},{"SurahNumber":56,"VerseNumber":3,"Text":"၃။\tထိုအခါ အချို့သူတို့သည် အရှက်တကွဲနှိမ့်ချခြင်းကို ခံကြရမည်၊ အချို့မူကား ချီးမြှောက်ခြင်းကို ခံကြရမည်။"},{"SurahNumber":56,"VerseNumber":4,"Text":"၄။\tကမ္ဘာမြေကြီးသည် မငြိမ်မသက်ငလျင်ကြီးတုန်လှုပ်သောအခါ။"},{"SurahNumber":56,"VerseNumber":5,"Text":"၅။\tတောင်ကြီးတောင်ငယ်အသွယ်သွယ်တို့သည် မြမှုန့်အတိဖြစ်အောင် အကြိတ်ခံရသောအခါ။"},{"SurahNumber":56,"VerseNumber":6,"Text":"၆။\tတောင်များသည် လေတွင် လွင့်ပါသွားသောဖုတ်ဖြစ်သောအခါ။"},{"SurahNumber":56,"VerseNumber":7,"Text":"၇။\tထိုအခါသင်တို့အားလုံးသည် သုံးမျိုးသုံးစားဖြစ်ကြလိမ့်မည်။"},{"SurahNumber":56,"VerseNumber":8,"Text":"၈။\tပထမအမျိုးအစားမှာ လက်ယာဘက်တော်တွင် နေရသောအမျိုးအစား၊ ထိုလက်ယာဘက်တော်သားတို့သည် အဘယ်သို့ဖြစ်ကြသနည်း။"},{"SurahNumber":56,"VerseNumber":9,"Text":"၉။\tဒုတိယအမျိုးအစားမှာ လက်ဝဲဘက်တော်တွင် နေရသောအမျိုးအစား၊ ထိုလက်ဝဲဘက်တော်သားတို့သည် အဘယ်သို့ ဖြစ်ကြသနည်း။"},{"SurahNumber":56,"VerseNumber":10,"Text":"၁ဝ။\tတတိယအမျိုးအစားမှာ အခြားသူတို့ထက် ရှေ့သို့သာလွန်တက်ရသောအမျိုးအစား၊ ရှေ့ဆုံးတွင် နေရသောအမျိုး အစား။"},{"SurahNumber":56,"VerseNumber":11,"Text":"၁၁။\tဤရှေ့ဆုံးတွင် နေရသူများကို အလ္လာဟ်အရှင်မြတ်အထံတော်သို့ နီးကပ်စွာယူဆောင်လာခဲ့လိမ့်မည်။"},{"SurahNumber":56,"VerseNumber":12,"Text":"၁၂။\tဤသူမြတ်တို့သည် အလွန်မွေ့ပျော်သာယာသောနိဗ္ဗာန်ဥယျာဉ်ဘုံတွင် ပျော်စံနေထိုင်ကြရလိမ့်မည်။"},{"SurahNumber":56,"VerseNumber":13,"Text":"၁၃။\tဤဥယျာဉ်ဗိမာန်တွင် ရှေးလူဟောင်းအများအပြားရှိကြလိမ့်မည်။"},{"SurahNumber":56,"VerseNumber":14,"Text":"၁၄။\tနောက်လူအနည်းအပါးသာ ရှိလိမ့်မည်။"},{"SurahNumber":56,"VerseNumber":15,"Text":"၁၅။\tဤသူမွန်တို့သည် အတန်းအတန်းစီထားသောပလ္လင်များပေါ်တွင်။"},{"SurahNumber":56,"VerseNumber":16,"Text":"၁၆။\tမျက်နှာချင်းဆိုင်၍ လဲလျောင်းနေကြလိမ့်မည်။"},{"SurahNumber":56,"VerseNumber":17,"Text":"၁၇။\tဤသူတော်စင်တို့ကို အစဉ်ထာဝရသက်ရွယ်ပျိုမြစ်သောကံကြွေးလုလင်ပျိုတို့သည် ခစားလျက် ရှိကြလိမ့်မည်။"},{"SurahNumber":56,"VerseNumber":18,"Text":"၁၈။\tဤကံကြွေးလုလင်ပျိုတို့သည် သန့်ရှင်းမွန်မြတ်သောစိမ့်စမ်းရေအပြည့်ရှိသောရေတကောင်း၊ ရေဖလား၊ ရေခွက် များကို ယူလာဆက်သကြလိမ့်မည်။"},{"SurahNumber":56,"VerseNumber":19,"Text":"၁၉။\tဤသောက်တော်ရေကို သောက်ခြင်းကြောင့် နိဗ္ဗာန်သားတို့သည် ဦးခေါင်းခဲခြင်း၊ မူးယစ်ရူးသွပ်ခြင်းရှိနမည် မဟုတ်ချေ။"},{"SurahNumber":56,"VerseNumber":20,"Text":"၂ဝ။\tဤသူတော်ကောင်းတို့အား စားသုံးလိုသောသစ်သီးသစ်ဥအမျိုးမျိုးကို ယူဆောင်ဆက်သကြလိမ့်မည်။"},{"SurahNumber":56,"VerseNumber":21,"Text":"၂၁။\tထို့အပြင်ဤသူမြတ်တို့အား စားသုံးလိုသောကြက်ငှက်သားများကိုလည်း ယူလာဆက်သကြလိမ့်မည်။"},{"SurahNumber":56,"VerseNumber":22,"Text":"၂၂။\tထို့အပြင်နိဗ္ဗာန်ဘုံတွင် မျက်လုံး၊ မျက်ခုံး၊ မျက်တောင်၊ လှပတင့်တယ်ချစ်စဖွယ်သောနတ်ကညာတို့လည်း ရှိကြလိမ့်မည်။"},{"SurahNumber":56,"VerseNumber":23,"Text":"၂၃။\tထိုနတ်ကညာတို့သည် ယောက်သွားဝမ်းတွင်းရှိ ပုလဲရတနာကဲ့သို့ ခြောက်ပစ်ကင်းသောအဆင်းရူပါရုံရှိကြ၏။"},{"SurahNumber":56,"VerseNumber":24,"Text":"၂၄။\tဤကဲ့သို့ ကြိီးကျယ်မြင့်မြတ်သောရွှေဘုံဗိမာန်တွင် ပျော်ရွှင်စံစားရခြင်းကား လူ့ဘုံဌာန လူ့လောကတွင် ပြုကျင့် ခဲ့သောကုသိုလ်ကောင်းမှု၏ အကျိုးဆက်ပင်ဖြစ်ချေ၏။"},{"SurahNumber":56,"VerseNumber":25,"Text":"၂၅။\tနိဗ္ဗာန်ဘုံတွင် ဤသူမြတ်တို့သည် အချည်းနှီးအကျိုးမရှိ၊ သိမ်ဖျင်းသောစကားရပ်များကိုသော်လည်းကောင်း၊ ပြစ်တင်ကဲ့ရဲ့သောစကားရပ်များကိုသော်လည်းကောင်း၊ ကြားကြရသည်မဟုတ်ချေ။"},{"SurahNumber":56,"VerseNumber":26,"Text":"၂၆။\tသို့ရာတွင် အေးချမ်းသာယာပါစေသော်ဝ်၊ အေးချမ်းသာယာပါစေသော်ဝ်ဟူ၍ မေတ္တာပို့သံကိုသာလျှင် ကြား ကြရ၏။"},{"SurahNumber":56,"VerseNumber":27,"Text":"၂၇။\tလက်ျာဘက်တော်တွင် နေရေသောအမျိုးအစား၊ ထိုလက်ျာဘက်တော်သားတို့သည် အဘယ်သို့ဖြစ်ကြသနည်း။"},{"SurahNumber":56,"VerseNumber":28,"Text":"၂၈။\tဤသူတို့သည် ဆူးမရှိသောဆီးချိုပင်များပေါက်ရောက်သောနိဗ္ဗာန်ဥယျာဉ်တော်၌။"},{"SurahNumber":56,"VerseNumber":29,"Text":"၂၉။\tထို့အပြင်ခိုင်ကြီးခိုင်ငယ်အဖီးလှလှ တွဲလွဲကျလျက်နေသော ငှက်ပျောပင်များလည်း ပေါက်ရောက်သောနိဗ္ဗာန် ဥယျာဉ်တော်၌။"},{"SurahNumber":56,"VerseNumber":30,"Text":"၃ဝ။\tထို့အပြင်အရိပ်အာဝါသလည်း ကျယ်ဝန်းပြန့်ပြူး အထူးနှလုံးမွေ့လျော်ဖွယ်ကောင်းလှသောနိဗ္ဗာန်ဥယျာဉ်တော်၌။"},{"SurahNumber":56,"VerseNumber":31,"Text":"၃၁။\tထို့အပြင် စိမ့်ရေစမ်းရေ အယဉ်အထွေထွေလည်း စီးဆင်းလျက်ရှိသောနိဗ္ဗာန်ဥယျာဉ်တော်၌။"},{"SurahNumber":56,"VerseNumber":32,"Text":"၃၂။\tထို့အပြင် သစ်သီးသစ်ဥအမျိုးမျိုးလည်းရှိသော နိဗ္ဗာန်ဥယျာဉ်တော်၌။"},{"SurahNumber":56,"VerseNumber":33,"Text":"၃၃။\tထိုအသီးအနှံများကို လက်လှမ်းမမှီ မရနိုင်လည်းမရှိ၊ မှီဝဲစားသုံးခြင်းမပြုရဟုလည်း မဟန့်တားချေ။"},{"SurahNumber":56,"VerseNumber":34,"Text":"၃၄။\tထို့အပြင်မြင့်စွင့်သောပလ္လင်များလည်းရှိသော နိဗ္ဗာန်ဥယျာဉ်တော်၌ စံစားနေထိုင်ကြရ၏။"},{"SurahNumber":56,"VerseNumber":35,"Text":"၃၅။\tကြည့်ရှုကြလော့၊ ငါသည် သူတို့အား အသစ်တဖန်ဖန်ဆင်းတော်မူပြီ။"},{"SurahNumber":56,"VerseNumber":36,"Text":"၃၆၊၃၇၊၃၈။ ထို့အပြင်လက်ျာဘက်တော်သားတို့အဖို့အရာ ငါသည် နတ်ကညာအစစ်ချစ်သူများ၊ မိတ်ဆွေများကို ဖန်ဆင်း ပေးထားတော်မူ၏။"},{"SurahNumber":56,"VerseNumber":37,"Text":"၃၆၊၃၇၊၃၈။ ထို့အပြင်လက်ျာဘက်တော်သားတို့အဖို့အရာ ငါသည် နတ်ကညာအစစ်ချစ်သူများ၊ မိတ်ဆွေများကို ဖန်ဆင်း ပေးထားတော်မူ၏။"},{"SurahNumber":56,"VerseNumber":38,"Text":"၃၆၊၃၇၊၃၈။ ထို့အပြင်လက်ျာဘက်တော်သားတို့အဖို့အရာ ငါသည် နတ်ကညာအစစ်ချစ်သူများ၊ မိတ်ဆွေများကို ဖန်ဆင်း ပေးထားတော်မူ၏။"},{"SurahNumber":56,"VerseNumber":39,"Text":"၃၉။\tဤနိဗ္ဗာန်တော်၌ ရှေးလူဟောင်းကြီးအများအပြားရှိကြ၏။"},{"SurahNumber":56,"VerseNumber":40,"Text":"၄ဝ။\tနောက်လူလည်း အများအပြားရှိကြ၏။"},{"SurahNumber":56,"VerseNumber":41,"Text":"၄၁။\tထို့အပြင်လက်ဝဲဘက်တော်သားများ၊ ထိုလက်ဝဲဘက်တော်သားများသည် အဘယ်သို့ဖြစ်ကြသနည်း။"},{"SurahNumber":56,"VerseNumber":42,"Text":"၄၂။\tလောင်ကျွမ်းမြိုက်စေသောလေပူလေပြင်းနှင့် ကျိုက်ကျိုက်ဆူသောရေပူတွင် ခံစားနေကြရ၏။"},{"SurahNumber":56,"VerseNumber":43,"Text":"၄၃။\tထို့အပြင်မဲမှောင်နေသောမီးခိုးအရိပ်တွင်လည်း ဒုက္ခခံစားနေကြရ၏။"},{"SurahNumber":56,"VerseNumber":44,"Text":"၄၄။\tထိုအရိပ်သည် အေးမြချမ်းသာခြင်းကိုလည်း မပေး၊ အမောဖြေခြင်း၊ အားဖြည့်ခြင်းကိုလည်း လုံးဝမပေးချေ။"},{"SurahNumber":56,"VerseNumber":45,"Text":"၄၅။\tမှတ်သားကြလော့၊ ဤသူမိုက်တို့သည် ရှေးအတိတ်ကာလက လောကီစည်းစိမ်ကာမဂုဏ်တွင် နစ်မွန်းနေသူများ ဖြစ်ကြ၏။"},{"SurahNumber":56,"VerseNumber":46,"Text":"၄၆။\tထို့အပြင် လွန်စွာရွံရှာစက်ဆုတ်ဖွယ်သောဒုစရိုက်မကောင်းမှုကိုသာ အစဉ်မပြတ်ပြုလေ့ရှိကြ၏။"},{"SurahNumber":56,"VerseNumber":47,"Text":"၄၇။\tထို့အပြင် ဤသူဆိုးသူညစ်တို့သည် ဤသို့ပြောလေ့ရှိကြ၏၊ ငါတို့သည် သေကြေပျက်စီး၍ ဖုံမှုန့်နှင့် အရိုးချည်း သာဖြစ်ပြီးသည်နောက် အမှန်တဖန်ရှင်ရဦးမည်လော။"},{"SurahNumber":56,"VerseNumber":48,"Text":"၄၈။\tထို့အပြင် ငါတို့မိဘဘိုးဘွားတို့လည်း တဖန်ရှင်ရဦးမည်လော။"},{"SurahNumber":56,"VerseNumber":49,"Text":"၄၉၊၅ဝ။\tအို-တမန်တော်မိုဟမ္မဒ်၊ ထိုသူယုတ်မာတို့အား ဟောပြောလော့၊ အို-မိစ္ဆာဒိဋ္ဌိတို့၊ မုချဧကန်ရှေးလူဟောင်းများ၊ နောက်လူများအားလုံးပင်လျှင် ချိန်းချက်ထာတော်မူသောနေ့တော်ကြီး၏ အစည်းအဝေးသဘင်ကြီးကို တက်ကြ ရလိမ့်မည်။"},{"SurahNumber":56,"VerseNumber":50,"Text":"၄၉၊၅ဝ။\tအို-တမန်တော်မိုဟမ္မဒ်၊ ထိုသူယုတ်မာတို့အား ဟောပြောလော့၊ အို-မိစ္ဆာဒိဋ္ဌိတို့၊ မုချဧကန်ရှေးလူဟောင်းများ၊ နောက်လူများအားလုံးပင်လျှင် ချိန်းချက်ထာတော်မူသောနေ့တော်ကြီး၏ အစည်းအဝေးသဘင်ကြီးကို တက်ကြ ရလိမ့်မည်။"},{"SurahNumber":56,"VerseNumber":51,"Text":"၅၁၊၅၂။\tမှတ်သားကြလော့၊ ထိုအခါသင်တို့မှားသောသူ၊ မယုံကြည်ငြင်းဆန်သောသူအားလုံးတို့သည် ရှားစောင်းပင် ကို မုချစားကြရလိမ့်မည်။"},{"SurahNumber":56,"VerseNumber":52,"Text":"၅၁၊၅၂။\tမှတ်သားကြလော့၊ ထိုအခါသင်တို့မှားသောသူ၊ မယုံကြည်ငြင်းဆန်သောသူအားလုံးတို့သည် ရှားစောင်းပင် ကို မုချစားကြရလိမ့်မည်။"},{"SurahNumber":56,"VerseNumber":53,"Text":"၅၃။\tသင်တို့သည် မိမိတို့ဝမ်းကို ရှားစောင်းအပြည့်ဖြည့်ကြလိမ့်မည်။"},{"SurahNumber":56,"VerseNumber":54,"Text":"၅၄။\tထိုသို့စားပြီးနောက် သင်တို့သည် ရေဆူရေပွက်ကို သောက်မျိုကြရလိမ့်မည်။"},{"SurahNumber":56,"VerseNumber":55,"Text":"၅၅။\tသဲကန္တာရအတွင်း ရေမွတ်သိပ်သောကုလားအုတ်ရေသောက်သကဲ့သို့ သင်တို့သည် ထိုရေပူကို သောက်မျို ကြရလိမ့်မည်။"},{"SurahNumber":56,"VerseNumber":56,"Text":"၅၆။\tတရားစီရင်တော်မူသောနေ့တော်ကြီး၌ ထိုသူမိုက်တို့သည် ယင်းကဲ့သို့ခရီးဦးကြိုဆို၍ ဧည့်ခံတည်ကျွေးခြင်း ကို ခံကြရလိမ့်မည်။"},{"SurahNumber":56,"VerseNumber":57,"Text":"၅၇။\tငါသည် သင်တို့ကို ဖန်ဆင်းတော်မူ၏၊ သင်တို့သည် တရားတော်ကို ဝန်ခံကြမည်လော။"},{"SurahNumber":56,"VerseNumber":58,"Text":"၅၈။\tသင်တို့သည် မိမိတို့ထုတ်လိုက်သောကလကရေကြည်ကို မြင်ကြ၏လော။"},{"SurahNumber":56,"VerseNumber":59,"Text":"၅၉။\tထိုကလကရေကြည်ကို သင်တို့ဖန်ဆင်းသလော၊ သို့မဟုတ် ငါဖန်ဆင်းတော်မူသလော။"},{"SurahNumber":56,"VerseNumber":60,"Text":"၆ဝ။\tငါသည် သင်တို့ထဲတွင် သေခြင်းတရားကို ပြဋ္ဌာန်းစေတော်မူ၏၊ ငါ့အား တားဆီးခြင်းငှာ မတတ်စွမ်းနိုင်ချေ။"},{"SurahNumber":56,"VerseNumber":61,"Text":"၆၁။\tသင်တို့၏ ပုံသဏ္ဍာန်အသွင်ကို ပြောင်းလဲစေတော်မူမည်၊ သင်တို့အား သင်တို့မသိသောရုပ်ဆင်းသဏ္ဍာန်နှင့် တဖန် ဖန်ဆင်းတော်မူမည်။"},{"SurahNumber":56,"VerseNumber":62,"Text":"၆၂။\tသင်တို့သည် ပထမအကြိမ်ဖန်ဆင်းတော်မူခြင်းကို မုချဧကန်သိမြင်ကြ၏၊ သို့ပါလျက် သင်တို့သည် အဘယ် ကြောင့်\tမစဉ်းစားမဆင်ခြင်ကြသနည်း။"},{"SurahNumber":56,"VerseNumber":63,"Text":"၆၃။\tအို-ကြားနာရသူအပေါင်းတို့၊ သင်တို့သည် ကိုင်းကျွန်းလယ်ယာစသည်တို့၌ ကြဲနှံသောသစ်စေ့မျိုးစေ့များကို မြင်ကြပြီလော။"},{"SurahNumber":56,"VerseNumber":64,"Text":"၆၄။\tထိုမျိုးစေ့များမှ အညွန့်၊ အညှောက်၊ အပင်ပေါက်အောင် သင်တို့ပြုလုပ်သလော၊ သို့မဟုတ် ငါသာလျှင် ပြု လုပ်သလော။"},{"SurahNumber":56,"VerseNumber":65,"Text":"၆၅။\tငါသည် အလိုတော်ရှိခဲ့လျှင် ထိုလယ်မြေတွင် ပေါက်ရောက်သောကောက်ပင်များကိ မြက်ခြောက်ဖြစ်အောင် အမှန်ဖျက်ဆီးတော်မူနိုင်၏၊ ထိုအခါသင်တို့သည် ဤသို့ငိုကြွေးမြည်တမ်းခြင်းကို ရပ်တန့်ကြမည်လော။"},{"SurahNumber":56,"VerseNumber":66,"Text":"၆၆။\tကြည့်ရှုကြလော့၊ ငါတို့သည် ကြွေးမြီတင်၍ ဒုက္ခတွေ့ကြရပြီ။"},{"SurahNumber":56,"VerseNumber":67,"Text":"၆၇။\tငါတို့၏ ကြိုးပမ်းအားထုတ်မှုများသည် ပျက်စီးဆုံးရှုံးသွားပြီ။"},{"SurahNumber":56,"VerseNumber":68,"Text":"၆၈။\tသင်တို့သည် မိမိတို့သောက်သောရေအကြောင်း ဆင်ခြင်ကြည့်ရှုကြသလော။"},{"SurahNumber":56,"VerseNumber":69,"Text":"၆၉။\tထိုရေကို မိုးတိမ်မှ သင်တို့ရွာသွန်းစေသလော၊ သို့မဟုတ် ငါရွာသွန်းစေတော်မူသလော။"},{"SurahNumber":56,"VerseNumber":70,"Text":"၇ဝ။\tအကယ်၍ အလိုတော်ရှိလျှင် ငါသည် ထိုရေကို မုချဧကန်ခါးစေတော်မူနိုင်၏၊ သို့ပါလျက် သင်တို့သည် ငါ ၏ ဂုဏ်ကျေးဇူးတော်ကို အဘယ်ကြောင့်မသိကြသနည်း။"},{"SurahNumber":56,"VerseNumber":71,"Text":"၇၁။\tသင်တို့သည် မိမိတို့မွှေးသောမီးကို ဆင်ခြင်ကြည့်ရှုကြသလော။"},{"SurahNumber":56,"VerseNumber":72,"Text":"၇၂။\tမီးမွှေးဖို့ရာ ထင်းပင်ကို သင်တို့သည် ပေါက်ရောက်ကြီးမားလာစေသလော၊ သို့မဟုတ် ငါပေါက်ရောက်ကြီးမား စေတော်မူသလော။"},{"SurahNumber":56,"VerseNumber":73,"Text":"၇၃။\tသဲကန္တာရတွင် နေထိုင်သူတို့၊ ကျေးဇူးတော်ကို သတိရဖို့ရာနှင့် သုခချမ်းသာဖြစ်စေဖို့ရာ ငါသည် မီးကို စီရင်ထားတော်မူ၏။"},{"SurahNumber":56,"VerseNumber":74,"Text":"၇၄။\tသို့ဖြစ်၍ အို-တမန်တော်မိုဟမ္မဒ်၊ သင်သည် မိမိ၏ အရှင်သခင်၊ အနန္တဂုဏ်တန်ခိုးတော်ရှင်၊ ကြီးကဲမြင့်မြတ် တော်မူထသောအရှင်၏ နာမတော်ကို ဦးထိပ်ထက်ပန်ဆင်၍ ချီးကျူးလော့။"}]}