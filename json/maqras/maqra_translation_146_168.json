{"Id":168,"LanguageCodes":["fi","fin"],"Name":"fin-unknown","Author":"Unknown","Language":"Finnish","Description":"Finnish","Direction":"ltr","Source":"","Translations":[{"SurahNumber":25,"VerseNumber":53,"Text":"Juuri Hän pitää erillään kahdenlaiset vedet. Toinen on makea, janoisia virkistävä vesi, toinen taas suolainen ja katkera, ja kummankin välille Hän on asettanut aitauksen ja ylipääsemättömän esteen"},{"SurahNumber":25,"VerseNumber":54,"Text":"Juuri Hän on luonut ihmisen vedestä ja antanut hänelle sukulaisuus~ sekä aviositeet, sillä Herrasi on mahtava"},{"SurahNumber":25,"VerseNumber":55,"Text":"Kuitenkin he palvelevat Jumalan rinnalla sellaista, mikä ei heitä hyödytä eikä vahingoitakaan. Uskoton on mukana taistelussa Herraansa vastaan"},{"SurahNumber":25,"VerseNumber":56,"Text":"Olemme lähettänyt sinut vain tuomaan ilosanomaa ja myös varoittamaan"},{"SurahNumber":25,"VerseNumber":57,"Text":"Sano: »En pyydä siitä teiltä mitään palkkaa, mutta ken haluaa suunnata tiensä Herraa kohti, hän tehköön niin.»"},{"SurahNumber":25,"VerseNumber":58,"Text":"Luota ainoaan elävään, joka ei milloinkaan kuole, ja julista Hänen kunniaansa Häntä ylistäen. Hän tietää tarkoin palvelijainsa synnit"},{"SurahNumber":25,"VerseNumber":59,"Text":"Hän on luonut taivaat ja maan ja kaiken, mikä niiden välillä on, kuudessa kaudessa ja senjälkeen voimallansa hallitsee kaikkea. Hän on armahtaja. Kysy sellaiselta, jolla on tietoa Hänestä"},{"SurahNumber":25,"VerseNumber":60,"Text":"Kun heille sanotaan: »Alistukaa laupiaan armahtajan edessä», niin he kyselevät: »Mikä sitten on armahtaja? Pitääkö meidän kumartua kenen edessä sinä käsket?» Tämä lisää heidän vastahakoisuuttaan"},{"SurahNumber":25,"VerseNumber":61,"Text":"Siunattu olkoon Hän, joka on sijoittanut tähtisikermät taivaalle ja asettanut sinne myös päivän soihdun ja paistavan kuun"},{"SurahNumber":25,"VerseNumber":62,"Text":"Juuri Hän on säätänyt yön ja päivän toisiansa seuraamaan, niitä varten, jotka haluavat siitä ottaa vaarin tai jotka tahtovat kiittää"},{"SurahNumber":25,"VerseNumber":63,"Text":"Laupeimman armahtajan palvelijoita ovat ne, jotka nöyrinä vaeltavat maan päällä ja tietämättömien heitä puhutellessa lausuvat: »Rauha!»"},{"SurahNumber":25,"VerseNumber":64,"Text":"Sekä ne, jotka viettävät yön Herransa edessä, rukoillen maahan vaipuneina tai seisaaltaan"},{"SurahNumber":25,"VerseNumber":65,"Text":"Sekä ne, jotka lausuvat: »Herra, torju pois meistä helvetin kuritus; totisesti, ikuinen on sen kidutus.»"},{"SurahNumber":25,"VerseNumber":66,"Text":"Totisesti, se on kauhistuttava leposija ja asuinpaikka"},{"SurahNumber":25,"VerseNumber":67,"Text":"Armahtajan palvelijoita ovat myös ne, jotka eivät tuhlaa eivätkä ole itaria, vaan kulkevat keskitietä"},{"SurahNumber":25,"VerseNumber":68,"Text":"Samoin ne, jotka eivät rukoile muita jumalia kuin Jumalaa eivätkä syyttömästi ketään tapa, minkä Jumala on kieltänyt, eivätkä antaudu minkäänlaiseen haureuteen. Ken näin tekee, hän on saava synnin palkan"},{"SurahNumber":25,"VerseNumber":69,"Text":"Kaksinkertainen on hänen rangaistuksensa oleva ylösnousemuksen päivänä, ja häpeäänsä hän saa ainaiseksi jäädä"},{"SurahNumber":25,"VerseNumber":70,"Text":"Mutta ken tekee katumuksen ja uskoo ja suorittaa hyviä tekoja, hänen pahat tekonsa Jumala on vaihtava hyviksi, sillä Jumala on anteeksiantavainen, armollinen"},{"SurahNumber":25,"VerseNumber":71,"Text":"Kuka kääntyy ja tekee hyvää, totisesti, hänen kääntymyksensä Jumalan puoleen on otollinen"},{"SurahNumber":25,"VerseNumber":72,"Text":"Ne, jotka eivät anna väärää todistusta, ja jotka turhaa puhetta kuullessaan kulkevat arvokkaasti ohi"},{"SurahNumber":25,"VerseNumber":73,"Text":"jotka saadessaan muistutuksen Herransa tahdosta eivät tekeydy kuuroiksi ja sokeiksi"},{"SurahNumber":25,"VerseNumber":74,"Text":"ja ne, jotka sanovat: »Herra, suo meille silmien iloa vaimoistamme ja jälkeläisistämme ja tee meistä niiden esikuvia, jotka hartautta harjoittavat"},{"SurahNumber":25,"VerseNumber":75,"Text":"nämä kaikki palkitaan kestävyydestään ja saavat ylhäiset asuinsijat, joissa heidät otetaan vastaan suloisin tervehdyksin ja rauhantoivotuksin"},{"SurahNumber":25,"VerseNumber":76,"Text":"Siellä he saavat asua; mikä ihana asuinsija ja lepopaikka"},{"SurahNumber":25,"VerseNumber":77,"Text":"Sano uskottomille: »Herra ei välitä teistä, ellette Häntä avuksi huuda. Mutta te olette pitäneet totuutta valheena, ja ikuinen tuska on oleva osanne.»"}]}