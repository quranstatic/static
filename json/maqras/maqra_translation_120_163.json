{"Id":163,"LanguageCodes":["fa","fas"],"Name":"fas-sayyedjalaloddi","Author":"Sayyed Jalaloddin Mojtabavi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":18,"VerseNumber":51,"Text":"من آنان- شيطان و فرزندان او- را هنگام آفرينش آسمانها و زمين حاضر و گواه نساختم و نه به هنگام آفرينش خودشان، و من هرگز گمراه‌كنندگان را يار و مددكار نگرفتم"},{"SurahNumber":18,"VerseNumber":52,"Text":"و روزى كه گويد: بخوانيد آنها را كه انبازان من مى‌پنداشتيد، پس بخوانندشان اما آنان را پاسخ ندهند، و ميانشان جايگاه هلاكت- از دوزخ- ساختيم"},{"SurahNumber":18,"VerseNumber":53,"Text":"و بزهكاران آتش دوزخ را ببينند و بى‌گمان بدانند كه در آن خواهند افتاد و از آنجا راه برگشتى نيابند"},{"SurahNumber":18,"VerseNumber":54,"Text":"و هر آينه در اين قرآن براى مردم از هر گونه مثالى آورديم، و آدمى بيش از همه چيز در ستيز و چون و چراست"},{"SurahNumber":18,"VerseNumber":55,"Text":"و مردم را، آنگاه كه رهنمونى- پيامبر و قرآن- بديشان آمد، باز نداشت از اينكه ايمان بياورند و از پروردگارشان آمرزش بخواهند مگر [طلب و انتظار] اينكه روش و نهاد [ما در باره‌] پيشينيان بديشان آيد يا عذاب روياروى به آنان رسد"},{"SurahNumber":18,"VerseNumber":56,"Text":"و ما پيامبران را جز مژده‌دهندگان و بيم‌كنندگان نمى‌فرستيم و آنان كه كافر شدند به [سخنان‌] باطل و بيهوده ستيزه مى‌كنند تا [سخن‌] حق را بدان پايمال سازند، و آيات مرا و هشدارها را به ريشخند گرفتند"},{"SurahNumber":18,"VerseNumber":57,"Text":"و ستمكارتر از آن كس كيست كه به آيات پروردگارش پند داده شود پس، از آنها روى بگرداند و آنچه را دو دستش پيش فرستاده- كردارهاى زشتش- فراموش كند. ما بر دلهاشان پوششها نهاده‌ايم تا آن"},{"SurahNumber":18,"VerseNumber":58,"Text":"و پروردگار تو آمرزگار و خداوند مِهر و بخشايش است اگر آنان را به سزاى آنچه كرده‌اند بازخواست مى‌كرد هر آينه در عذابشان شتاب مى‌نمود، اما آنان را هنگامى و وعده‌گاهى است كه از آن گريزگاه و پناهگاهى نيابند"},{"SurahNumber":18,"VerseNumber":59,"Text":"و [مردم‌] آن آباديها و شهرها را چون ستم كردند هلاك كرديم و براى هلاكتشان وعده‌گاهى نهاديم"},{"SurahNumber":18,"VerseNumber":60,"Text":"و [ياد كن‌] آنگاه كه موسى شاگرد خود- يوشع پسر نون- را گفت: من پيوسته خواهم رفت تا به جاى به هم آمدن دو دريا برسم، يا سالهايى دراز راه پويم"},{"SurahNumber":18,"VerseNumber":61,"Text":"پس چون به جاى به هم آمدن آن دو دريا رسيدند ماهى خود را فراموش كردند و آن"},{"SurahNumber":18,"VerseNumber":62,"Text":"و چون از آنجا گذشتند، به شاگرد خود گفت: چاشتمان را بيار، كه در اين سفرمان رنجى سخت ديده‌ايم"},{"SurahNumber":18,"VerseNumber":63,"Text":"[شاگردش‌] گفت: آيا به ياد دارى آنگاه كه به آن سنگ جاى گرفته بوديم؟ من [داستان به دريا افتادن‌] ماهى را فراموش كردم [كه با تو بگويم‌]، و جز شيطان فراموشم نساخت از اينكه آن را ياد كنم، و به شيوه‌اى شگفت راه خود را در دريا پيش گرفت"},{"SurahNumber":18,"VerseNumber":64,"Text":"[موسى‌] گفت: آن همان است كه مى‌جستيم- يعنى جاى فراموش شدن ماهى همان جايگاه خضر است-، پس بر نشانه گامهاى خويش پى‌جويان بازگشتند"},{"SurahNumber":18,"VerseNumber":65,"Text":"پس بنده‌اى از بندگان ما را يافتند كه او را از نزد خويش بخشايشى داده بوديم و او را از نزد خود دانشى آموخته بوديم"},{"SurahNumber":18,"VerseNumber":66,"Text":"موسى به او گفت: آيا [اجازه مى‌دهى كه‌] تو را پيروى كنم بر اينكه مرا از آنچه به تو آموخته‌اند بياموزى تا به راه راست و كمال راه يابم؟"},{"SurahNumber":18,"VerseNumber":67,"Text":"گفت: تو همراه من نتوانى شكيبايى كرد"},{"SurahNumber":18,"VerseNumber":68,"Text":"و چگونه بر آنچه بدان آگاهى و دانشى ندارى شكيبايى كنى؟"},{"SurahNumber":18,"VerseNumber":69,"Text":"گفت: اگر خدا خواهد مرا شكيبا خواهى يافت و تو را در هيچ كارى نافرمانى نكنم"},{"SurahNumber":18,"VerseNumber":70,"Text":"گفت: اگر از من پيروى خواهى كرد، پس مرا از چيزى مپرس تا خود براى تو سخنى از آن پديد آرم"},{"SurahNumber":18,"VerseNumber":71,"Text":"پس برفتند تا آنگاه كه به كشتى سوار شدند، آن را سوراخ كرد. [موسى‌] گفت: آيا آن را سوراخ كردى تا مردمش را غرق كنى؟ بى‌گمان كارى ناروا و شگفت كردى"},{"SurahNumber":18,"VerseNumber":72,"Text":"گفت: نگفتم كه تو همراه من نتوانى شكيبايى كرد؟"},{"SurahNumber":18,"VerseNumber":73,"Text":"گفت: مرا بدانچه فراموش كردم بازخواست مكن و كارم را بر من سخت مگير"},{"SurahNumber":18,"VerseNumber":74,"Text":"پس روانه شدند تا آنگاه كه نوجوانى را ديدار كردند و او را كشت، [موسى‌] گفت: آيا جان پاكى- بى‌گناهى- را بى‌آنكه كسى را كشته باشد كشتى؟ براستى كارى زشت و ناشايسته كردى"}]}