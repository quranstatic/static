{"Id":166,"LanguageCodes":["fil"],"Name":"fil-wwwislamhouseco","Author":"Www.islamhouse.com","Language":"Filipino","Description":"Filipino","Direction":"ltr","Source":"https://quranenc.com/check/tagalog_rwwad/v1.1.1-csv.1 https://quranenc.com/en/browse/tagalog_rwwad https://quranenc.com","Translations":[{"SurahNumber":27,"VerseNumber":82,"Text":"Kapag naganap ang sabi laban sa kanila, magpapalabas Kami para sa kanila ng isang gumagalaw na nilalang mula sa lupa na kakausap sa kanila [na nagsasabi] na ang mga tao noon sa mga tanda Namin ay hindi nakatitiyak"},{"SurahNumber":27,"VerseNumber":83,"Text":"[Banggitin mo] ang araw na kakalap Kami mula sa bawat kalipunan ng isang pulutong kabilang sa nagpapasinungaling sa mga tanda Namin saka sila ay pagpapangkatin"},{"SurahNumber":27,"VerseNumber":84,"Text":"Hanggang sa nang dumating sila ay magsasabi Siya: \"Nagpasinungaling ba kayo sa mga tanda Ko samantalang hindi kayo nakasaklaw sa mga ito sa kaalaman, o ano ang dati ninyong ginagawa"},{"SurahNumber":27,"VerseNumber":85,"Text":"Magaganap ang sabi sa kanila dahil lumabag sila sa katarungan kaya sila ay hindi makabibigkas"},{"SurahNumber":27,"VerseNumber":86,"Text":"Hindi ba sila nakakita na Kami ay gumawa sa gabi upang matiwasay sila rito at sa maghapon bilang nagbibigay-paningin? Tunay na sa gayon ay talagang may mga tanda para sa mga taong sumasampalataya"},{"SurahNumber":27,"VerseNumber":87,"Text":"[Banggitin mo] ang araw na iihip sa tambuli saka manghihilakbot ang sinumang nasa mga langit at ang sinumang nasa mga lupa, maliban sa sinumang niloob ni Allāh, habang lahat ay pupunta sa Kanya na mga nagpapakaaba"},{"SurahNumber":27,"VerseNumber":88,"Text":"Makikita mo ang mga bundok, habang nag-aakala kang ang mga ito ay nakatigil samantalang ang mga ito ay dumaraan gaya ng pagdaan ng mga ulap, bilang pagkayari ni Allāh na nagpahusay sa bawat bagay. Tunay na Siya ay Mapagbatid sa anumang ginagawa ninyo"},{"SurahNumber":27,"VerseNumber":89,"Text":"Ang sinumang magdala ng magandang gawa, ukol sa kanya ay higit na mabuti kaysa roon habang sila, mula sa hilakbot sa araw na iyon, ay mga matitiwasay"},{"SurahNumber":27,"VerseNumber":90,"Text":"Ang sinumang magdala ng masagwang gawa, isusubsob ang mga mukha nila sa Apoy. [Sasabihin:] \"Gagantihan kaya kayo maliban pa ng anumang dati ninyong ginagawa"},{"SurahNumber":27,"VerseNumber":91,"Text":"[Sabihin mo]: \"Inutusan lamang ako na sumamba sa Panginoon ng bayang ito, na nagpabanal nito – at sa Kanya ang bawat bagay – at inutusan ako na maging kabilang ako sa mga tagapagpasakop"},{"SurahNumber":27,"VerseNumber":92,"Text":"at na bumigkas ako ng Qur’ān.\" Kaya ang sinumang napatnubayan ay napapatnubayan lamang para sa sarili niya at ang sinumang naligaw ay sabihin mo: \"Ako ay kabilang sa mga tagapagbabala lamang"},{"SurahNumber":27,"VerseNumber":93,"Text":"Sabihin mo: \"Ang papuri ay ukol kay Allāh. Magpapakita Siya sa inyo ng mga tanda Niya kaya makakikilala kayo sa mga ito. Ang Panginoon mo ay hindi nalilingat sa anumang ginagawa ninyo"},{"SurahNumber":28,"VerseNumber":1,"Text":"Ṭā. Sīn. Mīm"},{"SurahNumber":28,"VerseNumber":2,"Text":"Ang mga ito ay ang mga talata ng Aklat na malinaw"},{"SurahNumber":28,"VerseNumber":3,"Text":"Bumibigkas Kami sa iyo mula sa balita kay Moises at kay Paraon ayon sa katotohanan para sa mga taong sumasampalataya"},{"SurahNumber":28,"VerseNumber":4,"Text":"Tunay na si Paraon ay nagmataas sa lupain at gumawa sa mga naninirahan doon bilang mga kampihan habang naniniil sa isang pangkatin kabilang sa kanila: pinagkakatay niya ang mga lalaking anak nila at pinamumuhay niya ang mga babae nila. Tunay na siya noon ay kabilang sa mga tagagulo"},{"SurahNumber":28,"VerseNumber":5,"Text":"Nagnanais Kami na magmagandang-loob Kami sa mga siniil sa lupain, gumawa Kami sa kanila na mga pasimuno, gumawa Kami sa kanila na mga tagapagmana"},{"SurahNumber":28,"VerseNumber":6,"Text":"[Nagnanais Kami na] magbigay-kapangyarihan Kami sa kanila sa lupain at magpakita Kami kay Paraon, kay Hāmān, at sa mga kawal nilang dalawa kabilang sa kanila ng pinangingilagan nila noon"},{"SurahNumber":28,"VerseNumber":7,"Text":"Nagkasi Kami sa ina ni Moises, na [nagsasabi]: \"Magpasuso ka sa kanya; ngunit kapag nangamba ka para sa kanya ay itapon mo siya sa ilog at huwag kang mangamba at huwag kang malungkot. Tunay na Kami ay magsasauli sa kanya sa iyo at gagawa sa kanya kabilang sa mga isinugo"},{"SurahNumber":28,"VerseNumber":8,"Text":"Kaya napulot siya ng mag-anak ni Paraon upang siya para sa kanila ay maging isang kaaway at isang kalungkutan. Tunay na si Paraon, si Hāmān, at ang mga kawal nilang dalawa ay mga nagkakamali noon"},{"SurahNumber":28,"VerseNumber":9,"Text":"Nagsabi ang maybahay ni Paraon: \"Isang lugod ng mata [siya] para sa akin at para sa iyo. Huwag ninyo siyang patayin; marahil magpapakinabang siya sa atin o maituturing natin siya bilang anak,\" habang sila ay hindi nakararamdam"},{"SurahNumber":28,"VerseNumber":10,"Text":"Ang puso ng ina ni Moises ay naging hungkag. Tunay na muntik talagang maglantad ito sa kanya kung sakaling hindi Kami nagbigkis sa puso nito upang ito ay maging kabilang sa mga mananampalataya"},{"SurahNumber":28,"VerseNumber":11,"Text":"Nagsabi ito sa babaing kapatid niya: \"Magsubaybay ka sa kanya.\" Kaya nakakita iyon sa kanya mula sa malayo habang sila ay hindi nakararamdam"}]}