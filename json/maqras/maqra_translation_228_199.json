{"Id":199,"LanguageCodes":["ilp"],"Name":"ilp-abdulazizgroaal","Author":"Abdul Aziz Gro Aalem Saromintang","Language":"Iranun","Description":"Iranun","Direction":"ltr","Source":"https://www.islamic-invitation.com/ , King Fahd Quran Complex","Translations":[{"SurahNumber":70,"VerseNumber":19,"Text":"Mata-an! A so Manosiya na Inadun a tithiyakha-an, mala 1 inam"},{"SurahNumber":70,"VerseNumber":20,"Text":"Igira-a miyasogat sukaniyan o marata na di-i Khaminan"},{"SurahNumber":70,"VerseNumber":21,"Text":"Na igira-a miyasogat sukaniyan o mapiya na SÄ±impunun niyan (kadi phamumugai)"},{"SurahNumber":70,"VerseNumber":22,"Text":"Inonta so manga Barasambayang"},{"SurahNumber":70,"VerseNumber":23,"Text":"A so siran na so Sambayang iran na tatatapun niran"},{"SurahNumber":70,"VerseNumber":24,"Text":"Go siran na adun a matatago ko manga tamok iran a haq a mapupunto (a so Zakat)"},{"SurahNumber":70,"VerseNumber":25,"Text":"A ruk o puphamanguni, a go so di phamanguni a Karurugunan"},{"SurahNumber":70,"VerseNumber":26,"Text":"Go siran na bubunarun niran so Alongan a kapamalas"},{"SurahNumber":70,"VerseNumber":27,"Text":"Go siran na siran na so siksa o Kadnan niran na ika-aluk iran"},{"SurahNumber":70,"VerseNumber":28,"Text":"Mata-an! A so Siksa o Kadnan niran na da-a somasarig sa kalupas iyanon"},{"SurahNumber":70,"VerseNumber":29,"Text":"Go siran na siran na so manga ginawa iran na sisiyapun niran"},{"SurahNumber":70,"VerseNumber":30,"Text":"Inonta si-i ko manga Karoma iran, o di na so miyakhapa-ar o manga tangan niran,- ka Mata-an! A siran na da-a Pa-awing iran non"},{"SurahNumber":70,"VerseNumber":31,"Text":"Na sa tao a mamagingar sa salakao ro-o na siran man na siran 1 manga malawani"},{"SurahNumber":70,"VerseNumber":32,"Text":"Go siran na siran na so manga sarig kiran, a go so diyandi kiran na sisiyapun niran"},{"SurahNumber":70,"VerseNumber":33,"Text":"Go siran na siran na so kashasaksi-an niran na i Pamamayandug iran"},{"SurahNumber":70,"VerseNumber":34,"Text":"Go siran na siran na so Sambayang iran na sisiyapun niran"},{"SurahNumber":70,"VerseNumber":35,"Text":"Siran man i khatago ko manga Sorga, a Khisusula-an siran"},{"SurahNumber":70,"VerseNumber":36,"Text":"Na antona-a so Miyamangongkir a mapapantag Ka a khilalangag"},{"SurahNumber":70,"VerseNumber":37,"Text":"Si-i sa kawanan a go sa diyowang a khokoliling siran"},{"SurahNumber":70,"VerseNumber":38,"Text":"Ba mai inam o omani isa kiran a kapakasoluda-on ko Sorga a pakadarandang"},{"SurahNumber":70,"VerseNumber":39,"Text":"Di dun noto! Mata-an! A Sukami na Inadun Ami siran phoon ko nganin a katawan niran (a Notfa)"},{"SurahNumber":70,"VerseNumber":40,"Text":"Na kuna, ka Pushapa-a Ko sa Ibut ko Kadunan o manga Subangan, a go so manga Sudupan, ka Mata-an! A Sukami na titho a manga Gaos"},{"SurahNumber":70,"VerseNumber":41,"Text":"Sa kasambi Ami sa mapiya a di siran; go da Rukami i ba Kami ran kaonai"},{"SurahNumber":70,"VerseNumber":42,"Text":"Na Botawaningka siran ko kapuphamurak iran, go mabibimban siran, taman sa matumo iran so Alongan niran a so idi diyandi kiran"},{"SurahNumber":70,"VerseNumber":43,"Text":"Alongan a mamakambowat siran pho-on ko manga kobor sa manga gaga-an, lagid o ba siran puphamagarabaya ko apasa"},{"SurahNumber":70,"VerseNumber":44,"Text":"A khipakasusunong so manga kailai ran, a kakokoloban siran sa kahina-an. Giyoto man so Alongan a so siran na idi diyandi kiran"},{"SurahNumber":71,"VerseNumber":1,"Text":"Mata-an! A Sukami na Siyogo Ami so Nuh ko pagtao Niyan: (sa Pitharo-on a:) Pakaiktiyarangka so Pagtaongka ko da kiran pun katalingomai a siksa a Malipudus"},{"SurahNumber":71,"VerseNumber":2,"Text":"Pitharo Iyan: Hai pagtao Akun! Mata-an! A Sakun na phamaka-iktiyar rukano a mapayag"},{"SurahNumber":71,"VerseNumber":3,"Text":"Showasowata niyo so Allah, go kalukun niyo Sukaniyan, go Onoti Ako niyo"},{"SurahNumber":71,"VerseNumber":4,"Text":"Ka Napin Niyan rukano so manga dosa niyo, go pakapulagodun kano Niyan sa taman ko ta-alik a miyapunto: Mata-an! A so ta-alik o Allah na igira-a miyakatalingoma na di khisundod; o sukano na katawi niyo"},{"SurahNumber":71,"VerseNumber":5,"Text":"Pitharo Iyan: Kadnan Ko! Mata-an! A Sakun na diyolon Nakun so pagtao Akun ko kagagawi-i na go so kadaondao"},{"SurahNumber":71,"VerseNumber":6,"Text":"Na da-a minipagoman kiran o Panolon Nakun a rowar sa kapalagoi"},{"SurahNumber":71,"VerseNumber":7,"Text":"Go Mata-an! A Sakun na oman Nakun siran Dolonun, ka Anuka siran Kapuma-api, na iyolun niran so manga tindoro iran ko manga tangila iran, go ishalikombong iran so manga nditarun niran, go idadayon niran (so Kaongkir) go Mumaratabat siran sa mala a Kapumaratabat"},{"SurahNumber":71,"VerseNumber":8,"Text":"Oriyan niyan na Mata-an! A Sakun na tiyawag Akun siran sa matanog"},{"SurahNumber":71,"VerseNumber":9,"Text":"Go Mata-an! A Sakun na piyakalangkap Akun kiran, go ini punanai Akun kiran sa tanto a kapunanai"},{"SurahNumber":71,"VerseNumber":10,"Text":"Na Pitharo Akun: A Panguni kano sa Ma-ap ko Kadnan niyo; Mata-an! A Sukaniyan na tatap a Manapi"},{"SurahNumber":71,"VerseNumber":11,"Text":"Ka botawanan Niyan rukano so oran a marugus"},{"SurahNumber":71,"VerseNumber":12,"Text":"Go pakadakulun Niyan rukano so manga tamok a go so manga Wata, go sunggayan kano Niyan samanga Pamomolan, go sunggayan kano Niyan sa manga lawasaig"},{"SurahNumber":71,"VerseNumber":13,"Text":"Ino kano wai a di niyo i khaluk so Allah sa Sulasula"},{"SurahNumber":71,"VerseNumber":14,"Text":"A Sabunar a Inadun kano Niyan ko pishoson a butad"},{"SurahNumber":71,"VerseNumber":15,"Text":"Ba niyo da manggudaguda o andamanaya i Kiya-aduna o Allah ko pito a manga Langit a Miyakaphapangkata"},{"SurahNumber":71,"VerseNumber":16,"Text":"Go biyaloi Niyan ro-o so Olan a Sindao, go biyaloi Niyan so Alongan a Palita-an"},{"SurahNumber":71,"VerseNumber":17,"Text":"Na so Allah na Inadun kano Niyan a pho-on ko Lopa, sa (lagid o) Mangunguto"},{"SurahNumber":71,"VerseNumber":18,"Text":"Oriyan niyan na Phakakasowingkano Niyan ro-o, go phakaguma-on kano Niyan sa samporna a kapakagumao"},{"SurahNumber":71,"VerseNumber":19,"Text":"Na so Allah na biyaloi Niyan rukano so Lopa a makakayat"},{"SurahNumber":71,"VerseNumber":20,"Text":"Ka angkano puphakaokit ko manga lalanon a manga dadaya"},{"SurahNumber":71,"VerseNumber":21,"Text":"Pitharo o Nuh: Kadnan Ko! Mata-an! A siran na siyangka Ako iran, ka aya iran inonotan so tao a da-a amini-omanon o tamok iyan, a go so Wata iyan, a rowar sa kalogi"},{"SurahNumber":71,"VerseNumber":22,"Text":"Go miyagikmat siran sa ikmat a mala"},{"SurahNumber":71,"VerseNumber":23,"Text":"Go Pitharo iran: A di niyo ngganati so manga Katohanan niyo: Go di niyo ngganati so (Barahala) Wadda, go so Suwaa, go so Yaghus, go so Yauqa, go so Nasra"},{"SurahNumber":71,"VerseNumber":24,"Text":"Go Sabunar a miyakadadag siran sa madakul; na da-a Pagomanun Ka ko manga darowaka a rowar ko kadadag"},{"SurahNumber":71,"VerseNumber":25,"Text":"Po-on ko manga kasala-an niran na inulud siran, go piyakasolud siran ko Apoi; na da a miyatoon niran a bagiyan niran a salakao ko Allah a mamakatabang"},{"SurahNumber":71,"VerseNumber":26,"Text":"Na Pitharo o Nuh: Kadnan Ko! Da-a Pulambaangka ko Lopa ko Miyamangongkir a Makapamagingudon"},{"SurahNumber":71,"VerseNumber":27,"Text":"Mata-an! A Suka na o adun a lamba-an Ka kiran na madadag iran so manga Oripun Ka, go da-a imbawata iran a rowar sa baradosa a Miyongkir"},{"SurahNumber":71,"VerseNumber":28,"Text":"Kadnan Ko! Puma-api Yakongka, a go so mbala a lokus Akun, go so tao a somiyolud ko Walai Akun a Mapaparatiyaya, a go so Miyamaratiyaya a manga Mama go so Miyamaratiyaya a manga Babai, go da-a pagomanun Ka ko manga darowaka a rowar ko kabinasa"}]}