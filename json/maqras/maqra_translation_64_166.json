{"Id":166,"LanguageCodes":["fil"],"Name":"fil-wwwislamhouseco","Author":"Www.islamhouse.com","Language":"Filipino","Description":"Filipino","Direction":"ltr","Source":"https://quranenc.com/check/tagalog_rwwad/v1.1.1-csv.1 https://quranenc.com/en/browse/tagalog_rwwad https://quranenc.com","Translations":[{"SurahNumber":7,"VerseNumber":65,"Text":"[Nagsugo sa] `Ād ng kapatid nilang si Hūd. Nagsabi siya: \"O mga kalipi ko, sumamba kayo kay Allāh; walang ukol sa inyo na anumang Diyos na iba pa sa Kanya. Kaya hindi ba kayo mangingilag magkasala"},{"SurahNumber":7,"VerseNumber":66,"Text":"Nagsabi ang konseho na mga tumangging sumampalataya kabilang sa mga kalipi niya: \"Tunay na kami ay talagang nakakikita sa iyo sa isang kahunghangan at tunay na kami ay nakatitiyak sa iyo na kabilang sa mga sinungaling"},{"SurahNumber":7,"VerseNumber":67,"Text":"Nagsabi siya: \"O mga kalipi ko, walang kahunghangan sa akin subalit ako ay isang sugo mula sa Panginoon ng mga nilalang"},{"SurahNumber":7,"VerseNumber":68,"Text":"Nagpapaabot ako sa inyo ng mga pasugo ng Panginoon ko, at ako para sa inyo ay isang tagapayong pinagkakatiwalaan"},{"SurahNumber":7,"VerseNumber":69,"Text":"Namangha ba kayo na may dumating sa inyo na isang paalaala mula sa Panginoon ninyo dala ng isang lalaking kabilang sa inyo upang magbabala sa inyo? Alalahanin ninyo noong gumawa Siya sa inyo bilang mga kahalili nang matapos ng mga tao ni Noe at nagdagdag Siya sa inyo ng kalakasan sa pangangatawan. Kaya alalahanin ninyo ang mga pagpapala ng Panginoon ninyo, nang sa gayon kayo ay magtatagumpay"},{"SurahNumber":7,"VerseNumber":70,"Text":"Nagsabi sila: \"Dumating ka ba sa Amin upang sumamba kami kay Allāh lamangat umiwan Kami sa anumang dating sinasamba ng mga magulang namin? Kaya maglahad ka sa amin ng ipinangangako mo sa amin kung ikaw ay kabilang sa mga tapat"},{"SurahNumber":7,"VerseNumber":71,"Text":"Nagsabi siya: \"May bumagsak nga sa inyo mula sa Panginoon ninyo na isang kasalaulaan at isang galit. Nakikipagtalo ba kayo sa akin hinggil sa mga pangalang ipinangalan ninyo mismo at ng mga magulang ninyo, na hindi nagbaba si Allāh sa mga ito ng anumang katunayan. Kaya maghintay kayo; tunay na ako ay kasama sa inyo kabilang sa mga naghihintay"},{"SurahNumber":7,"VerseNumber":72,"Text":"Kaya pinaligtas Namin siya at ang mga kasama sa kanya dahil sa isang awa mula sa Amin. Pumutol Kami sa ugat ng mga nagpasinungaling sa mga tanda Namin. Sila noon ay hindi mga mananampalataya"},{"SurahNumber":7,"VerseNumber":73,"Text":"[Nagsugo sa] Thamūd ng kapatid nilang si Ṣāliḥ. Nagsabi siya: \"O mga kalipi ko, sumamba kayo kay Allāh; walang ukol sa inyo na anumang Diyos na iba pa sa Kanya. May dumating nga sa inyo na isang malinaw na patunay mula sa Panginoon ninyo. Ito ay dumalagang kamelyo ni Allāh; para sa inyo ay isang tanda, kaya hayaan ninyo itong manginain sa lupain ni Allāh at huwag ninyong salingin ito ng isang kasagwaan para hindi kayo daklutin ng isang pagdurusang masakit"},{"SurahNumber":7,"VerseNumber":74,"Text":"Alalahanin ninyo noong gumawa Siya sa inyo na mga kahalili nang matapos ng [lipi ng] `Ād at nagpatahan Siya sa inyo sa lupain. Gumagawa kayo mula sa mga kapatagan nito ng mga palasyo at lumililok kayo ng mga bundok na maging mga bahay. Kaya alalahanin ninyo ang mga biyaya ni Allāh at huwag kayong manampalasan sa lupa bilang mga tagagulo"},{"SurahNumber":7,"VerseNumber":75,"Text":"Nagsabi ang konseho na mga nagmalaki kabilang sa mga kalipi niya sa mga minamahina – sa sinumang sumampalataya kabilang sa kanila: \"Nakaaalam ba kayo na si Ṣāliḥ ay isang isinugo mula sa Panginoon niya?\" Nagsabi ang mga ito: \"Tunay na kami sa ipinasugo sa kanya ay mga mananampalataya"},{"SurahNumber":7,"VerseNumber":76,"Text":"Nagsabi ang mga nagmalaki: \"Tunay na kami sa sinampalatayanan ninyo ay mga tagatangging sumampalataya"},{"SurahNumber":7,"VerseNumber":77,"Text":"Kaya kinitil nila ang dumalagang kamelyo, nanampalasan sila sa utos ng Panginoon nila, at nagsabi sila: \"O Ṣāliḥ, maglahad ka sa amin ng ipinangangako mo sa amin kung ikaw ay kabilang sa mga isinugo"},{"SurahNumber":7,"VerseNumber":78,"Text":"Kaya dumaklot sa kanila ang yanig, saka sila, sa tahanan nila, ay naging mga [patay na] nakasubsob"},{"SurahNumber":7,"VerseNumber":79,"Text":"Kaya tumalikod siya sa kanila at nagsabi: \"O mga kalipi ko, talaga ngang nagpaabot ako sa inyo ng pasugo ng Panginoon ko at nagpayo ako sa inyo subalit hindi kayo umiibig sa mga tagapayo"},{"SurahNumber":7,"VerseNumber":80,"Text":"[Banggitin mo] si Lot noong nagsabi siya sa mga kababayan niya: \"Gumagawa ba kayo ng mahalay, na walang nakauna sa inyo roon na isa man kabilang sa mga nilalang"},{"SurahNumber":7,"VerseNumber":81,"Text":"Tunay na kayo ay talagang pumupunta sa mga lalaki dala ng pagnanasa sa bukod pa sa mga babae, bagkus kayo ay mga taong nagpapakalabis"},{"SurahNumber":7,"VerseNumber":82,"Text":"Walang iba ang sagot ng mga kababayan niya kundi na nagsabi sila: \"Palabasin ninyo sila mula sa pamayanan ninyo; tunay na sila ay mga taong nagpapakadalisay"},{"SurahNumber":7,"VerseNumber":83,"Text":"Kaya pinaligtas Namin siya at ang mag-anak niya maliban sa maybahay niya; ito ay naging kabilang sa mga nagpapaiwan"},{"SurahNumber":7,"VerseNumber":84,"Text":"Nagpaulan Kami sa kanila ng isang ulan, kaya tumingin ka kung papaano naging ang kinahinatnan ng mga salarin"},{"SurahNumber":7,"VerseNumber":85,"Text":"[Nagsugo sa] Madyan ng kapatid nilang si Shu`ayb. Nagsabi siya: \"O mga kalipi ko, sumamba kayo kay Allāh; walang ukol sa inyo na anumang Diyos na iba pa sa Kanya. May dumating nga sa inyo na isang malinaw na patunay mula sa Panginoon ninyo. Kaya magpalubus-lubos kayo ng pagtatakal at [pagtitimbang sa] timbangan, huwag kayong magpakulang sa mga tao sa mga bagay-bagay nila, at huwag kayong manggulo sa lupa matapos ng pagsasaayos nito. Iyon ay higit na mabuti para sa inyo kung kayo ay mga mananampalataya"},{"SurahNumber":7,"VerseNumber":86,"Text":"Huwag kayong umupo sa bawat landasin, na nagbabanta kayo at sumasagabal kayo sa landas ni Allāh sa sinumang sumampalataya sa Kanya, at naghahangad kayo rito ng isang kabaluktutan. Alalahanin ninyo, noong kayo dati ay kakaunti, pinarami Niya kayo. Tumingin kayo kung papaano naging ang kinahinatnan ng mga tagagulo"},{"SurahNumber":7,"VerseNumber":87,"Text":"Kung may isang pangkatin kabilang sa inyo na sumampalataya sa ipinasugo sa akin at may isang pangkating hindi sumampalataya, magtiis kayo hanggang sa humatol si Allāh sa pagitan natin. Siya ay ang pinakamainam sa mga tagahatol"}]}