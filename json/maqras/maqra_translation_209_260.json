{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":51,"VerseNumber":31,"Text":"Pitharo iyan: \"Antonaa i pagangin iyo, hay manga sogo"},{"SurahNumber":51,"VerseNumber":32,"Text":"Pitharo iran a: \"Mataan! a skami na siyogo kami ko pagtaw a manga sala"},{"SurahNumber":51,"VerseNumber":33,"Text":"Ka an ami siran kapakawrani sa ator a phoon sa lipaw"},{"SurahNumber":51,"VerseNumber":34,"Text":"Totoosan sii ko Kadnan ka a rk o manga malawani"},{"SurahNumber":51,"VerseNumber":35,"Text":"Na piyakaliyo Ami so matatago on ko miyamaratiyaya"},{"SurahNumber":51,"VerseNumber":36,"Text":"Na da a miyatoon Ami ron a salakaw ko isa ka walay a manga Moslim"},{"SurahNumber":51,"VerseNumber":37,"Text":"Na inibagak Ami ron so tanda a rk o siran a ikaalk iran so siksa a malipds"},{"SurahNumber":51,"VerseNumber":38,"Text":"Go sii (pn) ko Mosa gowani a sogo on Ami ko Pir´awn rakhs o katantowan, a mapayag"},{"SurahNumber":51,"VerseNumber":39,"Text":"Na tomiyalikhod a rakhs o gomagabay ron, go pitharo iyan a: \"Balik mata odi na tataraponan"},{"SurahNumber":51,"VerseNumber":40,"Text":"Na siniksa Ami skaniyan go so manga tantara iyan, na inibowang Ami siran ko kalodan, a skaniyan na kapphanginsoyaan"},{"SurahNumber":51,"VerseNumber":41,"Text":"Go sii (pn) ko pagtaw a Ad gowani a botawanan Ami kiran so ndo a maminasa"},{"SurahNumber":51,"VerseNumber":42,"Text":"Daa plaoon iyan a mayto bo a miyadansal iyan a ba niyan oto da baloya a izan o lopapk"},{"SurahNumber":51,"VerseNumber":43,"Text":"Go sii (pn) ko pagtaw a Samod gowani a tharoon kiran a: \"Zonor kano sa taman ko wakto (o siksa)"},{"SurahNumber":51,"VerseNumber":44,"Text":"Na pimaratabatan iran so sogoan o Kadnan iran, na miyadansal siran o lalis, a siran na kasasandngan iran"},{"SurahNumber":51,"VerseNumber":45,"Text":"Na da siran makagaga gomanat, go da iran malinding a ginawa iran"},{"SurahNumber":51,"VerseNumber":46,"Text":"Go so pagtaw o Noh gowani: Mataan! a siran na miyabaloy siran a pagtaw a manga songklid"},{"SurahNumber":51,"VerseNumber":47,"Text":"Go so langit na pimbalay Ami skaniyan sabap ko bagr, go mataan! a Skami i titho a miyakawlad on"},{"SurahNumber":51,"VerseNumber":48,"Text":"Go so lopa na kiyayat Ami skaniyan, na sayana a mapiya so miyangayat on"},{"SurahNumber":51,"VerseNumber":49,"Text":"Go so langowan taman na inadn Ami a nggaganapa; ka an iyo pkhatadmi"},{"SurahNumber":51,"VerseNumber":50,"Text":"Na pagagaw kano ko Allah. Mataan! a sakn na pphamakaiktiyar rkano, a mapayag a phoon Rkaniyan"},{"SurahNumber":51,"VerseNumber":51,"Text":"Na di kano phangmbaal sa rimbang o Allah a katohanan a salakaw. Mataan! a sakn na pphamakaiktiyar rkano, a mapayag a phoon Rkaniyan"},{"SurahNumber":51,"VerseNumber":52,"Text":"Mawto dn man, a da a miyakatalingoma ko siran a miyaonaan iran a sogo a ba iran da tharoa a: \"Balik mata, odi na tataraponan"},{"SurahNumber":51,"VerseNumber":53,"Text":"Ba iran aya inithatanana? Kna, ka siran na pagtaw a manga darowaka"},{"SurahNumber":51,"VerseNumber":54,"Text":"Na talikhoding ka siran, ka kna ba adn a paawing ka on"},{"SurahNumber":51,"VerseNumber":55,"Text":"Na pangthoma ka, ka mataan! a so thoma na phakanggay a gona ko miyamaratiyaya"},{"SurahNumber":51,"VerseNumber":56,"Text":"Na da a kiyaadna Ko ko manga jinn go so manga manosiya, a rowar sa ana Ko iran mazoasoat"},{"SurahNumber":51,"VerseNumber":57,"Text":"Daa singanin Akn kiran a pagpr, go di Akn singanin i kapakakana iran Rakn"},{"SurahNumber":51,"VerseNumber":58,"Text":"Mataan! a so Allah na Skaniyan so Pphagpr, - a Khirk ko bagr, a di ptharotos"},{"SurahNumber":51,"VerseNumber":59,"Text":"Na mataan! a adn a bagian o siran a mindadarowaka a kipantag (ko siksa) a lagid o kipantag o manga pd iran; na di iran Rakn maphangni i kapagalokaloki ron"},{"SurahNumber":51,"VerseNumber":60,"Text":"Na sangat a siksa a bagian o siran a miyamangongkir, sii ko alongan iran a so ididiyandi kiran"},{"SurahNumber":52,"VerseNumber":1,"Text":"Ibt ko palaw a Tor (a giyoto so palaw a ron inimbitiyarai o Allah so Mosa ko liyawaw niyan)"},{"SurahNumber":52,"VerseNumber":2,"Text":"Go so kitab a misosorat (a giyo to so Qor´an)"},{"SurahNumber":52,"VerseNumber":3,"Text":"Ko karatas a makakayat"},{"SurahNumber":52,"VerseNumber":4,"Text":"Go so Baytil Maamor (a giyoto so walay a mbabalayn a dii tawapan mambo o manga malaikat sa langit)"},{"SurahNumber":52,"VerseNumber":5,"Text":"Go so atp a ipoporo (a giyoto so langit a matatampar sa donya)"},{"SurahNumber":52,"VerseNumber":6,"Text":"Go so kalodan a mappno"},{"SurahNumber":52,"VerseNumber":7,"Text":"Ka mataan! a so siksa o Kadnan ka na phakatana dn"},{"SurahNumber":52,"VerseNumber":8,"Text":"Daa phakarnon"},{"SurahNumber":52,"VerseNumber":9,"Text":"Sii ko alongan a mabirbir so langit sa titho a kabirbir"},{"SurahNumber":52,"VerseNumber":10,"Text":"Go mamangikayontong so manga palaw a mikayambr"},{"SurahNumber":52,"VerseNumber":11,"Text":"Na sangat a siksa sa alongan oto a bagian o miyamanaplis"},{"SurahNumber":52,"VerseNumber":12,"Text":"So siran na sii ko ribat khikabibimban"},{"SurahNumber":52,"VerseNumber":13,"Text":"Sii ko alongan a ipanaromag siran ko naraka Jahanam, sa mabasng a kapanaromag"},{"SurahNumber":52,"VerseNumber":14,"Text":"(Tharoon kiran:) Giyai so apoy, a so piyakambokhag iyo skaniyan"},{"SurahNumber":52,"VerseNumber":15,"Text":"Ino balik mata ini, antawaa skano i di phamakanono"},{"SurahNumber":52,"VerseNumber":16,"Text":"Sombowi niyo skaniyan: Na phantang kano, antawaa di kano pphantang, na mlagid rkano. Aya bo a imbalas rkano na so pinggolawla niyo"},{"SurahNumber":52,"VerseNumber":17,"Text":"Mataan! a so miyamananggila na sii ko manga sorga, go kadarandang"},{"SurahNumber":52,"VerseNumber":18,"Text":"A mabababaya siran sabap ko inibgay kiran o Kadnan iran; go piyakalidas siran o Kadnan iran ko siksa ko naraka Jahim"},{"SurahNumber":52,"VerseNumber":19,"Text":"(Tharoon kiran:) Kang kano, go inom kano sa kapipiya ginawa, sabap ko pinggolawla niyo"},{"SurahNumber":52,"VerseNumber":20,"Text":"Gii siran zasandasandang ko manga kantir a khirarantarn; go pakaphamangaromaan Ami siran sa manga tataid, a manga pipiya i kapmata"},{"SurahNumber":52,"VerseNumber":21,"Text":"Na so miyamaratiyaya, go tiyondog siran o manga moriyataw iran ko paratiyaya, - na pakiraot Ami siran ko manga moriyataw iran, go da a korangn Ami kiran ko galbk iran a mayto bo. Oman i isa a taw na sanda ko galbk iyan"},{"SurahNumber":52,"VerseNumber":22,"Text":"Na phagomanan Ami siran sa onga, ago sapo, a pkhababayaan iran"},{"SurahNumber":52,"VerseNumber":23,"Text":"Gii siran roo ndadawaga sa inomn, a da a ilang on, go da a ikhadosa on"}]}