{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":6,"VerseNumber":74,"Text":"Oto powiedział Abraham do swego ojca Azara: \"Czy ty bierzesz sobie bałwany za bogów? Ja widzę ciebie i twój lud w jawnym błędzie"},{"SurahNumber":6,"VerseNumber":75,"Text":"I tak My pokazaliśmy Abrahamowi królestwo niebios i ziemi, aby był on między tymi, którzy posiadają pewność w wierze"},{"SurahNumber":6,"VerseNumber":76,"Text":"A kiedy okryła go ciemna noc, zobaczył gwiazdę i powiedział: \"To jest mój Pan!\" A kiedy ona zaszła na zachodzie, on powiedział: \"Ja nie kocham tych, którzy zachodzą"},{"SurahNumber":6,"VerseNumber":77,"Text":"A kiedy zobaczył księżyc wschodzący, powiedział: \"To jest mój Pan!\" Ale kiedy zniknął na zachodzie, powiedział: \"Jeśli mój Pan nie poprowadzi mnie drogą prostą, to z pewnością będę w liczbie błądzących"},{"SurahNumber":6,"VerseNumber":78,"Text":"A kiedy zobaczył słońce wschodzące, powiedział: \"To jest mój Pan! On jest największy!\" Lecz kiedy ono zaszło, powiedział: O ludu mój! Ja nie jestem winien tego, że wy Jemu dodajecie współtowarzyszy"},{"SurahNumber":6,"VerseNumber":79,"Text":"Oto skierowałem swoje oblicze ku Temu, który stworzył niebiosa i ziemię, jako prawdziwie wierzący; ja nie jestem z liczby tych, którzy dodają współtowarzyszy"},{"SurahNumber":6,"VerseNumber":80,"Text":"I jego lud wdał się z nim w dysputę. On powiedział: \"Czy chcecie prowadzić ze mną dysputę w sprawie Boga, skoro On wprowadził mnie na drogę prostą? Ja nie boję się tego, co wy Jemu dodajecie jako współtowarzyszy, chyba że czegoś innego zechce mój Pan. Mój Pan obejmuje wiedzą każdą rzecz! Czyż wy się nie zastanowicie"},{"SurahNumber":6,"VerseNumber":81,"Text":"Jak bym ja się miał bać tego, co wy Jemu dodajecie jako współtowarzyszy, kiedy wy nie boicie się dodawać Bogu za współtowarzyszy tego, czemu On nie zesłał żadnej władzy nad wami? Więc która z dwóch partii zasługuje na większe bezpieczeństwo, jeśli wy posiadacie jakąś wiedzę"},{"SurahNumber":6,"VerseNumber":82,"Text":"Ci, którzy wierzą, i ci, którzy nie ubierają swojej wiary w niesprawiedliwość, posiadają prawdziwe bezpieczeństwo i są na drodze prostej"},{"SurahNumber":6,"VerseNumber":83,"Text":"Taki jest Nasz dowód, który daliśmy Abrahamowi przeciw jego ludowi! My wywyższamy stopniami, kogo chcemy. Zaprawdę, twój Pan jest mądry, wszechwiedzący"},{"SurahNumber":6,"VerseNumber":84,"Text":"I darowaliśmy mu Izaaka i Jakuba, każdego poprowadziliśmy drogą prostą. I Noego poprowadziliśmy drogą prostą; a z jego potomstwa: Dawida, Salomona, Hioba, Józefa, Mojżesza i Aarona - w ten sposób płacimy tym, którzy czynią dobro"},{"SurahNumber":6,"VerseNumber":85,"Text":"I Zachariasza, i Jana, Jezusa i Eliasza - oni wszyscy są z liczby cnotliwych"},{"SurahNumber":6,"VerseNumber":86,"Text":"I Isma`ila, i Al-Jasa, Jonasza i Lota - wszystkich wywyższyliśmy ponad światy"},{"SurahNumber":6,"VerseNumber":87,"Text":"A spośród ich ojców i ich potomstwa, jak i spośród ich braci wybraliśmy niektórych i poprowadziliśmy ku drodze prostej"},{"SurahNumber":6,"VerseNumber":88,"Text":"To jest droga Boga, którą On prowadzi, kogo chce ze Swoich sług. A gdyby oni dodawali Jemu współtowarzyszy, to daremne byłoby dla nich to, co uczynili"},{"SurahNumber":6,"VerseNumber":89,"Text":"To są ci, którym daliśmy Księgę, mądrość i proroctwo. Jeśli jednak oni nie uwierzą w nie, to My już powierzyliśmy je ludziom, którzy nie będą niewiernymi"},{"SurahNumber":6,"VerseNumber":90,"Text":"To są ci, których Bóg poprowadził drogą prostą. I ty postępuj po tej drodze prostej! Powiedz: \"Ja nie żądam od was za to żadnej zapłaty. To jest tylko napomnienie dla światów"},{"SurahNumber":6,"VerseNumber":91,"Text":"Oni nie wymierzyli Boga Jego prawdziwą miarą, kiedy powiedzieli: \"Bóg nie zesłał człowiekowi niczego!\" Powiedz: \"Kto zesłał Księgę, z którą przyszedł Mojżesz jako światłem i drogą prostą dla ludzi, którą wy sporządzacie na zwojach pergaminu, ukazując lub skrywając wiele? Wy przecież nauczyliście się tego, czego nie wiedzieliście, ani wy, ani wasi ojcowie.\" Powiedz: \"Bóg. - potem zostaw ich, aby się zabawiali w pustej gadaninie"},{"SurahNumber":6,"VerseNumber":92,"Text":"To jest Księga, którą zesłaliśmy, błogosławiona; stwierdzająca prawdziwość tego, co zostało przed nią zesłane; abyś ostrzegał Matkę miast i tych, którzy się wokół niej znajdują. Ci, którzy wierzą w życie ostateczne, wierzą w nią i będą pilnie przestrzegać swojej modlitwy"},{"SurahNumber":6,"VerseNumber":93,"Text":"A kto jest bardziej niesprawiedliwy aniżeli ten, który wymyśla kłamstwo przeciwko Bogu? Albo który mówi: \"Zostało mi objawione!\" - a nic mu nie zostało objawione i który mówi: \"Ja ześlę coś podobnego do tego, co zesłał Bóg!\" Gdybyś mógł widzieć niesprawiedliwych przebywających w otchłaniach śmierci i aniołów z wyciągniętymi rękami: \"Wyprowadźcie wasze dusze! Dzisiaj otrzymacie zapłatę - karę poniżenia - za to, iż mówiliście nieprawdę przeciw Bogu i wynosiliście się dumnie ponad Jego znaki"},{"SurahNumber":6,"VerseNumber":94,"Text":"Wy przyszliście do Nas pojedynczo, tak jak was stworzyliśmy po raz pierwszy, i pozostawiliście poza waszymi plecami to, czym was obdarzyliśmy. My nie widzimy przy was orędowników, których uznaliście za waszych współtowarzyszy. Zerwały się więzy między wami i oddaliło się od was to, co uznawaliście"}]}