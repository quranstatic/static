{"Id":158,"LanguageCodes":["fa","fas"],"Name":"fas-mohammadmahdifo","Author":"Mohammad Mahdi Fooladvand","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":80,"VerseNumber":1,"Text":"چهره در هم كشيد و روى گردانيد،"},{"SurahNumber":80,"VerseNumber":2,"Text":"كه آن مرد نابينا پيش او آمد؛"},{"SurahNumber":80,"VerseNumber":3,"Text":"و تو چه دانى، شايد او به پاكى گرايد،"},{"SurahNumber":80,"VerseNumber":4,"Text":"يا پند پذيرد و اندرز سودش دهد"},{"SurahNumber":80,"VerseNumber":5,"Text":"اما آن كس كه خود را بى‌نياز مى‌پندارد،"},{"SurahNumber":80,"VerseNumber":6,"Text":"تو بدو مى‌پردازى؛"},{"SurahNumber":80,"VerseNumber":7,"Text":"با آنكه اگر پاك نگردد، بر تو [مسؤوليتى‌] نيست"},{"SurahNumber":80,"VerseNumber":8,"Text":"و اما آن كس كه شتابان پيش تو آمد،"},{"SurahNumber":80,"VerseNumber":9,"Text":"در حالى كه [از خدا] مى‌ترسيد،"},{"SurahNumber":80,"VerseNumber":10,"Text":"تو از او به ديگران مى‌پردازى"},{"SurahNumber":80,"VerseNumber":11,"Text":"زنهار [چنين مكن‌] اين [آيات‌] پندى است"},{"SurahNumber":80,"VerseNumber":12,"Text":"تا هر كه خواهد، از آن پند گيرد"},{"SurahNumber":80,"VerseNumber":13,"Text":"در صحيفه‌هايى ارجمند،"},{"SurahNumber":80,"VerseNumber":14,"Text":"والا و پاك‌شده،"},{"SurahNumber":80,"VerseNumber":15,"Text":"به دست فرشتگانى،"},{"SurahNumber":80,"VerseNumber":16,"Text":"ارجمند و نيكوكار"},{"SurahNumber":80,"VerseNumber":17,"Text":"كشته باد انسان، چه ناسپاس است"},{"SurahNumber":80,"VerseNumber":18,"Text":"او را از چه چيز آفريده است؟"},{"SurahNumber":80,"VerseNumber":19,"Text":"از نطفه‌اى خلقش كرد و اندازه مقررش بخشيد"},{"SurahNumber":80,"VerseNumber":20,"Text":"سپس راه را بر او آسان گردانيد"},{"SurahNumber":80,"VerseNumber":21,"Text":"آنگاه به مرگش رسانيد و در قبرش نهاد"},{"SurahNumber":80,"VerseNumber":22,"Text":"سپس چون بخواهد او را برانگيزد"},{"SurahNumber":80,"VerseNumber":23,"Text":"ولى نه! هنوز آنچه را به او دستور داده، به جاى نياورده است"},{"SurahNumber":80,"VerseNumber":24,"Text":"پس انسان بايد به خوراك خود بنگرد،"},{"SurahNumber":80,"VerseNumber":25,"Text":"كه ما آب را به صورت بارشى فرو ريختيم؛"},{"SurahNumber":80,"VerseNumber":26,"Text":"آنگاه زمين را با شكافتنى [لازم‌] شكافتيم؛"},{"SurahNumber":80,"VerseNumber":27,"Text":"پس در آن، دانه رويانيديم"},{"SurahNumber":80,"VerseNumber":28,"Text":"و انگور و سبزى،"},{"SurahNumber":80,"VerseNumber":29,"Text":"و زيتون و درخت خرما،"},{"SurahNumber":80,"VerseNumber":30,"Text":"و باغهاى انبوه،"},{"SurahNumber":80,"VerseNumber":31,"Text":"و ميوه و چراگاه،"},{"SurahNumber":80,"VerseNumber":32,"Text":"[تا وسيله‌] استفاده شما و دامهايتان باشد"},{"SurahNumber":80,"VerseNumber":33,"Text":"پس چون فرياد گوش‌خراش دررسد؛"},{"SurahNumber":80,"VerseNumber":34,"Text":"روزى كه آدمى از برادرش،"},{"SurahNumber":80,"VerseNumber":35,"Text":"و از مادرش و پدرش"},{"SurahNumber":80,"VerseNumber":36,"Text":"و از همسرش و پسرانش مى‌گريزد،"},{"SurahNumber":80,"VerseNumber":37,"Text":"در آن روز، هر كسى از آنان را كارى است كه او را به خود مشغول مى‌دارد"},{"SurahNumber":80,"VerseNumber":38,"Text":"در آن روز، چهره‌هايى درخشانند،"},{"SurahNumber":80,"VerseNumber":39,"Text":"خندان [و] شادانند"},{"SurahNumber":80,"VerseNumber":40,"Text":"و در آن روز، چهره‌هايى است كه بر آنها غبار نشسته،"},{"SurahNumber":80,"VerseNumber":41,"Text":"[و] آنها را تاريكى پوشانده است؛"},{"SurahNumber":80,"VerseNumber":42,"Text":"آنان همان كافران بدكارند"},{"SurahNumber":81,"VerseNumber":1,"Text":"آنگاه كه خورشيد به هم درپيچد،"},{"SurahNumber":81,"VerseNumber":2,"Text":"و آنگه كه ستارگان همى‌تيره شوند،"},{"SurahNumber":81,"VerseNumber":3,"Text":"و آنگاه كه كوهها به رفتار آيند"},{"SurahNumber":81,"VerseNumber":4,"Text":"وقتى شتران ماده وانهاده شوند،"},{"SurahNumber":81,"VerseNumber":5,"Text":"و آنگه كه وحوش را همى‌گرد آرند،"},{"SurahNumber":81,"VerseNumber":6,"Text":"درياها آنگه كه جوشان گردند،"},{"SurahNumber":81,"VerseNumber":7,"Text":"و آنگاه كه جانها به هم درپيوندند،"},{"SurahNumber":81,"VerseNumber":8,"Text":"پرسند چو زان دخترك زنده به‌گور"},{"SurahNumber":81,"VerseNumber":9,"Text":"به كدامين گناه كشته شده است؟"},{"SurahNumber":81,"VerseNumber":10,"Text":"و آنگاه كه نامه‌ها زهم بگشايند،"},{"SurahNumber":81,"VerseNumber":11,"Text":"و آنگاه كه آسمان زجا كنده شود،"},{"SurahNumber":81,"VerseNumber":12,"Text":"و آنگه كه جحيم را برافروزانند،"},{"SurahNumber":81,"VerseNumber":13,"Text":"و آنگه كه بهشت را فرا پيش آرند،"},{"SurahNumber":81,"VerseNumber":14,"Text":"هر نَفْس بداند چه فراهم ديده"},{"SurahNumber":81,"VerseNumber":15,"Text":"نه، نه! سوگند به اختران گردان،"},{"SurahNumber":81,"VerseNumber":16,"Text":"[كز ديده‌] نهان شوند و از نو آيند،"},{"SurahNumber":81,"VerseNumber":17,"Text":"سوگند به شب چون پشت گرداند،"},{"SurahNumber":81,"VerseNumber":18,"Text":"سوگند به صبح چون دميدن گيرد،"},{"SurahNumber":81,"VerseNumber":19,"Text":"كه [قرآن‌] سخن فرشته بزرگوارى است"},{"SurahNumber":81,"VerseNumber":20,"Text":"نيرومند [كه‌] پيش خداوند عرش، بلندپايگاه است"},{"SurahNumber":81,"VerseNumber":21,"Text":"در آنجا [هم‌] مطاع [و هم‌] امين است"},{"SurahNumber":81,"VerseNumber":22,"Text":"و رفيق شما مجنون نيست؛"},{"SurahNumber":81,"VerseNumber":23,"Text":"و قطعاً آن [فرشته وحى‌] را در افق رخشان ديده"},{"SurahNumber":81,"VerseNumber":24,"Text":"و او در امر غيب بخيل نيست"},{"SurahNumber":81,"VerseNumber":25,"Text":"و [قرآن‌] نيست سخن ديو رجيم"},{"SurahNumber":81,"VerseNumber":26,"Text":"پس به كجا مى‌رويد؟"},{"SurahNumber":81,"VerseNumber":27,"Text":"اين [سخن‌] بجز پندى براى عالميان نيست؛"},{"SurahNumber":81,"VerseNumber":28,"Text":"براى هر يك از شما كه خواهد به راه راست رود"},{"SurahNumber":81,"VerseNumber":29,"Text":"و تا خدا، پروردگار جهانها، نخواهد، [شما نيز] نخواهيد خواست"}]}