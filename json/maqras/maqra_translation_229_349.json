{"Id":349,"LanguageCodes":["sw","swa"],"Name":"swa-alimuhsinalbarw","Author":"Ali Muhsin Al Barwani","Language":"Swahili","Description":"Swahili","Direction":"ltr","Source":"http://tanzil.net","Translations":[{"SurahNumber":72,"VerseNumber":1,"Text":"Sema: Imefunuliwa kwangu ya kuwa kundi moja la majini lilisikiliza, na likasema: Hakika sisi tumeisikia Qur'ani ya ajabu"},{"SurahNumber":72,"VerseNumber":2,"Text":"Inaongoza kwenye uwongofu, kwa hivyo tumeiamini, wala hatutamshirikisha yeyote na Mola wetu Mlezi"},{"SurahNumber":72,"VerseNumber":3,"Text":"Na kwa hakika utukufu wa Mola wetu Mlezi umetukuka kabisa; hana mke wala mwana"},{"SurahNumber":72,"VerseNumber":4,"Text":"Na kwa hakika wapumbavu miongoni mwetu walikuwa wakisema uwongo ulio pindukia mipaka juu ya Mwenyezi Mungu"},{"SurahNumber":72,"VerseNumber":5,"Text":"Nasi tulidhani kuwa watu na majini hawamzulii uwongo Mwenyezi Mungu"},{"SurahNumber":72,"VerseNumber":6,"Text":"Na hakika walikuwako wanaume katika watu walio kuwa wakitafuta kujikinga kwa wanaume wa kijini; kwa hivyo wakawazidisha madhambi"},{"SurahNumber":72,"VerseNumber":7,"Text":"Na kwa hakika wao walidhani, kama mlivyo dhani nyinyi, ya kuwa Mwenyezi Mungu hatamleta Mtume"},{"SurahNumber":72,"VerseNumber":8,"Text":"Nasi tulizigusa mbingu, na tukaziona zimejaa walinzi wenye nguvu na vimondo"},{"SurahNumber":72,"VerseNumber":9,"Text":"Na hakika tulikuwa tukikaa humo katika baadhi ya makao ili kusikiliza; lakini sasa anaye taka kusikiliza atakuta kimondo kinamvizia"},{"SurahNumber":72,"VerseNumber":10,"Text":"Nasi hatujui kama wanatakiwa shari wale wanao kaa kwenye ardhi au Mola wao Mlezi anawatakia uwongofu"},{"SurahNumber":72,"VerseNumber":11,"Text":"Na hakika katika sisi wamo walio wema, na wengine wetu ni kinyume na hivyo. Tumekuwa njia mbali mbali"},{"SurahNumber":72,"VerseNumber":12,"Text":"Nasi tulijua kuwa hatutomshinda Mwenyezi Mungu duniani, wala hatuwezi kumponyoka kwa kukimbia"},{"SurahNumber":72,"VerseNumber":13,"Text":"Nasi tulipo usikia uwongofu tuliuamini. Basi mwenye kumuamini Mola wake Mlezi basi haogopi kupunjwa wala kudhulumiwa"},{"SurahNumber":72,"VerseNumber":14,"Text":"Na hakika wamo katika sisi Waislamu, na wamo kati yetu wanao acha haki. Basi walio silimu, hao ndio walio tafuta uwongofu"},{"SurahNumber":72,"VerseNumber":15,"Text":"Na ama wanao acha haki, hao watakuwa kuni za Jahannamu"},{"SurahNumber":72,"VerseNumber":16,"Text":"Na lau kama wangeli simama sawasawa juu ya njia tungeli wanywesha maji kwa wingi"},{"SurahNumber":72,"VerseNumber":17,"Text":"Ili tuwajaribu kwa hayo. Na anaye puuza kumkumbuka Mola wake Mlezi atamsukuma kwenye adhabu ngumu"},{"SurahNumber":72,"VerseNumber":18,"Text":"Na hakika misikiti ni ya Mwenyezi Mungu, basi msimuabudu yeyote pamoja na Mwenyezi Mungu"},{"SurahNumber":72,"VerseNumber":19,"Text":"Na hakika Mja wa Mwenyezi Mungu alipo simama kumwomba, wao walikuwa karibu kumzonga"},{"SurahNumber":72,"VerseNumber":20,"Text":"Sema: Hakika mimi namwomba Mola wangu Mlezi, wala simshirikishi Yeye na yeyote"},{"SurahNumber":72,"VerseNumber":21,"Text":"Sema: Mimi sina mamlaka ya kukudhuruni wala kukuongozeni"},{"SurahNumber":72,"VerseNumber":22,"Text":"Sema: Hakika hapana yeyote awezae kunilinda na Mwenyezi Mungu, wala sitapata pa kukimbilia isipo kuwa kwake Yeye tu"},{"SurahNumber":72,"VerseNumber":23,"Text":"Ila nifikishe Ujumbe utokao kwa Mwenyezi Mungu na risala zake. Na wenye kumuasi Mwenyezi Mungu na Mtume wake, basi hakika hao watapata Moto wa Jahannamu wadumu humo milele"},{"SurahNumber":72,"VerseNumber":24,"Text":"Hata watakapo yaona wanayo ahidiwa, ndipo watakapo jua ni nani mwenye msaidizi dhaifu, na mchache wa idadi"},{"SurahNumber":72,"VerseNumber":25,"Text":"Sema: Sijui kama yapo karibu hayo mnayo ahidiwa, au Mola wangu Mlezi atayawekea muda mrefu"},{"SurahNumber":72,"VerseNumber":26,"Text":"Yeye ndiye Mwenye kujua ya siri, wala hamdhihirishii yeyote siri yake"},{"SurahNumber":72,"VerseNumber":27,"Text":"Isipo kuwa Mtume wake aliye mridhia. Naye huyo humwekea walinzi mbele yake na nyuma yake"},{"SurahNumber":72,"VerseNumber":28,"Text":"Ili Yeye ajue kwamba wao wamefikisha ujumbe wa Mola wao Mlezi, na Yeye anayajua vyema yote walio nayo, na amedhibiti idadi ya kila kitu"},{"SurahNumber":73,"VerseNumber":1,"Text":"Ewe uliye jifunika"},{"SurahNumber":73,"VerseNumber":2,"Text":"Kesha usiku kucha, ila kidogo tu"},{"SurahNumber":73,"VerseNumber":3,"Text":"Nusu yake, au ipunguze kidogo"},{"SurahNumber":73,"VerseNumber":4,"Text":"Au izidishe - na soma Qur'ani kwa utaratibu na utungo"},{"SurahNumber":73,"VerseNumber":5,"Text":"Hakika Sisi tutakuteremshia kauli nzito"},{"SurahNumber":73,"VerseNumber":6,"Text":"Hakika kuamka usiku kunawafikiana zaidi na moyo, na maneno yake yanatua zaidi"},{"SurahNumber":73,"VerseNumber":7,"Text":"Kwani hakika mchana una shughuli nyingi"},{"SurahNumber":73,"VerseNumber":8,"Text":"Na lidhukuru jina la Mola wako Mlezi, na ujitolee kwake kwa ukamilifu"},{"SurahNumber":73,"VerseNumber":9,"Text":"Mola Mlezi wa mashariki na magharibi, hapana mungu isipo kuwa Yeye, basi mfanye kuwa Mtegemewa wako"},{"SurahNumber":73,"VerseNumber":10,"Text":"Na vumilia hayo wayasemayo, na jitenge nao kwa vizuri"},{"SurahNumber":73,"VerseNumber":11,"Text":"Na niache Mimi na hao wanao kanusha, walio neemeka; na wape muhula kidogo"},{"SurahNumber":73,"VerseNumber":12,"Text":"Hakika Sisi tunazo pingu nzito na Moto unao waka kwa ukali kabisa"},{"SurahNumber":73,"VerseNumber":13,"Text":"Na chakula kinacho kwama kooni, na adhabu inayo umiza"},{"SurahNumber":73,"VerseNumber":14,"Text":"Siku ambayo ardhi itatikiswa na milima pia, na milima itakuwa kama tifutifu la mchanga"},{"SurahNumber":73,"VerseNumber":15,"Text":"Hakika Sisi tumemtuma kwenu Mtume aliye shahidi juu yenu, kama tulivyo mtuma Mtume kwa Firauni"},{"SurahNumber":73,"VerseNumber":16,"Text":"Lakini Firauni alimuasi huyo Mtume, basi tukamshika mshiko wa mateso"},{"SurahNumber":73,"VerseNumber":17,"Text":"Basi nyinyi mkikufuru, mtawezaje kujikinga na Siku ambayo itawafanya watoto wadogo waote mvi"},{"SurahNumber":73,"VerseNumber":18,"Text":"Hapo mbingu zitapasuka! Ahadi yake itakuwa imetekelezwa"},{"SurahNumber":73,"VerseNumber":19,"Text":"Kwa hakika hili ni kumbusho. Mwenye kutaka atashika njia ya kwendea kwa Mola wake Mlezi"}]}