{"Id":3,"LanguageCodes":["af","afr"],"Name":"afr-imammabaker","Author":"Imam M. A. Baker","Language":"Afrikaans","Description":"Afrikaans","Direction":"ltr","Source":"The Islamic Dawah Movement of Southern Africa","Translations":[{"SurahNumber":38,"VerseNumber":52,"Text":"En saam met hulle sal daar kuise vroue wees, metgeselle van gelyke leeftyd"},{"SurahNumber":38,"VerseNumber":53,"Text":"Dít is wat julle belowe word vir die Dag van Oordeel"},{"SurahNumber":38,"VerseNumber":54,"Text":"Voorwaar, dit is ’n voorsiening van Ons wat nooit uitgeput sal raak nie"},{"SurahNumber":38,"VerseNumber":55,"Text":"en dít is vir die gelowiges! En vir die opstandiges sal daar sekerlik ’n bose plek wees om na terug te keer"},{"SurahNumber":38,"VerseNumber":56,"Text":"die Hel! Húlle sal dit binnegaan. Boos is daardie rusplek"},{"SurahNumber":38,"VerseNumber":57,"Text":"laat hulle dit smaak, ’n kokende en ’n yskoue drank"},{"SurahNumber":38,"VerseNumber":58,"Text":"en nog meer derglike strawwe van verskillende soorte"},{"SurahNumber":38,"VerseNumber":59,"Text":"Hulle is ’n groep wat blindelings saam met julle stormloop ~ geen verwelkoming vir hulle nie! Gewis, hulle sal in die Vuur brand"},{"SurahNumber":38,"VerseNumber":60,"Text":"Hulle sal sê: Wee julle! Daar is geen verwelkoming vir julle nie! Julle het dit vir ons voorberei, en dit is ’n bose rusplek"},{"SurahNumber":38,"VerseNumber":61,"Text":"Hulle sal sê: Ons Here! Wie dit ook al vir ons voorberei het, vermeerder vir hom ’n dubbele straf in die Vuur"},{"SurahNumber":38,"VerseNumber":62,"Text":"En hulle sal sê: Wat makeer ons? ~ ons sien glad nie die mense vir wie ons onder die bose gereken het nie"},{"SurahNumber":38,"VerseNumber":63,"Text":"Het ons dan nie die spot met hulle gedryf nie, of sien ons oë hulle nie"},{"SurahNumber":38,"VerseNumber":64,"Text":"Dit is sekerlik die waarheid ~ die onderlinge twis van die bewoners van die Vuur"},{"SurahNumber":38,"VerseNumber":65,"Text":"Sê: Ek is slegs ’n waarskuwer; en daar is geen god buiten Allah nie, die Een, die Onweerstaanbare"},{"SurahNumber":38,"VerseNumber":66,"Text":"die Heer van die hemele en die aarde en wat tussen hulle is, die Almagtige, die Vergewensgesinde"},{"SurahNumber":38,"VerseNumber":67,"Text":"Sê: Dit is ’n belangrike boodskap"},{"SurahNumber":38,"VerseNumber":68,"Text":"en julle probeer daarvan wegskram"},{"SurahNumber":38,"VerseNumber":69,"Text":"Ek dra geen kennis van ’n getwis onder die verhewe vergadering nie"},{"SurahNumber":38,"VerseNumber":70,"Text":"Slegs dít is aan my geopenbaar: dat ek ’n duidelike waarskuwer is"},{"SurahNumber":38,"VerseNumber":71,"Text":"Toe u Heer aan die engele gesê het: Waarlik, Ek gaan die mens uit stof skape"},{"SurahNumber":38,"VerseNumber":72,"Text":"Wanneer Ek hom dan voltooi en van My gees in hom ingeblaas het, prostreer dan in gehoorsaamheid voor hom neer"},{"SurahNumber":38,"VerseNumber":73,"Text":"Daarom het al die engele geprostreer"},{"SurahNumber":38,"VerseNumber":74,"Text":"maar nie Iblies nie. Hy was hoogmoedig en een van die ongelowiges"},{"SurahNumber":38,"VerseNumber":75,"Text":"Allah het gesê: O Iblies! Wat het u verhinder om voor hóm neer te buig wat Ek met albei My hande geskape het? Is u te trots, of is u te hoog daarvoor"},{"SurahNumber":38,"VerseNumber":76,"Text":"Hy het gesê: Ek is beter as hy; U het my uit vuur geskape en vir hom het U uit stof geskape"},{"SurahNumber":38,"VerseNumber":77,"Text":"Allah het gesê: Gaan weg hiervandaan! Voorwaar, u is verdryf"},{"SurahNumber":38,"VerseNumber":78,"Text":"en My vloek sal op u rus tot op die Oordeelsdag"},{"SurahNumber":38,"VerseNumber":79,"Text":"Hy het gesê: O my Heer! Vergun my dan uitstel tot die Dag wanneer hulle opgewek sal word"},{"SurahNumber":38,"VerseNumber":80,"Text":"Allah het gesê: Uitstel word aan u verleen"},{"SurahNumber":38,"VerseNumber":81,"Text":"tot op die Dag van die bepaalde tyd"},{"SurahNumber":38,"VerseNumber":82,"Text":"Hy het gesê: By U mag, dan sal ek hulle almal sekerlik verlei"},{"SurahNumber":38,"VerseNumber":83,"Text":"behalwe U dienaars onder hulle, die gesuiwerdes"},{"SurahNumber":38,"VerseNumber":84,"Text":"Allah het gesê: Die Waarheid is ~ en die Waarheid spreek Ek"},{"SurahNumber":38,"VerseNumber":85,"Text":"dat Ek die Hel met u en met almal van hulle wat u volg, sal volmaak"},{"SurahNumber":38,"VerseNumber":86,"Text":"Sê: Ek vra julle geen beloning daarvoor nie; nóg is ek ’n bedrieër"},{"SurahNumber":38,"VerseNumber":87,"Text":"Dit is niks anders nie as ’n Vermaning vir die volke"},{"SurahNumber":38,"VerseNumber":88,"Text":"En sekerlik sal julle ná ’n tyd daarvan te wete kom"},{"SurahNumber":39,"VerseNumber":1,"Text":"Die openbaring van die Boek is van Allah, die Almagtige, die Allerwyse"},{"SurahNumber":39,"VerseNumber":2,"Text":"Voorwaar, Ons het u die Boek met waarheid geopenbaaar; aanbid Allah daarom, en wees opreg teenoor Hom in gehoor- saamheid"},{"SurahNumber":39,"VerseNumber":3,"Text":"Want waarlik, opregte gehoorsaamheid kom Allah alleen toe. En diegene wat beskermers buiten Allah verkies, sê: Ons aanbid hulle slegs omdat hulle ons in die nabyheid van Allah bring. Voorwaar, Allah sal onder hulle uitspraak gee aangaande dít waaroor hulle verskil. Voorwaar, Allah lei nie ’n leuenaar en ’n ondankbare nie"},{"SurahNumber":39,"VerseNumber":4,"Text":"As Allah ’n seun vir Hom wou neem, kon Hy tog enigeen neem uit diegene wat Hy geskape het. Heilig is Hy! Hy is Allah, die Een, die Onderwerper van almal"},{"SurahNumber":39,"VerseNumber":5,"Text":"Hy het die hemele en die aarde in waarheid geskape; Hy laat die nag oorgaan in die dag, en die dag in die nag; en Hy het die son en die maan in diens gestel; elkeen loop aan vir ’n vasgestelde tydperk. Waarlik Hy is die Allermagtige, die Vergewensgesinde"},{"SurahNumber":39,"VerseNumber":6,"Text":"Hy het julle uit ’n enkele wese geskape, daarna vir julle metgeselle gemaak. En Hy het vir julle agt stuks vee in pare afgestuur. Hy skep julle in die baarmoeders van julle moeders, skepping ná skepping, in drievoudige duisternis. So is Allah, julle Heer; aan Hom behoort die koninkryk. Daar is geen god nie buiten Hom. Wat laat julle dan dwaal"},{"SurahNumber":39,"VerseNumber":7,"Text":"As julle ondankbaar is, Allah is sekerlik onafhanklik van julle. En Hy hou nie van ondankbaarheid onder Sy dienaars nie. En as julle dankbaar is, dan hou Hy daarvan. En geen lasdraer kan die las van ’n ander dra nie. Dan is julle terugkeer tot julle Heer; en Hy sal julle meedeel wat julle gedoen het. Waarlik, Hy weet wat in julle harte is"}]}