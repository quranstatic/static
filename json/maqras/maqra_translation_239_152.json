{"Id":152,"LanguageCodes":["fa","fas"],"Name":"fas-bahaoddinkhorra","Author":"Baha Oddin Khorramshahi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":94,"VerseNumber":1,"Text":"آیا دلت را برایت گشاده نداشتیم؟"},{"SurahNumber":94,"VerseNumber":2,"Text":"و بارت را [از دوشت‌] برنگرفتیم؟"},{"SurahNumber":94,"VerseNumber":3,"Text":"همان که می‌خواست پشت را بشکند"},{"SurahNumber":94,"VerseNumber":4,"Text":"و آوازه‌ات را بلند گرداندیم‌"},{"SurahNumber":94,"VerseNumber":5,"Text":"بی‌گمان در جنب دشواری، آسانی است‌"},{"SurahNumber":94,"VerseNumber":6,"Text":"آری در جنب دشواری آسانی است‌"},{"SurahNumber":94,"VerseNumber":7,"Text":"پس چون فراغت یافتی، [در دعا] بکوش‌"},{"SurahNumber":94,"VerseNumber":8,"Text":"و به سوی پروردگارت بگرای‌"},{"SurahNumber":95,"VerseNumber":1,"Text":"سوگند به [سرزمین قدسی‌] انجیر و زیتون‌"},{"SurahNumber":95,"VerseNumber":2,"Text":"و سوگند به طور سینا"},{"SurahNumber":95,"VerseNumber":3,"Text":"و سوگند به این شهر [و حرم‌] امن‌"},{"SurahNumber":95,"VerseNumber":4,"Text":"به راستی که انسان را در بهترین قوام آفریده‌ایم‌"},{"SurahNumber":95,"VerseNumber":5,"Text":"سپس او را به فرودین فرود باز گرداندیم‌"},{"SurahNumber":95,"VerseNumber":6,"Text":"مگر کسانی که ایمان آورده‌اند و کارهای شایسته کرده‌اند، که ایشان را پاداشی ناکاسته [/بی‌منت‌] است‌"},{"SurahNumber":95,"VerseNumber":7,"Text":"[ای انسان‌] با این حال چه چیزی تو را به انکار روز جزا کشانید؟"},{"SurahNumber":95,"VerseNumber":8,"Text":"آیا خداوند داورترین داوران نیست؟"},{"SurahNumber":96,"VerseNumber":1,"Text":"بخوان به نام پروردگارت که آفریده است‌"},{"SurahNumber":96,"VerseNumber":2,"Text":"که انسان را از [نطفه و سپس‌] خون بسته آفریده است‌"},{"SurahNumber":96,"VerseNumber":3,"Text":"بخوان و پروردگار تو بس گرامی است‌"},{"SurahNumber":96,"VerseNumber":4,"Text":"همان که با قلم [و کتابت انسان را] آموزش داد"},{"SurahNumber":96,"VerseNumber":5,"Text":"به انسان چیزی را که نمی‌دانست، آموخت‌"},{"SurahNumber":96,"VerseNumber":6,"Text":"چنین نیست، بی‌گمان انسان سر به طغیان برآورد"},{"SurahNumber":96,"VerseNumber":7,"Text":"از این که خود را بی‌نیاز [و توانگر] بیند"},{"SurahNumber":96,"VerseNumber":8,"Text":"همانا بازگشت به سوی پروردگار توست‌"},{"SurahNumber":96,"VerseNumber":9,"Text":"آیا نگریسته‌ای کسی را که باز می‌دارد"},{"SurahNumber":96,"VerseNumber":10,"Text":"بنده‌ای را که به نماز برخیزد"},{"SurahNumber":96,"VerseNumber":11,"Text":"آیا اندیشیده‌ای که اگر [پیامبر و پیرو او] بر طریق هدایت باشد"},{"SurahNumber":96,"VerseNumber":12,"Text":"یا امر به پرهیزگاری کند [بر حق است‌]"},{"SurahNumber":96,"VerseNumber":13,"Text":"آیا اندیشیده‌ای که اگر انکار پیشه کند و روی برتابد [فقط خود را نابود سازد]"},{"SurahNumber":96,"VerseNumber":14,"Text":"آیا نمی‌داند که همانا خداوند [همه چیز را] می‌بیند؟"},{"SurahNumber":96,"VerseNumber":15,"Text":"حاشا، اگر از آن کار دست بر ندارد، موی پیشانی او را به سختی بگیریم‌"},{"SurahNumber":96,"VerseNumber":16,"Text":"موی پیشانی دروغ‌زن خطاپیشه را"},{"SurahNumber":96,"VerseNumber":17,"Text":"پس [مذبوحانه‌] هم‌مجلسانش را [به کمک‌] بخواند"},{"SurahNumber":96,"VerseNumber":18,"Text":"ما نیز آتشبانان دوزخ را فراخوانیم‌"},{"SurahNumber":96,"VerseNumber":19,"Text":"حاشا، از او پیروی مکن، و سجده بر و تقرب بجوی‌"},{"SurahNumber":97,"VerseNumber":1,"Text":"ما آن [قرآن‌] را در شب قدر نازل کرده‌ایم‌"},{"SurahNumber":97,"VerseNumber":2,"Text":"و تو چه دانی شب قدر چیست؟"},{"SurahNumber":97,"VerseNumber":3,"Text":"شب قدر بهتر از هزار ماه [عادی‌] است‌"},{"SurahNumber":97,"VerseNumber":4,"Text":"در آن [شب‌] فرشتگان و جبرئیل به اذن پروردگارشان برای انجام هر کار فرود آیند"},{"SurahNumber":97,"VerseNumber":5,"Text":"[این شب‌] تا دمیدن سپیده‌دم آکنده از سلامت [و امن و امان‌] است‌"},{"SurahNumber":98,"VerseNumber":1,"Text":"کافران از میان اهل کتاب و مشرکان، دست بردار نبودند، تا آنکه برایشان حجت هویدا آمد"},{"SurahNumber":98,"VerseNumber":2,"Text":"پیامبری از سوی خداوند که بر آنان صحیفه‌های پاک [آسمانی‌] می‌خواند"},{"SurahNumber":98,"VerseNumber":3,"Text":"که در آنها نوشته‌های استواری هست‌"},{"SurahNumber":98,"VerseNumber":4,"Text":"و اهل کتاب تفرقه پیشه نکردند، مگر بعد از آنکه برایشان حجت هویدا آمد"},{"SurahNumber":98,"VerseNumber":5,"Text":"و جز این فرمان نیافته بودند که خداوند را بپرستند و پاکدینانه دین خود را برای او خالص دارند، و نماز را بر پا دارند و زکات را بپردازند، و این دین استوار است‌"},{"SurahNumber":98,"VerseNumber":6,"Text":"کافران از میان اهل کتاب و مشرکان در آتش جهنمند، و جاودانه در آنند، اینانند که خود بدترین آفریدگانند"},{"SurahNumber":98,"VerseNumber":7,"Text":"کسانی که ایمان آورده‌اند و کارهای شایسته کرده‌اند، اینانند که خود بهترین آفریدگانند"},{"SurahNumber":98,"VerseNumber":8,"Text":"پاداش آنان در نزد پروردگارشان بهشتهای عدن است که جویباران از فرودست آن جاری است، و جاودانه در آنند، خداوند از ایشان خشنود است و آنان هم از او خشنودند، این از آن کسی است که از پروردگارش بترسد"},{"SurahNumber":99,"VerseNumber":1,"Text":"آنگاه که زمین به زلزله‌[ی واپسین‌]اش بلرزد"},{"SurahNumber":99,"VerseNumber":2,"Text":"و زمین بارهایش را بیرون ریزد"},{"SurahNumber":99,"VerseNumber":3,"Text":"و انسان گوید آن را چه می‌شود؟"},{"SurahNumber":99,"VerseNumber":4,"Text":"در چنین روز رازهایش را باز گوید"},{"SurahNumber":99,"VerseNumber":5,"Text":"از آنکه پروردگارت به او الهام فرستاده است‌"},{"SurahNumber":99,"VerseNumber":6,"Text":"در چنین روز انسانها گروه گروه باز گردند تا [نتیجه و حاصل‌] کارهایشان را به آنان بنمایانند"},{"SurahNumber":99,"VerseNumber":7,"Text":"پس هر کس هم سنگ ذره‌ای عمل خیر انجام داده باشد، [پاداش‌] آن را می‌بیند"},{"SurahNumber":99,"VerseNumber":8,"Text":"و هرکس هم سنگ ذره‌ای عمل ناشایست انجام داده باشد، [کیفر] آن را می‌بیند"},{"SurahNumber":100,"VerseNumber":1,"Text":"سوگند به اسبان تیز تک [جهادگر] که نفس نفس می‌زنند"},{"SurahNumber":100,"VerseNumber":2,"Text":"و سوگند به اخگرانگیزان [از برخورد سمها]"},{"SurahNumber":100,"VerseNumber":3,"Text":"و سوگند به تکاوران بامدادی‌"},{"SurahNumber":100,"VerseNumber":4,"Text":"که در آنجا گرد برانگیزند"},{"SurahNumber":100,"VerseNumber":5,"Text":"و با همدیگر به میانه آن [معرکه‌] در آیند"},{"SurahNumber":100,"VerseNumber":6,"Text":"که انسان در برابر پروردگارش ناسپاس است‌"},{"SurahNumber":100,"VerseNumber":7,"Text":"و او بر این امر گواه است‌"},{"SurahNumber":100,"VerseNumber":8,"Text":"و او [انسان‌] از مالدوستی بخیل است‌"}]}