{"Id":40,"LanguageCodes":["as","asm"],"Name":"asm-shaykhrafeequli","Author":"Shaykh Rafeequl Islam Habibur Rahman","Language":"Assamese","Description":"Assamese","Direction":"ltr","Source":"https://quranenc.com/check/assamese_rafeeq/v1.0.0-csv.1 , https://quranenc.com/en/browse/assamese_rafeeq , https://quranenc.com ,","Translations":[{"SurahNumber":87,"VerseNumber":1,"Text":"তুমি তোমাৰ সুমহান প্ৰতিপালকৰ নামৰ পৱিত্ৰতা আৰু মহিমা ঘোষণা কৰা"},{"SurahNumber":87,"VerseNumber":2,"Text":"যিজনে সৃষ্টি কৰিছে, তাৰ পিছত সুঠাম কৰিছে।"},{"SurahNumber":87,"VerseNumber":3,"Text":"আৰু যিজনে (ভাগ্য) নিৰ্ধাৰণ কৰিছে তাৰ পিছত সত্পথ প্ৰদৰ্শন কৰিছে"},{"SurahNumber":87,"VerseNumber":4,"Text":"আৰু যিজনে তৃণ-লতা উত্পন্ন কৰিছে"},{"SurahNumber":87,"VerseNumber":5,"Text":"তাৰ পিছত সেইবোৰক ক'লা আবৰ্জনাত পৰিণত কৰিছে।"},{"SurahNumber":87,"VerseNumber":6,"Text":"অনতিপলমে আমি তোমাক পাঠ কৰাম, ফলত তুমি নাপাহৰিবা"},{"SurahNumber":87,"VerseNumber":7,"Text":"কেৱল আল্লাহে যি বিচাৰে তাৰ বাহিৰে। নিশ্চয় তেওঁ প্ৰকাশ্য আৰু অপ্ৰকাশ্য সকলো জানে।"},{"SurahNumber":87,"VerseNumber":8,"Text":"আৰু আমি তোমাৰ বাবে সহজ পথ সুগম কৰি দিম।"},{"SurahNumber":87,"VerseNumber":9,"Text":"এতেকে উপদেশ দিয়া, যদি উপদেশ ফলপ্ৰসূ হয়"},{"SurahNumber":87,"VerseNumber":10,"Text":"উপদেশ সিয়েই গ্ৰহণ কৰিব যিয়ে ভয় কৰে।"},{"SurahNumber":87,"VerseNumber":11,"Text":"আৰু যি হতভাগ্য সি ইয়াক অগ্ৰাহ্য কৰিব"},{"SurahNumber":87,"VerseNumber":12,"Text":"সি ভয়াবহ জুইত প্ৰৱেশ কৰিব।"},{"SurahNumber":87,"VerseNumber":13,"Text":"তাৰ পিছত সি তাত মৃত্যুবৰণো কৰিব নোৱাৰিব আৰু জীৱিতও থাকিব নোৱাৰিব।"},{"SurahNumber":87,"VerseNumber":14,"Text":"নিশ্চয় সফলতা লাভ কৰিব যিয়ে আত্মশুদ্ধি কৰিব।"},{"SurahNumber":87,"VerseNumber":15,"Text":"আৰু তাৰ প্ৰতিপালকৰ নাম স্মৰণ কৰিব আৰু ছালাত আদায় কৰিব।"},{"SurahNumber":87,"VerseNumber":16,"Text":"কিন্তু তোমালোকে পৃথিৱীৰ জীৱনক প্ৰাধান্য দিয়া"},{"SurahNumber":87,"VerseNumber":17,"Text":"অথচ আখিৰাত সৰ্বোত্তম আৰু স্থায়ী।"},{"SurahNumber":87,"VerseNumber":18,"Text":"নিশ্চয় ইয়াৰ বৰ্ণনা আছে পূৰ্বৱৰ্তী ছহীফাসমূহত"},{"SurahNumber":87,"VerseNumber":19,"Text":"ইব্ৰাহীম আৰু মূছাৰ ছহীফাসমূহত।"},{"SurahNumber":88,"VerseNumber":1,"Text":"তোমাৰ ওচৰত আচ্ছন্নকাৰী (কিয়ামতৰ) সংবাদ আহিছেনে"},{"SurahNumber":88,"VerseNumber":2,"Text":"সেইদিনা কিছুমান মুখমণ্ডল হ’ব অৱনত"},{"SurahNumber":88,"VerseNumber":3,"Text":"কৰ্মক্লান্ত, পৰিশ্ৰান্ত"},{"SurahNumber":88,"VerseNumber":4,"Text":"সিহঁত প্ৰৱেশ কৰিব জ্বলন্ত জুইত"},{"SurahNumber":88,"VerseNumber":5,"Text":"উত্তপ্ত উতলা নিজৰাৰ পানী পান কৰিবলৈ দিয়া হ’ব"},{"SurahNumber":88,"VerseNumber":6,"Text":"সিহঁতৰ বাবে কাঁইটবিশিষ্ট ঘাঁহৰ বাহিৰে আন কোনো খাদ্য নাথাকিব"},{"SurahNumber":88,"VerseNumber":7,"Text":"ই সিহঁতৰ পুষ্টিও সাধন নকৰিব আৰু ক্ষুধাও নিবৃত্ত নকৰিব।"},{"SurahNumber":88,"VerseNumber":8,"Text":"আৰু সেইদিনা কিছুমান মুখমণ্ডল হ’ব আনন্দোজ্জ্বল"},{"SurahNumber":88,"VerseNumber":9,"Text":"নিজ কৰ্মৰ সাফল্যত পৰিতৃপ্ত"},{"SurahNumber":88,"VerseNumber":10,"Text":"সুউচ্চ জান্নাতত"},{"SurahNumber":88,"VerseNumber":11,"Text":"তাত সিহঁতে কোনো অনৰ্থক কথা শুনিবলৈ নাপাব"},{"SurahNumber":88,"VerseNumber":12,"Text":"তাত থাকিব প্ৰবাহমান নিজৰা"},{"SurahNumber":88,"VerseNumber":13,"Text":"তাত থাকিব উন্নত শয্যাসমূহ"},{"SurahNumber":88,"VerseNumber":14,"Text":"আৰু প্ৰস্তুত থাকিব পানপাত্ৰসমূহ"},{"SurahNumber":88,"VerseNumber":15,"Text":"আৰু শাৰী শাৰীকৈ ৰখা গাৰুসমূহ"},{"SurahNumber":88,"VerseNumber":16,"Text":"আৰু বিস্তৃত পাৰি থোৱা দলিচাসমূহ"},{"SurahNumber":88,"VerseNumber":17,"Text":"ইহঁতে উটৰ পিনে দৃষ্টিপাত নকৰে নেকি, কেনেকৈ তাক সৃষ্টি কৰা হৈছে"},{"SurahNumber":88,"VerseNumber":18,"Text":"আৰু আকাশৰ ফালে, কেনেকৈ তাক উৰ্দ্ধত স্থাপন কৰা হৈছে"},{"SurahNumber":88,"VerseNumber":19,"Text":"আৰু পৰ্বতসমূহৰ ফালে, সেইবোৰ কেনেকৈ প্ৰতিষ্ঠিত কৰা হৈছে"},{"SurahNumber":88,"VerseNumber":20,"Text":"আৰু পৃথিৱীখনৰ ফালে, কিদৰে তাক বিস্তৃত কৰা হৈছে"},{"SurahNumber":88,"VerseNumber":21,"Text":"এতেকে তুমি উপদেশ দিয়া, তুমিতো কেৱল এজন উপদেশদাতা"},{"SurahNumber":88,"VerseNumber":22,"Text":"তুমি সিহঁতৰ ওপৰত শক্তি প্ৰয়োগকাৰী নহয়।"},{"SurahNumber":88,"VerseNumber":23,"Text":"কিন্তু কোনোবাই মুখ ঘুৰাই ল’লে অথবা কুফৰী কৰিলে"},{"SurahNumber":88,"VerseNumber":24,"Text":"তেন্তে আল্লাহে তাক মহাশাস্তি প্ৰদান কৰিব।"},{"SurahNumber":88,"VerseNumber":25,"Text":"নিশ্চয় আমাৰ ওচৰতেই সিহঁতৰ প্ৰত্যাৱৰ্তন।"},{"SurahNumber":88,"VerseNumber":26,"Text":"আৰু সিহঁতৰ হিচাপ-নিকাচ আমাৰেই দায়িত্ব।"},{"SurahNumber":89,"VerseNumber":1,"Text":"ফজৰৰ সময়ৰ শপত"},{"SurahNumber":89,"VerseNumber":2,"Text":"শপত দহ ৰাতিৰ"},{"SurahNumber":89,"VerseNumber":3,"Text":"শপত যোৰ আৰু বিযোৰৰ"},{"SurahNumber":89,"VerseNumber":4,"Text":"শপত ৰাতিৰ, যেতিয়া ই বিদায় লয়।"},{"SurahNumber":89,"VerseNumber":5,"Text":"ইয়াৰ মাজত বোধসম্পন্ন ব্যক্তিৰ বাবে দৃঢ় প্ৰমাণ নাইনে"},{"SurahNumber":89,"VerseNumber":6,"Text":"তুমি দেখা নাইনে, তোমাৰ প্ৰতিপালকে আদ সম্প্ৰদায়ৰ লগত কি আচৰণ কৰিছিল"},{"SurahNumber":89,"VerseNumber":7,"Text":"ইৰাম গোত্ৰৰ লগত, যিহঁতে অধিকাৰী আছিল সুউচ্চ প্ৰসাদৰ"},{"SurahNumber":89,"VerseNumber":8,"Text":"যাৰ সমতুল্য (জাতি) কোনো দেশতে সৃষ্টি কৰা হোৱা নাই"},{"SurahNumber":89,"VerseNumber":9,"Text":"আৰু ছামূদ সম্প্ৰদায়ৰ লগত (কি আচৰণ কৰিছিল) যিসকলে ভৈয়ামত শিল কাটি ঘৰ নিৰ্মাণ কৰিছিল"},{"SurahNumber":89,"VerseNumber":10,"Text":"আৰু শূলদণ্ডৰ অধিকাৰী ফিৰআউনৰ লগত (কি আচৰণ কৰিছিল)"},{"SurahNumber":89,"VerseNumber":11,"Text":"যিসকলে দেশত সীমালঙ্ঘন কৰিছিল"},{"SurahNumber":89,"VerseNumber":12,"Text":"তাৰ পিছত তাত অশান্তি বৃদ্ধি কৰিছিল।"},{"SurahNumber":89,"VerseNumber":13,"Text":"ফলত তোমাৰ প্ৰতিপালকে সিহঁতৰ ওপৰত শাস্তিৰ চাবুক মাৰিলে।"},{"SurahNumber":89,"VerseNumber":14,"Text":"নিশ্চয় তোমাৰ প্ৰতিপালক সতৰ্ক দৃষ্টি ৰাখে।"},{"SurahNumber":89,"VerseNumber":15,"Text":"আৰু মানুহৰ প্ৰকৃতি এনেকুৱা যে, যেতিয়া তাৰ প্ৰতিপালকে তাক সন্মান আৰু অনুগ্ৰহ প্ৰদান কৰি পৰীক্ষা কৰে, তেতিয়া সি কয়, ‘মোৰ প্ৰতিপালকে মোক সন্মানিত কৰিছে’।"},{"SurahNumber":89,"VerseNumber":16,"Text":"আৰু যেতিয়া তাক পৰীক্ষা কৰিবলৈ তাৰ জীৱিকা সংকুচিত কৰি দিয়ে, তেতিয়া সি কয়, ‘মোৰ প্ৰতিপালকে মোক লাঞ্ছিত কৰিছে’।"},{"SurahNumber":89,"VerseNumber":17,"Text":"কেতিয়াও নহয়, বৰং তোমালোকে এতীমক সমাদৰ নকৰা"},{"SurahNumber":89,"VerseNumber":18,"Text":"আৰু তোমালোকে মিচকিনক খাদ্য প্ৰদান কৰিবলৈ পৰস্পৰে পৰস্পৰক উত্সাহিত নকৰা"},{"SurahNumber":89,"VerseNumber":19,"Text":"আৰু তোমালোকে উত্তৰাধিকাৰৰ সম্পদ সম্পূৰ্ণৰূপে গ্ৰাস কৰি পেলোৱা"},{"SurahNumber":89,"VerseNumber":20,"Text":"আৰু তোমালোকে ধন-সম্পদক অতিকৈ ভালপোৱা"},{"SurahNumber":89,"VerseNumber":21,"Text":"কেতিয়াও নহয়। যেতিয়া পৃথিৱীখনক চূৰ্ণ-বিচূৰ্ণ কৰা হ’ব"},{"SurahNumber":89,"VerseNumber":22,"Text":"আৰু যেতিয়া তোমাৰ প্ৰতিপালক আগমন কৰিব আৰু ফিৰিস্তাসকল শাৰীবদ্ধভাৱে উপস্থিত হ’ব"},{"SurahNumber":89,"VerseNumber":23,"Text":"আৰু সেইদিনা জাহান্নামক উপস্থিত কৰা হ’ব, সেইদিনা মানুহে স্মৰণ কৰিব, কিন্তু এই স্মৰণ তাৰ কোন কামত আহিব"},{"SurahNumber":89,"VerseNumber":24,"Text":"(তেতিয়া) সি ক’ব, ‘হায়! এই জীৱনৰ বাবে মই যদি কিবা অগ্ৰিম পঠালোহেঁতেন"},{"SurahNumber":89,"VerseNumber":25,"Text":"সেইদিনা তেওঁৰ শাস্তিৰ দৰে শাস্তি কোনেও দিব নোৱাৰিব।"},{"SurahNumber":89,"VerseNumber":26,"Text":"আৰু তেওঁৰ বান্ধোনৰ দৰে বান্ধোন আন কোনেও দিব নোৱাৰিব।"},{"SurahNumber":89,"VerseNumber":27,"Text":"হে প্ৰশান্ত আত্মা"},{"SurahNumber":89,"VerseNumber":28,"Text":"তুমি তোমাৰ প্ৰতিপালকৰ ওচৰলৈ উভতি আহা সন্তুষ্ট আৰু সন্তোষভাজন হৈ"},{"SurahNumber":89,"VerseNumber":29,"Text":"আৰু মোৰ বান্দাসকলৰ অন্তৰ্ভূক্ত হৈ যোৱা"},{"SurahNumber":89,"VerseNumber":30,"Text":"আৰু মোৰ জান্নাতত প্ৰৱেশ কৰা।"}]}