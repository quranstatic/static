{"Id":166,"LanguageCodes":["fil"],"Name":"fil-wwwislamhouseco","Author":"Www.islamhouse.com","Language":"Filipino","Description":"Filipino","Direction":"ltr","Source":"https://quranenc.com/check/tagalog_rwwad/v1.1.1-csv.1 https://quranenc.com/en/browse/tagalog_rwwad https://quranenc.com","Translations":[{"SurahNumber":12,"VerseNumber":30,"Text":"May nagsabing mga babae sa lungsod: \"Ang maybahay ng Makapangyarihan ay nagtatangkang umakit sa binatang alipin niya sa sarili nito; nagpahumaling ito sa kanya sa pag-ibig. Tunay na kami ay nagtuturing sa kanya na nasa isang pagkaligaw na malinaw"},{"SurahNumber":12,"VerseNumber":31,"Text":"Kaya noong nakarinig ito hinggil sa panlalansi nila ay nagsugo ito sa kanila, naglaan ito para sa kanila ng isang piging, nagbigay ito sa bawat isa mula sa kanila ng isang kutsilyo, at nagsabi ito [kay Jose]: \"Lumabas ka sa kinaroroonan nila.\" Kaya noong nakakita sila sa kanya, dinakila nila siya, pinaghiwa-hiwa nila ang mga kamay nila, at sinabi nila: \"Kasakdalan kay Allāh! Ito ay hindi isang mortal. Walang iba ito kundi isang anghel na marangal"},{"SurahNumber":12,"VerseNumber":32,"Text":"Nagsabi ito: \"Kaya iyon ang isinisisi ninyo sa akin hinggil sa kanya. Talaga ngang nagtangka akong umakit sa kanya sa sarili niya ngunit nagsanggalang siya. Talagang kung hindi siya gagawa ng ipinag-uutos ko sa kanya ay talagang ibibilanggo nga siya at talagang siya ay magiging kabilang nga sa mga nanliliit"},{"SurahNumber":12,"VerseNumber":33,"Text":"Nagsabi siya: \"Panginoon ko, ang bilangguan ay higit na kaibig-ibig sa akin kaysa sa inaanyaya nila sa akin. Kung hindi Ka maglilihis palayo sa akin ng pakana nila, mahahalina ako sa kanila at ako ay magiging kabilang sa mga mangmang"},{"SurahNumber":12,"VerseNumber":34,"Text":"Kaya tumugon sa kanya ang Panginoon niya, saka naglihis palayo sa kanya ng pakana nila. Tunay na Siya ay ang Madinigin, ang Maalam"},{"SurahNumber":12,"VerseNumber":35,"Text":"Pagkatapos lumitaw sa kanila, nang matapos na nakakita sila sa mga tanda, na talagang magbibilanggo nga sila sa kanya magpahanggang sa isang panahon"},{"SurahNumber":12,"VerseNumber":36,"Text":"May pumasok kasama sa kanya sa bilangguan na dalawang binata. Nagsabi ang isa sa dalawa: \"Tunay na ako ay nananaginip na ako ay pumipiga ng alak.\" Nagsabi naman ang isa pa: \"Tunay na ako ay nananaginip na ako ay bumubuhat sa ibabaw ng ulo ko ng tinapay, na kumakain ang mga ibon mula roon. Magbalita ka sa amin hinggil sa pagpapakahulugan nito. Tunay na kami ay nakakikita sa iyo na kabilang sa mga tagagawa ng maganda"},{"SurahNumber":12,"VerseNumber":37,"Text":"Nagsabi siya: \"Walang pumupunta sa inyo na pagkain na itinutustos sa inyong dalawa malibang magbabalita ako sa inyong dalawa hinggil sa pagpapakahulugan nito bago pumunta ito sa inyong dalawa. Iyan ay kabilang sa itinuro sa akin ng Panginoon ko. Tunay na ako ay nag-iwan sa kapaniwalaan ng mga taong hindi sumasampalataya kay Allāh habang sila sa Kabilang-buhay ay mga tagatangging sumampalataya"},{"SurahNumber":12,"VerseNumber":38,"Text":"Sumunod ako sa kapaniwalaan ng mga ninuno kong sina Abraham, Isaac, at Jacob. Hindi naging ukol sa amin na magtambal kami kay Allāh ng anumang bagay. Iyon ay bahagi ng kagandahang-loob ni Allāh sa amin at sa mga tao, subalit ang higit na marami sa mga tao ay hindi nagpapasalamat"},{"SurahNumber":12,"VerseNumber":39,"Text":"O dalawang kasamahan ko sa bilangguan, ang mga panginoong magkakahiwa-hiwalay ba ay higit na mabuti o si Allāh, ang Nag-iisa, ang Palalupig"},{"SurahNumber":12,"VerseNumber":40,"Text":"Wala kayong sinasamba bukod pa sa Kanya kundi mga pangalang ipinangalan ninyo mismo at ng mga ninuno ninyo. Hindi nagpababa si Allāh sa mga ito ng anumang katunayan. Walang iba ang paghahatol kundi ukol kay Allāh. Nag-utos Siya na huwag kayong sumamba kundi sa Kanya. Iyan ang relihiyong matuwid, subalit ang higit na marami sa mga tao ay hindi nakaaalam"},{"SurahNumber":12,"VerseNumber":41,"Text":"O dalawang kasamahan ko sa bilangguan, hinggil sa isa sa inyong dalawa, magpapainom siya sa panginoon niya ng alak; at hinggil naman sa isa pa, bibitayin siya saka kakain ang mga ibon mula sa ulo niya. Napagpasyahan ang usapin na hinggil dito ay nagpapahabilin kayong dalawa"},{"SurahNumber":12,"VerseNumber":42,"Text":"Nagsabi siya sa natiyak niya na ito ay maliligtas mula sa dalawang ito: \"Bumanggit ka sa akin sa piling ng panginoon mo,\" ngunit nagpalimot dito ang Demonyo sa pagbanggit sa panginoon nito kaya namalagi siya sa bilangguan nang ilang taon"},{"SurahNumber":12,"VerseNumber":43,"Text":"Nagsabi ang hari: \"Tunay na ako ay nanaginip ng pitong bakang matataba na kinakain ng pitong bakang yayat at pitong uhay na luntian at mga iba pang tuyot. O konseho, maghabilin kayo hinggil sa panaginip ko kung kayo sa panaginip ay naghahayag"},{"SurahNumber":12,"VerseNumber":44,"Text":"Nagsabi sila: \"Mga paglalahok ng mga napanaginipan [ito]. Kami, sa pagpapakahulugan ng mga napanaginipan, ay hindi mga nakaaalam"},{"SurahNumber":12,"VerseNumber":45,"Text":"Nagsabi ang naligtas mula sa dalawa sa kanila at nakaalaala matapos ng isang yugto: \"Ako ay magbabalita sa inyo hinggil sa pagpapakahulugan nito, kaya magsugo kayo sa akin [kay Jose]"},{"SurahNumber":12,"VerseNumber":46,"Text":"Jose, O pagkatapat-tapat, maghabilin ka sa amin hinggil sa [panaginip na] pitong bakang matataba na kinain ng pitong bakang yayat at pitong uhay na luntian at mga iba pang tuyot, nang sa gayon ako ay babalik tungo sa mga tao, nang sa gayon sila ay makaaalam"},{"SurahNumber":12,"VerseNumber":47,"Text":"Nagsabi siya: \"Magtatanim kayo nang pitong taong sunud-sunod, at ang anumang aanihin ninyo ay hayaan ninyo ito sa uhay nito, maliban sa kaunti mula sa kakainin ninyo"},{"SurahNumber":12,"VerseNumber":48,"Text":"Pagkatapos may darating matapos niyon na pitong [taon na] matitindi na kakain sa [naipong] ipinauna ninyo para sa mga [taon na] ito, maliban sa kaunti mula sa iniimbak ninyo"},{"SurahNumber":12,"VerseNumber":49,"Text":"Pagkatapos may darating matapos niyon na isang taon na doon ay uulanin ang mga tao at doon ay pipiga sila"},{"SurahNumber":12,"VerseNumber":50,"Text":"Nagsabi ang Hari: \"Dalhin ninyo siya sa akin.\" Ngunit noong dumating sa kanya ang sugo ay nagsabi siya: \"Bumalik ka tungo sa panginoon mo at tanungin mo siya kung ano ang lagay ng mga babae na humiwa-hiwa ng mga kamay nila. Tunay na ang Panginoon ko, sa pakana nila, ay Maalam"},{"SurahNumber":12,"VerseNumber":51,"Text":"Nagsabi ito: \"Ano ang katayuan ninyo nang nagtangka kayong mang-akit kay Jose sa sarili niya?\" Nagsabi sila: \"Kasakdalan ay ukol kay Allāh! Wala kaming nalaman sa kanya na isang kasagwaan.\" Nagsabi ang maybahay ng Makapangyarihan: \"Ngayon, nabunyag ang totoo; ako ay nagtangkang umakit sa kanya sa sarili niya, at tunay na siya ay talagang kabilang sa mga tapat"},{"SurahNumber":12,"VerseNumber":52,"Text":"Iyon ay upang makaalam siya na ako ay hindi nagtaksil sa kanya nang lingid at na si Allāh ay hindi nagpapatnubay sa pakana ng mga taksil"}]}