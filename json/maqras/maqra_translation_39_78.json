{"Id":78,"LanguageCodes":["cs","ces"],"Name":"ces-arnykl","Author":"A. R. Nykl","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":4,"VerseNumber":114,"Text":"Nic dobrého není ve většině jejich tajných rozprav: jedině ten, kdo nabádá k almužně a k dobrým skutkům, nebo k svornosti mezi lidmi a činí tak z touhy, aby zalíbil se Bohu, zajisté obdrží od nás odměnu velkou"},{"SurahNumber":4,"VerseNumber":115,"Text":"Však kdožkolivěk odtrhne se od proroka poté, když jasně naznačeno bylo mu dobré vedení a následovati bude jinou stezku, než stezku věřících, k tomu obrátíme se zády, stejně jako on obrátil se zády k nám a uvrhneme jej v peklo: věru, zlá bude to cesta"},{"SurahNumber":4,"VerseNumber":116,"Text":"Bůh zajisté neodpustí těm, kteří staví mu rovné: vše ostatní odpustí, komu bude chtíti, však ten, kdož staví si jiné bohy vedle Boha, daleko zbloudil v bludu svém"},{"SurahNumber":4,"VerseNumber":117,"Text":"Vzývají místo Boha, jen ženská božství; a tak vzývají vlastně jen Satana odbojného"},{"SurahNumber":4,"VerseNumber":118,"Text":"jenž zlořečen byl Bohem. Řekl: „Jistotně vezmu si určitou část služebníků tvých"},{"SurahNumber":4,"VerseNumber":119,"Text":"a jistotně zavedu je a vášně v nich probudím: jistotně poručím jim a jistotně uřezávati budou uši zvířatům: jistotně nakáži jim a jistotně hyzditi budou stvoření boží.“ Kdož pak béře si za ochránce Satana spíše než Boha, vrhá se ve ztrátu nade vše zjevnou"},{"SurahNumber":4,"VerseNumber":120,"Text":"Činí jim sliby a probouzí v nich vášně: však pouhým mamem a klamem jsou sliby Satanovy"},{"SurahNumber":4,"VerseNumber":121,"Text":"Obydlím těchto bude peklo a nenaleznou z něho východiska"},{"SurahNumber":4,"VerseNumber":122,"Text":"Ty pak, kdož uvěřili a konali dobré skutky, uvedeme v zahrady, pod nimiž řeky tekou: v nich přebývati budou věčně. Toto jest pravdivý slib od Boha a kdo pravdivějším jest Boha v daném slovu"},{"SurahNumber":4,"VerseNumber":123,"Text":"Ne dle přání vašich (stane se tak), aniž dle přání těch, kteří obdrželi Knihu. Kdo zlo činiti bude, dle skutků svých odměněn bude a nenajde vedle Boha zastánce, ni pomocníka"},{"SurahNumber":4,"VerseNumber":124,"Text":"Kdož pak dobro činiti bude, ať muž, či žena, a jsou-li věřícími, vstoupí do ráje a nebudou zkráceni v nejmenším"},{"SurahNumber":4,"VerseNumber":125,"Text":"Kdo lepší má náboženství nad toho, jenž odevzdal se do vůle boží a koná dobro a následuje víru Abrahamovu, jenž pevný byl ve víře: a zajisté učinil Bůh Abrahama přítelem svým"},{"SurahNumber":4,"VerseNumber":126,"Text":"Bohu náleží vše, což na nebi jest i na zemi: a Bůh vše obsahuje (ve vědění svém)"},{"SurahNumber":4,"VerseNumber":127,"Text":"Budou dotazovati se tebe ohledně žen. Rci: „Bůh poučil vás (již) ohledně jich a dále máte to, co čteno vám bylo v Knize ohledně sirotků pohlaví ženského, kterým nedáváte to, co po zákonu jim patří a které zdráháte se pojmouti za manželky: a ohledně slabých dětí a spravedlivého zacházení se sirotky. Není dobrého skutku, který byste byli vykonali, aniž Bůh by o něm nevěděl.“"},{"SurahNumber":4,"VerseNumber":128,"Text":"Obávala-li by se žena, že manžel její bude s ní špatně nakládati, aneb míti k ní odpor, nebude jim počítáno za vinu, dohodnou-li se vzájemně smírem, neboť vzájemný smír jest ze všeho nejlepší. Duše (lidí) nakloněny jsou lakotnosti: však jste-li dobročinnými a bojíte-li se Boha, Bůh zajisté dobře zpraven jest o tom, co činíte"},{"SurahNumber":4,"VerseNumber":129,"Text":"Nebudete nikdy s to, abyste se všemi ženami svými zacházeli stejně i když by to bylo vřelým přáním vaším: však nepoddávejte se úplně (ochabnutí) náklonnosti své (k některé z nich), tak abyste ji ponechali jako odloženou. Avšak dohodnete-li se vzájemně a budete báti se Boha; Bůh zajisté velkým jest v odpouštění, slitovným"},{"SurahNumber":4,"VerseNumber":130,"Text":"Ale rozejdou-li se oba manželé, Bůh z hojnosti své dá jim náhradu, neboť Bůh nesmírný jest v bohatství, moudrý"},{"SurahNumber":4,"VerseNumber":131,"Text":"Bohu přináleží vše, což na nebi jest i na zemi; a napomenuli jsme již ty, kteří obdrželi Knihu před vámi, aby báli se Boha: bojte se tedy Boha! A neuvěříte-li, vězte, že Bohu přináleží vše, což na nebi jest i na zemi: Bůh zajisté nesmírný jest v bohatství a chvályhodný"},{"SurahNumber":4,"VerseNumber":132,"Text":"A Bohu přináleží vše, což na nebi jest i na zemi — a Bůh zajisté dostačí jako ochránce"},{"SurahNumber":4,"VerseNumber":133,"Text":"Kdyby — ó lidé — zlíbilo se mu, nechal by vás zajíti a stvořil by jiné lidi na vašem místě, neboť Bůh jest všemocný"},{"SurahNumber":4,"VerseNumber":134,"Text":"Přeje-li si kdo z vás odměnu tohoto světa, věz, že u Boha jest odměna tohoto světa i světa budoucího: a Bůh vše slyší a pozoruje"}]}