{"Id":361,"LanguageCodes":["te","tel"],"Name":"tel-abdulraheemmoha","Author":"Abdul Raheem Mohammad Moulana","Language":"Telugu","Description":"Telugu","Direction":"ltr","Source":"https://qurancomplex.gov.sa/","Translations":[{"SurahNumber":23,"VerseNumber":1,"Text":"వాస్తవానికి విశ్వాసులు సాఫల్యం పొందుతారు"},{"SurahNumber":23,"VerseNumber":2,"Text":"వారే! ఎవరైతే తమ నమాజ్ లో వినమ్రత పాటిస్తారో"},{"SurahNumber":23,"VerseNumber":3,"Text":"మరియు ఎవరైతే వ్యర్థమైన మాటల నుండి దూరంగా ఉంటారో"},{"SurahNumber":23,"VerseNumber":4,"Text":"మరియు ఎవరైతే విధిదానం (జకాత్) సక్రమంగా చెల్లిస్తారో"},{"SurahNumber":23,"VerseNumber":5,"Text":"మరియు ఎవరైతే తమ మర్మాంగాలను కాపాడుకుంటారో"},{"SurahNumber":23,"VerseNumber":6,"Text":"తమ భార్యలతో (అజ్వాజ్ లతో) లేక తమ ఆధీనంలో (కుడిచేతిలో) ఉన్న బానిస స్త్రీలతో తప్ప! అలాంటప్పుడు వారు నిశ్చయంగా, నిందార్హులు కారు"},{"SurahNumber":23,"VerseNumber":7,"Text":"కాని ఎవరైతే దీనిని మించి కోరుతారో! అలాంటి వారే వాస్తవంగా హద్దులను అతిక్రమించిన వారు"},{"SurahNumber":23,"VerseNumber":8,"Text":"మరియు వారు ఎవరైతే తమ పూచీలను (అమానతులను) మరియు తమ వాగ్దానాలను కాపాడుకుంటారో"},{"SurahNumber":23,"VerseNumber":9,"Text":"మరియు వారు ఎవరైతే తమ నమాజ్ లను కాపాడుకుంటారో"},{"SurahNumber":23,"VerseNumber":10,"Text":"అలాంటి వారే (స్వర్గానికి) వారసులు అవుతారు"},{"SurahNumber":23,"VerseNumber":11,"Text":"వారే ఫిరదౌస్ స్వర్గానికి వారసులై, అందులో వారు శాశ్వతంగా ఉంటారు"},{"SurahNumber":23,"VerseNumber":12,"Text":"మరియు వాస్తవంగా, మేము మానవుణ్ణి మట్టి యొక్క సారంతో సృష్టించాము"},{"SurahNumber":23,"VerseNumber":13,"Text":"తరువాత అతనిని ఇంద్రియ బిందువుగా ఒక కోశంలో భద్రంగా ఉంచాము"},{"SurahNumber":23,"VerseNumber":14,"Text":"ఆ తరువాత ఆ ఇంద్రియ బిందువును రక్తపు ముద్దగా (జలగగా) మార్చాము. ఆ పైన ఆ రక్తపు ముద్దను (జలగను) మాంసపు ముద్దగా (జీవాణువుల పిండంగా) మార్చాము, ఆ జీవాణువుల పిండంలో ఎముకలను ఏర్పరచి, ఆ ఎముకలను మాంసంతో కప్పాము. ఆ తరువాత దానిని మరొక (భిన్న) సృష్టిగా చేశాము. కావున శుభకరుడు (శుభప్రదుడు) అయిన అల్లాహ్ యే అత్యుత్తమ సృష్టికర్త"},{"SurahNumber":23,"VerseNumber":15,"Text":"ఆ తరువాత మీరు నిశ్చయంగా, మరణిస్తారు"},{"SurahNumber":23,"VerseNumber":16,"Text":"అటు పిమ్మట నిశ్చయంగా, మీరు పునరుత్థాన దినమున మరల లేపబడతారు"},{"SurahNumber":23,"VerseNumber":17,"Text":"మరియు వాస్తవానికి మేము మీపై ఏడు మార్గాలను (ఆకాశాలను) సృష్టించాము. మరియు మేము సృష్టి విషయంలో ఏ మాత్రం నిర్లక్ష్యంగా లేము"},{"SurahNumber":23,"VerseNumber":18,"Text":"మరియు మేము ఆకాశం నుండి ఒక పరిమాణంతో వర్షాన్ని (నీటిని) కురిపించాము, పిదప దానిని భూమిలో నిలువ జేశాము. మరియు నిశ్చయంగా, దానిని వెనక్కి తీసుకునే శక్తి మాకుంది"},{"SurahNumber":23,"VerseNumber":19,"Text":"తరువాత దాని ద్వారా మేము మీ కొరకు ఖర్జూరపు తోటలను ద్రాక్షతోటలను ఉత్పత్తి చేశాము; అందులో మీకు ఎన్నో ఫలాలు దొరుకుతాయి. మరియు వాటి నుండి మీరు తింటారు"},{"SurahNumber":23,"VerseNumber":20,"Text":"మరియు సినాయి కొండ ప్రాంతంలో ఒక వృక్షం పెరుగుతున్నది. అది నూనె ఇస్తుంది మరియు (దాని ఫలం) తినేవారికి రుచికరమైన (కూరగా) ఉపయోగపడుతుంది"},{"SurahNumber":23,"VerseNumber":21,"Text":"మరియు నిశ్చయంగా, మీ పశువులలో మీకు ఒక గుణపాఠముంది. మేము వాటి కడుపులలో ఉన్నది (పాలు) మీకు త్రాపుతున్నాము. మరియు వాటిలో మీకు ఇంకా ఎన్నో ఇతర లాభాలు కూడా ఉన్నాయి. మరియు వాటి (మాంసం) మీరు తింటారు"},{"SurahNumber":23,"VerseNumber":22,"Text":"మరియు వాటి మీద మరియు ఓడల మీద మీరు సవారీ చేస్తారు"},{"SurahNumber":23,"VerseNumber":23,"Text":"మరియు వాస్తవానికి మేము నూహ్ ను తన జాతి ప్రజల వద్దకు పంపాము. అతను వారితో అన్నాడు: \"నా జాతి ప్రజలారా! అల్లాహ్ నే ఆరాధించండి మీకు ఆయన తప్ప మరొక ఆరాధ్య దేవుడు లేడు! ఏమీ మీరు ఆయన యందు భయభక్తులు కలిగి ఉండరా"},{"SurahNumber":23,"VerseNumber":24,"Text":"అతని జాతిలోని సత్యతిరస్కారులైన నాయకులు ఇలా అన్నారు: \"ఇతను మీ వంటి ఒక సాధారణ మానవుడే తప్ప మరేమీ కాడు! మీపై ఆధిక్యత పొందగోరుతున్నాడు. మరియు అల్లాహ్ తలుచుకుంటే దైవదూతలను పంపి ఉండేవాడు. ఇలాంటి విషయం పూర్వీకులైన మన తాతముత్తాతలలో కూడా జరిగినట్లు మేము వినలేదే"},{"SurahNumber":23,"VerseNumber":25,"Text":"ఇతడు కేవలం పిచ్చి పట్టిన మనిషి కావున కొంత కాలం ఇతనిని సహించండి"},{"SurahNumber":23,"VerseNumber":26,"Text":"(నూహ్) అన్నాడు: \"ఓ నా ప్రభూ! వీరు నన్ను అసత్యపరుడని తిరస్కరిస్తున్నారు. కావున నాకు సహాయం చేయి"},{"SurahNumber":23,"VerseNumber":27,"Text":"కావున మేము అతనికి ఈ విధంగా దివ్యజ్ఞానం (వహీ) పంపాము: \"మా పర్యవేక్షణలో, మా దివ్యజ్ఞానం (వహీ) ప్రకారం ఒక ఓడను తయారు చెయ్యి. తరువాత మా ఆజ్ఞ వచ్చినప్పుడు మరియు పొయ్యి నుండి నీరు ఉబికినప్పుడు (పొంగినప్పుడు), ఆ నావలో ప్రతిరకపు జంతుజాతి నుండి ఒక్కొక్క జంటను మరియు నీ పరివారపు వారిని ఎక్కించుకో ఎవరిని గురించి అయితే ముందుగానే నిర్ణయం జరిగిందో వారు తప్ప! ఇక దుర్మార్గుల కొరకు నాతో మనవి చేయకు. నిశ్చయంగా, వారు ముంచి వేయబడతారు"},{"SurahNumber":23,"VerseNumber":28,"Text":"ఆ తరువాత నీవు మరియు నీతో ఉన్నవారు నావలోకి ఎక్కిన పిదప ఇలా ప్రార్థించండి: 'సర్వస్తోత్రాలకు అర్హుడు అల్లాహ్ మాత్రమే, ఆయనే మమ్మల్ని దుర్మార్గుల నుండి విమోచనం కలిగించాడు"},{"SurahNumber":23,"VerseNumber":29,"Text":"ఇంకా ఇలా ప్రార్థించు: 'ఓ నా ప్రభూ! నన్ను శుభప్రదమైన గమ్యస్థానంలో దించు. గమ్యస్థానానికి చేర్పించే వారిలో నీవే అత్యుత్తముడవు"},{"SurahNumber":23,"VerseNumber":30,"Text":"నిశ్చయంగా, ఇందులో (ఈ గాథలో) సూచనలున్నాయి. మరియు నిశ్చయంగా, మేము (ప్రజలను) పరీక్షకు గురి చేస్తూ ఉంటాము"},{"SurahNumber":23,"VerseNumber":31,"Text":"వారి తరువాత మేము మరొక తరాన్ని పుట్టించాము"},{"SurahNumber":23,"VerseNumber":32,"Text":"మరియు వారి వద్దకు వారి నుండియే, ఒక సందేశహరుణ్ణి పంపినప్పుడు, (అతను): \"కేవలం అల్లాహ్ నే ఆరాధించండి. మీకు ఆయన తప్ప మరొక ఆరాధ్య దైవం లేడు. ఏమీ? మీకు దైవభీతి లేదా?\" అని అన్నాడు"},{"SurahNumber":23,"VerseNumber":33,"Text":"దానికి, అతని జాతివారిలోని - సత్యతిరస్కారులైనట్టి వారు, పరలోక సమావేశాన్ని అబద్ధమని నిరాకరించేవారు మరియు ఇహలోక జీవితంలో మేము భాగ్యవంతులుగా చేసినట్టి - నాయకులు ఇలా అన్నారు: \"ఇతను మీ వంటి సాధారణ మానవుడే తప్ప మరేమీ కాడు, మీరు తినేదే ఇతనూ తింటున్నాడు మరియు మీరు త్రాగేదే ఇతనూ త్రాగుతున్నాడు"},{"SurahNumber":23,"VerseNumber":34,"Text":"మరియు ఒకవేళ మీరు మీ వంటి ఒక సాధారణ మానవుణ్ణి అనుసరించినట్లైతే! నిశ్చయంగా, మీరు నష్టపడిన వారవుతారు"},{"SurahNumber":23,"VerseNumber":35,"Text":"ఏమీ? మీరు మరణించి మట్టిగా ఎముకలుగా మారిపోయిన తరువాత కూడా తిరిగి లేపబడతారని ఇతను మీకు వాగ్దానం చేస్తున్నాడా"}]}