{"Id":150,"LanguageCodes":["fa","fas"],"Name":"fas-abdolmohammaday","Author":"Abdolmohammad Ayati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":100,"VerseNumber":9,"Text":"آيا نمى‌داند كه چون آنچه در گورهاست زنده گردد،"},{"SurahNumber":100,"VerseNumber":10,"Text":"و آنچه در دلها نهان است آشكار شود،"},{"SurahNumber":100,"VerseNumber":11,"Text":"پروردگارشان در آن روز از حالشان آگاه است؟"},{"SurahNumber":101,"VerseNumber":1,"Text":"قارعه"},{"SurahNumber":101,"VerseNumber":2,"Text":"چيست قارعه؟"},{"SurahNumber":101,"VerseNumber":3,"Text":"و تو چه دانى كه قارعه چيست؟"},{"SurahNumber":101,"VerseNumber":4,"Text":"روزى است كه مردم چون پروانگان پراكنده باشند،"},{"SurahNumber":101,"VerseNumber":5,"Text":"و كوه‌ها چون پشم‌زده شده"},{"SurahNumber":101,"VerseNumber":6,"Text":"اما هر كه كفّه ترازويش سنگين باشد،"},{"SurahNumber":101,"VerseNumber":7,"Text":"در يك زندگى پسنديده است"},{"SurahNumber":101,"VerseNumber":8,"Text":"و اما هر كه كفه ترازويش سبك باشد،"},{"SurahNumber":101,"VerseNumber":9,"Text":"جايگاهش در هاويه است"},{"SurahNumber":101,"VerseNumber":10,"Text":"و تو چه دانى كه هاويه چيست؟"},{"SurahNumber":101,"VerseNumber":11,"Text":"آتشى است در نهايت گرمى"},{"SurahNumber":102,"VerseNumber":1,"Text":"به غفلت كشيد شما را نازشِ به بسيارى مال و فرزند،"},{"SurahNumber":102,"VerseNumber":2,"Text":"تا به گورها رسيديد"},{"SurahNumber":102,"VerseNumber":3,"Text":"حقا كه به زودى خواهيد دانست"},{"SurahNumber":102,"VerseNumber":4,"Text":"باز هم حقا كه به زودى خواهيد دانست"},{"SurahNumber":102,"VerseNumber":5,"Text":"حقا، اگر از روى يقين بدانيد،"},{"SurahNumber":102,"VerseNumber":6,"Text":"البته جهنم را خواهيد ديد"},{"SurahNumber":102,"VerseNumber":7,"Text":"سپس به چشم يقينش خواهيد ديد،"},{"SurahNumber":102,"VerseNumber":8,"Text":"كه در آن روز شما را از نعمتهاى دنيوى بازخواست مى‌كنند"},{"SurahNumber":103,"VerseNumber":1,"Text":"سوگند به اين زمان،"},{"SurahNumber":103,"VerseNumber":2,"Text":"كه آدمى در خسران است"},{"SurahNumber":103,"VerseNumber":3,"Text":"مگر آنها كه ايمان آوردند و كارهاى شايسته كردند و يكديگر را به حق سفارش كردند و يكديگر را به صبر سفارش كردند"},{"SurahNumber":104,"VerseNumber":1,"Text":"واى بر هر غيبت‌كننده عيبجويى؛"},{"SurahNumber":104,"VerseNumber":2,"Text":"آن كه مالى گرد كرد و حساب آن نگه داشت"},{"SurahNumber":104,"VerseNumber":3,"Text":"مى‌پندارد كه دارايى‌اش جاويدانش گرداند"},{"SurahNumber":104,"VerseNumber":4,"Text":"نه چنين است. كه او را در حُطَمه اندازند"},{"SurahNumber":104,"VerseNumber":5,"Text":"و تو چه دانى كه حطمه چيست؟"},{"SurahNumber":104,"VerseNumber":6,"Text":"آتش افروخته خداست،"},{"SurahNumber":104,"VerseNumber":7,"Text":"كه بر دلها غلبه مى‌يابد"},{"SurahNumber":104,"VerseNumber":8,"Text":"و از هر سو در ميانشان گرفته است،"},{"SurahNumber":104,"VerseNumber":9,"Text":"در شعله‌هايى برافراشته"},{"SurahNumber":105,"VerseNumber":1,"Text":"آيا نديده‌اى كه پروردگارت با اصحاب فيل چه كرد؟"},{"SurahNumber":105,"VerseNumber":2,"Text":"آيا مكرشان را باطل نساخت؟"},{"SurahNumber":105,"VerseNumber":3,"Text":"و بر سر آنها پرندگانى فوج‌فوج فرستاد،"},{"SurahNumber":105,"VerseNumber":4,"Text":"تا آنها را با سِجّيل سنگباران كردند"},{"SurahNumber":105,"VerseNumber":5,"Text":"و آنان را چون كاه پس‌مانده در آخور ساخت"},{"SurahNumber":106,"VerseNumber":1,"Text":"براى ائتلاف قريش؛"},{"SurahNumber":106,"VerseNumber":2,"Text":"ائتلافشان در سفر زمستانى و تابستانى"},{"SurahNumber":106,"VerseNumber":3,"Text":"پس بايد پروردگار اين خانه را بپرستند"},{"SurahNumber":106,"VerseNumber":4,"Text":"آن كه به هنگام گرسنگى طعامشان داد و از بيم در امانشان داشت"},{"SurahNumber":107,"VerseNumber":1,"Text":"آيا آن را كه روز جزا را دروغ مى‌شمرد ديدى؟"},{"SurahNumber":107,"VerseNumber":2,"Text":"او همان كسى است كه يتيم را به اهانت مى‌راند،"},{"SurahNumber":107,"VerseNumber":3,"Text":"و مردم را به طعام‌دادن به بينوا وانمى‌دارد"},{"SurahNumber":107,"VerseNumber":4,"Text":"پس واى بر آن نمازگزارانى‌"},{"SurahNumber":107,"VerseNumber":5,"Text":"كه در نماز خود سهل انگارند؛"},{"SurahNumber":107,"VerseNumber":6,"Text":"آنان كه ريا مى‌كنند،"},{"SurahNumber":107,"VerseNumber":7,"Text":"و از دادن زكات دريغ مى‌ورزند"},{"SurahNumber":108,"VerseNumber":1,"Text":"ما كوثر را به تو عطا كرديم"},{"SurahNumber":108,"VerseNumber":2,"Text":"پس براى پروردگارت نماز بخوان و قربانى كن‌"},{"SurahNumber":108,"VerseNumber":3,"Text":"كه بدخواه تو خود اَبتر است"},{"SurahNumber":109,"VerseNumber":1,"Text":"بگو: اى كافران،"},{"SurahNumber":109,"VerseNumber":2,"Text":"من چيزى را كه شما مى‌پرستيد نمى‌پرستم"},{"SurahNumber":109,"VerseNumber":3,"Text":"و شما نيز چيزى را كه من مى‌پرستم نمى‌پرستيد"},{"SurahNumber":109,"VerseNumber":4,"Text":"و من پرستنده چيزى كه شما مى‌پرستيد نيستم"},{"SurahNumber":109,"VerseNumber":5,"Text":"و شما پرستنده چيزى كه من مى‌پرستم نيستيد"},{"SurahNumber":109,"VerseNumber":6,"Text":"شما را دين خود، و مرا دين خود"},{"SurahNumber":110,"VerseNumber":1,"Text":"چون يارى خدا و پيروزى فراز آيد،"},{"SurahNumber":110,"VerseNumber":2,"Text":"و مردم را ببينى كه فوج‌فوج به دين خدا درمى‌آيند،"},{"SurahNumber":110,"VerseNumber":3,"Text":"پس به ستايش پروردگارت تسبيح گوى و از او آمرزش بخواه، كه او توبه‌پذير است"},{"SurahNumber":111,"VerseNumber":1,"Text":"دستهاى ابولهب بريده باد و هلاك بر او"},{"SurahNumber":111,"VerseNumber":2,"Text":"دارايى او و آنچه به دست آورده بود به حالش سود نكرد"},{"SurahNumber":111,"VerseNumber":3,"Text":"زودا كه به آتشى شعله‌ور درافتد"},{"SurahNumber":111,"VerseNumber":4,"Text":"و زنش هيزم‌كش است"},{"SurahNumber":111,"VerseNumber":5,"Text":"و بر گردن ريسمانى از ليف خرما دارد"},{"SurahNumber":112,"VerseNumber":1,"Text":"بگو: اوست خداى يكتا،"},{"SurahNumber":112,"VerseNumber":2,"Text":"خداى كه در حاجت به او رو كنند،"},{"SurahNumber":112,"VerseNumber":3,"Text":"نه زاده است و نه زاده شده،"},{"SurahNumber":112,"VerseNumber":4,"Text":"و نه هيچ كس همتاى اوست"},{"SurahNumber":113,"VerseNumber":1,"Text":"بگو: به پروردگار صبحگاه پناه مى‌برم،"},{"SurahNumber":113,"VerseNumber":2,"Text":"از شر آنچه بيافريده است،"},{"SurahNumber":113,"VerseNumber":3,"Text":"و از شر شب چون درآيد،"},{"SurahNumber":113,"VerseNumber":4,"Text":"و از شر جادوگرانى كه در گره‌ها افسون مى‌دمند،"},{"SurahNumber":113,"VerseNumber":5,"Text":"از شر حسود چون رشك مى‌ورزد"},{"SurahNumber":114,"VerseNumber":1,"Text":"بگو: به پروردگار مردم پناه مى‌برم،"},{"SurahNumber":114,"VerseNumber":2,"Text":"فرمانرواى مردم،"},{"SurahNumber":114,"VerseNumber":3,"Text":"خداى مردم،"},{"SurahNumber":114,"VerseNumber":4,"Text":"از شر وسوسه وسوسه‌گر نهانى،"},{"SurahNumber":114,"VerseNumber":5,"Text":"آن كه در دلهاى مردم وسوسه مى‌كند،"},{"SurahNumber":114,"VerseNumber":6,"Text":"خواه از جنيان باشد يا از آدميان"}]}