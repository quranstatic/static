{"Id":275,"LanguageCodes":["ny","nya"],"Name":"nya-alhajiyusufmuha","Author":"Al Haji Yusuf Muhammad Kanyamula","Language":"Chichewa","Description":"Chichewa","Direction":"ltr","Source":"http://goodwordbooks.com/, Goodword Books, Islamic Dawah Movement of Southern Africa","Translations":[{"SurahNumber":94,"VerseNumber":1,"Text":"Kodi Ife sitidatsegule chifuwa chako"},{"SurahNumber":94,"VerseNumber":2,"Text":"Ndi kukuchotsa katundu wako wolemera"},{"SurahNumber":94,"VerseNumber":3,"Text":"Amene amalemetsa msana wako"},{"SurahNumber":94,"VerseNumber":4,"Text":"Ndipo tidakweza mbiri yako yabwino"},{"SurahNumber":94,"VerseNumber":5,"Text":"Ndithudi m’mavuto muli chithandizo"},{"SurahNumber":94,"VerseNumber":6,"Text":"Ndithudi m’mavuto muli chithandizo"},{"SurahNumber":94,"VerseNumber":7,"Text":"Ndipo pamene wamaliza, pembedza Mulungu"},{"SurahNumber":94,"VerseNumber":8,"Text":"Ndipo dzipereke kwathunthu kwa Ambuye wako"},{"SurahNumber":95,"VerseNumber":1,"Text":"Pali mtengo wa mkuyu ndi mtengo wa azitona"},{"SurahNumber":95,"VerseNumber":2,"Text":"Ndi pali phiri la Sinai"},{"SurahNumber":95,"VerseNumber":3,"Text":"Ndi pali Mzinda uwu wa mtendere"},{"SurahNumber":95,"VerseNumber":4,"Text":"Ndithudi Ife tidamulenga munthu m’chikombole chabwino"},{"SurahNumber":95,"VerseNumber":5,"Text":"Ndipo tinamutsitsa kukhala wapansi zedi"},{"SurahNumber":95,"VerseNumber":6,"Text":"Kupatula amene amakhulupirira ndipo amachita ntchito zabwino, iwo adzalandira mphotho yosatha"},{"SurahNumber":95,"VerseNumber":7,"Text":"Kodi ndi chiyani, chimene chili kukupangitsani kukana tsiku la chiweruzo"},{"SurahNumber":95,"VerseNumber":8,"Text":"Kodi Mulungu si woweruza wabwino kuposa oweruza onse"},{"SurahNumber":96,"VerseNumber":1,"Text":"Werenga! M’dzina la Ambuye wako amene analenga"},{"SurahNumber":96,"VerseNumber":2,"Text":"Yemwe adalenga munthu kuchokera ku kadontho kamagazi oundana"},{"SurahNumber":96,"VerseNumber":3,"Text":"werenga! Ndipo Ambuye wako ndiye wopereka mowoolowa manja"},{"SurahNumber":96,"VerseNumber":4,"Text":"Amene anaphunzitsa ndi cholembera"},{"SurahNumber":96,"VerseNumber":5,"Text":"Anaphunzitsa munthu chimene sanali kuchidziwa"},{"SurahNumber":96,"VerseNumber":6,"Text":"Iyayi! Ndithudi, munthu amalakwa mopyola muyeso"},{"SurahNumber":96,"VerseNumber":7,"Text":"Chifukwa amaganiza kuti iye ndi oima payekha"},{"SurahNumber":96,"VerseNumber":8,"Text":"Ndithudi! Nonse mudzabwerera kwa Ambuye wanu"},{"SurahNumber":96,"VerseNumber":9,"Text":"Kodi mwamuona munthu amene amaletsa"},{"SurahNumber":96,"VerseNumber":10,"Text":"Kapolo pamene akupemphera"},{"SurahNumber":96,"VerseNumber":11,"Text":"Kodi mwamuona ngati iye alikutsatira chilangizo chabwino"},{"SurahNumber":96,"VerseNumber":12,"Text":"Kapena kulamulira machitidwe abwino"},{"SurahNumber":96,"VerseNumber":13,"Text":"Ndiuze ngati iye akana choonadi ndipo salabadira"},{"SurahNumber":96,"VerseNumber":14,"Text":"Kodi iye sadziwa kuti Mulungu amaona zinthu zonse"},{"SurahNumber":96,"VerseNumber":15,"Text":"Iyayi! Ngati iye sasiya, Ife tidzamududuluza pogwira tsitsi la pa mphumi pake"},{"SurahNumber":96,"VerseNumber":16,"Text":"Mphumi yabodza ndi yochimwa"},{"SurahNumber":96,"VerseNumber":17,"Text":"Ndipo mulekeni iye aitane anzake oti amuthandize"},{"SurahNumber":96,"VerseNumber":18,"Text":"Ife tidzaitana osunga Gahena"},{"SurahNumber":96,"VerseNumber":19,"Text":"Iyayi! Usamumvere iye. Gunditsa mphumi yako pansi ndipo idza pafupi ndi Mulungu"},{"SurahNumber":97,"VerseNumber":1,"Text":"Ndithudi tinavumbulutsa ilo mu usiku wamphamvu"},{"SurahNumber":97,"VerseNumber":2,"Text":"Kodi ndi chiyani chimene chingakuuzeni kuti mudziwe kuti usiku wamphamvu ndi otani"},{"SurahNumber":97,"VerseNumber":3,"Text":"Usiku wamphamvu ndi wabwino kuposa miyezi chikwi chimodzi"},{"SurahNumber":97,"VerseNumber":4,"Text":"Mu usiku umenewu Angelo ndi Mzimu, ndi chilolezo cha Mulungu, amachoka kumwamba ndi kutsika pansi ndi malamulo ake onse"},{"SurahNumber":97,"VerseNumber":5,"Text":"Mtendere mpaka m’mbandakucha"},{"SurahNumber":98,"VerseNumber":1,"Text":"Iwo amene sakhulupirira a m’gulu la anthu a m’Buku ndi anthu opembedza mafano, sadzasiya kusakhulupilira mpaka pamene zizindikiro zooneka zitaperekedwa kwa iwo"},{"SurahNumber":98,"VerseNumber":2,"Text":"Mtumwi wochokera kwa Mulungu amene ali kuwerenga kuchokera pa Masamba oyera"},{"SurahNumber":98,"VerseNumber":3,"Text":"Amene ali ndi malamulo angwiro ndi omveka bwino ochokera kwa Mulungu"},{"SurahNumber":98,"VerseNumber":4,"Text":"Ndipo anthu okhulupirira Buku sanayambe kugawikana pakati pawo mpaka pamene zizindikiro zooneka zidaperekedwa kwa iwo"},{"SurahNumber":98,"VerseNumber":5,"Text":"Ndipo Al-Zalzala\t659 iwo sadalamulidwe koma kuti azipembedza Mulungu ndipo kuti asapembedze wina aliyense koma Iye yekha ndipo kuti adzipemphera pa nthawi yake ndi kupereka msonkho wothandiza anthu osauka. Ndipo chimenechi ndicho chipembedzo chabwino"},{"SurahNumber":98,"VerseNumber":6,"Text":"Ndithudi iwo amene sakhulupirira amene ali pakati pa anthu a m’Buku, ndi anthu opembedza mafano, adzakhala ku moto wa ku Gahena. Iwo ndiwo oipa zedi pa zolengedwa zonse"},{"SurahNumber":98,"VerseNumber":7,"Text":"Ndithudi iwo amene atsatira chikhulupiriro choonadi ndipo amachita ntchito zabwino ndiwo olemekezeka pa zolengedwa zonse"},{"SurahNumber":98,"VerseNumber":8,"Text":"Mphotho yawo imene ili ndi Ambuye wawo ndi kuwaika m’minda imene imathiriridwa ndi madzi ya m’mitsinje pansi pake, kumene adzakhalako nthawi zonse. Mulungu ndi wosangalala ndi iwo ndipo nawonso ndi osangalala ndi Iye. M’menemo ndi m’mene munthu oopa Mulungu adzalandirire mphotho yake"},{"SurahNumber":99,"VerseNumber":1,"Text":"Pamene dziko lidzagwedezeka ndi chivomerezi chomaliza"},{"SurahNumber":99,"VerseNumber":2,"Text":"Ndipo pamene nthaka idzatulutsa katundu amene ali m’kati mwake"},{"SurahNumber":99,"VerseNumber":3,"Text":"Ndipo munthu adzafunsa: “Kodi yatani?”"},{"SurahNumber":99,"VerseNumber":4,"Text":"Pa tsikuli nthaka idzaulula zonse"},{"SurahNumber":99,"VerseNumber":5,"Text":"Chifukwa Ambuye wako wayiuza kuti itero"},{"SurahNumber":99,"VerseNumber":6,"Text":"Pa tsikuli mtundu wa anthu udzadza m’magulu osiyana siyana kudzalangizidwa ntchito zawo"},{"SurahNumber":99,"VerseNumber":7,"Text":"Motero aliyense amene amachita chabwino cholemera ngati njere ya mpiru, adzachiona"},{"SurahNumber":99,"VerseNumber":8,"Text":"Ndipo aliyense amene amachita choipa cholemera ngati njere ya mpiru, adzachiona"},{"SurahNumber":100,"VerseNumber":1,"Text":"Palizothamangakwambirindikupumakwawokofulumira"},{"SurahNumber":100,"VerseNumber":2,"Text":"Ndi zimene zimaonetsa moto zikamathamanga"},{"SurahNumber":100,"VerseNumber":3,"Text":"Ndipo zimachita nkhondo m’mbandakucha"},{"SurahNumber":100,"VerseNumber":4,"Text":"Ndi kuonetsa fumbi"},{"SurahNumber":100,"VerseNumber":5,"Text":"Ndi kuphwanya pakati gulu la adani"},{"SurahNumber":100,"VerseNumber":6,"Text":"Ndithudi! Munthu sathokoza kwaAmbuye wake"},{"SurahNumber":100,"VerseNumber":7,"Text":"Ndipo mwini wake amachitira umboni zimenezi"},{"SurahNumber":100,"VerseNumber":8,"Text":"Ndithudi iye ali kukonda chuma kwambiri"}]}