{"Id":377,"LanguageCodes":["th","tha"],"Name":"tha-kingfahadquranc","Author":"King Fahad Quran Complex","Language":"Thai","Description":"Thai","Direction":"ltr","Source":"http://tanzil.net","Translations":[{"SurahNumber":75,"VerseNumber":1,"Text":"ข้าสาบานต่อวันกิยามะฮฺ"},{"SurahNumber":75,"VerseNumber":2,"Text":"และข้าขอสาบานต่อชีวิตที่ประณามตนเอง"},{"SurahNumber":75,"VerseNumber":3,"Text":"มนุษย์คิดหรือว่า เราจะไม่รวบรวมกระดูกของเขากระนั้นหรือ"},{"SurahNumber":75,"VerseNumber":4,"Text":"แน่นอนทีเดียวเราสามารถที่จะทำให้ปลายนิ้วมือของเขาอยู่ในสภาพที่สมบูรณ์"},{"SurahNumber":75,"VerseNumber":5,"Text":"แต่ว่ามนุษย์นั้นประสงค์ที่จะทำความชั่ว"},{"SurahNumber":75,"VerseNumber":6,"Text":"เขาถามว่า เมื่อใดเถ่าวันแห่งการฟื้นคืนชีพ (จะเกิดขึ้น)"},{"SurahNumber":75,"VerseNumber":7,"Text":"แต่เมื่อสายตามืดมัว"},{"SurahNumber":75,"VerseNumber":8,"Text":"และเมื่อดวงจันทร์ถูกบดบังอยู่ในความมืด"},{"SurahNumber":75,"VerseNumber":9,"Text":"และเมื่อดวงอาทิตย์และดวงจันทร์ถูกนำมารวมกัน"},{"SurahNumber":75,"VerseNumber":10,"Text":"วันนั้นมนุษย์จะกล่าวขึ้นว่าไหนเล่าทางหนี"},{"SurahNumber":75,"VerseNumber":11,"Text":"เปล่าเลย ! ไม่มีที่พึ่งพิงดอก"},{"SurahNumber":75,"VerseNumber":12,"Text":"ในวันนั้น ยังพระเจ้าของเจ้าเท่านั้น คือที่พักอันสงบสุข"},{"SurahNumber":75,"VerseNumber":13,"Text":"วันนั้นมนุษย์จะถูกแจ้งให้ทราบถึงสิ่งที่ได้กระทำไว้ล่วงหน้าและภายหลัง"},{"SurahNumber":75,"VerseNumber":14,"Text":"เปล่าเลย ! มนุษย์นั้นเป็นพยานต่อตัวของเขาเอง"},{"SurahNumber":75,"VerseNumber":15,"Text":"ถึงแม้ว่าเขาจะเสนอข้อแก้ตัวของเขาก็ตาม"},{"SurahNumber":75,"VerseNumber":16,"Text":"เจ้าอย่ากระดิกลิ้นของเจ้าเนื่องด้วยอัลกุรอานเพื่อเจ้าจะรีบเร่งจดจำ"},{"SurahNumber":75,"VerseNumber":17,"Text":"แท้จริง หน้าที่ของเราคือการรวบรวมอัลกุรอาน (ให้อยู่ในทรวงอกของเจ้า) และการอ่านเพื่อให้จดจำ"},{"SurahNumber":75,"VerseNumber":18,"Text":"ดังนั้นเมื่อเราอ่านอัลกุรอาน เจ้าก็จงติดตามการอ่านนั้น"},{"SurahNumber":75,"VerseNumber":19,"Text":"แล้วแท้จริงหน้าที่ของเราคือ การอธิบายอัลกุรอาน"},{"SurahNumber":75,"VerseNumber":20,"Text":"เปล่าเลย ! แต่ว่าพวกเจ้ารักการมีชีวิตอยู่ในโลกนี้"},{"SurahNumber":75,"VerseNumber":21,"Text":"และพวกเจ้าจะทิ้งปรโลก"},{"SurahNumber":75,"VerseNumber":22,"Text":"ในวันนั้นหลาย ๆ ใบหน้าจะเบิกบาน"},{"SurahNumber":75,"VerseNumber":23,"Text":"จ้องมองไปยังพระเจ้าของมัน"},{"SurahNumber":75,"VerseNumber":24,"Text":"และในวันนั้นหลาย ๆ ใบหน้าจะเศร้าสลด"},{"SurahNumber":75,"VerseNumber":25,"Text":"มันคิดว่าความหายนะอันใหญ่หลวงจะเกิดขึ้นแก่มัน"},{"SurahNumber":75,"VerseNumber":26,"Text":"เปล่าเลย ! เมื่อวิญญาณขึ้นมาถึงคอหอย"},{"SurahNumber":75,"VerseNumber":27,"Text":"และมีผู้กล่าวว่า ใครเล่าเป็นผู้ทำให้เขาฟื้นขึ้นเหมือนเดิม"},{"SurahNumber":75,"VerseNumber":28,"Text":"และเขามั่นใจว่า แท้จริงเขาต้องจากไป"},{"SurahNumber":75,"VerseNumber":29,"Text":"และขาข้างหนึ่งทับขาอีกข้างหนึ่ง (เพราะความกลัว)"},{"SurahNumber":75,"VerseNumber":30,"Text":"วันนั้น จะมีการนำพาไปยังพระเจ้าของเจ้า"},{"SurahNumber":75,"VerseNumber":31,"Text":"เพราะว่าเขาไม่เชื่อมั่น และไม่ละหมาด"},{"SurahNumber":75,"VerseNumber":32,"Text":"แต่เขาปฏิเสธและผินหลังกลับ"},{"SurahNumber":75,"VerseNumber":33,"Text":"แล้วเขาก็เดินอย่างองอาจไปหาพรรคพวกของเขาอย่างหยิ่งยะโส"},{"SurahNumber":75,"VerseNumber":34,"Text":"ความวิบัติจงมีแด่เจ้าเถิด แล้วก็ความวิบัติจงมีแด่เจ้าเถิด"},{"SurahNumber":75,"VerseNumber":35,"Text":"แล้วก็ความวิบัติจงมีแด่เจ้าเถิด แล้วก็ความวิบัติจงมีแด่เจ้าเถิด"},{"SurahNumber":75,"VerseNumber":36,"Text":"มนุษย์คิดหรือว่า เขาจะถูกปล่อยไว้โดยไร้จุดหมายกระนั้นหรือ"},{"SurahNumber":75,"VerseNumber":37,"Text":"เขามิได้เป็นน้ำกามหยดหนึ่งจากน้ำอสุจิที่ถูกพุ่งออกมากระนั้นหรือ"},{"SurahNumber":75,"VerseNumber":38,"Text":"แล้วเขาได้เป็นก้อนเลือดก้อนหนึ่งแล้วพระองค์ทรงบังเกิดแล้วก็ทรงทำให้ได้สัดส่วนสมบูรณ์"},{"SurahNumber":75,"VerseNumber":39,"Text":"แล้วพระองค์ทรงทำให้เขาเป็นคู่ เป็นเพศชายและเพศหญิง"},{"SurahNumber":75,"VerseNumber":40,"Text":"ดังนั้น พระองค์จะไม่สามารถที่จะให้คนตายมีชีวิตขึ้นมาอีกกระนั้นหรือ"},{"SurahNumber":76,"VerseNumber":1,"Text":"แน่นอนกาลเวลาที่ยาวนานได้เกิดขึ้นแก่มนุษย์ เมื่อเขามิได้เป็นสิ่งที่ถูกกล่าวถึงเลย"},{"SurahNumber":76,"VerseNumber":2,"Text":"แท้จริงเราได้สร้างมนุษย์จากน้ำเชื้อผสมหยดหนึ่ง เพื่อเราได้ทดสอบเขา ดังนั้นเราจึงทำให้เขาเป็นผู้ได้ยิน เป็นผู้ได้เห็น"},{"SurahNumber":76,"VerseNumber":3,"Text":"แท้จริงเราได้ชี้แนะแนวทางให้แก่เขาแล้ว บางทีเขาก็เป็นผู้กตัญญู และบางทีเขาก็เป็นผู้เนรคุณ"},{"SurahNumber":76,"VerseNumber":4,"Text":"แท้จริงเราได้เตรียมโซ่ตรวน และกุญแจมือ และไฟที่ลุกโชติช่วงไว้สำหรับบรรดาผู้ปฏิเสธศรัทธา"},{"SurahNumber":76,"VerseNumber":5,"Text":"แท้จริงบรรดาผู้ทรงคุณธรรมนั้น จะได้ดื่มจากแก้วน้ำ ซึ่งผสมด้วยการบูรหอม"},{"SurahNumber":76,"VerseNumber":6,"Text":"เป็นตาน้ำพุที่ปวงบ่าวของอัลลอฮฺจะได้ดื่ม พวกเขาทำให้มันพวยพุ่งออกมาอย่างล้นเหลือ"},{"SurahNumber":76,"VerseNumber":7,"Text":"พวกเขาปฏิบัติตามคำสัตย์สาบาน และกลัวต่อวันหนึ่งที่ความชั่วร้ายของมันจะกระจายไปทั่ว"},{"SurahNumber":76,"VerseNumber":8,"Text":"และพวกเขาให้อาหารเนื่องด้วยความรักต่อพระองค์แก่คนยากจน เด็กกำพร้าและเชลยศึก"},{"SurahNumber":76,"VerseNumber":9,"Text":"(พวกเขากล่าวว่า) แท้จริงเราให้อาหารแก่พวกท่าน โดยหวังความโปรดปรานของอัลลอฮฺ เรามิได้หวังการตอบแทนและการขอบคุณจากพวกท่านแต่ประการใด"},{"SurahNumber":76,"VerseNumber":10,"Text":"แท้จริงเรากลัวต่อพระเจ้าของเราซึ่งเป็นวันแห่งหน้านิ่วคิ้วขมวดและแสนสาหัส"},{"SurahNumber":76,"VerseNumber":11,"Text":"ดังนั้น อัลลอฮฺจะทรงปกป้องพวกเขาให้พ้นจากความชั่วร้ายของวันนั้น และจะทรงให้พวกเขาพบกับความสดชื่นและความปิติ"},{"SurahNumber":76,"VerseNumber":12,"Text":"และพระองค์จะทรงตอบแทนแก่พวกเขาด้วยสวนสวรรค์ และอาภรณ์ไหมแพรเนื่องเพราะพวกเขาอดทน"},{"SurahNumber":76,"VerseNumber":13,"Text":"นอนเอกเขนก อยู่บนเก้าอี้นวมยาวในสวนสวรรค์ พวกเขาจะไม่พบเห็นแสงอาทิตย์ และความเหน็บหนาว"},{"SurahNumber":76,"VerseNumber":14,"Text":"และร่มเงาของสวนสวรรค์จะปกคลุมพวกเขาอย่างใกล้ชิด และผลไม่ในสวนสวรรค์ถูกโน้มต่ำลงมาใกล้พวกเขา"},{"SurahNumber":76,"VerseNumber":15,"Text":"และมีภาชนะที่ทำด้วยเงิน และแก้วน้ำที่ทำด้วยแก้วใสถูกวนเวียนรอบๆพวกเขา"},{"SurahNumber":76,"VerseNumber":16,"Text":"แก้วที่ทำด้วยเงินโดยพวกเขาจะเติมมันตามสัดส่วนที่พวกเขาต้องการ"},{"SurahNumber":76,"VerseNumber":17,"Text":"และในสวนสวรรค์นั้นพวกจะได้รับเครื่องดื่มจากแก้วซึ่งผสมด้วยขิง"},{"SurahNumber":76,"VerseNumber":18,"Text":"ในสวนสวรรค์มีตาน้ำพุที่มีชื่อว่า ซัลสะบีล"}]}