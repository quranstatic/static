{"Id":437,"LanguageCodes":["tr","tur"],"Name":"tur-yasarnuriozturk1","Author":"Yasar Nuri Ozturk","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":30,"VerseNumber":1,"Text":"Elif, Lâm, Mîm"},{"SurahNumber":30,"VerseNumber":2,"Text":"Yenilgiye uğratıldı Rûm"},{"SurahNumber":30,"VerseNumber":3,"Text":"Yeryüzünün en yakın/en alçak bir yerinde. Ama onlar yengilerinin ardından galip duruma geçecekler"},{"SurahNumber":30,"VerseNumber":4,"Text":"Birkaç yıl içinde. İş/oluş/hüküm, önünde de sonunda da Allah´ındır. Onların galibiyet gününde müminler ferahlayacaklar"},{"SurahNumber":30,"VerseNumber":5,"Text":"Allah´ın yardımıyla. Dilediğine yardım eder O! Azîz´dir, Rahîm´dir O"},{"SurahNumber":30,"VerseNumber":6,"Text":"Allah´ın vaadi bu! Allah kendi vaadine ters düşmez. Ne var ki, insanların çokları bilmiyorlar"},{"SurahNumber":30,"VerseNumber":7,"Text":"Onlar basit ve iğreti hayattan, bir dış görünüşü bilirler. Ama âhiretten tam bir gaflet içindedirler onlar"},{"SurahNumber":30,"VerseNumber":8,"Text":"Kendi benliklerinin içinde olup bitenleri de mi düşünmediler! Allah gökleri, yeri ve bu ikisi arasındakileri ancak hak üzere ve belirlenmiş bir süreye bağlı olarak yaratmıştır. Şu da bir gerçek ki, insanlardan çokları Rablerine kavuşmayı gerçekten inkâr ediyorlar"},{"SurahNumber":30,"VerseNumber":9,"Text":"Yeryüzünde dolaşıp bir bakmıyorlar mı ki, nasıl oldu kendilerinden öncekilerin sonu? Onlar kuvvet yönünden bunlardan daha ağır ve baskındılar. Toprağı eşip deşip didik didik etmişlerdi. Ve yeryüzünü, bunların imar ettiklerinden çok daha fazla imar etmişlerdi. Ve resulleri onlara açık seçik deliller getirmişti. O halde, Allah onlara zulmediyor değildi. Doğrusu, onlardı öz benliklerine zulmedip duranlar"},{"SurahNumber":30,"VerseNumber":10,"Text":"Sonra o çirkinlik ve kötülük sergileyenlerin sonu, çirkinlik ve kötülüğün en beteri oldu. Çünkü Allah´ın ayetlerini yalanlamışlardı ve o ayetlerle alay ediyorlardı"},{"SurahNumber":30,"VerseNumber":11,"Text":"Allah yaratışa başlar, sonra onu varlık alanından çekip tekrar yaratır. En sonunda O´na döndürülürsünüz"},{"SurahNumber":30,"VerseNumber":12,"Text":"Kıyametin kopacağı gün, günahkârlar sus pus olacaklardır"},{"SurahNumber":30,"VerseNumber":13,"Text":"Allah´a ortak tuttukları arasından, kendileri için şefaatçılar çıkmayacaktır. Kendi yandaşlarına nankörlük etmektedir onlar"},{"SurahNumber":30,"VerseNumber":14,"Text":"Saat gelip çattığı gün, o gün, hepsi birbirinden ayrılacaktır"},{"SurahNumber":30,"VerseNumber":15,"Text":"İman edip hayra ve barışa yönelik işler yapanlara gelince, onlar bir bahçe içinde mutlu kılınırlar"},{"SurahNumber":30,"VerseNumber":16,"Text":"İnkâr edip ayetlerimizi ve âhiret buluşmasını yalanlayanlara gelince, onlar azabın içinde hazır bulundurulurlar"},{"SurahNumber":30,"VerseNumber":17,"Text":"O halde tespih Allah için. Akşama erdiğinizde de sabaha erdiğinizde de"},{"SurahNumber":30,"VerseNumber":18,"Text":"Göklerde ve yerde hamt da O´na; gün sonunda da öğleye erdiğinizde de"},{"SurahNumber":30,"VerseNumber":19,"Text":"Diriyi ölüden çıkarır O, ölüyü diriden çıkarır. Ölümünün ardından toprağa hayat verir. Siz de işte böyle çıkarılacaksınız"},{"SurahNumber":30,"VerseNumber":20,"Text":"Onun ayetlerinden biri de sizi, topraktan yaratmış olmasıdır. Sonra siz bir insan türü oldunuz, her tarafa yayılıyorsunuz"},{"SurahNumber":30,"VerseNumber":21,"Text":"Onun ayetlerinden biri de sizin için, kendilerine ısınasınız ve aranızda sevgi ve rahmet koysun diye nefislerinizden eşler yaratmasıdır. Bunda, iyice düşünen bir toplum için elbette ayetler vardır"},{"SurahNumber":30,"VerseNumber":22,"Text":"Göklerin ve yerin yaratılmasıyla dillerinizin ve renklerinizin farklı olması da O´nun ayetlerindendir. Bunda, ilim sahipleri için elbette ibretler vardır"},{"SurahNumber":30,"VerseNumber":23,"Text":"Gece ve gündüz uyumanız, onun lütfundan nasip aramanız da O´nun ayetlerindendir. Bunda, işitebilen bir toplum için elbette ibretler vardır"},{"SurahNumber":30,"VerseNumber":24,"Text":"Yine O´nun ayetlerindendir ki O size, korku ve ümit olmak üzere şimşeği gösteriyor; gökten bir su indiriyor da ölümünden sonra toprağı onunla canlandırıyor. Bunda, aklını işleten bir topluluk için elbette mucizeler vardır"},{"SurahNumber":30,"VerseNumber":25,"Text":"Göğün ve yerin O´nun emriyle ayakta durması da O´nun ayetlerindendir. Sonra sizi bir çağrıyla davet ettiğinde siz yerden hemen çıkacaksınız"},{"SurahNumber":30,"VerseNumber":26,"Text":"Göklerde ve yerde kim varsa O´nundur. Hepsi O´na boyun eğmektedir"},{"SurahNumber":30,"VerseNumber":27,"Text":"Yaratmaya ilk başlayan/yaratılanları ilk yaratan O´dur. Sonra onları çevirip yeniden yaratacaktır. Bu O´nun için çok da kolaydır. Göklerde ve yerde en yüce örnekler/en yüce sıfatlar O´nundur. O´dur Azîz, O´dur Hakîm"},{"SurahNumber":30,"VerseNumber":28,"Text":"Size öz benliklerinizden bir örnek verdi: Ellerinizin altında bulunanlarda, size verdiğimiz rızıklarda, sizinle aynı haklara sahip, birbirinizden çekindiğiniz gibi kendilerinden çekineceğiniz ortaklarınız var mı? İşte biz, aklını işletecek bir topluluk için ayetleri böyle açık açık sıralıyoruz"},{"SurahNumber":30,"VerseNumber":29,"Text":"Zulme sapanlarsa ilimsiz bir biçimde keyiflerine uymuşlardır. Allah´ın saptırdığına kim yol gösterecek? Böylelerinin yardımcıları yoktur"},{"SurahNumber":30,"VerseNumber":30,"Text":"O halde sen yüzünü, bir hanîf olarak dine, Allah´ın insanları üzerinde yarattığı fıtrata çevir. Allah´ın yaratışında değiştirme olamaz. Doğru ve eskimez din işte budur. Fakat insanların çokları bilmiyorlar"}]}