{"Id":417,"LanguageCodes":["tr","tur"],"Name":"tur-muhammedesed","Author":"Muhammed Esed","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":39,"VerseNumber":53,"Text":"De ki: \"(Allah şöyle buyuruyor:) Ey kendilerine karşı haddi aşan kullarım! Allah´ın rahmetinden umudunuzu kesmeyin: Allah bütün günahları bağışlar; çünkü yalnız O, çok bağışlayıcıdır, rahmet kaynağıdır"},{"SurahNumber":39,"VerseNumber":54,"Text":"Öyleyse (yalnız) Rabbinize yönelin ve (ölümün ve yeniden dirilmenin) azabı başınıza gelmeden önce O´na teslim olun, sonra hiç kimse sizi koruyamaz"},{"SurahNumber":39,"VerseNumber":55,"Text":"Bu azap, siz farkında olmadan, aniden başınıza gelmeden önce Rabbiniz tarafından size indirilmiş olan en güzel (öğretiye) uyun"},{"SurahNumber":39,"VerseNumber":56,"Text":"ki hiçbir insan (Kıyamet Günü) \"Allah´a karşı umursamaz davrandığım ve (hakikati) küçümseyenlerden biri olduğum için yazıklar olsun bana!\" demesin"},{"SurahNumber":39,"VerseNumber":57,"Text":"yahut, \"Eğer Allah beni doğru yola iletseydi mutlaka O´na karşı sorumluluk bilinci duyanlardan biri olurdum!\" demesin diye"},{"SurahNumber":39,"VerseNumber":58,"Text":"yahut, (kendisini bekleyen) azabın farkına vardığında \"Keşke (hayatta) bana bir şans daha verilse de iyilik yapanlar arasına girsem!\" demesin diye"},{"SurahNumber":39,"VerseNumber":59,"Text":"(O zaman Allah şu cevabı verecektir:) \"Tabii, elbette! Mesajlarım sana ulaştı(ğı halde) sen onları yalanladın, yersiz bir gurura kapıldın ve hakikati inkar edenler arasına girdin"},{"SurahNumber":39,"VerseNumber":60,"Text":"İşte (böyle,) Kıyamet Günü Allah hakkında yalan uyduranların yüzlerinin (acıdan ve mahcubiyetten dolayı) kapkara kesildiğini görürsün. Yersiz gurura kapılanlar için cehennem, (uygun) bir yer değil mi"},{"SurahNumber":39,"VerseNumber":61,"Text":"Ama Allah, kendisine karşı sorumluluk bilinci duyanları koruyacak ve (iç dünyalarında) ulaştıkları üstün mertebelerden dolayı (onlara mutluluk bağışlayacaktır); ne bir kötülük dokunacak onlara, ne de üzüntüye kapılacaklar"},{"SurahNumber":39,"VerseNumber":62,"Text":"Allah her şeyin yaratıcısıdır ve yalnız O´dur her şeyin yönünü ve sonucunu belirleme gücüne Sahip olan"},{"SurahNumber":39,"VerseNumber":63,"Text":"Göklerin ve yerin (sırlarının) anahtarları O´ndadır. Allah´ın mesajlarını inkara şartlanmış olanlara gelince, kaybedenler işte onlardır"},{"SurahNumber":39,"VerseNumber":64,"Text":"De ki: \"Siz ey (doğru ile eğriden) habersiz olanlar! Allah´tan başkasına kulluk etmemi mi teklif ediyorsunuz"},{"SurahNumber":39,"VerseNumber":65,"Text":"Halbuki, (ey insanoğlu,) sana ve senden önce yaşamış olanlara vahyedilmiştir ki Allah´tan başkasına ilahi sıfatlar yakıştırırsan bütün çabaların kesinlikle boşa gidecektir çünkü (öteki dünyada) mutlaka ziyana uğrayanlardan olacaksın"},{"SurahNumber":39,"VerseNumber":66,"Text":"Hayır, (yalnız) Allah´a kulluk etmeli ve (O´na) şükredenlerden olmalısın"},{"SurahNumber":39,"VerseNumber":67,"Text":"Onlar, (O´ndan başkasına kulluk edenler,) Allah hakkında doğru bir anlayışa sahip değiller; çünkü bütün yeryüzü, Kıyamet Günü O´nun için avuç içi kadar bir şey olacaktır, gökler de O´nun sağ elinde dürülmüş hale gelecek. O kudret ve egemenliğinde sınırsızdır ve onların ortak koştukları her şeyin kat kat üstündedir"},{"SurahNumber":39,"VerseNumber":68,"Text":"(O Gün hesap) suru üflenecek; ve yerde, gökte ne varsa hepsi, Allah´ın (hariç tutmak) istedikleri dışında, düşüp bayılacaklar. Sonra sur yeniden üflenecek; işte o zaman (yargı kürsüsü önünde) duranlar (hakikati) görmeye başlayacaklar"},{"SurahNumber":39,"VerseNumber":69,"Text":"Ve yeryüzü Rabbinin nuru ile aydınlanacak. (Herkesin işlediğinin) hesabı ortaya dökülecek; bütün peygamberler ile (öteki) bütün şahitler huzura çağrılacak ve kendilerine adaletle hükmedilecektir. Ve onlara asla haksızlık yapılmayacak"},{"SurahNumber":39,"VerseNumber":70,"Text":"Çünkü herkes, yapmış olduğu (iyi veya kötü) her şeyin karşılığını tam olarak görecektir. Allah, onların yaptıklarını en iyi bilendir"},{"SurahNumber":39,"VerseNumber":71,"Text":"Hakikati inkara şartlanmış olanlar, bölük bölük cehenneme sürüleceklerdir; oraya vardıklarında kapılar açılacak ve muhafızlar onlara, \"Aranızdan, size Rabbinizden mesajlar getiren ve sizi bu (Hesap) Günü´ne karşı uyaran elçiler gelmedi mi?\" diye soracaklar. Onlar, \"Elbette geldiler!\" diye cevap verecekler. Ama hakikati inkar edenler için azap (hükmü) çoktan verilmiş olacaktır"},{"SurahNumber":39,"VerseNumber":72,"Text":"(ve) onlara: \"Artık oturup kalacağınız cehennemin kapılarından girin içeri!\" denilecektir. Büyüklük taslayanlar için ne dehşetli bir mekandır orası"},{"SurahNumber":39,"VerseNumber":73,"Text":"Rablerine karşı sorumluluk bilinci duyanlar da bölük bölük cennete gönderileceklerdir; oraya vardıklarında kapılarının ardına kadar açık olduğunu görecekler; ve muhafızlar onlara, \"Selam size! Hoş geldiniz! İşte buyrun, içinde temelli kalacağınız bu (cennete) girin!\" diyecekler"},{"SurahNumber":39,"VerseNumber":74,"Text":"Onlar da: \"Bize verdiği sözü yerine getiren ve bu (esenlik) alanını yaptıklarımızın karşılığı olarak bize bağışlayan, böylece cennette dilediğimiz şekilde yerleşmemizi sağlayan Allah´a hamdolsun!\" diyeceklerdir. Ve (Allah yolunda) çaba sarf edenlerin mükafatı ne yüce, ne üstün olacaktır"},{"SurahNumber":39,"VerseNumber":75,"Text":"Ve meleklerin (Allah´ın) kudret tahtının çevresinde toplanıp Rablerinin yüceliğini hamd ile andıklarını göreceksin. (Ölen) herkes hakkında adaletle hükmedilecek ve (şu) sözler telaffuz edilecektir: \"Bütün övgüler alemlerin Rabbi olan Allah içindir"}]}