{"Id":224,"LanguageCodes":["rw","kin"],"Name":"kin-rmcrwanda","Author":"R. M. C. Rwanda","Language":"Kinyarwanda","Description":"Kinyarwanda","Direction":"ltr","Source":"https://www.islamic-invitation.com/","Translations":[{"SurahNumber":76,"VerseNumber":19,"Text":"Bazaba bazengurukwamo n’abana b’abahungu bahoraho (badasaza cyangwa ngo bapfe, babaha amafunguro), ubabonye wagira ngo ni inigi zishashagirana (Lu’ulu’u) zanyanyagijwe"},{"SurahNumber":76,"VerseNumber":20,"Text":"Kandi nunarebayo (mu Ijuru) uzabona ingabire (zitagereranywa) ndetse n’ubwami buhebuje"},{"SurahNumber":76,"VerseNumber":21,"Text":"Bazaba bambaye imyambaro y’icyatsi kibitsi ikoze mu ihariri yorohereye n’iremereye. Bazanambikirwamo ibikomo bya Feza kandi Nyagasani wabo azabaha ikinyobwa gisukuye"},{"SurahNumber":76,"VerseNumber":22,"Text":"(Bazanabwirwa bati) \"Mu by’ukuri, ibi ni ibihembo byanyu, kandi umuhate wanyu warakiriwe"},{"SurahNumber":76,"VerseNumber":23,"Text":"Mu by’ukuri, (yewe Muhamadi) ni twe twaguhishuriye Qur’an mu byiciro"},{"SurahNumber":76,"VerseNumber":24,"Text":"Bityo, ihanganire itegeko rya Nyagasani wawe, kandi ntuzumvire umunyabyaha cyangwa umuhakanyi muri bo"},{"SurahNumber":76,"VerseNumber":25,"Text":"Kandi ujye wibuka izina rya Nyagasani wawe mu gitondo no ku gicamunsi"},{"SurahNumber":76,"VerseNumber":26,"Text":"Na nijoro umwubamire kandi unamusingize igihe kirekire mu ijoro"},{"SurahNumber":76,"VerseNumber":27,"Text":"Mu by’ukuri, abo (bahakanyi) bakunda ubuzima bwo ku isi butaramba, bakirengagiza umunsi uremereye (w’ibihano)"},{"SurahNumber":76,"VerseNumber":28,"Text":"Ni twe twabaremye dukomeza ingingo zabo. Kandi tubishatse twabasimbuza abandi bameze nka bo"},{"SurahNumber":76,"VerseNumber":29,"Text":"Mu by’ukuri, iyi (mirongo ya Qur’an) ni urwibutso, bityo ushaka nayoboke inzira imuganisha kwa Nyagasani we"},{"SurahNumber":76,"VerseNumber":30,"Text":"Kandi ntacyo mwashaka (ngo mukigereho) keretse Allah abishatse. Mu by’ukuri, Allah ni Umumenyi uhebuje, Ushishoza"},{"SurahNumber":76,"VerseNumber":31,"Text":"Yinjiza mu mpuhwe ze uwo ashatse. Naho inkozi z’ibibi yaziteguriye ibihano bibabaza"},{"SurahNumber":77,"VerseNumber":1,"Text":"Ndahiriye ku (miyaga) yoherezwa ikurikiranye"},{"SurahNumber":77,"VerseNumber":2,"Text":"No ku (miyaga) y’inkubi"},{"SurahNumber":77,"VerseNumber":3,"Text":"No ku (miyaga) itwara ibicu n’imvura"},{"SurahNumber":77,"VerseNumber":4,"Text":"No ku (mirongo ya Qur’an) itandukanya ukuri n’ikinyoma"},{"SurahNumber":77,"VerseNumber":5,"Text":"No ku (bamalayika) bazanira amahishurirwa (intumwa za Allah)"},{"SurahNumber":77,"VerseNumber":6,"Text":"Kugira ngo bivaneho urwitwazo cyangwa kugira ngo biburire"},{"SurahNumber":77,"VerseNumber":7,"Text":"Mu by’ukuri, ibyo musezeranywa bizasohora"},{"SurahNumber":77,"VerseNumber":8,"Text":"Igihe inyenyeri zizakurwaho (urumuri rwazo rukazima)"},{"SurahNumber":77,"VerseNumber":9,"Text":"N’igihe ikirere kizasandazwa"},{"SurahNumber":77,"VerseNumber":10,"Text":"N’igihe imisozi izariturwa"},{"SurahNumber":77,"VerseNumber":11,"Text":"N’igihe intumwa zizakoranyirizwa hamwe ku gihe cyagenwe (kugira ngo zitange ubuhamya ku bo zatumweho)"},{"SurahNumber":77,"VerseNumber":12,"Text":"Ni uwuhe munsi (ibyo byose) byarindirijwe"},{"SurahNumber":77,"VerseNumber":13,"Text":"Ni ku munsi w’urubanza (ubwo Allah azakiranura ibiremwa)"},{"SurahNumber":77,"VerseNumber":14,"Text":"Ni iki cyakumenyesha umunsi w’urubanza"},{"SurahNumber":77,"VerseNumber":15,"Text":"Ibihano bikaze bizaba kuri babandi bahinyura (umunsi w’izuka)"},{"SurahNumber":77,"VerseNumber":16,"Text":"Ese ntitworetse abo hambere"},{"SurahNumber":77,"VerseNumber":17,"Text":"Nuko tukabakurikiza abo hanyuma"},{"SurahNumber":77,"VerseNumber":18,"Text":"Uko ni ko tugenza inkozi z’ibibi"},{"SurahNumber":77,"VerseNumber":19,"Text":"Ibihano bikaze bizaba kuri babandi bahinyura (umunsi w’izuka)"},{"SurahNumber":77,"VerseNumber":20,"Text":"Ese ntitwabaremye mu mazi asuzuguritse"},{"SurahNumber":77,"VerseNumber":21,"Text":"Nuko tukayashyira mu cyicaro gitekanye (nyababyeyi)"},{"SurahNumber":77,"VerseNumber":22,"Text":"Kugeza igihe kizwi"},{"SurahNumber":77,"VerseNumber":23,"Text":"Nuko tukagena (igihe umwana avukira) kandi ni twe duhebuje mu kugena"},{"SurahNumber":77,"VerseNumber":24,"Text":"Ibihano bikaze bizaba kuri babandi bahinyura (umunsi w’izuka)"},{"SurahNumber":77,"VerseNumber":25,"Text":"Ese isi ntitwayigize ihuriro"},{"SurahNumber":77,"VerseNumber":26,"Text":"Ry’abazima (bayituyeho) n’abapfuye (bayishyinguwemo)"},{"SurahNumber":77,"VerseNumber":27,"Text":"Hanyuma tukanayishyiramo imisozi miremire, ndetse tukabaha n’amazi y’urubogobogo"},{"SurahNumber":77,"VerseNumber":28,"Text":"Ibihano bikaze bizaba kuri babandi bahinyura (umunsi w’izuka)"},{"SurahNumber":77,"VerseNumber":29,"Text":"(Abahakanyi bazabwirwa bati) \"Ngaho nimujye (mu muriro wa Jahanamu) mwajyaga muhinyura"},{"SurahNumber":77,"VerseNumber":30,"Text":"Ngaho nimujye mu gicucu (cy’umwotsi wa Jahanamu) kigabanyijemo amashami atatu"},{"SurahNumber":77,"VerseNumber":31,"Text":"Nta bwugamo gitanga ndetse nta n’ubwo kirinda ikibatsi cy’umuriro"},{"SurahNumber":77,"VerseNumber":32,"Text":"Mu by’ukuri, (uwo muriro) utera ibishashi bingana n’inyubako nini"},{"SurahNumber":77,"VerseNumber":33,"Text":"(Ibyo bishashi) bimeze nk’ingamiya z’amagaju"},{"SurahNumber":77,"VerseNumber":34,"Text":"Ibihano bikaze bizaba kuri babandi bahinyura (umunsi w’izuka)"},{"SurahNumber":77,"VerseNumber":35,"Text":"Uwo uzaba ari umunsi (batazashobora kugira) icyo bavuga"},{"SurahNumber":77,"VerseNumber":36,"Text":"Kandi nta n’uburenganzira bazahabwa bwo kugira urwitwazo batanga"},{"SurahNumber":77,"VerseNumber":37,"Text":"Ibihano bikaze bizaba kuri babandi bahinyura (umunsi w’izuka)"},{"SurahNumber":77,"VerseNumber":38,"Text":"Uwo uzaba ari umunsi w’urubanza, ubwo (mwe) n’abo hambere tuzaba twabakoranyirije hamwe"},{"SurahNumber":77,"VerseNumber":39,"Text":"Niba hari amayeri mufite (yo guhunga ibihano byanjye), ngaho nimuyankorere"},{"SurahNumber":77,"VerseNumber":40,"Text":"Ibihano bikaze bizaba kuri babandi bahinyura (umunsi w’izuka)"},{"SurahNumber":77,"VerseNumber":41,"Text":"Mu by’ukuri, abatinya Allah (ku munsi w’imperuka) bazaba bari hagati y’ibicucu (by’ibiti byo mu ijuru) ndetse n’amasoko (atemba)"},{"SurahNumber":77,"VerseNumber":42,"Text":"(Bazaba bafitemo) n’imbuto (z’amoko anyuranye) bazajya bifuza"},{"SurahNumber":77,"VerseNumber":43,"Text":"(Bazabwirwa bati) \"Nimurye, munywe kandi mugubwe neza kubera ibyo mwakoze"},{"SurahNumber":77,"VerseNumber":44,"Text":"Mu by’ukuri, uko ni ko tugororera abakoze neza"},{"SurahNumber":77,"VerseNumber":45,"Text":"Ibihano bikaze bizaba kuri babandi bahinyura (umunsi w’izuka)"},{"SurahNumber":77,"VerseNumber":46,"Text":"(Yemwe bahakanyi) \"Nimurye munishimishe by’igihe gito (mu buzima bwo ku isi), kuko rwose muri inkozi z’ibibi"},{"SurahNumber":77,"VerseNumber":47,"Text":"Ibihano bikaze bizaba kuri babandi bahinyura (umunsi w’izuka)"},{"SurahNumber":77,"VerseNumber":48,"Text":"N’iyo babwiwe bati \"Nimwuname (musenge)!\" Ntabwo bunama (ngo basenge)"},{"SurahNumber":77,"VerseNumber":49,"Text":"Ibihano bikaze bizaba kuri babandi bahinyura (umunsi w’izuka)"},{"SurahNumber":77,"VerseNumber":50,"Text":"Nonese nyuma y’iyi (Qur’an) ni ayahe magambo yandi bazemera"}]}