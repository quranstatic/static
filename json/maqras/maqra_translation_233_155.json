{"Id":155,"LanguageCodes":["fa","fas"],"Name":"fas-islamhousecompe","Author":"Islamhouse.com Persian Team","Language":"Persian","Description":"Persian","Direction":"rtl","Source":"https://quranenc.com/check/persian_ih/v1.1.0-csv.1 , https://quranenc.com/en/browse/persian_ih , https://quranenc.com ,","Translations":[{"SurahNumber":78,"VerseNumber":1,"Text":"[کافران] دربارۀ چه چیزی از یکدیگر سؤال می‌کنند؟"},{"SurahNumber":78,"VerseNumber":2,"Text":"از خبری بزرگ"},{"SurahNumber":78,"VerseNumber":3,"Text":"همان [خبری] که در مورد آن با هم اختلاف دارند"},{"SurahNumber":78,"VerseNumber":4,"Text":"چنین نیست [که آنها می‌اندیشند]؛ به زودی خواهند دانست"},{"SurahNumber":78,"VerseNumber":5,"Text":"باز هم چنین نیست؛ به زودی خواهند دانست"},{"SurahNumber":78,"VerseNumber":6,"Text":"آیا زمین را بستری [برای آسایش شما] قرار ندادیم؟"},{"SurahNumber":78,"VerseNumber":7,"Text":"و کوه‌ها را میخ‌ها[ی آن قرار ندادیم؟]"},{"SurahNumber":78,"VerseNumber":8,"Text":"و شما را جفت [= نر و ماده] آفریدیم"},{"SurahNumber":78,"VerseNumber":9,"Text":"و خواب شما را [مایۀ] آرامشتان قرار دادیم"},{"SurahNumber":78,"VerseNumber":10,"Text":"و شب را پوششی [برایتان] قرار دادیم"},{"SurahNumber":78,"VerseNumber":11,"Text":"و روز را [وسیلۀ] زندگی و [امرارِ معاش] قرار دادیم،"},{"SurahNumber":78,"VerseNumber":12,"Text":"و بر فراز شما هفت [آسمان] محکم بنا کردیم،"},{"SurahNumber":78,"VerseNumber":13,"Text":"و [خورشید را] چراغی درخشان [و روشنایی‌بخش] آفریدیم،"},{"SurahNumber":78,"VerseNumber":14,"Text":"و از ابر‌های باران‌زا، آبی فراوان فرو‌فرستادیم"},{"SurahNumber":78,"VerseNumber":15,"Text":"تا دانه و گیاه بسیار با آن برویانیم"},{"SurahNumber":78,"VerseNumber":16,"Text":"و باغ‌هایی پردرخت [با آن پرورش دهیم]"},{"SurahNumber":78,"VerseNumber":17,"Text":"بی‌گمان، روز داورى [میان مخلوقات]، وعده‌گاه [ما با شما] است"},{"SurahNumber":78,"VerseNumber":18,"Text":"روزی ‌که در «صور» دمیده می‌شود و شما گروه‌گروه [به محشر] می‌آیید؛"},{"SurahNumber":78,"VerseNumber":19,"Text":"و آسمان گشوده می‌شود و به صورت درهای متعدد درمی‌آید؛"},{"SurahNumber":78,"VerseNumber":20,"Text":"و کوه‌ها به حرکت درمی‌آید و به صورت سرابی می‌شود؛"},{"SurahNumber":78,"VerseNumber":21,"Text":"و بی‌گمان، جهنم کمینگاهی است"},{"SurahNumber":78,"VerseNumber":22,"Text":"[و] محل بازگشتی برای طغیانگران"},{"SurahNumber":78,"VerseNumber":23,"Text":"مدت زمانی بی‌پایان در آنجا می‌مانند"},{"SurahNumber":78,"VerseNumber":24,"Text":"در آنجا نه [چیز] خنکی می‌چشند و نه آشامیدنی [گوارایی خواهند داشت]"},{"SurahNumber":78,"VerseNumber":25,"Text":"جز آبی سوزان و [مایعی که] چرک و خون [جهنمیان است]"},{"SurahNumber":78,"VerseNumber":26,"Text":"[این] کیفری است مناسب و درخور [گناهانشان]؛"},{"SurahNumber":78,"VerseNumber":27,"Text":"همانا آنان از حساب [و کتاب روز قیامت] نمی‌ترسیدند"},{"SurahNumber":78,"VerseNumber":28,"Text":"و آیات ما را به شدت تکذیب کردند؛"},{"SurahNumber":78,"VerseNumber":29,"Text":"و ما همه چیز را [در لوح محفوظ] شمارش و ثبت کرده‌ایم"},{"SurahNumber":78,"VerseNumber":30,"Text":"پس [کیفرِ اعمال خود را] بچشید که [چیزی] جز عذاب بر شما نمی‌افزاییم"},{"SurahNumber":78,"VerseNumber":31,"Text":"بی‌گمان، برای پرهیزگاران کامیابی [بزرگی] است"},{"SurahNumber":78,"VerseNumber":32,"Text":"باغ‌های [میوه] و تاکستان‌ها"},{"SurahNumber":78,"VerseNumber":33,"Text":"و حوریانی نوجوان و هم‌سن و سال"},{"SurahNumber":78,"VerseNumber":34,"Text":"و جام‌هایی لبریز و پیاپی [از شراب پاکیزۀ بهشت]"},{"SurahNumber":78,"VerseNumber":35,"Text":"در آنجا نه سخن بیهوده‌ای می‌شنوند و نه دروغی"},{"SurahNumber":78,"VerseNumber":36,"Text":"[این] پاداش، از جانب پروردگار توست، و عطایی از روی حساب"},{"SurahNumber":78,"VerseNumber":37,"Text":"[همان] پروردگار آسمان‌ها و زمین و آنچه در میان آنهاست؛ [همان الله] رحمان [که] هیچ‌ کس [در آن روز] یارای سخن گفتن با او را ندارد"},{"SurahNumber":78,"VerseNumber":38,"Text":"روزی ‌که روح [= جبرئیل] و فرشتگان به صف می‌ایستند، [و] هیچ‌ کس سخن نمی‌گوید، جز کسی ‌که [الله] رحمان به او اجازه داده باشد و [او] سخن درست [و صواب] گوید"},{"SurahNumber":78,"VerseNumber":39,"Text":"آن [روز]، روزِ حق است [و بدون تردید واقع می‌شود]؛ پس هر کس كه بخواهد، [می‌تواند] راه بازگشتى به سوى پروردگار خود بجوید"},{"SurahNumber":78,"VerseNumber":40,"Text":"به راستی، ما شما را از عذابی نزدیک بیم دادیم: روزی ‌که انسان آنچه را از قبل با دست‌های خود فرستاده است می‌بیند، و کافر می‌گوید: «ای کاش من خاک بودم [و برای حساب برانگیخته نمی‌شدم»]"},{"SurahNumber":79,"VerseNumber":1,"Text":"سوگند به فرشتگانی که جان [کافران] را به شدت بیرون می‌کشند"},{"SurahNumber":79,"VerseNumber":2,"Text":"و سوگند به فرشتگانی که جان [مؤمنان] را به نرمی و آسانی می‌گیرند"},{"SurahNumber":79,"VerseNumber":3,"Text":"و سوگند به فرشتگانی که [به امرِ الله، از آسمان به سوی زمین و بالعکس] شناورند"},{"SurahNumber":79,"VerseNumber":4,"Text":"و سوگند به فرشتگانی که [در اجرای اوامر الهی] بر یکدیگر سبقت می‌گیرند"},{"SurahNumber":79,"VerseNumber":5,"Text":"و سوگند به فرشتگانی [که به امر الهی] کارها را تدبیر می‌کنند"},{"SurahNumber":79,"VerseNumber":6,"Text":"روزی‌ که [پس از اولین دمیدن در صور] زمین [و کوه‌ها و همه چیز] به لرزه درآید"},{"SurahNumber":79,"VerseNumber":7,"Text":"[و] در پی آن، [دمیدن دوم حشر] بیاید،"},{"SurahNumber":79,"VerseNumber":8,"Text":"در آن روز، دل‌هایی سخت مضطرب [و ترسان] هستند"},{"SurahNumber":79,"VerseNumber":9,"Text":"و چشم‌های آنان [از ترس و شرمساری] فرو افتاده است"},{"SurahNumber":79,"VerseNumber":10,"Text":"[کافران در دنیا] می‌گفتند: «آیا ما [پس از مرگ، دوباره] به حال اول خود باز‌گردانده می‌شویم؟"},{"SurahNumber":79,"VerseNumber":11,"Text":"آیا هنگامی‌ که استخوان‌هایی پوسیده شدیم [و به خاک تبدیل گشتیم، باز هم زنده می‌شویم]»؟"},{"SurahNumber":79,"VerseNumber":12,"Text":"می‌گفتند: «[اگر چنین وعده‌ای درست باشد،] آنگاه آن بازگشتی زیانبار است»"},{"SurahNumber":79,"VerseNumber":13,"Text":"آن [بازگشت،] تنها [به] یک بانگِ مهیب است [و بس]"},{"SurahNumber":79,"VerseNumber":14,"Text":"و ناگهان همگی بر عرصۀ زمین [محشر] ظاهر می‌شوند"},{"SurahNumber":79,"VerseNumber":15,"Text":"[ای پیامبر،] آیا داستان موسی به تو رسیده است؟"},{"SurahNumber":79,"VerseNumber":16,"Text":"آنگاه که پروردگارش او را در سرزمین مقدس «طُوی» ندا داد [و فرمود]"},{"SurahNumber":79,"VerseNumber":17,"Text":"«به سوی فرعون برو که او طغیان کرده است،"},{"SurahNumber":79,"VerseNumber":18,"Text":"و به او بگو: «آیا می‌خواهی [از کفر و گناه] پاک شوی؟"},{"SurahNumber":79,"VerseNumber":19,"Text":"و من تو را به سوی پروردگارت هدایت کنم تا [از او] بترسی [و فرمانبردار شوی]؟"},{"SurahNumber":79,"VerseNumber":20,"Text":"پس [موسی] معجزۀ بزرگ را به او نشان داد"},{"SurahNumber":79,"VerseNumber":21,"Text":"اما او تکذیب و سرکشی کرد"},{"SurahNumber":79,"VerseNumber":22,"Text":"سپس پشت کرد و به کوشش و تلاش [علیه او] پرداخت"},{"SurahNumber":79,"VerseNumber":23,"Text":"آنگاه [قومش را] جمع کرد و ندا داد"},{"SurahNumber":79,"VerseNumber":24,"Text":"و گفت: «من پروردگارِ برتر شما هستم»"},{"SurahNumber":79,"VerseNumber":25,"Text":"الله او را به عذاب آخرت و دنیا گرفتار کرد"},{"SurahNumber":79,"VerseNumber":26,"Text":"بی‌گمان، در این [واقعه،] برای هر کس ‌که [از الله] می‌ترسد، عبرتی است"},{"SurahNumber":79,"VerseNumber":27,"Text":"آیا آفرینش شما [بعد از مرگ] سخت‌تر است یا آسمانی که [الله] آن را بنا کرد؟"},{"SurahNumber":79,"VerseNumber":28,"Text":"سقف آن را بر افراشت و به آن شکل و نظم داد،"},{"SurahNumber":79,"VerseNumber":29,"Text":"و شبش را تاریک و روزش را روشن گردانید،"},{"SurahNumber":79,"VerseNumber":30,"Text":"و زمین را بعد از آن گسترانید،"},{"SurahNumber":79,"VerseNumber":31,"Text":"و از آن، آب [چشمه‌ها و چاه‌ها و] چراگاهش را بیرون آورد،"},{"SurahNumber":79,"VerseNumber":32,"Text":"و کوه‌ها را محکم و استوار [بر روی زمین] قرار داد"},{"SurahNumber":79,"VerseNumber":33,"Text":"[همۀ اینها] برای بهره‌گیری شما و چهارپایانتان است"},{"SurahNumber":79,"VerseNumber":34,"Text":"هنگامی‌ که [آن] حادثۀ بزرگ [قیامت] فرا رسد،"},{"SurahNumber":79,"VerseNumber":35,"Text":"در آن روز، انسان [تمام اعمال و] تلاش‌های خود را به یاد می‌آورد"},{"SurahNumber":79,"VerseNumber":36,"Text":"و جهنم برای هر بیننده‌ای آشکار می‌شود"},{"SurahNumber":79,"VerseNumber":37,"Text":"اما آن کس که طغیان [و سرکشی] کرده باشد"},{"SurahNumber":79,"VerseNumber":38,"Text":"و زندگی دنیا را [بر آخرت] ترجیح داده باشد،"},{"SurahNumber":79,"VerseNumber":39,"Text":"بی‌تردید، جهنم جایگاه اوست"},{"SurahNumber":79,"VerseNumber":40,"Text":"و اما کسی‌ که از ایستادن در حضور پروردگارش بیمناک بوده و نفس را از هوی [و هوس] بازداشته باشد،"},{"SurahNumber":79,"VerseNumber":41,"Text":"قطعاً بهشت جایگاه اوست"},{"SurahNumber":79,"VerseNumber":42,"Text":"[ای پیامبر،] دربارۀ قیامت از تو می‌پرسند که در چه زمانی واقع می‌شود؟"},{"SurahNumber":79,"VerseNumber":43,"Text":"تو را با یادآوری این سخن چه کار است؟"},{"SurahNumber":79,"VerseNumber":44,"Text":"[سرانجام و] منتهای [علمِ] آن، نزد پروردگار توست"},{"SurahNumber":79,"VerseNumber":45,"Text":"تو فقط بیم‌دهندۀ کسانی هستی که از آن [= قیامت] می‌ترسند"},{"SurahNumber":79,"VerseNumber":46,"Text":"روزی‌ که [کافران قیامت را] ببینند، [چنین احساس می‌کنند که] گویی [در دنیا] جز یک شامگاه یا بامداد به سر نبرده‌اند"}]}