{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":90,"VerseNumber":1,"Text":"ఈ నగరం తోడుగా (నేను చెబుతున్నాను)"},{"SurahNumber":90,"VerseNumber":2,"Text":"(ఓ ముహమ్మద్ సల్లల్లాహు అలైహివ సల్లం)! నువ్వు ఈ నగరంలో స్వేచ్ఛావాసివి"},{"SurahNumber":90,"VerseNumber":3,"Text":"కన్న తండ్రి (తోడుగా), అతను కన్న సంతానం (తోడుగా చెబుతున్నాను)"},{"SurahNumber":90,"VerseNumber":4,"Text":"నిశ్చయంగా మేము మనిషిని నిత్య కష్టాల్లో సృష్టించాము"},{"SurahNumber":90,"VerseNumber":5,"Text":"ఏమిటి, తనపై ఎవరి అదుపూ, అజమాయిషీ లేదని అతను అనుకుంటున్నాడా"},{"SurahNumber":90,"VerseNumber":6,"Text":"“నేను రాసుల కొద్దీ ధనాన్ని ఖర్చుపెట్టాను తెలుసా!” అని అతను (గొప్పలు) చెప్పుకుంటున్నాడు"},{"SurahNumber":90,"VerseNumber":7,"Text":"ఏమిటి, తననెవరూ చూడలేదని అతను తలపోస్తున్నాడా"},{"SurahNumber":90,"VerseNumber":8,"Text":"ఏమిటి, మేమతనికి రెండు కళ్ళు సృజించలేదా"},{"SurahNumber":90,"VerseNumber":9,"Text":"ఒక నాలుకను, రెండు పెదవులను (చేయలేదా)"},{"SurahNumber":90,"VerseNumber":10,"Text":"మరి మేమతనికి రెండు మార్గాలు కూడా చూపాము"},{"SurahNumber":90,"VerseNumber":11,"Text":"కాని అతను కఠినమైన కనుమను దాటిపోలేదు"},{"SurahNumber":90,"VerseNumber":12,"Text":"కఠినమైన కనుమ అంటే ఏమిటో నీకు తెలుసా"},{"SurahNumber":90,"VerseNumber":13,"Text":"ఏ (బానిస లేక బానిసరాలి) మెడనైనా (బానిసత్వం నుండి) విడిపించటం"},{"SurahNumber":90,"VerseNumber":14,"Text":"లేదా ఆకలిగొన్న నాడు అన్నం పెట్టడం –"},{"SurahNumber":90,"VerseNumber":15,"Text":"బంధుత్వంగల ఏ అనాధకు గాని"},{"SurahNumber":90,"VerseNumber":16,"Text":"మట్టిలో పడిఉన్న ఏ నిరుపేదకు గానీ (అన్నం పెట్టడం)"},{"SurahNumber":90,"VerseNumber":17,"Text":"అటుపిమ్మట, విశ్వసించి పరస్పరం సహనబోధ చేసుకుంటూ, ఒండొకరికి దయాదాక్షిణ్యాల గురించి తాకీదు చేసుకునేవారైపోవాలి"},{"SurahNumber":90,"VerseNumber":18,"Text":"వీళ్ళే కుడిపక్షం వారు (భాగ్యవంతులు)"},{"SurahNumber":90,"VerseNumber":19,"Text":"మరెవరైతే మా ఆయతుల పట్ల తిరస్కార వైఖరిని అవలంబించారో వారు దౌర్భాగ్యులు"},{"SurahNumber":90,"VerseNumber":20,"Text":"వారిని (అన్ని వైపుల నుంచి) అగ్ని చుట్టుముట్టుతుంది"},{"SurahNumber":91,"VerseNumber":1,"Text":"సూర్యుని సాక్షిగా! దాని ఎండ సాక్షిగా"},{"SurahNumber":91,"VerseNumber":2,"Text":"(సూర్యుణ్ణి) వెంబడిస్తూ వచ్చేటప్పటి చంద్రుని సాక్షిగా"},{"SurahNumber":91,"VerseNumber":3,"Text":"(సూర్యుణ్ణి) దేదీప్యమానం చేసినప్పటి పగటి సాక్షిగా"},{"SurahNumber":91,"VerseNumber":4,"Text":"(సూరీడును) క్రమ్ముకున్నప్పటి రాత్రి సాక్షిగా"},{"SurahNumber":91,"VerseNumber":5,"Text":"ఆకాశం సాక్షిగా! దాని (అద్భుత) నిర్మాణం సాక్షిగా"},{"SurahNumber":91,"VerseNumber":6,"Text":"భూమి సాక్షిగా! దాన్ని సుగమం చేసిన ప్రక్రియ సాక్షిగా"},{"SurahNumber":91,"VerseNumber":7,"Text":"ఆత్మ సాక్షిగా! దాన్ని తీర్చిదిద్దిన వాని సాక్షిగా"},{"SurahNumber":91,"VerseNumber":8,"Text":"మరి (ఆయన) దానికి చెడునూ, చెడు నుంచి తప్పించుకుని మసలుకునే ప్రేరణను ఇచ్చాడు"},{"SurahNumber":91,"VerseNumber":9,"Text":"దానిని (అంతరాత్మను, మనసును) పరిశుద్ధ పరచుకున్నవాడు సాఫల్యం పొందాడు"},{"SurahNumber":91,"VerseNumber":10,"Text":"దాన్ని అణచి పెట్టినవాడు నష్టపోయాడు"},{"SurahNumber":91,"VerseNumber":11,"Text":"సమూదు (జాతి) వారు తమ పొగరు మూలంగా (వారి ప్రవక్తను) ధిక్కరించారు"},{"SurahNumber":91,"VerseNumber":12,"Text":"అప్పుడు వారిలోని ఒక పెద్ద దౌర్భాగ్యుడు (వారి తలబిరుసుపోకడలకు సారధిగా) నిలబడ్డాడు"},{"SurahNumber":91,"VerseNumber":13,"Text":"“మీరు దేవుని ఈ ఆడ ఒంటె విషయంలో, దాని నీళ్ళ వంతు విషయంలో జాగ్రత్తగా ఉండండి” అని దైవప్రవక్త వారిని హెచ్చరించాడు"},{"SurahNumber":91,"VerseNumber":14,"Text":"కాని వారు మాత్రం తమ ప్రవక్త (మాటల)ను త్రోసిపుచ్చి, దాని గిట్టెలను నరికి (చంపేశారు). అంతే! వారి ప్రభువు వారి దురాగతాల కారణంగా వారిపై వినాశాన్ని పంపాడు. వారందరినీ సమానం (నేలమట్టం) చేశాడు"},{"SurahNumber":91,"VerseNumber":15,"Text":"దాని పరిణామాలను గురించి ఆయన ఏమాత్రం భయపడడు"},{"SurahNumber":92,"VerseNumber":1,"Text":"(చీకటిని) అలుముకున్నప్పటి రాత్రి సాక్షిగా"},{"SurahNumber":92,"VerseNumber":2,"Text":"వెలుగును విరజిమ్మేటప్పటి పగటి సాక్షిగా"},{"SurahNumber":92,"VerseNumber":3,"Text":"మగ, ఆడ జాతులను సృష్టించిన వాని సాక్షిగా"},{"SurahNumber":92,"VerseNumber":4,"Text":"నిశ్చయంగా మీ కృషి (ప్రయత్నం) అనేక విధాలుగా ఉంటుంది"},{"SurahNumber":92,"VerseNumber":5,"Text":"ఎవరైతే (దైవమార్గంలో) ఇచ్చాడో, (తన ప్రభువుకు) భయపడుతూ ఉన్నాడో"},{"SurahNumber":92,"VerseNumber":6,"Text":"ఇంకా సత్పరిణామాన్ని సత్యమని ధృవపరిచాడో"},{"SurahNumber":92,"VerseNumber":7,"Text":"అతనికి మేము సులువైన మార్గపు సౌకర్యం వొసగుతాము"},{"SurahNumber":92,"VerseNumber":8,"Text":"మరెవరైతే పిసినారిగా తయారై, నిర్లక్ష్య ధోరణిని ప్రదర్శించాడో"},{"SurahNumber":92,"VerseNumber":9,"Text":"సత్పరిణామాన్ని త్రోసిపుచ్చాడో"},{"SurahNumber":92,"VerseNumber":10,"Text":"అతనికి మేము కఠిన (దుర్) మార్గపు సామగ్రిని సమకూరుస్తాము"},{"SurahNumber":92,"VerseNumber":11,"Text":"అతను పడిపోయే సమయంలో అతని ధనం అతనికే విధంగానూ పనికిరాదు"},{"SurahNumber":92,"VerseNumber":12,"Text":"నిజంగా మార్గం చూపే బాధ్యత మాదే"},{"SurahNumber":92,"VerseNumber":13,"Text":"పరలోకం, ఇహలోకం కూడా నిజంగా మా అధీనంలోనే ఉన్నాయి"},{"SurahNumber":92,"VerseNumber":14,"Text":"మరి నేను మటుకు నిప్పులు చెరిగే నరకాగ్ని గురించి మిమ్మల్ని హెచ్చరించాను"},{"SurahNumber":92,"VerseNumber":15,"Text":"దౌర్భాగ్యుడు మాత్రమే దానికి ఆహుతి అవుతాడు"},{"SurahNumber":92,"VerseNumber":16,"Text":"వాడు (సత్యాన్ని) ధిక్కరించి, (దాన్నుండి) ముఖం తిప్పుకుని పోయాడు"},{"SurahNumber":92,"VerseNumber":17,"Text":"దైవభీతిపరుడు మాత్రం దాన్నుండి సురక్షితంగా ఉంచబడతాడు –"},{"SurahNumber":92,"VerseNumber":18,"Text":"(ఎందుకంటే) అతను పవిత్రుడయ్యే నిమిత్తం తన ధనాన్ని ఇస్తాడు"},{"SurahNumber":92,"VerseNumber":19,"Text":"పోనీ, అతనెవరికైనా ప్రత్యుపకారం చేస్తున్నాడా అంటే, అతనిపై ఒకరి ఉపకారం కూడా లేదాయె. (అయినాసరే అతను ఉపకారం చేస్తూనే ఉన్నాడు)"},{"SurahNumber":92,"VerseNumber":20,"Text":"మహోన్నతుడైన తన ప్రభువు ప్రసన్నతను పొందటానికి మాత్రమే అతను ఈ పని చేస్తున్నాడు"},{"SurahNumber":92,"VerseNumber":21,"Text":"కాబట్టి ఆయన (కూడా) తప్పకుండా సంతోషిస్తాడు"},{"SurahNumber":93,"VerseNumber":1,"Text":"పొద్దెక్కుతున్నప్పటి ఎండ సాక్షిగా"},{"SurahNumber":93,"VerseNumber":2,"Text":"కుదుటపడిన రాత్రి సాక్షిగా"},{"SurahNumber":93,"VerseNumber":3,"Text":"(ఓ ముహమ్మద్ సల్లల్లాహు అలైహివ సల్లం!) నీ ప్రభువు నిన్ను వదలిపెట్టనూ లేదు, నీతో విసిగిపోనూ లేదు"},{"SurahNumber":93,"VerseNumber":4,"Text":"నిశ్చయంగా నీ కోసం చివరి కాలం తొలికాలం కన్నా మేలైనదిగా ఉంటుంది"},{"SurahNumber":93,"VerseNumber":5,"Text":"నీ ప్రభువు త్వరలోనే నీకు (గొప్ప బహుమానం) వొసగుతాడు. దాంతో నీవు సంతోషపడతావు"},{"SurahNumber":93,"VerseNumber":6,"Text":"ఏమిటి, నువ్వు అనాధగా ఉండటం చూసి, ఆయన నీకు ఆశ్రయం కల్పించలేదా"},{"SurahNumber":93,"VerseNumber":7,"Text":"మరి నిన్ను మార్గం తెలియనివానిగా గ్రహించి, సన్మార్గం చూపలేదా"},{"SurahNumber":93,"VerseNumber":8,"Text":"ఇంకా – నిన్ను అభాగ్యునిగా పొంది భాగ్యవంతునిగా చేయలేదా"},{"SurahNumber":93,"VerseNumber":9,"Text":"కాబట్టి (ఓ ప్రవక్తా!) నువ్వు కూడా అనాధ పట్ల దురుసుగా ప్రవర్తించకు"},{"SurahNumber":93,"VerseNumber":10,"Text":"యాచించేవానిని కసిరికొట్టకు"},{"SurahNumber":93,"VerseNumber":11,"Text":"ఇంకా నీ ప్రభువు అనుగ్రహాలను గురించి పొగుడుతూ ఉండు"}]}