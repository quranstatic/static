{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":17,"VerseNumber":1,"Text":"Chwała Temu, który przeniósł Swojego sługę nocą z Meczetu świętego do meczetu dalekiego, którego otoczenie pobłogosławiliśmy, aby mu pokazać niektóre Nasze znaki. Zaprawdę,. On jest Słyszący, Widzący"},{"SurahNumber":17,"VerseNumber":2,"Text":"Daliśmy Mojżeszowi Księgę i uczyniliśmy ją drogą prostą dla synów Izraela: \"Nie bierzcie sobie opiekuna poza Mną"},{"SurahNumber":17,"VerseNumber":3,"Text":"O potomkowie tych, których zabraliśmy razem z Noem! Zaprawdę, on był wdzięcznym sługą"},{"SurahNumber":17,"VerseNumber":4,"Text":"I postanowiliśmy w tej Księdze względem synów Izraela: \"Będziecie siać zgorszenie na ziemi dwukrotnie i wbijecie się w wielką dumę"},{"SurahNumber":17,"VerseNumber":5,"Text":"A kiedy nadszedł czas pierwszej obietnicy, wysłaliśmy przeciwko wam Nasze sługi obdarzone wielką mocą; oni przeniknęli aż pomiędzy ich domostwa i obietnica została wypełniona"},{"SurahNumber":17,"VerseNumber":6,"Text":"Później znowu daliśmy wam pewien odwet nad nimi i pomnożyliśmy wasz majątek i waszych synów, i uczyniliśmy was liczniejszym ludem"},{"SurahNumber":17,"VerseNumber":7,"Text":"Jeśli czynicie dobro, to czynicie dobro dla siebie samych; a jeśli czynicie zło, to też dla siebie samych. A kiedy nadeszła obietnica ostatnia... po to, aby udręczyć wasze oblicza, aby mogli wejść do świątyni, tak jak weszli po raz pierwszy, i aby zniszczyć całkowicie to, czym zawładnęli"},{"SurahNumber":17,"VerseNumber":8,"Text":"Być może, wasz Pan zmiłuje się nad wami; a jeśli powrócicie, to i My powrócimy, lecz przygotowaliśmy Gehennę jako więzienie dla niewiernych"},{"SurahNumber":17,"VerseNumber":9,"Text":"Oto ten Koran prowadzi ku temu, co jest bardziej proste, i obwieszcza wiernym, którzy czynią dobre dzieła, iż czeka ich nagroda wielka"},{"SurahNumber":17,"VerseNumber":10,"Text":"I że dla tych, którzy nie wierzą w życie ostateczne, przygotowaliśmy karę bolesną"},{"SurahNumber":17,"VerseNumber":11,"Text":"Człowiek wzywa zło, podobnie jak wzywa dobro; człowiek jest zawsze popędliwy"},{"SurahNumber":17,"VerseNumber":12,"Text":"Uczyniliśmy noc i dzień dwoma znakami. Potem ścieramy znak nocy i czynimy jasność znakiem dnia, abyście poszukiwali łaski u waszego Pana i abyście znali liczbę lat i liczenie. My wyjaśniliśmy doskonale każdą rzecz"},{"SurahNumber":17,"VerseNumber":13,"Text":"I każdemu człowiekowi przywiązaliśmy do szyi jego los, i w Dniu Zmartwychwstania My wyciągniemy księgę, którą on znajdzie rozpostartą"},{"SurahNumber":17,"VerseNumber":14,"Text":"Przeczytaj twoją księgę! Ona dziś wystarczy tobie jako wystawiony ci rachunek"},{"SurahNumber":17,"VerseNumber":15,"Text":"Ten, kto idzie drogą prostą, idzie nią dla siebie samego; a ten, kto błądzi, błądzi na szkodę sobie samemu. Żadna dusza niosąca ciężar nie poniesie ciężaru innej. My nie karaliśmy nigdy, zanim nie wysłaliśmy posłańca"},{"SurahNumber":17,"VerseNumber":16,"Text":"A kiedy chcemy zgubić jakieś miasto, to nakazujemy jego mieszkańcom żyjącym w dobrobycie, aby oddawali się tam rozpuście. Wtedy sprawdza się nad nim słowo i niszczymy je całkowicie"},{"SurahNumber":17,"VerseNumber":17,"Text":"Ileż to pokoleń wygubiliśmy po Noem! Wystarczy twój Pan, świadomy i jasno widzący grzechy Swoich sług"},{"SurahNumber":17,"VerseNumber":18,"Text":"Temu, kto pragnie życia przemijającego, My pośpiesznie dajemy mu w nim to, co chcemy i komu chcemy. Następnie przygotowujemy mu Gehennę, aby się w niej palił, poniżony, odrzucony"},{"SurahNumber":17,"VerseNumber":19,"Text":"A ci, którzy pragną życia ostatecznego i zdążają ku niemu z wielkim zapałem, i są wierzącymi, doczekają się uznania za swoją gorliwość"},{"SurahNumber":17,"VerseNumber":20,"Text":"My wszystkich wspomożemy - i tych, i tych - z darów twego Pana; a dary twego Pana nie są nigdy ograniczone"},{"SurahNumber":17,"VerseNumber":21,"Text":"Spójrz, jak daliśmy pierwszeństwo jednym nad drugimi! A życie ostateczne z pewnością ma więcej stopni i więcej wyróżnienia"},{"SurahNumber":17,"VerseNumber":22,"Text":"Nie umieszczaj razem z Bogiem żadnego innego boga, abyś nie został poniżonym i opuszczonym"}]}