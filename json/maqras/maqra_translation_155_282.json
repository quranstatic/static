{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":28,"VerseNumber":12,"Text":"I na początku zakazaliśmy mu piersi mamek, tak więc ona powiedziała: \"Czy mogę wam wskazać pewną rodzinę, która w waszym imieniu zatroszczy się o niego i będzie jemu przyjaźnie oddana"},{"SurahNumber":28,"VerseNumber":13,"Text":"W ten sposób oddaliśmy go jego matce, ażeby doznało ochłody jej oko i aby się nie smuciła, aby wiedziała, że obietnica Boga jest prawdą. Lecz większość z nich nie wie"},{"SurahNumber":28,"VerseNumber":14,"Text":"A kiedy on osiągnął dojrzałość i harmonijny rozwój, daliśmy mu mądrość i wiedzę. Tak My wynagradzamy czyniących dobro"},{"SurahNumber":28,"VerseNumber":15,"Text":"I wszedł on do miasta, nie zauważony przez jego mieszkańców, i znalazł tam dwóch ludzi, którzy ze sobą walczyli: jeden był z jego stronników, a drugi z jego wrogów. I ten, który był jego stronnikiem, poprosił Mojżesza o pomoc przeciw temu, który był z jego wrogów. Mojżesz zadał mu cios pięścią i skończył z nim. I powiedział: \"To jest działanie szatana; on jest, zaprawdę, wrogiem jawnym, sprowadzającym z drogi"},{"SurahNumber":28,"VerseNumber":16,"Text":"I powiedział: \"Panie mój! Wyrządziłem niesprawiedliwość swojej własnej duszy. Przebacz mi!\" I przebaczył mu. Zaprawdę, On jest Przebaczający, Litościwy"},{"SurahNumber":28,"VerseNumber":17,"Text":"I powiedział: \"Panie mój! Przez dobrodziejstwa, jakimi mnie obsypałeś, ja nigdy nie będę pomocnikiem grzeszników"},{"SurahNumber":28,"VerseNumber":18,"Text":"I nazajutrz znalazł się w mieście, niespokojny i mający się na baczności. I oto ten, który wczoraj prosił go o pomoc, głośno go przywoływał. Mojżesz mu powiedział: \"Zaprawdę, ty jesteś jawnym podżegaczem"},{"SurahNumber":28,"VerseNumber":19,"Text":"Lecz kiedy chciał napaść na tego, który był wrogiem ich obydwu, ten mu powiedział: \"O Mojżeszu! Czy ty mnie chcesz zabić, tak jak zabiłeś wczoraj człowieka? Czy ty chcesz być tylko tyranem na ziemi i nie chcesz być wśród tych, którzy przygotowują pomyślność"},{"SurahNumber":28,"VerseNumber":20,"Text":"Naraz przybył pewien człowiek z najdalszego krańca miasta, biegnąc pośpiesznie, i powiedział: \"O Mojżeszu! Starszyzna naradza się przeciwko tobie, aby cię zabić. Uchodź więc! Ja jestem dla ciebie dobrym doradcą"},{"SurahNumber":28,"VerseNumber":21,"Text":"I Mojżesz wyszedł z miasta, niespokojny i mający się na baczności. Powiedział: \"Panie mój! Wybaw mnie od tego ludu niesprawiedliwych"},{"SurahNumber":28,"VerseNumber":22,"Text":"A kiedy się skierował w stronę Madian, powiedział: \"Być może, mój Pan poprowadzi mnie na drogę równą"},{"SurahNumber":28,"VerseNumber":23,"Text":"A kiedy przybył do wody Madian, znalazł tam grupę ludzi u wodopoju. I znalazł tam również dwie kobiety, które trzymały się na stronie. Powiedział: \"Co z wami jest?\" Powiedziały: \"Nie możemy dojść do wodopoju, dopóki nie odejdą pasterze, a nasz ojciec jest bardzo stary"},{"SurahNumber":28,"VerseNumber":24,"Text":"Wtedy on napoił ich trzodę; następnie skierował się do cienia i powiedział: \"panie mój! Ja potrzebuję jakiegoś dobra, które Ty mógłbyś zesłać dla mnie"},{"SurahNumber":28,"VerseNumber":25,"Text":"I zbliżyła się do niego jedna z nich, idąc nieśmiało, i powiedziała: \"Ojciec mój zaprasza ciebie, aby ci zapłacić ` za to, że napoiłeś naszą trzodę.\" A kiedy Mojżesz przyszedł do niego i opowiedział mu swoją historię, tamten powiedział: \"Nie bój się! Wyratowałeś się od ludu niesprawiedliwych"},{"SurahNumber":28,"VerseNumber":26,"Text":"Jedna z nich powiedziała: \"Ojcze mój! Weź go na służbę! Przecież on jest najlepszym człowiekiem, jakiego ty możesz wynająć - silny, godny zaufania"},{"SurahNumber":28,"VerseNumber":27,"Text":"Powiedział: \"Ja chcę ci dać za żonę jedną z moich córek, pod warunkiem że zostaniesz u mnie na służbie przez osiem lat. A gdybyś chciał pobyć dziesięć lat, to zależeć będzie tylko od twojej własnej zgody. Ja nie chcę wywierać na tobie nacisku. Znajdziesz mnie, jeśli Bóg zechce, jednym ze sprawiedliwych"},{"SurahNumber":28,"VerseNumber":28,"Text":"Powiedział on: \"To jest między mną a tobą. Którykolwiek z tych dwóch terminów wypełnię, nie doznam z tego powodu żadnej przykrości.. Bóg jest poręczycielem tego, co mówimy"}]}