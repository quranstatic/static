{"Id":401,"LanguageCodes":["tr","tur"],"Name":"tur-elmallsadelesti1","Author":"Elmal L Sadelestirilmis","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":20,"VerseNumber":111,"Text":"Bütün yüzler, diri ve bütün yarattıklarını gözetip duran Allah´a baş eğmiştir. Bir zulüm yüklenen gerçekten hüsrana uğramıştır"},{"SurahNumber":20,"VerseNumber":112,"Text":"Her kim de mümin olarak salih amelleri işlerse, artık o, ne bir haksızlıktan ve ne de çiğnenmekden korkar"},{"SurahNumber":20,"VerseNumber":113,"Text":"İşte böylece biz onu Arapça bir Kur´ân olarak indirdik. Onda tehditlerden nice türlüsünü tekrar tekrar açıkladık ki belki sakınırlar, yahut onlara bir ibret ve uyanış verir"},{"SurahNumber":20,"VerseNumber":114,"Text":"Hükmü her yerde geçerli gerçek hükümdar olan Allah yücedir. (Ey Muhammed!) Kur´ân sana vahyedilirken, vahiy bitmeden önce (unutma korkusu ile) Kur´ân´ı okumada acele etme; «Rabbim! benim ilmimi artır» de"},{"SurahNumber":20,"VerseNumber":115,"Text":"Doğrusu bundan önce Âdem´e (bu ağaçtan yeme diye) emrettik, fakat unuttu ve biz onda bir azim (bir kararlılık) bulmadık"},{"SurahNumber":20,"VerseNumber":116,"Text":"Bir vakit meleklere: «Âdem(e hürmet) için secde edin» demiştik; İblis´ten başka hepsi secde etmiş, o çekinmişti"},{"SurahNumber":20,"VerseNumber":117,"Text":"Biz de (Âdem´e) şöyle demiştik: «Ey Âdem! Şüphesiz bu (İblis) sana ve eşine düşmandır. Sakın sizi cennetten çıkarmasın, sonra bedbaht olursun (sıkıntı çeker, perişan olursun).»"},{"SurahNumber":20,"VerseNumber":118,"Text":"«Doğrusu senin acıkmaman ve çıplak kalmaman (ancak) cennettedir.»"},{"SurahNumber":20,"VerseNumber":119,"Text":"Ve sen orada ne susarsın, ne de güneşin sıcağında kalırsın»"},{"SurahNumber":20,"VerseNumber":120,"Text":"Nihayet şeytan ona vesvese verdi. Şöyle dedi: «Ey Âdem! Sana sonsuzluk ağacını ve çökmesi olmayan bir saltanatı göstereyim mi?»"},{"SurahNumber":20,"VerseNumber":121,"Text":"Bunun üzerine ikisi de o ağaçtan yediler. Hemen ayıp yerleri kendilerine açılıp görünüverdi. Ve üzerlerine cennet yaprağından örtüp yamamaya başladılar. Âdem Rabbinin emrinden çıktı da şaşırdı"},{"SurahNumber":20,"VerseNumber":122,"Text":"Sonra Rabbi, onu seçti de tevbesini kabul buyurdu ve ona doğru yolu gösterdi"},{"SurahNumber":20,"VerseNumber":123,"Text":"Allah (onlara) şöyle dedi: «Birbirinize düşman olmak üzere hepiniz oradan (cennetten) inin. Artık benden size bir hidayet (kitab) geldiği zaman, kim benim hidayetime uyarsa işte o, sapıklığa düşmez ve (ahirette) zahmet çekmez"},{"SurahNumber":20,"VerseNumber":124,"Text":"Her kim de benim zikrimden (Kur´ân´dan) yüz çevirirse, (bilsin ki) ona dar bir geçim vardır ve onu kıyamet günü kör olarak haşrederiz"},{"SurahNumber":20,"VerseNumber":125,"Text":"(O zaman Kur´ândan yüz çeviren kimse) «Rabbim! beni niçin kör olarak haşrettin, oysa ben gören bir kimseydim» der"},{"SurahNumber":20,"VerseNumber":126,"Text":"Allah: «Böyledir, sana âyetlerimiz gelmişti de onları sen unutmuştun, bugün de öylece unutulursun» der"},{"SurahNumber":20,"VerseNumber":127,"Text":"İşte haddi aşanları, Rabbinin âyetlerine inanmayanları biz böyle cezalandırırız. Ve muhakkak ki ahiret azabı (dünya azabından) daha şiddetli ve daha devamlıdır"},{"SurahNumber":20,"VerseNumber":128,"Text":"Onları, yerlerinde gezip durdukları şu kendilerinden önce yok ettiğimiz bunca nesiller(in o korkunç akibeti) doğru yola sevk etmedi mi? Doğrusu bunda ibret alacak aklı olanlar için nice deliller vardır"},{"SurahNumber":20,"VerseNumber":129,"Text":"Eğer Rabbinin verdiği bir hüküm ve tayin ettiği bir süre olmasaydı, hemen azaba uğrarlardı"},{"SurahNumber":20,"VerseNumber":130,"Text":"O halde, dediklerine sabret; güneşin doğmasından önce ve batmasından önce Rabbini hamd ile tesbih et. Gecenin bir kısım vakitlerinde ve gündüzün etrafında da tesbih et ki hoşnudluğa eresin"},{"SurahNumber":20,"VerseNumber":131,"Text":"Kâfirlerden bir kısmına, onları sınamak için dünya hayatının zineti olarak verdiğimiz ve onunla kendilerini geçindirdiğimiz şeye (mal ve saltanata) sakın rağbetle bakma. Rabbinin (ahiretteki) rızkı daha hayırlı ve daha devamlıdır"},{"SurahNumber":20,"VerseNumber":132,"Text":"(Ey Muhammed!) Ehline namaz kılmalarını emret, kendin de ona sabırla devam et. Biz senden bir rızık istemiyoruz. Seni biz rızıklandırırız. Güzel akibet takva sahiplerinindir"},{"SurahNumber":20,"VerseNumber":133,"Text":"(İnkâr edenler): «Rabbinden bize bir mucize getirse ya» dediler. Onlara önceki kitablarda olan apaçık deliller gelmedi mi"},{"SurahNumber":20,"VerseNumber":134,"Text":"Eğer biz, onları bundan (peygamber veya Kur´ân´dan) önce bir azab ile yok etseydik, muhakkak «Ey Rabbimiz! bize bir peygamber gönderseydin de, alçak ve rezil olmadan önce âyetlerine uysaydık, olmaz mıydı?» diyeceklerdi"},{"SurahNumber":20,"VerseNumber":135,"Text":"De ki: «Hepimiz beklemekteyiz, siz de bekleyedurun. Şüphesiz düz yolun sahiplerinin kimler olduğunu ve kimlerin doğru yolda bulunduğunu yakında bileceksiniz"}]}