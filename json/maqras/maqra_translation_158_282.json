{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":28,"VerseNumber":76,"Text":"Oto Karun należał do ludu Mojżesza, lecz on był względem nich niegodziwy. My daliśmy mu tyle skarbów, że same tylko klucze do nich były zbyt ciężkie dla ludzi obdarzonych siłą. Oto powiedział mu jego lud: \"Nie raduj się! Zaprawdę, Bóg nie miłuje tych, którzy się radują"},{"SurahNumber":28,"VerseNumber":77,"Text":"Lecz poszukuj wśród tego, co ci dał Bóg, siedziby ostatecznej! Nie zapominaj twojego udziału na tym świecie i czyń dobrze, tak jak czyni dobrze dla ciebie Bóg! Nie poszukuj zgorszenia na ziemi! Zaprawdę, Bóg nie miłuje szerzących zgorszenie"},{"SurahNumber":28,"VerseNumber":78,"Text":"On powiedział: \"To, co mi zostało dane, zawdzięczam wiedzy, którą posiadam.\" Czyż nie wiedział, iż Bóg wytracił przed nim całe pokolenia takich, którzy byli mocniejsi siłą od niego i którzy więcej zgromadzili? Grzesznicy nie są pytani o swoje grzechy"},{"SurahNumber":28,"VerseNumber":79,"Text":"Potem wyszedł on do swego ludu w całym przepychu. Ci, którzy pragnęli życia tego świata, powiedzieli: \"O, gdybyśmy posiadali tyleż, co zostało dane Karunowi! On jest posiadaczem ogromnej fortuny"},{"SurahNumber":28,"VerseNumber":80,"Text":"I powiedzieli ci, którym dana była wiedza: \"Biada wam! Nagroda Boga jest lepsza dla tego, kto wierzy i czyni dobro. Otrzymają ją tylko cierpliwi"},{"SurahNumber":28,"VerseNumber":81,"Text":"I sprawiliśmy, iż ziemia pochłonęła jego i jego domostwo. I nie miał on żadnego oddziału, który by mu pomógł, poza Bogiem, i nie zdołał się obronić"},{"SurahNumber":28,"VerseNumber":82,"Text":"I rankiem Ci, którzy pragnęli wczoraj być na jego miejscu, mówili:. \"Biada! Bóg rozdaje hojnie zaopatrzenie, komu chce ze Swoich sług, i wymierza je. Jeśliby Bóg nie był dla nas łaskawy, to sprawiłby, iż zostalibyśmy też pochłonięci. Biada! Niewierni nie bywają szczęśliwi"},{"SurahNumber":28,"VerseNumber":83,"Text":"Taka jest siedziba ostateczna! My przygotowujemy ją dla tych, którzy nie pragną wyniosłości na ziemi ani szerzyć zgorszenia. Ostateczny koniec należy do bogobojnych"},{"SurahNumber":28,"VerseNumber":84,"Text":"Kto przynosi dobry czyn, będzie miał coś lepszego od niego. A ten, kto przynosi zły uczynek, niech wie, że ci, którzy popełniają złe czyny, dostaną zapłatę tylko za to, co uczynili"},{"SurahNumber":28,"VerseNumber":85,"Text":"Zaprawdę, Ten, który nakazał ci głosić Koran, sprowadzi cię z pewnością na miejsce powrotu. Powiedz: \"Pan mój wie najlepiej, kto przychodzi z drogą prostą i kto jest w jawnym błędzie"},{"SurahNumber":28,"VerseNumber":86,"Text":"Ty się nie spodziewałeś, iż do ciebie będzie skierowana Księga; stało się tak jedynie przez miłosierdzie twego Pana. Nie bądź więc pomocnikiem niewiernych"},{"SurahNumber":28,"VerseNumber":87,"Text":"Niech oni nie odwrócą ciebie od znaków Boga, skoro one tobie zostały zesłane. Wzywaj twego Pana i nie bądź z liczby bałwochwalców"},{"SurahNumber":28,"VerseNumber":88,"Text":"I nie wzywaj wraz z Bogiem innego boga! Nie ma boga, jak tylko On! Wszelka rzecz zginie z wyjątkiem Jego oblicza. Do Niego należy Sąd i do Niego będziecie sprowadzeni"}]}