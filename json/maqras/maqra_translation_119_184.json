{"Id":184,"LanguageCodes":["ha","hau"],"Name":"hau-abubakarmahmood","Author":"Abubakar Mahmood Jummi","Language":"Hausa","Description":"Hausa","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":18,"VerseNumber":32,"Text":"Kuma ka buga musu misãli* da waɗansu maza biyu. Mun sanya wa ɗayansu gõnaki biyu na inabõbi, kuma Muka kẽwayesu da itãcen dabĩnai, kuma Muka sanya shũka a tsakãninsu (sũ gõnakin)"},{"SurahNumber":18,"VerseNumber":33,"Text":"Kõwace gõna daga biyun, tã bãyar da amfãninta, kuma ba ta yi zãluncin kõme ba daga gare shi. Kuma Muka ɓuɓɓugar da ƙoramu a tsakãninsu"},{"SurahNumber":18,"VerseNumber":34,"Text":"Kuma ɗan ĩtãce ya kasance gare shi. Sai ya ce wa abõkinsa, alhali kuwa yanã muhãwara da shi, \"Nĩ ne mafĩfĩci daga gare ka a wajen dũkiya, kuma mafi izza a wajen jama'a"},{"SurahNumber":18,"VerseNumber":35,"Text":"Kuma ya shiga gõnarsa, alhãli yanã mai zãlunci ga kansa, ya ce: \"Bã ni zaton wannan zã ta halaka har abada"},{"SurahNumber":18,"VerseNumber":36,"Text":"Kuma bã ni zaton sa'a mai tsayuwa ce, kuma lalle ne, idan an mayar da ni zuwa ga Ubangijiĩna, to, lalle ne, zan sãmi abin da yake mafi alhẽri daga gare ta ya zama makõma"},{"SurahNumber":18,"VerseNumber":37,"Text":"Abõkinsa ya ce masa, alhãli kuwa yanã muhãwara da shi, \"Ashe kã kãfirta da wanda Ya halitta ka daga turɓaya, sa'an nan daga ɗigon maniyi, sa, an nan Ya daidaita ka, ka zama mutum"},{"SurahNumber":18,"VerseNumber":38,"Text":"Amma ni, shĩ ne Allah Ubangijina, kuma bã zan tãra kõwa da Ubangijina ba"},{"SurahNumber":18,"VerseNumber":39,"Text":"Kuma don me, a lõkacin da ka shiga gõnarka, ka, ce, 'Abin da Allah ya so (shi ke tabbata) bãbu wani ƙarfi fãce game da Allah.' Idan ka gan ni, ni ne mafi ƙaranci daga gare ka a wajen dũkiya da ɗiya"},{"SurahNumber":18,"VerseNumber":40,"Text":"To, akwai fãtan Ubangijĩna Ya ba ni abin da yake mafi alhẽri daga gõnarka, kuma ya aika azãba a kanta (ita gõnarka) daga sama, sai ta wãyi gari turɓãya mai santsi"},{"SurahNumber":18,"VerseNumber":41,"Text":"Kõ kuma ruwanta ya wãyi gari faƙaƙƙe, sabõda haka, bã zã ka iya nẽmo shi ba dõminta"},{"SurahNumber":18,"VerseNumber":42,"Text":"Kuma aka halaka dukan 'ya'yan itãcensa, sai ya wãyi gari yanã jũyar da tãfunansa biyu, sabõda abin da ya kashe a cikinta, alhãli kuwa ita tanã kwance a kan rassanta, kuma yanã cẽwa, \"Kaitõna, dã dai ban tãra* wani da Ubangijina ba"},{"SurahNumber":18,"VerseNumber":43,"Text":"Kuma wata jama'a ba ta kasance a gare shi ba, waɗanda ke taimakon sa, baicin Allah, kuma bai kasance mai taimakon kansa ba"},{"SurahNumber":18,"VerseNumber":44,"Text":"A can taimako da jiɓinta ga Allah yake. Shĩ ne kawai Gaskiya, shĩ ne Mafĩfĩci ga lãda kuma Mafĩ fĩci ga ãƙiba"},{"SurahNumber":18,"VerseNumber":45,"Text":"Ka buga musu misãlin rãyuwar dũniya, kamar ruwane wanda Muka saukar da shi daga sama sa'an nan tsirin ƙasa ya garwaya da shi, sa'an nan ya wãyi gari dudduga, iska tanã shiƙar sa. Kuma Allah Ya kasance Mai yawan ĩkon yi ne a kan dukan kõme"},{"SurahNumber":18,"VerseNumber":46,"Text":"Dũkiya da ɗiya,* sũ ne ƙawar rãyuwar dũniya, kuma ayyuka mãsu wanzuwa na ƙwarai sun fi zama alhẽri a wurin Ubangijinka ga lãda kuma sun fi alhẽri ga bũri"},{"SurahNumber":18,"VerseNumber":47,"Text":"Kuma a rãnar da Muke tafiyar da duwãtsu, kuma ka ga ƙasa bayyane, kuma Mu tãra su har ba Mu bar kõwa ba daga gare su"},{"SurahNumber":18,"VerseNumber":48,"Text":"Kuma a gittã* su ga Ubangijinka sunã sahu guda, (Mu ce musu), \"Lalle ne haƙĩƙa kun zo Mana, kamar yadda Muka halitta ku a farkon lõkaci. Ã'a, kun riya cẽwa bã zã Mu sanya mukuwani lõkacin haɗuwa ba"},{"SurahNumber":18,"VerseNumber":49,"Text":"Kuma aka aza littãfin ayyuka, sai ka ga mãsu laifi sunã mãsu jin tsõro daga abin da ke cikinsa, kuma sunã cẽwa \"Kaitonmu! Mẽne ne ga wannan littãfi, bã ya barin ƙarama, kuma bã ya barin babba, fãce yã ƙididdige ta?\" Kuma suka sãmi abin da suka aikata halarce. Kuma Ubangijinka bã Ya zãluntar kõwa"},{"SurahNumber":18,"VerseNumber":50,"Text":"Kuma a lõkacin da Muka ce wa malãiku, \"Ku yi sujada ga Ãdamu.\" Sai suka yi sujada fãce Iblĩsa, yã kasance daga aljannu sai ya yi fãsiƙanci ga barin umurnin Ubangijinsa, To fa, ashe, kunã riƙon sa, shi da zũriyarsa, su zama majiɓinta baicin Ni, alhãli kuwa su maƙiya ne a gare ku? Tir da ya zama musanya ga azzãlumai"}]}