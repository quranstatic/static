{"Id":153,"LanguageCodes":["fa","fas"],"Name":"fas-drhussientagi","Author":"Dr. Hussien Tagi","Language":"Persian","Description":"Persian","Direction":"rtl","Source":"https://quranenc.com/check/persian_tagi/v1.0.0-csv.1 , https://quranenc.com/en/browse/persian_tagi , https://quranenc.com ,","Translations":[{"SurahNumber":17,"VerseNumber":23,"Text":"و پروردگارت (چنین) مقرر داشته است که: جز او را نپرستید، و به پدر و مادر نیکی کنید، هرگاه یکی از آن دو، یا هر دوی آن‌ها نزد تو به سن پیری رسند، (حتی) به آن‌ها (کلمۀ) افّ (= کمترین کلمه رنج آور) نگو، و بر (سر) آن‌ها فریاد نزن، و با نیکی (و بزرگوارانه) با آن‌ها سخن بگو"},{"SurahNumber":17,"VerseNumber":24,"Text":"و از روی مهربانی بال فروتنی (و خاکساری) برای آن‌ها فرود آور، و بگو: «پروردگارا! به آنان رحمت آور، همان‌گونه که مرا در کودکی پرورش دادند»"},{"SurahNumber":17,"VerseNumber":25,"Text":"پروردگار شما به آنچه در دل‌های تان است؛ آگاه‌تر است، اگر صالح باشید، بی‌گمان او برای توبه کنندگان آمرزنده است"},{"SurahNumber":17,"VerseNumber":26,"Text":"و حق خویشاوندان را بپرداز، و (همچنین حق) مسکین، و در راه مانده را (بپرداز) و هرگز اسراف (و تبذیر) نکن"},{"SurahNumber":17,"VerseNumber":27,"Text":"به راستی که تبذیرکنندگان؛ برادران شیاطین هستند، و شیطان نسبت به پروردگارش بسیار ناسپاس است"},{"SurahNumber":17,"VerseNumber":28,"Text":"و اگر به انتظار رحمتی از پروردگارت که به آن امیدواری، از آنان (= مسکینان و در راه ماندگان) اعراض کنی، پس با گفتاری نرم با آنان سخن بگو"},{"SurahNumber":17,"VerseNumber":29,"Text":"و (هرگز) دستت را به گردن خودت نبند، (و ترک انفاق منما) و بیش از حد آن را مگشا، آنگاه سرزنش شدۀ درمانده بنشینی"},{"SurahNumber":17,"VerseNumber":30,"Text":"یقیناً پروردگارت روزی را برای هرکس که بخواهد گشاده و (یا) تنگ می‌دارد، بی‌گمان او به بندگانش دانای بیناست"},{"SurahNumber":17,"VerseNumber":31,"Text":"و فرزندان‌تان را از ترس تنگدستی نکشید، ما آن‌ها و شما را روزی می‌دهیم، به راستی کشتن آن‌ها گناه بزرگی است"},{"SurahNumber":17,"VerseNumber":32,"Text":"و نزدیک زنا نشوید، که کار بسیار زشت، و بد راهی است"},{"SurahNumber":17,"VerseNumber":33,"Text":"و جانی که الله (خونش را) حرام شمرده، جز به حق نکشید، و کسی‌که مظلوم کشته شود، برای ولیش (برای حق قصاص) قدرتی قرار داده‌ایم، پس در کشتن (و خون‌خواهی) اسراف نکند، بی‌گمان او مورد حمایت است"},{"SurahNumber":17,"VerseNumber":34,"Text":"و به مال یتیم نزدیک نشوید، جز به روشی که آن بهتر است، تا آنکه به (حد بلوغ) و رشدش برسد، و به عهد (خویش) وفا کنید، بی‌گمان از عهد سؤال می‌شود"},{"SurahNumber":17,"VerseNumber":35,"Text":"و هنگامی‌که پیمانه می‌کنید، پیمانه را کامل (و تمام) دهید، و با ترازوی درست وزن کنید، این برای شما بهتر و عاقبتش نیکو‌تر است"},{"SurahNumber":17,"VerseNumber":36,"Text":"و از آنچه به آن علم نداری، پیروی نکن، بدون شک گوش و چشم و دل، هر یک از این‌ها از آن باز خواست خواهند شد"},{"SurahNumber":17,"VerseNumber":37,"Text":"و در (روی) زمین با تکبر راه مرو، بی‌گمان تو نمی‌توانی زمین را بشکافی، و (هرگز) در بلندی (و قامت) به کوه‌ها نمی‌رسی"},{"SurahNumber":17,"VerseNumber":38,"Text":"همۀ این کار‌های (ذکر شده) بدی (و گناه) آن نزد پروردگارت ناپسند است"},{"SurahNumber":17,"VerseNumber":39,"Text":"این (احکام) از آن حکمتی است که پروردگارت به تو وحی فرستاده، و هرگز معبودی را با الله قرار نده، که نکوهیدۀ مطرود در جهنم افکنده می‌شوی"},{"SurahNumber":17,"VerseNumber":40,"Text":"آیا پروردگارتان برای شما پسران برگزید، و (خودش) از فرشتگان دختران را برگزیده است؟! بی‌گمان شما سخن بزرگ (و زشتی) می‌‌گویید"},{"SurahNumber":17,"VerseNumber":41,"Text":"و به راستی (ما) در این قرآن (سخنان) گوناگون آوردیم، تا متذکر شوند، ولی جز به رمیدن‌شان نمی‌افزاید"},{"SurahNumber":17,"VerseNumber":42,"Text":"(ای پیامبر!) بگو: «اگر آن چنان که آن‌ها (= مشرکان) می‌گویند با او معبودانی بود، در این صورت، (معبودان) سعی می‌کردند راهی به سوی (الله) صاحب عرش پیدا کنند»"},{"SurahNumber":17,"VerseNumber":43,"Text":"او منزه و پاک است، و از آنچه آن‌ها می‌گویند بسا برتر است"},{"SurahNumber":17,"VerseNumber":44,"Text":"آسمان‌ها ی هفتگانه و زمین و هرکس که در آن‌هاست همه تسبیح او می‌گویند، و هیچ چیز نیست؛ مگر آنکه به ستایش او تسبیح می‌گوید، و لیکن شما تسبیح آن‌ها را در نمی‌یابید، بی‌گمان او بردبار آمرزنده است"},{"SurahNumber":17,"VerseNumber":45,"Text":"و (ای پیامبر!) هنگامی‌که قرآن بخوانی، میان تو و میان کسانی‌که به آخرت ایمان نمی‌آورند، پرده‌ای پوشیده قرار می‌دهیم"},{"SurahNumber":17,"VerseNumber":46,"Text":"و بر دل‌های شان پوشش‌هایی قرار می‌دهیم تا آن را در نیابند، و در گوش‌هایشان سنگینی (می گذاریم که نشنوند). و چون پروردگارت را در قرآن به یگانگی یاد کنی، آن‌ها با نفرت پشت می‌کنند (و می‌گریزند)"},{"SurahNumber":17,"VerseNumber":47,"Text":"و چون به تو گوش فرا می‌دهند، ما دانا‌تریم به چه (منظور) به آن (= قرآن) گوش فرا می‌دهند، و (نیز) هنگامی‌که آنان نجوی می‌کنند، آنگاه که ستمگران می‌گویند: «شما جز از مردی که جادو شده پیروی نمی‌کنید»"},{"SurahNumber":17,"VerseNumber":48,"Text":"بنگر چگونه برای تو مثل‌ها زدند، پس گمراه شدند، لذا نمی‌توانند راهی (به سوی حق) بیابند"},{"SurahNumber":17,"VerseNumber":49,"Text":"و (کافران) گفتند: «آیا هنگامی‌که ما استخوان‌هایی (پوسیده) و پراکنده شدیم، آیا دگر بار با آفرینش تازه‌ای برانگیخته خواهیم شد؟!»"}]}