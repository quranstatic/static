{"Id":276,"LanguageCodes":["ny","nya"],"Name":"nya-khaledibrahimbe","Author":"Khaled Ibrahim Betala","Language":"Chichewa","Description":"Chichewa","Direction":"ltr","Source":"https://quranenc.com/en/browse/chichewa_betala","Translations":[{"SurahNumber":78,"VerseNumber":1,"Text":"“۞ Kodi akufunsana zachiyani"},{"SurahNumber":78,"VerseNumber":2,"Text":"“Za nkhani yayikulu ija"},{"SurahNumber":78,"VerseNumber":3,"Text":"“Imene iwo akusiyana (maganizo)"},{"SurahNumber":78,"VerseNumber":4,"Text":"“Aleke (zimenezo) adzadziwa posachedwapa"},{"SurahNumber":78,"VerseNumber":5,"Text":"“Ayi, ndithu aleke (zimenezo); posachedwapa adzadziwa zoona zake (pamene chilango chidzawatsikira)"},{"SurahNumber":78,"VerseNumber":6,"Text":"“Kodi sitidachite nthaka kukhala ngati choyala"},{"SurahNumber":78,"VerseNumber":7,"Text":"“Ndi mapiri ngati zichiri (zolimbitsa nthaka)"},{"SurahNumber":78,"VerseNumber":8,"Text":"“Ndipo takulengani mitundu iwiri (amuna ndi akazi)"},{"SurahNumber":78,"VerseNumber":9,"Text":"“Ndipo tidachita tulo tanu kukhala mpumulo (ku mavuto a ntchito)"},{"SurahNumber":78,"VerseNumber":10,"Text":"“Ndipo taupanga usiku kukhala ngati chovala (pokuvindikirani ndi mdima wake)"},{"SurahNumber":78,"VerseNumber":11,"Text":"“Ndipo tapanga masana kukhala nthawi yopezera zofunika pa moyo"},{"SurahNumber":78,"VerseNumber":12,"Text":"“Ndipo tamanga pamwamba panu thambo zisanu ndi ziwiri zolimba"},{"SurahNumber":78,"VerseNumber":13,"Text":"“Ndipo tidapanga nyali yowala ndi yotentha kwambiri (dzuwa)"},{"SurahNumber":78,"VerseNumber":14,"Text":"“Ndipo tawatsitsa madzi otsika mwamphamvu kuchokera ku mitambo, ya mvula"},{"SurahNumber":78,"VerseNumber":15,"Text":"“Kuti titulutse ndi madziwo mbewu ndi m’mera, (chomwe ndi chakudya cha anthu ndi nyama)"},{"SurahNumber":78,"VerseNumber":16,"Text":"“Ndi minda yothothana nthambi za mitengo"},{"SurahNumber":78,"VerseNumber":17,"Text":"“Ndithu tsiku la chiweruziro ndinthawi imene idakhazikitsidwa kale"},{"SurahNumber":78,"VerseNumber":18,"Text":"“Tsiku limene lipenga (lakuuka) lidzaimbidwa ndipo inu mudzabwera (kubwalo losonkhanirana) muli magulumagulu"},{"SurahNumber":78,"VerseNumber":19,"Text":"“Ndipo thambo lidzatsegulidwa (mbali zonse): choncho lidzakhala makomomakomo"},{"SurahNumber":78,"VerseNumber":20,"Text":"“Ndipo mapiri adzachotsedwa m’malo mwake, adzakhala ngati zideruderu"},{"SurahNumber":78,"VerseNumber":21,"Text":"“Ndithu moto wa Jahannam ukuwadikilira (oipa)"},{"SurahNumber":78,"VerseNumber":22,"Text":"“Mbuto ya opyola malire"},{"SurahNumber":78,"VerseNumber":23,"Text":"“Adzakhala m’menemo muyaya"},{"SurahNumber":78,"VerseNumber":24,"Text":"“Sadzalawa m’menemo kuzizira (kowachotsera kutentha), kapena chakumwa (chowachotsera ludzu lawo)"},{"SurahNumber":78,"VerseNumber":25,"Text":"“Kupatula madzi otentha kwambiri ndi mafinya (otuluka mmatupi a anthu a ku Moto)"},{"SurahNumber":78,"VerseNumber":26,"Text":"“Kukhala malipiro olingana ndi ntchito zawo"},{"SurahNumber":78,"VerseNumber":27,"Text":"“Ndithu iwo sadali kuyembekezera chiwerengero (cha Allah)"},{"SurahNumber":78,"VerseNumber":28,"Text":"“Adatsutsa zizindikiro Zathu (zosonyeza kuuka kwa akufa) ndi mtsutso waukulu"},{"SurahNumber":78,"VerseNumber":29,"Text":"“Ndipo chinthu chilichonse tachisunga mochilemba"},{"SurahNumber":78,"VerseNumber":30,"Text":"“Basi, lawani (lero chilango Changa); sitikuonjezerani chinthu china koma chilango pamwamba pa chilango"},{"SurahNumber":78,"VerseNumber":31,"Text":"“Ndithu anthu oopa Allah adzakhala ndi malo wopambana"},{"SurahNumber":78,"VerseNumber":32,"Text":"“Minda ndi zipatso za mphesa"},{"SurahNumber":78,"VerseNumber":33,"Text":"“Ndi mabuthu (anamwali) ofanana misinkhu"},{"SurahNumber":78,"VerseNumber":34,"Text":"“Ndi zipanda zodzaza ndi zakumwa"},{"SurahNumber":78,"VerseNumber":35,"Text":"“Sakamva m’menemo mawu opanda pake kapena bodza"},{"SurahNumber":78,"VerseNumber":36,"Text":"“Amenewa ndi malipiro ochokera kwa Mbuye wako zopereka zokwanira"},{"SurahNumber":78,"VerseNumber":37,"Text":"“Mbuye wa kumwamba ndi pansi ndi zimene zili pakati pake; Wachifundo chambiri. Palibe amene adzakhala ndi mphamvu yolankhulana naye (pa tsiku limenero)"},{"SurahNumber":78,"VerseNumber":38,"Text":"“Tsiku limene adzaima Jibril ndi angelo pa mzere (ali odzichepetsa); sadzayankhula aliyense mwa iwo kupatula yekhayo amene adzaloledwa ndi (Allah) Wachifundo chambiri (kuyankhula) ndipo adzanena zolondola"},{"SurahNumber":78,"VerseNumber":39,"Text":"“Limenelo ndi tsiku loona, (lopanda chikaiko); choncho amene akufuna adzipezere malo (njira yonkera) kwa Mbuye wake. (Pomugonjera Iye pa moyo uno wadziko lapansi)"},{"SurahNumber":78,"VerseNumber":40,"Text":"“Ndithu tikukuchenjezani zachilango chomwe chili pafupi kudza; tsiku limene munthu adzayang’ana zimene adatsogoza manja ake, ndipo wosakhulupirira adzanena: Kalanga ine! Ndikadakhala dothi, (kuti ndisalangidwe chilango chikundiyembekezachi)"},{"SurahNumber":79,"VerseNumber":1,"Text":"“Ndikulumbilira (angelo) amene amazula mwamphamvu (mizimu ya osakhulupirira)"},{"SurahNumber":79,"VerseNumber":2,"Text":"“Ndikulumbiliranso (angelo) amene amachotsa moleza (mizimu ya okhulupirira)"},{"SurahNumber":79,"VerseNumber":3,"Text":"“Ndi omwe amasambira (nayo mizimuyo) mu mlengalenga (ponka nayo ku malo ake oyembekezera)"},{"SurahNumber":79,"VerseNumber":4,"Text":"“Ndi iwo amene akupikisana pokwaniritsa malamulo a Allah"},{"SurahNumber":79,"VerseNumber":5,"Text":"“Ndi iwo (angelo) amene akulongosola malamulo (Ake). (Ndithudi inu anthu mudzauka kwa akufa)"},{"SurahNumber":79,"VerseNumber":6,"Text":"“Patsiku lomwe (lipenga loyamba lidzaimbidwa), dziko lapansi ndi mapiri ake zidzagwedezeka (ndipo aliyense adzafa)"},{"SurahNumber":79,"VerseNumber":7,"Text":"“Ndipo kudzatsatira kuyimba kwa lipenga lachiwiri (kumene kudzaukitsa akufa onse)"},{"SurahNumber":79,"VerseNumber":8,"Text":"“Tsiku limenelo mitima idzanjenjemera ndi kuopa"},{"SurahNumber":79,"VerseNumber":9,"Text":"“Maso a eni mitimayo adzakhala ozyolika (chifukwa chamadandaulo)"},{"SurahNumber":79,"VerseNumber":10,"Text":"“(Osakhulupirira) akunena: “Kodi nzoona tidzabwezedwa pambuyo pa imfa monga tidalili kale?”"},{"SurahNumber":79,"VerseNumber":11,"Text":"““Pomwe ife titakhala mafupa ofumbwa (tingabwezedwe ndi kuukitsidwa mwa tsopano)?”"},{"SurahNumber":79,"VerseNumber":12,"Text":"“Adanena (mokanira ndi mwachipongwe): “Choncho kubwerera kumeneko ngati kudzakhalepodi kudzakhala kotaika (ndi kopanda phindu kwa ife. Pomwe ife sindife oyenera kutaika).”"},{"SurahNumber":79,"VerseNumber":13,"Text":"“(Musaganize kubwererako nchinthu chovuta). Ndithundithu Kiyamayo ndi nkuwo umodzi"},{"SurahNumber":79,"VerseNumber":14,"Text":"“Mwadzidzidzi (zolengedwa zonse) zidzangoona zili pa dziko latsopano (zili zamoyo)"},{"SurahNumber":79,"VerseNumber":15,"Text":"“Kodi yakufika (iwe Mtumiki) (s.a.w) nkhani ya Mûsa"},{"SurahNumber":79,"VerseNumber":16,"Text":"“Pamene Mbuye wake adamuitana pa chigwa choyera (chotchedwa) Tuwaa"},{"SurahNumber":79,"VerseNumber":17,"Text":"“(Adamuuza kuti) pita kwa Farawo ndithu iye wapyola malire, (mkudzitukumula kwake ndikupondereza anthu)"},{"SurahNumber":79,"VerseNumber":18,"Text":"“Choncho ukamuuze kuti: “Kodi ukufuna kudziyeretsa?”"},{"SurahNumber":79,"VerseNumber":19,"Text":"““Ndikuti ndikuongolere kwa Mbuye wako kuti uzimuopa?”"},{"SurahNumber":79,"VerseNumber":20,"Text":"“(Basi Mûsa) adamuonetsa (Farawo) chozizwitsa chachikulu"},{"SurahNumber":79,"VerseNumber":21,"Text":"“Koma (Farawo) adatsutsa (Mûsa pazimene adadza nazo zija) ndi kunyoza"},{"SurahNumber":79,"VerseNumber":22,"Text":"“Kenaka adabwerera uku akulimbika kutsutsana naye (Allah)"},{"SurahNumber":79,"VerseNumber":23,"Text":"“Adawasonkhanitsa (afiti) uku akuitana anthu"},{"SurahNumber":79,"VerseNumber":24,"Text":"“Nanena: “Ine ndine mbuye wanu wapamwambamwamba!”"},{"SurahNumber":79,"VerseNumber":25,"Text":"“Pamenepo Allah adamulanga chifukwa cha mawu ake omaliza ndi oyamba"},{"SurahNumber":79,"VerseNumber":26,"Text":"“Ndithu pa zimenezi pali phunziro (lalikulu) kwa yemwe akuopa Allah"},{"SurahNumber":79,"VerseNumber":27,"Text":"“Kodi kulengedwa kwanu, (inu osakhulupirira kuti muuke) nkovuta kapena thambo limene adalimanga (posonkhanitsa mbali zake zosiyanasiyana ndikukhala chinthu chimodzi)"},{"SurahNumber":79,"VerseNumber":28,"Text":"“Adatukula nsinkhu wake ndikulikonza bwino (popanda pena pong’ambika kapena posiyana ndi pena)"},{"SurahNumber":79,"VerseNumber":29,"Text":"“Ndipo amauvindikira usiku wake ndi mdima ndipo amatulutsa kuwala wake"},{"SurahNumber":79,"VerseNumber":30,"Text":"“Ndipo pambuyo pazimenezo, nthaka adaiyala (kuti ikhale yoyenera kuikhala)"},{"SurahNumber":79,"VerseNumber":31,"Text":"“Adatulutsa m’menemo madzi ake (potulutsa akasupe) ndikumeretsa msipu wake"},{"SurahNumber":79,"VerseNumber":32,"Text":"“Ndipo mapiri adawakhazikitsa (ndikuwalimbika)"},{"SurahNumber":79,"VerseNumber":33,"Text":"“(Adachita zonsezi) chifukwa chokusangalatsani inu ndi ziweto zanu"},{"SurahNumber":79,"VerseNumber":34,"Text":"“Choncho likadzafika tsoka lalikulu (tsiku la Qiyâma)"},{"SurahNumber":79,"VerseNumber":35,"Text":"“Tsiku limenelo munthu adzakumbukira zimene adachita, (zabwino ndi zoipa)"},{"SurahNumber":79,"VerseNumber":36,"Text":"“Ndipo Moto waukali udzawonetsedwa kwa yense openya"},{"SurahNumber":79,"VerseNumber":37,"Text":"“Tsono amene adapyola malire (pochita machimo)"},{"SurahNumber":79,"VerseNumber":38,"Text":"“Ndikudzisankhira (yekha) moyo wa pa dziko lapansi"},{"SurahNumber":79,"VerseNumber":39,"Text":"“Ndithu Jahannam ndiwo malo ake"},{"SurahNumber":79,"VerseNumber":40,"Text":"“Tsono amene akuopa kuti adzaimilira pamaso pa Mbuye wake, nauletsa mtima wake ku zilakolako zoipa"},{"SurahNumber":79,"VerseNumber":41,"Text":"“Ndithu Munda wamtendere ndiwo adzakhale malo ake"},{"SurahNumber":79,"VerseNumber":42,"Text":"“Akukufunsa (iwe Mtumiki) (s.a.w) za nthawi (ya tsiku lachimaliziro kuti): “Idzakhala liti?”"},{"SurahNumber":79,"VerseNumber":43,"Text":"“Uli ndi mphamvu yanji iwe yofotokozera za tsikulo? (Iwe ulibe kuzindikira za nthawiyo kotero kuti ungaitchule kwa iwo)"},{"SurahNumber":79,"VerseNumber":44,"Text":"“Kwa Mbuye wako ndiko kuli mathero ake"},{"SurahNumber":79,"VerseNumber":45,"Text":"“Iwe (ntchito yako) ndikuwachenjeza amene akuiopa; (osati kulengeza zanthawi yake)"},{"SurahNumber":79,"VerseNumber":46,"Text":"“Tsiku limene adzaiona adzakhala ngati sadakhale (pa dziko nthawi yayitali), koma ngati madzulo amodzi kapena masana ake (nthawi ya m’mawa)"}]}