{"Id":152,"LanguageCodes":["fa","fas"],"Name":"fas-bahaoddinkhorra","Author":"Baha Oddin Khorramshahi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":11,"VerseNumber":108,"Text":"و اما کسانی که نیکبخت شده‌اند پیوسته تا زمانی که آسمانها و زمین وجود دارند، در بهشت‌اند، مگر آنچه پروردگارت بخواهد، و این بخششی است پیوسته‌"},{"SurahNumber":11,"VerseNumber":109,"Text":"پس از آنچه اینان می‌پرستند، سردرگم مباش، اینان جز به شیوه‌ای که پدرانشان [خدایان و بتان را] می‌پرستیده‌اند، نمی‌پرستند، و ما بازدهنده سهمشان به تمام و کمال و بدون کم و کاست به ایشان هستیم‌"},{"SurahNumber":11,"VerseNumber":110,"Text":"و به راستی که به موسی کتاب آسمانی دادیم، آنگاه در آن اختلاف پیدا کردند و اگر وعده پروردگارت [به تاخیر حکم و عذاب‌] از پیش مقرر نگشته بود، بین آنان داوری می‌شد، و آنان از آن سخت در شک هستند"},{"SurahNumber":11,"VerseNumber":111,"Text":"و بی‌شک پروردگارت حاصل اعمالشان را به تمامی به یکایک آنان می‌دهد، چرا که او به کار و کردارشان آگاه است‌"},{"SurahNumber":11,"VerseNumber":112,"Text":"پس همچنانکه دستور یافته‌ای پایداری کن و نیز هر کس که با تو روی به سوی خداوند آورده است [چنین کند] و سرکشی مکنید، چرا که او به کار و کردارتان بیناست‌"},{"SurahNumber":11,"VerseNumber":113,"Text":"و به ستم‌پیشگان [مشرک‌] گرایش نیابید که آتش دوزخ به شما خواهد رسید و در برابر خداوند سروری ندارید، و یاری نیز نخواهید یافت‌"},{"SurahNumber":11,"VerseNumber":114,"Text":"و نماز را در آن سو و این سوی روز و در پاسهایی از شب برپا دار، همانا طاعات گناهان را می‌زدایند، این پندی برای پندگیران است‌"},{"SurahNumber":11,"VerseNumber":115,"Text":"و شکیبایی پیشه کن که خداوند پاداش نیکوکاران را فرو نمی‌گذارد"},{"SurahNumber":11,"VerseNumber":116,"Text":"از چه رو در میان اقوامی که پیش از شما بودند خردمندانی نبودند که از فساد در روی زمین نهی کنند، مگر گروهی اندک از کسانی که نجاتشان داده بودیم، و ستم‌پیشگان [مشرک‌] دل در ناز و نعمتی که یافته بودند، بستند، و گنهکار بودند"},{"SurahNumber":11,"VerseNumber":117,"Text":"و پروردگار تو شهرها را در حالی که مردمانش صالح باشند، ستمگرانه نابود نمی‌کند"},{"SurahNumber":11,"VerseNumber":118,"Text":"و اگر پروردگارت می‌خواست مردم را امت یگانه‌ای قرار می‌داد، ولی همچنان اختلاف می‌ورزند"},{"SurahNumber":11,"VerseNumber":119,"Text":"مگر کسانی که خداوند [بر آنان‌] رحمت آورد، و برای همین آنان را آفریده است، وعده پروردگارت [چنین‌] سرانجام گرفته است که جهنم را همه از جن و انس آکنده خواهم ساخت‌"},{"SurahNumber":11,"VerseNumber":120,"Text":"و یکایک اخبار پیامبران را بر تو می‌خوانیم، همانچه به آن دل تو را استوار می‌داریم، و در این [سوره‌] حق و موعظه و تذکری برای مؤمنان بر تو نازل شده است‌"},{"SurahNumber":11,"VerseNumber":121,"Text":"و به نامؤمنان بگو هر چه می‌توانید بکنید که ما نیز می‌کنیم‌"},{"SurahNumber":11,"VerseNumber":122,"Text":"و منتظر باشید که ما نیز منتظریم‌"},{"SurahNumber":11,"VerseNumber":123,"Text":"و علم غیب آسمانها و زمین از آن خداوند است و همه کارها به سوی او باز گردانده می‌شود، پس او را بپرست و بر او توکل کن و پروردگارت از کار و کردارتان غافل نیست‌"},{"SurahNumber":12,"VerseNumber":1,"Text":"الر الف لام راء اینها آیات کتاب روشنگر است‌"},{"SurahNumber":12,"VerseNumber":2,"Text":"ما آن را به صورت قرآنی عربی [و روشن‌] نازل کردیم، باشد که اندیشه کنید"},{"SurahNumber":12,"VerseNumber":3,"Text":"ما بهترین داستانسرایی را با وحی فرستادن همین قرآن بر تو می‌خوانیم و بی‌گمان پیش از آن از بی‌خبران بودی‌"},{"SurahNumber":12,"VerseNumber":4,"Text":"چنین بود که یوسف به پدرش گفت پدر جان من در خواب یازده ستاره دیدم، و خورشید و ماه را، دیدم که به من سجده می‌کنند"},{"SurahNumber":12,"VerseNumber":5,"Text":"[یعقوب‌] گفت فرزندم خوابت را برای برادرانت بازگو مکن که در حقت بدسگالی می‌کنند، چرا که شیطان دشمن آشکار انسان است‌"},{"SurahNumber":12,"VerseNumber":6,"Text":"و بدین‌سان پروردگارت تو را برمی‌گزیند و به تو تعبیر خواب می‌آموزد و نعمتش را بر تو و بر آل یعقوب به کمال می‌رساند، همچنانکه در گذشته بر پدرانت ابراهیم و اسحاق به کمال رسانده بود، بی‌گمان پروردگارت دانای فرزانه است‌"}]}