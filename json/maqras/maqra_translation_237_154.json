{"Id":154,"LanguageCodes":["fa","fas"],"Name":"fas-hussainansarian","Author":"Hussain Ansarian","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":87,"VerseNumber":1,"Text":"نام پروردگار برتر و بلند مرتبه ات را [از هرچه رنگ شرک خفی و جلی دارد] منزّه و پاک بدار"},{"SurahNumber":87,"VerseNumber":2,"Text":"آنکه آفرید، پس درست و نیکو گردانید"},{"SurahNumber":87,"VerseNumber":3,"Text":"و آنکه اندازه قرار داد و هدایت کرد،"},{"SurahNumber":87,"VerseNumber":4,"Text":"و آنکه چراگاه را رویانید،"},{"SurahNumber":87,"VerseNumber":5,"Text":"و آن را خاشاکی سیاه گردانید،"},{"SurahNumber":87,"VerseNumber":6,"Text":"به زودی قرآن را بر تو می خوانیم، پس هرگز فراموش نخواهی کرد،"},{"SurahNumber":87,"VerseNumber":7,"Text":"جز آنچه را خدا بخواهد، که او آشکار و آنچه را پنهان است، می داند"},{"SurahNumber":87,"VerseNumber":8,"Text":"و تو را برای آسان ترین راه [که شریعت سمحه و سهله است] آماده می کنیم"},{"SurahNumber":87,"VerseNumber":9,"Text":"پس [مردم را] اندرز ده، اگر اندرز سودمند افتد"},{"SurahNumber":87,"VerseNumber":10,"Text":"کسی که از خدا می ترسد، به زودی متذکّر می شود"},{"SurahNumber":87,"VerseNumber":11,"Text":"و کسی که از همه بدبخت تر است از آن کناره می گیرد"},{"SurahNumber":87,"VerseNumber":12,"Text":"همان کسی که در آتش بزرگ تر در می آید"},{"SurahNumber":87,"VerseNumber":13,"Text":"آن گاه در آنجا نه می میرد و نه به خوشی زندگی می کند"},{"SurahNumber":87,"VerseNumber":14,"Text":"بی تردید کسی که خود را [از زشتی های باطن و ظاهر] پاک کرد، رستگار شد"},{"SurahNumber":87,"VerseNumber":15,"Text":"و نام پروردگارش را یاد کرد، پس نماز خواند"},{"SurahNumber":87,"VerseNumber":16,"Text":"[ولی شما منکران لجوج به سوی راه رستگاری نمی روید] بلکه زندگی دنیا را [بر آن] ترجیح می دهید"},{"SurahNumber":87,"VerseNumber":17,"Text":"در حالی که آخرت بهتر و پایدارتر است"},{"SurahNumber":87,"VerseNumber":18,"Text":"همانا این [حقایق] در کتاب های آسمانی پیشین هست"},{"SurahNumber":87,"VerseNumber":19,"Text":"[در] کتاب های ابراهیم وموسی"},{"SurahNumber":88,"VerseNumber":1,"Text":"آیا خبر حادثه هولناکی که [همه انسان ها را از هر سو] فرا می گیرد، به تو رسیده است؟"},{"SurahNumber":88,"VerseNumber":2,"Text":"در آن روز چهره هایی زبون و شرمسارند؛"},{"SurahNumber":88,"VerseNumber":3,"Text":"[آنان که همواره در دنیا] کوشیده اند و خسته شده اند [و سرانجام سودی نیافته اند]"},{"SurahNumber":88,"VerseNumber":4,"Text":"در آتشی سوزان درآیند"},{"SurahNumber":88,"VerseNumber":5,"Text":"آنان را از چشمه ای بسیار داغ می نوشانند؛"},{"SurahNumber":88,"VerseNumber":6,"Text":"برای آنان طعامی جز خار خشک و زهرآگین وجود ندارد"},{"SurahNumber":88,"VerseNumber":7,"Text":"که نه فربه می کند و نه از گرسنگی بی نیاز می نماید"},{"SurahNumber":88,"VerseNumber":8,"Text":"در آن روز چهره هایی شاداب و باطراوت اند"},{"SurahNumber":88,"VerseNumber":9,"Text":"از تلاش و کوشش خود خشنودند"},{"SurahNumber":88,"VerseNumber":10,"Text":"در بهشتی برین اند"},{"SurahNumber":88,"VerseNumber":11,"Text":"در آنجا سخن لغو وبیهوده نشنوند"},{"SurahNumber":88,"VerseNumber":12,"Text":"در آن چشمه ای روان است"},{"SurahNumber":88,"VerseNumber":13,"Text":"[و] در آنجا تخت هایی بلند و با ارزش قرار دارد"},{"SurahNumber":88,"VerseNumber":14,"Text":"و [در کنار چشمه هایش] قدح ها نهاده شده است"},{"SurahNumber":88,"VerseNumber":15,"Text":"و [دیگر از نعمت هایش] بالش هایی پهلوی هم چیده [برای تکیه زدن بهشتی ها] ست"},{"SurahNumber":88,"VerseNumber":16,"Text":"و فرش هایی زربافت و گسترده [که روی آن می نشینند]"},{"SurahNumber":88,"VerseNumber":17,"Text":"آیا با تأمل به شتر نمی نگرند که چگونه آفریده شده؟"},{"SurahNumber":88,"VerseNumber":18,"Text":"و به آسمان که چگونه بر افراشته شده؟"},{"SurahNumber":88,"VerseNumber":19,"Text":"و به کوه ها که چگونه در جای خود نصب شده؟"},{"SurahNumber":88,"VerseNumber":20,"Text":"و به زمین که چگونه گسترده شده؟"},{"SurahNumber":88,"VerseNumber":21,"Text":"پس تذکر ده که تو فقط تذکر دهنده ای؛"},{"SurahNumber":88,"VerseNumber":22,"Text":"تو بر آنان مسلط نیستی [که به قبول ایمان مجبورشان کنی،]"},{"SurahNumber":88,"VerseNumber":23,"Text":"ولی کسی که [به دنبال تذکر پی در پی] روی گردانید و کفر ورزید"},{"SurahNumber":88,"VerseNumber":24,"Text":"پس خدا او را به عذاب بزرگ تر عذاب خواهد کرد"},{"SurahNumber":88,"VerseNumber":25,"Text":"قطعاً بازگشت آنان به سوی ماست"},{"SurahNumber":88,"VerseNumber":26,"Text":"آن گاه بی تردید حسابشان بر عهده ماست"},{"SurahNumber":89,"VerseNumber":1,"Text":"سوگند به سپیده دم"},{"SurahNumber":89,"VerseNumber":2,"Text":"و به شب های ده گانه"},{"SurahNumber":89,"VerseNumber":3,"Text":"و به زوج و فرد"},{"SurahNumber":89,"VerseNumber":4,"Text":"و به شب هنگامی که می گذرد"},{"SurahNumber":89,"VerseNumber":5,"Text":"آیا در آنچه گفته شد، سوگندی برای خردمند هست؟"},{"SurahNumber":89,"VerseNumber":6,"Text":"آیا ندانسته ای که پروردگارت با قوم عاد چه کرد؟"},{"SurahNumber":89,"VerseNumber":7,"Text":"و [با آن شهر] اِرم که دارای کاخ های باعظمت و ساختمان های بلند بود؟"},{"SurahNumber":89,"VerseNumber":8,"Text":"همان که مانندش در شهرها ساخته نشده بود؟"},{"SurahNumber":89,"VerseNumber":9,"Text":"و با قوم ثمود آنان که در آن وادی [برای ساختن بناهای استوار و محکم] تخته سنگ ها را می بریدند؟"},{"SurahNumber":89,"VerseNumber":10,"Text":"و با فرعون نیرومند که دارای میخ های شکنجه بود؟"},{"SurahNumber":89,"VerseNumber":11,"Text":"همانان که در شهرها، طغیان وسرکشی کردند؟"},{"SurahNumber":89,"VerseNumber":12,"Text":"و در آنها فساد وتباه کاری فراوانی به بار آوردند؟"},{"SurahNumber":89,"VerseNumber":13,"Text":"پس پروردگارت تازیانه عذاب های گوناگون را بر آنان فرو ریخت"},{"SurahNumber":89,"VerseNumber":14,"Text":"بی تردید پروردگارت در کمین گاه است؛"},{"SurahNumber":89,"VerseNumber":15,"Text":"اما انسان، هنگامی که پروردگارش او را بیازماید و گرامی داردش و نعمتش بخشد، می گوید: پروردگارم [چون شایسته و سزاوار بودم] مرا گرامی داشت،"},{"SurahNumber":89,"VerseNumber":16,"Text":"و اما چون او را بیازماید، پس روزی اش را بر او تنگ گیرد، گوید: پروردگارم مرا خوار و زبون کرد"},{"SurahNumber":89,"VerseNumber":17,"Text":"این چنین نیست که می پندارید، بلکه [زبونی، خواری و دور شدن شما از رحمت خدا برای این است که] یتیم را گرامی نمی دارید"},{"SurahNumber":89,"VerseNumber":18,"Text":"و یکدیگر را بر طعام دادن به مستمند تشویق نمی کنید"},{"SurahNumber":89,"VerseNumber":19,"Text":"و میراث خود را [با میراث دیگران بی توجه به حلال وحرام بودنش] یک جا و کامل می خورید"},{"SurahNumber":89,"VerseNumber":20,"Text":"وثروت را بسیار دوست دارید"},{"SurahNumber":89,"VerseNumber":21,"Text":"این چنین نیست که می پندارید، هنگامی که زمین را به شدت درهم کوبند"},{"SurahNumber":89,"VerseNumber":22,"Text":"و [فرمان] پروردگارت برسد، وفرشتگان صف اندر صف حاضر شوند،"},{"SurahNumber":89,"VerseNumber":23,"Text":"در آن روز دوزخ را بیاورند، در آن روز انسان متذکّر شود و کجا این تذکر برای او سودمند افتد؟"},{"SurahNumber":89,"VerseNumber":24,"Text":"می گوید: ای کاش برای این زندگی ام [عبادت خالصانه و کار نیک] پیش فرستاده بودم"},{"SurahNumber":89,"VerseNumber":25,"Text":"پس در آن روز هیچ کس چون عذاب کردن او عذاب نکند،"},{"SurahNumber":89,"VerseNumber":26,"Text":"و هیچ کس چون به بند کشیدن او به بند نکشد"},{"SurahNumber":89,"VerseNumber":27,"Text":"ای جان آرام گرفته و اطمینان یافته"},{"SurahNumber":89,"VerseNumber":28,"Text":"به سوی پروردگارت در حالی که از او خشنودی و او هم از تو خشنود است، باز گرد"},{"SurahNumber":89,"VerseNumber":29,"Text":"پس در میان بندگانم درآی"},{"SurahNumber":89,"VerseNumber":30,"Text":"و در بهشتم وارد شو"}]}