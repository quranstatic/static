{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":90,"VerseNumber":1,"Text":"Pzapa Ako sa ibt ko ungkai a ingd (a Makkah)"},{"SurahNumber":90,"VerseNumber":2,"Text":"A ska na mababaling sangkai a ingd"},{"SurahNumber":90,"VerseNumber":3,"Text":"Go so mimbawata ago so inimbawata"},{"SurahNumber":90,"VerseNumber":4,"Text":"Ka sabnsabnar a inadn Ami so manosiya sii ko karomasayan"},{"SurahNumber":90,"VerseNumber":5,"Text":"Ba niyan tatarimaa sa da dn a phakapaar on a isa bo"},{"SurahNumber":90,"VerseNumber":6,"Text":"Gii niyan tharoon a: Miyakaylang ako sa tamok a madakl"},{"SurahNumber":90,"VerseNumber":7,"Text":"Ba niyan tatarimaa sa da a miyakaylay ron a isa bo"},{"SurahNumber":90,"VerseNumber":8,"Text":"Ba Ami da snggay skaniyan sa dowa mata"},{"SurahNumber":90,"VerseNumber":9,"Text":"Go dila, go mbala a modol"},{"SurahNumber":90,"VerseNumber":10,"Text":"Go pinggonanao Ami skaniyan ko dowa a lalan"},{"SurahNumber":90,"VerseNumber":11,"Text":"Na ino niyan da panagontamani so mapigl"},{"SurahNumber":90,"VerseNumber":12,"Text":"Na antawaa i miyakandao rka o antonaa so mapigl"},{"SurahNumber":90,"VerseNumber":13,"Text":"So kapmaradika sa oripn"},{"SurahNumber":90,"VerseNumber":14,"Text":"O di na so kapakakana sii ko alongan a kaor"},{"SurahNumber":90,"VerseNumber":15,"Text":"Ko wata a ilo a madasg"},{"SurahNumber":90,"VerseNumber":16,"Text":"O di na so miskin a middkt ko botha"},{"SurahNumber":90,"VerseNumber":17,"Text":"Oriyan iyan na miyabaloy a pd ko siran a miyamaratiyaya, ago iniphipiisa iran so kaphantang go iniphipiisa iran so kapangalimo"},{"SurahNumber":90,"VerseNumber":18,"Text":"Na siran man i manga taw ko kawanan"},{"SurahNumber":90,"VerseNumber":19,"Text":"Na so siran a miyamangongkir ko manga ayat Ami, na siran i manga taw ko diwang"},{"SurahNumber":90,"VerseNumber":20,"Text":"A kakokoloban siran sa apoy"},{"SurahNumber":91,"VerseNumber":1,"Text":"Ibt ko alongan ago so sindaw niyan"},{"SurahNumber":91,"VerseNumber":2,"Text":"Go so olan igira a tiyondog iyan"},{"SurahNumber":91,"VerseNumber":3,"Text":"Go so dawndaw igira a piyayag iyan"},{"SurahNumber":91,"VerseNumber":4,"Text":"Go so gagawii igira a ipkholob iyan"},{"SurahNumber":91,"VerseNumber":5,"Text":"Go so langit, ago so Mimbalay ron"},{"SurahNumber":91,"VerseNumber":6,"Text":"Go so lopa ago so Komiyayat on"},{"SurahNumber":91,"VerseNumber":7,"Text":"Go so ginawa, ago so Mithaong on phiyapiya"},{"SurahNumber":91,"VerseNumber":8,"Text":"Na iniilaham Iyan on so kapmbaradosa niyan, ago so kaphangongonotan iyan"},{"SurahNumber":91,"VerseNumber":9,"Text":"Sabnar a miyakadaag so taw a siyoti niyan a ginawa niyan"},{"SurahNumber":91,"VerseNumber":10,"Text":"Go sabnar a kiyawiswisan so taw a diyadag iyan a ginawa niyan"},{"SurahNumber":91,"VerseNumber":11,"Text":"Piyakambokhag o (pagtaw a) Samod (so sogo kiran) sabap ko kiyapangakowala iran"},{"SurahNumber":91,"VerseNumber":12,"Text":"Gowani a mbakorot so lbi a darowaka kiran"},{"SurahNumber":91,"VerseNumber":13,"Text":"Na pitharo kiran o sogo o Allah: \"(Botawani niyo) So onta o Allah, go so kaphaginom iyan"},{"SurahNumber":91,"VerseNumber":14,"Text":"Na piyakambokhag iran skaniyan, na biyono iran oto, na bininasa siran o Kadnan iran sabap ko dosa iran, na piyakaprarampata Iyan siran"},{"SurahNumber":91,"VerseNumber":15,"Text":"Go di Niyan ikhalk so kiyabolosan oto"},{"SurahNumber":92,"VerseNumber":1,"Text":"Ibt ko gagawii igira a pkhikolob (so kalibotng iyan)"},{"SurahNumber":92,"VerseNumber":2,"Text":"Go so dawndaw igira a lominiwanag"},{"SurahNumber":92,"VerseNumber":3,"Text":"Go so miyadn ko mama, go so babay"},{"SurahNumber":92,"VerseNumber":4,"Text":"Ka mataan! a so galbk iyo na sabnar a mbidabida"},{"SurahNumber":92,"VerseNumber":5,"Text":"Na so pman so taw a miyammgay ago miyananggila"},{"SurahNumber":92,"VerseNumber":6,"Text":"Go tiyanto niyan so mapiya"},{"SurahNumber":92,"VerseNumber":7,"Text":"Na plbodn Ami ron a (kaparoliya niyan ko) malbod"},{"SurahNumber":92,"VerseNumber":8,"Text":"Na so pman so taw a miligt go mitharambisa"},{"SurahNumber":92,"VerseNumber":9,"Text":"Go piyakambokhag iyan so mapiya"},{"SurahNumber":92,"VerseNumber":10,"Text":"Na plbodn Ami ron a (kaakir iyan ko) margn"},{"SurahNumber":92,"VerseNumber":11,"Text":"Go di ron phakanggay a gona so tamok iyan amay ka mawlog (ko naraka)"},{"SurahNumber":92,"VerseNumber":12,"Text":"Mataan! a sii Rkami so titho a toroan"},{"SurahNumber":92,"VerseNumber":13,"Text":"Go mataan! a Rkami so khawri, ago so paganay"},{"SurahNumber":92,"VerseNumber":14,"Text":"Na piyakiiktiyaran Ko rkano so apoy a pkhadg"},{"SurahNumber":92,"VerseNumber":15,"Text":"Daa phakasold on a rowar ko marata i okor"},{"SurahNumber":92,"VerseNumber":16,"Text":"A so tomiyaplis go tomiyalikhod"},{"SurahNumber":92,"VerseNumber":17,"Text":"Na phakawatan on so miyananggila (sa dosa)"},{"SurahNumber":92,"VerseNumber":18,"Text":"A so pphammgay ko tamok iyan, ka an masoti"},{"SurahNumber":92,"VerseNumber":19,"Text":"Go kna a ba adn a rk o isa a taw a zisii rkaniyan a limo a mbalasan"},{"SurahNumber":92,"VerseNumber":20,"Text":"Ogaid na singanin ko kasosoat o Kadnan iyan a Maporo"},{"SurahNumber":92,"VerseNumber":21,"Text":"Na matatangkd a khasoat dn"},{"SurahNumber":93,"VerseNumber":1,"Text":"Ibt ko tnganayk"},{"SurahNumber":93,"VerseNumber":2,"Text":"Go so gagawii igira a lominibotng"},{"SurahNumber":93,"VerseNumber":3,"Text":"Ka da ka ndaraynonn o Kadnan ka (ya Mohammad) go da ka Niyan kararangiti"},{"SurahNumber":93,"VerseNumber":4,"Text":"Go matatangkd a so khawri na tomo rka a di so paganay"},{"SurahNumber":93,"VerseNumber":5,"Text":"Go matatangkd a mbgang ka dn o Kadnan ka na khasoat ka"},{"SurahNumber":93,"VerseNumber":6,"Text":"Ba ka Niyan da matoon a wata a ilo na piyakisiyap ka Niyan"},{"SurahNumber":93,"VerseNumber":7,"Text":"Go miyatoong ka Niyan a madadadag na pinggonanao ka Niyan"},{"SurahNumber":93,"VerseNumber":8,"Text":"Go miyatoon ka Niyan a miskin, na bigang ka Niyan sa kakawasaan"},{"SurahNumber":93,"VerseNumber":9,"Text":"Na so wata a ilo na ding ka phangarasii"},{"SurahNumber":93,"VerseNumber":10,"Text":"Go so pphamangni na ding ka phrarasnga"},{"SurahNumber":93,"VerseNumber":11,"Text":"Go so limo o Kadnan ka na pphamanotholang ka"}]}