{"Id":1,"LanguageCodes":["aa","aar"],"Name":"aar-sheikhmahmoudab","Author":"Sheikh Mahmoud Abdel Qader Hamz And Group Of Scholars","Language":"Afar","Description":"Afar","Direction":"ltr","Source":"https://qurancomplex.gov.sa/","Translations":[{"SurahNumber":36,"VerseNumber":28,"Text":"Ken fayuh (catoh) yemeete num qideeniik lakal, kay maral qaraanak qande moobisinninooy, ahak dumal bayissi hayne marah malayka numtin baysah oobise mara makkinnino"},{"SurahNumber":36,"VerseNumber":29,"Text":"Ken baati makkinna Jibriil inki xongolót tekkeh akke waytek, usun too waqdi inkih Rabte baruuga yekken"},{"SurahNumber":36,"VerseNumber":30,"Text":"Naqoosa geyta nadaamaay! qhiyaamah ayró digaalá yablen waqdi, Toh ken kah geytam, hebeltô farmoytay keenih yamaate mayan, kaal anqasak sugeenim akķke waytek"},{"SurahNumber":36,"VerseNumber":31,"Text":"A-koros matablaa! Keenik naharat makina hora bayisnem horaarik? Diggah usun ken fan addunyah aduure waanam mayablaanaa"},{"SurahNumber":36,"VerseNumber":32,"Text":"Kaadu hebeltô ginó matan qhiyaamah ayró inkih Ni- garil gaaboysimaanaah xayyoysimaanam akke waytek cisaabah"},{"SurahNumber":36,"VerseNumber":33,"Text":"Qhiyaamah ayró ugtoonu waanamih astá lon rabte baaxó naynuwweeh, ambó teetik nayyaaqeeh, woo ambók yakmeenimit"},{"SurahNumber":36,"VerseNumber":34,"Text":"Kaadu tet (baaxó kinnuk) addal nakilaa kee qinabak yan basaatin hayneeh, daroorik-tu tet addal nuyfuxxuke (weeqisne)"},{"SurahNumber":36,"VerseNumber":35,"Text":"Woh inkih kah abnem kay (basaatin kinnuk) mexexuk yakmeenî gidi. Kaadu amah ken gaboobi abtem hinna Yalli isi racmattah keenih abeemikkal, aniqmatal Yalla mafaatitaanaa"},{"SurahNumber":36,"VerseNumber":36,"Text":"Ummaanimik qaynatitte gine Rabbi Saytunnooweh, baaxó uysubukku haytaamaay ken nafsik (labim kee sayim kinnuk) kaadu usun aaxige waanamak qaynatitte gine Rabbi Saytunnooweh"},{"SurahNumber":36,"VerseNumber":37,"Text":"Kaadu laqó kak siibna bar astáh loonuuh, usun too waqdi ditet culan, toh Yallih dudda kinni"},{"SurahNumber":36,"VerseNumber":38,"Text":"Kaadu Yallih dudda tascasse astá lon, ayróy leh tan madabah gexxal, toh mayso-li, ixxigalih yan Yallih caggudusiyya kinni"},{"SurahNumber":36,"VerseNumber":39,"Text":"Kaadu astá lon mafdagoogi kah caggudusne alsál, tamiirâ (nakli) foynay ragteeh makkotteh innah gacca ittam fanah"},{"SurahNumber":36,"VerseNumber":40,"Text":"Ayróh matakka alsá eleltam, kaadu barah matakka laqók yaakumem, ummaan tiya keenik isi maroh addal giirissa"},{"SurahNumber":36,"VerseNumber":41,"Text":"Kaadu Yallih dudda tascasse astá lon, diggah nanu ken samad kibuk tan doynikit nukkuqeemil (Nabii Nuuc doynik kinnuk)"},{"SurahNumber":36,"VerseNumber":42,"Text":"Kaadu Nabii Nuuc doynikih innah yan dawaanikiy edde feeraana keenih ginne"},{"SurahNumber":36,"VerseNumber":43,"Text":"Kaadu fannek ken xuumusak (sutusak) nen, tokkel usun cateyna maloonuuy, usun mawaddiiman woo xuumiyyak (sutusiyyak)"},{"SurahNumber":36,"VerseNumber":44,"Text":"Ken cattam matan Nanu keenih abne racmattaa kee yimixxige waktî (uddurih) fan keenit abne hatkisiyya akke waytek Nel yaduureenî gidih"},{"SurahNumber":36,"VerseNumber":45,"Text":"Ama koros addunyâ digaaláa kee akeerâ digaalák meesita Yallak nacror geytaanam keh keenik iyyan waqdi, usun too waqdi derre edde cabaanaah, kaxxa-mariinitaanah"},{"SurahNumber":36,"VerseNumber":46,"Text":"Kaadu ken Rabbih astootik hebeltoh astáy keenih tamaate matan derre teetit cabak sugeenim akke waytek"},{"SurahNumber":36,"VerseNumber":47,"Text":"Kaadu korosuk Yalli siinih yeceemik-tu acuwa keenik iyyan waqdi, koroosite mari yeemene marak iyyah; Yalli faxinnay askamuk yen mara naskamoo? Yeemene maraw isin massat yan mara hinniton baxxaqqa-le hoxih addat taniinih akke waytek"},{"SurahNumber":36,"VerseNumber":48,"Text":"A-xagni mawaqdiiy isin numma yacee mara tekkeenik itta koros"},{"SurahNumber":36,"VerseNumber":49,"Text":"Israafiil baantah inki xongolók-sa qambaalaanam malon, is garcik ken tabbixe usun sinni caagiidat keemaaritak"},{"SurahNumber":36,"VerseNumber":50,"Text":"Tokkel usun sitta farriimaanam maduudaanaay, sinni maraa kee buxaaxî fanah ma-gacan"},{"SurahNumber":36,"VerseNumber":51,"Text":"Nammay haytô baantá fuxsumtaah, edde luk usun too waqdi magooqak sinni Rabbî fan sissikuk yawqen"},{"SurahNumber":36,"VerseNumber":52,"Text":"Koros nadaamitak, nee gee finqaaw! ni-magooqak (kubuuruk) nee teyyeeqem miyyaay itte? Keenil gacisak ah Yalli sinam edde xagniseemiy, farmoytit nummâ xaagu kak tecee kinni keenik iyyan"},{"SurahNumber":36,"VerseNumber":53,"Text":"Israafiil baantah inki xongolók-sa ken ugut magooqak edde yekkem mali, eddeluk usun inkih Ni-garil gaaboysimaanaah xayyoysiman cisab kee galtóh"},{"SurahNumber":36,"VerseNumber":54,"Text":"Woo ayró (qhiyaamah ayró kinnuk) nafsi tul ma-yandulluma. Kaadu addunyal abak sugteenimik-sa elle galtimtaanam manton keenik iyyan"},{"SurahNumber":36,"VerseNumber":55,"Text":"Diggah woo ayró Jannatti mari ruffu edde iyyan niqmatat agxitan"},{"SurahNumber":36,"VerseNumber":56,"Text":"Ken kee ken agabi iraawoowal yanin qaraakiy (kaqaadid) amol cusuulah anuk"},{"SurahNumber":36,"VerseNumber":57,"Text":"Usun Jannat addal maggo qaynatah yan caxâ mixu loonuuh, faxaanaah esseraanam elle lon niqmootak"},{"SurahNumber":36,"VerseNumber":58,"Text":"Xuwaw-le Rabbik nagaynan maxcó-lon"},{"SurahNumber":36,"VerseNumber":59,"Text":"Woo ayró a-umeyniitow moominiinik baxsima iyyan korosuk"}]}