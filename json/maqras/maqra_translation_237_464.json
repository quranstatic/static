{"Id":464,"LanguageCodes":["uz","uzb"],"Name":"uzb-alauddinmansour","Author":"Alauddin Mansour","Language":"Uzbek","Description":"Uzbek","Direction":"ltr","Source":"https://quranenc.com/check/uzbek_mansour/v1.0.0-csv.1 , https://quranenc.com/en/browse/uzbek_mansour , https://quranenc.com ,","Translations":[{"SurahNumber":87,"VerseNumber":1,"Text":"(Эй Муҳаммад алайҳис-салоту вас-салом), энг олий зот бўлмиш Парвардигорингизнинг номини (ҳар қандай айб-нуқсондан) покланг"},{"SurahNumber":87,"VerseNumber":2,"Text":"У (барча нарсани) яратиб, расо қилиб қўйган Зотдир"},{"SurahNumber":87,"VerseNumber":3,"Text":"У (ҳар бир нарса учун муносиб йўлни) белгилаб, (у нарсани ўша йўлга) ҳидоят қилиб қўйган Зотдир"},{"SurahNumber":87,"VerseNumber":4,"Text":"У ўт-ўланни ундириб чиқариб"},{"SurahNumber":87,"VerseNumber":5,"Text":"сўнг уни қорамтир хас-хашак қилиб қўйган Зотдир"},{"SurahNumber":87,"VerseNumber":6,"Text":"(Эй Муҳаммад алайҳис-салоту вас-салом), Биз сизни (Жаброил фаришта воситасида Қуръон) қироат қилдирурмиз. Бас, сиз (бирон оят)ни унутмассиз"},{"SurahNumber":87,"VerseNumber":7,"Text":"Аллоҳнинг Ўзи (унутишингизни) хоҳлаган оятлардан бошқа (бирон оятни унутмассиз). Албатта У зот ошкора (сўз ва ишлар)ни ҳам, яширин нарсаларни ҳам билиб турур"},{"SurahNumber":87,"VerseNumber":8,"Text":"Биз сизни осон (Динга) муваффақ қилурмиз"},{"SurahNumber":87,"VerseNumber":9,"Text":"Бас, агар панд-насиҳат фойда берса (кишиларга) панд-насиҳат қилинг! (Яъни, насиҳат кор қилмайдиган кимсаларга сўзингизни исроф қилманг)"},{"SurahNumber":87,"VerseNumber":10,"Text":"(Аллоҳдан) қўрқадиган киши панд-насиҳат олажак"},{"SurahNumber":87,"VerseNumber":11,"Text":"Бадбахт кимса эса ўзини у (насиҳат)дан четга олур"},{"SurahNumber":87,"VerseNumber":12,"Text":"Катта ўтга (дўзахга) кирадиган (бадбахт кимса ўзини насиҳатдан четга олур)"},{"SurahNumber":87,"VerseNumber":13,"Text":"Сўнгра у жойда на ўла олур ва на яшай олур"},{"SurahNumber":87,"VerseNumber":14,"Text":"Дарҳақиқат, (куфру исёндан) пок бўлган киши нажот топгандир"},{"SurahNumber":87,"VerseNumber":15,"Text":"Ва Парвардигорининг номини ёд этиб намоз ўқиган (ҳар бир киши нажот топгандир)"},{"SurahNumber":87,"VerseNumber":16,"Text":"Йўқ, сизлар (эй кофирлар), ҳаёти дунёни устун қўюрсизлар"},{"SurahNumber":87,"VerseNumber":17,"Text":"Ҳолбуки, Охират яхшироқ ва боқийроқдир"},{"SurahNumber":87,"VerseNumber":18,"Text":"Дарвоқеъ, бу (сурада мазкур бўлган панд-насиҳатлар) аввалги (пайғамбарларга нозил бўлган) саҳифаларда"},{"SurahNumber":87,"VerseNumber":19,"Text":"— Иброҳим ва Мусо саҳифаларида ҳам бордир"},{"SurahNumber":88,"VerseNumber":1,"Text":"(Эй Муҳаммад алайҳис-салоту вас-салом), сизга ўраб олгувчи (Қиёмат Куни) ҳақидага хабар келдими"},{"SurahNumber":88,"VerseNumber":2,"Text":"У Кунда (кофирларнинг) юзлари эгилиб қолгувчи"},{"SurahNumber":88,"VerseNumber":3,"Text":"(Бўйин ва қўл-оёқлари кишан ва занжирларни судраш билан) меҳнат-машаққат чеккувчидир"},{"SurahNumber":88,"VerseNumber":4,"Text":"(Улар) қизиган дўзахга кирур"},{"SurahNumber":88,"VerseNumber":5,"Text":"Қайнаб турган булоқдан суғорилур"},{"SurahNumber":88,"VerseNumber":6,"Text":"Улар учун бирон таом бўлмас, (уларнинг емишлари) фақат зорийъдан (заҳарли ва бадбўй тикансимон ўсимлик) бўлур"},{"SurahNumber":88,"VerseNumber":7,"Text":"У (еган кимсани) семиртирмайди ҳам ва очлиқдан халос ҳам қилмайди"},{"SurahNumber":88,"VerseNumber":8,"Text":"(Мўминларнинг) юзлари эса у Кунда (ўзларига ато этилган ноз-неъматлардан) шод-хуррам"},{"SurahNumber":88,"VerseNumber":9,"Text":"(Ҳаёти-дунёда Аллоҳ йўлида қилган) саъй-ҳаракатларидан рози бўлур"},{"SurahNumber":88,"VerseNumber":10,"Text":"(Улар) олий жаннатда бўлиб"},{"SurahNumber":88,"VerseNumber":11,"Text":"У жойда бирон беҳуда сўз эшитмаслар"},{"SurahNumber":88,"VerseNumber":12,"Text":"У жойда оқар булоқ бордир"},{"SurahNumber":88,"VerseNumber":13,"Text":"У жойда баланд сўрилар"},{"SurahNumber":88,"VerseNumber":14,"Text":"Ва (булоқ бўйига) қўйиб қўйилган қадаҳлар"},{"SurahNumber":88,"VerseNumber":15,"Text":"Тизиб қўйилган ёстиқлар"},{"SurahNumber":88,"VerseNumber":16,"Text":"Ва тўшалган гиламлар бордир"},{"SurahNumber":88,"VerseNumber":17,"Text":"Ахир улар туянинг қандай яратилганига боқмайдиларми"},{"SurahNumber":88,"VerseNumber":18,"Text":"Осмоннинг қандай кўтариб қўйилганига"},{"SurahNumber":88,"VerseNumber":19,"Text":"Тоғларнинг қандай тикланганига"},{"SurahNumber":88,"VerseNumber":20,"Text":"Ва Ернинг қандай ёйиб-текислаб қўйилганига (ибрат назари билан боқмайдиларми)"},{"SurahNumber":88,"VerseNumber":21,"Text":"Бас, (эй Муҳаммад алайҳис-салоту вас-салом), сиз панд-насиҳат қилинг! Зотан, сиз фақат бир панд-насиҳат қилгувчидирсиз, холос"},{"SurahNumber":88,"VerseNumber":22,"Text":"Сиз уларнинг устида зўравонлик билан ҳукм юргизгувчи эмассиз"},{"SurahNumber":88,"VerseNumber":23,"Text":"Илло ким (бу панд-насиҳатдан) юз ўгириб, кофир бўлса"},{"SurahNumber":88,"VerseNumber":24,"Text":"У ҳолда Аллоҳ уни энг катта азоб билан азоблар"},{"SurahNumber":88,"VerseNumber":25,"Text":"Зеро, ёлғиз Ўзимизга қайтишлари бордир"},{"SurahNumber":88,"VerseNumber":26,"Text":"Сўнгра уларни ҳисоб-китоб қилиш (жазо бериш) ҳам ёлғиз Бизнинг зиммамиздадир"},{"SurahNumber":89,"VerseNumber":1,"Text":"Тонгга қасам"},{"SurahNumber":89,"VerseNumber":2,"Text":"(Зул-ҳижжа ойидаги аввалги) ўн кечага қасам"},{"SurahNumber":89,"VerseNumber":3,"Text":"Жуфт ва тоқ (ракаатли намозлар)га қасам"},{"SurahNumber":89,"VerseNumber":4,"Text":"Ўтиб бораётган кечага қасамки, (албатта кофирлар азобга гирифтор бўлурлар)"},{"SurahNumber":89,"VerseNumber":5,"Text":"Мана шу (қасам ичилган нарсаларда) ақл эгаси учун (етарли) қасам бордир"},{"SurahNumber":89,"VerseNumber":6,"Text":"(Эй Муҳаммад алайҳис-салоту вас-салом), Парвардигорингиз Од (қабиласи)ни қандай (ҳалокатга дучор) қилганини кўрмадингизми"},{"SurahNumber":89,"VerseNumber":7,"Text":"(Улар) баланд устун(ли қаср)лар эгаси бўлган Иром (шаҳрида яшаган Од қабиласини қандай ҳалокатга дучор қилганини кўрмадингизми)"},{"SurahNumber":89,"VerseNumber":8,"Text":"У (шаҳар бошқа) юртларда ўхшаши яратилмаган эди"},{"SurahNumber":89,"VerseNumber":9,"Text":"(Қуро) водийсида харсанг тошларни кес(иб ўзларига уйлар солиб ол)ган кимсалар бўлмиш Самуд (қабиласини қандай ҳалокатга дучор қилганини-чи)"},{"SurahNumber":89,"VerseNumber":10,"Text":"Қозиқлар (яъни, ерга қозиқдек қоқилган баланд эҳромлар ва қасрлар) эгаси бўлган Фиръавнни (қандай ҳалокатга дучор қилганини-чи)"},{"SurahNumber":89,"VerseNumber":11,"Text":"Улар юртларида ҳадларидан ошиб"},{"SurahNumber":89,"VerseNumber":12,"Text":"у жойларда бузғунчиликни кўпайтириб юборган эдилар"},{"SurahNumber":89,"VerseNumber":13,"Text":"Бас, Парвардигорингиз уларнинг устига турли азоб-офатни ёғдирди"},{"SurahNumber":89,"VerseNumber":14,"Text":"Шак-шубҳасиз, Парвардигорингиз (барча нарсани) кузатиб тургувчидир"},{"SurahNumber":89,"VerseNumber":15,"Text":"Бас, энди инсон — қачон Парвардигори уни имтиҳон қилиб, азиз қилиб қўйса ва унга неъмат ато этса дарҳол: «Парвардигорим (иззат-ҳурматга лойиқ бўлганим учун) мени азиз қилди», дер"},{"SurahNumber":89,"VerseNumber":16,"Text":"Энди қачон (Парвардигори) уни имтиҳон қилиб, ризқини танг килиб қўйса, дарҳол: «Парвардигорим мени хор қилди», дер"},{"SurahNumber":89,"VerseNumber":17,"Text":"Йўқ, (сизлар гумон қилганларингиздек иззат-икром бойлик билан, хор-зор қилиш — камбағаллик билан бўлмас)! Йўқ, сизлар етимни иззат-икром қилмассизлар"},{"SurahNumber":89,"VerseNumber":18,"Text":"Мискин-бечорага таом беришга ҳам бир-бирларингни тарғиб қилмассизлар"},{"SurahNumber":89,"VerseNumber":19,"Text":"Меросни эса (ўзларингизнинг улушингизга ўзгаларникини ҳам) қўшиб ейиш билан еяверурсизлар"},{"SurahNumber":89,"VerseNumber":20,"Text":"Яна мол-дунёни қаттиқ муҳаббат билан яхши кўрурсизлар"},{"SurahNumber":89,"VerseNumber":21,"Text":"Йўқ, (бундай кирдикорларингиздан қайтингиз)! Қачон Ер (зилзилага тушиб, барча нарса) чилпарчин қилинганда"},{"SurahNumber":89,"VerseNumber":22,"Text":"Парвардигорингиз ва фаришталар саф-саф бўлиб келганда"},{"SurahNumber":89,"VerseNumber":23,"Text":"(Кофирлар кўришлари учун) ўша Кунда жаҳаннамни ҳам (яқин) келтириб қўйилганда — ана ўша Кунда инсон (бу кўрганларидан) эслатма-ибрат олур! (Аммо у Кунда) бу эслатма-ибратнинг фойдаси) қаёқдан тегсин"},{"SurahNumber":89,"VerseNumber":24,"Text":"У: «Эҳ, кошки эди мен ҳаёт вақтимда (яхши амаллар) қилиб ўтган бўлсам», деб қолур"},{"SurahNumber":89,"VerseNumber":25,"Text":"У Кундаги (Аллоҳнинг) азоби каби ҳеч ким азоблай олмас"},{"SurahNumber":89,"VerseNumber":26,"Text":"Ва У зотнинг (кишан ва занжирлар билан) боғлаши каби ҳеч ким боғлай олмас"},{"SurahNumber":89,"VerseNumber":27,"Text":"(У Кунда ҳаёти дунёдан Аллоҳ таолонинг ваъдасига ишониб иймон ва эзгу амаллар билан ўтган мўминларга хитоб қилиниб, дейилур): «Эй хотиржам-сокин жон"},{"SurahNumber":89,"VerseNumber":28,"Text":"Сен (Аллоҳ ато этган неъматлардан) рози бўлган (ва Аллоҳ таоло томонидан сенинг амалларингдан) рози бўлинган ҳолда Парвардигоринг (ҳузури)га қайт"},{"SurahNumber":89,"VerseNumber":29,"Text":"Бас, (солиҳ) бандаларим қаторига киргин"},{"SurahNumber":89,"VerseNumber":30,"Text":"Ва Менинг жаннатимга киргин!»"}]}