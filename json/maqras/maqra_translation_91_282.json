{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":11,"VerseNumber":41,"Text":"I on powiedział: \"Wsiadajcie na statek! Niech on płynie W Imię Boga i niech przybija do portu! Zaprawdę, mój Pan jest przebaczający, litościwy"},{"SurahNumber":11,"VerseNumber":42,"Text":"I płynął z nimi wśród fal jak góry. I Noe wezwał swojego syna, który pozostawał na miejscu odosobnionym: \"O synu mój! Wsiadaj z nami i nie bądź z niewiernymi"},{"SurahNumber":11,"VerseNumber":43,"Text":"On powiedział: \"Ja schronię się na jakąś górę, która wybawi mnie od wody.\" Powiedział: \"Nie ma dzisiaj wybawiciela od rozkazu Boga, oprócz tego, komu On okazał miłosierdzie!\" I powstała między nimi fala, i znalazł się wśród zatopionych"},{"SurahNumber":11,"VerseNumber":44,"Text":"I dał się słyszeć głos: \"O ziemio! Pochłoń twoją wodę! O niebo! Powstrzymaj się!\" I woda opadła, i rozkaz został spełniony, a on osiadł na Al-Dżudi. I powiedziano: \"Niech przepadnie lud niesprawiedliwych"},{"SurahNumber":11,"VerseNumber":45,"Text":"I Noe zawołał do swego Pana, mówiąc: \"Panie mój! Oto mój syn jest z mojej rodziny. Zaprawdę, Twoja obietnica jest prawdą, a Ty jesteś najsprawiedliwszy z sędziów"},{"SurahNumber":11,"VerseNumber":46,"Text":"Powiedział: \"O Noe! On nie należy do twojej rodziny; to jest czyn nieprawy. Nie proś mnie o to, czego nie znasz. Oto Ja ciebie napominam, abyś nie był człowiekiem nieświadomym"},{"SurahNumber":11,"VerseNumber":47,"Text":"On powiedział: \"Panie mój! Uchowaj mnie od tego, abym Ciebie miał prosić o to, czego nie znam. Jeśli Ty mi nie przebaczysz i jeśli nie okażesz mi miłosierdzia, to będę wśród tych, którzy ponoszą stratę"},{"SurahNumber":11,"VerseNumber":48,"Text":"I zostało powiedziane: \"O Noe! Zejdź z pozdrowieniem od Nas, a błogosławieństwa niech będą nad tobą i nad narodami, które narodzą się z tych, którzy są z tobą. I powstaną inne narody, którym damy używanie doczesne, a następnie dotknie ich od Nas kara bolesna"},{"SurahNumber":11,"VerseNumber":49,"Text":"Oto opowieść o tym, co skryte. Objawiamy ją tobie. Nie znałeś jej ani ty, ani twój lud przedtem. Więc bądź cierpliwy! Zaprawdę, ostateczny rezultat jest dla bogobojnych"},{"SurahNumber":11,"VerseNumber":50,"Text":"I wysłaliśmy do ludu Ad ich brata Huda. On powiedział: \"O ludu mój! czcijcie Boga! Nie ma dla was boga oprócz Niego! Wy tylko zmyślacie kłamstwa"},{"SurahNumber":11,"VerseNumber":51,"Text":"O ludu mój! Ja nie proszę was za to o żadną nagrodę. Moja nagroda jest u Tego, który mnie stworzył. Czyż nie jesteście rozumni"},{"SurahNumber":11,"VerseNumber":52,"Text":"O ludu mój! Proście o przebaczenie waszego Pana, potem nawracajcie się do Niego. On ześle na was z nieba deszcz obfity i doda wam siły do waszej siły. Nie odwracajcie się więc jako grzesznicy"},{"SurahNumber":11,"VerseNumber":53,"Text":"Oni powiedzieli: O Hudzie! Ty nie przyszedłeś do nas z jasnym dowodem: My nie pozostawimy naszych bogów na twoje słowo, my tobie nie wierzymy"},{"SurahNumber":11,"VerseNumber":54,"Text":"My mówimy tylko, iż jeden z naszych bogów dotknął ciebie złem.\" On powiedział: \"Oto biorę Boga za świadka, i wy też zaświadczcie, iż ja nie jestem winien tego, co wy Jemu dodajecie jako współtowarzyszy"},{"SurahNumber":11,"VerseNumber":55,"Text":"Poza Nim. Knujcie chytrość przeciwko mnie, wszyscy razem, i potem nie każcie mi czekać"},{"SurahNumber":11,"VerseNumber":56,"Text":"Oto zaufałem Bogu, Panu mojemu i Panu waszemu. Nie ma żadnego zwierzęcia, którego On nie trzymałby za kosmyk. Zaprawdę, Pan mój jest na drodze prostej"},{"SurahNumber":11,"VerseNumber":57,"Text":"A jeśli się odwrócicie - a przecież ja wam obwieściłem to, z czym zostałem posłany - mój Pan zastąpi was innym narodem, a wy nie zaszkodzicie Mu w niczym. Zaprawdę, mój Pan czuwa pilnie nad każdą rzeczą"},{"SurahNumber":11,"VerseNumber":58,"Text":"I kiedy przyszedł Nasz rozkaz, uratowaliśmy Huda i tych, którzy uwierzyli razem z nim - przez miłosierdzie pochodzące od Nas; i uratowaliśmy ich od surowej kary"},{"SurahNumber":11,"VerseNumber":59,"Text":"I oto Adyci odrzucili znaki swojego Pana, i zbuntowali się przeciwko Jego posłańcom, i poszli za rozkazem każdego upartego tyrana"},{"SurahNumber":11,"VerseNumber":60,"Text":"I towarzyszyło im przekleństwo na tym świecie i w Dniu Zmartwychwstania. O tak! Zaprawdę, Adyci nie uwierzyli w swego Pana! O tak! Niech przepadną Adyci, lud Huda"}]}