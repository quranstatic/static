{"Id":433,"LanguageCodes":["tr","tur"],"Name":"tur-wwwislamhouseco","Author":"Www.islamhouse.com","Language":"Turkish","Description":"Turkish","Direction":"ltr","Source":"www.islamhouse.com","Translations":[{"SurahNumber":68,"VerseNumber":1,"Text":"Nûn. Kaleme ve yazdıklarına yemin olsun"},{"SurahNumber":68,"VerseNumber":2,"Text":"Sen, Rabbinin nimeti sayesinde bir deli değilsin"},{"SurahNumber":68,"VerseNumber":3,"Text":"Senin için tükenmez bir ecir vardır"},{"SurahNumber":68,"VerseNumber":4,"Text":"Şüphesiz sen, çok büyük bir ahlâk üzeresin"},{"SurahNumber":68,"VerseNumber":5,"Text":"Sen de göreceksin, onlar da görecekler"},{"SurahNumber":68,"VerseNumber":6,"Text":"Hanginizin delirmiş olduğunu"},{"SurahNumber":68,"VerseNumber":7,"Text":"Doğrusu Rabbin, kendi yolundan sapan kişiyi en iyi bilendir. Hidayete erenleri de en iyi bilen O'dur"},{"SurahNumber":68,"VerseNumber":8,"Text":"Sakın yalanlayanlara itaat etme"},{"SurahNumber":68,"VerseNumber":9,"Text":"Onlar ister ki, sen müsamaha gösterip, yumuşak davranasın da onlar da sana yumuşak davransınlar"},{"SurahNumber":68,"VerseNumber":10,"Text":"Sakın itaat etme çokça yemin eden, aşağılık ve değersiz her kişiye"},{"SurahNumber":68,"VerseNumber":11,"Text":"Arkadan çekiştirip, laf götürüp getirene"},{"SurahNumber":68,"VerseNumber":12,"Text":"İyiliğe engel olan, saldırgan günahkâra"},{"SurahNumber":68,"VerseNumber":13,"Text":"Kabaya sonra da soysuza"},{"SurahNumber":68,"VerseNumber":14,"Text":"O mal ve oğullar sahibi oldu diye"},{"SurahNumber":68,"VerseNumber":15,"Text":"Karşısında ayetlerimiz okunduğunda “öncekilerin masallarıdır” der"},{"SurahNumber":68,"VerseNumber":16,"Text":"Yakında biz onun burnu üzerine damga vuracağız"},{"SurahNumber":68,"VerseNumber":17,"Text":"Gerçek şu ki biz o bahçe sahiplerini sınadığımız gibi bunları da sınadık: Hani sabah vaktinde onu mutlaka devşireceklerine yemiş etmişlerdi"},{"SurahNumber":68,"VerseNumber":18,"Text":"(İnşaallah diyerek, yeminlerinde) istisna da yapmıyorlardı"},{"SurahNumber":68,"VerseNumber":19,"Text":"Onlar uyurken, Rabbin tarafından bir kuşatıcı (ateş) bahçeyi sarıverdi"},{"SurahNumber":68,"VerseNumber":20,"Text":"Bahçeler bir anda kapkara kesildi"},{"SurahNumber":68,"VerseNumber":21,"Text":"Sabah vakti birbirlerine seslendiler"},{"SurahNumber":68,"VerseNumber":22,"Text":"Eğer mahsulü toplayacaksanız, erkenden yola çıkın"},{"SurahNumber":68,"VerseNumber":23,"Text":"Kendi aralarında fısıldaşarak yola koyuldular"},{"SurahNumber":68,"VerseNumber":24,"Text":"Sakın bugün oraya bir yoksul girip yanınıza sokulmasın\" diye"},{"SurahNumber":68,"VerseNumber":25,"Text":"(Yoksulları) alıkoymaya güçleri yetiyormuş gibi erkenden gittiler"},{"SurahNumber":68,"VerseNumber":26,"Text":"Fakat bahçeyi o halde gördüklerinde; “Biz mutlaka yolumuzu şaşırmış olmalıyız!” dediler"},{"SurahNumber":68,"VerseNumber":27,"Text":"Bilâkis biz, mahrum bırakıldık"},{"SurahNumber":68,"VerseNumber":28,"Text":"Onların en mu'tedil/insaflı olanı: \"Ben size, keşke Allah’ı tesbih etseydiniz dememiş miydim?\" dedi"},{"SurahNumber":68,"VerseNumber":29,"Text":"Onlar; “Rabbimizi tesbih ederiz. Şüphesiz biz, zalim kimseler imişiz.” dediler"},{"SurahNumber":68,"VerseNumber":30,"Text":"Karşılıklı olarak birbirlerini kınamaya başladılar"},{"SurahNumber":68,"VerseNumber":31,"Text":"Şöyle dediler: “Yazıklar olsun bize! Gerçekten biz azgın kişilermişiz!”"},{"SurahNumber":68,"VerseNumber":32,"Text":"“Umulur ki, Rabbimiz bize bunun yerine daha iyisini verir. Çünkü biz artık Rabbimizi arzulayanlarız.”"},{"SurahNumber":68,"VerseNumber":33,"Text":"İşte azap böyledir. Ahiret azabı ise elbette daha büyüktür. Keşke bilselerdi"},{"SurahNumber":68,"VerseNumber":34,"Text":"Şüphesiz Allah’a karşı gelmekten sakınanlar için Rableri katında Naîm Cennetleri vardır"},{"SurahNumber":68,"VerseNumber":35,"Text":"Biz hiç, Müslümanlarla suçluları bir tutar mıyız"},{"SurahNumber":68,"VerseNumber":36,"Text":"Ne oluyor size? Nasıl hüküm veriyorsunuz"},{"SurahNumber":68,"VerseNumber":37,"Text":"Yoksa sizin bir kitabınız var da ondan mı okuyorsunuz"},{"SurahNumber":68,"VerseNumber":38,"Text":"Onda, “Beğendiğiniz her şey sizindir” (diye mi yazılı)"},{"SurahNumber":68,"VerseNumber":39,"Text":"Yoksa; “Neye hükmederseniz o yerine getirilir.” diye kıyamete kadar geçerli olacak, size verilmiş yeminler/sözler mi var"},{"SurahNumber":68,"VerseNumber":40,"Text":"Sor onlara; hangileri bunun savunuculuğunu yapacak"},{"SurahNumber":68,"VerseNumber":41,"Text":"Yoksa onların ortakları mı var? Eğer doğru söyleyenler iseler o halde ortaklarını getirsinler"},{"SurahNumber":68,"VerseNumber":42,"Text":"Baldırın açılacağı o günde onlar secde etmeye davet edilecekler. Fakat buna güç yetiremezler"},{"SurahNumber":68,"VerseNumber":43,"Text":"Gözleri korku içinde, yüzlerini zillet bürümüştür. Oysa onlar, sağ salim iken secde etmeye çağrılmışlardı"},{"SurahNumber":68,"VerseNumber":44,"Text":"Artık beni ve bu sözü yalanlayanları baş başa bırak. Biz onları bilmeyecekleri bir yerden derece derece azaba yaklaştıracağız"},{"SurahNumber":68,"VerseNumber":45,"Text":"Onlara mühlet veriyorum. Çünkü benim tuzağım çok sağlamdır"},{"SurahNumber":68,"VerseNumber":46,"Text":"Yoksa sen onlardan bir ücret istiyorsun da onlar bu yüzden ağır bir borç yükü altına mı girmişlerdir"},{"SurahNumber":68,"VerseNumber":47,"Text":"Yoksa gayb onların yanındadır da onlar mı yazıyorlar"},{"SurahNumber":68,"VerseNumber":48,"Text":"Rabbinin hükmünü sabırla bekle! Balık sahibi/Yunus gibi olma! Hani o, dertli bir sesle Rabbine seslenmişti"},{"SurahNumber":68,"VerseNumber":49,"Text":"Şayet Rabbinden ona bir nimet yetişmemiş olsaydı, o mutlaka kınanmış bir hâlde ıssız bir yere atılacaktı"},{"SurahNumber":68,"VerseNumber":50,"Text":"Ancak Rabbi onu seçti ve onu salihlerden kıldı"},{"SurahNumber":68,"VerseNumber":51,"Text":"Kâfirler, o zikri işittikleri vakit neredeyse seni gözleriyle devireceklerdi. “O, kesinlikle bir delidir.” diyorlardı"},{"SurahNumber":68,"VerseNumber":52,"Text":"Oysa o (Kur'an) ancak alemler için bir öğüttür"}]}