{"Id":447,"LanguageCodes":["uk","ukr"],"Name":"ukr-mykhayloyakubov","Author":"Mykhaylo Yakubovych","Language":"Ukrainian","Description":"Ukrainian","Direction":"ltr","Source":"","Translations":[{"SurahNumber":10,"VerseNumber":26,"Text":"На тих, які робили добро, чекає найкраще й більше за це. Не вразить обличчя їхнього ні темрява, ні приниження. Саме вони — жителі раю! Будуть вони там довіку"},{"SurahNumber":10,"VerseNumber":27,"Text":"А хто чинив зло, тим відплатять таким самим злом. Їх спіткає приниження, і не захистить ніхто їх від Аллага. Обличчя їхні наче вкриються шматками нічного мороку. Саме вони — жителі пекла! І будуть вони там довіку"},{"SurahNumber":10,"VerseNumber":28,"Text":"Того Дня Ми зберемо всіх їх разом, а потім скажемо багатобожникам: «Ось ваші місця — разом зі спільниками вашими!» А потім Ми розділимо їх, і скажуть їхні спільники: «Ви не поклонялися нам"},{"SurahNumber":10,"VerseNumber":29,"Text":"Достатньо Аллага як Свідка між вами та нами. Ми й справді не знали про ваше поклоніння!»"},{"SurahNumber":10,"VerseNumber":30,"Text":"Там кожна душа скуштує того, що вчиняла раніше. Повернуться вони до Аллага, свого істинного Покровителя, і зникне те, що вигадували вони"},{"SurahNumber":10,"VerseNumber":31,"Text":"Запитай: «Хто наділяє вас із неба й землі? Хто владний над слухом і зором? Хто виводить живе з мертвого, а мертве з живого? Хто керує подіями?» Вони скажуть: «Аллаг!» Запитай: «Чому ж ви не боїтесь Його?»"},{"SurahNumber":10,"VerseNumber":32,"Text":"Такий Аллаг, істинний Господь ваш! А що може бути після істини, як не омана? Як же ви віддалилися"},{"SurahNumber":10,"VerseNumber":33,"Text":"Так справдилося слово Господа твого про нечестивців, що вони не увірують"},{"SurahNumber":10,"VerseNumber":34,"Text":"Скажи: «Чи може хтось із ваших ідолів почати творіння, а потім його повторити?» Скажи: «Аллаг починає творіння, а потім його повторює!» Як же ви віддалилися"},{"SurahNumber":10,"VerseNumber":35,"Text":"Скажи: «Чи може хтось із ваших ідолів провести до істини?» Скажи: «Це Аллаг веде до істини! Хто ж гідний того, щоб за ним ішли — той, хто сам веде до істини, чи той, кого ведуть до істини? Що з вами? Як ви судите?»"},{"SurahNumber":10,"VerseNumber":36,"Text":"Більшість із них іде за припущеннями. Але припущення ніяк не допоможе замість правди. Воістину, Аллаг знає те, що роблять вони"},{"SurahNumber":10,"VerseNumber":37,"Text":"Цей Коран не вигадка когось замість Аллага, але підтвердження того, що було перед ним, і пояснення Писання від Господа світів, в якому немає сумніву"},{"SurahNumber":10,"VerseNumber":38,"Text":"Ось вони говорять: «Він його вигадав!» Скажи: «Принесіть суру, подібну до цих, і покличте, кого зможете, замість Аллага, якщо ви правдиві!»"},{"SurahNumber":10,"VerseNumber":39,"Text":"Та ж ні, вони сприйняли як брехню те, що не спромоглися охопити знанням, і витлумачення чого ще не прийшло. Так само відкинули це й ті, які жили до них. Поглянь, яким був кінець нечестивих"},{"SurahNumber":10,"VerseNumber":40,"Text":"Є серед них ті, які вірять у [Коран], а є й ті, які не вірять у нього. Але Господь твій знає про тих, які поширюють безчестя"},{"SurahNumber":10,"VerseNumber":41,"Text":"Якщо вони говоритимуть, що ти — брехун, то скажи: «Мені — мої вчинки, а вам — ваші вчинки. Ви непричетні до того, що роблю я, а я непричетний до того, що робите ви!»"},{"SurahNumber":10,"VerseNumber":42,"Text":"Є серед них і ті, які тебе вислуховують. Та як ти примусиш чути глухих, якщо вони не розуміють"},{"SurahNumber":10,"VerseNumber":43,"Text":"Є серед них і ті, які дивляться на тебе. Та як ти зможеш повести прямим шляхом сліпих, якщо вони не бачать"},{"SurahNumber":10,"VerseNumber":44,"Text":"Воістину, Аллаг не чинить несправедливості щодо людей, але це люди самі несправедливі до себе"},{"SurahNumber":10,"VerseNumber":45,"Text":"Того Дня Він збере їх, наче вони й пробули тільки годину дня. Вони знатимуть одне одного. Воістину, зазнають втрат ті, які вважали за брехню зустріч із Аллагом і не йшли прямим шляхом"},{"SurahNumber":10,"VerseNumber":46,"Text":"Або Ми покажемо тобі частину з того, що Ми обіцяли їм, або заберемо тебе, і до Нас повернуться вони! Аллаг буде Свідком того, що роблять вони"},{"SurahNumber":10,"VerseNumber":47,"Text":"Для кожної громади — посланець. І коли приходив до них посланець їхній, то все між ними вирішували справедливо, і не були вони скривджені"},{"SurahNumber":10,"VerseNumber":48,"Text":"Вони запитують: «Коли ця обіцянка виконається, якщо ви правдиві?»"},{"SurahNumber":10,"VerseNumber":49,"Text":"Скажи: «Я не владний заподіяти собі шкоду чи принести користь, хіба що побажає цього Аллаг. Для кожної громади — строк. Коли їхній строк настає, то вони не можуть його ні віддалити — навіть на годину, ні наблизити»"},{"SurahNumber":10,"VerseNumber":50,"Text":"Скажи: «Чи ви думали про те, яку частину з Його кари — коли вона прийде до вас уночі або вдень — намагатимуться прискорити грішники?»"},{"SurahNumber":10,"VerseNumber":51,"Text":"Невже ви повірите в неї тоді, коли вона прийде до вас? Чи нині? Коли ви прискорювали її"},{"SurahNumber":10,"VerseNumber":52,"Text":"А потім скажуть тим, які були несправедливі: «Тож скуштуйте вічної кари! Хіба ж не відплачено вам за те, що ви робили?»"}]}