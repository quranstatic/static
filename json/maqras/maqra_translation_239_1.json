{"Id":1,"LanguageCodes":["aa","aar"],"Name":"aar-sheikhmahmoudab","Author":"Sheikh Mahmoud Abdel Qader Hamz And Group Of Scholars","Language":"Afar","Description":"Afar","Direction":"ltr","Source":"https://qurancomplex.gov.sa/","Translations":[{"SurahNumber":94,"VerseNumber":1,"Text":"Nabiyow Alil koh farakka ma hanninoo islaamaninnoo kee nubuwwannul"},{"SurahNumber":94,"VerseNumber":2,"Text":"Kaadu qilsi quuka kok moobisinninoo"},{"SurahNumber":94,"VerseNumber":3,"Text":"Qilsi quukay xiiron kok yiyqilseek"},{"SurahNumber":94,"VerseNumber":4,"Text":"Kaadu fayya koh mahanninoo ku xagar (galab) xago"},{"SurahNumber":94,"VerseNumber":5,"Text":"Toysa diggah gibdaabinâ luk xabca tan"},{"SurahNumber":94,"VerseNumber":6,"Text":"Diggah gibdaabinâ luk xabca tan"},{"SurahNumber":94,"VerseNumber":7,"Text":"Toysa Nabiyow isi caagiidak tamurruqe waqdi, qibaadat taqabaay teetil ingicilliy"},{"SurahNumber":94,"VerseNumber":8,"Text":"Kaadu Ku Rabbih xaqul taniimih sangeelaay kaa kallacit (jannat kinnuk)"},{"SurahNumber":95,"VerseNumber":1,"Text":"Yalli xiibiteh Tiin kee Zaytuun deqsitta namma caxal"},{"SurahNumber":95,"VerseNumber":2,"Text":"Kaadu qaley Tuuri siina deqsittal xiibite"},{"SurahNumber":95,"VerseNumber":3,"Text":"Kaadu a baaxoy saay lel xiibite. (Makka kinnuk)"},{"SurahNumber":95,"VerseNumber":4,"Text":"Nummah seehadaytu tayse weelol ginne"},{"SurahNumber":95,"VerseNumber":5,"Text":"Wohuk lakal usuk yallih amri oggole weeh, kay farmoytit kataate week girak gubi gubah kaa gacsenno"},{"SurahNumber":95,"VerseNumber":6,"Text":"Takkay ikkal, yeemeneeh meqe taamoomi abbaasite mari, aggiriqqe wayta galtó le akeeral"},{"SurahNumber":95,"VerseNumber":7,"Text":"Tokkel tahak wadir seehadaytow galtóh ayróh (Qhiyaamah ayró kinnuk ) dirabboysiyyat maca koo bahtaah"},{"SurahNumber":95,"VerseNumber":8,"Text":"Yalli mekla abba haytaamak meklah yaysi hinnaa? Yeey, kinnih"},{"SurahNumber":96,"VerseNumber":1,"Text":"Nabiyow ku Rabbiy gino gineh yanih migaaqal ikriy"},{"SurahNumber":96,"VerseNumber":2,"Text":"Seehadaytu dabloytak gine Rabbi kinni"},{"SurahNumber":96,"VerseNumber":3,"Text":"Nabiyow! ku Rabbiy kaxxa cinda leh migaaqal ikriy"},{"SurahNumber":96,"VerseNumber":4,"Text":"Usuk kalamat elle yaktuben gurra barse Rabbi kinni"},{"SurahNumber":96,"VerseNumber":5,"Text":"Usuk seehadaytu, aaxaguk suge weem barse Rabbi kinni"},{"SurahNumber":96,"VerseNumber":6,"Text":"Nummah, diggah seehadayti umaanet caddok tatrah"},{"SurahNumber":96,"VerseNumber":7,"Text":"Gaddalitem isik yable waqdi"},{"SurahNumber":96,"VerseNumber":8,"Text":"Diggah madaara ku Rabbî fanah takke Nabiyow"},{"SurahNumber":96,"VerseNumber":9,"Text":"Nabiyow tableh innaa a numuy waasa? (abu jahal kinnuk)"},{"SurahNumber":96,"VerseNumber":10,"Text":"Yallih naqsi (Nabii Mucammad Aasaeiiķo kinnuk) salat aba waqdi"},{"SurahNumber":96,"VerseNumber":11,"Text":"Yoh warisey ta salaatak waasâ num, usuk tirtô bagul yene kaa tekkek"},{"SurahNumber":96,"VerseNumber":12,"Text":"Hinnay Yallak meesil amrisa num yekkek. (wohuk anninnal kaa waasaah)"},{"SurahNumber":96,"VerseNumber":13,"Text":"Nabiyow! Yoh warisey ta sinam waasa num Qhuraan dirabboyseeh, iimaanat derre cabe kaa tekkek"},{"SurahNumber":96,"VerseNumber":14,"Text":"Usuk maaxiginnaa? Diggah Yalli usuk abba haam yable Rabbi kinnim"},{"SurahNumber":96,"VerseNumber":15,"Text":"Caagid usuk (abu jahal kinnuk) elle yakkale inna hinna, usuk tamahak kate wee kaa tekkek gombo kaak gibdi xibixih abbixenno, jahannam girat kaa gasiyak"},{"SurahNumber":96,"VerseNumber":16,"Text":"Kay gombo, dirabley, hoxa leh tani kinni"},{"SurahNumber":96,"VerseNumber":17,"Text":"Tokkel usuk kaa qokla marah deerisay"},{"SurahNumber":96,"VerseNumber":18,"Text":"Nanu girá dacrissa malaykay giral sinam digaaltah seecennok"},{"SurahNumber":96,"VerseNumber":19,"Text":"Caagid usuk (abu jahal kinnuk) elle yakkale inna hinna, Nabiyow kay yab moggolinaay, salaatah kummaataay isi Rabbit xayyow"},{"SurahNumber":97,"VerseNumber":1,"Text":"Diggah Nanu muxxó le baray leylatul Qhadri deqsitat kaa (Qhuraan kinnuk ) oobisne Ramdaanak"},{"SurahNumber":97,"VerseNumber":2,"Text":"Nabiyow leylatul Qhadri bar kinnim maca koo tiysixxigeeh"},{"SurahNumber":97,"VerseNumber":3,"Text":"Leylatul Qhadri usuk baray muxxó ley, alfi alsak kayrih aysuk raaqa kinni"},{"SurahNumber":97,"VerseNumber":4,"Text":"Tama barat malaykaa kee Jibriiliy ruuc deqsita qaraanak edde obta, sinni Rabbih idnih, ummaan caagidiy Yalli woo liggidih addat mekle luk"},{"SurahNumber":97,"VerseNumber":5,"Text":"Woo bari saayaay nagaaya, maaci maacissi iyyam fanah"},{"SurahNumber":98,"VerseNumber":1,"Text":"Kitab elle oobe marak yahuud kee nasaarak koroosite maraa kee Yallat agleyta haa mari, baxxaqqa geyyi haanam fanah edde sugen koroosannuk kata mara makkinnon"},{"SurahNumber":98,"VerseNumber":2,"Text":"Woh Yallih farmoyta Mucammaday saytun kitooba (Qhuraan kinnuk) yakriye"},{"SurahNumber":98,"VerseNumber":3,"Text":"Woo kitoobah addal nuimmâ xaagittee kee qadaalatal tan amrittey massal tani tan"},{"SurahNumber":98,"VerseNumber":4,"Text":"Mabaxsiminna kitab akah yontocowwime mari (yahuud kee nasaarak), baxxaqqa (Nabii kee Qhuraan kinnuk) keenih temeeteek wadir akke waytek"},{"SurahNumber":98,"VerseNumber":5,"Text":"Kaadu usun kalah kah amrisimeenim malon yallah qibaada caglisak, kaa yaqbudeeniih baatil diinittek inkih islaam diinî fanah keltaanaah salat soolisaanaah zaka yaceenim akke waytek, woh massa le diini kinni"},{"SurahNumber":98,"VerseNumber":6,"Text":"Diggah kitab elle oobe marak koroosittem kee Yallat agleyta haa mari, jahannam girah addal yan, teetil waarak, woo mari usun ginok umaaneh gacta ginó kinnon"},{"SurahNumber":98,"VerseNumber":7,"Text":"Diggah yeemeneeh meqe taamoomi abe mari, woo mari usun ginok tayse ginó kinnon"},{"SurahNumber":98,"VerseNumber":8,"Text":"Ken galto ken Rabbih xaqul Qhiyaamah ayro qadni deqsitta jannootay guba weeqaytitte kak gexxa, umman kay addal waarak. Yalli meqe taamoomi keenik raabiteh, kaadu usun kaak raabiteenih keenih abe konnaba, woh isi Rabbik meesite marih galto"},{"SurahNumber":99,"VerseNumber":1,"Text":"Baaxó isi angoyyih tasgayyime wagqdi"},{"SurahNumber":99,"VerseNumber":2,"Text":"Kaadu baaxó isi addal taniimiy qilsi tayyaaqe waqdi (rabtem tekkek wohuk kalah tanim tekkek)"},{"SurahNumber":99,"VerseNumber":3,"Text":"Kaadu seehadayti is lem macaay iyya wariggah"},{"SurahNumber":99,"VerseNumber":4,"Text":"Woo ayró (qhiyaamah ayró) is isi bagul umaanee kee maqaanek abeenimih xaagu inkih warissah"},{"SurahNumber":99,"VerseNumber":5,"Text":"Diggah ku Rabbi tet amriseemih sabbatah"},{"SurahNumber":99,"VerseNumber":6,"Text":"Woo ayró sinam soolô ballaaqak taduureh fixiixih anuk, ken taamoomi ken yaybulloonuh ken elle galtoonuh"},{"SurahNumber":99,"VerseNumber":7,"Text":"Tokkel maqaanek qunxa xuuneyti qilsah gide abe num, wohih galto able le"},{"SurahNumber":99,"VerseNumber":8,"Text":"Kaadu umaanek qunxa xuuneyti qilsah gide abe num, wohih galto able le"},{"SurahNumber":100,"VerseNumber":1,"Text":"Yalli qaduwwî fanah sissikuk yarde faarisiy fuftoh fuf iyyal xiibite"},{"SurahNumber":100,"VerseNumber":2,"Text":"Edde luk xukuuqunut ardi gibdah xinkilliq yayyaaqe faarisil xiibite"},{"SurahNumber":100,"VerseNumber":3,"Text":"Edde luk qaduwwi maaca warara faarisil xiibite usuk garcit (karcit) anuk"},{"SurahNumber":100,"VerseNumber":4,"Text":"Tokkel is abtah tan ardih gibdah sawar (fulle) fuluk hayta"},{"SurahNumber":100,"VerseNumber":5,"Text":"Kaadu woo ardat isi macaxu qaduwwi macaxih addal macsissal xiibite"},{"SurahNumber":100,"VerseNumber":6,"Text":"Diggah, seehadayti isi Rabbih niqmat yangaddi kinni"},{"SurahNumber":100,"VerseNumber":7,"Text":"Kaadu diggah usuk wohul isi nafsil sumaaqita num kinni"},{"SurahNumber":100,"VerseNumber":8,"Text":"Kaadu diggah, usuk maaluh gibdi kacanu le num kinni"}]}