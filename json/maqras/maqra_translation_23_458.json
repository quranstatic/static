{"Id":458,"LanguageCodes":["ur","urd"],"Name":"urd-muhammadjunagar1","Author":"Muhammad Junagarhi, Muhammad Kazim","Language":"Urdu","Description":"Urdu","Direction":"ltr","Source":"","Translations":[{"SurahNumber":3,"VerseNumber":52,"Text":"magar jab hazrath Isa(alaihissalaam) ne un ka kufr mehsoos kar liya, to kehne lage ke Allah ta’ala ki raah mein meri madad karne waala kaun hai? hawaariyo ne jawaab diya ke hum Allah ta’ala ki raah ke madadgaar hai, hum Allah ta’ala par imaan laaye aur aap gawaah rahiye ke hum tabedaar hai"},{"SurahNumber":3,"VerseNumber":53,"Text":"aye hamaare paalne waale maboodh! hum teri utaari hoyi wahi par imaan laaye aur hum ne tere rasool ki itteba ki, pas tu hamein gawaaho mein likh le"},{"SurahNumber":3,"VerseNumber":54,"Text":"aur kaafiro ne makar kiya aur Allah ta’ala ne bhi (makr) qufiya tadbeer ki aur Allah ta’ala sab qufiya tadbeer karne waalo se behtar hai"},{"SurahNumber":3,"VerseNumber":55,"Text":"jab Allah ta’ala ne farmaaya ke aye Isa! main tujhe pura lene waala hoon, aur tujhe apni jaanib uthaane waala hoon aur tujhe kaafiro se paak karne waala hoon aur tere tabedaaro ko kaafiro ke upar rakhne waala hoon qayaamath ke din tak, phir tum sab ka lautna meri hee taraf hai, main hee tumhaare aapas ke tamaam tar eqtelafaath ka faisla karonga"},{"SurahNumber":3,"VerseNumber":56,"Text":"phir kaafiro ko to main dunya aur aaqirath mein saqt tar azaab donga aur un ka koyi madadgaar na hoga"},{"SurahNumber":3,"VerseNumber":57,"Text":"lekin imaan waalo aur nek amaal waalo ko, Allah ta’ala un ka sawaab pura pura dega aur Allah ta’ala zaalimo se muhabbath nahi karta"},{"SurahNumber":3,"VerseNumber":58,"Text":"ye jise hum tere saamne pad rahe hai aayate hai aur hikmath waali nasihath hai"},{"SurahNumber":3,"VerseNumber":59,"Text":"Allah ta’ala ke nazdeek Isa(alaihissalaam) ki misaal ho ba ho Aadam(alaihissalaam) ki misaal hai, jise mitthi se bana kar ke, keh diya ke ho ja! pas wo ho gaya"},{"SurahNumber":3,"VerseNumber":60,"Text":"tere rab ki taraf se haq yahi hai, qabardaar shak karne waalo mein na hona"},{"SurahNumber":3,"VerseNumber":61,"Text":"is liye jo shaqs aap ke paas is ilm ke aa jaane ke baadh bhi aap se us mein jhagde, to aap kehde ke aao hum tum apne apne farzando ko, aur hum tum apni apni aurto ko, aur hum tum qaas apni apni jaano ko bula le, phir hum aajizi ke saath ilteja kare aur jhuto par Allah ki laanath kare"},{"SurahNumber":3,"VerseNumber":62,"Text":"yaqinan sirf yahi saccha bayaan hai aur koyi maboodh bar haq nahi ba-juz Allah ta’ala ke, aur beshak ghaalib aur hikmath waala Allah ta’ala hee hai"},{"SurahNumber":3,"VerseNumber":63,"Text":"phir bhi agar qubool na kare, to Allah ta’ala bhi sahih taur par fasaadiyo ko jaanne waala hai"},{"SurahNumber":3,"VerseNumber":64,"Text":"aap keh dijiye ke aye ahle kitaab! aisi insaaf waali baath ki taraf aao, jo hum mein tum mein baraabar hai, ke hum Allah ta’ala ke siva kisi ki ibaadath na kare, na us ke saath kisi ko shareek banaaye, na Allah ta’ala ko chohd kar aapas mein ek dosre ko hee rab banaaye, pas agar wo mu pher le, to tum kehdo ke gawaah raho, hum to musalmaan hai"},{"SurahNumber":3,"VerseNumber":65,"Text":"aye ahle kitaab! tum Ibraheem ki baabath kyo jhagadte ho, halaan ke tauraath aur injeel to un ke baadh naazil ki gayi, kya tum phir bhi nahi samajhte"},{"SurahNumber":3,"VerseNumber":66,"Text":"suno! tum log us mein jhagad chuke jis ka tumhe ilm tha, phir ab is baath mein kyo jhagadte ho jis ka tumhe ilm hee nahi? aur Allah ta’ala jaanta hai aur tum nahi jaante"},{"SurahNumber":3,"VerseNumber":67,"Text":"Ibraheem to na yahoodi thein na nasraani thein, balke wo to ek tarfa (qaalis) musalmaan thein,wo mushrik bhi na thein"},{"SurahNumber":3,"VerseNumber":68,"Text":"sub logo se zyaada Ibraheem se nazdik tar wo log hai, jinhone un ka kaha maana aur ye nabi aur jo log imaan laaye, momino ka wali aur sahaara Allah hee hai"},{"SurahNumber":3,"VerseNumber":69,"Text":"ahle kitaab ki ek jamaath chahti hai ke tumhe gumraah karde, dar asl wo khud apne aap ko gumraah kar rahe hai aur samajhte nahi"},{"SurahNumber":3,"VerseNumber":70,"Text":"aye ahle kitaab, tum (ba-wajoodh qaayel hone ke phir bhi) daanista, Allah ki ayaath ka kyo kufr kar rahe ho"},{"SurahNumber":3,"VerseNumber":71,"Text":"aye ahle Kitaab! ba-wajoodh jaanne ke haq wa baatil ko kyo qalath malath kar rahe ho aur kyo haq ko chupa rahe ho"},{"SurahNumber":3,"VerseNumber":72,"Text":"aur ahle kitaab ki ek jamaath ne kaha ke jo kuch imaan waalo par utaara gaya hai, us par din chade to imaan laao aur shaam ke waqth kaafir ban jaao, ta ke ye log bhi palat jaaye"},{"SurahNumber":3,"VerseNumber":73,"Text":"aur sivaye tumhaare deen par chalne waalo ke, aur kisi ka yaqeen na karo, aap keh dijiye ke be-shak hidaayath to Allah hee ki hidaayath hai(aur ye bhi kehte hai ke is baath ka bhi yaqeen na karo) ke koyi is jaisa diya jaaye jaisa tum diye gaye ho, ya ye ke, ye tum se tumhaare rab ke paas jhagda karenge, aap keh dijiye, ke fazl to Allah ta’ala hee ke haath mein hai, wo jise chaahe ose de, Allah ta’ala wus-ath waala aur jaanne waala hai"},{"SurahNumber":3,"VerseNumber":74,"Text":"wo apni rehmath ke saath jise chaahe maqsoos karle aur Allah ta’ala bade fazl waala hai"}]}