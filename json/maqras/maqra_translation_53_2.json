{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":6,"VerseNumber":36,"Text":"Soe nyang tem deungo peurintah Tuhan Dum seukalian jipubuet bagah Teuma nyang mate atejih teutop Dudoe Neubangket teuma le Allah Bandum jih teuma keudeh geupeuwoe"},{"SurahNumber":6,"VerseNumber":37,"Text":"Jinoe barangpeue pih jeut jipeugah Jikheun pakon han geupeutron ayat Jeut keu muʻjizat Neubri le Allah Takheun bit Tuhan Kuasa Neuh that Neupeutron ayat leupah that mudah Tapi nyang le that nibak awaknyan Hana ek meuphom peue nyang geupeugah"},{"SurahNumber":6,"VerseNumber":38,"Text":"Bandum binatang nyang na di bumoe Ticem sinaroe makheuluk Allah Ngon dua sayeup ticem teureubang Ngon gata saban cit hana ubah Umat binatang got manusia Bandum cit ka na lam kitab Allah Hana nyang tinggai bandum cit ka na Meusapat teuma meuhadap Allah"},{"SurahNumber":6,"VerseNumber":39,"Text":"Teuma awaknyan nyang kheun sulet nyoe Dum ayat Kamoe sulet jipeugah Tuloe klo di jih lam seupot seupeut Teuma ban nyang h‘eut Neuh jeut le Allah Meunyo Neukheundak jih Neupeusisat Meunyo han meuh‘eut Neubri meutuah Meunyo hʻeut Neubri jalan nyang teupat Kri-kri nyang hajat Neubri le Allah"},{"SurahNumber":6,"VerseNumber":40,"Text":"Takheun boh pakri meunyo troh teuka Azeub keu agta Neubri le Allah Atawa teuka uroe kiamat Mantong cit tamat nyang bukon Allah Meunyo bit gata ureueng nyang beuna"},{"SurahNumber":6,"VerseNumber":41,"Text":"Allah Taʻala tahoi le bagah Tapi watee nyan cit tahoi Tuhan Meu kheundak Tuhan cit gadoh susah 1 Watee nyan teuwo teuh bandum ligat Tuhan charikat han le tapeugah"},{"SurahNumber":6,"VerseNumber":42,"Text":"Ka Kamoe kirem rasul yoh dilee À Keu umat dilee masa nyang sudah Kamoe bri bala lom pih meularat Mangat jitaʻat bek le buet salah"},{"SurahNumber":6,"VerseNumber":43,"Text":"Pakri teuma jih ‘oh teuka bala Han jitem gisa taʻat keu Allah y 3 Tapi atejih kreuh lagee batee Lom jih jitipee le chetan jadah Jipeungui sang got buet jih le chetan f"},{"SurahNumber":6,"VerseNumber":44,"Text":"Hingga ‘oh simban jipubuet salah Ka abeh teuwo jih dum nasehat A Nyang geupeuingat keu jih dum sudah Kamoe peuhah treuk pinto dum keu jih Peue-peue nyang hʻeut jih bandum ka teuhah r ‘Oh ka sep seunang jih ngon atranyoe À Ban tanjo Kamoe meucok le bagah Meuhukom treuk jih ngon tiba-tiba Meupeutoh asa treuk jih dum teulah"},{"SurahNumber":6,"VerseNumber":45,"Text":"Puntong treuk iku kawom nyang lalem i; Tinggai treuk laen al-Hamdulillah s Sigala pujoe meuwoe keu Tuhan f Nyang Po dum alam deungon blah bicah"},{"SurahNumber":6,"VerseNumber":46,"Text":"Takheun boh pakri meunyo di Tuhan Dum pendengaran gata Neukeubah Ngon penglihatan teuh han Neubri le Neutop ngon ate teuh dum le Allah Teuma soe nyang bri keu gata laen Na Tuhan laen nyang bukon Allah Boh taeu pakri Kamoe bri ayat Di jih dum meuhat jipaleng sudah"},{"SurahNumber":6,"VerseNumber":47,"Text":"Takheun boh pakri meu troh bak gata Ngon tiba-tiba troh azeub Allah Atawa leumah takalon azeub Boh soe teuma jeut binasa sudah Nyang jeut binasa cit kon soe laen Awak nyang lalem nyang pubuet salah"},{"SurahNumber":6,"VerseNumber":48,"Text":"Duñ rasul-rasul nyang Kamoe kirem Kon na peue laen nyang meuyue peugah Haba peusuka haba peutakot Soe nyang han turot lam apui mirah Soe nyang meuiman ngon jipubuet got Han le teumakot hana le susah"},{"SurahNumber":6,"VerseNumber":49,"Text":"Nyang peugah sulet dum ayat Kamoe Bandum awaknyan azeub that leupah Sabab jih pasek han jitem pateh"},{"SurahNumber":6,"VerseNumber":50,"Text":"Takheun beu meuceh nyoe kon beurakah Takheun kon bak lon na gudang Tuhan Peue nyang hana trang pih han lon peugah Peue-peue nyang gaeb hana lon tupat Lom malaikat kon lon lonpeugah Peue-peue nyang wahyu nyan nyang lon ikot Nyan Neuyue turot bak lon le Allah Takheun ek saban teuma si buta Ngon si trang mata dumpeue deuh leumah Peue gata bandum hana tapike Ngon mata ate Neubri le Allah"},{"SurahNumber":6,"VerseNumber":51,"Text":"Lom tapeuingat ureueng nyang takot Beu geutem turot bandum peurintah Yue geuh meusapat dum dikeu Tuhan Hana soe rakan meunyo kon Allah Tan soe chupeu‘at bandum sigala Mangat takwa gopnyan keu Allah"},{"SurahNumber":6,"VerseNumber":52,"Text":"Bek hai tause ureueng meuduʻa Seunantiasa geumeuhoi Allah Geumeuhoi Tuhan geuh beungoh seupot Sabab that meuhʻeut keu wajah Allah Hana meularat u ateuh gata Bandum keunira gopnyan kon salah Buet gata pih han meularat gopnyan Tause gopnyan raya that salah Meunyo tause lalem that gata Allah Taʻala meunan Neupeugah"},{"SurahNumber":6,"VerseNumber":53,"Text":"Meunan pih Kamoe meucuba kawom Hingga nyang ladom meunoe jipeugah Ek Neubri nikmat dum keu awaknyan Neubri le Tuhan jalan nyang mudah Meunan keuh jikheun keu ladom ngon jih Sabab ladom jih ka udep mewah Teuma kon Tuhan nyang leubeh teupue Nyang chuko meusoe bandum bak Allah"},{"SurahNumber":6,"VerseNumber":54,"Text":"Teuma meunyo troh bak gata keunan Ureueng meuiman keu ayat Allah Keu ayat Kamoe bandum jiiman Tapeugah saleum keu jih le bagah Keu gata bak Lon ucap seulamat Karena rahmat Neubri le Allah Ka Neupeuwajeb keu gata rahmat Keudroe Hadharat meunan Neupeugah Buet-buet hana got nyang ka tapubuet Kon sabab jeuhuet tapi roh salah Teuma ‘oh lheuhnyan laju tatobat Lom tapubuet got han le takeubah Meunyo na meunan teuma cit Tuhan Maha Pengampon lom that Pemurah"},{"SurahNumber":6,"VerseNumber":55,"Text":"Teuma meunan keuh Kamoe peutrang that Dum ayat-ayat beuna ngon salah Lom mangat meuri jalan nyang sisat Dacha raya that nyang pubuet salah"},{"SurahNumber":6,"VerseNumber":56,"Text":"Takheun lon geutham bek lon ibadat Keu laen meuhat nyang bukon Allah Peue nyang gata kheun tuhan charikat Bak lon geutham that bek roh lon seumah Takheun di lon han lonikot hawa Napsu dum gata raya that salah Meunyo lon ikot ka keuh lon sisat d Peutunyok meuhat hana bak Allah"},{"SurahNumber":6,"VerseNumber":57,"Text":"Takheun di lon nyoe cukop that dali Tuhanku Rabbi keu lon Neupeugah Gata dum takheun sulet atranyoe Teuma bak lon nyoe hana beunalah Talakee azeub bak lon beu sigra Hana kuasa di lon kon Allah Hukom bak Tuhan kon bak soe laen Nyan keubenaran bandum Neupeugah Tuhan keuh sidroe sineujroh Hakim Hana nyang laen meunyo kon Allah"},{"SurahNumber":6,"VerseNumber":58,"Text":"Takheun sangkira peue nyang talakee Bak lon meuteuntee Neubri le Allah Ka putoh hukom treuk lon ngon gata Hana le haba ka abeh sudah Teuma Neuturi bandum le Tuhan Ureueng nyang lalem raya that salah"}]}