{"Id":317,"LanguageCodes":["sn","sna"],"Name":"sna-abdullahjmadini","Author":"Abdullah J. M. Adini And Students","Language":"Shona","Description":"Shona","Direction":"ltr","Source":"https://www.islamic-invitation.com/","Translations":[{"SurahNumber":78,"VerseNumber":1,"Text":"Vanobvunzana maererano nei"},{"SurahNumber":78,"VerseNumber":2,"Text":"Maererano nenhaurwa huru (Islaam, Qur’aan iri uye Zuva Rekutongwa)"},{"SurahNumber":78,"VerseNumber":3,"Text":"Pamusoro payo vanopokana"},{"SurahNumber":78,"VerseNumber":4,"Text":"Hongu, vachazviziva"},{"SurahNumber":78,"VerseNumber":5,"Text":"Hongu, vachazviziva zvekare"},{"SurahNumber":78,"VerseNumber":6,"Text":"Hatina here kusika pasi semubhedha"},{"SurahNumber":78,"VerseNumber":7,"Text":"Uye makomo sehoko"},{"SurahNumber":78,"VerseNumber":8,"Text":"Zvakare tikave tinokusikai muri vaviri vaviri (murume nemukadzi, akareba neakapfupika, akanaka neakaipa)"},{"SurahNumber":78,"VerseNumber":9,"Text":"Uye tikava tinokupai hope kuti muve munozorora"},{"SurahNumber":78,"VerseNumber":10,"Text":"Uye tikave tinosika usiku sehwidibiro"},{"SurahNumber":78,"VerseNumber":11,"Text":"Uye takasika masikati kuti muwane raramo"},{"SurahNumber":78,"VerseNumber":12,"Text":"Tikava tinovaka pamusoro penyu matenga manomwe"},{"SurahNumber":78,"VerseNumber":13,"Text":"Uye tikasika mwenje unopenya (zuva)"},{"SurahNumber":78,"VerseNumber":14,"Text":"Uye tikatumira mvura zhinji kubva kumakore"},{"SurahNumber":78,"VerseNumber":15,"Text":"Kuti tive tinoburitsa zvirimwa"},{"SurahNumber":78,"VerseNumber":16,"Text":"Uye nemapindu ezvirimwa zvakabatana zvakasvibira"},{"SurahNumber":78,"VerseNumber":17,"Text":"Zvirokwazvo, zuva remutongo inguva yakatarwa"},{"SurahNumber":78,"VerseNumber":18,"Text":"Zuva iro richaridzwa hwamanda, uye muchauya muri muzvikwata"},{"SurahNumber":78,"VerseNumber":19,"Text":"Uye matenga achavhurwa oita segonhi"},{"SurahNumber":78,"VerseNumber":20,"Text":"Uye makomo achabviswa munzvimbo dzawo sezvinonzi aiva madzimudzangara"},{"SurahNumber":78,"VerseNumber":21,"Text":"Zvirokwazvo, Gehena inzvimbo yakaipa"},{"SurahNumber":78,"VerseNumber":22,"Text":"Nzvimbo ichapindwa neavo vanotyora mirawo yaAllah"},{"SurahNumber":78,"VerseNumber":23,"Text":"Vachapindamo zvachose"},{"SurahNumber":78,"VerseNumber":24,"Text":"Hapana kana chinwiwa chichange chichitonhorera chavachamwa imomo, kana chinwiwa chipi zvacho"},{"SurahNumber":78,"VerseNumber":25,"Text":"Kusara kwemvura yakwatiswa, uye nezvose zvakaipa zvinobuda pamuviri"},{"SurahNumber":78,"VerseNumber":26,"Text":"Mubairo unoenderana nezvavaiita"},{"SurahNumber":78,"VerseNumber":27,"Text":"Zvirokwazvo, vakange vasingambotarisiri kuzotongwa"},{"SurahNumber":78,"VerseNumber":28,"Text":"Uye vakaramba zviratidzo zvedu zvachose"},{"SurahNumber":78,"VerseNumber":29,"Text":"Uye zvinhu zvose takave tinozvinyora muGwaro"},{"SurahNumber":78,"VerseNumber":30,"Text":"Saka chiravirai (magumo emabasa enyu akaipa). Hatisi kuzokuwedzerai kusara kwemarwadzo"},{"SurahNumber":78,"VerseNumber":31,"Text":"Muzvokwadi, kune avo vanotya Allah kuchange kune budiriro (Paradhiso)"},{"SurahNumber":78,"VerseNumber":32,"Text":"Yemapindu nemagirepi"},{"SurahNumber":78,"VerseNumber":33,"Text":"Uye mhandara dzezera rimwe dzakanaka"},{"SurahNumber":78,"VerseNumber":34,"Text":"Uye komichi izere newaini"},{"SurahNumber":78,"VerseNumber":35,"Text":"Havambonzwi imomo nhaurwa dzakaipa kana manyepo"},{"SurahNumber":78,"VerseNumber":36,"Text":"Mubairo kubva kuna Tenzi vako, chipo chakaverengwa (chinoenderana nezvakanaka zvavaiita)"},{"SurahNumber":78,"VerseNumber":37,"Text":"Kubva kuna Tenzi vematenga nepasi rino uye zvose zviri mukati mavo, vane ngoni zhinji, avo vasingakwanise kutaura navo (kunze kwekuti vavapa mvumo)"},{"SurahNumber":78,"VerseNumber":38,"Text":"Pazuva iro Ar-Rooh (Gabriel kana imwe ngirozi) nengirozi dzichange dzakamira mumitsara, hapana achataura kana nani kusara kweuyo Allah vavanopa mvumo, uye achitaura zvinhu zvakanaka"},{"SurahNumber":78,"VerseNumber":39,"Text":"(Pasina kana kusagutsikana) Iri ndiro zuva rechokwadi. Saka, uyo anoda ngaave anotsvaga nzvimbo yakanaka (kana nzira yakanaka ye) kuna Tenzi vake (nekuvateerera pasi rino)"},{"SurahNumber":78,"VerseNumber":40,"Text":"Zvirokwazvo, takakuyambirai pamusoro pemarwadzo epadyo epazuva iro munhu wese achange achiona zvose zvakatungamidzwa nemaoko ake (zvaaita), uye uyo akange asingatendi achati: “Ndinokungura kuti ndingadai ndaiva ivhu.”"},{"SurahNumber":79,"VerseNumber":1,"Text":"Ndinopika neidzo (ngirozi) dzinotora (upenyu hweuyo asingatendi) nechisimba"},{"SurahNumber":79,"VerseNumber":2,"Text":"Neidzo (ngirozi) dzinobvisa zvinyoro-nyoro (mweya wevatendi)"},{"SurahNumber":79,"VerseNumber":3,"Text":"Uye neidzo dzinopeperuka"},{"SurahNumber":79,"VerseNumber":4,"Text":"Uye neidzo dzinoenderera mberi nekumhanyidzana (ngirozi kana nyenyedzi kana mabhiza)"},{"SurahNumber":79,"VerseNumber":5,"Text":"Uye idzo (ngirozi) dzinoronga kutevedzera mirairo yaTenzi vadzo, (saka zvirokwazvo imi vasingatendi muchabvunzwa)"},{"SurahNumber":79,"VerseNumber":6,"Text":"Pazuva iro pasi rino nemakomo paachandengendeka zvakanyanya (uye wese achafa, hwamanda yekutanga yaridzwa)"},{"SurahNumber":79,"VerseNumber":7,"Text":"Hwamanda yepiri paichaitevera (uye wese achamutswa)"},{"SurahNumber":79,"VerseNumber":8,"Text":"(Mimwe) moyo zuva racho ichandengendeka nekutya"},{"SurahNumber":79,"VerseNumber":9,"Text":"Maziso avo achange akatsikitsira"},{"SurahNumber":79,"VerseNumber":10,"Text":"Vanoti: “Tichadzoserwa zvirokwazvo here pahupenyu hwedu hwekare?”"},{"SurahNumber":79,"VerseNumber":11,"Text":"“Mushure mekunge tava mabhonzo akatsetseka?”"},{"SurahNumber":79,"VerseNumber":12,"Text":"Vanoti: “Nokudaro kuchava kudzokera kwekurasikirwa!”"},{"SurahNumber":79,"VerseNumber":13,"Text":"Asi zvirokwazvo icharidzwa (hwamanda) kamwechete (kuridzwa kechipiri, Surah)"},{"SurahNumber":79,"VerseNumber":14,"Text":"Apo vachazoona vava pamusoro pevhu (vari vapenyu mushure mekufa)"},{"SurahNumber":79,"VerseNumber":15,"Text":"Hakuna here kuuya nhaurwa yaMusa kwauri"},{"SurahNumber":79,"VerseNumber":16,"Text":"Apo Tenzi vake vakamushevedza munzvimbo inoera yeTuwaa"},{"SurahNumber":79,"VerseNumber":17,"Text":"(Vakati kwaari): “Enda kuna Farawo, zvirokwazvo arikufurikidza mwero (nekusatenda nekuita zvakaipa).”"},{"SurahNumber":79,"VerseNumber":18,"Text":"Omutaurira kuti: “Ungazvichenure here (kubva mukusatenda)?”"},{"SurahNumber":79,"VerseNumber":19,"Text":"“Uye kuti ndive ndinokutungamira kuna Tenzi vako, kuti uve unovatya?”"},{"SurahNumber":79,"VerseNumber":20,"Text":"Uye Musa akamuratidza chiratidzo chihombe"},{"SurahNumber":79,"VerseNumber":21,"Text":"Asi (Farawo) akaramba uye haana kuteerera"},{"SurahNumber":79,"VerseNumber":22,"Text":"Uye akapfuratira, akashingirira (achipokana naAllah)"},{"SurahNumber":79,"VerseNumber":23,"Text":"Uye akaunganidza (vanhu vake) ndokushevedzera"},{"SurahNumber":79,"VerseNumber":24,"Text":"Achiti: “Ndini Tenzi venyu mukuru”"},{"SurahNumber":79,"VerseNumber":25,"Text":"Saka Allah vakamukweva nemutongo wekubva kwekutanga nekupedzisira kwekuraudzira kwake"},{"SurahNumber":79,"VerseNumber":26,"Text":"Zvirokwazvo, mune izvi mune chidzidzo kune uyo anotya Allah"},{"SurahNumber":79,"VerseNumber":27,"Text":"Munonetsa kusika here kana kuti denga ravakagadzira"},{"SurahNumber":79,"VerseNumber":28,"Text":"Vakarisimudza vakarinatsurudza"},{"SurahNumber":79,"VerseNumber":29,"Text":"Husiku hwaro vakaufukidza nerima uye vakaburitsamo chiedza"},{"SurahNumber":79,"VerseNumber":30,"Text":"Uye mushure mezvo ndokubva vawaridza nyika"},{"SurahNumber":79,"VerseNumber":31,"Text":"Vakaunza kubvamo mvura uye nemafuro"},{"SurahNumber":79,"VerseNumber":32,"Text":"Uye nemakomo vakaiisa zvakasimba"},{"SurahNumber":79,"VerseNumber":33,"Text":"(Kuitira kuti) mubatsirikane nekudya kwenyu nemombe dzenyu"},{"SurahNumber":79,"VerseNumber":34,"Text":"Asi kana kukauya dambudziko guru (zuva rekutongwa)"},{"SurahNumber":79,"VerseNumber":35,"Text":"Zuva iro munhu acharangarira zvaaiita"},{"SurahNumber":79,"VerseNumber":36,"Text":"Uye moto weGehena uchava pachena kune (wese) anoona"},{"SurahNumber":79,"VerseNumber":37,"Text":"Kune uyo aityora mitemo yese (nekusatenda nekusateerera Allah)"},{"SurahNumber":79,"VerseNumber":38,"Text":"Uye akasarudza upenyu hwepasi pano (achiita zvido zvake)"},{"SurahNumber":79,"VerseNumber":39,"Text":"Zvirokwazvo, Gehena ndiyo nzvimbo (yake) yokugara"},{"SurahNumber":79,"VerseNumber":40,"Text":"Asi uyo aitya kumira pamberi paTenzi vake, uye akazvidzora kubva kuhuipi hwakasviba uye nemakaro"},{"SurahNumber":79,"VerseNumber":41,"Text":"Zvirokwazvo, Paradhiso ndokwaachagara"},{"SurahNumber":79,"VerseNumber":42,"Text":"Vanokubvunza (Muhammad (SAW)) pamusoro penguva yekutongwa, kuti zuva racho ndirinhi"},{"SurahNumber":79,"VerseNumber":43,"Text":"Hauna ruzivo kutaura chimwe chinhu pamusoro payo"},{"SurahNumber":79,"VerseNumber":44,"Text":"Kuna Tenzi vako ndiko kune ruzivo rwenguva yacho"},{"SurahNumber":79,"VerseNumber":45,"Text":"Zvirokwazvo iwe (Muhammad (SAW)) uri muyambiri kune avo vanoritya"},{"SurahNumber":79,"VerseNumber":46,"Text":"Zuva ravachaiona kuchava sekunge havana kugara (pano panyika) kusiya kwemasikati kana mangwanani"}]}