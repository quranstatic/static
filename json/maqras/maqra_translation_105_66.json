{"Id":66,"LanguageCodes":["bs","bos"],"Name":"bos-muhamedmehanovi","Author":"Muhamed Mehanovic","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_mihanovich/v1.1.0-csv.1 , https://quranenc.com/en/browse/bosnian_mihanovich , https://quranenc.com ,","Translations":[{"SurahNumber":15,"VerseNumber":1,"Text":"Elif-lam-ra. Ovo su ajeti Knjige, Kur'ana jasnog"},{"SurahNumber":15,"VerseNumber":2,"Text":"Oni koji ne vjeruju često će žaliti što muslimani nisu bili"},{"SurahNumber":15,"VerseNumber":3,"Text":"Pusti ih neka jedu i naslađuju se, i neka ih zavarava nada - znat će oni"},{"SurahNumber":15,"VerseNumber":4,"Text":"A nijedno naselje nismo uništili a da mu nije propisan određeni rok"},{"SurahNumber":15,"VerseNumber":5,"Text":"Nijedan narod ne može ni ubrzati ni usporiti vrijeme mu određeno"},{"SurahNumber":15,"VerseNumber":6,"Text":"Oni govore: \"Hej ti kome se Opomena objavljuje, ti si uistinu lud"},{"SurahNumber":15,"VerseNumber":7,"Text":"Zašto nam meleke ne dovedeš, ako si jedan od iskrenih"},{"SurahNumber":15,"VerseNumber":8,"Text":"Mi meleke šaljemo samo s Istinom, a da ih pošaljemo, tada se njima ne bi vremena dalo"},{"SurahNumber":15,"VerseNumber":9,"Text":"Mi, uistinu, Opomenu objavljujemo i zaista ćemo Mi nad njim bdjeti"},{"SurahNumber":15,"VerseNumber":10,"Text":"I prije tebe poslanike smo narodima prijašnjim slali"},{"SurahNumber":15,"VerseNumber":11,"Text":"I nijedan im poslanik nije došao a da mu se nisu izrugivali"},{"SurahNumber":15,"VerseNumber":12,"Text":"Eto, tako dajemo da to uđe u srca prestupnika"},{"SurahNumber":15,"VerseNumber":13,"Text":"Oni u njega neće vjerovati, a već je primijenjena zakonitost kažnjavanja na narodima prijašnjim"},{"SurahNumber":15,"VerseNumber":14,"Text":"Kad bismo im kapiju na nebu otvorili i oni se kroz nju uspinjali"},{"SurahNumber":15,"VerseNumber":15,"Text":"opet bi oni, sigurno, rekli: \"Pogledi očiju su nam opijeni, štaviše, mi smo ljudi opčinjeni"},{"SurahNumber":15,"VerseNumber":16,"Text":"Mi smo na nebu velike zvijezde stvorili i okitili ga za one koji posmatraju"},{"SurahNumber":15,"VerseNumber":17,"Text":"I zaštitili smo ga od svakog šejtana prokletog"},{"SurahNumber":15,"VerseNumber":18,"Text":"A onoga koji kradom prisluškuje stiže plamen vidljivi"},{"SurahNumber":15,"VerseNumber":19,"Text":"A Zemlju smo prostrli i po njoj nepomične planine postavili i učinili da na njoj sve s mjerom raste"},{"SurahNumber":15,"VerseNumber":20,"Text":"I tu smo vam dali sve što je za život potrebno, a i onima koje vi ne hranite"},{"SurahNumber":15,"VerseNumber":21,"Text":"I ne postoji ništa čije riznice ne posjedujemo, a od toga Mi dajemo samo po mjeri određenoj"},{"SurahNumber":15,"VerseNumber":22,"Text":"Mi šaljemo vjetrove da oplođuju, a iz neba spuštamo vodu pa vas njome napajamo - vi je niste u stanju zadržati"},{"SurahNumber":15,"VerseNumber":23,"Text":"I samo Mi dajemo život i smrt, i samo Mi sve nasljeđujemo"},{"SurahNumber":15,"VerseNumber":24,"Text":"I samo Mi znamo one koji su vam prethodili, i samo Mi znamo one koji će poslije doći"},{"SurahNumber":15,"VerseNumber":25,"Text":"A On, Gospodar tvoj, zaista će ih sabrati. On je Mudri i Sveznajući"},{"SurahNumber":15,"VerseNumber":26,"Text":"Mi smo stvorili Adema od suhe gline; od blata glatkoga"},{"SurahNumber":15,"VerseNumber":27,"Text":"A još prije stvorili smo džine od vatre užarene"},{"SurahNumber":15,"VerseNumber":28,"Text":"I kad Gospodar tvoj reče melecima: \"Ja ću stvoriti čovjeka od suhe gline, od blata glatkoga"},{"SurahNumber":15,"VerseNumber":29,"Text":"I kad mu dam lik i u njega udahnem dušu, vi mu na sedždu padnite"},{"SurahNumber":15,"VerseNumber":30,"Text":"Svi meleki su skupa sedždu učinili"},{"SurahNumber":15,"VerseNumber":31,"Text":"osim Iblisa; on je odbio da bude s onim koji su sedždu učinili"},{"SurahNumber":15,"VerseNumber":32,"Text":"O Iblise\", reče On, \"zašto nisi bio s onima koji su sedždu učinili"},{"SurahNumber":15,"VerseNumber":33,"Text":"Nije moje da učinim sedždu čovjeku koga si stvorio od suhe gline, od blata glatkoga"},{"SurahNumber":15,"VerseNumber":34,"Text":"Onda izlazi iz Dženneta\", reče On, \"zaista si proklet"},{"SurahNumber":15,"VerseNumber":35,"Text":"I neka se prokletstvo zadrži na tebi do Dana sudnjega"},{"SurahNumber":15,"VerseNumber":36,"Text":"Gospodaru moj\", reče on, \"daj mi vremena do Dana kad će oni biti oživljeni"},{"SurahNumber":15,"VerseNumber":37,"Text":"Daje ti se vrijeme\", reče On"},{"SurahNumber":15,"VerseNumber":38,"Text":"do Dana već određenog"},{"SurahNumber":15,"VerseNumber":39,"Text":"Gospodaru moj\", reče, \"kao što si me u zabludu doveo, tako ću i ja njima na Zemlji poroke lijepim činiti i sve ću ih zavesti"},{"SurahNumber":15,"VerseNumber":40,"Text":"osim Tvojih iskrenih robova među njima"},{"SurahNumber":15,"VerseNumber":41,"Text":"Ovo je Pravi put k Meni\", reče On"},{"SurahNumber":15,"VerseNumber":42,"Text":"Ti nećeš imati nikakve vlasti nad robovima Mojim, osim nad onima koji te budu slijedili, od onih zalutalih"},{"SurahNumber":15,"VerseNumber":43,"Text":"za sve njih Džehennem će odredište biti"},{"SurahNumber":15,"VerseNumber":44,"Text":"on sedam kapija ima i kroz svaku će određen broj njih proći"},{"SurahNumber":15,"VerseNumber":45,"Text":"Zaista će bogobojazni u džennetskim baščama i pored izvora biti"},{"SurahNumber":15,"VerseNumber":46,"Text":"Uđite u njih sigurni, straha oslobođeni"},{"SurahNumber":15,"VerseNumber":47,"Text":"Mi ćemo zlobu iz grudi njihovih istisnuti; kao braća će biti, jedni naspram drugih oni će na divanima sjediti"},{"SurahNumber":15,"VerseNumber":48,"Text":"Tu ih umor neće doticati, oni odatle nikada neće izvedeni biti"},{"SurahNumber":15,"VerseNumber":49,"Text":"Kaži robovima Mojim da sam Ja, zaista, Oprostitelj grijeha, Milostivi"}]}