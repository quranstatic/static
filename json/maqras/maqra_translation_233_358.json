{"Id":358,"LanguageCodes":["tt","tat"],"Name":"tat-yakubibnnugman","Author":"Yakub Ibn Nugman","Language":"Tatar","Description":"Tatar","Direction":"ltr","Source":"http://tanzil.net","Translations":[{"SurahNumber":78,"VerseNumber":1,"Text":"Мәккә мөшрикләре нәрсәдән сорашалар? Мухәммәд г-м кыямәт хакында сөйләгәч: \"Мухәммәд нәрсә сөйли\", – дип бер-берсеннән сораштылар"},{"SurahNumber":78,"VerseNumber":2,"Text":"Алар олугъ кыямәт хәбәреннән һәм ахирәтнең барча хәленнән\" хәбәр бирүче Коръәннән сорашалар"},{"SurahNumber":78,"VerseNumber":3,"Text":"Кыямәт һәм Коръән хакында дөньядагы кешеләр төрле фикердәләр"},{"SurahNumber":78,"VerseNumber":4,"Text":"Юк әле тыныч кына тормасыннар, кыямәткә һәм Коръәнгә ышанмауларының ахыры кайда барганын тиздән белерләр"},{"SurahNumber":78,"VerseNumber":5,"Text":"Моның соңында тиздән белерләр ышанмаулары, кабахәт эш икәнлеген"},{"SurahNumber":78,"VerseNumber":6,"Text":"Әйә җирне аларга торырга яраклы кылмадыммы"},{"SurahNumber":78,"VerseNumber":7,"Text":"Дәхи селкенмәсен өчен тауларны җиргә кадак кылмадыммы"},{"SurahNumber":78,"VerseNumber":8,"Text":"Дәхи сезне ирле-хатынлы итеп халык кылдык"},{"SurahNumber":78,"VerseNumber":9,"Text":"Дәхи йокыны тәннәрегезгә истирахәт кылдык"},{"SurahNumber":78,"VerseNumber":10,"Text":"Дәхи төнне сезгә пәрдә кылдык"},{"SurahNumber":78,"VerseNumber":11,"Text":"Дәхи көндезне тереклегегез өчен кәсеп кылырга якты кылдык"},{"SurahNumber":78,"VerseNumber":12,"Text":"Дәхи өстегездә җиде кат мәхкәм күкләрне бина кылдык"},{"SurahNumber":78,"VerseNumber":13,"Text":"Дәхи бик яктыртучы һәм җылы бирүче кояшны халык кылдык"},{"SurahNumber":78,"VerseNumber":14,"Text":"Дәхи болытлардан бере артыннан бере коелучы яңгыр суын иңдердек"},{"SurahNumber":78,"VerseNumber":15,"Text":"Ул су белән төрле икмәк орлыкларын вә төрле үләннәрне"},{"SurahNumber":78,"VerseNumber":16,"Text":"Вә агачларны, бер-берсенә уралып үскән җимеш бакчаларын үстермәклегебез өчен"},{"SurahNumber":78,"VerseNumber":17,"Text":"Тәхкыйк хакны батылдан аера торган көн сәваб вә ґәзаб вәгъдә ителгән көндер"},{"SurahNumber":78,"VerseNumber":18,"Text":"Бер көнне сурда өрелер дә, хисаб өчен төркем-төркем булып килерсез"},{"SurahNumber":78,"VerseNumber":19,"Text":"Күк ачылыр да, анда ишекләре булыр"},{"SurahNumber":78,"VerseNumber":20,"Text":"Дәхи таулар йөртелерләр, тузган тузан кеби булырлар"},{"SurahNumber":78,"VerseNumber":21,"Text":"Тәхкыйк җәһәннәм үтә торган юл булды (Җәннәткә керәсе кешеләр дә җәһәннәмне күреп үтерләр)"},{"SurahNumber":78,"VerseNumber":22,"Text":"Ул җәһәннәм хактан качып азганнарга тора торган урын булды"},{"SurahNumber":78,"VerseNumber":23,"Text":"Алар җәһәннәмдә күп заманалар торырлар"},{"SurahNumber":78,"VerseNumber":24,"Text":"Алар анда салкын рәхәтлекне һәм яхшы эчемлекне татымаслар"},{"SurahNumber":78,"VerseNumber":25,"Text":"Мәгәр кайнар яман суны һәм җәһәннәм кешеләренең тәннәреннән аккан сары суны эчәрләр"},{"SurahNumber":78,"VerseNumber":26,"Text":"Бу җәза аларга гөнаһларына күрә тиешле җәза итеп бирелде"},{"SurahNumber":78,"VerseNumber":27,"Text":"Тәхкыйк алар кыямәттә булачак хисабны көтми һәм ышанмый иделәр"},{"SurahNumber":78,"VerseNumber":28,"Text":"Дәхи Безнең аятьләребезне ныклап ялганга тоталар иде"},{"SurahNumber":78,"VerseNumber":29,"Text":"Вә һәрнәрсәне санадык өммүл китапта язып"},{"SurahNumber":78,"VerseNumber":30,"Text":"Татыгыз ґәзабны ґәзабка мөстәхыйк кешеләр, сезгә, әлбәттә, ґәзабтан башканы арттырмабыз"},{"SurahNumber":78,"VerseNumber":31,"Text":"Котылу һәм өстенлек, әлбәттә, Аллаһудан куркып гөнаһлардан сакланучы тәкъва мөэминнәргәдер"},{"SurahNumber":78,"VerseNumber":32,"Text":"Дәхи аларга җимеш бакчалары һәм йөземнәр"},{"SurahNumber":78,"VerseNumber":33,"Text":"Дәхи аларга яшьтәш булган яшь кызлар"},{"SurahNumber":78,"VerseNumber":34,"Text":"Дәхи эчемлекләр тутырылган савытлар"},{"SurahNumber":78,"VerseNumber":35,"Text":"Алар анда буш сүзне һәм ялган сүзне ишетмәсләр"},{"SurahNumber":78,"VerseNumber":36,"Text":"Раббыңнан изге гамәлләре өчен җәзадыр, мәңгелеккә җитәргә хисаплап бирелгән бүләктер"},{"SurahNumber":78,"VerseNumber":37,"Text":"Ул Раббың җир вә күкләрнең, дәхи җир илә күкләр арасында булган нәрсәләрнең Раббысыдыр, рәхмәтенә һәрнәрсәне сыйдыргандыр. Хисаб көнендә кешеләр бер-берсенә дәшергә, бер кирәк сүзне әйтергә кадир булмаслар"},{"SurahNumber":78,"VerseNumber":38,"Text":"Хисаб көнендә Җәбраил г-м һәм башка фәрештәләр сафта тезелеп торырлар, сөйләшмәсләр, мәгәр Аллаһ изен биргән яки дөньяда чакта Аллаһ риза булырдай яхшы сүзләрне сөйләгән кеше генә сөйләр"},{"SurahNumber":78,"VerseNumber":39,"Text":"Бу көннең булачагы, әлбәттә хак, теләгән кеше үзенә тәүбә истигъфар һәм итагать белән Аллаһуга кайта торган юлны алыр"},{"SurahNumber":78,"VerseNumber":40,"Text":"Тәхкыйк сезне куркыттык якын һәм хак булган кыямәт ґәзабы белән, ул көндә һәркем үзеннән алда җибәргән гамәл дәфтәренә карар, Коръәнне инкяр итүче яки аның илә гамәл кылмаучы кәфер әйтер: \"Әгәр мин туфрак булсамчы\", – дип. (Хисаб, хөкем соңында Аллаһ хайваннарны туфрак итәр. Кәферләр дә үзләренең туфрак булуларын теләрләр, ләкин туфрак\" була алмаслар)"},{"SurahNumber":79,"VerseNumber":1,"Text":"Кәферләрнең җаннарын катылык илә суырып алучы фәрештәләр илә"},{"SurahNumber":79,"VerseNumber":2,"Text":"дәхи мөэминнәрнең җаннарын җиңеллек белән суырып алучы фәрештәләр илә ант итәмен"},{"SurahNumber":79,"VerseNumber":3,"Text":"Дәхи җир белән кук арасында тизлек белән йөрүче фәрештәләр илә"},{"SurahNumber":79,"VerseNumber":4,"Text":"кәферләрнең җаннарын җәһәннәмгә вә мөэминнәрнең җаннарын җәннәткә алып узышучы фәрештәләр илә"},{"SurahNumber":79,"VerseNumber":5,"Text":"Эшләрне тәдбир кылып йөрүче фәрештәләр илә ант итәмен"},{"SurahNumber":79,"VerseNumber":6,"Text":"Беренче сурда җир каты хәрәкәтләнер дә, җир өстендә тереклек бетәр"},{"SurahNumber":79,"VerseNumber":7,"Text":"Вә беренче сурга ияртелеп икенче сур булыр да, кешеләр кабердән терелеп чыгарлар"},{"SurahNumber":79,"VerseNumber":8,"Text":"Ул көндә куркудан күңелләр урыннарыннан купкан булырлар"},{"SurahNumber":79,"VerseNumber":9,"Text":"Ул күңелләрнең, күзләре түбән төшкән булыр"},{"SurahNumber":79,"VerseNumber":10,"Text":"Дөньяда Коръәнгә ышанмаучылар әйтәләр: \"Әйә без үлгәннән соң, терелеп яңадан әүвәлге хәлебезгә кайтабызмы"},{"SurahNumber":79,"VerseNumber":11,"Text":"Әйә без черегән сөяк булганнан соң да терелеп кайтырбызмы"},{"SurahNumber":79,"VerseNumber":12,"Text":"Терелүгә ышанмыйча мәсхәрәләп әйттеләр: \"Әгәр яңадан терелү булса, бу бик хәсрәтле кайтарылу икән, аның өчен кайгырырга кирәк\", – дип"},{"SurahNumber":79,"VerseNumber":13,"Text":"Аларның терелеп кубарылулары фәкать бер тавыш белән булыр"},{"SurahNumber":79,"VerseNumber":14,"Text":"Шул вакытта ук алар җир өстендә булырлар"},{"SurahNumber":79,"VerseNumber":15,"Text":"Ий Мухәммәд г-м сиңа Муса хәбәре килде бит"},{"SurahNumber":79,"VerseNumber":16,"Text":"Мусаның Раббысы аңа нида кылды, Тур тавының итәгендәге мүбарәк Тува дигән урында"},{"SurahNumber":79,"VerseNumber":17,"Text":"Иманга өндәмәк өчен Фиргаунгә баргыл, тәхкыйк ул азды, бозыклыкны күп кылды"},{"SurahNumber":79,"VerseNumber":18,"Text":"Әйт аңа: \"Әйә кирәксенәсеңме кабих булган көфердән пакьләнүне"},{"SurahNumber":79,"VerseNumber":19,"Text":"Дәхи сиңа Раббыңны танытуымны телисеңме, әгәр Раббыңны танысаң, Аңардан куркырсың да изге гамәлләр кылырсың\", – дип"},{"SurahNumber":79,"VerseNumber":20,"Text":"Муса Фиргаунгә олугъ могҗиза күрсәтте. (Ягъни таягы аҗдаһа булды һәм кулын култыгыннан чыгарган иде кояш кеби якты булып күренде)"},{"SurahNumber":79,"VerseNumber":21,"Text":"Фиргаун Мусаның пәйгамбәрлеген һәм күрсәткән могҗизасын ялганга санады һәм Мусага каршы дошманлык кылды"},{"SurahNumber":79,"VerseNumber":22,"Text":"Соңра Мусадан йөз чөереп, борылып китте дә теләгән кадәр бозык эшләрне кыла торган булды"},{"SurahNumber":79,"VerseNumber":23,"Text":"Һәм үзенең кавемен вә ґәскәрсн җыйды вә кычкырып нида кылды"},{"SurahNumber":79,"VerseNumber":24,"Text":"Әйтте: \"Мин сезнең олугъ Раббыгызмын, миннән башка сезнең һич Илаһәгез юктыр\", – дип"},{"SurahNumber":79,"VerseNumber":25,"Text":"Аллаһ, ул Фиргаунне тотты дөньяда суга батырып, ахирәттә җәһәннәмгә салу беләк"},{"SurahNumber":79,"VerseNumber":26,"Text":"Тәхкыйк бу вакыйгада гыйбрәт бардыр Аллаһудан курыккан кешегә"},{"SurahNumber":79,"VerseNumber":27,"Text":"Халык кылуда сезнең яратылуыгыз читенрәкме, әллә күкне ярату читенрәкме? Ул күкне Аллаһ бина кылды"},{"SurahNumber":79,"VerseNumber":28,"Text":"Ул күкнең бөеклеген бик югары кылды, ул күкне һич кимчелексез төзеп тәмам итте"},{"SurahNumber":79,"VerseNumber":29,"Text":"Ул күкнең кичен караңгы кылды вә аның көндезен якты кылды"},{"SurahNumber":79,"VerseNumber":30,"Text":"Моның соңында Аллаһ, торырга яраклы итеп җирне түшәде"},{"SurahNumber":79,"VerseNumber":31,"Text":"Җирнең суын һәм хайваннар утлый торган үләннәрне чыгарды"},{"SurahNumber":79,"VerseNumber":32,"Text":"Дәхи тауларны мәхкәм сабит кылды"},{"SurahNumber":79,"VerseNumber":33,"Text":"Сезгә вә сезнең хайваннарыгызга файда өчен"},{"SurahNumber":79,"VerseNumber":34,"Text":"Әгәр олугъ җыелыш көне кыямәт килсә"},{"SurahNumber":79,"VerseNumber":35,"Text":"ул көндә кеше дөньяда кылган яман эшләрен искәрер күз алдына китерер"},{"SurahNumber":79,"VerseNumber":36,"Text":"Вә күзе күргән кешеләргә җәһәннәм күрсәтелер"},{"SurahNumber":79,"VerseNumber":37,"Text":"Әмма берәү шәригать чигеннән чыгып бозыклык кылса"},{"SurahNumber":79,"VerseNumber":38,"Text":"дәхи дөньяга бирелеп ахирәт гамәленә кимчелек китерсә"},{"SurahNumber":79,"VerseNumber":39,"Text":"Шиксез, ул кешегә урын җәһәннәмдер"},{"SurahNumber":79,"VerseNumber":40,"Text":"Вә әмма берәү Аллаһ алдына басып Аңа җавап бирүдән курыкса, вә үзен нәфесе теләгән гөнаһлы эшләрдән тыйса"},{"SurahNumber":79,"VerseNumber":41,"Text":"әлбәттә җәннәт аңа урындыр"},{"SurahNumber":79,"VerseNumber":42,"Text":"Кәферләр синнән кыямәт кайчан була, дип сорыйлар"},{"SurahNumber":79,"VerseNumber":43,"Text":"Кыямәтнең кайчан булачагын әйтүдә сиңа нинди файда? Әйтсәң дә фәкать көферлекләрен арттырачаклар"},{"SurahNumber":79,"VerseNumber":44,"Text":"Кыямәт вакытының ахыр чиге Аллаһуга хастыр"},{"SurahNumber":79,"VerseNumber":45,"Text":"Ий Мухәммәд г-м, син фәкать ул кыямәттән курыккан кешене куркытучысың"},{"SurahNumber":79,"VerseNumber":46,"Text":"Алар кыямәтне күргәндә гүя дөньяда бер дә тормаган кеби булырлар, мәгәр төшкә хәтле ярты көн яки төштән соң ярты көн торган кеби булырлар"}]}