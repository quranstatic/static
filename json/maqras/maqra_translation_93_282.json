{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":11,"VerseNumber":84,"Text":"I wysłaliśmy do Madianitów ich brata Szu`ajba, który powiedział: \"Czcijcie Boga! Nie ma dla was żadnego innego boga oprócz Niego! I nie umniejszajcie miary i wagi! Widzę, że żyjecie w dobrobycie, i obawiam się dla was kary Dnia wszystko obejmującego"},{"SurahNumber":11,"VerseNumber":85,"Text":"O ludu mój! ' Dawajcie pełną miarę i wagę, sprawiedliwie! Nie powodujcie uszczerbku w ludzkich dobrach! Nie czyńcie niegodziwości na ziemi, by nie szerzyć zgorszenia"},{"SurahNumber":11,"VerseNumber":86,"Text":"To, co pozostaje u Boga, jest lepsze dla was, jeśli jesteście wierzącymi. Ja nie jestem dla was żadnym stróżem"},{"SurahNumber":11,"VerseNumber":87,"Text":"Oni powiedzieli: \"O Szu`ajbie! Czy twoja modlitwa nakazuje ci, abyśmy poniechali tego, co czcili nasi ojcowie, albo abyśmy przestali czynić z naszym majątkiem to, co chcemy? Ty przecież jesteś łagodny, prawy"},{"SurahNumber":11,"VerseNumber":88,"Text":"On powiedział: \"O ludu mój! Jak wam się wydaje? Jeśli opieram się na jasnym dowodzie, pochodzącym od mego Pana, i jeśli on zaopatrzył mnie od Siebie pięknym zaopatrzeniem, i jeśli nie chcę pójść za wami w tym, czego wam zakazuję, to ja chcę tylko waszego udoskonalenia, na miarę moich możliwości. Moja nadzieja na pomyślność jest tylko u Boga! Jemu zaufałem i do Niego się nawracam"},{"SurahNumber":11,"VerseNumber":89,"Text":"O ludu mój! Niech rozdział ze mną nie doprowadzi was do grzechu, aby was nie dosięgło to samo, co dosięgło: lud Noego albo lud Lota, albo lud Saliha. A lud Lota nie jest daleko od was"},{"SurahNumber":11,"VerseNumber":90,"Text":"Proście o przebaczenie waszego Pana! Następnie nawracajcie się do Niego! Zaprawdę, mój Pan jest litościwy, kochający"},{"SurahNumber":11,"VerseNumber":91,"Text":"Oni powiedzieli: \"O Szu`ajbie! My nie pojmujemy wiele z tego, co mówisz; my widzimy, że jesteś słaby wśród nas. I gdyby nie twój ród, to byśmy ciebie ukamienowali; ty nie jesteś przecież nad nami potężny"},{"SurahNumber":11,"VerseNumber":92,"Text":"On powiedział: \"O ludu mój! Czy mój ród jest potężniejszy dla was od Boga, tak iż odwróciliście się do Niego plecami? Zaprawdę, mój Pan obejmuje całkowicie to, co czynicie"},{"SurahNumber":11,"VerseNumber":93,"Text":"O ludu mój! Działajcie według swoich możliwości, ja też będę działał. I niebawem się dowiecie, do kogo przyjdzie kara, która go poniży, i kto był kłamcą. Wyczekujcie więc! Ja z wami jestem wyczekujący"},{"SurahNumber":11,"VerseNumber":94,"Text":"I kiedy przyszedł Nasz rozkaz, uratowaliśmy Szu`ajba i tych, którzy uwierzyli razem z nim - przez miłosierdzie od Nas. Tych, którzy byli niesprawiedliwi, pochwycił przeraźliwy krzyk i rankiem leżeli w swoich domostwach twarzami ku ziemi"},{"SurahNumber":11,"VerseNumber":95,"Text":"Jak gdyby oni tam nigdy nie żyli. O tak! Niech przepadną Madianici, tak jak oddaleni zostali Samudyci"},{"SurahNumber":11,"VerseNumber":96,"Text":"I posłaliśmy Mojżesza z Naszymi znakami i z władzą oczywistą"},{"SurahNumber":11,"VerseNumber":97,"Text":"Do Faraona i jego dostojników. I poszli oni za rozkazem Faraona, chociaż rozkaz Faraona nie był słuszny"},{"SurahNumber":11,"VerseNumber":98,"Text":"Pójdzie on na czele swego ludu, w Dniu Zmartwychwstania, i poprowadzi do wodopoju - do ognia! Jakże to nieszczęsny wodopój, do którego oni są prowadzeni"},{"SurahNumber":11,"VerseNumber":99,"Text":"I będzie im towarzyszyć tu przekleństwo, nawet w Dniu Zmartwychwstania. Jakże nieszczęsny to podarunek zostanie im dany"},{"SurahNumber":11,"VerseNumber":100,"Text":"Oto trochę wiadomości o miastach, o których ci opowiadamy: jedne z nich jeszcze stoją, a inne zostały ścięte jak żniwo"},{"SurahNumber":11,"VerseNumber":101,"Text":"My nie wyrządziliśmy im niesprawiedliwości, lecz oni sami sobie wyrządzili niesprawiedliwość. I nie wybawili ich od niczego ich bogowie, których wzywali, poza Bogiem, kiedy przyszedł rozkaz od twojego Pana. Oni powiększyli tylko swoją zgubę"},{"SurahNumber":11,"VerseNumber":102,"Text":"Takie jest skaranie twego Pana, kiedy On pokarał te miasta, które były niesprawiedliwe"},{"SurahNumber":11,"VerseNumber":103,"Text":"Zaprawdę, Jego karanie jest bolesne, gwałtowne! Zaprawdę, w tym jest znak dla tych, którzy się obawiają kary życia ostatecznego! To jest Dzień, dla którego ludzie zostaną zebrani! To Dzień, który będzie zaświadczony"},{"SurahNumber":11,"VerseNumber":104,"Text":"I My opóźnimy go tylko do oznaczonego już czasu"},{"SurahNumber":11,"VerseNumber":105,"Text":"Kiedy ten Dzień nadejdzie, dusza nie będzie mówić inaczej, jak tylko za pozwoleniem Boga. I będą wtedy ludzie nieszczęśliwi i ludzie szczęśliwi"},{"SurahNumber":11,"VerseNumber":106,"Text":"Ci, którzy będą nieszczęśliwi, będą w ogniu wśród wzdychań i szlochów"},{"SurahNumber":11,"VerseNumber":107,"Text":"Będą tam przebywać na wieki, jak długo będą trwać niebiosa i ziemia, chyba że Bóg zechce inaczej. Zaprawdę, twój Pan czyni to, co chce"}]}