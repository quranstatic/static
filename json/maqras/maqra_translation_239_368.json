{"Id":368,"LanguageCodes":["tg","tgk"],"Name":"tgk-khojamirov","Author":"Khoja Mirov","Language":"Tajik","Description":"Tajik","Direction":"ltr","Source":"","Translations":[{"SurahNumber":94,"VerseNumber":1,"Text":"Эй Паёмбар, оё синаатро барои ту (барои муқаррароти динӣ ва даъват ба сӯи Аллоҳ ва ҷамиъи хубиҳо) накушодем"},{"SurahNumber":94,"VerseNumber":2,"Text":"Ва бори гаронатро аз пуштат барнадоштем"},{"SurahNumber":94,"VerseNumber":3,"Text":"Ҳамон боре, ки пушти туро вазнин кардааст"},{"SurahNumber":94,"VerseNumber":4,"Text":"Ва ному овозаатро дар дунёву охират бароят баланд гардонидем"},{"SurahNumber":94,"VerseNumber":5,"Text":"Пас бегумон дар канори душворӣ осонӣ аст"},{"SurahNumber":94,"VerseNumber":6,"Text":"Албатта дар канори душворӣ осонист. Азияти душманонат туро аз нашри рисолат бознадоранд"},{"SurahNumber":94,"VerseNumber":7,"Text":"Чун аз кору бори дунё фориғ шавӣ, ба ибодат кӯш"},{"SurahNumber":94,"VerseNumber":8,"Text":"ва ба сӯи Парвардигорат рӯй ор"},{"SurahNumber":95,"VerseNumber":1,"Text":"Аллоҳ савганд ёд мекунад: Савганд ба анҷиру зайтун"},{"SurahNumber":95,"VerseNumber":2,"Text":"ва савганд ба кӯҳи Тури Сино, ки дар он ҷо Аллоҳ бевосита бо Мӯсо алайҳиссалом сухан гуфт"},{"SurahNumber":95,"VerseNumber":3,"Text":"Савганд ба ин шаҳри эмин аз ҳамаи хавф, ки Макка аст"},{"SurahNumber":95,"VerseNumber":4,"Text":"ки мо одамиро ба таҳқиқ дар некӯтарин сурате биёфаридем"},{"SurahNumber":95,"VerseNumber":5,"Text":"Он гоҳ ӯро ба сӯи дӯзах гардонидем, агар аз итоъати Парвардигораш ва аз пайравии расули Аллоҳ рӯй гардонад"},{"SurahNumber":95,"VerseNumber":6,"Text":"магар онон, ки имон овардаанд ва корҳои шоиста кардаанд, пас барои онон подоши бепоён аст"},{"SurahNumber":95,"VerseNumber":7,"Text":"Эй инсон, пас чист, ки баъд аз ин ҳама панду насиҳат туро ба дурӯғ шуморидани қиёмат вомедорад"},{"SurahNumber":95,"VerseNumber":8,"Text":"Оё Аллоҳ ҳукмкунандатарини ҳокимон намебошад дар ҳама чизе, ки офаридаст? Бале албатта мебошад"},{"SurahNumber":96,"VerseNumber":1,"Text":"Бихон, эй Паёмбар ба номи Парвардигорат, Он ки ҳама ҷаҳонро офаридааст"},{"SurahNumber":96,"VerseNumber":2,"Text":"одамиро аз пораи хуни баста офаридааст"},{"SurahNumber":96,"VerseNumber":3,"Text":"Бихон! Ва Парвардигори ту арҷмандтарин аст"},{"SurahNumber":96,"VerseNumber":4,"Text":"Аллоҳе, ки ба воситаи қалам халқашро таълим дод"},{"SurahNumber":96,"VerseNumber":5,"Text":"ба одамӣ он чиро, ки намедонист, биёмӯхт. Ва аз торикиҳои ҷаҳл ба нури илм баровард"},{"SurahNumber":96,"VerseNumber":6,"Text":"Ҳаққо, ки одамӣ аз ҳад мегузарад"},{"SurahNumber":96,"VerseNumber":7,"Text":"ҳар гоҳ ки хештанро тавонгар бинад"},{"SurahNumber":96,"VerseNumber":8,"Text":"Ҳароина, бидонад ҳар як саркаш, ки бозгашт ба сӯи Парвардигори туст. Пас ҳар як инсонро мувофиқи амалаш подошу ҷазо хоҳад дод"},{"SurahNumber":96,"VerseNumber":9,"Text":"Эй Паёмбар, оё диди он касро, ки манъ мекунад"},{"SurahNumber":96,"VerseNumber":10,"Text":"бандаеро (Муҳаммад саллаллоҳу алайҳи ва салламро), ки чун ба намоз истад"},{"SurahNumber":96,"VerseNumber":11,"Text":"Оё дидӣ эй манъкунанда, агар он мард (яъне Муҳаммад) бар роҳи ҳидоят мебуд, пас чи гуна ӯро бозмедошт"},{"SurahNumber":96,"VerseNumber":12,"Text":"Ё ин ки ба тақво ва парҳезгорӣ фармон медод"},{"SurahNumber":96,"VerseNumber":13,"Text":"Оё дидӣ эй Муҳаммад, манъкунанда агар дурӯғ барорад ҳақро ва аз фармон рӯйгардонад. Оё аз азоби Аллоҳ наметарсад"},{"SurahNumber":96,"VerseNumber":14,"Text":"Оё магар надонистааст, ки ҳар чиро ки мекунад, Аллоҳ мебинад? Амр чунин нест, чунонки Абӯҷаҳл мепиндорад"},{"SurahNumber":96,"VerseNumber":15,"Text":"На, агар бознаистад аз бадбахтиаш пешонаашро хоҳем кашид"},{"SurahNumber":96,"VerseNumber":16,"Text":"Пешонаи дурӯғгӯи гунаҳгорро"},{"SurahNumber":96,"VerseNumber":17,"Text":"Пас ёрони худро даъват кунад"},{"SurahNumber":96,"VerseNumber":18,"Text":"Мо низ фариштагони маъмури дӯзахро садо мезанем"},{"SurahNumber":96,"VerseNumber":19,"Text":"Фармони ӯро қабул макун, ки ҳаргиз ба ту бадӣ натавонад расонд ва саҷда куну ба Аллоҳ наздик шав"},{"SurahNumber":97,"VerseNumber":1,"Text":"Бегумон, Мо Қуръонро дар Шаби Қадр нозил кардем! ва он яке аз шабҳои моҳи шарифи рамазон аст"},{"SurahNumber":97,"VerseNumber":2,"Text":"Ва ту чӣ медонӣ, ки Шаби Қадр чист"},{"SurahNumber":97,"VerseNumber":3,"Text":"Фазли Шаби Қадр беҳтар аз ҳазор моҳ аст"},{"SurahNumber":97,"VerseNumber":4,"Text":"Дар он шаб фариштагону рӯҳ (Ҷабраил алайҳиссалом) ба иҷозати Парвардигорашон барои анҷом додани ҳар гуна кор мефароянд"},{"SurahNumber":97,"VerseNumber":5,"Text":"Он шаб, шаби саломат ва раҳмат аст то дами субҳ"},{"SurahNumber":98,"VerseNumber":1,"Text":"Кофирони аҳли китоб (аз яҳуду насоро) ва мушрикон даст барнадоранд аз куфри худ, то барояшон хуҷҷати равшане биёяд"},{"SurahNumber":98,"VerseNumber":2,"Text":"Фиристодае аст (Муҳаммад саллаллоҳу алайҳи ва саллам) аз ҷониби Аллоҳ, ки саҳифаҳои поки Қуръонро мехонад"},{"SurahNumber":98,"VerseNumber":3,"Text":"дар онҳо навиштаҳоест росту дуруст, аз ахбор ва амрҳои одилона, ки ба роҳи ҳақ ҳидоят менамояд"},{"SurahNumber":98,"VerseNumber":4,"Text":"Ва аҳли китоб пароканда нашуданд, магар баъд аз он ки барояшон бурҳоне равшан омад. Ва он бурҳон Паёмбари Аллоҳ Муҳаммад саллаллоҳу алайҳи ва саллам буд, ки дар Тавроту Инҷил барояшон ваъда дода шуда буд. Ҳама дар паёмбарии ӯ иттифоқ буданд. Пас он ҳангом, ки ба паёмбарӣ мабъус гардид, инкор карданд ва пароканда шуданд"},{"SurahNumber":98,"VerseNumber":5,"Text":"Ва ононро фақат ин фармон доданд, ки Аллоҳро мухлисона бипарастанд, дар ҳоле ки дар дини Ӯ бо ихлос бошанд. Ва намоз гузоранду закот диҳанд. Ин аст дини дурусту рост"},{"SurahNumber":98,"VerseNumber":6,"Text":"Ҳамоно аз аҳли китоб онҳое, ки кофир шуданд ва мушрикон, дар оташи ҷаҳаннаманд ва дар он ҳамеша хоҳанд буд. Инҳо бадтарини офаридагонанд"},{"SurahNumber":98,"VerseNumber":7,"Text":"Албатта касоне, ки имон овардаанд ва корҳои шоиста мекунанд, беҳтарини офаридагонанд"},{"SurahNumber":98,"VerseNumber":8,"Text":"Подошашон дар назди Парвардигорашон бустонҳоест ҷовидон, ки зери он ҷӯйҳо меравад. Дар он ҷо ҳамеша ҷовидон бошанд. Аллоҳ аз онҳо розӣ аст, ки амалҳояшонро қабул кардааст ва онҳо аз Аллоҳ розианд, ба он чӣ ки аз неъматҳояш барои онҳо омода кардааст. Ва ин барои касест, ки аз Парвардигораш битарсад ва аз маъсияти Ӯ дур истад"},{"SurahNumber":99,"VerseNumber":1,"Text":"Он гоҳ ки замин ларзонда шавад ба сахттарин ларзаҳояш"},{"SurahNumber":99,"VerseNumber":2,"Text":"ва замин борҳои сангинашро берун резад"},{"SurahNumber":99,"VerseNumber":3,"Text":"ва одамӣ аз тарс бигӯяд, ки заминро чӣ шудааст"},{"SurahNumber":99,"VerseNumber":4,"Text":"Дар ин рӯз замин хабарҳои худро аз неку бад ҳикоят мекунад"},{"SurahNumber":99,"VerseNumber":5,"Text":"Зеро Парвардигорат ба ӯ амр кардааст, ки хабар бидиҳад дар рӯи ӯ он чи карда шудааст"},{"SurahNumber":99,"VerseNumber":6,"Text":"Дар он рӯз мардум пароканда аз қабрҳо берун меоянд, то амалҳояшонро ба онҳо нишон диҳанд"},{"SurahNumber":99,"VerseNumber":7,"Text":"Пас ҳар кас ба андозаи заррае некӣ карда бошад, подоши онро дар охират мебинад"},{"SurahNumber":99,"VerseNumber":8,"Text":"Ва ҳар кас ба андозаи заррае бадӣ карда бошад, азобашро дар охират мебинад"},{"SurahNumber":100,"VerseNumber":1,"Text":"Аллоҳ савганд ёд мекунад: Савганд ба аспони тозандае ки нафасзанон ба тарафи душман ҳамла мекунанд"},{"SurahNumber":100,"VerseNumber":2,"Text":"Савганд, ба аспоне, ки ба наъли худ сангро зада оташ мебароранд"},{"SurahNumber":100,"VerseNumber":3,"Text":"Пас савганд ба аспоне, ки бар муқобили душман бомдодон ҳуҷум оваранд"},{"SurahNumber":100,"VerseNumber":4,"Text":"ва он гоҳ дар он ҷо ғубор бархезонанд"},{"SurahNumber":100,"VerseNumber":5,"Text":"ва он гоҳ дар он ҷо дар миён дароянд ва душманро сарнагун созанд"},{"SurahNumber":100,"VerseNumber":6,"Text":"Ба дурустӣ, ки одамӣ Парвардигори худро шукр намегӯяд"},{"SurahNumber":100,"VerseNumber":7,"Text":"Ба дурустӣ, ӯ худ бар ин гувоҳ аст"},{"SurahNumber":100,"VerseNumber":8,"Text":"Ва ӯ алоқаи сахт бо дороӣ ва мол дорад"}]}