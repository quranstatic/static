{"Id":165,"LanguageCodes":["fil"],"Name":"fil-abdullatifeduar","Author":"Abdullatif Eduardo M. Arceo","Language":"Filipino","Description":"Filipino","Direction":"ltr","Source":"Goodword Books , http://www.goodwordbooks.com/ , Center for Peace and Spirituality , https://www.cpsglobal.org/","Translations":[{"SurahNumber":100,"VerseNumber":9,"Text":"Hindi baga niya batid kung ang laman ng mga libingan ay ilabas at matambad (alalaong baga, ang sangkatauhan ay muling bubuhayin)"},{"SurahNumber":100,"VerseNumber":10,"Text":"At ang lihim ng dibdib (ng mga tao) ay mabubunyag"},{"SurahNumber":100,"VerseNumber":11,"Text":"Katotohanang sa Araw na ito (alalaong baga, ang Araw ng Muling Pagkabuhay), ang kanilang Panginoon ay Lubos na Nakakaalam (sa kanilang mga gawa, at Kanyang babayaran sila ayon sa kanilang mga gawa)"},{"SurahNumber":101,"VerseNumber":1,"Text":"Al-Qariah (ang Sandali ng dagundong at Matinding Pagsabog, alalaong baga, ang Araw ng Muling Pagkabuhay)"},{"SurahNumber":101,"VerseNumber":2,"Text":"Ano nga ba (ang Sandali) ng dagundong at matinding pagsabog"},{"SurahNumber":101,"VerseNumber":3,"Text":"At ano nga ba ang magpapahiwatig sa iyo (kung ano ang Sandali) ng dagundong at matinding pagsabog"},{"SurahNumber":101,"VerseNumber":4,"Text":"Ito ang Araw na ang sangkatauhan ay matutulad sa mga gamu-gamo na makapal na nakakalat"},{"SurahNumber":101,"VerseNumber":5,"Text":"At ang kabundukan ay tila ba gusot na himaymay ng lana"},{"SurahNumber":101,"VerseNumber":6,"Text":"At sa kanya na ang timbang (ng mabubuting gawa) ay masusumpungan na mabigat"},{"SurahNumber":101,"VerseNumber":7,"Text":"Siya ay mamumuhay sa ligaya at saya (sa Paraiso)"},{"SurahNumber":101,"VerseNumber":8,"Text":"Datapuwa’t sa kanya na ang timbang (ng mabubuting gawa) ay masusumpungan na magaan"},{"SurahNumber":101,"VerseNumber":9,"Text":"Kanyang magiging tahanan ang Hawiya (walang hanggang Hukay sa Impiyerno)"},{"SurahNumber":101,"VerseNumber":10,"Text":"At ano ang magpapahiwatig sa iyo kung ano ito (ang Hawiya)"},{"SurahNumber":101,"VerseNumber":11,"Text":"(Ito) ay isang mainit na Nag- aalimpuyong Ningas"},{"SurahNumber":102,"VerseNumber":1,"Text":"Ang pakikipagpaligsahan sa pagtitipon ng mga makamundong bagay ay nakakapanaig sa inyo upang lumihis (sa higit na mabubuting bagay)"},{"SurahNumber":102,"VerseNumber":2,"Text":"Hanggang sa inyong dalawin ang libingan (alalaong baga, hanggang kayo ay mamatay)"},{"SurahNumber":102,"VerseNumber":3,"Text":"walang pagsala! Inyong mapag-aalaman (ang katotohanan)"},{"SurahNumber":102,"VerseNumber":4,"Text":"At muli, ay inyong mapag-aalaman (ang katotohanan)"},{"SurahNumber":102,"VerseNumber":5,"Text":"Hindi! Kung inyo lamang nababatid ng may tiyak na kaalaman (ang kahihinatnan ng pagtitipon ng kayamanan, hindi sana ninyo ginugol ang inyong panahon sa mga makamundong bagay)"},{"SurahNumber":102,"VerseNumber":6,"Text":"walang pagsala! Inyong mapagmamalas ang Naglalagablab na Apoy (Impiyerno)"},{"SurahNumber":102,"VerseNumber":7,"Text":"At muli, walang pagsala na inyong matutunghayan ito"},{"SurahNumber":102,"VerseNumber":8,"Text":"At sa Araw na ito, kayo ay tatanungin hingil sa kasiyahan (na inyong pinagpasasaan sa mundong ito)"},{"SurahNumber":103,"VerseNumber":1,"Text":"Sa pamamagitan ng Al-Asr (paglipas ng mga sandali sa tangkay ng panahon)"},{"SurahNumber":103,"VerseNumber":2,"Text":"Katotohanan! Ang tao ay nasa kawalan (at pagkapahamak)"},{"SurahNumber":103,"VerseNumber":3,"Text":"Maliban sa mga sumasampalataya (sa Kaisahan ni Allah at sa Islam), at nagsisigawa ng mga kabutihan at magkabalikat sa pagtuturo ng Katotohanan (alalaong baga, nagtatagubilin sa kanya [kanila] na magsagawa ng lahat ng uri ng mabubuting gawa na ipinag-uutos ni Allah at pag-iwas sa lahat ng masasamang gawa na ipinagbabawal ni Allah), at nagtatagubilin sa isa’t isa sa pagtitiyaga at pagiging matatag (sa mga pagdurusa, kapinsalaan, at sakit na maaaring maranasan ng sinuman sa panahon ng kanyang pangangaral ng Kanyang Pananampalataya, atbp., tungo sa Kapakanan ni Allah)"},{"SurahNumber":104,"VerseNumber":1,"Text":"Kasumpa-sumpa (sa kaparusahan) ang bawat makakating dila na naninirang puri at yumuyurak sa talikuran"},{"SurahNumber":104,"VerseNumber":2,"Text":"Na nagsasalansan at nagtitipon ng mga kayamanan"},{"SurahNumber":104,"VerseNumber":3,"Text":"Na nagpapalagay na ang kanyang kayamanan ay makakapagpahaba ng kanyang buhay nang walang hanggan"},{"SurahNumber":104,"VerseNumber":4,"Text":"Walang pagsala! Katotohanang siya ay ihahagis sa dumudurog na Apoy"},{"SurahNumber":104,"VerseNumber":5,"Text":"At ano nga ba ang makakapagpahiwatig sa iyo kung ano ang dumudurog na Apoy"},{"SurahNumber":104,"VerseNumber":6,"Text":"Ito ang Apoy ng Poot ni Allah na Naglalagablab ang Ningas"},{"SurahNumber":104,"VerseNumber":7,"Text":"Na sasadlak sa puso (ng mga tao)"},{"SurahNumber":104,"VerseNumber":8,"Text":"Katotohanang ito ang lulukob sa kanila"},{"SurahNumber":104,"VerseNumber":9,"Text":"Sa mga haligi sa mahabang hanay (alalong baga, sila ay paparusahan sa Apoy na may mga haligi, higaan, atbp)"},{"SurahNumber":105,"VerseNumber":1,"Text":"Hindi mo ba napagmalas (O Muhammad) kung paano pinakitunguhan ng iyong Panginoon ang may-ari ng Elepante? [ang hukbo ng mga elepante na nanggaling sa Yemen sa pamumuno ni Abraha Al-Ashram na nagnanais na wasakin ang Ka’ba sa Makkah]"},{"SurahNumber":105,"VerseNumber":2,"Text":"Hindi baga Niya hinadlangan ang kanilang (masamang) balak at (sila ay) mapaligaw"},{"SurahNumber":105,"VerseNumber":3,"Text":"At isinugo Niya laban sa kanila ang mga kawan ng ibon"},{"SurahNumber":105,"VerseNumber":4,"Text":"Na pumupukol sa kanila ng mga bato ng Sijjil (mga batong gawa sa matigas na putik)"},{"SurahNumber":105,"VerseNumber":5,"Text":"At Kanyang ginawa sila na tila mga hungkag na bukirin ng mga dayami (na ang mais dito ay ginasak at kinain ng mga baka)"},{"SurahNumber":106,"VerseNumber":1,"Text":"Sa pagiging bihasa ng mga (Angkan) ni Quraish"},{"SurahNumber":106,"VerseNumber":2,"Text":"(Ay Aming hinayaan) ang mga sasakyan (ng mga Quraish) na bumiyahe ng ligtas sa Taglamig (patungong Timog), at sa Tag-init (patungong Hilaga, ng walang anumang pangangamba)"},{"SurahNumber":106,"VerseNumber":3,"Text":"Kaya’t hayaan sila na sumamba (kayAllah), ang Panginoon ng Tahanang ito (ang Ka’ba sa Makkah)"},{"SurahNumber":106,"VerseNumber":4,"Text":"(Siya, si Allah) ang nagkaloob sa kanila ng pagkain laban sa pagkagutom at laban sa anumang pangamba (at panganib)"},{"SurahNumber":107,"VerseNumber":1,"Text":"Napagmamasdan mo ba siya na nagtatatwa sa Paghuhukom (na daratal)"},{"SurahNumber":107,"VerseNumber":2,"Text":"Kung gayon, siya nga ang (may kagaspangan sa pag-uugali) na tumatangging magbigay ng tulong sa ulila"},{"SurahNumber":107,"VerseNumber":3,"Text":"At hindi natitigatig na magbigay ng biyaya upang pakainin ang naghihikahos"},{"SurahNumber":107,"VerseNumber":4,"Text":"Kaya’t kasawian (sa mga mapagkunwari) na nagsasagawa ng pagdalangin"},{"SurahNumber":107,"VerseNumber":5,"Text":"Na nagpapabaya ng kanilang pagdalangin sa takdang oras"},{"SurahNumber":107,"VerseNumber":6,"Text":"Na nagsasagawa lamang ng kabutihan upang mamalas (ng mga tao)"},{"SurahNumber":107,"VerseNumber":7,"Text":"Datapuwa’t tumatangging magbigay ng kahit na katiting na tulong (alalaong baga, kahit na isang dakot na asin, asukal, isang baso ng tubig, atbp)"},{"SurahNumber":108,"VerseNumber":1,"Text":"Katotohanang sa iyo (O Muhammad) ay ipinagkaloob Namin ang Al-Kawthar (isang Bukal sa Paraiso)"},{"SurahNumber":108,"VerseNumber":2,"Text":"Kaya’t sa iyong Panginoon mo lamang ikaw ay mag-ukol ng dalangin at Pag-aalay"},{"SurahNumber":108,"VerseNumber":3,"Text":"At sa mga namumuhi sa iyo (o Muhammad), siya ay pagkakaitan (ng bawat mabuting bagay sa mundong ito at pag-asang maaasam sa Kabilang Buhay)"},{"SurahNumber":109,"VerseNumber":1,"Text":"Ipagbadya: “o kayong nagtatakwil sa Pananampalataya!” [alalaong baga, ang mga walang pananalig kay Allah, sa Kanyang Kaisahan, sa Kanyang mga Anghel, sa Kanyang mga Aklat, sa Kanyang mga Tagapagbalita, sa Araw ng Muling Pagkabuhay, sa Al-Qadar (maka-diyos na kasasapitan), atbp"},{"SurahNumber":109,"VerseNumber":2,"Text":"Ako ay hindi sumasamba sa inyong sinasamba"},{"SurahNumber":109,"VerseNumber":3,"Text":"At hindi ninyo sasambahin ang aking sinasamba"},{"SurahNumber":109,"VerseNumber":4,"Text":"At ako ay hindi sasamba sa inyong sinasamba"},{"SurahNumber":109,"VerseNumber":5,"Text":"At hindi ninyo sasambahin ang aking sinasamba"},{"SurahNumber":109,"VerseNumber":6,"Text":"Sa inyo ang inyong pananampalataya at sa akin ang tunay na daan ng Pananampalataya (pagsamba kay Allah at sa Kanyang Kaisahan, ang nag-iisang tunay na Diyos)"},{"SurahNumber":110,"VerseNumber":1,"Text":"At nang dumatal (sa iyo, o Muhammad) ang kalinga ni Allah at tagumpay (laban sa iyong kaaway)"},{"SurahNumber":110,"VerseNumber":2,"Text":"At iyong napagmamasdan ang mga Tao na nagsisipasok sa Pananampalataya ni Allah (Islam) nang maramihan"},{"SurahNumber":110,"VerseNumber":3,"Text":"Kaya’t ipagbunyi mo ang mga Papuri sa iyong Panginoon at manalangin na igawad Niya ang Kanyang Kapatawaran. Siya ang tumatanggap ng pagsisisi at nagpapatawad"},{"SurahNumber":111,"VerseNumber":1,"Text":"Maglaho ang mga kamay ni Abu Lahab (ang tiyuhin ng Propeta), ang Ama ng Apoy, maglaho siya"},{"SurahNumber":111,"VerseNumber":2,"Text":"Ang kanyang kayamanan at kanyang mga anak, (atbp.), ay walang magiging kapakinabangan sa kanya"},{"SurahNumber":111,"VerseNumber":3,"Text":"Hindi magtatagal, siya ay sisilaban sa Naglalagablab na Apoy"},{"SurahNumber":111,"VerseNumber":4,"Text":"Gayundin, ang kanyang asawa ay magdadala ng mga tuyong kahoy (mga tinik ng Sadan na kanyang iniuumang sa landas ng Propeta, o ang kanyang paninirang puri sa Propeta), bilang panggatong"},{"SurahNumber":111,"VerseNumber":5,"Text":"Sa kanyang leeg ay nakapulupot ang lubid ng Masad (mga himaymay ng palmera)"},{"SurahNumber":112,"VerseNumber":1,"Text":"Ipagbadya (o Muhammad): Siya si Allah, ang Tangi at Nag-iisa"},{"SurahNumber":112,"VerseNumber":2,"Text":"Allah-us-Samad! Ang Walang Hanggan, ang Sakdal at Ganap (ang may Sariling Kasapatan, ang lahat ng mga nilalang ay umaasa sa Kanyang pagtataguyod, datapuwa’t Siya ay hindi kumakain o umiinom)"},{"SurahNumber":112,"VerseNumber":3,"Text":"Hindi Siya nagkaanak at hindi rin Siya ipinanganak"},{"SurahNumber":112,"VerseNumber":4,"Text":"At walang anumang sa Kanya ay makakatulad"},{"SurahNumber":113,"VerseNumber":1,"Text":"Ipagbadya: Ako ay naghahanap ng Kaligtasan (kay Allah), ang Panginoon ng Bukang Liwayway"},{"SurahNumber":113,"VerseNumber":2,"Text":"Mula sa kasamaan at kabuktutan ng mga nilalang"},{"SurahNumber":113,"VerseNumber":3,"Text":"Mula sa kasamaan at kabuktutan ng kadiliman kung ito ay lumalaganap"},{"SurahNumber":113,"VerseNumber":4,"Text":"At mula sa kasamaan at kabuktutan ng mga nagsasagawa ng Karunungang Itim (mga panggagaway), kung sila ay umiihip sa mga buhol (o nakabuhol)"},{"SurahNumber":113,"VerseNumber":5,"Text":"At mula sa kasamaan at katampalasanan ng isang mainggitin habang siya ay naninibugho (sa pagkainggit)"},{"SurahNumber":114,"VerseNumber":1,"Text":"Ipagbadya: Ako ay naghahanap ng Kaligtasan (kay Allah), ang Panginoon at Tagapagtangkilik ng sangkatauhan"},{"SurahNumber":114,"VerseNumber":2,"Text":"Ang Hari (o Tagapamahala) ng sangkatauhan"},{"SurahNumber":114,"VerseNumber":3,"Text":"Ang Ilah (diyos) ng sangkatauhan"},{"SurahNumber":114,"VerseNumber":4,"Text":"Mula sa kasamaan at kabuktutan ng isang bumubulong (ang demonyo na bumubulong sa puso ng mga tao), na kagyat na lumilisan sa kanyang pagbulong (sa puso ng tao, kung ang binubulungan ay nakaala-ala kay Allah)"},{"SurahNumber":114,"VerseNumber":5,"Text":"Na bumubulong sa mga dibdib ng sangkatauhan"},{"SurahNumber":114,"VerseNumber":6,"Text":"Ng mga Jinn (mga nilikha ni Allah na katulad ng mga tao na may kalayaan na sumunod o sumuway sa pag-uutos ni Allah, datapuwa’t nakalingid sa atin), at mga Tao. [Tunghayan ang Surah 72 (Al-Jinn) para sa karagdagang kaalaman"}]}