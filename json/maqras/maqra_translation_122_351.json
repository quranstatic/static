{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":18,"VerseNumber":99,"Text":"OCH DEN Dagen skall Vi låta [människomassorna svalla] och bryta sig mot varandra som bränningar; och då skall [domens] basunstöt ljuda och Vi skall samla dem [alla] i en enda församling"},{"SurahNumber":18,"VerseNumber":100,"Text":"Den Dagen skall Vi breda ut helvetet i hela dess bredd framför dem som förnekade sanningen"},{"SurahNumber":18,"VerseNumber":101,"Text":"[framför] dem vars ögon bundits för så att de inte kunde [se det som hjälper människor att] minnas Mig, de som inte kunde lyssna"},{"SurahNumber":18,"VerseNumber":102,"Text":"Menar de, dessa förnekare, att de kan ta Mina tjänare till beskyddare i Mitt ställe? Nej, Vi har sörjt för att helvetet står berett att ta emot förnekarna av sanningen"},{"SurahNumber":18,"VerseNumber":103,"Text":"Säg: \"Skall vi säga er vilka de är som i allt vad de företar sig är de största förlorarna"},{"SurahNumber":18,"VerseNumber":104,"Text":"[Det är] de som har inriktat hela sin strävan på det som hör till denna värld och ändå tror att de har levt ett gott och rättskaffens liv"},{"SurahNumber":18,"VerseNumber":105,"Text":"Det är de som avvisade sin Herres budskap och som inte ville tro att de [till sist] skall möta Honom.\" Allt vad de har strävat mot skall gå om intet och på Uppståndelsens dag skall deras [goda] handlingar väga lätt inför Oss"},{"SurahNumber":18,"VerseNumber":106,"Text":"Detta - helvetet - är deras lön därför att de förnekade sanningen och gjorde narr av Mina budskap och Mina budbärare"},{"SurahNumber":18,"VerseNumber":107,"Text":"Men paradisets lustgårdar står beredda att ta emot dem som tror och lever ett gott och rättskaffens liv"},{"SurahNumber":18,"VerseNumber":108,"Text":"där skall de förbli till evig tid och de kommer aldrig att önska någon förändring"},{"SurahNumber":18,"VerseNumber":109,"Text":"SÄG: \"Om allt hav blev till bläck för [att uppteckna] min Herres ord, skulle havet helt visst sina förr än min Herres ord hade uttömts; och [så skulle det vara] även om hav lades till hav"},{"SurahNumber":18,"VerseNumber":110,"Text":"Säg: \"Jag är bara en vanlig människa som ni. Genom uppenbarelsen vet jag att er Gud är den Ende Guden. Var och en som med hopp ser fram mot mötet med sin Herre skall [sträva efter att] leva ett gott och rättskaffens liv och att inte göra någon delaktig av den dyrkan som han ägnar sin Herre"},{"SurahNumber":19,"VerseNumber":1,"Text":"Kaf ha ya ayn Saad"},{"SurahNumber":19,"VerseNumber":2,"Text":"[Detta är] en berättelse om hur din Herre bevisade Sin tjänare Sakarias Sin nåd"},{"SurahNumber":19,"VerseNumber":3,"Text":"När han i en tyst [innerlig] bön bad till sin Herre"},{"SurahNumber":19,"VerseNumber":4,"Text":"sade han: \"Herre! Min kropp har blivit svag och mitt huvud har vitnat, men aldrig har Du, Herre, låtit mig gå ohörd ifrån Dig"},{"SurahNumber":19,"VerseNumber":5,"Text":"Jag oroar mig vid tanken på vad mina närmaste och mina medbröder [kan företa sig] när jag är borta. Min hustru har varit ofruktsam. Skänk mig av nåd en [son och] efterföljare"},{"SurahNumber":19,"VerseNumber":6,"Text":"som kan bli min arvinge och arvinge till Jakobs hus; och gör honom sådan att Du finner behag i honom"},{"SurahNumber":19,"VerseNumber":7,"Text":"[Svaret gavs av änglarna:] ”Hör, Sakarias, det glada budskapet vi ger dig! En son [skall födas åt dig], som skall bära namnet Johannes. 'Vi har inte gett någon före honom detta namn,' [säger Gud].”"},{"SurahNumber":19,"VerseNumber":8,"Text":"[Sakarias] sade: \"Herre! Hur skulle jag kunna få en son, när min hustru är ofruktsam och jag är en skröplig och orkeslös åldring"},{"SurahNumber":19,"VerseNumber":9,"Text":"[Ängeln] svarade: ”Det skall bli [som jag har sagt]. Din Herre säger: 'Detta är lätt för Mig; Jag har förut skapat dig ur ingenting!'”"},{"SurahNumber":19,"VerseNumber":10,"Text":"[Sakarias] sade: \"Herre, ge mig ett tecken!\" [Ängeln] svarade: \"Det tecken du begär är att du under tre dagar inte skall tala till människor [fastän din tunga är hel]"},{"SurahNumber":19,"VerseNumber":11,"Text":"Och han gick ut ur helgedomen till sitt folk och tecknade åt dem att de morgon och afton skulle lovprisa Gud"},{"SurahNumber":19,"VerseNumber":12,"Text":"[När sonen fötts och växt upp, sade Vi:] \"Johannes! Håll med kraft fast vid [Vår] Skrift!\" - Och Vi skänkte honom visdom [redan] i hans tidiga ungdom"},{"SurahNumber":19,"VerseNumber":13,"Text":"och, som Vår särskilda gåva, ett ömt sinne och [viljan till] renhet, och han fruktade Gud"},{"SurahNumber":19,"VerseNumber":14,"Text":"och var en god [son] tillgiven sina föräldrar och visade sig aldrig övermodig eller trotsig"},{"SurahNumber":19,"VerseNumber":15,"Text":"[Guds] fred var med honom den dag han föddes och skall vara med honom den dag han dör och den dag då han skall uppväckas från de döda"},{"SurahNumber":19,"VerseNumber":16,"Text":"OCH MINNS [vad] denna Skrift [har att säga om] Maria. Hon drog sig ifrån de sina till ett [avskilt] rum i öster"},{"SurahNumber":19,"VerseNumber":17,"Text":"och lät dem förstå att hon ville vara i ostördhet genom [att anbringa] ett förhänge. Och Vi sände till henne Vår ingivelses ängel som uppenbarade sig för henne i en välskapad mans skepnad"},{"SurahNumber":19,"VerseNumber":18,"Text":"Då ropade hon: \"Jag ber om den Nåderikes beskydd mot dig! [Kom inte nära mig] om du fruktar Gud"},{"SurahNumber":19,"VerseNumber":19,"Text":"[Ängeln] sade: ”Jag är ingenting annat än en budbärare från din Herre [med hälsningen:] 'Jag skall skänka dig en son, ren och rättfärdig.'”"},{"SurahNumber":19,"VerseNumber":20,"Text":"Hon sade: \"Hur skulle jag, som ingen man har rört, kunna få en son? Jag har aldrig fört ett lösaktigt liv"},{"SurahNumber":19,"VerseNumber":21,"Text":"[Ängeln] svarade: ”Det skall bli [som jag har sagt]. Din Herre säger: 'Detta är lätt för Mig och [det sker] för att han skall bli ett tecken för människorna och [en symbol för] Vår nåd. Så har [Vi] beslutat!'”"}]}