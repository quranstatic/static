{"Id":160,"LanguageCodes":["fa","fas"],"Name":"fas-mohsengharaati","Author":"Mohsen Gharaati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":82,"VerseNumber":1,"Text":"آن‌گاه که آسمان شکافته شود"},{"SurahNumber":82,"VerseNumber":2,"Text":"و آن‌گاه که ستارگان پراکنده شوند"},{"SurahNumber":82,"VerseNumber":3,"Text":"و آن‌گاه که دریاها گشوده شوند و به هم راه یابند"},{"SurahNumber":82,"VerseNumber":4,"Text":"و آن‌گاه که قبرها زیر و رو گردد"},{"SurahNumber":82,"VerseNumber":5,"Text":"[آن هنگام] هر کس آنچه را از پیش فرستاده و آنچه را از پس فرستاده است، مى‌داند"},{"SurahNumber":82,"VerseNumber":6,"Text":"اى انسان! چه چیز تو را در برابر پروردگارت که کریم و بخشنده است، مغرور ساخت؟"},{"SurahNumber":82,"VerseNumber":7,"Text":"همان که تو را آفرید و [اندامت را] استوار ساخت و هماهنگ و متعادل کرد"},{"SurahNumber":82,"VerseNumber":8,"Text":"و به هر صورت که خواست، تو را ترکیب کرد"},{"SurahNumber":82,"VerseNumber":9,"Text":"با این همه، [شما روز] جزا را دروغ مى‌پندارید"},{"SurahNumber":82,"VerseNumber":10,"Text":"در حالى که قطعاً بر شما نگهبانانى [از فرشتگان] گمارده شده‌اند"},{"SurahNumber":82,"VerseNumber":11,"Text":"نویسندگانى بزرگوار،"},{"SurahNumber":82,"VerseNumber":12,"Text":"که به آنچه مى‌کنید، آگاهند"},{"SurahNumber":82,"VerseNumber":13,"Text":"بى‌شک، نیکان در ناز و نعمت‌اند"},{"SurahNumber":82,"VerseNumber":14,"Text":"و بدکاران در آتشى شعله‌ور"},{"SurahNumber":82,"VerseNumber":15,"Text":"که در روز جزا به آن وارد شوند،"},{"SurahNumber":82,"VerseNumber":16,"Text":"و لحظه‌اى، از آن جدا نشوند"},{"SurahNumber":82,"VerseNumber":17,"Text":"و تو چه می‌دانى که روز جزا چه روزى است؟"},{"SurahNumber":82,"VerseNumber":18,"Text":"باز، چه می‌دانى که روز جزا چه روزى است؟"},{"SurahNumber":82,"VerseNumber":19,"Text":"روزى که هیچ کس براى دیگرى هیچ اختیارى ندارد و در آن روز، فرمان، فرمان خداست"},{"SurahNumber":83,"VerseNumber":1,"Text":"واى بر کم‌فروشان"},{"SurahNumber":83,"VerseNumber":2,"Text":"کسانى که هرگاه [برای خرید] از مردم، کالایى را پیمانه می­کنند تمام و کامل مى‌گیرند"},{"SurahNumber":83,"VerseNumber":3,"Text":"ولى هنگامی که مى‌خواهند [برای فروش] به آنان پیمانه بدهند، یا برایشان [کالایى را] وزن کنند، کم مى‌گذارند"},{"SurahNumber":83,"VerseNumber":4,"Text":"آیا آنان گمان ندارند که برانگیخته خواهند شد؟"},{"SurahNumber":83,"VerseNumber":5,"Text":"در روزى بزرگ؟"},{"SurahNumber":83,"VerseNumber":6,"Text":"روزى که مردم در پیشگاه پروردگار جهانیان خواهند ایستاد"},{"SurahNumber":83,"VerseNumber":7,"Text":"چنین نیست [که آنان مى‌پندارند]! همانا [سرنوشت] پرونده‌ی بدکاران در سِجّین است"},{"SurahNumber":83,"VerseNumber":8,"Text":"و تو چه مى‌دانى که سِجّین چیست؟"},{"SurahNumber":83,"VerseNumber":9,"Text":"این سرنوشتى است رقم خورده [و حتمى]"},{"SurahNumber":83,"VerseNumber":10,"Text":"در آن روز، واى بر تکذیب‌کنندگان"},{"SurahNumber":83,"VerseNumber":11,"Text":"کسانى که روز جزا را انکار مى‌کنند"},{"SurahNumber":83,"VerseNumber":12,"Text":"و جز تجاوزگر گناهکار، کسى آن را انکار نمى‌کند"},{"SurahNumber":83,"VerseNumber":13,"Text":"هرگاه آیات ما بر او تلاوت شود، می‌گوید: «[اینها،] افسانه‌هاى پیشینیان است!»"},{"SurahNumber":83,"VerseNumber":14,"Text":"هرگز! بلکه آنچه مرتکب مى‌شدند، بر دل‌هایشان زنگار نهاده است"},{"SurahNumber":83,"VerseNumber":15,"Text":"هرگز! آنان در آن روز از [الطاف] پروردگارشان دور و محرومند"},{"SurahNumber":83,"VerseNumber":16,"Text":"سپس به دوزخ وارد خواهند شد"},{"SurahNumber":83,"VerseNumber":17,"Text":"سپس [به آنان] گفته خواهد شد: «این همان چیزى است که آن را دروغ مى‌پنداشتید!»"},{"SurahNumber":83,"VerseNumber":18,"Text":"چنین نیست [که آنان مى‌پندارند]! همانا [سرنوشت] پرونده‌ی نیکوکاران در علّیین است"},{"SurahNumber":83,"VerseNumber":19,"Text":"و تو چه می‌دانى که علّیین چیست؟"},{"SurahNumber":83,"VerseNumber":20,"Text":"این [جایگاه بلند و پرشکوه]، سرنوشتى است رقم خورده"},{"SurahNumber":83,"VerseNumber":21,"Text":"که مقرّبان آن را مشاهده می‌کنند"},{"SurahNumber":83,"VerseNumber":22,"Text":"بى‌شک، نیکان در ناز و نعمت‌اند"},{"SurahNumber":83,"VerseNumber":23,"Text":"بر تخت‌ها [تکیه می‌زنند و] مى‌نگرند"},{"SurahNumber":83,"VerseNumber":24,"Text":"در چهره‌ی آنان خرّمى و طراوت نعمت را بازمى‌شناسى"},{"SurahNumber":83,"VerseNumber":25,"Text":"از شرابى ناب و سر به مهر به آنان می‌نوشانند"},{"SurahNumber":83,"VerseNumber":26,"Text":"مهر آن از مشک است و هر کس که اهل مسابقه است، شایسته است که رقابت ورزد"},{"SurahNumber":83,"VerseNumber":27,"Text":"و [این باده‌ی ناب] آمیخته‌اى از تسنیم است،"},{"SurahNumber":83,"VerseNumber":28,"Text":"چشمه‌اى که مقرّبان [الهى] از آن مى‌نوشند"},{"SurahNumber":83,"VerseNumber":29,"Text":"گناهکاران [در دنیا] پیوسته به مؤمنان مى‌خندیدند"},{"SurahNumber":83,"VerseNumber":30,"Text":"و هرگاه از کنارشان می‌گذشتند، با چشم و ابرو به یکدیگر اشاره مى‌کردند [و آنان را به مسخره مى‌گرفتند]"},{"SurahNumber":83,"VerseNumber":31,"Text":"و چون به سوى کسانشان بازمى‌گشتند، بذله‌گو بازمى‌گشتند"},{"SurahNumber":83,"VerseNumber":32,"Text":"و هرگاه آنان را مى‌دیدند، مى‌گفتند: «بی­شک این گروه گمراهند!»"},{"SurahNumber":83,"VerseNumber":33,"Text":"در حالى که آنان را بر مؤمنان مراقب نفرستاده بودند [که قضاوت کنند]"},{"SurahNumber":83,"VerseNumber":34,"Text":"پس امروز، مؤمنان به کافران مى‌خندند"},{"SurahNumber":83,"VerseNumber":35,"Text":"آنان بر تخت‌هاى بهشتى نظاره‌گرند،"},{"SurahNumber":83,"VerseNumber":36,"Text":"که آیا کافران به کیفر کارهایشان، رسیده‌اند؟"}]}