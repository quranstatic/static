{"Id":253,"LanguageCodes":["mr","mar"],"Name":"mar-muhammadshafiia","Author":"Muhammad Shafi I Ansari","Language":"Marathi","Description":"Marathi","Direction":"ltr","Source":"Al Birr Foundation http://albirr.in/quran-pdf","Translations":[{"SurahNumber":70,"VerseNumber":19,"Text":"१९. निःसंशय, मनुष्य मोठ्या कच्च्या हृदयाचा बनविला गेला आहे"},{"SurahNumber":70,"VerseNumber":20,"Text":"२०. जेव्हा त्याला कष्ट - यातना पोहचते, तेव्हा भयचिंतीत होतो"},{"SurahNumber":70,"VerseNumber":21,"Text":"२१. आणि जेव्हा त्याला सुख प्राप्त होते, कंजूसपणा करू लागतो"},{"SurahNumber":70,"VerseNumber":22,"Text":"२२. परंतु ते नमाज पढणारे"},{"SurahNumber":70,"VerseNumber":23,"Text":"२३. जे आपल्या नमाजचे वक्तशीर पालन करणारे आहेत.१"},{"SurahNumber":70,"VerseNumber":24,"Text":"२४. आणि ज्यांच्या धन-संपत्तीत निर्धारित हिस्सा आहे"},{"SurahNumber":70,"VerseNumber":25,"Text":"२५. याचकांचाही आणि याचना करण्यापासून अलिप्त राहणाऱ्यांचाही"},{"SurahNumber":70,"VerseNumber":26,"Text":"२६. आणि जे न्यायाच्या दिवसावर विश्वास राखतात"},{"SurahNumber":70,"VerseNumber":27,"Text":"२७. आणि जे आपल्या पालनकर्त्याच्या शिक्षेचे भय बाळगत राहतात"},{"SurahNumber":70,"VerseNumber":28,"Text":"२८. निःसंशय, त्यांच्या पालनकर्त्याची शिक्षा यातना, निर्धास्त होण्याची बाब नाही"},{"SurahNumber":70,"VerseNumber":29,"Text":"२९. आणि जे लोक आपल्या लज्जास्थानां (गुप्तांगां) चे (हराम कृत्यापासून) रक्षण करतात"},{"SurahNumber":70,"VerseNumber":30,"Text":"३०. पंरतु आपल्या पत्नींच्या आणि आपल्या दासींच्याखेरीज ज्यांचे ते मालक (स्वामी) आहेत, या बाबतीत ते निंदनीय नाहीत"},{"SurahNumber":70,"VerseNumber":31,"Text":"३१. आता जो कोणी याच्याखेरीज (मार्ग) शोधेल, तर असे लोक मर्यादेचे उल्लंघन करणारे ठरतील"},{"SurahNumber":70,"VerseNumber":32,"Text":"३२. आणि जे आपल्या अनामती (ठेवी) ची, आणि आपल्या वायद्या-वचनांची व प्रतिज्ञेची कास बाळगतात"},{"SurahNumber":70,"VerseNumber":33,"Text":"३३. आणि जे आपल्या साक्षींवर सरळ (आणि अटळ) राहतात"},{"SurahNumber":70,"VerseNumber":34,"Text":"३४. आणि जे आपल्या नमाजांचे संरक्षण करतात"},{"SurahNumber":70,"VerseNumber":35,"Text":"३५. हेच लोक जन्नतमध्ये मान - प्रतिष्ठा राखणारे असतील"},{"SurahNumber":70,"VerseNumber":36,"Text":"३६. तेव्हा, या काफिरांना झाले तरी काय की ते तुमच्याकडे धावत येतात"},{"SurahNumber":70,"VerseNumber":37,"Text":"३७. उजव्या आणि डाव्या बाजूने, समूहासमूहाने"},{"SurahNumber":70,"VerseNumber":38,"Text":"३८. काय त्यांच्यापैकी प्रत्येकजण असे इच्छितो की त्यांना देणग्यांनी युक्त (ऐश-आरामाच्या) जन्नतमध्ये प्रवेश लाभेल"},{"SurahNumber":70,"VerseNumber":39,"Text":"३९. (असे) कदापि होणार नाही. आम्ही त्यांना त्या (वस्तू) पासून निर्माण केले आहे, जिला ते जाणतात"},{"SurahNumber":70,"VerseNumber":40,"Text":"४०. तेव्हा मला शपथ आहे दोन्ही पूर्व आणि पश्चिम (दिशां) च्या पालनकर्त्याची की आम्ही निश्चतपणे समर्थ आहोत"},{"SurahNumber":70,"VerseNumber":41,"Text":"४१. या गोष्टीवर की त्यांच्याऐवजी त्यांच्यापेक्षा चांगले लोक आणावेत, आणि आम्ही लाचार विवश नाहीत"},{"SurahNumber":70,"VerseNumber":42,"Text":"४२. तेव्हा तुम्ही त्यांना भांडत-खेळत (असलेले) सोडा, येथे पर्यर्ंत की हे आपल्या त्या दिवसाला जाऊन मिळावेत, ज्याचा वायदा त्यांच्याशी केला जात आहे"},{"SurahNumber":70,"VerseNumber":43,"Text":"४३. ज्या दिवशी कबरीमधून हे धावत पळत बाहेर पडतील, जणू काही ते साध्य-चिन्हाकडे वेगाने जात आहेत"},{"SurahNumber":70,"VerseNumber":44,"Text":"४४. त्यांचे डोळे (नजरा) झुकलेले असतील, त्यांच्यावर अपमानाचे सावट (पसरलेले) असेल. हाच तो दिवस, ज्याचा त्यांच्याशी वायदा केला जात होता"},{"SurahNumber":71,"VerseNumber":1,"Text":"१. निःसंशय, आम्ही नूह (अलै.) यांना त्यांच्या जनसमूहाकडे पाठविले की आपल्या जनसमूहाला खबरदार करा (आणि सावध करा) यापूर्वी की त्यांच्याजवळ दुःखदायक अज़ाब (शिक्षा - यातना) येऊन पोहचावा"},{"SurahNumber":71,"VerseNumber":2,"Text":"२. (नूह अलै.) म्हणाले, हे माझ्या जनसमूहाच्या लोकांनो! मी तुम्हाला स्पष्टपणे खबरदार करणारा आहे"},{"SurahNumber":71,"VerseNumber":3,"Text":"३. की तुम्ही अल्लाहची उपासना करा आणि त्याचेच भय बाळगा आणि माझे म्हणणे मान्य करा"},{"SurahNumber":71,"VerseNumber":4,"Text":"४. तर तो तुमचे अपराध माफ करील, आणि तुम्हाला एका निर्धारित वेळे पर्यर्ंत सवड देईल.१ निःसंशय, अल्लाहचा वायदा (निर्धारित समय) जेव्हा येतो, तेव्हा तो टळत नाही. तुम्हाला हे माहीत असते तर (बरे झाले असते)"},{"SurahNumber":71,"VerseNumber":5,"Text":"५. (नूह) म्हणाले, हे माझ्या पालनकर्त्या! मी आपल्या जनसमूहाच्या लोकांना रात्रंदिवस तुझ्याकडे बोलाविले आहे"},{"SurahNumber":71,"VerseNumber":6,"Text":"६. तथापि माझ्या बोलाविण्याने हे लोक पळ काढण्यात आणखी वाढतच गेले"},{"SurahNumber":71,"VerseNumber":7,"Text":"७. आणि जेव्हा जेव्हा मी त्यांना बोलाविले, यासाठी की तू त्यांना माफ करावे, तेव्हा त्यांनी आपली बोटे आपल्या कानात खुपसलीत आणि आपली वस्त्रे (अंगावर) टाकून घेतली, आणि अडून राहिले व मोठा अहंकार केला"},{"SurahNumber":71,"VerseNumber":8,"Text":"८. मग मी त्यांना उंच स्वरात बोलाविले"},{"SurahNumber":71,"VerseNumber":9,"Text":"९. आणि निःसंशय, मी त्यांना उघडपणेही सांगितले व गुपचुपरित्याही"},{"SurahNumber":71,"VerseNumber":10,"Text":"१०. आणि मी म्हणालो की आपल्या पालनकर्त्याकडून आपले अपराध माफ करवून घ्या (आणि क्षमा-याचना करा). निःसंशय, तो मोठा माफ करणारा आहे"},{"SurahNumber":71,"VerseNumber":11,"Text":"११. तो तुमच्यावर आकाशाला खूप पर्जन्यवृष्टी करताना सोडील"},{"SurahNumber":71,"VerseNumber":12,"Text":"१२. आणि तुम्हाला धन-संपत्ती आणि संततीच्या विपुलतेत वाढविल, आणि तुम्हाला बाग प्रदान करील व तुमच्यासाठी प्रवाह जारी करील"},{"SurahNumber":71,"VerseNumber":13,"Text":"१३. तुम्हाला झाले तरी काय की तुम्ही अल्लाहच्या महानतेवर विश्वास करीत नाही"},{"SurahNumber":71,"VerseNumber":14,"Text":"१४. वास्तविक त्याने तुम्हाला अनेकरित्या निर्माण केले आहे"},{"SurahNumber":71,"VerseNumber":15,"Text":"१५. काय तुम्ही पाहत नाही की अल्लाहने कशा प्रकारे वर खाली सात आकाश निर्माण केले आहेत"},{"SurahNumber":71,"VerseNumber":16,"Text":"१६. आणि त्या चंद्राला खूप झगमगणारा बनविले आणि सूर्याला तेजस्वी दीप बनविले"},{"SurahNumber":71,"VerseNumber":17,"Text":"१७. आणि तुम्हाला जमिनीतून (एका विशेष पद्धतीने) उगविले (निर्माण केले आहे)"},{"SurahNumber":71,"VerseNumber":18,"Text":"१८. मग तुम्हाला तिच्यातच परतविल आणि (एका विशेषरितीने) पुन्हा तुम्हाला बाहेर काढील"},{"SurahNumber":71,"VerseNumber":19,"Text":"१९. आणि तुमच्यासाठी धरतीला अल्लाहने बिछाईत बनविले"},{"SurahNumber":71,"VerseNumber":20,"Text":"२०. यासाठी की तुम्ही तिच्या विस्तृत मार्गावर चालावे फिरावे"},{"SurahNumber":71,"VerseNumber":21,"Text":"२१. (नूह) म्हणाले की हे माझ्या पालनकर्त्या! त्या लोकांनी माझी अवज्ञा केली, आणि अशांचे आज्ञापालन केले, ज्यांच्या संपत्ती व संततीने त्यांच्या नुकसानातच भर घातली"},{"SurahNumber":71,"VerseNumber":22,"Text":"२२. आणि त्या लोकांनी फार मोठा धोका (कपट) केला"},{"SurahNumber":71,"VerseNumber":23,"Text":"२३. आणि ते म्हणाले की कधीही आपल्या दैवतांना सोडू नका, आणि ना वद्द, सुवाअ, यगूस, यअुक आणि नस्रला (सोडा).१"},{"SurahNumber":71,"VerseNumber":24,"Text":"२४. आणि त्यांनी अनेक लोकांना मार्गभ्रष्ट केले. (हे पालनकर्त्या!) तू या अत्याचारी लोकांच्या मार्गभ्रष्टतेत आणखी वाढ कर"},{"SurahNumber":71,"VerseNumber":25,"Text":"२५. हे लोक आपल्या अपराधांपायी (पाण्यात) बुडविले गेले आणि जहन्नममध्ये पोहचविले गेले आणि अल्लाहखेरीज त्यांना आपला कोणी मदत करणारा आढळला नाही"},{"SurahNumber":71,"VerseNumber":26,"Text":"२६. आणि (नूह) म्हणाले की हे माझ्या पालनकर्त्या! तू या धरतीवर कोणत्याही काफिराला (इन्कार करणाऱ्याला) वास्तव्य करणारा सोडू नकोस"},{"SurahNumber":71,"VerseNumber":27,"Text":"२७. जर त्यांना तू सोडशील तर निःसंशय हे तुझ्या दुसऱ्या दासांनाही मार्गभ्रष्ट करतील आणि हे दुष्कर्म करणाऱ्या काफिरांनाच जन्म देतील"},{"SurahNumber":71,"VerseNumber":28,"Text":"२८. हे माझ्या पालनकर्त्या! तू मला आणि माझ्या माता-पित्याला आणि जे देखील ईमान राखून माझ्या घरात येतील आणि समस्त ईमानधारक पुरुषांना आणि समस्त ईमानधारक स्त्रियांना माफ कर आणि काफिरांना विनाशाखेरीज अन्य कोणत्याही गोष्टीत वृद्धिंगत करू नकोस"}]}