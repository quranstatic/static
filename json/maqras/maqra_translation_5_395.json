{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":2,"VerseNumber":75,"Text":"Onların size inanacaklarını mı umuyorsunuz? Halbuki onların bir kısmı, ALLAH'ın sözünü işitip kavradıktan sonra, bile bile onu değiştirirlerdi"},{"SurahNumber":2,"VerseNumber":76,"Text":"İnananlarla karşılaşınca, \"İnandık,\" derler; başbaşa kaldıklarında ise \"Rabbiniz katında size karşı delil olarak kullanmaları için, ALLAH'ın size açıkladığını mı onlara anlatıyorsunuz, akletmez misiniz,\" derler"},{"SurahNumber":2,"VerseNumber":77,"Text":"Bilmezler mi ki ALLAH gizledikleri ve açıkladıkları herşeyi biliyor"},{"SurahNumber":2,"VerseNumber":78,"Text":"Aralarında ümmiler var ki kuruntu ve söylentilerin dışında kitabı bilmezler; bildiklerini zannederler"},{"SurahNumber":2,"VerseNumber":79,"Text":"Kitab'ı elleriyle yazdıktan sonra onu ucuz bir fiyata satmak için onun ALLAH'tan olduğunu söyleyenlerin vay haline. Ellerinin yazdığından dolayı vay haline onların. Kazandıklarından dolayı vay haline onların"},{"SurahNumber":2,"VerseNumber":80,"Text":"Sayılı birkaç gün dışında ateş bize değmeyecek,\" dediler. De ki: \"ALLAH'tan böyle bir söz mü aldınız -ki ALLAH verdiği sözden dönmez- yoksa ALLAH adına bilmediğiniz bir şeyi mi söylüyorsunuz"},{"SurahNumber":2,"VerseNumber":81,"Text":"Günah işleyip suçu kendisini kuşatan kimseler ateş halkıdır; orada sürekli kalırlar"},{"SurahNumber":2,"VerseNumber":82,"Text":"İnanıp erdemli bir hayat sürenler ise cennet halkıdır; onlar da orada sürekli kalırlar"},{"SurahNumber":2,"VerseNumber":83,"Text":"İsrailoğullarından şöyle söz almıştık: ALLAH'tan başkasına tapmayacak, anaya babaya, yakınlara, yetimlere ve yoksullara iyilik edeceksiniz. İnsanlarla dostça konuşacaksınız. Namazı gözetecek, zekatı vereceksiniz. Fakat bundan sonra pek azınız hariç döndünüz"},{"SurahNumber":2,"VerseNumber":84,"Text":"Birbirinizin kanını dökmeyeceksiniz ve birbirinizi yurtlarından çıkarmıyacaksınız diye de sizden söz almıştık. Bunu kabul etmiş ve tanık olmuştunuz"},{"SurahNumber":2,"VerseNumber":85,"Text":"Tüm bunlardan sonra, sizler hala birbirinizi öldürüyor, aranızdan bir grubu yurtlarından çıkarıyor, kötülük ve düşmanlıkta onlara karşı birleşiyorsunuz. Onları yurtlarından çıkarmanız zaten size haramken, bu yetmiyormuş gibi size esir düştüklerinde bir de onlardan fidye istiyorsunuz. Yoksa siz kitabın bir kısmına inanıp bir kısmını inkar mı ediyorsunuz? Böyle davrananların cezası dünya hayatında rezil olmak ve Diriliş Gününde de azabın en çetinine uğratılmaktan başka ne olabilir? ALLAH yaptıklarınızdan gafil değil"},{"SurahNumber":2,"VerseNumber":86,"Text":"Onlar, ahiret karşılığında dünya hayatını satın alan kimselerdir. Bu yüzden azapları hafifletilmez ve kendilerine yardım edilmez"},{"SurahNumber":2,"VerseNumber":87,"Text":"Musa'ya kitabı verdik ve ondan sonra ard arda elçiler gönderdik. Meryemoğlu İsa'ya da apaçık deliller verdik ve onu Kutsal Ruh ile destekledik. Hoşunuza gitmeyen bir şeyle ne zaman size bir elçi geldiyse büyüklük taslayarak onu yalanlamadınız mı veya öldürmediniz mi"},{"SurahNumber":2,"VerseNumber":88,"Text":"Hatta \"Sabit fikirliyiz,\" dediler. Halbuki, inkarlarından dolayı ALLAH onları lanetlemişti! Bu yüzden onların pek azı inanır"},{"SurahNumber":2,"VerseNumber":89,"Text":"İnkarcılara karşı yardım beklemelerine rağmen, onlara ALLAH katından yanlarındakini doğrulayıcı bir kitap, bu bekledikleri şey, kendilerine gelince onu inkar ettiler. ALLAH'ın laneti, inkarcılara olsun"},{"SurahNumber":2,"VerseNumber":90,"Text":"ALLAH'ın, lütfunu kullarından dilediğine indirmesini çekemiyerek ALLAH'ın indirdiğini inkar etmek için kişiliklerini satmaları ne kötü! Böylece gazap üstüne gazaba uğradılar. Kafirlere alçaltıcı bir azap var"},{"SurahNumber":2,"VerseNumber":91,"Text":"Kendilerine, \"ALLAH'ın indirdiğine inanın!,\" denildiğinde, \"Bize indirilene inanırız,\" diyerek ondan sonrasını inkar ederler. Oysa bu, yanlarında bulunanı doğrulayan gerçektir. \"İnanmış idiyseniz, neden daha önce ALLAH'ın peygamberlerini öldürüyordunuz,\" de"}]}