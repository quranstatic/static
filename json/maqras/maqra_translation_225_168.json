{"Id":168,"LanguageCodes":["fi","fin"],"Name":"fin-unknown","Author":"Unknown","Language":"Finnish","Description":"Finnish","Direction":"ltr","Source":"","Translations":[{"SurahNumber":67,"VerseNumber":1,"Text":"Siunattu on Hän, jonka käsissä on valtakunta ja voima yli kaiken olevaisen"},{"SurahNumber":67,"VerseNumber":2,"Text":"Hän, joka loi elämän ja kuoleman koetellakseen, kuka teistä osoittautuu parhaaksi teoissa. Hän on mahtava, laupias"},{"SurahNumber":67,"VerseNumber":3,"Text":"Hän on luonut seitsemän taivasta toinen toisensa yläpuolelle. Et voi havaita mitään vikaa Armahtajan luomistyössä. Katsele ympärillesi: voitko huomata mitään vajavaisuutta"},{"SurahNumber":67,"VerseNumber":4,"Text":"Käänny ylt'ympäri ja katsele yhä edelleen, ja katseesi palaa lähtökohtaan pettyneenä ja väsyneenä"},{"SurahNumber":67,"VerseNumber":5,"Text":"Olemmehan koristanut koko alimman taivaan valoilla, joista on tullut aseita paholaisia vastaan, näille Me olemme valmistanut helvetin tulen tuskat"},{"SurahNumber":67,"VerseNumber":6,"Text":"Niitä, jotka eivät usko Herraansa, odottaa helvetin tuska; kurja on tuo määränpää"},{"SurahNumber":67,"VerseNumber":7,"Text":"Kun heidät heitetään sinne, he kuulevat sen pauhun, kun se kiehuu"},{"SurahNumber":67,"VerseNumber":8,"Text":"Se on raivoonsa pakahtumaisillaan. Joka kerta, kun sinne heitetään joukko, sen vartijat kysyvät näiltä: »Eikö varoittaja aikanaan tullut luoksenne?»"},{"SurahNumber":67,"VerseNumber":9,"Text":"Ja he vastaavat: »Kyllä, varoittaja tuli totisesti luoksemme, mutta me torjuimme hänet ja sanoimme: 'Jumala ei ole sinulle ilmoitustaan antanut, olet suuressa harhassa.'»"},{"SurahNumber":67,"VerseNumber":10,"Text":"Ja he sanovat: »Jos olisimme ottaneet vaarin ja miettineet, emme olisi joutuneet helvetin asukkaiden joukkoon.»"},{"SurahNumber":67,"VerseNumber":11,"Text":"Niin he tunnustavat syntinsä, mutta etäälle armosta jäävät helvetin tulen asukkaat"},{"SurahNumber":67,"VerseNumber":12,"Text":"Niitä varten, jotka salassakin pelkäävät ja kunnioittavat Herraansa, on anteeksiantamus ja suuri palkinto"},{"SurahNumber":67,"VerseNumber":13,"Text":"Joko salaatte sanottavanne tai lausutte sen julki, kyllä Herra varmasti tuntee mielenne"},{"SurahNumber":67,"VerseNumber":14,"Text":"Eikö Hän sitä tietäisi, joka kaiken loi? Hänhän vähimmänkin havaitsee ja kaiken tajuaa"},{"SurahNumber":67,"VerseNumber":15,"Text":"Hän on luonut maan alamaiseksenne, jotta voisitte kävellä sen teillä ja syödä sen antimia. Hänen luokseen johtaa ylösnousemus"},{"SurahNumber":67,"VerseNumber":16,"Text":"Oletteko varmat siitä, ettei Hän, joka on yläpuolellanne, anna maan niellä teitä? Katso, se jo vavahtelee"},{"SurahNumber":67,"VerseNumber":17,"Text":"Tai oletteko varmat siitä, ettei Hän, joka on teidän yläpuolellanne, lähetä päällenne hirmumyrskyä? Saatte kokea, millainen oli minun varoitukseni"},{"SurahNumber":67,"VerseNumber":18,"Text":"On kyllä ollut niitä, jotka ennen heitä ovat väittäneet totuutta valheeksi, mutta millainen olikaan kuritukseni"},{"SurahNumber":67,"VerseNumber":19,"Text":"Eivätkö he näe, miten linnut heidän yläpuolellaan levittävät ja kokoovat siipensä? Kuka muu kuin Armahtaja pitää niitä koholla? Hän totisesti näkee kaiken"},{"SurahNumber":67,"VerseNumber":20,"Text":"Kuka muu kuin Armahtaja voi teitä auttaa niinkuin suuri sotajoukko? Epäuskoiset ovat sokeita"},{"SurahNumber":67,"VerseNumber":21,"Text":"Onko ketään, joka teitä ravitsisi, jos Hän ei antaisi teille elatusta? Mutta he vain jatkavat kapinoimistaan ja vastusteluaan"},{"SurahNumber":67,"VerseNumber":22,"Text":"Kumpi voi paremmin seurata johdatusta, sekö, joka ryömii kasvot maata vasten, vai se, joka etenee oikeata tietä pystyssä päin"},{"SurahNumber":67,"VerseNumber":23,"Text":"Sano: »Hän on teidät luonut ja antanut teille näön, kuulon ja sydämen. Vähäinen on teidän kiitollisuutenne.»"},{"SurahNumber":67,"VerseNumber":24,"Text":"Sano: »Hän on teidät levittänyt aina maan ääriin asti, ja Hänen luokseen teidät kootaan yhteen.»"},{"SurahNumber":67,"VerseNumber":25,"Text":"He sanovat myös: »Milloin on tämä lupaus täyttyvä, jos puheesi on totta?»"},{"SurahNumber":67,"VerseNumber":26,"Text":"Sano: »Sen tietää Jumala yksin, minä olen vain julkinen varoittaja.»"},{"SurahNumber":67,"VerseNumber":27,"Text":"Mutta kun he näkevät tuhon olevan lähellä, synkkenevät niiden kasvot, jatka eivät usko, ja kuuluu sana: »Tämä on se, mitä te halusitte.»"},{"SurahNumber":67,"VerseNumber":28,"Text":"Sano: »Mitä ajattelette? Vaikkapa Jumala tuhoaisi minut ja ne, jotka ovat minun kanssani, tai armahtaisi meidät, kukapa silloinkaan pelastaisi epäuskoiset tuomion kurituksesta?»"},{"SurahNumber":67,"VerseNumber":29,"Text":"Sano: »Hän on Armahtaja, Me uskomme Häneen ja Häneen Me luotamme; pian saatte tietää, kuka on ilmeisessä harhassa.»"},{"SurahNumber":67,"VerseNumber":30,"Text":"Sano: »Mitä ajattelisitte, jos jonakin aamuna vetenne valuisi kuiviin? Kuka teille silloin voisi hankkia kirkasta, juoksevaa vettä?»"}]}