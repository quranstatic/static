{"Id":158,"LanguageCodes":["fa","fas"],"Name":"fas-mohammadmahdifo","Author":"Mohammad Mahdi Fooladvand","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":87,"VerseNumber":1,"Text":"نام پروردگار والاى خود را به پاكى بستاى"},{"SurahNumber":87,"VerseNumber":2,"Text":"همان كه آفريد و هماهنگى بخشيد"},{"SurahNumber":87,"VerseNumber":3,"Text":"و آنكه اندازه‌گيرى كرد و راه نمود"},{"SurahNumber":87,"VerseNumber":4,"Text":"و آنكه چمنزار را برآورد؛"},{"SurahNumber":87,"VerseNumber":5,"Text":"و پس [از چندى‌] آن را خاشاكى تيره‌گون گردانيد"},{"SurahNumber":87,"VerseNumber":6,"Text":"ما بزودى [آيات خود را به وسيله سروش غيبى‌] بر تو خواهيم خواند، تا فراموش نكنى؛"},{"SurahNumber":87,"VerseNumber":7,"Text":"جز آنچه خدا خواهد، كه او آشكار و آنچه را كه نهان است مى‌داند"},{"SurahNumber":87,"VerseNumber":8,"Text":"و براى تو آسانترين [راه‌] را فراهم مى‌گردانيم"},{"SurahNumber":87,"VerseNumber":9,"Text":"پس پند ده، اگر پند سود بخشد"},{"SurahNumber":87,"VerseNumber":10,"Text":"آن كس كه ترسد، بزودى عبرت گيرد"},{"SurahNumber":87,"VerseNumber":11,"Text":"و نگون‌بخت، خود را از آن دور مى‌دارد؛"},{"SurahNumber":87,"VerseNumber":12,"Text":"همان كس كه در آتشى بزرگ در آيد؛"},{"SurahNumber":87,"VerseNumber":13,"Text":"آنگاه نه در آن مى‌ميرد و نه زندگانى مى‌يابد"},{"SurahNumber":87,"VerseNumber":14,"Text":"رستگار آن كس كه خود را پاك گردانيد؛"},{"SurahNumber":87,"VerseNumber":15,"Text":"و نام پروردگارش را ياد كرد و نماز گزارد"},{"SurahNumber":87,"VerseNumber":16,"Text":"ليكن [شما] زندگى دنيا را بر مى‌گزينيد؛"},{"SurahNumber":87,"VerseNumber":17,"Text":"با آنكه [جهان‌] آخرت نيكوتر و پايدارتر است"},{"SurahNumber":87,"VerseNumber":18,"Text":"قطعاً در صحيفه‌هاى گذشته اين [معنى‌] هست،"},{"SurahNumber":87,"VerseNumber":19,"Text":"صحيفه‌هاى ابراهيم و موسى"},{"SurahNumber":88,"VerseNumber":1,"Text":"آيا خبر «غاشيه» به تو رسيده است؟"},{"SurahNumber":88,"VerseNumber":2,"Text":"در آن روز، چهره‌هايى زبونند،"},{"SurahNumber":88,"VerseNumber":3,"Text":"كه تلاش كرده، رنج [بيهوده‌] برده‌اند"},{"SurahNumber":88,"VerseNumber":4,"Text":"[ناچار] در آتشى سوزان درآيند"},{"SurahNumber":88,"VerseNumber":5,"Text":"از چشمه‌اى داغ نوشانيده شوند"},{"SurahNumber":88,"VerseNumber":6,"Text":"خوراكى جز خار خشك ندارند،"},{"SurahNumber":88,"VerseNumber":7,"Text":"[كه‌] نه فربه كند، و نه گرسنگى را باز دارد"},{"SurahNumber":88,"VerseNumber":8,"Text":"در آن روز، چهره‌هايى شادابند"},{"SurahNumber":88,"VerseNumber":9,"Text":"از كوشش خود خشنودند"},{"SurahNumber":88,"VerseNumber":10,"Text":"در بهشت برين‌اند"},{"SurahNumber":88,"VerseNumber":11,"Text":"سخن بيهوده‌اى در آنجا نشنوند"},{"SurahNumber":88,"VerseNumber":12,"Text":"در آن، چشمه‌اى روان باشد"},{"SurahNumber":88,"VerseNumber":13,"Text":"تختهايى بلند در آنجاست"},{"SurahNumber":88,"VerseNumber":14,"Text":"و قدحهايى نهاده شده"},{"SurahNumber":88,"VerseNumber":15,"Text":"و بالشهايى پهلوى هم [چيده‌]"},{"SurahNumber":88,"VerseNumber":16,"Text":"و فرشهايى [زربفت‌] گسترده"},{"SurahNumber":88,"VerseNumber":17,"Text":"آيا به شتر نمى‌نگرند كه چگونه آفريده شده؟"},{"SurahNumber":88,"VerseNumber":18,"Text":"و به آسمان كه چگونه برافراشته شده؟"},{"SurahNumber":88,"VerseNumber":19,"Text":"و به كوه‌ها كه چگونه برپا داشته شده؟"},{"SurahNumber":88,"VerseNumber":20,"Text":"و به زمين كه چگونه گسترده شده است؟"},{"SurahNumber":88,"VerseNumber":21,"Text":"پس تذكر ده كه تو تنها تذكردهنده‌اى"},{"SurahNumber":88,"VerseNumber":22,"Text":"بر آنان تسلّطى ندارى،"},{"SurahNumber":88,"VerseNumber":23,"Text":"مگر كسى كه روى بگرداند و كفر ورزد،"},{"SurahNumber":88,"VerseNumber":24,"Text":"كه خدا او را به آن عذاب بزرگتر عذاب كند"},{"SurahNumber":88,"VerseNumber":25,"Text":"در حقيقت، بازگشت آنان به سوى ماست،"},{"SurahNumber":88,"VerseNumber":26,"Text":"آنگاه حساب [خواستن از] آنان به عهده ماست"},{"SurahNumber":89,"VerseNumber":1,"Text":"سوگند به سپيده‌دم،"},{"SurahNumber":89,"VerseNumber":2,"Text":"و به شبهاى دهگانه،"},{"SurahNumber":89,"VerseNumber":3,"Text":"و به جفت و تاق،"},{"SurahNumber":89,"VerseNumber":4,"Text":"و به شب، وقتى سپرى شود"},{"SurahNumber":89,"VerseNumber":5,"Text":"آيا در اين، براى خردمند [نياز به‌] سوگندى [ديگر] است؟"},{"SurahNumber":89,"VerseNumber":6,"Text":"مگر ندانسته‌اى كه پروردگارت با عاد چه كرد؟"},{"SurahNumber":89,"VerseNumber":7,"Text":"با عمارات ستون‌دار ارم،"},{"SurahNumber":89,"VerseNumber":8,"Text":"كه مانندش در شهرها ساخته نشده بود؟"},{"SurahNumber":89,"VerseNumber":9,"Text":"و با ثمود، همانان كه در درّه، تخته‌سنگها را مى‌بريدند؟"},{"SurahNumber":89,"VerseNumber":10,"Text":"و با فرعون، صاحب خرگاه‌ها [و بناهاى بلند]؟"},{"SurahNumber":89,"VerseNumber":11,"Text":"همانان كه در شهرها سر به طغيان برداشتند،"},{"SurahNumber":89,"VerseNumber":12,"Text":"و در آنها بسيار تبهكارى كردند"},{"SurahNumber":89,"VerseNumber":13,"Text":"[تا آنكه‌] پروردگارت بر سر آنان تازيانه عذاب را فرونواخت،"},{"SurahNumber":89,"VerseNumber":14,"Text":"زيرا پروردگار تو سخت در كمين است"},{"SurahNumber":89,"VerseNumber":15,"Text":"اما انسان، هنگامى كه پروردگارش وى را مى‌آزمايد، و عزيزش مى‌دارد و نعمت فراوان به او مى‌دهد، مى‌گويد: «پروردگارم مرا گرامى داشته است.»"},{"SurahNumber":89,"VerseNumber":16,"Text":"و اما چون وى را مى‌آزمايد و روزى‌اش را بر او تنگ مى‌گرداند، مى‌گويد: «پروردگارم مرا خوار كرده است.»"},{"SurahNumber":89,"VerseNumber":17,"Text":"ولى نه، بلكه يتيم را نمى‌نوازيد؛"},{"SurahNumber":89,"VerseNumber":18,"Text":"و بر خوراك‌[دادن‌] بينوا همديگر را بر نمى‌انگيزيد؛"},{"SurahNumber":89,"VerseNumber":19,"Text":"و ميراث [ضعيفان‌] را چپاولگرانه مى‌خوريد؛"},{"SurahNumber":89,"VerseNumber":20,"Text":"و مال را دوست داريد، دوست داشتنى بسيار"},{"SurahNumber":89,"VerseNumber":21,"Text":"نه چنان است، آنگاه كه زمين، سخت در هم كوبيده شود،"},{"SurahNumber":89,"VerseNumber":22,"Text":"و [فرمان‌] پروردگارت و فرشته‌[ها] صف‌درصف آيند،"},{"SurahNumber":89,"VerseNumber":23,"Text":"و جهنم را در آن روز [حاضر] آورند، آن روز است كه انسان پند گيرد؛ و[لى‌] كجا او را جاى پندگرفتن باشد؟"},{"SurahNumber":89,"VerseNumber":24,"Text":"گويد: «كاش براى زندگانى خود [چيزى‌] پيش فرستاده بودم.»"},{"SurahNumber":89,"VerseNumber":25,"Text":"پس در آن روز هيچ كس چون عذاب‌كردن او، عذاب نكند"},{"SurahNumber":89,"VerseNumber":26,"Text":"و هيچ كس چون دربندكشيدن او، دربند نكشد"},{"SurahNumber":89,"VerseNumber":27,"Text":"اى نفس مطمئنّه،"},{"SurahNumber":89,"VerseNumber":28,"Text":"خشنود و خداپسند به سوى پروردگارت بازگرد،"},{"SurahNumber":89,"VerseNumber":29,"Text":"و در ميان بندگان من درآى،"},{"SurahNumber":89,"VerseNumber":30,"Text":"و در بهشت من داخل شو"}]}