{"Id":470,"LanguageCodes":["xh","xho"],"Name":"xho-imaamismaaeelng","Author":"Imaam Ismaaeel Ngqoyiyana","Language":"Xhosa","Description":"Xhosa","Direction":"ltr","Source":"The Islamic Dawah Movement of Southern Africe(IDM) , https://www.alqurantranslation.com/","Translations":[{"SurahNumber":84,"VerseNumber":1,"Text":"Xa isibhakabhaka sisahlukana phakathi"},{"SurahNumber":84,"VerseNumber":2,"Text":"Siphulaphule, sithobele iNkosi yaso yaye kunyanzelekile senze njalo"},{"SurahNumber":84,"VerseNumber":3,"Text":"Naxa umhlaba usanekwa"},{"SurahNumber":84,"VerseNumber":4,"Text":"Sele utyekezele ngaphandle konke oko bekungaphakathi kuwo"},{"SurahNumber":84,"VerseNumber":5,"Text":"Uphulaphula, uthobela iNkosi yawo yaye unyanzelekile wenze njalo"},{"SurahNumber":84,"VerseNumber":6,"Text":"Hini na wena mntu! Inene, wena Uya kubuyela eNkosini yakho nezenzo zakho (oko) kukubuyela okungathandabuzekiyo"},{"SurahNumber":84,"VerseNumber":7,"Text":"Lowo uya kunikwa iNcwadi yakhe (yezenzo) ngesandla sakhe sokunene"},{"SurahNumber":84,"VerseNumber":8,"Text":"Inene lowo kungekudala ityala lakhe liya kuxoxwa ngokulula"},{"SurahNumber":84,"VerseNumber":9,"Text":"Aze abuyele kwabakubo evuya"},{"SurahNumber":84,"VerseNumber":10,"Text":"Ke lowo uya kunikwa iNcwadi yakhe ngemva"},{"SurahNumber":84,"VerseNumber":11,"Text":"Uya kuthandazela ukuba atshabalale"},{"SurahNumber":84,"VerseNumber":12,"Text":"Yaye uya kungena eMlilweni odwanguzayo, aviswe ukutshisa kwawo"},{"SurahNumber":84,"VerseNumber":13,"Text":"Kaloku yena wayonwabile phakathi kwabakubo"},{"SurahNumber":84,"VerseNumber":14,"Text":"Eneneni yena wayecinga ukuba asokuze abuyele (kuThi)"},{"SurahNumber":84,"VerseNumber":15,"Text":"Kanti! INkosi yakhe Yayihleli Imqwalasele"},{"SurahNumber":84,"VerseNumber":16,"Text":"Ngoko ke Ndifunga ngokukhazimla kokutshona kwelanga"},{"SurahNumber":84,"VerseNumber":17,"Text":"Nangobusuku nako konke obukuqokelela ngobumnyama babo"},{"SurahNumber":84,"VerseNumber":18,"Text":"Nangenyanga xa ipheleleyo"},{"SurahNumber":84,"VerseNumber":19,"Text":"Niya kuhamba amanqanaba ngamanqanaba (kobu bomi nakuBomi oBuzayo)"},{"SurahNumber":84,"VerseNumber":20,"Text":"Kanti yintoni na ngabo ukuba bangakholwa"},{"SurahNumber":84,"VerseNumber":21,"Text":"Ukanti naxa i’Kurân icengcelezwa kubo abawi baqubude"},{"SurahNumber":84,"VerseNumber":22,"Text":"Yeha\tabo\tbangakholwayo\tbayamphikisa\t(uMprofeti uMuhammad)"},{"SurahNumber":84,"VerseNumber":23,"Text":"Kanti\tYena\tuAllâh\tUkwazi\tkakuhle\tabakuqokelelayo (okuzizenzo ezilungileyo nezingcolileyo)"},{"SurahNumber":84,"VerseNumber":24,"Text":"Vakalisa ke ngoko isohlwayo esibuhlungu kubo"},{"SurahNumber":84,"VerseNumber":25,"Text":"Ngaphandle kwabo bakholwayo benze izenzo zobulungisa"},{"SurahNumber":85,"VerseNumber":1,"Text":"Ndifunga ngesibhakabhaka esibambe iinkwenkwezi ezinkulu"},{"SurahNumber":85,"VerseNumber":2,"Text":"NangeMini yesithembiso"},{"SurahNumber":85,"VerseNumber":3,"Text":"NangeMini yokungqina nangeMini1 engqinelwayo"},{"SurahNumber":85,"VerseNumber":4,"Text":"Baqalekisiwe abenza umsele"},{"SurahNumber":85,"VerseNumber":5,"Text":"Womlilo ogalelwe isivuthisi"},{"SurahNumber":85,"VerseNumber":6,"Text":"Behleli ecaleni kwawo (bebukele abo babetshiswa kuwo)"},{"SurahNumber":85,"VerseNumber":7,"Text":"Yaye baye baba ngamangqina oko babekwenza ngokuchasene nabakholwayo"},{"SurahNumber":85,"VerseNumber":8,"Text":"Akukho tyala limbi ababelenzile (abakholwayo) ngaphandle kokukholwa kuAllâh, uSomandla, Ofanelwe ziindumiso zonke"},{"SurahNumber":85,"VerseNumber":9,"Text":"Yena nguMnini bukumkani bamazulu nomhlaba! Yaye uAllâh UliNgqina ngaphezulu kwazo zonke izinto"},{"SurahNumber":85,"VerseNumber":10,"Text":"(Inene abo batshutshisa amakholwa namakholwakazi ngokuwangcungcuthekisa) baze bangaguquki, baza kufumana isohlwayo sesiHogo, yaye baza kufumana isohlwayo soMlilo otshisayo"},{"SurahNumber":85,"VerseNumber":11,"Text":"Inene abo bakholwayo baze benze izenzo zobulungisa, okwabo iya kuba yiMiyezo ekumpompoza amanzi ngaphantsi kwayo. Leyo iya kuba yimpumelelo enkulu"},{"SurahNumber":85,"VerseNumber":12,"Text":"Inene\t(wena\tMuhammad)\tisohlwayo\tseNkosi\tyakho sibuhlungu kakhulu"},{"SurahNumber":85,"VerseNumber":13,"Text":"Inene\t(iNkosi\tyakho)\tyiYo\tEqalayo,\t(ukudala) Yiyo negqibelayo"},{"SurahNumber":85,"VerseNumber":14,"Text":"Yaye Yona nguMxoleli, uSoluthando"},{"SurahNumber":85,"VerseNumber":15,"Text":"UMnini Trone, eZukileyo"},{"SurahNumber":85,"VerseNumber":16,"Text":"NguMenzi wentando yaKhe"},{"SurahNumber":85,"VerseNumber":17,"Text":"Ingaba ibali lemikhosi lifikile na kuwe"},{"SurahNumber":85,"VerseNumber":18,"Text":"(Imikhosi ) kaFir’awn namaThamûd"},{"SurahNumber":85,"VerseNumber":19,"Text":"Yeha abangakholwayo bayaqhubeka nokuphikisa (uMprofeti uMuhammad) nomyalezo wakhe oyi-Islam"},{"SurahNumber":85,"VerseNumber":20,"Text":"Kodwa Yena uAllâh Ubarhangqele ngemva kwabo"},{"SurahNumber":85,"VerseNumber":21,"Text":"Inene le yi’Kur’ân ezukileyo"},{"SurahNumber":85,"VerseNumber":22,"Text":"Ibhalwe eCwecweni elilondoloziweyo"},{"SurahNumber":86,"VerseNumber":1,"Text":"Ndifunga ngesibhakabhaka nangondwendwe lwasebusuku (inkwenkwezi ekhazimla kakhulu)"},{"SurahNumber":86,"VerseNumber":2,"Text":"Yintoni\tna\tenokukucacisela\tokokuba\tundwendwe lwasebusuku yintoni na"},{"SurahNumber":86,"VerseNumber":3,"Text":"Yinkwenkwezi ekukhazimla kwayo kugqobhozelayo"},{"SurahNumber":86,"VerseNumber":4,"Text":"Umphefumlo ngamnye unomkhuseli phezu kwawo"},{"SurahNumber":86,"VerseNumber":5,"Text":"Ngoko ke umntu makajonge ukuba udalwe ngantoni na"},{"SurahNumber":86,"VerseNumber":6,"Text":"Udalwe ngamanzi atsawulayo"},{"SurahNumber":86,"VerseNumber":7,"Text":"Avela phakathi komqolo neembambo"},{"SurahNumber":86,"VerseNumber":8,"Text":"Inene uAllâh Uyakwazi ukuphinda ambuyisele (ebomini) kwakhona"},{"SurahNumber":86,"VerseNumber":9,"Text":"NgeMini apho iimfihlelo ziya kuvavanywa"},{"SurahNumber":86,"VerseNumber":10,"Text":"Ngoko (umntu) akayi kuba namandla engayi kuba namncedisi"},{"SurahNumber":86,"VerseNumber":11,"Text":"Ndifunga ngesibhakabhaka (esiza nemvula) siphindaphinde"},{"SurahNumber":86,"VerseNumber":12,"Text":"Nangomhlaba ocazulukayo (xa kuhluma uhlaza kuwo)"},{"SurahNumber":86,"VerseNumber":13,"Text":"Inene le (‘Kur’ân) liLizwi elihluza (inyani ebuxokini)"},{"SurahNumber":86,"VerseNumber":14,"Text":"Yaye asiyonto yokonwabisa"},{"SurahNumber":86,"VerseNumber":15,"Text":"Inene bona baqulunqa iyelenqe ngawe (Muhammad)"},{"SurahNumber":86,"VerseNumber":16,"Text":"Kanti naM (oku kwaM) Ndiqulunqa icebo (ngokuchasene nabo)"},{"SurahNumber":86,"VerseNumber":17,"Text":"Khawubayekelele abangakholwayo, ubaphathe ngobunono okwethutyana"}]}