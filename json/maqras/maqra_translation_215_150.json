{"Id":150,"LanguageCodes":["fa","fas"],"Name":"fas-abdolmohammaday","Author":"Abdolmohammad Ayati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":56,"VerseNumber":75,"Text":"پس سوگند به غروبگاه ستارگان"},{"SurahNumber":56,"VerseNumber":76,"Text":"و اين سوگندى است -اگر بدانيد- بزرگ"},{"SurahNumber":56,"VerseNumber":77,"Text":"هر آينه، اين قرآنى است گرامى‌قدر،"},{"SurahNumber":56,"VerseNumber":78,"Text":"در كتابى مكنون"},{"SurahNumber":56,"VerseNumber":79,"Text":"كه جز پاكان دست بر آن نزنند"},{"SurahNumber":56,"VerseNumber":80,"Text":"نازل شده از جانب پروردگار جهانيان است"},{"SurahNumber":56,"VerseNumber":81,"Text":"آيا اين سخن را دروغ مى‌انگاريد؟"},{"SurahNumber":56,"VerseNumber":82,"Text":"و نصيب خود را در دروغ انگاشتن آن قرار مى‌دهيد؟"},{"SurahNumber":56,"VerseNumber":83,"Text":"پس چرا آنگاه كه جان به گلوگاه رسد،"},{"SurahNumber":56,"VerseNumber":84,"Text":"و شما در اين هنگام مى‌نگريد، تكذيب نمى‌كنيد؟"},{"SurahNumber":56,"VerseNumber":85,"Text":"ما از شما به او نزديك‌تريم ولى شما نمى‌بينيد"},{"SurahNumber":56,"VerseNumber":86,"Text":"اگر قيامت را باور نداريد،"},{"SurahNumber":56,"VerseNumber":87,"Text":"اگر راست مى‌گوييد، بازش گردانيد"},{"SurahNumber":56,"VerseNumber":88,"Text":"اما اگر از مقربان باشد،"},{"SurahNumber":56,"VerseNumber":89,"Text":"براى اوست آسايش و روزى و بهشت پرنعمت"},{"SurahNumber":56,"VerseNumber":90,"Text":"و اما اگر از اصحاب سعادت باشد"},{"SurahNumber":56,"VerseNumber":91,"Text":"پس تو را از اصحاب سعادت سلام است"},{"SurahNumber":56,"VerseNumber":92,"Text":"و اما اگر از تكذيب‌كنندگان گمراه باشد،"},{"SurahNumber":56,"VerseNumber":93,"Text":"به آب جوشان مهمانش كنند،"},{"SurahNumber":56,"VerseNumber":94,"Text":"و به دوزخش درآورند"},{"SurahNumber":56,"VerseNumber":95,"Text":"اين سخن سخنى راست و يقين است"},{"SurahNumber":56,"VerseNumber":96,"Text":"پس به نام پروردگار بزرگت تسبيح گوى"},{"SurahNumber":57,"VerseNumber":1,"Text":"خداوند را تسبيح مى‌گويند، هر چه در آسمانها و زمين است، و او پيروزمند و حكيم است"},{"SurahNumber":57,"VerseNumber":2,"Text":"فرمانروايى آسمانها و زمين از آن اوست. زنده مى‌كند و مى‌ميراند و بر هر چيز تواناست"},{"SurahNumber":57,"VerseNumber":3,"Text":"اوست اوّل و آخر و ظاهر و باطن، و او به هر چيزى داناست"},{"SurahNumber":57,"VerseNumber":4,"Text":"اوست كه آسمانها و زمين را در شش روز آفريد. سپس به عرش پرداخت. هر چه را در زمين فرو رود و هر چه را از زمين بيرون آيد و هر چه را از آسمان فرو آيد و هر چه را در آسمان بالا رود، مى‌داند. و هر جا كه باشيد همراه شماست و به هر كارى كه مى‌كنيد بيناست"},{"SurahNumber":57,"VerseNumber":5,"Text":"فرمانروايى آسمانها و زمين از آن اوست، و همه كارها به خدا بازمى‌گردد"},{"SurahNumber":57,"VerseNumber":6,"Text":"از شب مى‌كاهد و به روز مى‌افزايد و از روز مى‌كاهد و به شب مى‌افزايد. و به هر چه در دلها مى‌گذرد آگاه است"},{"SurahNumber":57,"VerseNumber":7,"Text":"به خدا و پيامبرش ايمان بياوريد و از آن مال كه به وراثت به شما رسانده است انفاق كنيد. از ميان شما هر كه را ايمان آورده و انفاق كرده، مزدى فراوانش دهند"},{"SurahNumber":57,"VerseNumber":8,"Text":"چيست شما را كه به خدا ايمان نمى‌آوريد و حال آنكه پيامبر شما را دعوت مى‌كند كه به پروردگارتان ايمان بياوريد، و اگر باور داريد از شما پيمان گرفته است؟"},{"SurahNumber":57,"VerseNumber":9,"Text":"اوست آن خدايى كه بر بنده خود آيات روشن را نازل مى‌كند تا شما را از تاريكى به روشنايى آورد. زيرا خدا به شما مُشفق و مهربان است"},{"SurahNumber":57,"VerseNumber":10,"Text":"و چرا در راه خدا انفاق نمى‌كنيد و حال آنكه از آنِ خداست ميراث آسمانها و زمين؟ از ميان شما آنان كه پيش از فتح انفاق كرده و به جنگ رفته با آنان كه بعد از فتح انفاق كرده‌اند و به جنگ رفته‌اند برابر نيستند. درَجت آنان فراتر است. و خدا به همه وعده نيك مى‌دهد. و به هر كارى كه مى‌كنيد آگاه است"},{"SurahNumber":57,"VerseNumber":11,"Text":"كيست كه خدا را قرض‌الحسنه دهد تا براى او دو چندانش كند، و او را پاداشى نيكو باشد"},{"SurahNumber":57,"VerseNumber":12,"Text":"روزى كه مردان مؤمن و زنان مؤمن را ببينى كه نورشان پيشاپيش و در سمت راستشان مى‌رود. در آن روز بشارتتان به بهشتهايى است كه در آن نهرها روان است و در آن جاويد خواهيد ماند، و اين كاميابى بزرگى است"},{"SurahNumber":57,"VerseNumber":13,"Text":"روزى كه مردان منافق و زنان منافق به كسانى كه ايمان آورده‌اند مى‌گويند: درنگى كنيد تا از نورتان فروغى گيريم. گويند: به دنيا بازگرديد و از آنجا نور بطلبيد. ميانشان ديوارى برآورند كه بر آن ديوار درى باشد؛ درون آن رحمت باشد و بيرون آن عذاب"},{"SurahNumber":57,"VerseNumber":14,"Text":"و آنها را ندا دهند كه آيا ما با شما همراه نبوديم؟ مى‌گويند: بلى، اما شما خويشتن را در بلا افكنديد و به انتظار نشستيد و در شك بوديد و آرزوها شما را بفريفت تا آنگاه كه فرمان خدا دررسيد و شيطان به خدا مغرورتان كرد"},{"SurahNumber":57,"VerseNumber":15,"Text":"و امروز نه از شما فديه‌اى پذيرند و نه از كافران. جايگاهتان آتش است. آتش سزاوار شماست. و بد سرانجامى است"}]}