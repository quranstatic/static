{"Id":166,"LanguageCodes":["fil"],"Name":"fil-wwwislamhouseco","Author":"Www.islamhouse.com","Language":"Filipino","Description":"Filipino","Direction":"ltr","Source":"https://quranenc.com/check/tagalog_rwwad/v1.1.1-csv.1 https://quranenc.com/en/browse/tagalog_rwwad https://quranenc.com","Translations":[{"SurahNumber":40,"VerseNumber":41,"Text":"O mga kababayan ko, ano ang mayroon ako na nag-aanyaya ako sa inyo tungo sa kaligtasan samantalang nag-aanyaya kayo sa akin tungo sa Apoy"},{"SurahNumber":40,"VerseNumber":42,"Text":"Nag-aanyaya kayo sa akin upang tumanggi akong sumampalataya kay Allāh at magtambal ako sa Kanya ng anumang hindi ako nagkaroon ng kaalaman hinggil doon samantalang ako ay nag-aanyaya sa inyo tungo sa [Kanya], ang Makapangyarihan, ang Palapatawad"},{"SurahNumber":40,"VerseNumber":43,"Text":"Walang pasubali na ang ipinaaanyaya ninyo sa akin ay walang ukol ditong isang pag-aanyaya sa Mundo ni sa Kabilang-buhay, na ang pagsasaulian sa amin ay kay Allāh, at na ang mga nagpapakalabis ay ang mga maninirahan sa Apoy"},{"SurahNumber":40,"VerseNumber":44,"Text":"Kaya makaaalaala kayo sa sinasabi ko sa inyo. Ipinagkakatiwala ko ang nauukol sa akin kay Allāh; tunay na si Allāh ay Nakakikita sa mga lingkod [Niya]"},{"SurahNumber":40,"VerseNumber":45,"Text":"Kaya nagsanggalang sa kanya si Allāh sa mga masagwang gawa na ipinakana nila. Pumaligid sa mga kampon ni Paraon ang kasagwaan ng pagdurusa"},{"SurahNumber":40,"VerseNumber":46,"Text":"Ang Apoy, isasalang sila roon sa umaga at gabi. Sa Araw na sasapit ang Huling Sandali [ay sasabihin]: \"Magpapasok kayo sa mga kampon ni Paraon sa pinakamatindi sa pagdurusa"},{"SurahNumber":40,"VerseNumber":47,"Text":"[Banggitin] kapag magkakatwiranan sila sa loob ng apoy saka magsasabi ang mga mahina sa mga nagmalaki: \"Tunay na kami para sa inyo ay naging tagasunod. Kaya kayo kaya ay mga magtutulak para sa amin ng isang bahagi mula sa apoy"},{"SurahNumber":40,"VerseNumber":48,"Text":"Magsasabi ang mga nagmalaki: \"Tunay na tayo ay lahat nasa loob nito; tunay na si Allāh ay humatol na sa pagitan ng mga lingkod [Niya]"},{"SurahNumber":40,"VerseNumber":49,"Text":"Magsasabi ang mga nasa apoy sa mga [anghel na] tanod ng Impiyerno: \"Dumalangin kayo sa Panginoon ninyo na magpagaan Siya para sa amin ng isang araw mula sa pagdurusa"},{"SurahNumber":40,"VerseNumber":50,"Text":"Magsasabi sila: \"Hindi ba dati nagdadala sa inyo ang mga sugo ninyo ng mga malinaw na patunay?\" Magsasabi ang mga iyon: \"Oo.\" Magsasabi sila: \"Kaya dumalangin kayo,\" at walang [kahahantungan] ang panalangin ng mga tagatangging sumampalataya kundi sa isang pagkaligaw"},{"SurahNumber":40,"VerseNumber":51,"Text":"Tunay na Kami ay talagang nag-aadya sa mga sugo Namin at mga sumampalataya sa buhay na pangmundo at sa Araw na titindig ang mga saksi"},{"SurahNumber":40,"VerseNumber":52,"Text":"sa Araw na hindi magpapakinabang sa mga tagalabag sa katarungan ang dahi-dahilan nila. Ukol sa kanila ang sumpa at ukol sa kanila ang kasagwaan ng tahanan"},{"SurahNumber":40,"VerseNumber":53,"Text":"Talaga ngang nagbigay Kami kay Moises ng patnubay at nagpamana Kami sa mga anak ni Israel ng Kasulatan"},{"SurahNumber":40,"VerseNumber":54,"Text":"bilang patnubay at bilang paalaala para sa mga may isip"},{"SurahNumber":40,"VerseNumber":55,"Text":"Kaya magtiis ka; tunay na ang pangako ni Allāh ay totoo. Humingi ka ng tawad para sa pagkakasala mo at magluwalhati ka kalakip ng pagpupuri sa Panginoon mo sa gabi at pag-uumaga"},{"SurahNumber":40,"VerseNumber":56,"Text":"Tunay na ang mga nakikipagtalo hinggil sa mga tanda ni Allāh nang walang isang katunayang pumunta sa kanila, walang nasa mga dibdib nila kundi isang pagmamalaking hindi sila makaaabot roon. Kaya humiling ka ng pagkukupkop ni Allāh; tunay na Siya ay ang Madinigin, ang Nakakikita"},{"SurahNumber":40,"VerseNumber":57,"Text":"Talagang ang pagkakalikha sa mga langit at lupa ay higit na malaki kaysa sa pagkalikha sa mga tao, subalit ang higit na marami sa mga tao ay hindi nakaaalam"},{"SurahNumber":40,"VerseNumber":58,"Text":"Hindi nagkakapantaya ang bulag at ang nakakikita, ang mga sumampalataya at mga gumawa ng mga maayos at ang tagagawa ng masagwa. Kaunti ang isinasaalaala ninyo"},{"SurahNumber":40,"VerseNumber":59,"Text":"Tunay na ang Huling Sandali ay talagang darating na walang pag-aalinlangan hinggil dito, subalit ang higit na marami sa mga tao ay hindi sumasampalataya"},{"SurahNumber":40,"VerseNumber":60,"Text":"Nagsabi ang Panginoon ninyo: \"Dumalangin kayo sa Akin, tutugon Ako sa inyo.\" Tunay na ang mga nagmamalaki sa [pag-ayaw sa] pagsamba sa Akin ay papasok sa Impiyerno na mga nagpapakaaba"},{"SurahNumber":40,"VerseNumber":61,"Text":"Si Allāh ang gumawa para sa inyo ng gabi upang tumahan kayo roon at ng maghapon bilang nagpapakita. Tunay na si Allāh ay talagang may kabutihang-loob sa mga tao, subalit ang higit na marami sa mga tao ay hindi nagpapasalamat"},{"SurahNumber":40,"VerseNumber":62,"Text":"Gayon si Allāh, ang Panginoon ninyo na Tagalikha ng bawat bagay. Walang Diyos kundi Siya, kaya paanong nalilinlang kayo"},{"SurahNumber":40,"VerseNumber":63,"Text":"Gayon nalilinlang ang mga sila dati ay sa mga tanda ni Allāh nagkakaila"},{"SurahNumber":40,"VerseNumber":64,"Text":"Si Allāh ay ang gumawa para sa inyo ng lupa bilang pamamalagian at ng langit bilang bubungan, nagbigay-anyo sa inyo saka nagpaganda sa mga anyo ninyo, at nagtustos sa inyo ng mga kaaya-ayang bagay. Gayon si Allāh, ang Panginoon ninyo. Kaya mapagpala si Allāh, ang Panginoon ng mga nilalang"},{"SurahNumber":40,"VerseNumber":65,"Text":"Siya ay ang Buhay; walang Diyos kundi Siya kaya dumalangin kayo sa Kanya habang mga nagpapakawagas para sa Kanya sa relihiyon. Ang papuri ay ukol kay Allāh, ang Panginoon ng mga nilalang"}]}