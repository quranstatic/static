{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":53,"VerseNumber":26,"Text":"А колико на небесима има анђела чије заузимање никоме неће да буде од користи, све док Аллах то не дозволи ономе коме Он хоће и у корист онога којим је задовољан"},{"SurahNumber":53,"VerseNumber":27,"Text":"Они који не верују у Будући свет називају анђеле женским именима"},{"SurahNumber":53,"VerseNumber":28,"Text":"А о томе ништа не знају, следе само претпоставке, а претпоставка баш нимало не користи Истини"},{"SurahNumber":53,"VerseNumber":29,"Text":"Па, ти се остави онога ко се окренуо од Наше Опомене и који жели само овосветски живот"},{"SurahNumber":53,"VerseNumber":30,"Text":"То је врхунац њиховог знања - твој Господар најбоље зна оне који су скренули са Његовог пута и Он најбоље зна оне који су на Правом путу"},{"SurahNumber":53,"VerseNumber":31,"Text":"Аллахово је све што је на небесима и што је на Земљи, да би, према ономе како су радили, казнио оне који раде зло, а наградио најлепшом наградом оне који чине добро"},{"SurahNumber":53,"VerseNumber":32,"Text":"оне који се клоне великих греха и разврата, а оне безазлене Он ће да опрости, јер твој Господар, заиста, неизмерно прашта, Он најбоље зна све о вама, откад вас је створио од земље и од кад сте били замеци у утробама ваших мајки; зато се не хвалишите - Он најбоље зна сваког онога који се клони греха"},{"SurahNumber":53,"VerseNumber":33,"Text":"Зар не видиш онога ко се окренуо од Ислама"},{"SurahNumber":53,"VerseNumber":34,"Text":"и мало удељивао, а онда у потпуности престао да удељује"},{"SurahNumber":53,"VerseNumber":35,"Text":"Зар он има знање о ономе што је недокучиво чулима, па види"},{"SurahNumber":53,"VerseNumber":36,"Text":"Зар он није обавештен о оном што се налази у Мојсијевим листовима"},{"SurahNumber":53,"VerseNumber":37,"Text":"и Аврамовим - који је обавезе потпуно испуњавао"},{"SurahNumber":53,"VerseNumber":38,"Text":"и да ниједан грешник неће да носи туђе грехе"},{"SurahNumber":53,"VerseNumber":39,"Text":"и да је човеково само оно што сам уради"},{"SurahNumber":53,"VerseNumber":40,"Text":"и да ће његов труд сигурно да буде примећен"},{"SurahNumber":53,"VerseNumber":41,"Text":"и да ће према њему да буде у потпуности награђен или кажњен"},{"SurahNumber":53,"VerseNumber":42,"Text":"И да ће поново да се врати твоме Господару"},{"SurahNumber":53,"VerseNumber":43,"Text":"и да Он наводи на смех и на плач"},{"SurahNumber":53,"VerseNumber":44,"Text":"и да Он усмрћује и оживљава"},{"SurahNumber":53,"VerseNumber":45,"Text":"и да Он ствара пар, мушко и женско"},{"SurahNumber":53,"VerseNumber":46,"Text":"од капи семена кад се избаци"},{"SurahNumber":53,"VerseNumber":47,"Text":"и да ће Он поновно да их оживи"},{"SurahNumber":53,"VerseNumber":48,"Text":"и да Он даје да стичу богатство и моћ"},{"SurahNumber":53,"VerseNumber":49,"Text":"и да је Он Господар Сиријуса"},{"SurahNumber":53,"VerseNumber":50,"Text":"и да је Он уништио древни народ Ад"},{"SurahNumber":53,"VerseNumber":51,"Text":"и Семуд, и да није поштедео никог"},{"SurahNumber":53,"VerseNumber":52,"Text":"и још пре Нојев народ, који је био најокрутнији и најохолији"},{"SurahNumber":53,"VerseNumber":53,"Text":"и преврнута насеља Он је сручио на земљу"},{"SurahNumber":53,"VerseNumber":54,"Text":"и снашло их је оно што их је снашло"},{"SurahNumber":53,"VerseNumber":55,"Text":"Па, у коју благодат свога Господара ти још сумњаш"},{"SurahNumber":53,"VerseNumber":56,"Text":"Ово је опомињач из реда претходних опомињача"},{"SurahNumber":53,"VerseNumber":57,"Text":"Блиски час се приближава"},{"SurahNumber":53,"VerseNumber":58,"Text":"осим Аллаха нико не може да га открије, нити отклони"},{"SurahNumber":53,"VerseNumber":59,"Text":"Па зар се чудите овом говору"},{"SurahNumber":53,"VerseNumber":60,"Text":"и смејете се, а не плачете"},{"SurahNumber":53,"VerseNumber":61,"Text":"гордо дигнутих глава"},{"SurahNumber":53,"VerseNumber":62,"Text":"Зато, Аллаху ничице падајте и Њега обожавајте"},{"SurahNumber":54,"VerseNumber":1,"Text":"Ближи се Час и Месец се располовио"},{"SurahNumber":54,"VerseNumber":2,"Text":"А они, увек када виде знак, окрећу се и говоре: „Пролазна магија!“"},{"SurahNumber":54,"VerseNumber":3,"Text":"Они поричу истину и следе своје страси, а све ће се остварити"},{"SurahNumber":54,"VerseNumber":4,"Text":"И дошле су им вести у којима је оно што треба да их одврати од неверства"},{"SurahNumber":54,"VerseNumber":5,"Text":"савршена мудрост - па како опомињачи таквима могу да користе"},{"SurahNumber":54,"VerseNumber":6,"Text":"Зато се окрени од њих! На Дан кад их гласник позове на нешто ужасно"},{"SurahNumber":54,"VerseNumber":7,"Text":"они ће да излазе из гробова оборених погледа, као скакавци расути"},{"SurahNumber":54,"VerseNumber":8,"Text":"журећи ка гласнику. А неверници ће да говоре: „Ово је тежак дан.“"}]}