{"Id":440,"LanguageCodes":["tw","twi"],"Name":"twi-sheikhharounism","Author":"Sheikh Haroun Ismaeel","Language":"Twi","Description":"Twi","Direction":"ltr","Source":"https://quranenc.com/en/browse/asante_harun","Translations":[{"SurahNumber":78,"VerseNumber":1,"Text":"Ɛfa εdeεn ho na wͻ’rebisa wͻn ho wͻn ho no"},{"SurahNumber":78,"VerseNumber":2,"Text":"Ɛfa Amanebͻ (anaasε Asεm) kεseε no ho asεm no anaa"},{"SurahNumber":78,"VerseNumber":3,"Text":"Ɛno na wͻ’regye ho akyinnyeε no"},{"SurahNumber":78,"VerseNumber":4,"Text":"Nokorε sε wͻ’behunu"},{"SurahNumber":78,"VerseNumber":5,"Text":"Nokorε bio sε wͻ’behunu"},{"SurahNumber":78,"VerseNumber":6,"Text":"Yεnfaa asaase nsεε hͻ ntrεε mu"},{"SurahNumber":78,"VerseNumber":7,"Text":"Ɛna Y’ayε mmepͻ tesε epie de atintim soͻ"},{"SurahNumber":78,"VerseNumber":8,"Text":"Ɛna Y’abͻ mo mmienu mmienu (onini ne ͻbedeε)"},{"SurahNumber":78,"VerseNumber":9,"Text":"Ɛna Y’ayε monna no ahomegyeε (berε paa)"},{"SurahNumber":78,"VerseNumber":10,"Text":"Ɛna Y’ayε anadwo (sε) akatasoͻ (ama mo)"},{"SurahNumber":78,"VerseNumber":11,"Text":"Ɛna Y’ayε adekyeε no (εberε a mode) hwehwε akͻnhoma"},{"SurahNumber":78,"VerseNumber":12,"Text":"Ɛna Y’asi ͻsoro nson a εyε den papaapa wͻ mo apampamu"},{"SurahNumber":78,"VerseNumber":13,"Text":"Ɛna Y’ayε kanea a εhyerεn papaapa wͻ mu"},{"SurahNumber":78,"VerseNumber":14,"Text":"Ɛna Ye’siane nsuo firi mununkum no mu ma no bu soͻ"},{"SurahNumber":78,"VerseNumber":15,"Text":"Sεdeε Yε’de bεma nnuaba ne mfudeε afifire"},{"SurahNumber":78,"VerseNumber":16,"Text":"Na turo mu nneεma nso bεka abͻmu yuu"},{"SurahNumber":78,"VerseNumber":17,"Text":"Nokorε sε Asenni Da no yε εberε a y’ahyε ato hͻ"},{"SurahNumber":78,"VerseNumber":18,"Text":"Ɛda a yε’bεbͻ Totorobεnto no mu no, mobεba no akuo-akuo"},{"SurahNumber":78,"VerseNumber":19,"Text":"Na ͻsoro bebue na ayε apono"},{"SurahNumber":78,"VerseNumber":20,"Text":"Mmepͻ nso betutu afri hͻ na (asaase so) ayε sε kum-aforͻteε"},{"SurahNumber":78,"VerseNumber":21,"Text":"Nokorε sε, Amanehunu gya no tε baabi retwεn"},{"SurahNumber":78,"VerseNumber":22,"Text":"Ɛhͻ ne abͻneεfoͻ no nnkyi"},{"SurahNumber":78,"VerseNumber":23,"Text":"Wͻ’bεtena mu mfi tenten"},{"SurahNumber":78,"VerseNumber":24,"Text":"Wͻ’nnya nnyunu wͻ hͻ, na wͻ’nnya anom deε biara nso nnka nnhwε"},{"SurahNumber":78,"VerseNumber":25,"Text":"Gyesε nsuo hyeε a aben papaapa ne ekuro mu nsuo (na wͻ’bεnom)"},{"SurahNumber":78,"VerseNumber":26,"Text":"Akatua a εfata (wͻn) ne no"},{"SurahNumber":78,"VerseNumber":27,"Text":"Nokorε sε, na wͻ’nnsuro (wͻn dwumadi bͻne no ho) akontabuo no"},{"SurahNumber":78,"VerseNumber":28,"Text":"Wͻ’faa Yεn Nsεm no atorͻsεm paa"},{"SurahNumber":78,"VerseNumber":29,"Text":"Biribiara nso y’atwerε ato hͻ wͻ Nwoma mu"},{"SurahNumber":78,"VerseNumber":30,"Text":"Enti monka (modwumadi bͻne no so aba) nhwε, na Yε’mmfa hwee nka moho gyesε asotwee"},{"SurahNumber":78,"VerseNumber":31,"Text":"Nokorε sε, nkonimdie wͻ Nyame-surofoͻ no"},{"SurahNumber":78,"VerseNumber":32,"Text":"(Wͻ’benya) Turo, ne bobe"},{"SurahNumber":78,"VerseNumber":33,"Text":"Ɛne mmabaawa a wͻ’bͻ tipεn"},{"SurahNumber":78,"VerseNumber":34,"Text":"Ne nkuruwa a yahyehyε no ma-ma"},{"SurahNumber":78,"VerseNumber":35,"Text":"Wͻ’nnte nsεm hunu anaa nkontomposεm biara wͻ hͻ"},{"SurahNumber":78,"VerseNumber":36,"Text":"Akatua a efiri wo Wura Nyankopͻn hͻ, εyε akyεdeε a εsom bo"},{"SurahNumber":78,"VerseNumber":37,"Text":"Ͻsoro ne Asaase ne deε εwͻ mfinfii no Wura, Ahummͻborͻ Hene no, obiara nni hᴐ a (obenya akokoᴐduro) sε ͻne no bεkasa"},{"SurahNumber":78,"VerseNumber":38,"Text":"Ɛda a Honhom no ne Soro abͻfoͻ no bεto santen no, obiara nnkasa gyesε obi a Ahummͻborͻ Hene no ama no kwan, na ͻbεka asεm a εyε"},{"SurahNumber":78,"VerseNumber":39,"Text":"Saa Da no yε nokorε, enti obi a ͻpε no, ͻnfa ne Wura Nyankopͻn hͻ nyε ne nnkyi"},{"SurahNumber":78,"VerseNumber":40,"Text":"Nokorε sε Yε’rebͻ mo kͻkͻ fa asotwee a abεn no ho. Ɛda a onipa behunu dwuma a nensa adi ato n’anim no, boniayεni no bεka sε: “Ɛkaa menkoa anka meyε mfuturo”"},{"SurahNumber":79,"VerseNumber":1,"Text":"Mede (Soro abͻfoͻ a wͻ’yi abͻneεfoͻ no nkwa wͻ) ahometeε soͻ"},{"SurahNumber":79,"VerseNumber":2,"Text":"Ne (Soro abͻfoͻ a wͻ’yi apapafoͻ no nkwa) wͻ anigyeε ne ahosεpε soͻ"},{"SurahNumber":79,"VerseNumber":3,"Text":"Ne (Soro abͻfoͻ a), wͻ’dware sε asudwarefoͻ de Nyankopͻn ahyεdeε no ba"},{"SurahNumber":79,"VerseNumber":4,"Text":"Na wͻ’yε ntεntεm sε akansifoͻ"},{"SurahNumber":79,"VerseNumber":5,"Text":"Na wͻ’toto Nyankopͻn Ahyεdeε no di nse sε"},{"SurahNumber":79,"VerseNumber":6,"Text":"Ɛda a awosoͻ no bεwoso deε edikan"},{"SurahNumber":79,"VerseNumber":7,"Text":"Na deε εtͻso mmienu no bεtoa soͻ no"},{"SurahNumber":79,"VerseNumber":8,"Text":"Saa Da no, akoma bεbͻ binim (ama onipa ho awoso)"},{"SurahNumber":79,"VerseNumber":9,"Text":"Ebinom ani bewu"},{"SurahNumber":79,"VerseNumber":10,"Text":"Wͻ’ka sε: “Enti yε’bεsan anyane aba nkwa tebea mu bio"},{"SurahNumber":79,"VerseNumber":11,"Text":"Aberε a (y’awu) ayε nnompe a, ahunu?”"},{"SurahNumber":79,"VerseNumber":12,"Text":"Wͻ’ka sε: “Sε (Wusͻreε no yε nokorε ampa a), εneε na yεresan aba nkwa mu bio no bεyε brεguo (ama yεn Kaafirfoͻ no)“"},{"SurahNumber":79,"VerseNumber":13,"Text":"(Owusͻreε no) yε Nteamu baako pε"},{"SurahNumber":79,"VerseNumber":14,"Text":"Na deε wͻ’behunu ara nesε, wͻ’anyane afri owuo mu na wͻn wͻ asaase soͻ"},{"SurahNumber":79,"VerseNumber":15,"Text":"Enti Mose ho asεm no abeduru wo hͻ"},{"SurahNumber":79,"VerseNumber":16,"Text":"Ɛberε a ne Wura Nyankopͻn frεε no wͻ Bonhwa kronkron Tuwa mu hͻ no"},{"SurahNumber":79,"VerseNumber":17,"Text":"Ɔka kyerεε no sε: “Kͻ Farao hͻ, na nokorε sε wate atua, ayε bͻne atra so “"},{"SurahNumber":79,"VerseNumber":18,"Text":"Na ka kyerε no sε: “Wopε sε woyε kronkron"},{"SurahNumber":79,"VerseNumber":19,"Text":"Na menkyerε wo kwan nkͻ wo Wura Nyankopͻn hͻ na nya Neho suro?”"},{"SurahNumber":79,"VerseNumber":20,"Text":"Ɔde Nsεnkyerεnee akεseε no kyerεε no"},{"SurahNumber":79,"VerseNumber":21,"Text":"Nanso ᴐfaa no atorᴐsԑm, yεε asoͻden nso"},{"SurahNumber":79,"VerseNumber":22,"Text":"Afei ͻdanee n’akyi maae, bͻͻ mmͻden (sε ͻbεko atia Mose ne ne Nyankopͻn)"},{"SurahNumber":79,"VerseNumber":23,"Text":"Ɔboaboaa nenkorͻfoͻ ano paee mu (detoo wͻn anim)"},{"SurahNumber":79,"VerseNumber":24,"Text":"Ɔkaa sε: “Me ne mo wura kokuroko no “"},{"SurahNumber":79,"VerseNumber":25,"Text":"Enti Nyankopͻn de daakye ne seseei (wiase) asotwee no twee n’aso"},{"SurahNumber":79,"VerseNumber":26,"Text":"Nokorε sε, adesua wͻ woi mu dema obi a osuro Nyankopͻn"},{"SurahNumber":79,"VerseNumber":27,"Text":"Enti (nnipa), mo mmͻeε na εyε den anaasε ͻsoro? Ɔno na Ɔbͻeε"},{"SurahNumber":79,"VerseNumber":28,"Text":"Pagyaa ne soro kͻ, siesieε, totoo no pεpεεpε"},{"SurahNumber":79,"VerseNumber":29,"Text":"Ɛna n’anadwo no nso W’ayε no esum, εna W’ama n’adekyeε nso nhyerεnee"},{"SurahNumber":79,"VerseNumber":30,"Text":"Ɛna εno akyiri no, Ɔde asaase sii hͻ sε kosua trεε mu"},{"SurahNumber":79,"VerseNumber":31,"Text":"Maa emu nsuo ne emu nwira puepueeε"},{"SurahNumber":79,"VerseNumber":32,"Text":"Ɛna Ɔde mmepͻ nso atintim so pintinn"},{"SurahNumber":79,"VerseNumber":33,"Text":"(Woi nom) yε akͻnhoma mamo ne mo nyεmmoa"},{"SurahNumber":79,"VerseNumber":34,"Text":"Sε Mmusuo Da kεseε no ba a"},{"SurahNumber":79,"VerseNumber":35,"Text":"Saa Da no na onipa bεkae ne mmͻden a ͻbͻeε"},{"SurahNumber":79,"VerseNumber":36,"Text":"Amanehunu gya bεda adi pefee ama obi a ohunu"},{"SurahNumber":79,"VerseNumber":37,"Text":"Na obi a ͻtee atua dii bͻne"},{"SurahNumber":79,"VerseNumber":38,"Text":"Na (ᴐhwԑԑ mu) yii wiase asetena yi no"},{"SurahNumber":79,"VerseNumber":39,"Text":"Nokorε sε, Amanehunu gya no mu ne ne fiee"},{"SurahNumber":79,"VerseNumber":40,"Text":"Na obi a ͻno deε osuroo sε ͻbegyina ne Wura Nyankopͻn anim, na osii ne kraa ho kwan frii honam apεdeε anaa honam akͻnͻdeε ho no"},{"SurahNumber":79,"VerseNumber":41,"Text":"(Saa nipa no) fiee ne ͻsoro aheman no mu"},{"SurahNumber":79,"VerseNumber":42,"Text":"Wͻ’rebisa wo εberε no ho asεm sε, εberε bεn na ebesie"},{"SurahNumber":79,"VerseNumber":43,"Text":"(Ɛberε a εbesie no deε) deεn na wo (betumi) aka fa ho"},{"SurahNumber":79,"VerseNumber":44,"Text":"Nebrε a εbesie no deε εwͻ wo Wura Nyankopͻn hͻ"},{"SurahNumber":79,"VerseNumber":45,"Text":"Na wo (Nkͻmhyεni) deε woyε kͻkͻbͻni ma obi a osuro (saa Da no)"},{"SurahNumber":79,"VerseNumber":46,"Text":"Ɛda a (wͻn a wͻ’nnye nnie no) behunu (saa Da) no no, εbεyε wͻn sε anyumerε mu anaa anͻpa mu berε tiaa bi na wͻ’de tenaa (wiaseε)"}]}