{"Id":225,"LanguageCodes":["rw","kin"],"Name":"kin-rwandamuslimsas","Author":"Rwanda Muslims Association Team","Language":"Kinyarwanda","Description":"Kinyarwanda","Direction":"ltr","Source":"https://quranenc.com/en/browse/kinyarwanda_assoc","Translations":[{"SurahNumber":51,"VerseNumber":31,"Text":"(Aburahamu) aravuga ati “None ni iki kibagenza yemwe mwa ntumwa mwe?”"},{"SurahNumber":51,"VerseNumber":32,"Text":"Baravuga bati “Rwose twoherejwe ku bantu b’inkozi z’ibibi”"},{"SurahNumber":51,"VerseNumber":33,"Text":"Kugira ngo tubamanurireho amabuye y’ibumba (yacaniriwe)"},{"SurahNumber":51,"VerseNumber":34,"Text":"(Ayo mabuye) yashyizweho ibimenyetso kwa Nyagasani wawe, akaba ari igihano ku barengera (imbago za Allah)"},{"SurahNumber":51,"VerseNumber":35,"Text":"Nuko abemeramana (bari mu mudugudu w’inkozi z’ibibi) tuwubakuramo (kugira ngo ibihano bitabageraho)"},{"SurahNumber":51,"VerseNumber":36,"Text":"Ariko nta n’abo twasanzemo uretse inzu imwe y’Abayisilamu (urugo rw’Intumwa Loti)"},{"SurahNumber":51,"VerseNumber":37,"Text":"Nuko (nyuma yo kuwurimbura) tuwusigamo ikimenyetso ku batinya ibihano bibabaza"},{"SurahNumber":51,"VerseNumber":38,"Text":"No mu nkuru ya Musa (harimo isomo), ubwo twamwoherezaga kwa Farawo tumuhaye ibimenyetso n’ububasha bigaragara"},{"SurahNumber":51,"VerseNumber":39,"Text":"Ariko Farawo yishingikirije ububasha yari afite, atera umugongo (yanga kwemera ubutumwa yari azaniwe), aravuga ati “Uyu ni umurozi cyangwa umusazi.”"},{"SurahNumber":51,"VerseNumber":40,"Text":"Nuko tumufatana n’ingabo ze maze tubajugunya mu nyanja kandi agayitse (kubera ibikorwa bye by’ubuhakanyi)"},{"SurahNumber":51,"VerseNumber":41,"Text":"No mu nkuru y’aba Adi (harimo isomo), ubwo twabohererezaga umuyaga ugumbahaye (udafite icyiza na kimwe, usenya nta cyo usize)"},{"SurahNumber":51,"VerseNumber":42,"Text":"Nta cyo wasigaga mu byo wahuraga na byo utakigize umuyonga"},{"SurahNumber":51,"VerseNumber":43,"Text":"No mu nkuru y’aba Thamudu (harimo isomo) ubwo babwirwaga bati “Nimwishimishe by’igihe gito.”"},{"SurahNumber":51,"VerseNumber":44,"Text":"Ariko bigometse ku itegeko rya Nyagasani wabo, maze bakubitwa n’ikibatsi cy’umuriro w’inkuba bareba"},{"SurahNumber":51,"VerseNumber":45,"Text":"Ntibashoboraga guhaguruka (ngo bahunge) cyangwa ngo bitabare"},{"SurahNumber":51,"VerseNumber":46,"Text":"N’abantu ba Nuhu (ni uko twabagenje) mbere. Mu by’ukuri bari abantu b’ibyigomeke"},{"SurahNumber":51,"VerseNumber":47,"Text":"Kandi ikirere twacyubakanye imbaraga, kandi mu by’ukuri nitwe tucyagura"},{"SurahNumber":51,"VerseNumber":48,"Text":"N’isi twarayishashe; kandi ni twe dusasa neza"},{"SurahNumber":51,"VerseNumber":49,"Text":"No muri buri kintu twaremyemo amoko abiri (ikigabo n’ikigore, iburyo n’ibumoso, hasi no hejuru,…) kugira ngo mwibuke (ubushobozi bwa Allah)"},{"SurahNumber":51,"VerseNumber":50,"Text":"Bityo, nimuhungire kwa Allah. Mu by’ukuri njye (Muhamadi) ndi umuburizi wanyu ugaragara umuturutseho"},{"SurahNumber":51,"VerseNumber":51,"Text":"Kandi ntimuzabangikanye Allah n’ikigirwamana icyo ari cyo cyose. Mu by’ukuri njye (Muhamadi) ndi umuburizi wanyu ugaragara umuturutseho"},{"SurahNumber":51,"VerseNumber":52,"Text":"Ni nk’uko, nta ntumwa n’imwe yageze ku babayeho mbere yabo ngo babure kuvuga bati “Ni umurozi cyangwa umusazi!”"},{"SurahNumber":51,"VerseNumber":53,"Text":"Ese (imvugo nk’izi) barazihererekanyaga? (Oya, si uko bimeze), ahubwo bose bari abantu barengera (imbibi za Allah)"},{"SurahNumber":51,"VerseNumber":54,"Text":"Bityo (yewe Muhamadi) birengagize kandi ntuzabigayirwa (kuko wamaze gusohoza ubutumwa)"},{"SurahNumber":51,"VerseNumber":55,"Text":"Unibutse kuko mu by’ukuri urwibutso rugirira akamaro abemeramana"},{"SurahNumber":51,"VerseNumber":56,"Text":"Kandi nta kindi naremeye amajini n’abantu bitari ukugira ngo bangaragire"},{"SurahNumber":51,"VerseNumber":57,"Text":"Simbakeneyeho amafunguro, ndetse nta n’ubwo mbakeneyeho ko bangaburira"},{"SurahNumber":51,"VerseNumber":58,"Text":"Mu by’ukuri Allah ni We Utanga amafunguro, Nyirimbaraga, Ukomeye bihebuje"},{"SurahNumber":51,"VerseNumber":59,"Text":"Kandi rwose abakora ibibi bazagira umugabane (w’ibihano) umeze nk’umugabane wa bagenzi babo (abababanjirije); bityo, bareke kunsaba kwihutisha (kubahana)"},{"SurahNumber":51,"VerseNumber":60,"Text":"Ibihano bikomeye bizaba kuri ba bandi bahakanye bitewe n’umunsi basezeranyijwe"},{"SurahNumber":52,"VerseNumber":1,"Text":"Ndahiye Umusozi wa Twuur"},{"SurahNumber":52,"VerseNumber":2,"Text":"N’igitabo cyanditse (Qur’an)"},{"SurahNumber":52,"VerseNumber":3,"Text":"Ku mpapuro zikozwe mu ruhu (rusukuye) ruramburwa (kugira ngo gisomwe)"},{"SurahNumber":52,"VerseNumber":4,"Text":"N’ingoro (yo mu ijuru) ihora isurwa (n’abamalayika)"},{"SurahNumber":52,"VerseNumber":5,"Text":"N’igisenge gihanitse (ikirere)"},{"SurahNumber":52,"VerseNumber":6,"Text":"N’inyanja zibirinduye (ku munsi w’imperuka)"},{"SurahNumber":52,"VerseNumber":7,"Text":"Mu by’ukuri ibihano bya Nyagasani wawe bizabaho nta kabuza"},{"SurahNumber":52,"VerseNumber":8,"Text":"Ntagishobora kuzabikumira"},{"SurahNumber":52,"VerseNumber":9,"Text":"Umunsi ikirere kizatigita umutingito (ukomeye)"},{"SurahNumber":52,"VerseNumber":10,"Text":"N’imisozi ikagenda (nk’uko ibicu bigenda)"},{"SurahNumber":52,"VerseNumber":11,"Text":"Kuri uwo munsi ibihano bikomeye bizaba ku bahinyuye (ukuri)"},{"SurahNumber":52,"VerseNumber":12,"Text":"Ba bandi bahugira mu kwishimisha mu biganiro byuzuye ibinyoma, bidafite akamaro"},{"SurahNumber":52,"VerseNumber":13,"Text":"Umunsi bazasunikirwa mu muriro wa Jahanamu ku ngufu"},{"SurahNumber":52,"VerseNumber":14,"Text":"(Bazabwirwa bati) “Uyu ni wo muriro mwajyaga muhinyura.”"},{"SurahNumber":52,"VerseNumber":15,"Text":"Ese ibi (bihano mubona) ni uburozi cyangwa ntimubona"},{"SurahNumber":52,"VerseNumber":16,"Text":"Ngaho nimuhiremo, kandi mwabyihanganira cyangwa mutabyihanganira, byose ni kimwe kuri mwe. Mu by’ukuri (ibyo muri kubona) ni ibihembo by’ibyo mwakoraga"},{"SurahNumber":52,"VerseNumber":17,"Text":"Mu by’ukuri abagandukira (Allah) bazaba bari mu busitani n’inema (bihoraho)"},{"SurahNumber":52,"VerseNumber":18,"Text":"Binezeza mu byo Nyagasani wabo yabahaye, ndetse no kuba Nyagasani wabo yabarinze ibihano by’umuriro"},{"SurahNumber":52,"VerseNumber":19,"Text":"(Bazabwirwa bati) “Nimurye munanywe kandi mugubwe neza kubera ibyo mwajyaga mukora.”"},{"SurahNumber":52,"VerseNumber":20,"Text":"Bazaba begamye ku bitanda bitondetse ku murongo. Tuzanabashyingira Huur ul-a’in (abagore bo mu Ijuru b’igikundiro, b’amaso manini)"},{"SurahNumber":52,"VerseNumber":21,"Text":"Naho ba bandi bemeye maze ababakomokaho bakabakurikira mu kwemera, tuzabahuza n’ababakomotseho (mu ijuru), kandi nta cyo tuzigera tugabanya mu bikorwa byabo. Buri muntu azabazwa ibyo yakoze"},{"SurahNumber":52,"VerseNumber":22,"Text":"Tuzabaha imbuto n’inyama (by’amoko yose) bazajya bifuza"},{"SurahNumber":52,"VerseNumber":23,"Text":"Bazajya bahererekanyamo ibirahure by’ikinyobwa kitazabatera kuvuga amagambo adafite akamaro cyangwa ngo kibatere gukora ibyaha"}]}