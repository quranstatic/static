{"Id":153,"LanguageCodes":["fa","fas"],"Name":"fas-drhussientagi","Author":"Dr. Hussien Tagi","Language":"Persian","Description":"Persian","Direction":"rtl","Source":"https://quranenc.com/check/persian_tagi/v1.0.0-csv.1 , https://quranenc.com/en/browse/persian_tagi , https://quranenc.com ,","Translations":[{"SurahNumber":54,"VerseNumber":9,"Text":"پیش از آن‌ها قوم نوح تکذیب کرده بودند، پس بندۀ ما (نوح) را تکذیب کردند و گفتند: «(او) دیوانه است» و (با او) درشتی کردند (و آزردند)"},{"SurahNumber":54,"VerseNumber":10,"Text":"پس او پروردگارش را خواند (و عرض کرد): «من مغلوب شده‌ام، پس یاریم فرما (و از آن‌ها انتقام بگیر)»"},{"SurahNumber":54,"VerseNumber":11,"Text":"آنگاه درهای آسمان را با آبی (فراوان و) فروریزنده گشودیم"},{"SurahNumber":54,"VerseNumber":12,"Text":"و از زمین چشمه‌های جوشاندیم (و جاری نمودیم). پس این (دو) آب (آسمان و زمین) برای امری که مقدر شده بود باهم در‌آمیختند"},{"SurahNumber":54,"VerseNumber":13,"Text":"و او (= نوح) را بر (مرکبی) ساخته شده از تخته و میخ سوار کردیم"},{"SurahNumber":54,"VerseNumber":14,"Text":"زیر نظر (و حفاظت) ما روان بود، کیفری بود برای کسانی‌که کافر شده بودند"},{"SurahNumber":54,"VerseNumber":15,"Text":"و به راستی ما این (ماجرا) را (به عنوان) نشانه‌ای بر جای گذاشتیم، پس آیا کسی هست که پند گیرد؟"},{"SurahNumber":54,"VerseNumber":16,"Text":"پس (بنگرید) عذاب و هشدار‌های من چگونه بود؟"},{"SurahNumber":54,"VerseNumber":17,"Text":"و یقیناً ما قرآن را برای تذکر آسان نمودیم، پس آیا کسی هست که متذکر شود؟"},{"SurahNumber":54,"VerseNumber":18,"Text":"(قوم) عاد (نیز) تکذیب کردند، پس (بنگرید) عذاب و هشدار‌های من چگونه بود؟"},{"SurahNumber":54,"VerseNumber":19,"Text":"ما تند باد سرد (وحشت‌ناکی) در روزی شوم طولانی بر آن‌ها فرستادیم"},{"SurahNumber":54,"VerseNumber":20,"Text":"که مردم را (از جا) بر می‌کند، گویی که آن‌ها تنه‌های نخل ریشه کن شده‌اند"},{"SurahNumber":54,"VerseNumber":21,"Text":"پس (بنگرید) عذاب و هشدار‌های من چگونه بود؟"},{"SurahNumber":54,"VerseNumber":22,"Text":"و یقیناً ما قرآن را برای تذکر آسان نمودیم، پس آیا کسی هست که متذکر شود؟"},{"SurahNumber":54,"VerseNumber":23,"Text":"(قوم) ثمود (نیز) هشدار دهندگان را تکذیب کردند"},{"SurahNumber":54,"VerseNumber":24,"Text":"و گفتند: «آیا از یک بشری از (جنس) خودمان پیروی کنیم؟! (اگر چنین کنیم) آنگاه ما در گمراهی و دیوانگی خواهیم بود،"},{"SurahNumber":54,"VerseNumber":25,"Text":"آیا از میان ما تنها بر او وحی نازل شده است؟ (خیر) بلکه او دروغگوی خود پسند است»"},{"SurahNumber":54,"VerseNumber":26,"Text":"فردا خواهند دانست چه کسی دروغگوی خود پسند است"},{"SurahNumber":54,"VerseNumber":27,"Text":"بی‌گمان ما ماده شتر را برای آزمایش آن‌ها می‌فرستیم، پس (ای صالح) منتظر (پایان کار) شان باش و صبر پیشه کن. [بیرون آوردن ماده شتر از دل کوه معجزه‌ای بود که قوم صالح از پیامبر خود درخواست کرده بودند، و این معجزه تحقق یافت ولی باز هم انکار کردند و ماده شتر را پی کردند]"},{"SurahNumber":54,"VerseNumber":28,"Text":"و به آن‌ها خبر ده که همانا آب (قریه) در میان آن‌ها (و ناقه) تقسیم شده است، هرکه در نوبت خود باید حاضر شود"},{"SurahNumber":54,"VerseNumber":29,"Text":"پس آن‌ها یار خود را صدا زدند، آنگاه (آمد و) دست بکار شد و (شتر را) پی کرد"},{"SurahNumber":54,"VerseNumber":30,"Text":"پس (بنگرید) عذاب و هشدار‌های من چگونه بود؟"},{"SurahNumber":54,"VerseNumber":31,"Text":"بی‌گمان ما یک صیحه (= بانگ مرگباری) بر آن‌ها فرستادیم، پس (همگی) به صورت گیاه خشک خردشده‌ای در آمدند"},{"SurahNumber":54,"VerseNumber":32,"Text":"و یقیناً ما قرآن را برای تذکر آسان نمودیم، پس آیا کسی هست که متذکر شود؟"},{"SurahNumber":54,"VerseNumber":33,"Text":"قوم لوط هشداردهندگان را تکذیب کردند"},{"SurahNumber":54,"VerseNumber":34,"Text":"بی‌گمان ما شن باد تندی بر آن‌ها فرستادیم (و همگی را هلاک کردیم) جز خاندان لوط که سحرگاهان نجات‌شان دادیم"},{"SurahNumber":54,"VerseNumber":35,"Text":"(این) نعمتی بود از سوی ما، این گونه کسی را که شکر کند پاداش می‌دهیم"},{"SurahNumber":54,"VerseNumber":36,"Text":"و به راستی (لوط) آن‌ها را از عقوبت (سخت) ما بیم داد، پس آن‌ها با هشدار‌ها مجادله (و ستیز) کردند"},{"SurahNumber":54,"VerseNumber":37,"Text":"و به راستی آن‌ها از او (= لوط) خواستند که مهمانش را (برای کار زشت) در اختیار‌شان بگذارد، پس ما دیدگان‌شان را کور کردیم، (و گفتیم:) «پس (طعم) عذاب مرا و (طعم) هشدار‌های مرا بچشید»"},{"SurahNumber":54,"VerseNumber":38,"Text":"و یقیناً صبحگاهان عذابی پایدار آن‌ها را فروگرفت (و هلاک کرد)"},{"SurahNumber":54,"VerseNumber":39,"Text":"(و گفتیم:) «پس (طعم) عذاب مرا (و طعم) هشدار‌های مرا بچشید»"},{"SurahNumber":54,"VerseNumber":40,"Text":"و یقیناً ما قرآن را برای تذکر آسان نمودیم، پس آیا کسی هست که متذکر شود؟"},{"SurahNumber":54,"VerseNumber":41,"Text":"و به راستی هشدار دهندگان به سراغ خاندان فرعون آمدند"},{"SurahNumber":54,"VerseNumber":42,"Text":"(آن‌ها) همۀ آیات (و معجزات) ما را تکذیب کردند، پس ما آن‌ها را گرفتیم، گرفتن پیروزمندی توانا"},{"SurahNumber":54,"VerseNumber":43,"Text":"(ای قریش) آیا کفار شما از آن‌ها بهترند یا برای شما امان نامه‌ای در کتابهای (آسمانی پیشین) است"},{"SurahNumber":54,"VerseNumber":44,"Text":"یا می‌گویند: «ما جماعتی (نیرومند و) پیروزیم»"},{"SurahNumber":54,"VerseNumber":45,"Text":"به زودی آن جمع (کفار قریش) شکست می‌خورد و پشت می‌کنند، (و پا به فرار می‌گذارند) [ مصداق این آیه در جنگ بدر تحقق یافت، رسول الله صلی الله علیه وسلم روز جنگ بدر پس از مناجات و راز و نیاز با پروردگارش در حالی‌که لباس جنگی پوشیده بود از چادر بیرون آمدند و این آیه را می‌خواندند. (صحیح بخاری]"},{"SurahNumber":54,"VerseNumber":46,"Text":"بلکه قیامت وعده‌گاه آن‌هاست، و قیامت سخت‌تر و تلخ‌تر است"},{"SurahNumber":54,"VerseNumber":47,"Text":"بی‌گمان گناهکاران در گمراهی و دیوانگی هستند"},{"SurahNumber":54,"VerseNumber":48,"Text":"روزی‌که بر چهره‌هایشان در آتش (جهنم) کشیده می‌شوند (و به آن‌ها گفته می‌شود:) «(طعم) آتش دوزخ را بچشید»"},{"SurahNumber":54,"VerseNumber":49,"Text":"بی‌گمان ما همه چیز را به‌اندازه آفریدیم"},{"SurahNumber":54,"VerseNumber":50,"Text":"و فرمان ما جز یک بار نیست، همچون یک چشم برهم زدنی است"},{"SurahNumber":54,"VerseNumber":51,"Text":"و به راستی ما (کسانی‌که) همانند شما (بودند)، هلاک کردیم پس آیا کسی هست که متذکر شود (و پندگیرد)؟"},{"SurahNumber":54,"VerseNumber":52,"Text":"و هر چیزی را که انجام داده‌اند در نامه‌های (اعمال‌شان ثبت) است"},{"SurahNumber":54,"VerseNumber":53,"Text":"و هر (کار) کوچک و بزرگ نوشته شده است"},{"SurahNumber":54,"VerseNumber":54,"Text":"بی‌گمان پر هیزگاران در باغ‌ها و (کنار) نهرهای (بهشتی) هستند"},{"SurahNumber":54,"VerseNumber":55,"Text":"در (جایگاه و) مجلس صدق (و راستی) نزد فرمانروایی مقتدر"}]}