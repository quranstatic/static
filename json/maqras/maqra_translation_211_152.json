{"Id":152,"LanguageCodes":["fa","fas"],"Name":"fas-bahaoddinkhorra","Author":"Baha Oddin Khorramshahi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":53,"VerseNumber":26,"Text":"و چه بسیار فرشته در آسمانهاست که شفاعت آنان سودی ندارد، مگر پس از آنکه خداوند برای کسی که بخواهد و بپسندد، اجازه دهد"},{"SurahNumber":53,"VerseNumber":27,"Text":"بی‌ایمانان به آخرتند که فرشتگان را مادینه می‌نامند"},{"SurahNumber":53,"VerseNumber":28,"Text":"و ایشان را به آن علمی نیست، جز از پندار پیروی نمی‌کنند و بی‌گمان پندار چیزی از حقیقت را به بار نمی‌آورد"},{"SurahNumber":53,"VerseNumber":29,"Text":"پس از کسی که از یاد ما دل می‌گرداند و جز زندگانی دنیا را نمی‌خواهد، روی بگردان‌"},{"SurahNumber":53,"VerseNumber":30,"Text":"این منتهای علمشان است، بی‌گمان پروردگارت به کسی که از راه او گمراه شده است آگاه‌تر است، و همو به کسی که راه یافته است، آگاه‌تر است‌"},{"SurahNumber":53,"VerseNumber":31,"Text":"و آنچه در آسمانها و آنچه در زمین است خداوند راست، تا سرانجام بد کرداران را بر وفق کار و کردارشان جزا دهد و نیکوکاران را به پاداش نیکو [/بهشت‌] جزا دهد"},{"SurahNumber":53,"VerseNumber":32,"Text":"کسانی که از گناهان کبیره و ناشایستیها پرهیز می‌کنند، مگر صغیره، بی‌گمان پروردگارت گسترده آمرزش است، او آنگاه که شما را از زمین پدید آورد، و آنگاه که جنین‌هایی در شکمهای مادرانتان بودید، به شما آگاه‌تر است پس خودتان را پاکدامن مشمرید، او به آنکه [از ناپسند] می‌پرهیزد، آگاه‌تر است‌"},{"SurahNumber":53,"VerseNumber":33,"Text":"آیا کسی را که رویگردان شد نگریسته‌ای‌"},{"SurahNumber":53,"VerseNumber":34,"Text":"و اندکی بخشید و باز ایستاد"},{"SurahNumber":53,"VerseNumber":35,"Text":"آیا نزد او علم غیب است و او [حقایق را] می‌بیند؟"},{"SurahNumber":53,"VerseNumber":36,"Text":"یا از آنچه در صحیفه‌های موسی است، آگاهش نکرده‌اند"},{"SurahNumber":53,"VerseNumber":37,"Text":"و [صحیفه‌های‌] ابراهیم که عهد به جای آورد"},{"SurahNumber":53,"VerseNumber":38,"Text":"که هیچ بر دارنده‌ای بار گناه دیگری را بر ندارد"},{"SurahNumber":53,"VerseNumber":39,"Text":"و اینکه برای انسان هیچ چیز نیست مگر آنچه کوشیده است‌"},{"SurahNumber":53,"VerseNumber":40,"Text":"و حاصل کوشش او زودا که دیده شود"},{"SurahNumber":53,"VerseNumber":41,"Text":"سپس پاداش دهند او را به پاداشی هر چه وافی‌تر"},{"SurahNumber":53,"VerseNumber":42,"Text":"و اینکه سرانجام [همه کار و همه چیز] با پروردگار توست‌"},{"SurahNumber":53,"VerseNumber":43,"Text":"و اوست که می‌خنداند و می‌گریاند"},{"SurahNumber":53,"VerseNumber":44,"Text":"و اوست که می‌میراند و زنده می‌دارد"},{"SurahNumber":53,"VerseNumber":45,"Text":"و اوست که زوج نرینه و مادینه را آفرید"},{"SurahNumber":53,"VerseNumber":46,"Text":"از نطفه‌ای که [در رحم‌] فرو می‌ریزد"},{"SurahNumber":53,"VerseNumber":47,"Text":"و اینکه پدید آوردن نشاه آخرت با اوست‌"},{"SurahNumber":53,"VerseNumber":48,"Text":"و اوست که بی‌نیاز کند و سرمایه دهد"},{"SurahNumber":53,"VerseNumber":49,"Text":"و اوست که پروردگار شعری است‌"},{"SurahNumber":53,"VerseNumber":50,"Text":"و اوست که عاد نخستین را نابود کرد"},{"SurahNumber":53,"VerseNumber":51,"Text":"و ثمود را نیز، باقی نگذاشت‌"},{"SurahNumber":53,"VerseNumber":52,"Text":"و نیز پیش از آن قوم نوح را، که ایشان ستمکارتر و سرکش‌تر بودند"},{"SurahNumber":53,"VerseNumber":53,"Text":"و سرزمین نگونسار را واژگون کرد"},{"SurahNumber":53,"VerseNumber":54,"Text":"و آن را چنانکه باید، پوشیده داشت‌"},{"SurahNumber":53,"VerseNumber":55,"Text":"پس به کدامیک از نعمتهای پروردگارت شک و شبهه داری؟"},{"SurahNumber":53,"VerseNumber":56,"Text":"این هشداردهنده‌ای از هشداردهندگان نخستین است‌"},{"SurahNumber":53,"VerseNumber":57,"Text":"[قیامت‌] فرارسنده، فرارسید"},{"SurahNumber":53,"VerseNumber":58,"Text":"جز خداوند، برای آن آشکارکننده‌ای نیست‌"},{"SurahNumber":53,"VerseNumber":59,"Text":"پس آیا از این سخن عجب می‌کنید؟"},{"SurahNumber":53,"VerseNumber":60,"Text":"و می‌خندید و نمی‌گریید؟"},{"SurahNumber":53,"VerseNumber":61,"Text":"و شمایید که بازی کنانید"},{"SurahNumber":53,"VerseNumber":62,"Text":"پس برای خداوند سجده برید و پرستش کنید"},{"SurahNumber":54,"VerseNumber":1,"Text":"قیامت نزدیک شد و ماه دو پاره شد"},{"SurahNumber":54,"VerseNumber":2,"Text":"و اگر معجزه‌ای بینند روی برتابند و گویند جادویی دنباله‌دار است‌"},{"SurahNumber":54,"VerseNumber":3,"Text":"و انکار پیشه کردند و از هوی و هوسهایشان پیروی کردند و هر کاری سرانجامی دارد"},{"SurahNumber":54,"VerseNumber":4,"Text":"و به راستی برای آنان از اخبار [پیشینیان‌] آنچه در آن درس عبرت هست، به میان آمده است‌"},{"SurahNumber":54,"VerseNumber":5,"Text":"حکمتی است رسا، و هشدارها سودی نبخشیده است‌"},{"SurahNumber":54,"VerseNumber":6,"Text":"پس از آنان روی بر تاب [تا] روزی که آن دعوتگر به چیزی غریب و ناشناخته دعوت کند"},{"SurahNumber":54,"VerseNumber":7,"Text":"در حالی که دیدگانشان را فروداشته‌اند، از گورها بیرون آیند، گویی که ملخهای پراکنده‌اند"},{"SurahNumber":54,"VerseNumber":8,"Text":"به سوی دعوتگر شتابند، و کافران گویند امروز روزی دشوار است‌"}]}