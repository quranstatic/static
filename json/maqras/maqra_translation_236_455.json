{"Id":455,"LanguageCodes":["ur","urd"],"Name":"urd-muhammadhussain","Author":"Muhammad Hussain Najafi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":84,"VerseNumber":1,"Text":"اور جب آسمان پھٹ جائے گا۔"},{"SurahNumber":84,"VerseNumber":2,"Text":"اور وہ اپنے پروردگار کا حکم سن لے گا (اور اس کی تعمیل کرے گا) اور اس پر لازم بھی یہی ہے۔"},{"SurahNumber":84,"VerseNumber":3,"Text":"اور جب زمین پھیلا دی جائے گی۔"},{"SurahNumber":84,"VerseNumber":4,"Text":"اور جو کچھ اس کے اندر ہے وہ اسے باہر پھینک دے گی اور خالی ہو جائے گی۔"},{"SurahNumber":84,"VerseNumber":5,"Text":"اور اپنے پروردگار کا حکم سنے گی اور (اس کی تعمیل کرے گی) اور اس پر لازم بھی یہی ہے۔"},{"SurahNumber":84,"VerseNumber":6,"Text":"اے انسان! تو کشاں کشاں اپنے پروردگار کی طرف (کھنچا چلا) جا رہا ہے اور اس کی بارگاہ میں حاضر ہو نے والا ہے۔"},{"SurahNumber":84,"VerseNumber":7,"Text":"پس جس کا نامۂ اعمال اس کے دائیں ہاتھ میں دیا جائے گا۔"},{"SurahNumber":84,"VerseNumber":8,"Text":"تو اس سے آسان حساب لیا جائے گا۔"},{"SurahNumber":84,"VerseNumber":9,"Text":"اور وہ اپنے لوگوں کی طرف خوش و خرم لوٹے گا۔"},{"SurahNumber":84,"VerseNumber":10,"Text":"اور جس کا نامۂ اعمال اس کے پس پشت دیا جائے گا۔"},{"SurahNumber":84,"VerseNumber":11,"Text":"تو وہ موت (اور تباہی) کو پکارے گا۔"},{"SurahNumber":84,"VerseNumber":12,"Text":"اور (دوزخ کی) بھڑکتی ہوئی آگ میں داخل ہوگا۔"},{"SurahNumber":84,"VerseNumber":13,"Text":"یہ شخص (دنیا میں) اپنے لوگوں میں خوش خوش رہتا تھا۔"},{"SurahNumber":84,"VerseNumber":14,"Text":"اس کا خیال تھا کہ وہ کبھی (اپنے خدا کے پاس) لوٹ کر نہیں جائے گا۔"},{"SurahNumber":84,"VerseNumber":15,"Text":"کیوں نہیں! بےشک اس کا پروردگار اسے خوب دیکھ رہا تھا۔"},{"SurahNumber":84,"VerseNumber":16,"Text":"پس نہیں! میں قَسم کھاتا ہوں شفق کی۔"},{"SurahNumber":84,"VerseNumber":17,"Text":"اور رات کی اور ان چیزوں کی (قَسم کھاتا ہوں) جن کو وہ (رات) سمیٹ لیتی ہے۔"},{"SurahNumber":84,"VerseNumber":18,"Text":"اور چاند کی (قَسم کھاتا ہوں) جب وہ پورا ہو جائے۔"},{"SurahNumber":84,"VerseNumber":19,"Text":"تمہیں یونہی (تدریجاً) زینہ بہ زینہ چڑھنا ہے (اور ایک ایک منزل طے کرنی ہے)۔"},{"SurahNumber":84,"VerseNumber":20,"Text":"تو انہیں کیا ہوگیا ہے کہ ایمان نہیں لاتے؟"},{"SurahNumber":84,"VerseNumber":21,"Text":"اور جب ان کے سامنے قرآن پڑھا جاتا ہے تویہ سجدہ نہیں کرتے؟"},{"SurahNumber":84,"VerseNumber":22,"Text":"بلکہ کافر لوگ تو الٹا (اسے) جھٹلاتے ہیں۔"},{"SurahNumber":84,"VerseNumber":23,"Text":"اور اللہ بہتر جانتا ہے جو کچھ وہ (اپنے دلوں میں) جمع کر رہے ہیں۔"},{"SurahNumber":84,"VerseNumber":24,"Text":"آپ(ص) انہیں دردناک عذاب کی خبر دے دیجئے۔"},{"SurahNumber":84,"VerseNumber":25,"Text":"ہاں البتہ جو لوگ ایمان لائے اور نیک اعمال کئے ان کیلئے کبھی ختم نہ ہو نے والا اجر و ثواب ہے۔"},{"SurahNumber":85,"VerseNumber":1,"Text":"قَسم ہے بُرجوں (قلعوں) والے آسمان کی۔"},{"SurahNumber":85,"VerseNumber":2,"Text":"اور وعدہ کئے گئے دن (قیامت) کی۔"},{"SurahNumber":85,"VerseNumber":3,"Text":"اور گواہ کی قَسم اور اس چیز کی جس کی گواہی دی جائے گی۔"},{"SurahNumber":85,"VerseNumber":4,"Text":"غارت ہوئے خندق والے۔"},{"SurahNumber":85,"VerseNumber":5,"Text":"جس میں بھڑکتے ہوئے ایندھن والی آگ تھی۔"},{"SurahNumber":85,"VerseNumber":6,"Text":"جب کہ وہ اس (خندق) کے کنارے پر بیٹھے ہوئے تھے۔"},{"SurahNumber":85,"VerseNumber":7,"Text":"اور وہ جو کچھ اہلِ ایمان کے ساتھ کر رہے تھے اس کو دیکھ رہے تھے۔"},{"SurahNumber":85,"VerseNumber":8,"Text":"اورانہوں نے اہلِ ایمان کی کسی چیز کو ناپسند نہیں کیا (اور ان میں کوئی عیب نظر نہیں آیا) سوائے اس کے کہ وہ اللہ پر ایمان لائے جو غالب ہے (اور) سزاوارِ ستائش ہے۔"},{"SurahNumber":85,"VerseNumber":9,"Text":"وہ جس کی آسمانوں اور زمین میں بادشاہی ہے اور ہر چیز پر گواہ ہے۔"},{"SurahNumber":85,"VerseNumber":10,"Text":"جن لوگوں نے مؤمن مردوں اور مؤمن عورتوں پر ظلم و ستم کیا اور پھر توبہ بھی نہ کی تو ان کیلئے جہنم کا عذاب ہے اور آگ سے جلنے کی سزا ہے۔"},{"SurahNumber":85,"VerseNumber":11,"Text":"بےشک جو لوگ ایمان لائے اور نیک عمل کئے ان کیلئے (جنت کے) باغ ہیں جن کے نیچے نہریں جاری ہیں یہ بڑی کامیابی ہے۔"},{"SurahNumber":85,"VerseNumber":12,"Text":"بےشک تمہارے پروردگار کی گرفت بڑی سخت ہے۔"},{"SurahNumber":85,"VerseNumber":13,"Text":"وہی پہلی بار پیدا کرنے والا ہے اور وہی دوبارہ پیدا کرے گا۔"},{"SurahNumber":85,"VerseNumber":14,"Text":"وہ بڑا بخشنے والا (اور) بڑا محبت کرنے والا ہے۔"},{"SurahNumber":85,"VerseNumber":15,"Text":"وہ عرش کامالک (اور) بڑی شان والا ہے۔"},{"SurahNumber":85,"VerseNumber":16,"Text":"وہ جو چاہتا ہے وہ کر گزرتا ہے۔"},{"SurahNumber":85,"VerseNumber":17,"Text":"کیا تمہیں لشکروں کی خبر پہنچی ہے؟"},{"SurahNumber":85,"VerseNumber":18,"Text":"یعنی فرعون اور ثمود (کے لشکروں) کی۔"},{"SurahNumber":85,"VerseNumber":19,"Text":"بلکہ یہ کافر (و منکر) تو جھٹلانے میں لگے ہیں۔"},{"SurahNumber":85,"VerseNumber":20,"Text":"حالانکہ اللہ ان کو آگے پیچھے سے گھیرے ہوئے ہے۔"},{"SurahNumber":85,"VerseNumber":21,"Text":"بلکہ وہ بڑی شان والا قرآن ہے۔"},{"SurahNumber":85,"VerseNumber":22,"Text":"جو لوحِ محفوظ میں ثبت ہے۔"},{"SurahNumber":86,"VerseNumber":1,"Text":"قَسم ہے آسمان کی اور رات کو نمودار ہو نے والے کی۔"},{"SurahNumber":86,"VerseNumber":2,"Text":"اورتمہیں کیا معلوم کہ رات کو نمودار ہو نے والا کیا ہے؟"},{"SurahNumber":86,"VerseNumber":3,"Text":"وہ چمکتا ہوا تاراہے۔"},{"SurahNumber":86,"VerseNumber":4,"Text":"کوئی متنفس ایسا نہیں ہے جس پرکوئی نگہبان نہ ہو۔"},{"SurahNumber":86,"VerseNumber":5,"Text":"سو انسان کو دیکھنا چاہیے کہ وہ کس چیز سے پیدا کیا گیا ہے؟"},{"SurahNumber":86,"VerseNumber":6,"Text":"اچھل کر نکلنے والے پانی سے پیدا کیا گیا ہے۔"},{"SurahNumber":86,"VerseNumber":7,"Text":"جو ریڑھ اور سینے کی ہڈیوں کے درمیان سے نکلتا ہے۔"},{"SurahNumber":86,"VerseNumber":8,"Text":"بےشک وہ (خدا) اس کے لوٹا سکنے (دوبارہ پیدا کرنے) پر قادر ہے۔"},{"SurahNumber":86,"VerseNumber":9,"Text":"جس دن سب پوشیدہ راز کھل جائیں گے۔"},{"SurahNumber":86,"VerseNumber":10,"Text":"پس اس وقت نہ خود انسان کے پاس کوئی طاقت ہوگی اور نہ کوئی مددگار ہوگا۔"},{"SurahNumber":86,"VerseNumber":11,"Text":"قَسم ہے بارش والے آسمان کی۔"},{"SurahNumber":86,"VerseNumber":12,"Text":"اور (نباتات کے ذریعہ سے) پھٹ جانے والی زمین کی۔"},{"SurahNumber":86,"VerseNumber":13,"Text":"کہ وہ (قرآن) قولِ فیصل ہے۔"},{"SurahNumber":86,"VerseNumber":14,"Text":"کوئی ہنسی مذاق نہیں ہے۔"},{"SurahNumber":86,"VerseNumber":15,"Text":"بےشک وہ (کافر لوگ) کچھ چالیں چل رہے ہیں۔"},{"SurahNumber":86,"VerseNumber":16,"Text":"اور میں بھی (ان کیخلاف) ایک چال چل رہا ہوں۔"},{"SurahNumber":86,"VerseNumber":17,"Text":"تو (اے رسول(ص)) ان (کافروں) کو مہلت دے دیجئے ان کو تھوڑی سی مہلت دے دیجئے۔"}]}