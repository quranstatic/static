{"Id":151,"LanguageCodes":["fa","fas"],"Name":"fas-abolfazlbahramp","Author":"Abolfazl Bahrampour","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":82,"VerseNumber":1,"Text":"آن‌گاه كه آسمان بشكافد"},{"SurahNumber":82,"VerseNumber":2,"Text":"و آن‌گاه كه اختران پراكنده شوند"},{"SurahNumber":82,"VerseNumber":3,"Text":"و آن‌گاه كه درياها درهم روان شوند"},{"SurahNumber":82,"VerseNumber":4,"Text":"و آن‌گاه كه قبرها زير و رو شوند"},{"SurahNumber":82,"VerseNumber":5,"Text":"هر كسى بداند آنچه را پيش فرستاده و آنچه را پس نهاده است"},{"SurahNumber":82,"VerseNumber":6,"Text":"اى انسان! چيست كه تو را در برابر پروردگار كريمت مغرور ساخته"},{"SurahNumber":82,"VerseNumber":7,"Text":"همان كه تو را آفريد و پرداخت و تناسب بخشيد"},{"SurahNumber":82,"VerseNumber":8,"Text":"به هر صورتى كه خواست تو را تركيب نمود"},{"SurahNumber":82,"VerseNumber":9,"Text":"چنين نيست [كه مى‌پنداريد،] بلكه شما رستاخيز را دروغ مى‌انگاريد"},{"SurahNumber":82,"VerseNumber":10,"Text":"و قطعا بر شما نگاهبانانى است"},{"SurahNumber":82,"VerseNumber":11,"Text":"نويسندگانى ارجمند"},{"SurahNumber":82,"VerseNumber":12,"Text":"مى‌دانند آنچه مى‌كنيد"},{"SurahNumber":82,"VerseNumber":13,"Text":"همانا نيكان در بهشت پر نعمت‌اند"},{"SurahNumber":82,"VerseNumber":14,"Text":"و به يقين بدكاران در دوزخند"},{"SurahNumber":82,"VerseNumber":15,"Text":"كه روز جزا در آن مى‌سوزند"},{"SurahNumber":82,"VerseNumber":16,"Text":"و هيچ‌گاه از آن دور نباشند، [از آن بيرون نيايند]"},{"SurahNumber":82,"VerseNumber":17,"Text":"تو چه مى‌دانى روز جزا چيست"},{"SurahNumber":82,"VerseNumber":18,"Text":"باز تو چه مى‌دانى روز جزا چيست"},{"SurahNumber":82,"VerseNumber":19,"Text":"روزى است كه هيچ كس براى كسى اختيار چيزى را ندارد، و حكم در آن روز مخصوص خداست"},{"SurahNumber":83,"VerseNumber":1,"Text":"واى بر كم فروشان"},{"SurahNumber":83,"VerseNumber":2,"Text":"آنان كه چون از مردم پيمانه بستانند، تمام مى‌ستانند"},{"SurahNumber":83,"VerseNumber":3,"Text":"و چون به ديگران پيمانه دهند يا وزن كنند، كم مى‌دهند"},{"SurahNumber":83,"VerseNumber":4,"Text":"آيا آنان فكر نمى‌كنند كه برانگيخته مى‌شوند"},{"SurahNumber":83,"VerseNumber":5,"Text":"براى روزى بزرگ"},{"SurahNumber":83,"VerseNumber":6,"Text":"روزى كه مردم در پيشگاه پروردگار جهانيان بايستند"},{"SurahNumber":83,"VerseNumber":7,"Text":"چنين نيست [كه خيال مى‌كنند،] مسلما كارنامه بدكاران در «سجّين» است"},{"SurahNumber":83,"VerseNumber":8,"Text":"و تو چه مى‌دانى «سجّين» چيست"},{"SurahNumber":83,"VerseNumber":9,"Text":"كارنامه‌اى است نوشته و خوانا [كه مجازات اعمال در آن است‌]"},{"SurahNumber":83,"VerseNumber":10,"Text":"واى در آن روز بر تكذيب كنندگان"},{"SurahNumber":83,"VerseNumber":11,"Text":"همانان كه روز جزا را دروغ مى‌پندارند"},{"SurahNumber":83,"VerseNumber":12,"Text":"و تنها كسانى آن را انكار مى‌كنند كه متجاوز و گنهكارند"},{"SurahNumber":83,"VerseNumber":13,"Text":"هنگامى كه آيات ما بر او خوانده شود، گويد: افسانه پيشينيان است"},{"SurahNumber":83,"VerseNumber":14,"Text":"چنين نيست [كه مى‌پندارند،] بلكه اعمالشان زنگارى بر دل‌هاشان گرديده است"},{"SurahNumber":83,"VerseNumber":15,"Text":"چنين نيست [كه مى‌پندارند،] البته آنها در آن روز از پروردگارشان سخت محجوبند"},{"SurahNumber":83,"VerseNumber":16,"Text":"سپس آنها قطعا به آتش جهنم مى‌سوزند"},{"SurahNumber":83,"VerseNumber":17,"Text":"آن‌گاه به آنها گفته مى‌شود: اين همان چيزى است كه آن را دروغ مى‌شمرديد"},{"SurahNumber":83,"VerseNumber":18,"Text":"نه! چنين نيست [كه مى‌پندارند]، بى‌ترديد كارنامه نيكان در «عليين» است"},{"SurahNumber":83,"VerseNumber":19,"Text":"و تو چه مى‌دانى «عليين» چيست"},{"SurahNumber":83,"VerseNumber":20,"Text":"كارنامه‌اى نوشته و خوانا است [كه پاداش نيكان در آن است‌]"},{"SurahNumber":83,"VerseNumber":21,"Text":"كه مقربان آن را مى‌بينند [و بدان گواهى مى‌دهند]"},{"SurahNumber":83,"VerseNumber":22,"Text":"همانا نيكان در ناز و نعمتند"},{"SurahNumber":83,"VerseNumber":23,"Text":"بر تخت‌ها تكيه كرده تماشا مى‌كنند"},{"SurahNumber":83,"VerseNumber":24,"Text":"در چهره‌هايشان طراوت و خرمى نعمت را مى‌يابى"},{"SurahNumber":83,"VerseNumber":25,"Text":"از مى صاف سر بسته‌اى سيراب شوند"},{"SurahNumber":83,"VerseNumber":26,"Text":"كه مهر آن از مشك است، و مشتاقان بايد در آن رقابت كنند"},{"SurahNumber":83,"VerseNumber":27,"Text":"و تركيب آن از چشمه «تسنيم» است"},{"SurahNumber":83,"VerseNumber":28,"Text":"چشمه‌اى كه مقربان از آن مى‌نوشند"},{"SurahNumber":83,"VerseNumber":29,"Text":"همانا بدكاران پيوسته به كسانى كه ايمان آورده بودند مى‌خنديدند"},{"SurahNumber":83,"VerseNumber":30,"Text":"و چون بر آنان مى‌گذشتند به يكديگر چشمك مى‌زدند"},{"SurahNumber":83,"VerseNumber":31,"Text":"و وقتى به سوى كسان خويش باز مى‌گشتند [از ريشخند خود] شاد بودند"},{"SurahNumber":83,"VerseNumber":32,"Text":"و هر وقت آنها را مى‌ديدند مى‌گفتند: اينان بى‌ترديد گمراهند"},{"SurahNumber":83,"VerseNumber":33,"Text":"در حالى كه آنها به نگهبانى مؤمنان فرستاده نشده بودند"},{"SurahNumber":83,"VerseNumber":34,"Text":"ولى امروز آنها كه ايمان آورده‌اند، به كفار مى‌خندند"},{"SurahNumber":83,"VerseNumber":35,"Text":"بر تخت‌ها تكيه كرده تماشا مى‌كنند"},{"SurahNumber":83,"VerseNumber":36,"Text":"[حال‌] آيا كفار پاداش كردار خود را گرفتند"}]}