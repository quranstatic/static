{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":90,"VerseNumber":1,"Text":"Hle, přísahám při tomto městě"},{"SurahNumber":90,"VerseNumber":2,"Text":"ty volně si žiješ v tomto městě"},{"SurahNumber":90,"VerseNumber":3,"Text":"při otci a tom, co zplodil"},{"SurahNumber":90,"VerseNumber":4,"Text":"že člověka jsme věru ke strastem stvořili"},{"SurahNumber":90,"VerseNumber":5,"Text":"Počítá snad, že nikdo proti němu nic nezmůže"},{"SurahNumber":90,"VerseNumber":6,"Text":"když říká: \"Bohatství obrovské jsem strávil"},{"SurahNumber":90,"VerseNumber":7,"Text":"Domnívá se snad, že nikdo jej nespatřil"},{"SurahNumber":90,"VerseNumber":8,"Text":"Což dvě oči jsme mu nedali"},{"SurahNumber":90,"VerseNumber":9,"Text":"a jazyk a dva rty"},{"SurahNumber":90,"VerseNumber":10,"Text":"a na dvě stezky jsme jej neuvedli"},{"SurahNumber":90,"VerseNumber":11,"Text":"A přece se nepustil po stezce vzhůru vedoucí"},{"SurahNumber":90,"VerseNumber":12,"Text":"Víš ty vůbec, co je to stezka vzhůru vedoucí"},{"SurahNumber":90,"VerseNumber":13,"Text":"Otroka propuštění"},{"SurahNumber":90,"VerseNumber":14,"Text":"či v den hladu nakrmení"},{"SurahNumber":90,"VerseNumber":15,"Text":"sirotka příbuzného"},{"SurahNumber":90,"VerseNumber":16,"Text":"či chudáka nouzí trpícího"},{"SurahNumber":90,"VerseNumber":17,"Text":"a také být z těch, kdož uvěřili a k neochvějnosti a soucitu se vzájemně nabádají"},{"SurahNumber":90,"VerseNumber":18,"Text":"to budou lidé po pravici stojící"},{"SurahNumber":90,"VerseNumber":19,"Text":"zatímco ti, co ve znamení naše nevěřili, to budou lidé po levici stojící"},{"SurahNumber":90,"VerseNumber":20,"Text":"a nad nimi plát bude oheň uzavírající"},{"SurahNumber":91,"VerseNumber":1,"Text":"Při slunci a jeho jasu"},{"SurahNumber":91,"VerseNumber":2,"Text":"při měsíci, když je následuje"},{"SurahNumber":91,"VerseNumber":3,"Text":"při dni, když je odhaluje"},{"SurahNumber":91,"VerseNumber":4,"Text":"při noci, když je zahaluje"},{"SurahNumber":91,"VerseNumber":5,"Text":"při nebi a při tom, kdo je vystavěl"},{"SurahNumber":91,"VerseNumber":6,"Text":"při zemi a při tom, kdo ji rozprostřel"},{"SurahNumber":91,"VerseNumber":7,"Text":"při duši a při tom, kdo dal jí vyrovnanost"},{"SurahNumber":91,"VerseNumber":8,"Text":"a vdechl jí hříšnost i bohabojnost"},{"SurahNumber":91,"VerseNumber":9,"Text":"Kdo ji očistí, ten jistě vydělá"},{"SurahNumber":91,"VerseNumber":10,"Text":"a kdo ji zanedbá, ten jistě prodělá"},{"SurahNumber":91,"VerseNumber":11,"Text":"Ve vzpurnosti své obvinili Thamúdovci (proroka svého) ze lži"},{"SurahNumber":91,"VerseNumber":12,"Text":"když bezbožník největší povstal mezi nimi"},{"SurahNumber":91,"VerseNumber":13,"Text":"A pravil jim posel Boží: \"(Nedotýkejte se) velbloudice Boží a nechte ji napít"},{"SurahNumber":91,"VerseNumber":14,"Text":"Však za lháře jej prohlásili a (velbloudici) podřízli. Pán jejich je pak za jejich hříchy zahubil a se zemí je srovnal"},{"SurahNumber":91,"VerseNumber":15,"Text":"aniž se následků toho obával"},{"SurahNumber":92,"VerseNumber":1,"Text":"Při noci, když temnem zahaluje"},{"SurahNumber":92,"VerseNumber":2,"Text":"při dni, když v slávě se objevuje"},{"SurahNumber":92,"VerseNumber":3,"Text":"při tom, jenž stvořil mužské i ženské pohlaví"},{"SurahNumber":92,"VerseNumber":4,"Text":"rozdílné je věru vaše snažení"},{"SurahNumber":92,"VerseNumber":5,"Text":"Co týče se toho, jenž rozdával a Boha se bál"},{"SurahNumber":92,"VerseNumber":6,"Text":"a za pravdivou nejkrásnější odměnu pokládal"},{"SurahNumber":92,"VerseNumber":7,"Text":"tomu usnadníme přístup ke snadnému"},{"SurahNumber":92,"VerseNumber":8,"Text":"Však co se týče toho, kdo lakotil a za soběstačného se vydával"},{"SurahNumber":92,"VerseNumber":9,"Text":"a nejkrásnější odměnu za lež pokládal"},{"SurahNumber":92,"VerseNumber":10,"Text":"tomu ulehčíme přístup do nesnází"},{"SurahNumber":92,"VerseNumber":11,"Text":"a co pomůže mu jmění jeho, až dořítí se do své zkázy"},{"SurahNumber":92,"VerseNumber":12,"Text":"Nám věru přísluší správné vedení"},{"SurahNumber":92,"VerseNumber":13,"Text":"Vždyť Nám patří život první i poslední"},{"SurahNumber":92,"VerseNumber":14,"Text":"Já varuji vás před ohněm jasně šlehajícím"},{"SurahNumber":92,"VerseNumber":15,"Text":"v němž hořet bude jen ten nejbídnější"},{"SurahNumber":92,"VerseNumber":16,"Text":"jenž za lež to pokládal a zády se obracel"},{"SurahNumber":92,"VerseNumber":17,"Text":"Však vzdálen bude od něho bohabojný"},{"SurahNumber":92,"VerseNumber":18,"Text":"jenž ze jmění svého dával, aby čistým se stal"},{"SurahNumber":92,"VerseNumber":19,"Text":"a dobrodiní neprokazoval jen proto, aby byl odměněn"},{"SurahNumber":92,"VerseNumber":20,"Text":"leč jen z touhy po tváři Pána svého nejvyššího to konal"},{"SurahNumber":92,"VerseNumber":21,"Text":"A ten věru bude spokojen"},{"SurahNumber":93,"VerseNumber":1,"Text":"Při denním jasu"},{"SurahNumber":93,"VerseNumber":2,"Text":"a při noci, když je tichá"},{"SurahNumber":93,"VerseNumber":3,"Text":"Pán tvůj tě neopustil ani tebou nepohrdá"},{"SurahNumber":93,"VerseNumber":4,"Text":"A bude pro tebe poslední věru lepší než první"},{"SurahNumber":93,"VerseNumber":5,"Text":"a Pán tvůj tě zajisté obdaří k tvému uspokojení"},{"SurahNumber":93,"VerseNumber":6,"Text":"Což nenašel tě jako sirotka - a v útulek tě nepřijal"},{"SurahNumber":93,"VerseNumber":7,"Text":"Bloudícím tě nalezl - a správnou cestu ti ukázal"},{"SurahNumber":93,"VerseNumber":8,"Text":"nuzákem tě nalezl - a bohatství ti věru dal"},{"SurahNumber":93,"VerseNumber":9,"Text":"Co sirotka se týče, toho neutiskuj"},{"SurahNumber":93,"VerseNumber":10,"Text":"co žebráka se týče, toho neodstrkuj"},{"SurahNumber":93,"VerseNumber":11,"Text":"však o dobrodiní Pána svého jiným vypravuj"}]}