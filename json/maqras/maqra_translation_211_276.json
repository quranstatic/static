{"Id":276,"LanguageCodes":["ny","nya"],"Name":"nya-khaledibrahimbe","Author":"Khaled Ibrahim Betala","Language":"Chichewa","Description":"Chichewa","Direction":"ltr","Source":"https://quranenc.com/en/browse/chichewa_betala","Translations":[{"SurahNumber":53,"VerseNumber":26,"Text":"“Ndipo kuli angelo ambiri kumwamba omwe kuchondelera kwawo sikungathandize china chilichonse pokhapokha Allah ataloleza kwa amene wamfuna ndi kumuyanja"},{"SurahNumber":53,"VerseNumber":27,"Text":"“Ndithu amene sakhulupirira za (Moyo wa) tsiku lachimaliziro, amawatcha angelo kuti ndiakazi"},{"SurahNumber":53,"VerseNumber":28,"Text":"“Ndipo alibe kudziwa kulikonse pa zimenezo sakutsata china koma maganizo. Ndipo ndithu kuganizira sikuthandiza chilichonse pofuna kupeza choonadi"},{"SurahNumber":53,"VerseNumber":29,"Text":"“Choncho apewe (osakhulupirirawa) amene anyozera chikumbutso Chathu (Qur’an); ndipo palibe chimene akufuna koma moyo wa padziko lapansi basi"},{"SurahNumber":53,"VerseNumber":30,"Text":"“Zimenezo ndiwo mapeto a kudziwa kwawo. Ndithu Mbuye wako Ngodziwa kwambiri za amene akusokera njira Yake ndiponso akudziwa bwino za yemwe wawongoka"},{"SurahNumber":53,"VerseNumber":31,"Text":"“Ndipo zonse za kumwamba ndi zadziko lapansi nza Allah Yekha, (pozilenga ndi kuziyang’anira), kuti adzawalipire amene adaipitsa pa zimene adachita ndi kutinso adzawalipire zabwino amene adachita zabwino"},{"SurahNumber":53,"VerseNumber":32,"Text":"“Amene akuwapewa machimo akuluakulu ndi zadama, kupatula timachimo tating’onoting’ono (timene Allah amatikhululuka); ndithu Mbuye wako ndiwokhululuka kwakukulu. Iye akudziwa chikhalidwe chanu kuyambira pomwe adakulengani kuchokera m’nthaka ndi pamene inu mudali makanda m’mimba mwa amayi anu (mosinthasintha; mosiyanasiyana). Choncho musadzitame nokha kuyera mtima; Iye Ngodziwa kwambiri za yemwe akumuopa (Allah)"},{"SurahNumber":53,"VerseNumber":33,"Text":"“Kodi wamuona yemwe wadzipatula (pakusiya kutsatira choonadi)"},{"SurahNumber":53,"VerseNumber":34,"Text":"“Ndipo wapereka (chuma) chochepa nasiyanso kuperekako"},{"SurahNumber":53,"VerseNumber":35,"Text":"“Kodi akudziwa zamseri, kotero kuti akuziwona (zomwe wadza nazo (Mtumiki {s.a.w) kuti sizoona"},{"SurahNumber":53,"VerseNumber":36,"Text":"“Kapena sadauzidwe zomwe zidali m’mabuku a Mûsa"},{"SurahNumber":53,"VerseNumber":37,"Text":"“Ndi Ibrahim amene adakwaniritsa (lonjezo la Allah)"},{"SurahNumber":53,"VerseNumber":38,"Text":"“Kuti mzimu wamachimo sungasenze machimo a mzimu wina"},{"SurahNumber":53,"VerseNumber":39,"Text":"“Ndi kutinso munthu sakalipidwa koma zimene adachita"},{"SurahNumber":53,"VerseNumber":40,"Text":"“Ndipo ndithu ntchito zake zidzaonekera"},{"SurahNumber":53,"VerseNumber":41,"Text":"“Kenako (munthu) adzalipidwa malipiro okwanira (pa ntchito zake zimene amachita)"},{"SurahNumber":53,"VerseNumber":42,"Text":"“Ndipo ndithu kwa Mbuye wako yekha ndiwo malekezero (a chilichonse)"},{"SurahNumber":53,"VerseNumber":43,"Text":"“Ndithu Iye ndiAmene amapereka chisangalalo ndi zoliritsa"},{"SurahNumber":53,"VerseNumber":44,"Text":"“Ndipo Iye yekha ndi Amene amapereka imfa ndi moyo"},{"SurahNumber":53,"VerseNumber":45,"Text":"“Ndipo Iye ndiAmene adalenga mitundu iwiri: chachimuna ndi chachikazi, (anthu ndi zamoyo zina)"},{"SurahNumber":53,"VerseNumber":46,"Text":"“Kuchokera m’mbewu ya moyo pamene imafwamphukira (m’chiberekero)"},{"SurahNumber":53,"VerseNumber":47,"Text":"“Ndipo ndithu ndi udindo Wake kuukitsa kwina (pambuyo pa imfa)"},{"SurahNumber":53,"VerseNumber":48,"Text":"“Ndipo Iye ndiAmene amapatsa chokwanira ndipo ndi amene amapatsa chosunga"},{"SurahNumber":53,"VerseNumber":49,"Text":"“Ndipo ndithu Iye ndi Mbuye wa nyenyezi yotchedwa Shiira"},{"SurahNumber":53,"VerseNumber":50,"Text":"“Ndipo Iye ndi amene adaononga Âdi oyamba; (anthu a Mneneri Hûd)"},{"SurahNumber":53,"VerseNumber":51,"Text":"“Ndi Samudu; (anthu a Mneneri Swaleh;) choncho sadasiye (ndi mmodzi yemwe wa iwo)"},{"SurahNumber":53,"VerseNumber":52,"Text":"“Ndipo (adawaononganso) anthu a Nuh, kale (asadaononge Âdi ndi Samudu). Ndithu iwo adali osalungama ndi olumpha malire kwambiri (kuposa Âdi ndi Samudu)"},{"SurahNumber":53,"VerseNumber":53,"Text":"“Ndi midzi yotembenuzidwa kumwamba kukhala pansi, pansi kukhala kumwamba, (ya anthu a Luti) adaigwetsa"},{"SurahNumber":53,"VerseNumber":54,"Text":"“Tero chidaivindikira (midziyo) chomwe chidaivindikira (chilango)"},{"SurahNumber":53,"VerseNumber":55,"Text":"“Kodi ndimtendere uti (mumtendere) wa Mbuye wako umene ukuukaikira"},{"SurahNumber":53,"VerseNumber":56,"Text":"“Uyu (Mtumiki) ndimchenjezi mwa achenjezi oyamba (amene adachenjezedwa nawo anthu a mibadwo yakale)"},{"SurahNumber":53,"VerseNumber":57,"Text":"“Chayandikira choyandikira (Qiyâma)"},{"SurahNumber":53,"VerseNumber":58,"Text":"“Palibe amene angachionetse koma Allah Yekha"},{"SurahNumber":53,"VerseNumber":59,"Text":"“Kodi mukuidabwa nkhaniyi (ya Qur’an moikana)"},{"SurahNumber":53,"VerseNumber":60,"Text":"“Mungoseka (mwachipongwe) ndipo simukulira (pamene mukuimva monga momwe akuchitira okhulupirira)"},{"SurahNumber":53,"VerseNumber":61,"Text":"“Ndipo mukunyozera"},{"SurahNumber":53,"VerseNumber":62,"Text":"“Mlambireni ndi kumpembedza Allah (amene wavumbulutsa Qur’an kuti ikhale chiongoko cha anthu)"},{"SurahNumber":54,"VerseNumber":1,"Text":"“Nthawi ya chimaliziro (Qiyâma) yayandikira ndipo mwezi wagawikana"},{"SurahNumber":54,"VerseNumber":2,"Text":"“Koma akaona chozizwitsa akunyoza ndi kunena kuti: “Awa ndi matsenga womkeramkera patsogolo.”"},{"SurahNumber":54,"VerseNumber":3,"Text":"“Ndipo adatsutsa (choonadi) ndi kutsatira zilakolako (zawo zoipa) koma chinthu chilichonse (cha Allah) nchokhazikika"},{"SurahNumber":54,"VerseNumber":4,"Text":"“Ndipo ndithu zidawafika nkhani zomwe zili zokwanira kuwaopseza"},{"SurahNumber":54,"VerseNumber":5,"Text":"“Nzeru zokwana koma machenjezo (kwa iwo) sanawathandize"},{"SurahNumber":54,"VerseNumber":6,"Text":"“Choncho, apewe (iwe Mtumiki) osakhulupirira, (yembekezani) tsiku loitana woitana (wa Allah) ku chinthu chovuta kwambiri, (chodedwa ndi mitima)"},{"SurahNumber":54,"VerseNumber":7,"Text":"“Maso awo ali zyoli chifukwa chakuopsa; adzatuluka m’manda uku ali ngati dzombe lobalalika (chifukwa cha kuchuluka)"},{"SurahNumber":54,"VerseNumber":8,"Text":"“Akuthamangira kwa woitana (uku atatukula mitu yawo, osatha kucheukira kwina). Adzanena osakhulupirira (tsiku lachiweruziro): “Ili nditsiku lovuta kwambiri.”"}]}