{"Id":368,"LanguageCodes":["tg","tgk"],"Name":"tgk-khojamirov","Author":"Khoja Mirov","Language":"Tajik","Description":"Tajik","Direction":"ltr","Source":"","Translations":[{"SurahNumber":53,"VerseNumber":26,"Text":"Ва чӣ бисёр фариштагони олиҳиммат дар осмонанд, ки шафоъаташон ҳеҷ фоидае надиҳад, магар аз он пас, ки Аллоҳ барои ҳар касе, ки бихоҳад ва писандад иҷозат диҳад"},{"SurahNumber":53,"VerseNumber":27,"Text":"Ҳароина, аз кофирони араб онон, ки ба охират имон надоранд ва барои он рӯз амал намекунанд, албатта, фариштагонро ба номҳои занона номгузорӣ мекунанд"},{"SurahNumber":53,"VerseNumber":28,"Text":"Ва онҳоро ба он чӣ мегӯянд, ҳеҷ донише нест. Танҳо аз гумони худ пайравӣ мекунанд ва ҳароина, гумон барои шинохти ҳақиқат кофӣ нест"},{"SurahNumber":53,"VerseNumber":29,"Text":"Пас, ту низ рӯй гардон аз касе, ки аз сухани Мо (Қуръон) рӯй мегардонад ва ҷуз зиндагии дунявӣ чизи дигареро намеҷӯяд"},{"SurahNumber":53,"VerseNumber":30,"Text":"Ниҳояти донишашон ҳамин аст. Ҳароина, Парвардигори ту ба он касе, ки аз роҳи Ӯ гумроҳ мешавад оё ба роҳи ҳидоят (Ислом) меравад, донотар аст"},{"SurahNumber":53,"VerseNumber":31,"Text":"Аз они Аллоҳ аст ҳар чӣ дар осмонҳову ҳар чӣ дар замин аст, то бадкоронро дар баробари аъмолашон ҷазо диҳад ва некӯкоронро ба кирдори некашон подош (ҷаннат) диҳад"},{"SurahNumber":53,"VerseNumber":32,"Text":"Онҳо касонеанд, ки аз гуноҳони бузургу беҳаёгиҳо парҳез мекунанд, ҷуз он ки гуноҳи хурде аз онҳо сар занад, бидонанд, ки ҳароина, омурзиши Парвардигори ту васеъ аст ва Ӯ ба аҳволи шумо он гоҳ ки аз замин биёфарид падаратон Одамро ва он гоҳ ки дар шиками модаратон пинҳон будед, огоҳтар аст. Хештанро бегуноҳ надонед ва худро таъриф накунед ба парҳезгорӣ. Ӯ ба парҳезгорон донотар аст"},{"SurahNumber":53,"VerseNumber":33,"Text":"Оё дидӣ эй Паёмбар ҳоли зишти касеро, ки аз тоъати Аллоҳ рӯй гардонидааст"},{"SurahNumber":53,"VerseNumber":34,"Text":"Ва каме аз моли худ доду баъд аз он бозистод ва сангдил шуд"},{"SurahNumber":53,"VerseNumber":35,"Text":"Оё касе, ки аз хайр кардани молаш боз истод, ӯ илми ғайбро медонад ва ҳама чизро мебинад? (Ҳаргиз на, балки ин ба сабаби мумсикӣ ва сахтдилии ӯст)"},{"SurahNumber":53,"VerseNumber":36,"Text":"Ё ба он чӣ дар саҳифаҳои (Тавроти) Мӯсо омада, хабар дода нашудааст"},{"SurahNumber":53,"VerseNumber":37,"Text":"Ё аз саҳифаҳои Иброҳим, ки ба он чи амр карда шуда буд. Иброҳим ба ҳамааш, вафо кард ва расонид"},{"SurahNumber":53,"VerseNumber":38,"Text":"Яке аз муҳимтарин аҳкоме, ки дар саҳифаҳои Мӯсо ва Иброҳим омадааст, ин аст, ки ҳеҷ кас бори гуноҳи дигареро бар дӯш намегирад"},{"SurahNumber":53,"VerseNumber":39,"Text":"Ва ин ки: барои мардум подоше ҷуз он чӣ худ касб кардаанд, чизи дигаре нест"},{"SurahNumber":53,"VerseNumber":40,"Text":"Ва тамоми саъю кӯшиши инсон дар рӯзи қиёмат дида мешавад. Ва ҷудо карда мешавад некиҳояш аз бадиҳояш"},{"SurahNumber":53,"VerseNumber":41,"Text":"Сипас инсон ҷазои пурра дода мешавад бар тамоми амалҳояш"},{"SurahNumber":53,"VerseNumber":42,"Text":"Ва ҳароина, эй Паёмбар поёни роҳи бозгашти ҳама ба сӯйи Парвардигори туст"},{"SurahNumber":53,"VerseNumber":43,"Text":"Ва ҳароина, Ӯ таъоло касеро, ки хоҳад дар дунё механдонаду хурсанд мекунад ва касеро, ки хоҳад мегирёнаду ғамгин месозад"},{"SurahNumber":53,"VerseNumber":44,"Text":"Ва ҳароина, Ӯ таъоло касеро, ки ирода кунад аз халқаш мемиронад ва касеро, ки ирода кунад зинда мекунад. (Пас Ӯ таъоло ягонааст дар зинда кардан ва миронидан)"},{"SurahNumber":53,"VerseNumber":45,"Text":"Ва ҳароина, Ӯ таъоло, ки ҷуфтҳои нар ва модаро аз инсон ва ҳайвонот офаридааст"},{"SurahNumber":53,"VerseNumber":46,"Text":"аз нутфа, он гоҳ ки дар бачадони зан рехта мешавад"},{"SurahNumber":53,"VerseNumber":47,"Text":"Ва ҳароина, бар ӯҳдаи Ӯст зинда гардонидани дубора. Ва он дар рӯзи қиёмат хоҳад шуд"},{"SurahNumber":53,"VerseNumber":48,"Text":"Ва ҳароина, Ӯ таъолост, ки касеро, ки хоҳад аз халқаш, ба мол сарватманд мегардонад ва онҳоро ба он розӣ мегардонад"},{"SurahNumber":53,"VerseNumber":49,"Text":"Ва ҳароина, Ӯст Парвардигори ситораи Шиъро"},{"SurahNumber":53,"VerseNumber":50,"Text":"Ва ҳароина, Ӯст, ки Оди нахустин, қавми Ҳудро ҳалок кард"},{"SurahNumber":53,"VerseNumber":51,"Text":"Ва Самуд аз қавми Солеҳро ҳалок кард ва аз онҳо ҳеҷ боқӣ нагузошт"},{"SurahNumber":53,"VerseNumber":52,"Text":"Ва низ пеш аз онҳо қавми Нӯҳро, ки ҳароина, ситамкортару саркаштар буданд, ҳалок кард"},{"SurahNumber":53,"VerseNumber":53,"Text":"Ва низ шаҳри Мӯътафикаро (қавми Лутро) нобуд кард"},{"SurahNumber":53,"VerseNumber":54,"Text":"Пас онҳоро ба он чӣ сазовор буданд аз азоби сангин ва дарднок пӯшонид"},{"SurahNumber":53,"VerseNumber":55,"Text":"Пас, ба кадом як аз неъматҳои Парвардигорат эй инсони нобовар шак мекунӣ"},{"SurahNumber":53,"VerseNumber":56,"Text":"Ин Муҳаммад саллаллоҳу алайҳи ва саллам бимдиҳандаи барҳақест монанди бимдиҳандагони пешин. Пас паёмбари навпайдо шуда нест"},{"SurahNumber":53,"VerseNumber":57,"Text":"Қиёмат наздик гардидааст. Ҳеҷ касе ба ҷуз Аллоҳ таъоло онро дафъ карда наметавонад"},{"SurahNumber":53,"VerseNumber":58,"Text":"Касе ба ҷуз Аллоҳ таъоло ошкоркунандаи он нест ва надонад вақти воқеъ шудани қиёматро"},{"SurahNumber":53,"VerseNumber":59,"Text":"Оё эй мушрикон, аз ин Қуръон таъаҷҷуб мекунед, ки рост бошад"},{"SurahNumber":53,"VerseNumber":60,"Text":"Ва масхаракунон ба Қуръон механдеду ва аз тарси азоб гиря намекунед"},{"SurahNumber":53,"VerseNumber":61,"Text":"Ва шумо дар ғафлат мондаед"},{"SurahNumber":53,"VerseNumber":62,"Text":"Пас, Аллоҳро саҷда кунед ва Ӯро танҳо бо ихлос бипарастед ва тамоми корҳоятонро ба Ӯ таслим кунед"},{"SurahNumber":54,"VerseNumber":1,"Text":"Қиёмат наздик шуд ва моҳ ба ду ним пора гардид"},{"SurahNumber":54,"VerseNumber":2,"Text":"Ва агар мушрикон мӯъҷизае бубинанд, ки бар сидқи паёмбарии Расулуллоҳ саллаллоҳу алайҳи ва саллам далолат кунад, аз имон овардан рӯй бигардонанд ва баъд аз ин далелҳои равшан бигӯянд: Ин «ҷодуи бузурге аст,» ки гузаро ва нопойдор аст"},{"SurahNumber":54,"VerseNumber":3,"Text":"Ва дурӯғ шумурданд кофирон паёмбарии Расулуллоҳ саллаллоҳу алайҳи ва салламро ва аз паи ҳавою ҳавасҳои хеш пайравӣ карданд. Ва ҳар коре, ки дар дунё анҷом мешавад аз неку бад барои соҳиби худ дар рӯзи қиёмат қароргоҳе дорад"},{"SurahNumber":54,"VerseNumber":4,"Text":"Ва ба таҳқиқ барояшон хабарҳое, ки омадааст, аз дурӯғ баровардани умматони пешина паёмбарони худро ва муҷиби азоб гардиданашон, барои кофирони Қурайш ибратест боздоранда, ки аз куфрашон бозистанд"},{"SurahNumber":54,"VerseNumber":5,"Text":"Ин Қуръоне, ки ба наздашон оварда шуд, ҳикмати расо ва басанда аст. Вале бимдиҳандагонро он қавмеро, ки аз Қуръон рӯ гардондаанд ва имон наовардаанд фоида надиҳад"},{"SurahNumber":54,"VerseNumber":6,"Text":"Пас, эй Расул аз онҳо рӯй бигардон ва то рӯзи бузург мунтазир бош, ки дар он рӯз, ки он даъваткунанда (Исрофил) ононро ба чизе нохуш фаро мехонад ва он рӯз, рӯзи ҳисобу ҷазо аст"},{"SurahNumber":54,"VerseNumber":7,"Text":"Дар ҳоле ки чашмонашон хору залил аст. Чун малахҳое пароканда аз қабрҳо берун меоянд ва ба сӯи ҳисоб бо шитоб мераванд"},{"SurahNumber":54,"VerseNumber":8,"Text":"Сарҳоро боло гирифта ба сӯи он даъваткунанда (Исрофил) мешитобанд. Кофирон мегуянд: «Ин рӯз бениҳоят рӯзи душворест!»"}]}