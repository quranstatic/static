{"Id":155,"LanguageCodes":["fa","fas"],"Name":"fas-islamhousecompe","Author":"Islamhouse.com Persian Team","Language":"Persian","Description":"Persian","Direction":"rtl","Source":"https://quranenc.com/check/persian_ih/v1.1.0-csv.1 , https://quranenc.com/en/browse/persian_ih , https://quranenc.com ,","Translations":[{"SurahNumber":72,"VerseNumber":1,"Text":"[ای پیامبر،] بگو: «به من وحی شده است که گروهی از جنیان [به این قرآن] گوش فرا دادند، و [پس از بازگشت به میان قوم خویش، به آنان] گفتند: بی‌گمان ما قرآنی شگفت‌آور شنیدیم"},{"SurahNumber":72,"VerseNumber":2,"Text":"که به راه راست هدایت می‌کند؛ پس ما به آن ایمان آوردیم و هرگز کسی را با پروردگارمان شریک قرار نمی‌دهیم؛"},{"SurahNumber":72,"VerseNumber":3,"Text":"و اینکه شأن و عظمت پروردگارمان، بس [عظیم و] بلند است. او [هرگز برای خود] همسر و فرزندی انتخاب نکرده است؛"},{"SurahNumber":72,"VerseNumber":4,"Text":"و اینکه سفیه [و نادانِ] ما [= شیطان] دربارۀ الله سخنان ناروایی می‌گفت؛"},{"SurahNumber":72,"VerseNumber":5,"Text":"و ما [چنین] گمان می‌کردیم که هرگز انس و جن بر الله دروغ نمی‌بندند؛"},{"SurahNumber":72,"VerseNumber":6,"Text":"و اینکه مردانی از آدمیان، به مردانی از جنّیان پناه می‌بردند و [این‌گونه] بر گمراهی و سرکشیِ‌ آنان می‌افزودند؛"},{"SurahNumber":72,"VerseNumber":7,"Text":"و اینکه آنان [= کافران] گمان می‌کردند ـ همان ‌گونه که شما [جنیان] می‌پنداشتید ـ که الله هیچ کس را [دوباره] زنده نمی‌گردانَد؛"},{"SurahNumber":72,"VerseNumber":8,"Text":"و اینکه ما آسمان را [در پی شنیدن خبرها] جستجو کردیم؛ و آن را پر از محافظان نیرومند و تیرهای شهاب یافتیم"},{"SurahNumber":72,"VerseNumber":9,"Text":"و اینکه در [گذشته] جاهایی [در آسمان‌] براى شنیدن، به كمین مى‌نشستیم؛ [اما] اكنون هر کس بخواهد گوش دهد، تیر شهابى در كمین خود مى‌یابد؛"},{"SurahNumber":72,"VerseNumber":10,"Text":"و اینکه ما نمی‌دانیم آیا برای اهل زمین شرّی اراده شده، یا پروردگارشان خیر و هدایتِ آنان را خواسته است؛"},{"SurahNumber":72,"VerseNumber":11,"Text":"و اینکه در میان ما افرادی صالح و افرادی نادرستند، ما گروه‌هایی متفاوت [و گوناگون] هستیم"},{"SurahNumber":72,"VerseNumber":12,"Text":"و اینکه ما یقین داریم که هرگز نمی‌توانیم در روی زمین، الله را عاجز و ناتوان کنیم؛ و هرگز با گریز نمی‌توانیم او را ناتوان سازیم [و راه فراری از عذابش نداریم]"},{"SurahNumber":72,"VerseNumber":13,"Text":"و اینکه ما هنگامی که [سخن] هدایت را شنیدیم، به آن ایمان آوردیم؛ پس هر کس که به پروردگارش ایمان آورَد، نه از نُقصان می‌هراسد و نه از ستم [بیم دارد]"},{"SurahNumber":72,"VerseNumber":14,"Text":"و اینکه گروهی از ما، مسلمان، و گروهی، کافر [و ظالم] هستند؛ هر کس که اسلام آورده، آنانند که راه رستگاری را جستجو کرده [و برگزیده]اند"},{"SurahNumber":72,"VerseNumber":15,"Text":"و اما کافران [و ستمکاران] هیزم [آتش] جهنم خواهند بود»"},{"SurahNumber":72,"VerseNumber":16,"Text":"و اینکه اگر آنها بر راه راست [اسلام]، پایداری کنند، البته با آبِ فراوان سیرابشان می‌کنیم"},{"SurahNumber":72,"VerseNumber":17,"Text":"تا آنها را با آن [نعمت‌ها] بیازماییم؛ و هر کس از یاد [و ذکر] پروردگارش روی برتابد، [الله] او را به عذابی سخت گرفتار می‌سازد؛"},{"SurahNumber":72,"VerseNumber":18,"Text":"و اینکه مساجد از آنِ الله است؛ پس کسی را [در مساجد] با الله [به عبادت] نخوانید؛"},{"SurahNumber":72,"VerseNumber":19,"Text":"و اینکه هنگامی ‌که بندۀ الله [محمد صلی الله علیه وسلم به عبادت] برخاست تا او را بخوانَد، نزدیک بود که [از ازدحام بر گِرد او] بر سرِ هم فروریزند»"},{"SurahNumber":72,"VerseNumber":20,"Text":"[ای پیامبر، به آنها] بگو: «من تنها پروردگارم را می‌خوانم و کسی را با او شریک نمی‌سازم»"},{"SurahNumber":72,"VerseNumber":21,"Text":"بگو: «بی‌گمان، من نه می‌توانم زیانی به شما برسانم و نه خیر و سودی»"},{"SurahNumber":72,"VerseNumber":22,"Text":"بگو: «[اگر من نیز بر خلاف فرمانش رفتار کنم] هیچ کس مرا در برابرِ او حمایت نمی‌کند و پناهگاهی جز او نمی‌یابم"},{"SurahNumber":72,"VerseNumber":23,"Text":"[وظیفۀ من‌،] تنها ابلاغی از جانبِ الله و [رساندن‌] پیام‌های اوست. و هر کس از الله و پیامبرش نافرمانی کند، بی‌گمان، آتش جهنم از آنِ اوست؛ جاودانه در آن خواهد ماند»"},{"SurahNumber":72,"VerseNumber":24,"Text":"[کار کفار همچنان ادامه دارد] تا زمانی که آنچه را به آنها وعده داده شده، ببینند. آنگاه خواهند دانست که چه کسی یاورش ناتوان‌تر، و جمیعتش کمتر است"},{"SurahNumber":72,"VerseNumber":25,"Text":"[ای پیامبر،] بگو: «من نمی‌دانم آیا آنچه که به شما وعده داده شده نزدیک است یا پروردگارم زمانی [دور] برای آن قرار می‌دهد»"},{"SurahNumber":72,"VerseNumber":26,"Text":"[الله] دانای غیب است و هیچ کس را بر [اسرارِ] غیبِ خود آگاه نمی‌سازد؛"},{"SurahNumber":72,"VerseNumber":27,"Text":"مگر رسولانی که آنان را پسندیده [و برگزیده] است؛ که بی‌گمان، از پیش روی او و پشت سرش، نگهبانی [از فرشتگان برای محافظت از وی] می‌گمارد،"},{"SurahNumber":72,"VerseNumber":28,"Text":"تا [پیامبر] بداند که [پیامبران پیش از او نیز] رسالت‌های پروردگار‌شان را ابلاغ کرده‌اند؛ و [الله] به آنچه نزد آنهاست احاطه دارد؛ و هر چیزی را به عدد برشمرده است"},{"SurahNumber":73,"VerseNumber":1,"Text":"ای جامه‌به‌خودپیچیده،"},{"SurahNumber":73,"VerseNumber":2,"Text":"شب را ـ جز اندکی‌ـ به پا خیز [و عبادت کن]"},{"SurahNumber":73,"VerseNumber":3,"Text":"نیمه‌ای از آن را، یا اندکی از آن کم کن"},{"SurahNumber":73,"VerseNumber":4,"Text":"یا اندکی بر [نصف] آن بیفزای، و قرآن را با ترتیل [و تأمل] بخوان"},{"SurahNumber":73,"VerseNumber":5,"Text":"یقیناً ما به زودی سخنی سنگین بر تو نازل خواهیم کرد"},{"SurahNumber":73,"VerseNumber":6,"Text":"بی‌گمان، شب‌زنده‌داری [بر نفس] دشوار است، و برای گفتار [و نیایش،] مناسب‌تر و استوارتر است"},{"SurahNumber":73,"VerseNumber":7,"Text":"و یقیناً تو در روز، مشغلۀ بسیار داری"},{"SurahNumber":73,"VerseNumber":8,"Text":"و نام پروردگارت را یاد کن و [با خالص نمودن عبادت] تنها به او دل ببند"},{"SurahNumber":73,"VerseNumber":9,"Text":"[همان] پروردگار مشرق و مغرب که معبودی [به‌حق] جز او نیست؛ پس او را کارساز [و نگهبان خود] برگُزین"},{"SurahNumber":73,"VerseNumber":10,"Text":"و بر آنچه [مشرکان] می‌گویند، شکیبا باش، و به شیوۀ نیکو [و شایسته] از آنان دوری کن،"},{"SurahNumber":73,"VerseNumber":11,"Text":"و مرا با این تکذیب‌کنندگان مرفّه واگذار و کمی به آنان مهلت ده"},{"SurahNumber":73,"VerseNumber":12,"Text":"بی‌گمان، نزد ما قید [و بندهایی] سنگین و [آتش] دوزخ است،"},{"SurahNumber":73,"VerseNumber":13,"Text":"و غذایی [ناگوار و] گلوگیر و عذابی دردناک"},{"SurahNumber":73,"VerseNumber":14,"Text":"روزی ‌که زمین و کوه‌ها به لرزه درآید و کوه‌ها [متلاشی ‌شوند و] همچون تودۀ شنِ نرم [و روان] ‌گردند"},{"SurahNumber":73,"VerseNumber":15,"Text":"یقیناً ما پیامبری به سوی شما فرستادیم که بر شما شاهد [و گواه] است؛ همان‌گونه که به سوی فرعون پیامبری فرستادیم"},{"SurahNumber":73,"VerseNumber":16,"Text":"آنگاه فرعون از آن پیامبر نافرمانی [و با او مخالفت] کرد، و ما او را به شدّت مجازات کردیم"},{"SurahNumber":73,"VerseNumber":17,"Text":"پس اگر کافر شوید، چگونه خود را [از عذاب] در امان می‌دارید [در] روزی‌ که [از هول و سختی] کودکان را پیر می‌گرداند؟"},{"SurahNumber":73,"VerseNumber":18,"Text":"[در آن روز،] آسمان شکافته می‌شود [و] وعدۀ او قطعاً به وقوع می‌پیوندد"},{"SurahNumber":73,"VerseNumber":19,"Text":"بی‌گمان، این [آیات،] پند [و هشداری] است تا هر کس بخواهد، به سوى پروردگار خود راهى در پیش گیرد"}]}