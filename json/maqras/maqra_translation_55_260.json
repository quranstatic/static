{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":6,"VerseNumber":74,"Text":"Na gowani na pitharo o Ibrahim ko ama iyan a Azar: \"Ino ka pphangmbaal sa manga barahala a manga katohanan? Mataan! a sakn na pkhaylay akn ska, go so pagtawng ka ko kadadag a mapayag"},{"SurahNumber":6,"VerseNumber":75,"Text":"Na lagid aya a kapphakiilayn Ami ko Ibrahim ko mala a kapaar ko manga langit go so lopa, ka an mabaloy a pd ko mithotomangkd"},{"SurahNumber":6,"VerseNumber":76,"Text":"Na kagiya a makalibotng rkaniyan so gagawii, na miyakaylay sa bitoon, na miyatharo iyan a: \"Giyaya i Kadnan ko.\" Na kagiya a somdp, na miyatharo iyan a: Di ko khabayaan so pphamandp"},{"SurahNumber":6,"VerseNumber":77,"Text":"Na kagiya a maylay niyan so olan a pzbang, na miyatharo iyan a: \"Giyaya i Kadnan ko. Na kagiya a somdp, na miyatharo iyan a: Ibt o di ako toroa o Kadnan ko, na khabaloy ako dn a pd ko pagtaw a miyangadadadag"},{"SurahNumber":6,"VerseNumber":78,"Text":"Na kagiya a maylay niyan so alongan a pzbang, na miyatharo iyan a: \"Giyaya i Kadnan ko: Ka giyaya i mala.\" Na kagiya a somdp, na miyatharo iyan a: \"Hay pagtaw akn, mataan! a sakn na angiyas ako ko ipphamanakoto niyo"},{"SurahNumber":6,"VerseNumber":79,"Text":"Mataan! a sakn na inibantak akn so hadap akn ko Allah a mimbaas ko manga langit go so lopa, a mbabayorantang ako, go di ako pd ko manga pananakoto"},{"SurahNumber":6,"VerseNumber":80,"Text":"Na miyakiphawala on so pagtaw niyan. Pitharo iyan a: \"Ino kano rakn gii pakiphawala, makapantag ko Allah, a sabnar a tiyoro ako Niyan? Na da a ikhalk akn ko ipzakoto niyo Rkaniyan a mayto bo: Inonta sa kabaya o Kadnan ko. Mararangkom o Kadnan ko a katao so langowan taman. Ino kano di phananadm"},{"SurahNumber":6,"VerseNumber":81,"Text":"Na andamanaya i kikhalkn ko ko ipphanakoto niyo, na di niyo ikhalk a mataan! a skano na piyaki sakotowan iyo so Allah, da a initoron Iyan rkano ron a karina? Na anda ko dowa ka sagorompong i kiyapatotan ko sarig? o skano na katawi niyo"},{"SurahNumber":6,"VerseNumber":82,"Text":"So miyamaratiyaya, go da iran kmbotn ko paratiyaya iran so kapanakoto, na siran man i kiyapatotan ko sarig, go siran i miyamakaontol"},{"SurahNumber":6,"VerseNumber":83,"Text":"Na giyoto i karina Mi, a inibgay Ami oto ko Ibrahim makapantag ko pagtaw niyan: Ipphoro Ami ko manga daradat so taw a kabaya Ami: Mataan! a so Kadnan ka na Mawngangn, a Matao"},{"SurahNumber":6,"VerseNumber":84,"Text":"Na inibgay Ami ron so Is´haq go so Ya´qob; oman i isa kiran na tiyoro Ami. Go so Noh, na tiyoro Ami ko miyaonaan iyan, na pd ko moriyataw niyan so Dawood, go so Solayman, go so Ayyob, go so Yosof, go so Mosa, go so Haron: Na lagid aya a kambalasi Ami ko miphipiyapiya"},{"SurahNumber":6,"VerseNumber":85,"Text":"Go so Zakariya, go so Yahya, go so Eysa, go so Ilyas: Oman i isa kiran na pd ko manga bilangataw"},{"SurahNumber":6,"VerseNumber":86,"Text":"Go so Ismail, go so Al-Yasa´, go so Yonos, go so Lot: Na oman i isa kiran na inilbi Ami ko manga kaadn (ko masa iran)"},{"SurahNumber":6,"VerseNumber":87,"Text":"Go so sabaad ko manga loks iran, go so manga moriran a taw, go so manga pagari ran: Na pinili Ami siran, go tiyoro Ami siran ko okit a makaoontol"},{"SurahNumber":6,"VerseNumber":88,"Text":"Giyaya man so toroan o Allah a thoroon Iyan sa sabap Rkaniyan so taw a kabaya Iyan, ko manga oripn Iyan. Na opama ka miyanakoto siran, na miyaylang kiran dn so pinggalbk iran"},{"SurahNumber":6,"VerseNumber":89,"Text":"Siran man so inibgay Ami kiran so kitab, go so ongangn, go so kananabii: Na amay ka ongkirn aya o siran aya, na sabnar a inisarig Ami aya sa pagtaw a kna a ba iran aya di paparatiyayaa"},{"SurahNumber":6,"VerseNumber":90,"Text":"Siran man so tiyoro o Allah: Na so toroan kiran i onoting ka skaniyan; tharoang ka a: \"Da a phangning ko rkano saya a sokay: da a salakaw rkaniyan a rowar sa ndao ko manga kaadn"},{"SurahNumber":6,"VerseNumber":91,"Text":"Na da iran slaan ko Allah so titho a kala Iyan, gowani ko tharoon iran a: \"Da a initoron o Allah ko manosiya a mayto bo.\" Tharoang ka a: \"Antawa onon i tomiyoron ko kitab a so minioma skaniyan o Mosa? - a sindaw ago toroan ko manga manosiya: Ipphanorat iyo to ko manga daptar na pphayagn iyo to, na madakl a pphagmaan iyo ron: Na minindao rkano so di niyo katawan, skano go di katawan o manga loks iyo.\" Tharoang ka a: \"So Allah (i tomiyoron on):\" Oriyan iyan na ganating ka siran ko gi iran kandadab a mabibimban siran"},{"SurahNumber":6,"VerseNumber":92,"Text":"Na giyang kaya (a Qor´an) na kitab a initoron Ami skaniyan, a ndadaklan o mapiya, a miyakatanto ko miyaonaan iyan: Go an ka mipamakaiktiyar ko (taw sa Makkah a) pompongan o manga ingd ago so makaliliyot on. Na so miyamaratiyaya ko akhirat na paparatiyayaan iran aya, go siran na so sambayang iran na sisyapn iran"},{"SurahNumber":6,"VerseNumber":93,"Text":"Na ba adn a taw a lawan a darowaka ko taw a inangkob iran so Allah sa kabokhag, odi na pitharo iran a: \"Inilahaman ako,\" a da a iniilaham on a mayto bo, go so taw a pitharo iran a: \"Phakatoron ako sa lagid o initoron o Allah?\" Na opama ka maylaing ka amay ka so da pamaginontolan na matago ko manga kabrg ko kapatay! - a so manga malaikat na oolangn iran so manga barokan iran, (sa gi iran tharoon a:) \"Pakaliyowa niyo so manga niyawa niyo: Sa alongan nai na imbadal rkano so siksa a kahinaan, - sabap ko skano na ipphangangkob iyo ko Allah so di bnar, go skano na so manga ayat Iyan na pphmaratabatan niyo"},{"SurahNumber":6,"VerseNumber":94,"Text":"Na (tharoon kiran a:) \"Sabnsabnar a miyakaoma kano Rkami a manga tawantawan lagid o kiyaadna Mi rkano ko paganay a kiyaokitan: Na kiyaganatan iyo (sa doniya) so inibgay Ami rkano ko tampar ko manga talikhodan iyo: Na da a khaylay Ami a pd iyo ko manga panandigan iyo a siran so initgo niyo sa mataan! a siran na manga sakotowa siran rkano o Allah. Sabnsabnar a miyangappka so kiyakhokoyaptaan iyo, go miyaylang rkano so initgo niyo (a phamakaogop rkano)"}]}