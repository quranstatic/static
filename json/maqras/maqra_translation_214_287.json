{"Id":287,"LanguageCodes":["prs"],"Name":"prs-mawlawimuhammad","Author":"Mawlawi Muhammad Anwar Badkhashani","Language":"Dari","Description":"Dari","Direction":"rtl","Source":"https://quranenc.com/en/browse/dari_badkhashani","Translations":[{"SurahNumber":56,"VerseNumber":1,"Text":"چون واقعۀ بزرگ (قیامت) واقع شود"},{"SurahNumber":56,"VerseNumber":2,"Text":"که در واقع شدن آن هیچ دروغی نیست"},{"SurahNumber":56,"VerseNumber":3,"Text":"(آن واقعه، گروهی را) پایین می‌آورد (و گروهی دیگر را) بالا می‌برد"},{"SurahNumber":56,"VerseNumber":4,"Text":"آن وقت که زمین به شدت تکان داده می‌شود"},{"SurahNumber":56,"VerseNumber":5,"Text":"و کوه‌ها کوبیده و به شدت متلاشی شوند"},{"SurahNumber":56,"VerseNumber":6,"Text":"پس چون غبار پراگنده شوند"},{"SurahNumber":56,"VerseNumber":7,"Text":"و شما (انسانها) به سه گروه تقسیم خواهید شد"},{"SurahNumber":56,"VerseNumber":8,"Text":"پس (گروه اول) اهل سمت راست هستند. اما اهل سمت راست چه کسانی هستند؟"},{"SurahNumber":56,"VerseNumber":9,"Text":"و (گروه دوم) اهل سمت چپ هستند! اما اهل سمت چپ چه کسانی هستند؟"},{"SurahNumber":56,"VerseNumber":10,"Text":"و (گروه سوم) سبقت کنندگان، (که در کارهای نیک) سبقت کننده‌اند"},{"SurahNumber":56,"VerseNumber":11,"Text":"آنان مقربان (دربار الهی)‌اند"},{"SurahNumber":56,"VerseNumber":12,"Text":"که در باغ‌های نعمت خواهند بود"},{"SurahNumber":56,"VerseNumber":13,"Text":"(آن مقربان) گروه زیادی از پیشینیان‌اند"},{"SurahNumber":56,"VerseNumber":14,"Text":"و گروه اندکی از پسينيان‌اند"},{"SurahNumber":56,"VerseNumber":15,"Text":"بر تخت‌های چیده شده و بافته شده از دُر و یاقوت (خواهند نشست)"},{"SurahNumber":56,"VerseNumber":16,"Text":"در حالیکه روبروی هم نشسته‌اند، بر این تخت‌ها تکیه می‌کنند"},{"SurahNumber":56,"VerseNumber":17,"Text":"بر آنها پسرانی که همیشه جوان‌اند می‌گردند"},{"SurahNumber":56,"VerseNumber":18,"Text":"با جام‌ها و کوزه‌ها و ظرف‌های از شراب جاری (که هیچ بیماری و آفتی ندارد بر آنان می‌گردند)"},{"SurahNumber":56,"VerseNumber":19,"Text":"نه از آن (شراب) سردرد شوند و نه مست و بیهوش"},{"SurahNumber":56,"VerseNumber":20,"Text":"(و به گرد آنان می‌گردند) با میوه‌هایی که اختیار کنند"},{"SurahNumber":56,"VerseNumber":21,"Text":"و گوشت پرنده‌ها از هر نوع که اشتها دارند"},{"SurahNumber":56,"VerseNumber":22,"Text":"و زنان سفید روی و بزرگ چشم (گرد آنها می‌گردند)"},{"SurahNumber":56,"VerseNumber":23,"Text":"که همچون مروارید پنهان شده در صدف‌اند"},{"SurahNumber":56,"VerseNumber":24,"Text":"(نعمت‌هایی که به ایشان داده می‌شود) به پاداش کارهایی است که می‌کرده‌اند"},{"SurahNumber":56,"VerseNumber":25,"Text":"و در آنجا نه سخن بیهوده می‌شنوند و نه سخن گناه"},{"SurahNumber":56,"VerseNumber":26,"Text":"مگر این سخن را که سلام و درود (بر شما) باد"},{"SurahNumber":56,"VerseNumber":27,"Text":"و اصحاب دست راست چه (وضع و) حالی دارند، اصحاب دست راست؟"},{"SurahNumber":56,"VerseNumber":28,"Text":"در (میان) درختان سدر (کنار) بی‌خار‌اند"},{"SurahNumber":56,"VerseNumber":29,"Text":"و در باغ‌های درختان موز که میوه‌هایش چیده شده است"},{"SurahNumber":56,"VerseNumber":30,"Text":"و در سایه‌های گسترده‌"},{"SurahNumber":56,"VerseNumber":31,"Text":"و در کنار آبشارها (و آب‌های روان)،"},{"SurahNumber":56,"VerseNumber":32,"Text":"و در میان میوه‌های فراوان‌ هستند"},{"SurahNumber":56,"VerseNumber":33,"Text":"که نه تمام می‌شود و نه از مصرف آن منع می‌گردند"},{"SurahNumber":56,"VerseNumber":34,"Text":"و (بر) بسترهای بلند (نشسته اند)"},{"SurahNumber":56,"VerseNumber":35,"Text":"البته ما آن حوران را به طور خاص آفریدیم"},{"SurahNumber":56,"VerseNumber":36,"Text":"پس ایشان را دوشیزه و باکره گردانیدیم"},{"SurahNumber":56,"VerseNumber":37,"Text":"زنانی هم سن و سال و شوهر دوست‌اند"},{"SurahNumber":56,"VerseNumber":38,"Text":"این نعمت‌ها برای اصحاب دست راست است"},{"SurahNumber":56,"VerseNumber":39,"Text":"که گروهی از امتهای پیشین"},{"SurahNumber":56,"VerseNumber":40,"Text":"و گروهی از امتهای پسین هستند"},{"SurahNumber":56,"VerseNumber":41,"Text":"و اصحاب دست چپ چه (وضع و) حالی دارند، اصحاب دست چپ؟"},{"SurahNumber":56,"VerseNumber":42,"Text":"در باد گرم و آب جوش خواهند بود"},{"SurahNumber":56,"VerseNumber":43,"Text":"و در سایه‌ای از دود سیاه"},{"SurahNumber":56,"VerseNumber":44,"Text":"که نه سرد است و نه سودبخش"},{"SurahNumber":56,"VerseNumber":45,"Text":"چون آنان پیش از این (در دنیا) در ناز و نعمت و خوشگذرانی بودند"},{"SurahNumber":56,"VerseNumber":46,"Text":"و همیشه بر گناه بزرگ ادامه می‌دادند"},{"SurahNumber":56,"VerseNumber":47,"Text":"و می‌گفتند: (راجع به انکار قیامت) آیا چون مردیم و خاک و استخوان گشتیم دوباره زنده خواهیم شد؟"},{"SurahNumber":56,"VerseNumber":48,"Text":"و آیا پدران نخستین ما (نیز دوباره زنده می‌شوند؟)"},{"SurahNumber":56,"VerseNumber":49,"Text":"بگو: البته تمام پیشینیان و پسینیان"},{"SurahNumber":56,"VerseNumber":50,"Text":"به‌سوی وعده‌گاه روز معین جمع کرده می‌شوند"},{"SurahNumber":56,"VerseNumber":51,"Text":"باز شما ای گمراهان تکذیب کنندۀ (توحید و قیامت)"},{"SurahNumber":56,"VerseNumber":52,"Text":"حتما از درختی که زقوم است، خواهید خورد"},{"SurahNumber":56,"VerseNumber":53,"Text":"پس شکم‌ها را از آن پر خواهید کرد"},{"SurahNumber":56,"VerseNumber":54,"Text":"باز بالای آن از آب جوش مینوشید"},{"SurahNumber":56,"VerseNumber":55,"Text":"و مانند شتران تشنه می‌نوشید"},{"SurahNumber":56,"VerseNumber":56,"Text":"این است پذیرایی از آنان در روز قیامت"},{"SurahNumber":56,"VerseNumber":57,"Text":"ما شما را آفریده‌ایم پس چرا تصدیق نمی‌کنید؟"},{"SurahNumber":56,"VerseNumber":58,"Text":"آیا دربارۀ نطفه‌ای که در (رحم زنان) می‌ریزید، دقت کرده‌اید؟"},{"SurahNumber":56,"VerseNumber":59,"Text":"آیا شما آن را (بصورت انسان) می‌آفرینید یا ما آفریدگاریم؟"},{"SurahNumber":56,"VerseNumber":60,"Text":"ما در میان شما مرگ را مقدر کرده‌ایم و هرگز عاجز و ناتوان نیستیم و کسی بر ما پیشی نمی‌گیرد"},{"SurahNumber":56,"VerseNumber":61,"Text":"از اینکه مانند شما را جاگزین کنیم و شما را در جهانی که نمی‌دانید دوباره آفرینش تازه‌ای ببخشیم"},{"SurahNumber":56,"VerseNumber":62,"Text":"و البته شما آفریدن بار اول را دانسته‌اید، پس چرا متذکر نمی‌شوید؟"},{"SurahNumber":56,"VerseNumber":63,"Text":"آیا آنچه را کشت می‌کنید، دیده‌اید؟"},{"SurahNumber":56,"VerseNumber":64,"Text":"آیا شما آن را می‌رویانید یا ما می‌رویانیم؟"},{"SurahNumber":56,"VerseNumber":65,"Text":"اگر بخواهیم آن را گیاهی خشک و خاشاک می‌گردانیم پس تعجب خواهید کرد"},{"SurahNumber":56,"VerseNumber":66,"Text":"(و می‌گوئید که) البته ما خسارمند شدیم"},{"SurahNumber":56,"VerseNumber":67,"Text":"بلکه ما محروم و بدبختیم"},{"SurahNumber":56,"VerseNumber":68,"Text":"آیا آبی را که می‌نوشید دیده‌اید؟"},{"SurahNumber":56,"VerseNumber":69,"Text":"آیا شما آن را از ابر پایین آورده‌اید یا ما آن را فرود می‌آوریم؟"},{"SurahNumber":56,"VerseNumber":70,"Text":"اگر بخواهیم آن را شور و تلخ می‌گردانیم پس چرا شكر نمی‌گزارید؟"},{"SurahNumber":56,"VerseNumber":71,"Text":"آیا آتشی را که می‌افروزید، دیده‌اید؟"},{"SurahNumber":56,"VerseNumber":72,"Text":"آیا شما درخت آن را آفریده‌اید یا ما آفریننده‌ایم؟"},{"SurahNumber":56,"VerseNumber":73,"Text":"(بلکه) ما آن را وسيلۀ تذكر (آتش آخرت) و منفعتی برای مسافران قرار داده‌ایم"},{"SurahNumber":56,"VerseNumber":74,"Text":"پس نام پروردگار بزرگت را به پاکی یاد کن"}]}