{"Id":361,"LanguageCodes":["te","tel"],"Name":"tel-abdulraheemmoha","Author":"Abdul Raheem Mohammad Moulana","Language":"Telugu","Description":"Telugu","Direction":"ltr","Source":"https://qurancomplex.gov.sa/","Translations":[{"SurahNumber":78,"VerseNumber":1,"Text":"ఏ విషయాన్ని గురించి వారు (ఒకరినొకరు) ప్రశ్నించుకుంటున్నారు"},{"SurahNumber":78,"VerseNumber":2,"Text":"ఆ మహా వార్తను గురించేనా"},{"SurahNumber":78,"VerseNumber":3,"Text":"దేనిని గురించైతే వారు భేదాభిప్రాయాలను కలిగి ఉన్నారో"},{"SurahNumber":78,"VerseNumber":4,"Text":"అది కాదు! వారు త్వరలోనే దానిని తెలుసుకోగలరు"},{"SurahNumber":78,"VerseNumber":5,"Text":"ఎంత మాత్రము కాదు! వారు త్వరలోనే దానిని తెలుసుకోగలరు"},{"SurahNumber":78,"VerseNumber":6,"Text":"ఏమీ? మేము భూమిని పరుపుగా చేయలేదా"},{"SurahNumber":78,"VerseNumber":7,"Text":"మరియు పర్వతాలను మేకులుగా"},{"SurahNumber":78,"VerseNumber":8,"Text":"మరియు మేము మిమ్మల్ని (స్త్రీ-పురుషుల) జంటలుగా సృష్టించాము"},{"SurahNumber":78,"VerseNumber":9,"Text":"మరియు మేము నిద్రను, మీకు విశ్రాంతి నిచ్చేదిగా చేశాము"},{"SurahNumber":78,"VerseNumber":10,"Text":"మరియు రాత్రిని ఆచ్ఛాదనగా చేశాము"},{"SurahNumber":78,"VerseNumber":11,"Text":"మరియు పగటిని జీవనోపాధి సమయంగా చేశాము"},{"SurahNumber":78,"VerseNumber":12,"Text":"మరియు మేము మీపైన పటిష్టమైన ఏడు (ఆకాశాలను) నిర్మించాము"},{"SurahNumber":78,"VerseNumber":13,"Text":"మరియు (అందులో) ప్రకాశించే దీపాన్ని (సూర్యుణ్ణి) ఉంచాము"},{"SurahNumber":78,"VerseNumber":14,"Text":"మరియు మేఘాల నుండి ధారాపాతంగా వర్షాన్ని కురిపించాము"},{"SurahNumber":78,"VerseNumber":15,"Text":"దానితో మేము ధాన్యం మరియు పచ్చికను (చెట్లు చేమలను) పెరిగించటానికి"},{"SurahNumber":78,"VerseNumber":16,"Text":"మరియు దట్టమైన తోటలను"},{"SurahNumber":78,"VerseNumber":17,"Text":"నిశ్చయంగా, తీర్పుదినం ఒక నిర్ణీత సమయం"},{"SurahNumber":78,"VerseNumber":18,"Text":"ఆ రోజు బాకా ఊదబడినప్పుడు! అప్పుడు మీరంతా గుంపులు గుంపులుగా లేచి వస్తారు"},{"SurahNumber":78,"VerseNumber":19,"Text":"మరియు ఆకాశం తెరువబడుతుంది, అందులో ద్వారాలు ఏర్పడుతాయి"},{"SurahNumber":78,"VerseNumber":20,"Text":"మరియు పర్వతాలు ఎండమావులుగా అదృశ్యమై పోతాయి"},{"SurahNumber":78,"VerseNumber":21,"Text":"నిశ్చయంగా, నరకం ఒక మాటు"},{"SurahNumber":78,"VerseNumber":22,"Text":"ధిక్కారుల గమ్యస్థానం"},{"SurahNumber":78,"VerseNumber":23,"Text":"అందులో వారు యుగాల తరబడి ఉంటారు"},{"SurahNumber":78,"VerseNumber":24,"Text":"అందులో వారు ఎలాంటి చల్లదనాన్ని గానీ మరియు (చల్లని) పానీయాన్ని గానీ చవి చూడరు"},{"SurahNumber":78,"VerseNumber":25,"Text":"సలసల కాగే నీరు మరియు చీము లాంటి మురికి (పానీయం) తప్ప"},{"SurahNumber":78,"VerseNumber":26,"Text":"(వారి కర్మలకు) తగిన పూర్తి ప్రతిఫలంగా"},{"SurahNumber":78,"VerseNumber":27,"Text":"వాస్తవానికి వారు లెక్క తీసుకోబడుతుందని ఆశించలేదు"},{"SurahNumber":78,"VerseNumber":28,"Text":"పైగా వారు మా సూచనలను (ఆయాత్ లను) అసత్యాలని తిరస్కరించారు"},{"SurahNumber":78,"VerseNumber":29,"Text":"మరియు మేము (వారు చేసిన) ప్రతిదానిని ఒక పుస్తకంలో వ్రాసి పెట్టాము"},{"SurahNumber":78,"VerseNumber":30,"Text":"కావున మీరు (మీ కర్మల ఫలితాన్ని) చవి చూడండి. ఎందుకంటే, మేము మీకు శిక్ష తప్ప మరేమీ అధికం చేయము"},{"SurahNumber":78,"VerseNumber":31,"Text":"నిశ్చయంగా, దైవభీతి గలవారికి సాఫల్యం (స్వర్గం) ఉంది"},{"SurahNumber":78,"VerseNumber":32,"Text":"ఉద్యానవనాలూ, ద్రాక్ష తోటలూ"},{"SurahNumber":78,"VerseNumber":33,"Text":"మరియు ఈడూజోడూ గల (యవ్వన) సుందర కన్యలు"},{"SurahNumber":78,"VerseNumber":34,"Text":"మరియు నిండి పొర్లే (మధు) పాత్ర"},{"SurahNumber":78,"VerseNumber":35,"Text":"అందులో (స్వర్గంలో) వారు ఎలాంటి వ్యర్థపు మాటలు గానీ, అసత్యాలు గానీ వినరు"},{"SurahNumber":78,"VerseNumber":36,"Text":"(ఇదంతా) నీ ప్రభువు తరఫు నుండి లభించే ప్రతిఫలం, చాలినంత బహుమానం"},{"SurahNumber":78,"VerseNumber":37,"Text":"భూమ్యాకాశాలు మరియు వాటి మధ్య ఉన్న సమస్తానికీ ప్రభువైన అనంత కరుణామయుని (బహుమానం), ఆయన ముందు మాట్లాడే సాహసం ఎవ్వరికీ లేదు"},{"SurahNumber":78,"VerseNumber":38,"Text":"ఏ రోజునయితే ఆత్మ (జిబ్రీల్) మరియు దేవదూతలు వరుసలలో నిలిచి ఉంటారో! అప్పుడు ఆ అనంత కరుణామయుడు అనుమతించిన వాడు తప్ప, మరెవ్వరూ మాట్లాడలేరు; ఒకవేళ ఎవడైనా మాట్లాడినా అతడు సరైన మాటే మాట్లాడుతాడు"},{"SurahNumber":78,"VerseNumber":39,"Text":"అదే అంతిమ సత్యదినం. కావున ఇష్టమున్నవాడు, తన ప్రభువు వైపునకు చేరే మార్గాన్ని అవలంబించాలి"},{"SurahNumber":78,"VerseNumber":40,"Text":"నిశ్చయంగా, మేము అతని సమీపంలో ఉన్న శిక్షను గురించి మిమ్మల్ని హెచ్చరించాము. ఆ రోజు ప్రతి మనిషి తన చేజేతులా చేసుకొని ముందు పంపుకున్నదంతా ప్రత్యక్షంగా చూసుకుంటాడు. మరియు సత్యతిరస్కారి: \"అయ్యో! నా పాడుగాను! నేను మట్టినయి ఉంటే ఎంత బాగుండేది!\" అని వాపోతాడు"},{"SurahNumber":79,"VerseNumber":1,"Text":"(అవిశ్వాసుల ప్రాణాలను) కఠినంగా లాగి తీసే వారి (దేవదూతల) సాక్షిగా"},{"SurahNumber":79,"VerseNumber":2,"Text":"(విశ్వాసుల ప్రాణాలను) నెమ్మదిగా తీసేవారి (దేవదూతల) సాక్షిగా"},{"SurahNumber":79,"VerseNumber":3,"Text":"(విశ్వంలో) తేలియాడుతూ పోయే వారి సాక్షిగా"},{"SurahNumber":79,"VerseNumber":4,"Text":"మరియు పందెంలో వలే (ఒకరితో నొకరు) పోటీ పడే వారి సాక్షిగా"},{"SurahNumber":79,"VerseNumber":5,"Text":"మరియు (తమ ప్రభువు) ఆజ్ఞానుసారం వ్యవహారాలు నిర్వహించేవారి (దేవదూతల) సాక్షిగా"},{"SurahNumber":79,"VerseNumber":6,"Text":"ఆ రోజు (మొదటి) బాకా ధ్వని భూగోళాన్ని తీవ్రంగా కంపింపజేస్తుంది"},{"SurahNumber":79,"VerseNumber":7,"Text":"దాని తర్వాత రెండవ సారి బాకా ఊదబడుతుంది. (అప్పుడు అందరూ పునరుత్థరింప బడతారు)"},{"SurahNumber":79,"VerseNumber":8,"Text":"ఆ రోజు (కొన్ని) హృదయాలు (భయంతో) దడదడలాడుతూ ఉంటాయి"},{"SurahNumber":79,"VerseNumber":9,"Text":"వారి చూపులు క్రిందికి వాలి ఉంటాయి"},{"SurahNumber":79,"VerseNumber":10,"Text":"వారు ఇలా అంటున్నారు: \"ఏమీ? మనం మన పూర్వ స్థితిలోకి మళ్ళీ తీసుకు రాబడతామా"},{"SurahNumber":79,"VerseNumber":11,"Text":"మనం శిథిలమైన ఎముకలుగా మారి పోయిన తరువాత కూడానా"},{"SurahNumber":79,"VerseNumber":12,"Text":"వారు (ఇంకా ఇలా) అంటారు: \"అయితే ఈ తిరిగి రావటమనేది చాల నష్టదాయకమైనదే"},{"SurahNumber":79,"VerseNumber":13,"Text":"కాని అది వాస్తవానికి, ఒకే ఒక (తీవ్రమైన) ధ్వని"},{"SurahNumber":79,"VerseNumber":14,"Text":"అప్పుడు వారందరూ, ఒకేసారి లేచి మైదానంలోకి వచ్చి ఉంటారు"},{"SurahNumber":79,"VerseNumber":15,"Text":"ఏమీ? నీకు మూసా వృత్తాంతం అందిందా"},{"SurahNumber":79,"VerseNumber":16,"Text":"అతని ప్రభువు పవిత్ర తువా లోయలో అతనిని పిలిచినప్పుడు"},{"SurahNumber":79,"VerseNumber":17,"Text":"(ఇలా అన్నాడు): \"ఫిర్ఔన్ వద్దకు వెళ్ళు, నిశ్చయంగా, అతడు ధిక్కారుడయ్యాడు"},{"SurahNumber":79,"VerseNumber":18,"Text":"ఇక (అతనితో) ఇట్లను: 'ఏమీ? నీవు పాపరహితుడవు అవటానికి ఇష్టపడతావా"},{"SurahNumber":79,"VerseNumber":19,"Text":"మరియు నేను నీకు నీ ప్రభువు వైపునకు మార్గదర్శకత్వం చేస్తాను, మరి నీవు ఆయన పట్ల భీతి కలిగి ఉంటావా"},{"SurahNumber":79,"VerseNumber":20,"Text":"తరువాత అతను (మూసా) అతడికి (ఫిర్ఔన్ కు) గొప్ప అద్భుత నిదర్శనాన్ని చూపాడు"},{"SurahNumber":79,"VerseNumber":21,"Text":"కాని అతడు (ఫిర్ఔన్) దానిని అబద్ధమని తిరస్కరించాడు మరియు (అతని మాటను) ఉల్లంఘించాడు"},{"SurahNumber":79,"VerseNumber":22,"Text":"ఆ తర్వాత అతడు (ఫిర్ఔన్) వెనక్కి మరలి పోయి, (కుట్రలు) పన్నసాగాడు"},{"SurahNumber":79,"VerseNumber":23,"Text":"పిదప (ప్రజలను) సమావేశపరచి, ఎలుగెత్తి చాటుతూ"},{"SurahNumber":79,"VerseNumber":24,"Text":"ఇలా అన్నాడు: \"నేనే మీ యొక్క మహాన్నత ప్రభువును"},{"SurahNumber":79,"VerseNumber":25,"Text":"కావున అల్లాహ్ అతనిని ఇహపరలోకాల శిక్షకు గురి చేశాడు"},{"SurahNumber":79,"VerseNumber":26,"Text":"నిశ్చయంగా, ఇందులో (అల్లాహ్ కు) భయపడే ప్రతి వ్యక్తి కొరకు గుణపాఠముంది"},{"SurahNumber":79,"VerseNumber":27,"Text":"ఏమీ? మిమ్మల్ని సృష్టించడం కఠినమయిన పనా? లేక ఆకాశాన్నా? ఆయనే కదా దానిని నిర్మించింది"},{"SurahNumber":79,"VerseNumber":28,"Text":"ఆయన దాని కప్పు (ఎత్తు)ను చాలా పైకి లేపాడు. తరువాత దానిని క్రమపరిచాడు"},{"SurahNumber":79,"VerseNumber":29,"Text":"మరియు ఆయన దాని రాత్రిని చీకటిగా చేశాడు. మరియు దాని పగటిని (వెలుగును) బహిర్గతం చేశాడు"},{"SurahNumber":79,"VerseNumber":30,"Text":"మరియు ఆ పిదప భూమిని పరచినట్లు చేశాడు"},{"SurahNumber":79,"VerseNumber":31,"Text":"దాని నుండి దాని నీళ్ళను మరియు దాని పచ్చికను బయటికి తీశాడు"},{"SurahNumber":79,"VerseNumber":32,"Text":"మరియు పర్వతాలను (దానిలో) స్థిరంగా నాటాడు"},{"SurahNumber":79,"VerseNumber":33,"Text":"మీకు మరియు మీ పశువులకు జీవన సామగ్రిగా"},{"SurahNumber":79,"VerseNumber":34,"Text":"ఇక ఆ గొప్ప దుర్ఘటన (పునరుత్థాన దినం) వచ్చినప్పుడు"},{"SurahNumber":79,"VerseNumber":35,"Text":"ఆ రోజు మానవుడు తాను చేసిందంతా జ్ఞాపకం చేసుకుంటాడు"},{"SurahNumber":79,"VerseNumber":36,"Text":"మరియు చూసే వారి యెదుటకు, నరకాగ్ని స్పష్టంగా కనబడేటట్లు తేబడుతుంది"},{"SurahNumber":79,"VerseNumber":37,"Text":"ఇక ధిక్కారంతో హద్దులు మీరి ప్రవర్తించిన వాడికి"},{"SurahNumber":79,"VerseNumber":38,"Text":"మరియు ఐహిక జీవితానికి ప్రాధాన్యత నిచ్చిన వాడికి"},{"SurahNumber":79,"VerseNumber":39,"Text":"నిశ్చయంగా, నరకాగ్నియే, వాని నివాస స్థానమవుతుంది"},{"SurahNumber":79,"VerseNumber":40,"Text":"మరియు తన ప్రభువు ముందు నిలబడ వలసి వుంటుందన్న భయంతో తన మనస్సును దుష్టవాంఛలకు దూరంగా ఉంచిన వ్యక్తికి"},{"SurahNumber":79,"VerseNumber":41,"Text":"నిశ్చయంగా, స్వర్గమే, అతని నివాస స్థానమవుతుంది"},{"SurahNumber":79,"VerseNumber":42,"Text":"(ఓ ముహమ్మద్!) వీరు నిన్ను - ఆ ఘడియను గురించి: \"అసలు అది ఎప్పుడొస్తుంది?\" అని అడుగుతున్నారు"},{"SurahNumber":79,"VerseNumber":43,"Text":"దాని గురించి చెప్పడానికి దాంతో నీకేమి సంబంధం"},{"SurahNumber":79,"VerseNumber":44,"Text":"దాని వాస్తవ జ్ఞానం నీ ప్రభువుకే ఉంది"},{"SurahNumber":79,"VerseNumber":45,"Text":"(ఓ ముహమ్మద్!) నిశ్చయంగా, నీవు, దానికి భయపడే వారిని హెచ్చరించే వాడవు మాత్రమే"},{"SurahNumber":79,"VerseNumber":46,"Text":"వారు దానిని చూసిన రోజు (తాము ప్రపంచంలో) కేవలం ఒక సాయంత్రమో లేక ఒక ఉదయమో గడిపినట్లు భావిస్తారు"}]}