{"Id":261,"LanguageCodes":["ms","msa"],"Name":"msa-abdullahmuhamma","Author":"Abdullah Muhammad Basmeih","Language":"Malay","Description":"Malay","Direction":"ltr","Source":"http://tanzil.net","Translations":[{"SurahNumber":54,"VerseNumber":9,"Text":"Sebelum mereka, kaum Nabi Nuh juga telah mendustakan (Rasulnya); iaitu mereka mendustakan hamba Kami (Nabi Nuh) serta mereka menuduhnya dengan berkata: Dia seorang gila dan dia telah diancam (dan dihalang daripada menjalankan dakwah agama)"},{"SurahNumber":54,"VerseNumber":10,"Text":"Lalu dia berdoa merayu kepada Tuhannya dengan berkata: Sesungguhnya aku ini dikalahkan (oleh kaumku yang ingkar), oleh itu menangkanlah daku (terhadap mereka)"},{"SurahNumber":54,"VerseNumber":11,"Text":"Maka Kami bukakan pintu-pintu langit, dengan menurunkan hujan yang mencurah-curah"},{"SurahNumber":54,"VerseNumber":12,"Text":"Dan Kami jadikan bumi memancarkan mata air-mata air (di sana sini), lalu bertemulah air (langit dan bumi) itu untuk (melakukan) satu perkara yang telah ditetapkan"},{"SurahNumber":54,"VerseNumber":13,"Text":"Dan Kami bawa naik Nabi Nuh (berserta pengikut-pengikutnya) di atas (bahtera yang dibina) dari keping-keping papan dan paku"},{"SurahNumber":54,"VerseNumber":14,"Text":"Yang belayar laju dengan pemeliharaan dan pengawasan Kami; (Kami melakukan yang demikian dan menimpakan taufan itu) sebagai balasan bagi orang-orang yang kufur ingkar"},{"SurahNumber":54,"VerseNumber":15,"Text":"Dan demi sesungguhnya! Kami telah jadikan bahtera itu sebagai satu tanda yang menjadi pengajaran, maka adakah orang yang mahu beringat dan insaf"},{"SurahNumber":54,"VerseNumber":16,"Text":"Oleh itu, perhatikanlah bagaimana buruknya azabKu dan kesan amaran-amaranKu"},{"SurahNumber":54,"VerseNumber":17,"Text":"Dan demi sesungguhnya! Kami telah mudahkan Al-Quran untuk menjadi peringatan dan pengajaran, maka adakah sesiapa yang mahu mengambil peringatan dan pelajaran (daripadanya)"},{"SurahNumber":54,"VerseNumber":18,"Text":"(Demikian juga) kaum Aad telah mendustakan Rasulnya (lalu mereka dibinasakan); maka perhatikanlah, bagaimana buruknya azabku dan kesan amaran-amaranKu"},{"SurahNumber":54,"VerseNumber":19,"Text":"Sesungguhnya Kami telah menghantarkan kepada mereka angin ribut yang kencang, pada hari nahas yang berlanjutan"},{"SurahNumber":54,"VerseNumber":20,"Text":"Yang menumbangkan manusia gugur bergelimpangan, seolah-olah mereka batang-batang pohon kurma yang terbongkar"},{"SurahNumber":54,"VerseNumber":21,"Text":"Maka perhatikanlah, bagaimana buruknya azabKu dan kesan amaran-amaranKu"},{"SurahNumber":54,"VerseNumber":22,"Text":"Dan demi sesungguhnya! Kami telah mudahkan Al-Quran untuk peringatan dan pengajaran, maka adakah sesiapa yang mahu mengambil peringatan dan pelajaran (daripadanya)"},{"SurahNumber":54,"VerseNumber":23,"Text":"(Demikian juga) kaum Thamud telah mendustakan peringatan dan amaran (yang disampaikan oleh Rasul mereka, Nabi Soleh)"},{"SurahNumber":54,"VerseNumber":24,"Text":"Lalu mereka berkata: Patutkah kita menurut manusia dari jenis kita, lagi yang berseorangan? Jika demikian, sesungguhnya kita berada dalam keadaan sesat dan gila"},{"SurahNumber":54,"VerseNumber":25,"Text":"Tidaklah patut wahyu peringatan itu diturunkan kepadanya (padahal orang-orang yang lebih layak ada) di antara kita. Bahkan dialah seorang pendusta, lagi sombong angkuh"},{"SurahNumber":54,"VerseNumber":26,"Text":"Mereka akan mengetahui kelak siapakah orangnya yang pendusta, lagi sombong angkuh itu"},{"SurahNumber":54,"VerseNumber":27,"Text":"Sesungguhnya Kami menghantarkan unta betina (yang menjadi mukjizat) sebagai satu ujian bagi mereka. Lalu (Kami perintahkan Rasul Kami): Tunggulah (apakah yang mereka akan lakukan) serta bersabarlah (terhadap tentangan mereka)"},{"SurahNumber":54,"VerseNumber":28,"Text":"Dan khabarkanlah kepada mereka, bahawa sesungguhnya air (telaga mereka) terbahagi di antara mereka dengan unta itu, tiap-tiap bahagian air itu dihadiri oleh yang berhak mengambilnya (pada hari gilirannya)"},{"SurahNumber":54,"VerseNumber":29,"Text":"(Mereka selepas itu merasa bosan dengan keadaan unta itu dan berkira hendak membunuhnya), lalu mereka memanggil kawan mereka (yang sanggup membunuhnya), dia pun bertindak sampai dapat membunuhnya"},{"SurahNumber":54,"VerseNumber":30,"Text":"Maka perhatikanlah, bagaimana buruknya azabKu dan kesan amaran-amaranKu"},{"SurahNumber":54,"VerseNumber":31,"Text":"Sesungguhnya Kami hantarkan kepada mereka satu pekikan (yang dahsyat), lalu menjadilah mereka (hancur) seperti ranting-ranting dan daun-daun yang pecah hancur, yang dikumpulkan oleh pemilik kandang binatang ternak"},{"SurahNumber":54,"VerseNumber":32,"Text":"Dan demi sesungguhnya! Kami telah mudahkan Al-Quran untuk peringatan dan pengajaran, maka adakah sesiapa yang mahu mengambil peringatan dan pelajaran (daripadanya)"},{"SurahNumber":54,"VerseNumber":33,"Text":"(Demikian juga) kaum Nabi Lut telah mendustakan peringatan dan amaran (yang disampaikan oleh Rasulnya)"},{"SurahNumber":54,"VerseNumber":34,"Text":"Sesungguhnya Kami telah menghantarkan kepada mereka angin ribut yang menghujani mereka dengan batu, kecuali keluarga Nabi Lut, Kami selamatkan mereka (dengan menyuruh mereka keluar dari situ) pada waktu jauh malam"},{"SurahNumber":54,"VerseNumber":35,"Text":"Sebagai limpah kurnia dari Kami. Demikianlah kami membalas orang-orang yang bersyukur"},{"SurahNumber":54,"VerseNumber":36,"Text":"Dan demi sesungguhnya! Nabi Lut telah memberi amaran kepada mereka mengenai azab seksa Kami; dalam pada itu, mereka tetap mendustakan amaran-amaran itu"},{"SurahNumber":54,"VerseNumber":37,"Text":"Dan demi sesungguhnya! Mereka telah memujuk Nabi Lut mengenai tetamunya, lalu Kami hapuskan biji mata mereka, serta (dikatakan kepada mereka): Rasalah azabKu dan kesan amaran-amaranKu"},{"SurahNumber":54,"VerseNumber":38,"Text":"Dan demi sesungguhnya! Mereka telah ditimpa azab yang kekal pada pagi-pagi hari (esoknya)"},{"SurahNumber":54,"VerseNumber":39,"Text":"Lalu (dikatakan kepada mereka): Rasalah azabKu dan kesan amaran-amaranKu"},{"SurahNumber":54,"VerseNumber":40,"Text":"Dan demi sesungguhnya! Kami telah mudahkan Al-Quran untuk peringatan dan pengajaran, maka adakah sesiapa yang mahu mengambil peringatan dan pelajaran (daripadanya)"},{"SurahNumber":54,"VerseNumber":41,"Text":"Dan demi sesungguhnya! Firaun dan kaumnya telah didatangi (Rasul-rasul) pemberi amaran"},{"SurahNumber":54,"VerseNumber":42,"Text":"Mereka telah mendustakan mukjizat-mukjizat Kami semuanya, lalu Kami timpakan azab seksa kepada mereka sebagai seksaan dari Yang Maha Perkasa, lagi Maha Kuasa"},{"SurahNumber":54,"VerseNumber":43,"Text":"Adakah orang-orang kafir kamu (wahai kaum musyrik Mekah), lebih baik (kekuatan, kekayaan dan kehandalannya) daripada kaum-kaum kafir yang tersebut itu? Atau adakah kamu mempunyai sebarang bukti dalam Kitab-kitab Suci tentang kebebasan kamu (dari azab)"},{"SurahNumber":54,"VerseNumber":44,"Text":"(Mereka tidak mempunyai sebarang bukti) bahkan mereka akan berkata (dengan angkuhnya): Kami satu kaum yang bersatu, yang sudah tentu dapat membela diri"},{"SurahNumber":54,"VerseNumber":45,"Text":"Kumpulan mereka yang bersatu itu tetap akan dikalahkan dan mereka pula akan berpaling lari"},{"SurahNumber":54,"VerseNumber":46,"Text":"(Bukan kekalahan itu sahaja) bahkan hari kiamat ialah hari yang dijanjikan kepada mereka (untuk menerima balasan yang sepenuh-penuhnya) dan (azab seksa) hari kiamat itu amat dahsyat dan amat pahit"},{"SurahNumber":54,"VerseNumber":47,"Text":"Sesungguhnya orang-orang yang berdosa berada dalam keadaan sesat (di dunia), dan (di akhirat pula mereka berada dalam) api Neraka"},{"SurahNumber":54,"VerseNumber":48,"Text":"Semasa mereka diseret di dalam Neraka (dengan tertiarap) atas muka mereka, (serta dikatakan kepada mereka): Rasalah kamu bakaran api Neraka"},{"SurahNumber":54,"VerseNumber":49,"Text":"Sesungguhnya Kami menciptakan tiap-tiap sesuatu menurut takdir (yang telah ditentukan)"},{"SurahNumber":54,"VerseNumber":50,"Text":"Dan hal Kami (dalam melaksanakan apa yang Kami kehendaki), hanyalah satu cara sahaja, (cepat jadinya) seperti sekelip mata"},{"SurahNumber":54,"VerseNumber":51,"Text":"Dan demi sesungguhnya! Kami telah binasakan orang-orang yang sama keadaannya seperti kamu; maka adakah sesiapa yang mahu mengambil peringatan dan pelajaran"},{"SurahNumber":54,"VerseNumber":52,"Text":"Dan tiap-tiap perkara yang mereka lakukan, adalah tertulis di dalam Kitab suratan amal"},{"SurahNumber":54,"VerseNumber":53,"Text":"Dan tiap-tiap perkara yang kecil dan yang besar tetap tercatit"},{"SurahNumber":54,"VerseNumber":54,"Text":"Sesungguhnya orang-orang yang bertakwa, di tempatkan dalam taman-taman Syurga (yang indah) dan (dekat) beberapa sungai"},{"SurahNumber":54,"VerseNumber":55,"Text":"Di tempat yang sungguh bahagia, di sisi Tuhan Yang Menguasai segala-galanya, lagi Yang Berkuasa melakukan sekehendakNya"}]}