{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":11,"VerseNumber":61,"Text":"Go (siyogo Ami) sii ko pagtaw a Samod so pagari ran a Salih. Pitharo iyan: \"Hay pagtaw akn, simbaa niyo so Allah: Ka da a tohan iyo a salakaw Rkaniyan. Skaniyan i miyadn rkano phoon ko lopa, go piyakapagingd kano Niyan on: Na pangni kano Ron sa maap, go thawbat kano sii Rkaniyan: Mataan! a so Kadnan ko na Marani, a Pphanarima (ko pangni)"},{"SurahNumber":11,"VerseNumber":62,"Text":"Pitharo iran: \"Hay Salih, sabnar a miyaadn ka rkami a ipphangangarapan ko onaan aya. Inong ka rkami zaparn a kapzimba ami ko pzimbaan o manga loks ami? Na mataan! a skami na matatago kami dn ko kazasangka ko ipndolon ka rkami, sa mala a kazangka"},{"SurahNumber":11,"VerseNumber":63,"Text":"Pitharo iyan: \"Hay pagtaw akn! ay gda iyo o sii ako ko marayag a karina a phoon ko Kadnan ko, go bigan ako Niyan sa limo a phoon Rkaniyan? Na antawaa i makatabang rakn ko Allah o soranga ko Skaniyan? Na da a miphagoman iyo rakn a rowar ko kalogi"},{"SurahNumber":11,"VerseNumber":64,"Text":"Na hay pagtaw akn, katii so onta o Allah a nanao niyo; na botawani niyo ko kapphangangan iyan ko lopa o Allah, go di niyo ron thmon so marata, ka madansal kano o siksa a marani"},{"SurahNumber":11,"VerseNumber":65,"Text":"Na biyono iran oto, na pitharo (o Salih) a: \"Khariyala kano dn ko ingd iyo sa tlo gawii: Giyaya man na diyandi a kna a ba kabokhag"},{"SurahNumber":11,"VerseNumber":66,"Text":"Na kagiya a makatalingoma so sogoan Ami, na siyabt Ami so Salih, go so siran a miyamaratiyaya a pd iyan, a minisabap ko limo a phoon Rkami, go (siyabt Ami siran) ko kahinaan ko alongan oto. Mataan! a so Kadnan ka na Skaniyan so Mabagr, a Domadaag"},{"SurahNumber":11,"VerseNumber":67,"Text":"Na miyadansal so siran a da pamaginontolan a lalis, na kiyapitaan siran ko manga ingd iran a miyamangndr"},{"SurahNumber":11,"VerseNumber":68,"Text":"Lagid o ba siran roo da maadn. Tanodan! ka mataan! a so pagtaw a Samod na inongkir iran so Kadnan iran. Tanodan! ka kapakawatan (ko limo) a bagian o pagtaw a Samod"},{"SurahNumber":11,"VerseNumber":69,"Text":"Na sabnsabnar a minioma o manga sogo Ami (a manga malaikat) ko Ibrahim so tothol a mapiya. Na mitharo siran sa: \"Salaam!\" Simbag iyan a: \"Salaam!\" Na da mathay na minioma niyan a mayto a sapi a iniyaw"},{"SurahNumber":11,"VerseNumber":70,"Text":"Na kagiya maylay niyan a di oto khawaan o manga lima iran, na miyasawang kiran, go kiyaakinan kiran sa kalk. Pitharo iran a: \"Di ka khawan, ka mataan! a skami na siyogo kami ko pagtaw o Lot (ka mbinasaan ami siran)"},{"SurahNumber":11,"VerseNumber":71,"Text":"Na si karoma niyan a tomitindg, na miyakakhala: Na piyanothol Ami ron (a ipmbawata iyan) so Is´haq, go sii ko oriyan o Is´haq; so Yaqob"},{"SurahNumber":11,"VerseNumber":72,"Text":"Pitharo iyan: \"Ah phammsa ta! Arati pmbawata ako, a miyaloks ako, go giya karoma ko wai na miyakatoa? Mataan! a giyai titho a shay´ a pakammsa"},{"SurahNumber":11,"VerseNumber":73,"Text":"Pitharo iran a: \"Ino ka phammsa ko sogoan o Allah? So limo o Allah go so manga gagaw Niyan na sii rkano a manga taw ko walay (o Ibrahim). Mataan! a so Allah i kiyapatotan ko podi, a Maginawa"},{"SurahNumber":11,"VerseNumber":74,"Text":"Na kagiya a mada ko Ibrahim so pangandam go miyakaoma on so tothol a mapiya, na gii rkami makindaowa makapantag ko pagtaw o Lot"},{"SurahNumber":11,"VerseNumber":75,"Text":"Mataan! a so Ibrahim na titho a matigr, a lalayon makapphagaynaw, a m´undod (ko Allah)"},{"SurahNumber":11,"VerseNumber":76,"Text":"Pitharo (o manga malaikat): Hay Ibrahim! talikhoding ka dn nai; mataan aya! a sabnar a miyakaoma so sogoan o Kadnan ka: Go mataan! a siran na adn a makatatalingoma kiran a siksa a di khindod"},{"SurahNumber":11,"VerseNumber":77,"Text":"Na kagiya a makawma, so manga sogo Ami ko Lot, na miyakandamar sa sabap kiran, go inigagt siran a rarb iyan. Na miyatharo iyan a: \"Giyai na gawii a margn"},{"SurahNumber":11,"VerseNumber":78,"Text":"Na miyakaoma on so pagtaw niyan a pphamagarabaya siran on somong, a gowani na aya btad iran na gii siran nggolawla sa manga rarata. Pitharo iyan: \"Hay pagtaw akn, kataya so manga wata akn a manga babay (na pamangaroma kano kiran): Siran na soti rkano! Na kalkn iyo so Allah, go di ako niyo ndiyamana sii ko manga banto akn. Ba da a pd rkano a mama a phakapando"},{"SurahNumber":11,"VerseNumber":79,"Text":"Pitharo iran a: \"Sabnsabnar a katawan ka a da a kabaya Ami ko manga wata aka a manga babay: Go mataan! a ska na katawan ka dn so kabaya ami"},{"SurahNumber":11,"VerseNumber":80,"Text":"Pitharo iyan a: \"O adn a bagr akn a khiyato akn rkano, odi na adn a kharndaan ko a mabagr a tanto (na rnn ko skano)"},{"SurahNumber":11,"VerseNumber":81,"Text":"Miyatharo (o manga malaikat): \"Hay Lot, mataan! a skami na manga sogo o Kadnan ka. Da dn a khisampay ran rka (a kabinasa)! Na panglmn ka lomalakaw so taalok rka, sii ko sabaad ko kagagawii, na da a ndingil rkano a isa bo: Inonta so karomang ka: Mataan aya! a khisogat on so khisogat kiran (a siksa). Mataan! a aya diyandi kiran na so kapipita: Ba di marani so kapipita"},{"SurahNumber":11,"VerseNumber":82,"Text":"Na kagiya a makawma so sogoan Ami, na biyaloy Ami so liyawaw (o manga ingd iran) a miyadidalm, go piyakawranan Ami sa ator a phoon ko lipaw a miyakomba, a piyakathondotondog"},{"SurahNumber":11,"VerseNumber":83,"Text":"Totoosan sii ko Kadnan ka: Na knaa ba aya mawatan ko manga darowaka"}]}