{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":11,"VerseNumber":24,"Text":"Te dwie grupy są jak: ślepy i głuchy oraz widzący i słyszący. Czyż oni mogą być do siebie podobni? Czy wy się nie opamiętacie"},{"SurahNumber":11,"VerseNumber":25,"Text":"My wysłaliśmy Noego do jego ludu: \"Zaprawdę, ja jestem dla was jawnie ostrzegającym"},{"SurahNumber":11,"VerseNumber":26,"Text":"Nie czcijcie nikogo innego, jak tylko Boga! Zaprawdę, obawiam się dla was kary Dnia pełnego bólu"},{"SurahNumber":11,"VerseNumber":27,"Text":"I powiedzieli dostojnicy jego ludu, którzy nie uwierzyli: \"Widzimy, że jesteś tylko człowiekiem, podobnie jak my. Widzimy, że postępują za tobą tylko najnędzniejsi spośród nas, pospiesznie, bez zastanowienia. I nie widzimy u was żadnej wyższości nad nami. Przeciwnie, uważamy, że jesteście kłamcami"},{"SurahNumber":11,"VerseNumber":28,"Text":"On powiedział: \"O ludu mój! Czy pomyśleliście? Jeśli się opieram na jasnym dowodzie pochodzącym od Pana i jeśli On dał mi miłosierdzie pochodzące od Niego - na które byliście ślepi - to czyż możemy wam je narzucać, skoro macie do niego wstręt"},{"SurahNumber":11,"VerseNumber":29,"Text":"O ludu mój! Ja nie proszę was za to o żadne bogactwo: moja nagroda jest tylko u Boga. I nie będę odpychał tych, którzy uwierzyli: przecież oni spotkają swego Pana. Lecz widzę, iż jesteście ' ludem nieświadomym"},{"SurahNumber":11,"VerseNumber":30,"Text":"ludu mój! Kto mnie ochroni przed Bogiem, jeśli ja was odepchnę? Czyż wy się nie opamiętacie"},{"SurahNumber":11,"VerseNumber":31,"Text":"Wszak ja nie mówię wam: Ja mam skarby Boga - przecież nie znam tego, co skryte. I nie mówię wam: Ja jestem aniołem. I nie mówię tym, którymi gardzą wasze oczy: Bóg nie da im żadnego dobra. - Bóg wie najlepiej, co kryje się w ich duszach! - Byłbym wówczas wśród niesprawiedliwych"},{"SurahNumber":11,"VerseNumber":32,"Text":"Oni powiedzieli: \"O Noe! Ty z nami się spierasz i pomnożyłeś z nami spory. Przyprowadź nam to, co obiecujesz, jeśli jesteś z liczby prawdomównych"},{"SurahNumber":11,"VerseNumber":33,"Text":"On powiedział: \"Przyprowadzi wam go Bóg - jeśli On zechce - i nie będziecie mogli nic uczynić"},{"SurahNumber":11,"VerseNumber":34,"Text":"Moja rada nie przyniesie wam pożytku - gdybym chciał udzielić wam rady - jeśli Bóg zechce wprowadzić was w błąd. On jest waszym Panem i do Niego będziecie sprowadzeni"},{"SurahNumber":11,"VerseNumber":35,"Text":"Albo może oni powiedzą: \"On to wymyślił!\" Powiedz: \"Jeśli ja to wymyśliłem, to na mnie spadnie moje przewinienie. Lecz ja jestem nie winien tego grzechu, który wy popełniacie"},{"SurahNumber":11,"VerseNumber":36,"Text":"I zostało objawione Noemu: \"Uwierzą z twojego ludu tylko ci, którzy już wierzą. Więc nie rozpaczaj z powodu tego, co oni czynili"},{"SurahNumber":11,"VerseNumber":37,"Text":"Zbuduj statek przed Naszymi oczami i według Naszego objawienia; i nie przemawiaj do Mnie za tymi, którzy są niesprawiedliwi! Oni zostaną potopieni"},{"SurahNumber":11,"VerseNumber":38,"Text":"I on zbudował statek. A za każdym razem, kiedy przechodzili obok niego dostojnicy jego ludu, wyśmiewali się z niego. On powiedział: \"Jeśli wyśmiewacie się z nas, to bądźcie pewni, że my będziemy się z was wyśmiewać, tak jak wy się z nas wyśmiewacie"},{"SurahNumber":11,"VerseNumber":39,"Text":"Niebawem się dowiecie, kogo spotka kara poniżająca i na kogo spadnie kara nieustająca"},{"SurahNumber":11,"VerseNumber":40,"Text":"A kiedy nadszedł Nasz rozkaz i kipiał piec, powiedzieliśmy: \"Wnieś na statek ze wszystkiego po dwoje i twoją rodzinę - z wyjątkiem tego, przeciwko któremu już wcześniej padło słowo - i tych, którzy uwierzyli.\" Lecz uwierzyli z nim tylko nieliczni"}]}