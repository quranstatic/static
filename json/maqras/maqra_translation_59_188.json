{"Id":188,"LanguageCodes":["he","heb"],"Name":"heb-unknown","Author":"Unknown","Language":"Hebrew","Description":"Hebrew","Direction":"rtl","Source":"http://goodwordbooks.com/ , http://cpsglobal.org/","Translations":[{"SurahNumber":6,"VerseNumber":141,"Text":"הוא אשר הצמיח גנים, מרושתים ובלתי מרושתים, ודקלים, וזרעי מאכל שונים, וזיתים, ורימונים, לעתים דומים ולעתים לא דומים. אכלו מפירותיהם כשיבשילו, וביום המקנה הקציר שלמו את ערכו (הזכאת צדקת חובה) שלו, ואל תבזבזו, משום שאלוהים אינו אוהב את הבזבזנים"},{"SurahNumber":6,"VerseNumber":142,"Text":"הוא גם יצר לכם את המקנה, בהמות לרכיבה ומשא, ובהמות לאכילה. אכלו ממה אלוהים סיפק לכם לכלכלתכם, ואל תלכו בעקבות השטן, משום שהוא אויבכם המובהק"},{"SurahNumber":6,"VerseNumber":143,"Text":"(וברא) שמונה בני זוג (של בהמות,) מן הכבשים את שני המינים, ומן העיזים את שני המינים. אמור, \"האם אסורים עליכם לאכילה, הזכרים, הנקבות, או מה שברחם הנקבות? הודיעו לי לפי מיטב ידיעתכם, אם אנשי צדק אתם"},{"SurahNumber":6,"VerseNumber":144,"Text":"(וברא) מן הגמלים את שני (המינים,) ומן הבקר את שני (המינים.) אמור, \"האם אסורים עליכם לאכילה, הזכרים, הנקבות, או מה שברחם הנקבות? האם הייתם נוכחים כאשר אלוהים ציווה על כך? ומי כופר יותר מן הבודה שקרים על אלוהים להתעות בהם אנשים בלי דעת? אכן אלוהים לא ידריך את המקפחים"},{"SurahNumber":6,"VerseNumber":145,"Text":"אמור \"בכל אשר הושרה אליי, לא אמצא דבר אשר נאסר לאכול, מלבד הנבלה, או הדם הזורם, או בשר חזיר - משום שהם טמאים, או בשר שלא נזבח בשם אלוהים. אולם מי שמוכרח, האוכל בלא תאווה ובלא זדון, הרי שריבונך הוא הסלחן והרחום"},{"SurahNumber":6,"VerseNumber":146,"Text":"ועל אלה אשר התייהדו אסרנו למאכל כל בעל טפרים, ומן הבקר והצאן אסרנו עליהם את החלב (סוג של שומן) חוץ מן הנישא על גבם, או על המעיים, או הצמוד לעצם. איסור זה הוא עונש על חטאיהם, ואנו דוברי הצדק"},{"SurahNumber":6,"VerseNumber":147,"Text":"ואם יתכחשו לדבריך, אמור, \"ריבונכם אמנם רב- רחמים, אך לא ימנע את עונשו מהאנשים הכופרים המכחשים"},{"SurahNumber":6,"VerseNumber":148,"Text":"יאמרו אלה אשר שיתפו \"לו רצה אלוהים, לא היינו אנו ואבותינו מצרפים לו שותפים, ולא היינו אוסרים דבר.\" כה התכחשו גם אלה שהיו לפניהם, עד אשר טעמו את עונשנו. אמור, האם יש דעת כלשהי בידכם אשר תוכלו להוציא אלינו? או שאתם הולכים אחרי דמיונכם? או שאתם בסך הכול משקרים"},{"SurahNumber":6,"VerseNumber":149,"Text":"אמור \"לאלוהים ההוכחה הבהירה, ולו רצה היה מדריך את כולכם"},{"SurahNumber":6,"VerseNumber":150,"Text":"אמור \"הביאו את עדיכם אשר יעידו שאכן אלוהים אסר את כל זה\". אם יעידו, אל תעיד עמם, ואל תלך בעקבות הנטיות של המתכחשים לאותותינו, ושל אלה אשר לא יאמינו בעולם הבא, ואלה שסברו שקר שיש (שותפים) שווים לריבונם"}]}