{"Id":455,"LanguageCodes":["ur","urd"],"Name":"urd-muhammadhussain","Author":"Muhammad Hussain Najafi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":44,"VerseNumber":17,"Text":"ہم نے ان سے پہلے فرعون کی قوم کو آزمایا تھا اور ان کے پاس ایک معزز رسول(ع)ایا تھا۔"},{"SurahNumber":44,"VerseNumber":18,"Text":"(اوران سے کہاتھا کہ) اللہ کے بندوں کو میرے حوالے کرو میں ایک امانت دار رسول(ع) ہوں۔"},{"SurahNumber":44,"VerseNumber":19,"Text":"اور یہ کہ تم اللہ کے مقابلہ میں سرکشی نہ کرو میں تمہارے پاس واضح دلیل (سند) پیش کرتا ہوں۔"},{"SurahNumber":44,"VerseNumber":20,"Text":"اور میں نے اپنے اور تمہارے پروردگار سے پناہ مانگ لی ہے کہ تم مجھے سنگسار کرو۔"},{"SurahNumber":44,"VerseNumber":21,"Text":"اور اگر تم مجھ پر ایمان نہیں لاتے تو پھر مجھ سے الگ ہی رہو۔"},{"SurahNumber":44,"VerseNumber":22,"Text":"پس اس (رسول) نے اپنے پروردگار سے دعا مانگی کہ یہ بڑے مجرم لوگ ہیں۔"},{"SurahNumber":44,"VerseNumber":23,"Text":"(ارشاد ہوا) تم میرے بندوں کو ہمراہلے کر راتوں رات نکل جاؤ کیونکہ تمہاراتعاقب کیا جائے گا۔"},{"SurahNumber":44,"VerseNumber":24,"Text":"اور تم سمندر کو اس کے حال (سکون) پہ چھوڑ دو۔ بیشک وہ (دشمن) ایسا لشکر ہے جو غرق ہو نے والا ہے۔"},{"SurahNumber":44,"VerseNumber":25,"Text":"وہ کتنے باغ اور چشمے چھوڑ گئے۔"},{"SurahNumber":44,"VerseNumber":26,"Text":"اور کھیتیاں اور عمدہ مقامات۔"},{"SurahNumber":44,"VerseNumber":27,"Text":"اور آرام و راحت کا ساز و سامان جس میں وہ خوش و خرم رہتے تھے۔"},{"SurahNumber":44,"VerseNumber":28,"Text":"اور ہم نے ان چیزوں کا وارث ایک قوم کو بنا دیا۔"},{"SurahNumber":44,"VerseNumber":29,"Text":"پس ان کی بربادی پر نہ آسمان رویا اور نہ زمین اور نہ ہی ان کو مہلت دی گئی۔"},{"SurahNumber":44,"VerseNumber":30,"Text":"اور ہم نے بنی اسرائیل کو رسوا کن عذاب سے نجات دی۔"},{"SurahNumber":44,"VerseNumber":31,"Text":"جو فرعون کی طرف سے تھا بےشک وہ سرکش اور حد سے نکل جا نے والوں میں سے تھا۔"},{"SurahNumber":44,"VerseNumber":32,"Text":"اور ہم نے جان بوجھ کر ان کو تمام جہانوں والوں پر ترجیح دی۔"},{"SurahNumber":44,"VerseNumber":33,"Text":"اور ہم نے ان کو ایسی نشانیاں عطا کیں جن میں کھلی ہوئی آزمائش تھی۔"},{"SurahNumber":44,"VerseNumber":34,"Text":"بیشک یہ لوگ کہتے ہیں۔"},{"SurahNumber":44,"VerseNumber":35,"Text":"کہ بس ہماری یہی پہلی موت ہی ہے اس کے بعد ہم (دوبارہ) نہیں اٹھائے جائیں گے۔"},{"SurahNumber":44,"VerseNumber":36,"Text":"اگر تم سچے ہو تو ہمارے باپ داداؤں کو لاؤ۔"},{"SurahNumber":44,"VerseNumber":37,"Text":"(قوت کے لحاظ سے) یہ بہتر ہیں یا قومِ تبع اور ان سے پہلے ہم نے ان کو ہلاک کر دیا کہ وہ مجرم تھے۔"},{"SurahNumber":44,"VerseNumber":38,"Text":"ہم نے آسمانوں کو، زمین کو اور جو کچھ ان کے درمیان ہے کو کھیل کے طور پر پیدانہیں کیا۔"},{"SurahNumber":44,"VerseNumber":39,"Text":"ہم نے ان کو پیدا نہیں کیا مگر حق (و حکمت) کے ساتھ مگر ان کے اکثر لوگ (یہ حقیقت) نہیں جانتے۔"},{"SurahNumber":44,"VerseNumber":40,"Text":"بےشک فیصلہ کا دن (قیامت) ان سب کا طے شدہ وقت ہے۔"},{"SurahNumber":44,"VerseNumber":41,"Text":"جس دن کوئی دوست کسی دوست کوکوئی فائدہ نہیں پہنچاسکے گا اور نہ ہی ان کی مدد کی جائے گی۔"},{"SurahNumber":44,"VerseNumber":42,"Text":"مگر وہ جس پر اللہ رحم کرے بےشک وہ بڑا غالب (اور) بڑا رحم کرنے والا ہے۔"},{"SurahNumber":44,"VerseNumber":43,"Text":"بیشک زقوم کا درخت۔"},{"SurahNumber":44,"VerseNumber":44,"Text":"گنہگار کی غذا ہوگا۔"},{"SurahNumber":44,"VerseNumber":45,"Text":"پگھلے ہوئے تانبےکی طرح پیٹوں میں جوش کھائے گا۔"},{"SurahNumber":44,"VerseNumber":46,"Text":"جس طرح گرم کھولتا ہوا پانی ہے۔"},{"SurahNumber":44,"VerseNumber":47,"Text":"اس کو پکڑو۔اور اسے گھسیٹتے ہوئے جہنم کے وسط تکلے جاؤ۔"},{"SurahNumber":44,"VerseNumber":48,"Text":"اور پھر اس کے سر پر کھولتے ہوئے پانی کا عذاب انڈیل دو۔"},{"SurahNumber":44,"VerseNumber":49,"Text":"مزا چکھ تُو تو بڑا معزز اور مکرم ہے۔"},{"SurahNumber":44,"VerseNumber":50,"Text":"یہ وہی ہے جس میں تم شک کیا کرتے تھے۔"},{"SurahNumber":44,"VerseNumber":51,"Text":"بےشک جو پرہیزگار لوگ ہیں وہ امن و سکون کی جگہ پر ہوں گے۔"},{"SurahNumber":44,"VerseNumber":52,"Text":"یعنی باغوں میں اور چشموں میں۔"},{"SurahNumber":44,"VerseNumber":53,"Text":"وہ سندس و اسبترق (باریک اور دبیز ریشم) کے کپڑے پہنے ہوئے آمنے سامنے بیٹھے ہوں گے۔"},{"SurahNumber":44,"VerseNumber":54,"Text":"یہ بات اسی طرح ہے اور ہم ان کی گوری رنگت اور بڑی آنکھوں والی عورتوں (حوروں) سے شادی کریں گے۔"},{"SurahNumber":44,"VerseNumber":55,"Text":"وہ اس میں بڑے امن و سکون کے ساتھ ہر قِسم کے میوے طلب کریں گے۔"},{"SurahNumber":44,"VerseNumber":56,"Text":"وہ وہاں پہلے والی موت کے سوا موت کامزہ نہیں چکھیں گے اور اللہ نے انہیں دوزخ کے عذاب سے بچا لیا ہے۔"},{"SurahNumber":44,"VerseNumber":57,"Text":"یہ سب کچھ آپ کے پروردگار کے فضل و کرم سے ہوگا اور یہ بڑی کامیابی ہے۔"},{"SurahNumber":44,"VerseNumber":58,"Text":"پس ہم نے اس (قرآن) کو آپ کی زبان پر بالکل آسان بنا دیا تاکہ وہ نصیحت حاصل کریں۔"},{"SurahNumber":44,"VerseNumber":59,"Text":"(اچھا) آپ انتظار کیجئے! یقیناً وہ بھی انتظار کر رہے ہیں۔"},{"SurahNumber":45,"VerseNumber":1,"Text":"حا۔ میم۔"},{"SurahNumber":45,"VerseNumber":2,"Text":"یہ کتاب اللہ کی طرف سے نازل کی گئی ہے جو غالب ہے (اور) بڑا حکمت والا ہے۔"},{"SurahNumber":45,"VerseNumber":3,"Text":"بےشک آسمانوں اور زمین میں اہلِ ایمان کے لئے (خدا کی توحید و قدرت کی) بہت سی نشانیاں ہیں۔"},{"SurahNumber":45,"VerseNumber":4,"Text":"اورخود تمہاری پیدائش میں اور ان حیوانات میں جن کو وہ (زمین میں) پھیلا رہا ہے یقین رکھنے والوں کیلئے نشانیاں ہیں۔"},{"SurahNumber":45,"VerseNumber":5,"Text":"اور رات اور دن کی آمد ورفت میں اس (ذریعہ) رزق (بارش) میں جو اللہ نے آسمانوں سے نازل کیا اور اس سے زمین کو زندہ کر دیا اس کی موت کے بعد اور ہواؤں کی گردش میں بھی نشانیاں ہیں ان لوگوں کیلئے جو عقل سے کام لیتے ہیں۔"},{"SurahNumber":45,"VerseNumber":6,"Text":"یہ اللہ کی آیتیں ہیں جو ہم حق کے ساتھ آپ کو پڑھ کر سنا رہے ہیں تو آخر اللہ اور اس کی آیتوں کے بعد وہ کونسی بات ہے جس پر وہ ایمان لائیں گے؟"},{"SurahNumber":45,"VerseNumber":7,"Text":"ہلاکت ہے ہر اس بڑے جھوٹے (اور) بڑے گنہگار کے لئے۔"},{"SurahNumber":45,"VerseNumber":8,"Text":"جو اللہ کی آیتوں کو سنتا ہے جب اس کے سامنے پڑھی جاتی ہیں پھر وہ تکبر کے ساتھ اس طرح اَڑا رہتا ہے کہ گویا اس نے انہیں سنا ہی نہیں۔ بس تم اسے دردناک عذاب کی خبر دے دو۔"},{"SurahNumber":45,"VerseNumber":9,"Text":"اور جب اس کو ہماری آیات میں سے کسی کا علم ہوتا ہے تو وہ ان کو مذاق بنا لیتا ہے ایسے لوگوں کیلئے رسوا کُن عذاب ہے۔"},{"SurahNumber":45,"VerseNumber":10,"Text":"ان کے آگے جہنم ہے اور انہوں نے جو کچھ کیا کمایا ہے وہ انہیں کوئی فائدہ نہ دے گا اور نہ ہی وہ ان کے کام آئیں گے جن کو انہوں نے اللہ کے سوا کارساز بنا رکھا ہے اور ان کیلئے بڑا عذاب ہے۔"},{"SurahNumber":45,"VerseNumber":11,"Text":"یہ ہدایت ہے (اور وہ لوگ جنہوں نے اپنے پرودرگار کی آیتوں کا انکار کیا ان کیلئے) سخت قِسم کا دردناک عذاب ہے۔"}]}