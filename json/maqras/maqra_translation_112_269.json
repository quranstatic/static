{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":16,"VerseNumber":111,"Text":"Op de dag dat elke ziel komt om voor zichzelf op te komen en aan elke ziel vergoed wordt wat zij gedaan heeft. En hun zal geen onrecht worden aangedaan"},{"SurahNumber":16,"VerseNumber":112,"Text":"God heeft een voorbeeld gegeven met een stad die in veiligheid en gerustheid verkeerde. Haar levensonderhoud kwam van elke kant tot haar in overvloed, maar zij was ongelovig aan Gods gunsten. En God liet hen het kleed van honger en vrees voelen voor wat zij aan het doen waren"},{"SurahNumber":16,"VerseNumber":113,"Text":"En er kwam tot hen een gezant uit hun midden, maar zij betichtten hem van leugens. Dus greep de bestraffing hen terwijl zij onrecht pleegden"},{"SurahNumber":16,"VerseNumber":114,"Text":"Eet dan van wat God jullie als levensonderhoud gegeven heeft als iets wat toegestaan en goed is en betuigt dank voor Gods genade, als Hij het is die jullie dienen"},{"SurahNumber":16,"VerseNumber":115,"Text":"Hij heeft voor jullie slechts verboden wat vanzelf is doodgegaan, bloed, varkensvlees en vlees van iets waarover iets anders dan God is aangeroepen, maar wie ertoe gedwongen wordt, niet uit begeerte of om te overtreden, God is vergevend en barmhartig"},{"SurahNumber":16,"VerseNumber":116,"Text":"En zegt niet van iets waarover jullie tongen bedrog uiten: \"Dit is toegestaan en dit is verboden\" om over God bedrog te verzinnen. Zij die over God bedrog verzinnen, hun zal het niet welgaan"},{"SurahNumber":16,"VerseNumber":117,"Text":"En kort genot. En voor hen is er een pijnlijke bestraffing"},{"SurahNumber":16,"VerseNumber":118,"Text":"Aan hen die het jodendom aanhangen hebben Wij verboden wat Wij jou al eerder verteld hebben. Wij hebben hun geen onrecht aangedaan, maar zij hebben zichzelf onrecht aangedaan"},{"SurahNumber":16,"VerseNumber":119,"Text":"Voorts is jouw Heer voor hen die het verkeerde uit onwetendheid doen en dan daarna berouw tonen en het weer goedmaken, jouw Heer is daarna zeker vergevend en barmhartig"},{"SurahNumber":16,"VerseNumber":120,"Text":"Ibrahiem was een voorbeeld, onderdanig aan God, iemand die het zuivere geloof aanhing en hij behoorde niet tot de veelgodendienaars"},{"SurahNumber":16,"VerseNumber":121,"Text":"hij was dankbaar voor Zijn weldaden: Hij heeft hem verkozen en naar een juiste weg gebracht"},{"SurahNumber":16,"VerseNumber":122,"Text":"Wij hebben hem in het tegenwoordige leven gegeven wat goed is en in het hiernamaals hoort hij bij de rechtschapenen"},{"SurahNumber":16,"VerseNumber":123,"Text":"Toen openbaarden Wij aan jou: \"Volg het geloof van Ibrahiem die het zuivere geloof aanhing; hij behoorde niet bij de veelgodendienaars"},{"SurahNumber":16,"VerseNumber":124,"Text":"De sabbat is opgelegd aan hen die het erover oneens waren. En jullie Heer zal op de opstandingsdag tussen hen oordelen over dat waarover zij het oneens waren"},{"SurahNumber":16,"VerseNumber":125,"Text":"Roep op tot de weg van jouw Heer met wijsheid en goede aansporing en twist met hen op de beste manier. Jouw Heer kent wie van Zijn weg afdwaalt het best en Hij kent hen die het goede pad volgen het best"},{"SurahNumber":16,"VerseNumber":126,"Text":"En als jullie bestraffen, bestraft dan evenals jullie zijn bestraft. Maar als jullie geduldig volharden, dan is dat beter voor hen die geduldig volharden"},{"SurahNumber":16,"VerseNumber":127,"Text":"Volhard geduldig. Jouw geduld komt slechts met Gods hulp. En wees niet bedroefd over hen en wees niet benauwd over wat zij aan listen beramen"},{"SurahNumber":16,"VerseNumber":128,"Text":"God is met hen die godvrezend zijn en hen die goed doen"}]}