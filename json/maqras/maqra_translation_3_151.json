{"Id":151,"LanguageCodes":["fa","fas"],"Name":"fas-abolfazlbahramp","Author":"Abolfazl Bahrampour","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":2,"VerseNumber":44,"Text":"آيا مردم را به خير و نيكى فرمان مى‌دهيد و خود را فراموش مى‌كنيد با اين كه شما كتاب آسمانى را تلاوت مى‌كنيد؟ پس چرا نمى‌انديشيد"},{"SurahNumber":2,"VerseNumber":45,"Text":"و از صبر و نماز يارى بگيريد و البتّه آن جز بر خاشعان بسى گران است"},{"SurahNumber":2,"VerseNumber":46,"Text":"آنهايى كه مى‌دانند حتما به لقاى پروردگارشان مى‌رسند و به سوى او باز مى‌گردند"},{"SurahNumber":2,"VerseNumber":47,"Text":"اى بنى اسرائيل! نعمتم را كه بر شما ارزانى داشتم و شما را بر جهانيان (مردم زمانه) برترى دادم به ياد آريد"},{"SurahNumber":2,"VerseNumber":48,"Text":"و بترسيد از روزى كه كسى از ديگرى چيزى دفع نكند و از كسى شفاعتى نپذيرند و از او فديه و غرامت نگيرند و نه ايشان يارى شوند"},{"SurahNumber":2,"VerseNumber":49,"Text":"و [ياد كنيد] آن گاه كه شما را از فرعونيان نجات داديم، كه شما را به سختى آزار مى‌دادند، پسرانتان را سر مى‌بريدند و زنانتان را زنده مى‌گذاشتند و در آن [مصايب‌] آزمونى بزرگ از سوى پروردگارتان بود"},{"SurahNumber":2,"VerseNumber":50,"Text":"و [ياد كنيد] آن گاه كه دريا را برايتان بشكافتيم و شما را نجات داديم و فرعونيان را غرق نموديم و شما نظاره مى‌كرديد"},{"SurahNumber":2,"VerseNumber":51,"Text":"و [ياد كنيد] آن گاه كه با موسى چهل شب وعده گذاشتيم، آن گاه شما در غياب وى گوساله را به پرستش گرفتيد و شما [واقعا] ستمكاريد"},{"SurahNumber":2,"VerseNumber":52,"Text":"پس از آن بر شما بخشوديم تا مگر سپاسگزارى كنيد"},{"SurahNumber":2,"VerseNumber":53,"Text":"و آن گاه كه به موسى كتاب و فرقان داديم به اين اميد كه هدايت يابيد"},{"SurahNumber":2,"VerseNumber":54,"Text":"و آن گاه كه موسى به قوم خود گفت: اى قوم من! شما با گوساله پرستى به خود ستم كرديد، اينك به سوى آفريدگار خود بازگرديد و [توبه نماييد و خطاكاران‌] خود را [به كيفر ارتداد] بكشيد كه اين كار نزد آفريدگارتان براى شما بهتر است، پس بر شما بخشود كه او توبه‌پذي"},{"SurahNumber":2,"VerseNumber":55,"Text":"و چون گفتيد: اى موسى! هرگز براى تو ايمان نياوريم مگر اين كه خدا را آشكارا ببينيم. پس صاعقه شما را در حالى كه نگاه مى‌كرديد بگرفت"},{"SurahNumber":2,"VerseNumber":56,"Text":"سپس شما را پس از مرگتان برانگيختيم، باشد كه شكرگزارى كنيد"},{"SurahNumber":2,"VerseNumber":57,"Text":"و ابر را سايبان شما كرديم و منّ و سلوى بر شما نازل كرديم [و گفتيم:] از پاكيزه‌هاى آنچه روزيتان كرده‌ايم بخوريد، و [با اين كارها] بر ما ستم نكردند، بلكه بر خويشتن ستم مى‌كردند"},{"SurahNumber":2,"VerseNumber":58,"Text":"و آن زمان كه گفتيم: به اين شهر [بيت المقدس‌] درآييد و از [نعمت‌هاى‌] آن هر جا خواستيد فراوان بخوريد و از اين دروازه خاضعانه وارد شويد و بگوييد: خدايا! گناهان ما را فرو ريز. تا خطاهاى شما را ببخشاييم، و [البته پاداش‌] نيكوكاران را خواهيم افزود"},{"SurahNumber":2,"VerseNumber":59,"Text":"پس ستمكاران سخن را به غير از صورتى كه دستور داشتند تغيير دادند. پس بر آنان كه ستم كردند، به سزاى نافرمانى‌شان بلايى از آسمان نازل كرديم"}]}