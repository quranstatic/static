{"Id":64,"LanguageCodes":["bs","bos"],"Name":"bos-korkut","Author":"Korkut","Language":"Bosnian","Description":"Bosnian","Direction":"ltr","Source":"http://www.qurandatabase.org","Translations":[{"SurahNumber":42,"VerseNumber":51,"Text":"Nijednom čovjeku nije dato da mu se Allah obraća osim na jednom od tri načina: nadahnućem, ili iza zastora, ili da pošalje izaslanika koji, Njegovom voljom, objavljuje ono što On želi. - On je, zaista, Uzvišen i Mudar"},{"SurahNumber":42,"VerseNumber":52,"Text":"Na takav način Mi i tebi objavljujemo ono što ti se objavljuje. Ti nisi znao šta je Knjiga niti si poznavao vjerske propise, ali smo je Mi učinili svjetlom pomoću kojeg upućujemo one robove Naše koje želimo. A Ti, Zaista, upućuješ na pravi put"},{"SurahNumber":42,"VerseNumber":53,"Text":"na put Allahov, kome pripada sve što je na nebesima i sve što je na Zemlji. I, eto, Allahu će se sve vratiti"},{"SurahNumber":43,"VerseNumber":1,"Text":"Ha-mim"},{"SurahNumber":43,"VerseNumber":2,"Text":"Tako Mi Knjige jasne"},{"SurahNumber":43,"VerseNumber":3,"Text":"Mi je objavljujemo kao Kur´an na arapskom jeziku, da biste razumjeli"},{"SurahNumber":43,"VerseNumber":4,"Text":"a on je u Glavnoj Knjizi, u Nas, cijenjen i pun mudrosti"},{"SurahNumber":43,"VerseNumber":5,"Text":"Zar da odustanemo da vas opominjeno zato što svaku mjeru zla prelazite"},{"SurahNumber":43,"VerseNumber":6,"Text":"A koliko smo Mi prijašnjim narodima vjerovjesnika poslali"},{"SurahNumber":43,"VerseNumber":7,"Text":"i nijedan im vjerovjesnik nije došao, a da mu se nisu narugali"},{"SurahNumber":43,"VerseNumber":8,"Text":"Zato smo uništavali one koji su od ovih moćniji bili, a ranije su isticane vijesti o narodima drevnim"},{"SurahNumber":43,"VerseNumber":9,"Text":"A ako ih upitaš ko je stvorio nebesa i Zemlju, oni će sigurno reći: \"Stvorio ih je Allah\" - Da, Silni i Sveznajući"},{"SurahNumber":43,"VerseNumber":10,"Text":"Onaj koji vam je Zemlju kolijevkom učinio i po njoj vam prolaze stvorio, stignete kuda naumite"},{"SurahNumber":43,"VerseNumber":11,"Text":"Onaj koji s naba s mjerom spušta vodu, pomoću koje u život vraćamo mrtve predjele- tako ćete i vi biti oživljeni"},{"SurahNumber":43,"VerseNumber":12,"Text":"Onaj koji stvara stvoranja svake vrste i daje vam lađe i kamile da putujete"},{"SurahNumber":43,"VerseNumber":13,"Text":"da se leđima njihovim služite i da se, kad na njima jahali budete, blagodati Gospodara svoga sjetite i da reknete: \"Hvaljen neka je Onaj koji ja dao da nam one služe, mi to sami ne bismo mogli postići"},{"SurahNumber":43,"VerseNumber":14,"Text":"i mi ćemo se sigurno Gospodaru svome vratiti"},{"SurahNumber":43,"VerseNumber":15,"Text":"A oni Njemu od robova Njegovih pripisuju dijete. Čovjek je, zaista, očiti nezahvalnik"},{"SurahNumber":43,"VerseNumber":16,"Text":"Zar da između onih koje On stvara uzima Sebi kćeri, a vas da daruje sinovima"},{"SurahNumber":43,"VerseNumber":17,"Text":"a kad nekog od njih obraduju viješću da mu se rodila ona koju pripisuje Milostivom, lice mu se pomrači i postaje potišten"},{"SurahNumber":43,"VerseNumber":18,"Text":"Zar one koje u ukrasima rastu i koje su prepirci bespomoćne"},{"SurahNumber":43,"VerseNumber":19,"Text":"Oni meleke koji su robovi Milostivoga ženama nazivaju. Zar su oni prisustovali stvaranju njihovu? - Njihova tvrđenja biće zapisana i oni će odgovarati"},{"SurahNumber":43,"VerseNumber":20,"Text":"Da Milostivi hoće\" - govore oni -,\"mi im se ne bismo klanjali.\" Oni o tome ništa ne znaju, oni samo lažu"},{"SurahNumber":43,"VerseNumber":21,"Text":"Zar smo im prije Kur´ana dali Knjigu pa se nje pridržavaju"},{"SurahNumber":43,"VerseNumber":22,"Text":"Oni čak govore: \"Mi smo zatekli pretke naše kako ispovijedaju vjeru i prateći ih u stopu mi smo na pravom putu"},{"SurahNumber":43,"VerseNumber":23,"Text":"I eto tako, prije tebe, Mi ni u jedan grad nismo poslanika poslali, a da oni koji su raskošnim životom živjeli nisu govorili: \"Zatekli smo pretke naše kako ispovijedaju vjeru i mi ih slijedimo u stopu"}]}