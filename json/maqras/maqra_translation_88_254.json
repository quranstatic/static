{"Id":254,"LanguageCodes":["mk","mkd"],"Name":"mkd-macedonianschol","Author":"Macedonian Scholars","Language":"Macedonian","Description":"Macedonian","Direction":"ltr","Source":"https://quranenc.com/en/browse/macedonian_group","Translations":[{"SurahNumber":10,"VerseNumber":90,"Text":"И Ние ги пренесовме синовите Израилови преку море, а зад петици им беа фараонот и војниците негови, прогонувајќи ги од злобност и непријателство. А тој, кога почна да се дави, извика: „Јас верувам дека нема друг бог освен Тој во Кого веруваат синовите Израилови и јас се покорувам!“"},{"SurahNumber":10,"VerseNumber":91,"Text":"Зарем сега, а претходно непослушен беше и раскол сееше"},{"SurahNumber":10,"VerseNumber":92,"Text":"Денеска ќе го сочуваме само телото твое, за да биде поучен пример на тие по тебе, но мноштвото луѓе се рамнодушни кон Нашите поуки"},{"SurahNumber":10,"VerseNumber":93,"Text":"И Ние синовите Израилови во убав предел ги населивме и со вкусна храна ги снабдивме, и дури тогаш кога им дојде вистинското сознание, тие се подвоија во мислењата. А Господарот твој сигурно ќе им пресуди на Судниот ден за тоа за што се подвоија"},{"SurahNumber":10,"VerseNumber":94,"Text":"Ако се сомневаш во тоа што ти го објавуваме, запрашај ги тие што ја читаат Книгата што е пред тебе објавена. Тебе Вистината од Господарот твој ти доаѓа и никако немој да бидеш од тие што се сомневаат"},{"SurahNumber":10,"VerseNumber":95,"Text":"И немој никако да бидеш од тие што Аллаховите докази не ги признаваат, за да не бидеш изгубен"},{"SurahNumber":10,"VerseNumber":96,"Text":"А тие на кои ќе им се оствари Зборот од Господарот твој, навистина нема да веруваат"},{"SurahNumber":10,"VerseNumber":97,"Text":"дури и да им дојдат сите докази, сè додека не доживеат неиздржливо страдање"},{"SurahNumber":10,"VerseNumber":98,"Text":"Зашто немаше ниту еден град кој поверува и на кој верувањето негово му користеше, освен на народот Јунусов, на кој кога поверува, срамното страдање од животот на овој свет им го отстранивме и уште некое време да уживаат им дадовме"},{"SurahNumber":10,"VerseNumber":99,"Text":"Господарот твој да сака, на Земјата сите би биле верници. Па зошто тогаш ти да ги тераш луѓето да бидат верници"},{"SurahNumber":10,"VerseNumber":100,"Text":"Ниту еден човек не е верник без Аллаховата волја; а Тој ги казнува тие што не сакаат да размислат"},{"SurahNumber":10,"VerseNumber":101,"Text":"Кажи: „Набљудувај го тоа што е на небесата и на Земјата!“ А од никаква корист нема да им бидат доказите и опомените на народот што не сака да верува"},{"SurahNumber":10,"VerseNumber":102,"Text":"Зарем тие чекаат да ги снајде нешто слично на тоа што ги снашло тие кои пред нив биле и исчезнале? Кажи: „Па чекајте, и јас со вас ќе чекам!“"},{"SurahNumber":10,"VerseNumber":103,"Text":"Потоа ги спасувавме Пратениците Наши и тие што веруваа. Ете, Нашата должност е така да ги спасиме верниците"},{"SurahNumber":10,"VerseNumber":104,"Text":"Кажи: „О, луѓе, ако вие се сомневате во исправноста на мојата вера, па јас нема да ги обожувам тие кои вие, покрај Аллах, ги обожувате, туку ќе Го обожувам Аллах, Кој ќе ви ги земе душите! Мене ми е наредено да бидам верник"},{"SurahNumber":10,"VerseNumber":105,"Text":"и: „Предај ѝ се на вистинската вера искрено, и никако немој да им бидеш поклоник на киповите"},{"SurahNumber":10,"VerseNumber":106,"Text":"и, покрај Аллах, не моли му се на тој што не може ни да ти користи ни да ти наштети, зашто кога би го направил тоа, навистина би бил неверник!“"},{"SurahNumber":10,"VerseNumber":107,"Text":"Ако Аллах ти даде некаква неволја, никој освен Него не може да ти ја отстрани, а ако ти посака добро, па никој не може да ја спречи Неговата благодат; Тој со неа наградува кого сака од робовите Свои. Тој простува и Милостив е.“"},{"SurahNumber":10,"VerseNumber":108,"Text":"Кажи: „О, луѓе, Вистината ви доаѓа од Господарот ваш, и тој што се упатил на Вистинскиот пат, за свое добро се упатил, а тој што тргнал на погрешниот пат, на своја штета тргнал, а јас не сум овластен над вас.“"},{"SurahNumber":10,"VerseNumber":109,"Text":"Ти следи го тоа што ти се објавува и биди трпелив додека Аллах не пресуди, Тој е најдобриот судија"},{"SurahNumber":11,"VerseNumber":1,"Text":"Елиф–лам–ра. Ова е Книга чии стихови се усовршени, а потоа разјаснети, од Мудриот и Сезнајниот"},{"SurahNumber":11,"VerseNumber":2,"Text":"само Аллах да Го обожувате, - јас сум ви од Него (пратен) за да опоменувам и радосни вести да ви кажувам"},{"SurahNumber":11,"VerseNumber":3,"Text":"од Господарот свој прошка да барате и да се покаете, а Тој ќе ви даде до смртниот час убаво да проживеете и на секој крепосен заслужена награда ќе му даде. А ако грбот го свртите, па јас навистина се плашам за вас од страдањето на Големиот ден"},{"SurahNumber":11,"VerseNumber":4,"Text":"На Аллах ќе Му се вратите, а Тој може сè"},{"SurahNumber":11,"VerseNumber":5,"Text":"Ете, тие своите гради ги вртат, со желба од Него да се скријат. А и кога во рувото свое се замотуваат, Тој го знае тоа што го кријат и тоа што го покажуваат! Тој навистина ги знае мислите сечии"}]}