{"Id":186,"LanguageCodes":["ha","hau"],"Name":"hau-abubakarmahmoud","Author":"Abubakar Mahmoud Gumi","Language":"Hausa","Description":"Hausa","Direction":"ltr","Source":"http://tanzil.net","Translations":[{"SurahNumber":84,"VerseNumber":1,"Text":"Idan sama ta kẽce"},{"SurahNumber":84,"VerseNumber":2,"Text":"Ta saurari Ubangijinta, kuma aka wajabta mata yin saurãron"},{"SurahNumber":84,"VerseNumber":3,"Text":"Kuma idan ƙasã aka mĩƙe ta"},{"SurahNumber":84,"VerseNumber":4,"Text":"Kuma ta jẽfar da abin da yake a cikinta, tã wõfinta daga kõme"},{"SurahNumber":84,"VerseNumber":5,"Text":"Kuma ta saurãri Ubangijinta, aka wajabta mata yin saurãren"},{"SurahNumber":84,"VerseNumber":6,"Text":"Ya kai mutum! Lalle ne kai mai aikin wahal da kai ne zuwa ga Ubangijinka, wahala mai tsanani, To, kai mai haɗuwa da Shi ne"},{"SurahNumber":84,"VerseNumber":7,"Text":"To, amma wanda aka bai wa littãfinsa da damansa"},{"SurahNumber":84,"VerseNumber":8,"Text":"To, za a yi masa hisãbi, hisãbi mai sauƙi"},{"SurahNumber":84,"VerseNumber":9,"Text":"Kuma ya jũya zuwa ga iyãlinsa (a cikin Aljanna), yanã mai raha"},{"SurahNumber":84,"VerseNumber":10,"Text":"Kuma amma wanda aka bai wa littãfinsa, daga wajen bãyansa"},{"SurahNumber":84,"VerseNumber":11,"Text":"To, zã shi dinga kiran halaka"},{"SurahNumber":84,"VerseNumber":12,"Text":"Kuma ya shiga sa'ĩr"},{"SurahNumber":84,"VerseNumber":13,"Text":"Lal1e ne shi, yã kasance (a dũniya) cikin iyãlinsa yanã mai raha"},{"SurahNumber":84,"VerseNumber":14,"Text":"Lalle ne yã yi zaton bã zai kõmo ba"},{"SurahNumber":84,"VerseNumber":15,"Text":"Na'am! Lalle ne, Ubangijinsa Ya kasance Mai gani gare shi"},{"SurahNumber":84,"VerseNumber":16,"Text":"To, ba sai Nã rantse da shafaƙi ba"},{"SurahNumber":84,"VerseNumber":17,"Text":"Da dare, da abin da ya ƙunsa"},{"SurahNumber":84,"VerseNumber":18,"Text":"Da watã idan (haskensa) ya cika"},{"SurahNumber":84,"VerseNumber":19,"Text":"Lalle ne kunã hawan wani hãli daga wani hãli"},{"SurahNumber":84,"VerseNumber":20,"Text":"To, mẽ ya sãme su, ba su yin ĩmãni"},{"SurahNumber":84,"VerseNumber":21,"Text":"Kuma idan an karanta Alkur'ãni a kansu, bã su yin tawãli'u"},{"SurahNumber":84,"VerseNumber":22,"Text":"Ba haka ba! waɗanda suka kãfirta, sai ƙaryatãwa suke yi"},{"SurahNumber":84,"VerseNumber":23,"Text":"Alhãli Allah Shĩ ne Mafi sani ga abin a suke tãrãwa"},{"SurahNumber":84,"VerseNumber":24,"Text":"Saboda haka, ka yi musu bushãra da azãba mai raɗaɗi"},{"SurahNumber":84,"VerseNumber":25,"Text":"Fãce waɗanda suka yi ĩmãni, suka aikata ayyukan ƙwarai, sunã da wani sakamako wanda bã ya yankẽwa"},{"SurahNumber":85,"VerseNumber":1,"Text":"Inã rantsuwa da sama mai taurãrin lissafin shekara"},{"SurahNumber":85,"VerseNumber":2,"Text":"Da yinin da aka yi alkawarin zuwansa"},{"SurahNumber":85,"VerseNumber":3,"Text":"Da yini mai shaidu, da yini da ake halarta a cikinsa"},{"SurahNumber":85,"VerseNumber":4,"Text":"An la'ani mutãnen rãmi"},{"SurahNumber":85,"VerseNumber":5,"Text":"Wato wuta wadda aka hura"},{"SurahNumber":85,"VerseNumber":6,"Text":"A lõkacin da suke a kan (gefen) ta a zazzaune"},{"SurahNumber":85,"VerseNumber":7,"Text":"Alhãli sũ, bisa ga abin da suke aikatãwa ga mũminai, sunã halarce"},{"SurahNumber":85,"VerseNumber":8,"Text":"Kuma ba su tuhumce su ba, fãce kawai domin sun yi ĩmãni da Allah Mabuwãyi, wanda ake gõdewa"},{"SurahNumber":85,"VerseNumber":9,"Text":"Wanda Yake shi ne da mulkin sammai da ƙasa, kuma Allah a kan kõme halarce Yake"},{"SurahNumber":85,"VerseNumber":10,"Text":"Lalle ne waɗanda suka fitini mũminai maza da mũminai mãta, sa'an nan ba su tũba ba to, sunã da azãbar Jahannama, kuma sunã da azãbar gõbara"},{"SurahNumber":85,"VerseNumber":11,"Text":"Lalle ne waɗanda suka yi ĩmãni, kuma suka aikata ayyukan ƙwarai, sunã da gidãjen Aljanna, ƙoramu na gudãna daga ƙarƙashin gidãjen. Wancan abu fa shi ne rabo babba"},{"SurahNumber":85,"VerseNumber":12,"Text":"Lalle ne damƙar Ubangijinka mai tsanani ce ƙwarai"},{"SurahNumber":85,"VerseNumber":13,"Text":"Lalle ne Shĩ, Shi ne Mai ƙãga halitta, kuma Ya mayar da ita (bãyan mutuwa)"},{"SurahNumber":85,"VerseNumber":14,"Text":"Kuma Shi ne Mai gãfara, Mai bayyana sõyayya"},{"SurahNumber":85,"VerseNumber":15,"Text":"Mai Al'arshi mai girma"},{"SurahNumber":85,"VerseNumber":16,"Text":"Mai aikatãwa ga abin da Yake nufi"},{"SurahNumber":85,"VerseNumber":17,"Text":"Ko lãbãrin rundanõni yã zo maka"},{"SurahNumber":85,"VerseNumber":18,"Text":"Fir'auna da samũdãwa"},{"SurahNumber":85,"VerseNumber":19,"Text":"Ã'aha! waɗanda suka kãfirta sunã cikin ƙaryatãwa"},{"SurahNumber":85,"VerseNumber":20,"Text":"Alhãli, Allah daga bãyansu, Mai kẽwaye su ne (da saninSa)"},{"SurahNumber":85,"VerseNumber":21,"Text":"Ã'aha! Shi Alƙur'ãni ne mai girma"},{"SurahNumber":85,"VerseNumber":22,"Text":"A cikin Allo tsararre"},{"SurahNumber":86,"VerseNumber":1,"Text":"Inã rantsuwa da sama da mai aukõwa da dare"},{"SurahNumber":86,"VerseNumber":2,"Text":"To, mẽ yã sanar da kai abin da ake cẽwa mai aukõwa da dare"},{"SurahNumber":86,"VerseNumber":3,"Text":"Shi ne taurãron nan mai tsananin haske"},{"SurahNumber":86,"VerseNumber":4,"Text":"Bãbu wani rai fãce a kansa akwai wani mai tsaro"},{"SurahNumber":86,"VerseNumber":5,"Text":"To, mutum ya dũba, daga mẽ aka halittã shi"},{"SurahNumber":86,"VerseNumber":6,"Text":"An halittã shi daga wani ruwa mai tunkuɗar jũna"},{"SurahNumber":86,"VerseNumber":7,"Text":"Yanã fita daga tsakanin tsatso da karankarman ƙirji"},{"SurahNumber":86,"VerseNumber":8,"Text":"Lalle ne Shi (Allah), ga mayar da shi (mutum), tabbas Mai iyãwa ne"},{"SurahNumber":86,"VerseNumber":9,"Text":"Rãnar da ake jarrabawar asirai"},{"SurahNumber":86,"VerseNumber":10,"Text":"Saboda haka, bã shi da wani ƙarfi, kuma bã shi da wani mai taimako (da zai iya kãre shi daga azãbar Allah)"},{"SurahNumber":86,"VerseNumber":11,"Text":"Ina rantsuwa da sama ma'abũciyar ruwa mai kõmãwa yana yankẽwa"},{"SurahNumber":86,"VerseNumber":12,"Text":"Da ƙasa ma'abũciyar tsãgẽwa"},{"SurahNumber":86,"VerseNumber":13,"Text":"Lalle ne shĩ (Alƙur'ãni), haƙĩƙa magana ce daki-daki"},{"SurahNumber":86,"VerseNumber":14,"Text":"Kuma shĩ bã bananci bane"},{"SurahNumber":86,"VerseNumber":15,"Text":"Lalle ne sũ, suna ƙulla kaidi na sõsai"},{"SurahNumber":86,"VerseNumber":16,"Text":"Kuma Ni, Ina mayar da kaidi (gare su) kamar yadda suke ƙulla kaidi"},{"SurahNumber":86,"VerseNumber":17,"Text":"Saboda haka, ka yi wa kafirai jinkiri, ka dakata musu, sannu-sannu"}]}