{"Id":321,"LanguageCodes":["so","som"],"Name":"som-shaykhmahmoodmu","Author":"Shaykh Mahmood Muhammad Abdu","Language":"Somali","Description":"Somali","Direction":"ltr","Source":"","Translations":[{"SurahNumber":39,"VerseNumber":8,"Text":"Markuu dadka taabto dhib wuxuu baryaa Eebihiis isagoo u noqon, markuuse Nicmo siiyo wuu illoobaa wuxuu baryey horey, wuxuuna u yeelaa Eebe shariigyo si uu uga baadiyeeyo (kaasi) jidka Eebe, waxaad dhahdaa ku raaxaysogaalnimadaada wax yar waxaad ka mid tahay chelu naarke"},{"SurahNumber":39,"VerseNumber":9,"Text":"Ruux tukan oo Eebe adeece saacadaha habeenka isagoo sujuudsan oo taagan kana digtoon aakhiro quudarreynayana naxariista Eebihiis (Ma la midbaa cidaan saas faleynin). waxaad dhahdaa Nabiyow ma egyihiin kuwa wax yaqaanna iyo kuwaan wax aqoonin, waxaa uun waantoomi kuwa caqliga leh"},{"SurahNumber":39,"VerseNumber":10,"Text":"Waxaad dhahdaa Nabiyow addoomadeyda xaqa rumeeyow ka dhowrsada Eebihiin, ciddii wanaag fashana addooomadeyda waxaa usugnaadey wanaag, dhulka Eebena waa waasac (ee ku caabuda) waxaa uun loo oofiyaa (dhameyaa) kuwa samra ajrigooda xisaab la'aan"},{"SurahNumber":39,"VerseNumber":11,"Text":"Waxaad dhahdaa Nabiyow waxaa lay faray inaan caabudo Eebe anoo u kali yeeli diinta"},{"SurahNumber":39,"VerseNumber":12,"Text":"Waxaana ley faray inaan noqdo kan ugu horreeya muslimiinta"},{"SurahNumber":39,"VerseNumber":13,"Text":"waxaad dhahdaa Nabiyoow anigu waxaan ka cabsan hadaan caasiyo Eebahay cadaab maalin weyn"},{"SurahNumber":39,"VerseNumber":14,"Text":"Waxaad dhahdaa Eebe uun baan caabudi anoo ukaliyeeli Diintayda"},{"SurahNumber":39,"VerseNumber":15,"Text":"Ee caabuda Gaaloy waxaad doontaan Eebe ka sokow, waxaadna dhahdaa kuwa khasaaray waa kuwa khasaariyey Naftooda iyo Ehelkoodii Maalinta Qiyaame, taasina waa khasaaraha cad"},{"SurahNumber":39,"VerseNumber":16,"Text":"Korkooda waxaa ah lakabyo Naar ah, hoostoodana waxaa ah lakabyo Naar ah, kaasina waa waxa Eebe ku cabsi galiyo (ugu digo) addoomadiisa ee addoomadeydoow iga dhawrsada"},{"SurahNumber":39,"VerseNumber":17,"Text":"Kuwa ka fogaaday inay caabudaan shaydaan (iyo xima fare) oo Eebe u noqday waxaa usugnaaday Bishaaro ee u bishaaree addoomadayda"},{"SurahNumber":39,"VerseNumber":18,"Text":"Ee ah kuwa dhageysta hadalka oo raaca kiisa fiican, kuwaasna waa kuwa Eebe hanuuniyey, kuwaasna iyaga uunbaa ah kuwa caqliga leh"},{"SurahNumber":39,"VerseNumber":19,"Text":"Ruuxay u waajibtay ereyga cadaab ma adaa Nabiyoow ka korin cid Naar gali"},{"SurahNumber":39,"VerseNumber":20,"Text":"kuwa ka dhawrsaday Eebahoodse waxay mudan Qawlado (Janno) oo qawlada kale ka korreeyaan sifiicanna (udhisan), waxaana dhexsocda Wabiyaalkii, waana yabooh Eebe, mana baajiyo Eebe yaboohissa"},{"SurahNumber":39,"VerseNumber":21,"Text":"Miyaadan arkeyn in Eebe ka soodajiyey samada biyo oo markaas uu galin dhulka iyagoo ka soo burqan dhulka, markaasna Eebe ku soo bixin Beer midabkeedu kala duwanyahay markaas ka dibna uu ingagi ood arki isagoo cawlan, kadibna kayeeli bur bur, arrintaasna waxay xusuus u tahay kuw caqliga leh"},{"SurahNumber":39,"VerseNumber":22,"Text":"Ruux Eebe uwaasiciyey Laabtiisa Islaamka oo nuurka Eebe ku sugan ma lamidbaa (mid la daboolay) halaag wuxuu u sugnaaday kuwey ka ingagtay quluubtoodu xuska Eebe (Quraanka) kuwaasina waa kuwa baadi cad kusugan"},{"SurahNumber":39,"VerseNumber":23,"Text":"Eebaa soo dejiyey kan ugu fiican hadal, kitaabuu soo dajiyey isu eg, oo soo noqnoqda, ay lana qamandhacyooto Jidhka kuwa ka yaaba Eebahood, markaasay la jilci jidhkoodu iyo quluubtoodu xusuusta Eebe, arrintaasuna waa hanuunka Eebe uu ku hanuuniyo cidduu doono, ruuxuu Eebe dhumiyana ma jiro cid hanuunin"},{"SurahNumber":39,"VerseNumber":24,"Text":"Ma ruux wajigiis kaga gabada cadaab xun maalinta qiyaame mala midbaa mid aan saas ahayn, waxaana loo yidhaa daalimiinta dhadhamiya waxaad kasban Jirteen, (abaalkiisii)"},{"SurahNumber":39,"VerseNumber":25,"Text":"Waxaa beeniyey (xaqa) kuwii ka horreeyey (gaaladan) wuxuuna uga yimid cadaabku meelayn kasayn"},{"SurahNumber":39,"VerseNumber":26,"Text":"Markaasuu Eebe dhadhansiiyay dulli nolasha adduunyo, cadaabka aakhiraana weyn hadday wax garan"},{"SurahNumber":39,"VerseNumber":27,"Text":"Dhabbaan ugu caddayney dadka Quraanka tusaale kasta inay waantoobaan"},{"SurahNumber":39,"VerseNumber":28,"Text":"Waana Quraan carabi ku (qoran) oon qalloclahayn may dhawrsadaan"},{"SurahNumber":39,"VerseNumber":29,"Text":"Eebe wuxuu qadaray tusaale nin dad wadaagaan iskuna khilaafsan iyo mid usugnaada ruux si gaar ah ma egyihiin tusaale ahaan. mahad Eebaa iska leh dadka badidiisna ma oga"},{"SurahNumber":39,"VerseNumber":30,"Text":"Adigu waad dhiman iyaguna (Gaaladu) way dhiman"},{"SurahNumber":39,"VerseNumber":31,"Text":"Markaas maalinta qiyaame waxaad ku doodaysaan Eebihiin agtiisa"}]}