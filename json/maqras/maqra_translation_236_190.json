{"Id":190,"LanguageCodes":["hi","hin"],"Name":"hin-maulanaazizulha","Author":"Maulana Azizul Haque Al Umari","Language":"Hindi","Description":"Hindi","Direction":"ltr","Source":"https://quranenc.com/check/hindi_omari/v1.1.0-csv.1 , https://quranenc.com/en/browse/hindi_omari , https://quranenc.com ,","Translations":[{"SurahNumber":84,"VerseNumber":1,"Text":"जब आकाश फट जायेगा।"},{"SurahNumber":84,"VerseNumber":2,"Text":"और अपने पालनहार की सुनेगा और यही उसे करना भी चाहिये।"},{"SurahNumber":84,"VerseNumber":3,"Text":"तथा जब धरती फैला दी जायेगी।"},{"SurahNumber":84,"VerseNumber":4,"Text":"और जो उसके भीतर है, फैंक देगी तथा ख़ाली हो जायेगी।"},{"SurahNumber":84,"VerseNumber":5,"Text":"और अपने पालनहार की सुनेगी और यही उसे करना भी चाहिये।"},{"SurahNumber":84,"VerseNumber":6,"Text":"हे इन्सान! वस्तुतः, तू अपने पालनहार से मिलने के लिए परिश्रम कर रहा है और तू उससे अवश्य मिलेगा।"},{"SurahNumber":84,"VerseNumber":7,"Text":"फिर जिस किसी को उसका कर्मपत्र दाहिने हाथ में दिया जायेगा।"},{"SurahNumber":84,"VerseNumber":8,"Text":"तो उसका सरल ह़िसाब लिया जायेगा।"},{"SurahNumber":84,"VerseNumber":9,"Text":"तथा वह अपनों में प्रसन्न होकर वापस जायेगा।"},{"SurahNumber":84,"VerseNumber":10,"Text":"और जिन्हें उनका कर्मपत्र बायें हाथ में दिया जायेगा।"},{"SurahNumber":84,"VerseNumber":11,"Text":"तो वह विनाश (मृत्यु) को पुकारेगा।"},{"SurahNumber":84,"VerseNumber":12,"Text":"तथा नरक में जायेगा।"},{"SurahNumber":84,"VerseNumber":13,"Text":"वह अपनों में प्रसन्न रहता था।"},{"SurahNumber":84,"VerseNumber":14,"Text":"उसने सोचा था कि कभी पलट कर नहीं आयेगा।"},{"SurahNumber":84,"VerseNumber":15,"Text":"क्यों नहीं? निश्चय उसका पालनहार उसे देख रहा था।"},{"SurahNumber":84,"VerseNumber":16,"Text":"मैं सन्ध्या लालिमा की शपथ लेता हूँ"},{"SurahNumber":84,"VerseNumber":17,"Text":"तथा रात की और जिसे वह एकत्र करे"},{"SurahNumber":84,"VerseNumber":18,"Text":"तथा चाँद की, जब वह पूरा हो जाये।"},{"SurahNumber":84,"VerseNumber":19,"Text":"फिर तुम अवश्य एक दशा से दूसरी दशा में सवार होगे।"},{"SurahNumber":84,"VerseNumber":20,"Text":"फिर क्यों वे विश्वास नहीं करते"},{"SurahNumber":84,"VerseNumber":21,"Text":"और जब उनके पास क़ुर्आन पढ़ा जाता है, तो सज्दा नहीं करते।"},{"SurahNumber":84,"VerseNumber":22,"Text":"बल्कि काफ़िर तो उसे झुठलाते हैं।"},{"SurahNumber":84,"VerseNumber":23,"Text":"और अल्लाह उनके विचारों को भली-भाँति जानता है।"},{"SurahNumber":84,"VerseNumber":24,"Text":"अतः, उन्हें दुःखदायी यातना की शुभ सूचना दे दो।"},{"SurahNumber":84,"VerseNumber":25,"Text":"परन्तु, जो ईमान लाये तथा सदाचार किये, उनके लिए समाप्त न होने वाला बदला है।"},{"SurahNumber":85,"VerseNumber":1,"Text":"शपथ है बुर्जों वाले आकाश की"},{"SurahNumber":85,"VerseNumber":2,"Text":"शपश है उस दिन की, जिसका वचन दिया गया"},{"SurahNumber":85,"VerseNumber":3,"Text":"शपथ है साक्षी की और जिसपर साक्ष्य देगा"},{"SurahNumber":85,"VerseNumber":4,"Text":"खाईयों वालों का नाश हो गया"},{"SurahNumber":85,"VerseNumber":5,"Text":"जिनमें भड़कते हुए ईंधन की अग्नि थी।"},{"SurahNumber":85,"VerseNumber":6,"Text":"जबकि वे उनपर बैठे हुए थे।"},{"SurahNumber":85,"VerseNumber":7,"Text":"और वे ईमान वालों के साथ जो कर रहे थे, उसे देख रहे थे।"},{"SurahNumber":85,"VerseNumber":8,"Text":"और उनका दोष केवल यही था कि वे प्रभावी प्रशंसा किये अल्लाह के प्रति विश्वास किये हुए थे।"},{"SurahNumber":85,"VerseNumber":9,"Text":"जो आकाशों तथा धरती के राज्य का स्वामी है और अल्लाह सब कुछ देख रहा है।"},{"SurahNumber":85,"VerseNumber":10,"Text":"जिन्होंने ईमान लाने वाले नर नारियों को परीक्षा में डाला, फिर क्षमा याचना न की, उनके लिए नरक का दण्ड तथा भड़कती आग की यातना है।"},{"SurahNumber":85,"VerseNumber":11,"Text":"वास्तव में, जो ईमान लाये और सदाचार बने, उनके लिए ऐसे स्वर्ग हैं, जिनके तले नहरें बह रही हैं और यही बड़ी सफलता है।"},{"SurahNumber":85,"VerseNumber":12,"Text":"निश्चय तेरे पालनहार की पकड़ बहुत कड़ी है।"},{"SurahNumber":85,"VerseNumber":13,"Text":"वही पहले पैदा करता है और फिर दूसरी बार पैदा करेगा।"},{"SurahNumber":85,"VerseNumber":14,"Text":"और वह अति क्षमा तथा प्रेम करने वाला है।"},{"SurahNumber":85,"VerseNumber":15,"Text":"वह सिंहासन का महान स्वामी है।"},{"SurahNumber":85,"VerseNumber":16,"Text":"वह जो चाहे करता है।"},{"SurahNumber":85,"VerseNumber":17,"Text":"हे नबी! क्या तुम्हें सेनाओं की सूचना मिली"},{"SurahNumber":85,"VerseNumber":18,"Text":"फ़िरऔन तथा समूद को।"},{"SurahNumber":85,"VerseNumber":19,"Text":"बल्कि काफ़िर (विश्वासहीन) झुठलाने में लगे हुए हैं।"},{"SurahNumber":85,"VerseNumber":20,"Text":"और अल्लाह उन्हें हर ओर से घेरे हुए है।"},{"SurahNumber":85,"VerseNumber":21,"Text":"बल्कि, वह गौरव वाला क़ुर्आन है।"},{"SurahNumber":85,"VerseNumber":22,"Text":"जो लेखपत्र (लौह़े मह़फ़ूज़) में सुरक्षित है।"},{"SurahNumber":86,"VerseNumber":1,"Text":"शपथ है आकाश तथा रात में \"प्रकाश प्रदान करने वाले\" की"},{"SurahNumber":86,"VerseNumber":2,"Text":"और तुम क्या जानो कि वह \"रात में प्रकाश प्रदान करने वाला\" क्या है"},{"SurahNumber":86,"VerseNumber":3,"Text":"वह ज्योतिमय सितारा है।"},{"SurahNumber":86,"VerseNumber":4,"Text":"प्रत्येक प्राणी पर एक रक्षक है।"},{"SurahNumber":86,"VerseNumber":5,"Text":"इन्सान, ये तो विचार करे कि वह किस चीज़ से पैदा किया गया है"},{"SurahNumber":86,"VerseNumber":6,"Text":"उछलते पानी (वीर्य) से पैदा किया गया है।"},{"SurahNumber":86,"VerseNumber":7,"Text":"जो पीठ तथा सीने के पंजरों के मध्स से निकलता है।"},{"SurahNumber":86,"VerseNumber":8,"Text":"निश्चय वह, उसे लौटाने की शक्ति रखता है।"},{"SurahNumber":86,"VerseNumber":9,"Text":"जिस दिन मन के भेद परखे जायेंगे।"},{"SurahNumber":86,"VerseNumber":10,"Text":"तो उसे न कोई बल होगा और न उसका कोई सहायक।"},{"SurahNumber":86,"VerseNumber":11,"Text":"शपथ है आकाश की, जो बरसता है"},{"SurahNumber":86,"VerseNumber":12,"Text":"तथा फटने वाली धरती की।"},{"SurahNumber":86,"VerseNumber":13,"Text":"वास्तव में, ये (क़ुर्आन) दो-टूक निर्णय (फ़ैसला) करने वाला है।"},{"SurahNumber":86,"VerseNumber":14,"Text":"हँसी की बात नहीं।"},{"SurahNumber":86,"VerseNumber":15,"Text":"वह चाल बाज़ी करते हैं।"},{"SurahNumber":86,"VerseNumber":16,"Text":"मैं भी चाल बाज़ी कर रहा हूँ।"},{"SurahNumber":86,"VerseNumber":17,"Text":"अतः, काफ़िरों को कुछ थोड़ा अवसर दे दो।"}]}