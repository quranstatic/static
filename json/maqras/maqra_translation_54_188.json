{"Id":188,"LanguageCodes":["he","heb"],"Name":"heb-unknown","Author":"Unknown","Language":"Hebrew","Description":"Hebrew","Direction":"rtl","Source":"http://goodwordbooks.com/ , http://cpsglobal.org/","Translations":[{"SurahNumber":6,"VerseNumber":59,"Text":"אצלו מפתחות הנסתר, ורק הוא יודע אותם, והוא היודע את כל אשר ביבשה ובים, ואין עלה נופל בלי ידיעתו, וכל גרגיר במחשכי האדמה, וכל דבר, בין אם רטוב ובין אם יבש, אלא ( נרשם ) בספר גלוי"},{"SurahNumber":6,"VerseNumber":60,"Text":"והוא אשר יקבץ את נשמתכם בשנת הלילה, והיודע את מעשיכם ביום, ולאחר מכן יעורר אתכם בבוקר, עד שיתמלא הזמן הקצוב, ואז תחזרו אליו, והוא יודיעכם את אשר עשיתם"},{"SurahNumber":6,"VerseNumber":61,"Text":"והוא המכניע את עבדיו, והוא שולח שומרים (מלאכים) לשמור את צעדיכם ומעשיכם, ובבוא המוות אל אחד מכם, יוציאו שליחינו את נשמתו, והם לא יזניחו את תפקידם"},{"SurahNumber":6,"VerseNumber":62,"Text":"ואז הם יושבו אל אלוהים, אדונם האמתי, שרק לו השיפוט, והוא מהיר-חשבון"},{"SurahNumber":6,"VerseNumber":63,"Text":"אמור, \"מי יחלצכם ממחשכי היבשה והים בקוראכם אליו בהכנעה ופחד : אם יחלצנו מזאת נהיה מכירי-תודה"},{"SurahNumber":6,"VerseNumber":64,"Text":"אמור, \"אלוהים יחלצכם מהם ומכל מצוקה, אך לאחר מכן אתם משתפים (עבודה זרה)"},{"SurahNumber":6,"VerseNumber":65,"Text":"אמור, \" הוא היכול לשלח בכם עונש מעליכם או מתחת לרגליכם, או להכניס פירוד ביניכם ולתת לחלק מכם להעניש את החלק האחר\". ראה כיצד אנו חוזרים על האזהרות למען יבינו"},{"SurahNumber":6,"VerseNumber":66,"Text":"והתכחשו לו בני עמך (הקוראן,) ואולם הוא הצדק. אמור, אין אני אחראי לכם"},{"SurahNumber":6,"VerseNumber":67,"Text":"לכל מאורע יש המועד שלו, ולבסוף תדעו"},{"SurahNumber":6,"VerseNumber":68,"Text":"ואם תראה את אלה המדברים על אותותינו בזלזול, התרחק מהם עד אשר ידברו על עניין אחר. ואם השטן יגרום לך לשכוח, אל תוסיף לשבת אחרי ההזכרה עם האנשים המקנה המקפחים"},{"SurahNumber":6,"VerseNumber":69,"Text":"אין על אלה היראים כל אחריות למה שעושים (החוטאים,) אלא עליהם רק להזכירם למען ייראו"},{"SurahNumber":6,"VerseNumber":70,"Text":"ועזוב את אלה אשר הפכו את דתם למשחק ושעשוע, ושחיי העולם-הזה התעו אותם. והזכר להם בו (הקוראן) למען תהיה נפש אחראית למעשיה, ומלבד אלוהים אין לה תומך ולא מליץ. וכל פדיון שתציע לא יתקבל ממנה. אלה אשר גרמו לרוע, להם משקה של מים רותחים ועונש כואב (בגיהינום)"},{"SurahNumber":6,"VerseNumber":71,"Text":"אמור, \"הנתפלל אל מישהו אחר מלבד אלוהים? אל מי שלא יועיל ולא יזיק לנו? ונחזור אל הכפירה לאחר שאלוהים הדרכנו? (ונהיה) כמו זה אשר התעוהו השטנים בארץ\tונהיה במבוכה (למרות) שחבריו קראו לו אל ההדרכה באומרם \"בוא אלינו?\" אמור, \"רק הדרכת אלוהים היא ההדרכה הנכונה, וצווינו להיכנע (להתמסר) לריבון העולמים"},{"SurahNumber":6,"VerseNumber":72,"Text":"ואכן צווינו, \"קיימו את התפילה ויראו ממנו, כי אליו תקובצו"},{"SurahNumber":6,"VerseNumber":73,"Text":"והוא אשר ברא את השמים ואת הארץ באמת. ביום אשר אמר \"היה,\"! והכל נהיה, כל אמרותיו אמת. ולו המלכות ביום אשר ייתקע בשופר. יודע הנסתר והנגלה, והוא החכם הבקי"}]}