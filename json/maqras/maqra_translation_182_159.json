{"Id":159,"LanguageCodes":["fa","fas"],"Name":"fas-mohammadsadeqit","Author":"Mohammad Sadeqi Tehrani","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":38,"VerseNumber":21,"Text":"و آیا خَبرِ مهم دشمنان، چون از محراب (داوود به سختی) بالا رفتند، به تو رسید؟"},{"SurahNumber":38,"VerseNumber":22,"Text":"چون (ناگهان) بر داوود درآمدند، پس او از آنان به هراس افتاد. گفتند: «مترس (ما) دو دشمنیم؛ یکی از ما بر دیگری تجاوز کرده. پس میان ما به حقّ داوری کن و افراط و پراکنده‌گویی مکن و ما را به میانه‌ی راه راست رهبری کن.»"},{"SurahNumber":38,"VerseNumber":23,"Text":"«به‌راستی این برادر من است. او را نَودونُه میش و مرا یک میش است. پس (به من) گفت آن (یک) را (هم) به من واگذار و در سخن(اش) با من چیرگی و زورگویی کرد.»"},{"SurahNumber":38,"VerseNumber":24,"Text":"(داوود) گفت: «همانا او در مطالبه‌ی میش تو - (اضافه) بر میش‌های خودش - بر تو همواره ستم کرده. و بی‌گمان بسیاری از شریکان به همدیگر بی‌چون ستم روا می‌دارند؛ جز کسانی که ایمان آورده و کارهای شایسته کرده‌اند و اینان اندکند.» و داوود گمان (درستی) برد که ما او را بی‌گمان سخت آزمایش کرده‌ایم. پس از پروردگارش پوشش خواست و در حال رکوعش (به سجده) فرو افتاد و (سوی پروردگار) پیاپی بازگشت"},{"SurahNumber":38,"VerseNumber":25,"Text":"پس برای او این (ماجرا) را پوشاندیم‌. و به‌راستی برای او پیش ما بسی تقرّب و بازگشتی خوش است"},{"SurahNumber":38,"VerseNumber":26,"Text":"(به او گفتیم:) «داوود! ما تو را در زمین جانشینی (رسالتی از رسولان) گردانیدیم‌؛ پس میان مردمان بحقّ حکم کن و از هوا(ی نفس) پیروی مکن، که از راه خدا گمراهت کند.» بی‌گمان کسانی که از راه خدا به در می‌روند - به (سزای) آنکه روز حساب را فراموش کرده‌اند - برایشان عذابی سخت است"},{"SurahNumber":38,"VerseNumber":27,"Text":"و ما آسمان و زمین و آنچه را که میان این دو است باطل نیافریدیم. این گمان کسانی است که کافر شدند. پس وای از آتش برای کسانی که کافر شدند"},{"SurahNumber":38,"VerseNumber":28,"Text":"یا (مگر) کسانی را که گرویده و کارهای شایسته کردند، چون مفسدانِ در زمین می‌نهیم، یا پرهیزگاران را چون فاجران قرار می‌دهیم‌؟"},{"SurahNumber":38,"VerseNumber":29,"Text":"کتابی که آن را سوی تو نازل کردیم مبارک است، تا آیاتش را بیندیشند، و برای اینکه خردمندان ویژه (بدان) پند گیرند"},{"SurahNumber":38,"VerseNumber":30,"Text":"و سلیمان را به داوود بخشیدیم. چه نیکو بنده‌ای است. به‌راستی او (سوی آفریدگار) بسی رهسپار است"},{"SurahNumber":38,"VerseNumber":31,"Text":"چون شباهنگام، اسب‌های اصیل صف‌اندرصف برایش به نمایش گذارده شدند،"},{"SurahNumber":38,"VerseNumber":32,"Text":"پس (سلیمان) گفت: «من به‌راستی دوستی آن خیر [:اسب‌های جهاد] را دوست داشته‌ام [:برگزیده‌ام] (که) نشأت‌گرفته و برخاسته از یاد پروردگار من است. تا اینکه (آن اسبان) در پرده(ی شب) پنهان گشتند.»"},{"SurahNumber":38,"VerseNumber":33,"Text":"(گفت: ) «اسب‌ها را نزد من باز آورید.» پس شروع کرد به دست کشیدن بر ساق‌ها و گردن‌هایشان"},{"SurahNumber":38,"VerseNumber":34,"Text":"و همواره سلیمان را بسی آزمودیم و بر تختش جسدی بیفکندیم ؛ سپس (به ما) پی‌درپی برگشت"},{"SurahNumber":38,"VerseNumber":35,"Text":"گفت: «پروردگارم! پوششی برایم بنه و مُلکی به من ببخش که هیچ کس را پس از من سزاوار نباشد. به‌درستی تو (همین) تو بسی بخشنده‌ای.»"},{"SurahNumber":38,"VerseNumber":36,"Text":"پس باد را در اختیار او قرار دادیم، حال آنکه هر جا به‌درستی برفت به فرمان او به نرمی و راهواری روان می‌شد"},{"SurahNumber":38,"VerseNumber":37,"Text":"و شیطان‌ها(ی رام) را (نیز که) هر یک را بنّا و غوّاصند؛"},{"SurahNumber":38,"VerseNumber":38,"Text":"و دیگرانی (از شیطان‌ها) را که با زنجیرها سخت بسته شده بودند (تحت فرمانش درآوردیم)"},{"SurahNumber":38,"VerseNumber":39,"Text":"(گفتیم:) «این بخشش ماست. پس (آن را) بی‌شمار منّت بگذار یا نگاه دار.»"},{"SurahNumber":38,"VerseNumber":40,"Text":"و بی‌گمان برای او در پیشگاهمان به‌راستی تقرب و فرجامی نیکوست"},{"SurahNumber":38,"VerseNumber":41,"Text":"و بنده‌ی ما ایّوب را به یاد آر، چون پروردگارش را ندا در داد: «شیطان همواره مرا به رنج‌ها و عذابی بزرگ مبتلا کرده.»"},{"SurahNumber":38,"VerseNumber":42,"Text":"(به او گفتیم:) «با پای خود روان شو (که) این، شستنگاهی سرد و آشامیدنی است.»"},{"SurahNumber":38,"VerseNumber":43,"Text":"و (دوباره) کسانش و مانندشان را، همراهشان بدو بخشیدیم، تا رحمتی از جانبمان و یادواره‌ای برای خردمندان باشد"},{"SurahNumber":38,"VerseNumber":44,"Text":"و (به او گفتیم:) «یک بسته ترکه‌ی نازک نرم به دستت بگیر. پس (همسرت را) با آن (به نرمی) بزن و سوگند(ت) را مشکن.‌» ما همواره او را شکیبا یافتیم. چه نیکو بنده‌ای! به‌راستی او بسیار بازگشت‌کننده (سوی ما) است"},{"SurahNumber":38,"VerseNumber":45,"Text":"و بندگانمان ابراهیم و اسحاق و یعقوب را - که نیرومندان و دیده‌وران بودند- به یاد آور"},{"SurahNumber":38,"VerseNumber":46,"Text":"ما همواره آنان را با پاک‌سازی ویژه‌ای - (که) یادآوریِ سرای (دنیا و آخرت است) - خالص گردانیدیم"},{"SurahNumber":38,"VerseNumber":47,"Text":"و آنان به‌راستی در پیشگاهمان بی‌گمان از برگزیدگان (و) نیکانند"},{"SurahNumber":38,"VerseNumber":48,"Text":"و اسماعیل و یَسَع و ذالکفل را به یاد آور و (اینان) همگان از نیکانند"},{"SurahNumber":38,"VerseNumber":49,"Text":"این یادواره‌ای است (بزرگ) و همواره برای پرهیزگاران بی‌گمان بازگشتی پیاپی و بس نیک است"},{"SurahNumber":38,"VerseNumber":50,"Text":"باغ‌های با درختان سر‌درهم جاودان، حال آنکه درب‌ها(شان) برایشان بس گشوده‌است"},{"SurahNumber":38,"VerseNumber":51,"Text":"در آنجا تکیه‌زنان، میوه‌های فراوان و نوشیدنی(شان را) بخواهند"}]}