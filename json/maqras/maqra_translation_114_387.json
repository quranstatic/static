{"Id":387,"LanguageCodes":["tr","tur"],"Name":"tur-celalyldrm","Author":"Celal Y Ld R M","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":17,"VerseNumber":23,"Text":"Rabbin ancak kendisine kulluk etmeni; ana-babaya iyilikte bulunmanı emretmiştir. Onlardan biri ya da ikisi senin yanında yaşlanırsa, onlara «öf!» bile deme; onları sakın azarlama, onlara hep güzel, tatlı, iç açıcı söz söyle"},{"SurahNumber":17,"VerseNumber":24,"Text":"Onlara çok merhametli davranıp tevazu´ kanadını indir ve de ki: Rabbim I Küçükken beni besleyip büyüttükleri gibi onlara merhamette bulun"},{"SurahNumber":17,"VerseNumber":25,"Text":"Rabbiniz, içinizde olanı iyi bilir ; eğer iyi-yararlı kişiler olursanız, şüphesiz ki O, kendisine (imânla, tevbeyle) dönüp yönelenler için çok bağışlayıcıdır"},{"SurahNumber":17,"VerseNumber":26,"Text":"Yakınlara, yoksula, yolda kalmışa hakkını ver ve sakın saçıp savurma"},{"SurahNumber":17,"VerseNumber":27,"Text":"Şüphe yok ki, saçıp savuranlar, şeytanların kardeşleridir. Şeytan ise Rabbine karşı çok nankördür"},{"SurahNumber":17,"VerseNumber":28,"Text":"Rabbinden umduğun rahmeti arzulayarak, onlardan (sözü edilen hak sahiplerinden) yüzçevirirsen, o durumda onlara (hiç değilse) tatlı yumuşak bir söz söyle"},{"SurahNumber":17,"VerseNumber":29,"Text":"Elini boynuna bağlayıp asma, onu büsbütün açma, sonra kınanır, pişmanlık içinde açıkta kalırsın"},{"SurahNumber":17,"VerseNumber":30,"Text":"Şüphesiz ki Rabbin rızkı dilediğine genişletir, dilediğine de bir ölçüye göre daraltır. Çünkü O, kullarından elbette haberlidir ve onları mutlaka görür"},{"SurahNumber":17,"VerseNumber":31,"Text":"Çocuklarınızı fakirlik endişe ve korkusuyla öldürmeyin. Biz onları da, sizi de rızıklandırıyoruz. Şüphesiz ki, onları öldürmek büyük bir suçtur"},{"SurahNumber":17,"VerseNumber":32,"Text":"Zinaya yaklaşmayın; çünkü o elbette hayâsızlıktır ve kötü bir yoldur"},{"SurahNumber":17,"VerseNumber":33,"Text":"Allah´ın haram kıldığı, (öldürülmesini kesinlikle yasakladığı) kimseyi —haklı bir sebep dışında— öldürmeyin. Kim haksız yere öldürürse, onun (öldürülenin) velîsine bir yetki vermişizdir; artık o da öldürme hususunda aşırı gitmesin ; çünkü o yardıma eriştirilmiştir"},{"SurahNumber":17,"VerseNumber":34,"Text":"Yetim malına da —rüşde erinceye kadar— en güzel ve uygun şeklin dışında yaklaşmayın. Verilen sözü, yapılan sözleşmeyi yerine getirin. Çünkü verilen söz ve yapılan sözleşmede mutlaka sorumluluk vardır"},{"SurahNumber":17,"VerseNumber":35,"Text":"Ölçtüğünüz zaman ölçeği tam olarak yerine getirin ; doğru teraziyle tartın. Bu daha hayırlı ve sonuç yönünden de daha iyidir"},{"SurahNumber":17,"VerseNumber":36,"Text":"Bilmediğin bir şeyin ardına düşme; çünkü doğrusu kulak, göz ve kalb, bunların herbiri ondan (ardına düştüğün şeyden) sorumludur"},{"SurahNumber":17,"VerseNumber":37,"Text":"Yeryüzünde böbürlenerek yürüme ; çünkü sen yeri delemezsin ve boyca da dağlara ulaşamazsın"},{"SurahNumber":17,"VerseNumber":38,"Text":"Daha kötüsü, bütün bunlar Rabbin katında sevilmeyen şeylerdir"},{"SurahNumber":17,"VerseNumber":39,"Text":"İşte bunlar Rabbinin sana vahyettiği hikmetlerdendir. Allah ile beraber başka bir tanrı edinme, sonra kınanmış, koğulmuş olarak Cehennem´e atılırsın"},{"SurahNumber":17,"VerseNumber":40,"Text":"Rabbiniz sizi oğullarla seçkinleştirdi de kendisi meleklerden dişiler (kızlar) mı edindi ?! Doğrusu siz çok büyük (çok ağır) bir söz söylüyorsunuz"},{"SurahNumber":17,"VerseNumber":41,"Text":"Şanıma and olsun ki biz, bu Kur´ân´da (sözü edilen hususları), iyice düşünüp öğüt alsınlar diye bir bir açıklayıp tekrarladık. Ne yazık ki bu uyarı ve öğütler onların sadece nefretini artırmaktadır"},{"SurahNumber":17,"VerseNumber":42,"Text":"De ki: Eğer O´nunla beraber —dedikleri gibi— başka ilâhlar olsaydı, elbette onlar Arş´ın sahibine bir yol ararlardı"},{"SurahNumber":17,"VerseNumber":43,"Text":"Münezzeh ve çok yüce olan Allah onların dediklerinden hem çok yüce, hem çok büyüktür"},{"SurahNumber":17,"VerseNumber":44,"Text":"Yedi gökler, yer ve bunlarda bulunanlar O´nu tesbîh ve tenzîh ederler. Zaten hiçbir şey yoktur ki, O´nu hamd ile tesbîh etmesin ; ne var ki, siz onların teşbihlerini anlamazsınız. Şüphesiz ki O, Halîm´dir (şefkatlidir, merhametlidir, sabırlıdır, lûtf ile muamele edicidir) ve çok bağışlayandır"},{"SurahNumber":17,"VerseNumber":45,"Text":"Kur´ân´ı okuduğun zaman, seninle Âhiret´e inanmayanlar arasına görünmez bir perde yerleştiririz"},{"SurahNumber":17,"VerseNumber":46,"Text":"Kalbleri üzerine O´nu anlamalarına engel kılıflar geçiririz (perdeler örteriz); kulaklarına da bir ağırlık koyarız. Kur´ân´da Rabbini, «Bir» olarak andığın zaman nefretle arkalarını dönüp giderler"},{"SurahNumber":17,"VerseNumber":47,"Text":"Seni dinledikleri zaman neye nasıl kulak verdiklerini ve o gizli toplanıp fısıldaşarak zâlimlerin ; «siz ancak büyülenmiş bir adama uyuyorsunuz» dediklerini çok iyi biliyoruz"},{"SurahNumber":17,"VerseNumber":48,"Text":"Dikkat et, sana nasıl da misâller veriyorlar da bu yüzden sapıttılar ; artık bir yol da bulamıyacaklar"},{"SurahNumber":17,"VerseNumber":49,"Text":"Biz kemik (yığını) ve ufalanmış toz haline geldiğimiz zaman, biz mi yepyeni bir yaratık olarak diriltilip kaldırılacağız? derler"}]}