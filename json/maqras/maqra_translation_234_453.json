{"Id":453,"LanguageCodes":["ur","urd"],"Name":"urd-fatehmuhammadja","Author":"Fateh Muhammad Jalandhry","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":80,"VerseNumber":1,"Text":"(محمد مصطفٰےﷺ) ترش رُو ہوئے اور منہ پھیر بیٹھے"},{"SurahNumber":80,"VerseNumber":2,"Text":"کہ ان کے پاس ایک نابینا آیا"},{"SurahNumber":80,"VerseNumber":3,"Text":"اور تم کو کیا خبر شاید وہ پاکیزگی حاصل کرتا"},{"SurahNumber":80,"VerseNumber":4,"Text":"یا سوچتا تو سمجھانا اسے فائدہ دیتا"},{"SurahNumber":80,"VerseNumber":5,"Text":"جو پروا نہیں کرتا"},{"SurahNumber":80,"VerseNumber":6,"Text":"اس کی طرف تو تم توجہ کرتے ہو"},{"SurahNumber":80,"VerseNumber":7,"Text":"حالانکہ اگر وہ نہ سنورے تو تم پر کچھ (الزام) نہیں"},{"SurahNumber":80,"VerseNumber":8,"Text":"اور جو تمہارے پاس دوڑتا ہوا آیا"},{"SurahNumber":80,"VerseNumber":9,"Text":"اور (خدا سے) ڈرتا ہے"},{"SurahNumber":80,"VerseNumber":10,"Text":"اس سے تم بےرخی کرتے ہو"},{"SurahNumber":80,"VerseNumber":11,"Text":"دیکھو یہ (قرآن) نصیحت ہے"},{"SurahNumber":80,"VerseNumber":12,"Text":"پس جو چاہے اسے یاد رکھے"},{"SurahNumber":80,"VerseNumber":13,"Text":"قابل ادب ورقوں میں (لکھا ہوا)"},{"SurahNumber":80,"VerseNumber":14,"Text":"جو بلند مقام پر رکھے ہوئے (اور) پاک ہیں"},{"SurahNumber":80,"VerseNumber":15,"Text":"لکھنے والوں کے ہاتھوں میں"},{"SurahNumber":80,"VerseNumber":16,"Text":"جو سردار اور نیکو کار ہیں"},{"SurahNumber":80,"VerseNumber":17,"Text":"انسان ہلاک ہو جائے کیسا ناشکرا ہے"},{"SurahNumber":80,"VerseNumber":18,"Text":"اُسے (خدا نے) کس چیز سے بنایا؟"},{"SurahNumber":80,"VerseNumber":19,"Text":"نطفے سے بنایا پھر اس کا اندازہ مقرر کیا"},{"SurahNumber":80,"VerseNumber":20,"Text":"پھر اس کے لیے رستہ آسان کر دیا"},{"SurahNumber":80,"VerseNumber":21,"Text":"پھر اس کو موت دی پھر قبر میں دفن کرایا"},{"SurahNumber":80,"VerseNumber":22,"Text":"پھر جب چاہے گا اسے اٹھا کھڑا کرے گا"},{"SurahNumber":80,"VerseNumber":23,"Text":"کچھ شک نہیں کہ خدا نے اسے جو حکم دیا اس نے اس پر عمل نہ کیا"},{"SurahNumber":80,"VerseNumber":24,"Text":"تو انسان کو چاہیئے کہ اپنے کھانے کی طرف نظر کرے"},{"SurahNumber":80,"VerseNumber":25,"Text":"بے شک ہم ہی نے پانی برسایا"},{"SurahNumber":80,"VerseNumber":26,"Text":"پھر ہم ہی نے زمین کو چیرا پھاڑا"},{"SurahNumber":80,"VerseNumber":27,"Text":"پھر ہم ہی نے اس میں اناج اگایا"},{"SurahNumber":80,"VerseNumber":28,"Text":"اور انگور اور ترکاری"},{"SurahNumber":80,"VerseNumber":29,"Text":"اور زیتون اور کھجوریں"},{"SurahNumber":80,"VerseNumber":30,"Text":"اور گھنے گھنے باغ"},{"SurahNumber":80,"VerseNumber":31,"Text":"اور میوے اور چارا"},{"SurahNumber":80,"VerseNumber":32,"Text":"(یہ سب کچھ) تمہارے اور تمہارے چارپایوں کے لیے بنایا"},{"SurahNumber":80,"VerseNumber":33,"Text":"تو جب (قیامت کا) غل مچے گا"},{"SurahNumber":80,"VerseNumber":34,"Text":"اس دن آدمی اپنے بھائی سے دور بھاگے گا"},{"SurahNumber":80,"VerseNumber":35,"Text":"اور اپنی ماں اور اپنے باپ سے"},{"SurahNumber":80,"VerseNumber":36,"Text":"اور اپنی بیوی اور اپنے بیٹے سے"},{"SurahNumber":80,"VerseNumber":37,"Text":"ہر شخص اس روز ایک فکر میں ہو گا جو اسے (مصروفیت کے لیے) بس کرے گا"},{"SurahNumber":80,"VerseNumber":38,"Text":"اور کتنے منہ اس روز چمک رہے ہوں گے"},{"SurahNumber":80,"VerseNumber":39,"Text":"خنداں و شاداں (یہ مومنان نیکو کار ہیں)"},{"SurahNumber":80,"VerseNumber":40,"Text":"اور کتنے منہ ہوں گے جن پر گرد پڑ رہی ہو گی"},{"SurahNumber":80,"VerseNumber":41,"Text":"(اور) سیاہی چڑھ رہی ہو گی"},{"SurahNumber":80,"VerseNumber":42,"Text":"یہ کفار بدکردار ہیں"},{"SurahNumber":81,"VerseNumber":1,"Text":"جب سورج لپیٹ لیا جائے گا"},{"SurahNumber":81,"VerseNumber":2,"Text":"جب تارے بےنور ہو جائیں گے"},{"SurahNumber":81,"VerseNumber":3,"Text":"اور جب پہاڑ چلائے جائیں گے"},{"SurahNumber":81,"VerseNumber":4,"Text":"اور جب بیانے والی اونٹنیاں بےکار ہو جائیں گی"},{"SurahNumber":81,"VerseNumber":5,"Text":"اور جب وحشی جانور جمع اکٹھے ہو جائیں گے"},{"SurahNumber":81,"VerseNumber":6,"Text":"اور جب دریا آگ ہو جائیں گے"},{"SurahNumber":81,"VerseNumber":7,"Text":"اور جب روحیں (بدنوں سے) ملا دی جائیں گی"},{"SurahNumber":81,"VerseNumber":8,"Text":"اور جب لڑکی سے جو زندہ دفنا دی گئی ہو پوچھا جائے گا"},{"SurahNumber":81,"VerseNumber":9,"Text":"کہ وہ کس گناہ پرماری گئی"},{"SurahNumber":81,"VerseNumber":10,"Text":"اور جب (عملوں کے) دفتر کھولے جائیں گے"},{"SurahNumber":81,"VerseNumber":11,"Text":"اور جب آسمانوں کی کھال کھینچ لی جائے گی"},{"SurahNumber":81,"VerseNumber":12,"Text":"اور جب دوزخ (کی آگ) بھڑکائی جائے گی"},{"SurahNumber":81,"VerseNumber":13,"Text":"اور بہشت جب قریب لائی جائے گی"},{"SurahNumber":81,"VerseNumber":14,"Text":"تب ہر شخص معلوم کر لے گا کہ وہ کیا لے کر آیا ہے"},{"SurahNumber":81,"VerseNumber":15,"Text":"ہم کو ان ستاروں کی قسم جو پیچھے ہٹ جاتے ہیں"},{"SurahNumber":81,"VerseNumber":16,"Text":"(اور) جو سیر کرتے اور غائب ہو جاتے ہیں"},{"SurahNumber":81,"VerseNumber":17,"Text":"اور رات کی قسم جب ختم ہونے لگتی ہے"},{"SurahNumber":81,"VerseNumber":18,"Text":"اور صبح کی قسم جب نمودار ہوتی ہے"},{"SurahNumber":81,"VerseNumber":19,"Text":"کہ بےشک یہ (قرآن) فرشتہٴ عالی مقام کی زبان کا پیغام ہے"},{"SurahNumber":81,"VerseNumber":20,"Text":"جو صاحب قوت مالک عرش کے ہاں اونچے درجے والا ہے"},{"SurahNumber":81,"VerseNumber":21,"Text":"سردار (اور) امانت دار ہے"},{"SurahNumber":81,"VerseNumber":22,"Text":"اور (مکے والو) تمہارے رفیق (یعنی محمدﷺ) دیوانے نہیں ہیں"},{"SurahNumber":81,"VerseNumber":23,"Text":"بےشک انہوں نے اس (فرشتے) کو (آسمان کے کھلے یعنی) مشرقی کنارے پر دیکھا ہے"},{"SurahNumber":81,"VerseNumber":24,"Text":"اور وہ پوشیدہ باتوں (کے ظاہر کرنے) میں بخیل نہیں"},{"SurahNumber":81,"VerseNumber":25,"Text":"اور یہ شیطان مردود کا کلام نہیں"},{"SurahNumber":81,"VerseNumber":26,"Text":"پھر تم کدھر جا رہے ہو"},{"SurahNumber":81,"VerseNumber":27,"Text":"یہ تو جہان کے لوگوں کے لیے نصیحت ہے"},{"SurahNumber":81,"VerseNumber":28,"Text":"(یعنی) اس کے لیے جو تم میں سے سیدھی چال چلنا چاہے"},{"SurahNumber":81,"VerseNumber":29,"Text":"اور تم کچھ بھی نہیں چاہ سکتے مگر وہی جو خدائے رب العالمین چاہے"}]}