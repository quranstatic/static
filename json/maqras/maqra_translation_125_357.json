{"Id":357,"LanguageCodes":["ta","tam"],"Name":"tam-janturstfoundat","Author":"Jan Turst Foundation","Language":"Tamil","Description":"Tamil","Direction":"ltr","Source":"http://tanzil.net","Translations":[{"SurahNumber":20,"VerseNumber":1,"Text":"தாஹா"},{"SurahNumber":20,"VerseNumber":2,"Text":"(நபியே!) நீர் துன்பப்படுவதற்காக நாம் இந்த குர்ஆனை உம்மீது இறக்கவில்லை"},{"SurahNumber":20,"VerseNumber":3,"Text":"(அல்லாஹ்வுக்கு) அஞ்சுவோருக்கு நல்லுபதேசமே அன்றி (வேறில்லை)"},{"SurahNumber":20,"VerseNumber":4,"Text":"பூமியையும், உயர்வான வானங்களையும் படைத்தவனிடமிருந்து அது இறக்கி அருளப் பெற்றது"},{"SurahNumber":20,"VerseNumber":5,"Text":"அர்ரஹ்மான் அர்ஷின் மீது அமைந்தான்"},{"SurahNumber":20,"VerseNumber":6,"Text":"வானங்களிலுள்ளவையும், பூமியிலுள்ளவையும், இவ்விரண்டிற்கும் இடையே உள்ளவையும், மண்ணுக்கு அடியில் உள்ளவையும் அவனுக்கே உரியன"},{"SurahNumber":20,"VerseNumber":7,"Text":"(நபியே!) நீர் உரக்கச் சொன்னாலும் நிச்சயமாக அவன் இரகசியத்தையும் (அதை விட) மறைவானதையும் அறிகிறான்"},{"SurahNumber":20,"VerseNumber":8,"Text":"அல்லாஹ் - அவனைத் தவிர வணக்கத்திற்குரிய நாயன் வேறில்லை, அவனுக்கு அழகிய திரு நாமங்கள் இருக்கின்றன"},{"SurahNumber":20,"VerseNumber":9,"Text":"இன்னும் (நபியே!) மூஸாவின் வரலாறு உம்மிடம் வந்ததா"},{"SurahNumber":20,"VerseNumber":10,"Text":"அவர் நெருப்பைக் கண்டு தம் குடும்பத்தாரிடம் \"நீங்கள் (இங்கு சிறிது) தங்குங்கள்; நிச்சயமாக நான் நெருப்பைக் கண்டேன்; ஒரு வேளை அதிலிருந்து உங்களுக்கு ஓர் எரி கொள்ளியைக் கொண்டு வரவோ, அல்லது நாம் செல்ல வேண்டிய பாதையை அந் நெருப்பி(ன் உதவியி)னால் கண்டு பிடிக்கவோ செய்யலாம்\" என்று (கூறினார்)"},{"SurahNumber":20,"VerseNumber":11,"Text":"அவர் (நெருப்பின்) அருகே வந்த போது \"மூஸாவே!\" என்று அழைக்கப் பட்டார்"},{"SurahNumber":20,"VerseNumber":12,"Text":"நிச்சயமாக நாம் தான் உம்முடைய இறைவன், நீர் உம் காலணிகள் இரண்டையும் கழற்றிவிடும்! நிச்சயமாக நீர் 'துவா' என்னும் புனிதமான பள்ளத்தாக்கில் இருக்கிறீர்"},{"SurahNumber":20,"VerseNumber":13,"Text":"இன்னும் \"நாம் உம்மை (என் தூதராக)த் தேர்ந்தெடுத்தேன், ஆதலால் வஹீயின் வாயிலாக (உமக்கு) அறிவிக்கப் படுவதற்கு நீர் செவியேற்பீராக"},{"SurahNumber":20,"VerseNumber":14,"Text":"நிச்சயமாக நாம் தான் அல்லாஹ்! என்னைத் தவிர வேறு நாயன் இல்லை, ஆகவே, என்னையே நீர் வணங்கும், என்னை தியானிக்கும் பொருட்டு தொழுகையை நிலைநிறுத்துவீராக"},{"SurahNumber":20,"VerseNumber":15,"Text":"ஒவ்வோர் ஆத்மாவும் தான் செய்ததற்குத் தக்கபடி பிரதிபலன்கள் அளிக்கப்படும் பொருட்டு (நியாயத் தீர்ப்புக்குரிய) வேளை நிச்சயமாக வரவிருக்கிறது, ஆயினும் அதை மறைத்து வைக்க நாடுகிறேன்"},{"SurahNumber":20,"VerseNumber":16,"Text":"ஆகவே, அதனை நம்பாது, தன் (மன) இச்சையைப் பின்பற்றுபவன் திடனாக அதைவிட்டும் உம்மைத் திருப்பிவிட வேண்டாம். அவ்வாறாயின், நீர் அழிந்துபோவீர்"},{"SurahNumber":20,"VerseNumber":17,"Text":"மூஸாவே! உம்முடைய வலது கையில் இருப்பது என்ன?\" (என்றும் அல்லாஹ் கேட்டான்)"},{"SurahNumber":20,"VerseNumber":18,"Text":"(அதற்கவர்) \"இது என்னுடைய கைத்தடி, இதன் மீது நான் சாய்ந்து கொள்வேன், இதைக் கொண்டு என் ஆடுகளுக்கு இலைகள் பறிப்பேன், இன்னும் இதில் எனக்கு வேறு தேவைகளும் நிறைவேறுகின்றன\" என்று கூறினார்"},{"SurahNumber":20,"VerseNumber":19,"Text":"அதற்கு (இறைவன்) \"மூஸாவே! அதை நீர் கீழே எறியும்\" என்றான்"},{"SurahNumber":20,"VerseNumber":20,"Text":"அவ்வாறே அவர் அதனைக் கீழே எறிந்தார், அப்போது அது ஊர்ந்து செல்லும் ஒரு பாம்பாயிற்று"},{"SurahNumber":20,"VerseNumber":21,"Text":"(இறைவன்) கூறினான்: \"அதைப் பிடியும், பயப்படாதீர்; உடனே நாம் அதை அதன் பழைய நிலைக்கே மீட்டுவோம்"},{"SurahNumber":20,"VerseNumber":22,"Text":"இன்னும், உம் கையை உம் விலாப்புறமாக புகுத்தி (வெளியில்) எடும், அது ஒளி மிக்கதாய் மாசற்ற வெண்மையாக வெளிவரும், இது மற்றோர் அத்தாட்சியாகும்"},{"SurahNumber":20,"VerseNumber":23,"Text":"(இவ்வாறு) நம்முடைய பெரிய அத்தாட்சிகளிலிருந்து (சிலவற்றை) உமக்குக் காண்பிக்கிறோம்"},{"SurahNumber":20,"VerseNumber":24,"Text":"ஃபிர்அவ்னிடம் நீர் செல்வீராக! நிச்சயமாக அவன் (வரம்பு) மீறி விட்டான்\" (என்றும் அல்லாஹ் கூறினான்)"},{"SurahNumber":20,"VerseNumber":25,"Text":"(அதற்கு மூஸா) கூறினார்: \"இறைவனே! எனக்காக என் நெஞ்சத்தை நீ (உறுதிப்படுத்தி) விரிவாக்கி தருவாயாக"},{"SurahNumber":20,"VerseNumber":26,"Text":"என் காரியத்தை எனக்கு நீ எளிதாக்கியும் வைப்பாயாக"},{"SurahNumber":20,"VerseNumber":27,"Text":"என் நாவிலுள்ள (திக்குவாய்) முடிச்சையும் அவிழ்ப்பாயாக"},{"SurahNumber":20,"VerseNumber":28,"Text":"என் சொல்லை அவர்கள் விளங்கிக் கொள்வதற்காக"},{"SurahNumber":20,"VerseNumber":29,"Text":"என் குடும்பத்திலிருந்து எனக்கு (உதவி செய்ய) ஓர் உதவியாளரையும் ஏற்படுத்தித் தருவாயாக"},{"SurahNumber":20,"VerseNumber":30,"Text":"என் சகோதரர் ஹாரூனை (அவ்வாறு ஏற்படுத்தித் தருவாயாக)"},{"SurahNumber":20,"VerseNumber":31,"Text":"அவரைக் கொண்டு என் முதுகை வலுப்படுத்துவாயாக"},{"SurahNumber":20,"VerseNumber":32,"Text":"என் காரியத்தில் அவரைக் கூட்டாக்கி வைப்பாயாக"},{"SurahNumber":20,"VerseNumber":33,"Text":"நாங்கள் உன்னை அதிகமதிகம் (தஸ்பீஹு செய்து) துதிப்பதற்காகவும்"},{"SurahNumber":20,"VerseNumber":34,"Text":"உன்னை அதிகமதிகம் நினைவு கூர்வதற்காகவும் (இவற்றையெல்லாம் அருள்வாயாக)"},{"SurahNumber":20,"VerseNumber":35,"Text":"நிச்சயமாக, நீ எங்களை நோக்கியவனாகவே இருக்கிறாய்\" (என்றார்)"},{"SurahNumber":20,"VerseNumber":36,"Text":"மூஸாவே! நீர் கேட்டவை, நிச்சயமாக உமக்குக் கொடுக்கப்பட்டிருக்கின்றன\" என்று (அல்லாஹ்) கூறினான்"},{"SurahNumber":20,"VerseNumber":37,"Text":"மேலும், முன்னர் மற்றொரு முறையும் நிச்சயமாக நாம் உம்மீது பேரருள் புரிந்துள்ளோம்"},{"SurahNumber":20,"VerseNumber":38,"Text":"உம் தாயாருக்கு அறிவிக்க வேண்டியதை அறிவித்த நேரத்தை (நினைவு கூர்வீராக)"},{"SurahNumber":20,"VerseNumber":39,"Text":"அவரை (குழந்தையை)ப் பேழையில் வைத்து (அப்பேழையை நீல்) நதியில் போட்டுவிடும்; பின்னர் அந்த நதி அதைக் கரையிலே கொணர்ந்து எறிந்து விடும், அங்கே எனக்கு பகைவனும், அவருக்குப் பகைவனுமாகிய (ஒரு)வன் அவரை எடுத்துக்கொள்வான்\" (எனப் பணித்தோம்). மேலும், \"(மூஸாவே!) நீர் என் கண் முன்னே வளர்க்கப்படுவதற்காக உம் மீது அன்பைப் பொழிந்தேன்"},{"SurahNumber":20,"VerseNumber":40,"Text":"(பேழை கண்டெடுக்கப்பட்ட பின்) உம் சகோதரி நடந்து வந்து, 'இவரை வளர்க்கும் பொறுப்பை ஏற்றுக் கொள்ளக் கூடிய ஒருவரை உங்களுக்கு நான் அறிவிக்கட்டுமா?' என்று கேட்டாள், ஆகவே நாம் உம் தாயாரிடம், அவருடைய கண் குளிர்ச்சியடையும் பொருட்டும், அவர் துக்கம் அடையாமல் இருக்கும் பொருட்டும் உம்மை (அவர்பால்) மீட்டினோம், பின்னர் நீர் ஒரு மனிதனைக் கொன்று விட்டீர், அப்பொழுதும் நாம் உம்மை அக்கவலையிலிருந்து விடுவித்தோம், மேலும் உம்மைப் பல சோதனைகளைக் கொண்டு சோதித்தோம். அப்பால் நீர் பல ஆண்டுகளாக மதியன் வாசிகளிடையே தங்கியிந்தீர்; மூஸாவே! பிறகு நீர் (நம் தூதுக்குரிய) தக்க பருவத்தை அடைந்தீர்"},{"SurahNumber":20,"VerseNumber":41,"Text":"இன்னும், \"எனக்காகவே நான் உம்மைத் (தூதராகத்) தெரிந்தெடுத்துள்ளேன்"},{"SurahNumber":20,"VerseNumber":42,"Text":"ஆகவே, நீரும் உம் சகோதரரும் என்னுடைய அத்தாட்சிகளுடன் செல்வீர்களாக! மேலும் என்னைத் தியானிப்பதில் (நீங்களிருவரும்) சளைக்காதீர்கள்"},{"SurahNumber":20,"VerseNumber":43,"Text":"நீங்கள் இருவரும் ஃபிர்அவ்னிடம் செல்லுங்கள்; நிச்சயமாக அவன் வரம்பு மீறிவிட்டான்"},{"SurahNumber":20,"VerseNumber":44,"Text":"நீங்கள் இருவரும் அவனிடம் (சாந்தமாக) மென்மையான சொல்லால் சொல்லுங்கள், அதனால், அவன் நல்லுபதேசம் பெறலாம், அல்லது அச்சம் கொள்ளலாம்"},{"SurahNumber":20,"VerseNumber":45,"Text":"எங்கள் இறைவனே! அவன் எங்களுக்குத் தீங்கிழைக்கத் தீவிரப்படவோ அல்லது வரம்பு மீறவோ செய்யலாம் என்று நாங்கள் பயப்படுகிறோம்\" என்று (மூஸாவும், ஹாரூனும்) கூறினார்கள்"},{"SurahNumber":20,"VerseNumber":46,"Text":"(அதற்கு அல்லாஹ்) \"நீங்களிருவரும் அஞ்ச வேண்டாம்; நிச்சயமாக நான் (யாவற்றையும்) செவியேற்பவனாகவும், பார்ப்பவனாகவும் உங்களிருவருடனும் இருக்கிறேன்\" என்று கூறினான்"},{"SurahNumber":20,"VerseNumber":47,"Text":"ஆகவே, நீங்கள் இருவரும் அவனிடம் சென்று: 'நாங்களிருவரும் உன்னுடைய இறைவனின் தூதர்கள், பனூ இஸ்ராயீல்களை எங்களுடன் அனுப்பி விடு, மேலும் அவர்களை வேதனை படுத்தாதே, திடனாக, நாங்கள் உன் இறைவனிடமிருந்து ஓர் அத்தாட்சியை உனக்குக் கொண்டு வந்திருக்கிறோம், இன்னும் எவர் நேர் வழியைப் பின்பற்றுகிறாரோ அவர் மீது (சாந்தி) ஸலாம் உண்டாவதாக' என்று சொல்லுங்கள்\" (என்று அல்லாஹ் கட்டளையிட்டான்)"},{"SurahNumber":20,"VerseNumber":48,"Text":"எவன் (நாங்கள் கொண்டு வந்திருப்பதை) பொய்ப்பித்து, புறக்கணிக்கிறானோ அவன் மீது நிச்சயமாக வேதனை ஏற்படும் என எங்களுக்கு உறுதியாக அறிவிக்கப்பட்டுள்ளது\" (என்று நீங்கள் இருவரும் அவனுக்குக் கூறுங்கள்)"},{"SurahNumber":20,"VerseNumber":49,"Text":"(இதற்கு ஃபிர்அவ்ன்) \"மூஸாவே! உங்களிருவருடைய இறைவன் யார்?\" என்று கேட்டான்"},{"SurahNumber":20,"VerseNumber":50,"Text":"ஒவ்வொரு பொருளுக்கும் அதற்கான அமைப்பை வழங்கி பின்னர் வழிகாட்டியிருக்கிறனே அவன்தான் எங்கள் இறைவன்\" என்று கூறினார்"},{"SurahNumber":20,"VerseNumber":51,"Text":"அப்படியென்றால் முன் சென்ற தலைமுறைகளின் நிலைமை என்ன?\" என்று கேட்டான்"},{"SurahNumber":20,"VerseNumber":52,"Text":"இது பற்றிய அறிவு என்னுடைய இறைவனிடம் (பதிவுப்) புத்தகத்தில் இருக்கிறது என் இறைவன் தவறுவதுமில்லை மறப்பதுமில்லை\" என்று (மூஸா பதில்) சொன்னார்"},{"SurahNumber":20,"VerseNumber":53,"Text":"(அவனே) உங்களுக்காக இப்பூமியை ஒரு விரிப்பாக அமைத்தான்; இன்னும் அதில் உங்களுக்குப் பாதைகளை இலேசாக்கினான்; மேலும் வானத்திலிருந்து நீரையும் இறக்கினான்; இம் மழை நீரைக் கொண்டு நாம் பல விதமான தாவர வர்க்கங்களை ஜோடி ஜோடியாக வெளிப்படுத்துகிறோம்\" (என்று இறைவன் கூறுகிறான்)"},{"SurahNumber":20,"VerseNumber":54,"Text":"(அவற்றிலிருந்து) நீங்களும் புசித்து உங்கள் கால்நடைகளையும் மேய விடுங்கள்; நிச்சயமாக இதில் அறிவுடையோருக்குத் (தக்க) அத்தாட்சிகள் இருக்கின்றன"}]}