{"Id":457,"LanguageCodes":["ur","urd"],"Name":"urd-muhammadjunagar","Author":"Muhammad Junagarhi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":56,"VerseNumber":75,"Text":"پس میں قسم کھاتا ہوں ستاروں کے گرنے کی"},{"SurahNumber":56,"VerseNumber":76,"Text":"اور اگرتمہیں علم ہو تو یہ بہت بڑی قسم ہے"},{"SurahNumber":56,"VerseNumber":77,"Text":"کہ بیشک یہ قرآن بہت بڑی عزت واﻻ ہے"},{"SurahNumber":56,"VerseNumber":78,"Text":"جو ایک محفوظ کتاب میں درج ہے"},{"SurahNumber":56,"VerseNumber":79,"Text":"جسے صرف پاک لوگ ہی چھو سکتے ہیں"},{"SurahNumber":56,"VerseNumber":80,"Text":"یہ رب العالمین کی طرف سےاترا ہوا ہے"},{"SurahNumber":56,"VerseNumber":81,"Text":"پس کیا تم ایسی بات کو سرسری (اور معمولی) سمجھ رہے ہو؟"},{"SurahNumber":56,"VerseNumber":82,"Text":"اور اپنے حصے میں یہی لیتے ہو کہ جھٹلاتے پھرو"},{"SurahNumber":56,"VerseNumber":83,"Text":"پس جبکہ روح نرخرے تک پہنچ جائے"},{"SurahNumber":56,"VerseNumber":84,"Text":"اور تم اس وقت آنکھوں سے دیکھتے رہو"},{"SurahNumber":56,"VerseNumber":85,"Text":"ہم اس شخص سے بہ نسبت تمہارے بہت زیاده قریب ہوتے ہیں لیکن تم نہیں دیکھ سکتے"},{"SurahNumber":56,"VerseNumber":86,"Text":"پس اگر تم کسی کے زیرفرمان نہیں"},{"SurahNumber":56,"VerseNumber":87,"Text":"اور اس قول میں سچے ہو تو (ذرا) اس روح کو تو لوٹاؤ"},{"SurahNumber":56,"VerseNumber":88,"Text":"پس جو کوئی بارگاه الٰہی سے قریب کیا ہوا ہوگا"},{"SurahNumber":56,"VerseNumber":89,"Text":"اسے تو راحت ہے اور غذائیں ہیں اور آرام والی جنت ہے"},{"SurahNumber":56,"VerseNumber":90,"Text":"اور جو شحص داہنے (ہاتھ) والوں میں سے ہے"},{"SurahNumber":56,"VerseNumber":91,"Text":"تو بھی سلامتی ہے تیرے لیے کہ تو داہنے والوں میں سے ہے"},{"SurahNumber":56,"VerseNumber":92,"Text":"لیکن اگر کوئی جھٹلانے والوں گمراہوں میں سے ہے"},{"SurahNumber":56,"VerseNumber":93,"Text":"تو کھولتے ہوئے گرم پانی کی مہمانی ہے"},{"SurahNumber":56,"VerseNumber":94,"Text":"اور دوزخ میں جانا ہے"},{"SurahNumber":56,"VerseNumber":95,"Text":"یہ خبر سراسر حق اور قطعاً یقینی ہے"},{"SurahNumber":56,"VerseNumber":96,"Text":"پس تواپنے عظیم الشان پروردگار کی تسبیح کر"},{"SurahNumber":57,"VerseNumber":1,"Text":"آسمانوں اور زمین میں جو ہے (سب) اللہ کی تسبیح کر رہے ہیں، وه زبردست باحکمت ہے"},{"SurahNumber":57,"VerseNumber":2,"Text":"آسمانوں اور زمین کی بادشاہت اسی کی ہے، وہی زندگی دیتا ہے اور موت بھی اور وه ہر چیز پر قادر ہے"},{"SurahNumber":57,"VerseNumber":3,"Text":"وہی پہلے ہے اور وہی پیچھے، وہی ﻇاہر ہے اور وہی مخفی، اور وه ہر چیز کو بخوبی جاننے واﻻ ہے"},{"SurahNumber":57,"VerseNumber":4,"Text":"وہی ہے جس نے آسمانوں اور زمین کو چھ دن میں پیدا کیا پھر عرش پر مستوی ہو گیا۔ وه (خوب) جانتا ہےاس چیز کو جو زمین میں جائے اور جو اس سے نکلے اور جو آسمان سے نیچے آئے اور جو کچھ چڑھ کر اس میں جائے، اور جہاں کہیں تم ہو وه تمہارے ساتھ ہے اور جو تم کر رہے ہو اللہ دیکھ رہا ہے"},{"SurahNumber":57,"VerseNumber":5,"Text":"آسمانوں کی اور زمین کی بادشاہی اسی کی ہے۔ اور تمام کام اسی کی طرف لوٹائے جاتے ہیں"},{"SurahNumber":57,"VerseNumber":6,"Text":"وہی رات کو دن میں لے جاتا ہے اور وہی دن کو رات میں داخل کر دیتا ہے اور سینوں کے بھیدوں کا وه پورا عالم ہے"},{"SurahNumber":57,"VerseNumber":7,"Text":"اللہ پر اور اس کے رسول پر ایمان لے آؤ اور اس مال میں سے خرچ کرو جس میں اللہ نے تمہیں (دوسروں کا) جانشین بنایا ہے پس تم میں سے جو ایمان ﻻئیں اور خیرات کریں انہیں بہت بڑا ﺛواب ملے گا"},{"SurahNumber":57,"VerseNumber":8,"Text":"تم اللہ پر ایمان کیوں نہیں ﻻتے؟ حاﻻنکہ خود رسول تمہیں اپنے رب پر ایمان ﻻنےکی دعوت دے رہا ہے اور اگر تم مومن ہو تو وه تو تم سے مضبوط عہد وپیمان بھی لے چکا ہے"},{"SurahNumber":57,"VerseNumber":9,"Text":"وه (اللہ) ہی ہے جو اپنے بندے پر واضح آیتیں اتارتا ہے تاکہ وه تمہیں اندھیروں سے نور کی طرف لے جائے یقیناً اللہ تعالیٰ تم پر نرمی کرنے واﻻ رحم کرنے واﻻ ہے"},{"SurahNumber":57,"VerseNumber":10,"Text":"تمہیں کیا ہو گیا ہے جو تم اللہ کی راه میں خرچ نہیں کرتے؟ دراصل آسمانوں اور زمینوں کی میراث کا مالک (تنہا) اللہ ہی ہے تم میں سے جن لوگوں نے فتح سے پہلے فی سبیل اللہ دیا ہے اور قتال کیا ہے وه (دوسروں کے) برابر نہیں، بلکہ ان سے بہت بڑے درجے کے ہیں جنہوں نے فتح کے بعد خیراتیں دیں اور جہاد کیے۔ ہاں بھلائی کا وعده تو اللہ تعالیٰ کاان سب سے ہے جو کچھ تم کر رہے ہو اس سے اللہ خبردار ہے"},{"SurahNumber":57,"VerseNumber":11,"Text":"کون ہے جو اللہ تعالیٰ کو اچھی طرح قرض دے پھر اللہ تعالیٰ اسے اس کے لیے بڑھاتا چلا جائے اور اس کے لیے پسندیده اجر ﺛابت ہو جائے"},{"SurahNumber":57,"VerseNumber":12,"Text":"قیامت کے دن تو دیکھے گا کہ مومن مردوں اور عورتوں کا نور ان کے آگے آگے اور ان کے دائیں دوڑ رہا ہوگا آج تمہیں ان جنتوں کی خوش خبری ہے جن کے نیچے نہریں جاری ہیں جن میں ہمیشہ کی رہائش ہے۔ یہ ہے بڑی کامیابی"},{"SurahNumber":57,"VerseNumber":13,"Text":"اس دن منافق مرد وعورت ایمان والوں سے کہیں گے کہ ہمارا انتظار تو کرو کہ ہم بھی تمہارے نور سے کچھ روشنی حاصل کر لیں۔ جواب دیا جائے گا کہ تم اپنے پیچھے لوٹ جاؤ اور روشنی تلاش کرو۔ پھر ان کے اور ان کے درمیان ایک دیوار حائل کر دی جائے گی جس میں دروازه بھی ہوگا۔ اس کے اندرونی حصہ میں تو رحمت ہوگی اور باہر کی طرف عذاب ہوگا"},{"SurahNumber":57,"VerseNumber":14,"Text":"یہ چلا چلا کر ان سے کہیں گے کہ کیا ہم تمھارے ساتھ نہ تھے وه کہیں گے کہ ہاں تھے تو سہی لیکن تم نے اپنے آپ کو فتنہ میں پھنسا رکھا تھا اور انتظار میں ہی رہے اور شک و شبہ کرتے رہے اور تمہیں تمہاری فضول تمناؤں نے دھوکے میں ہی رکھا یہاں تک کہ اللہ کا حکم آ پہنچا اور تمہیں اللہ کے بارے میں دھوکہ دینے والے نے دھوکے میں ہی رکھا"},{"SurahNumber":57,"VerseNumber":15,"Text":"الغرض، آج تم سے نہ فدیہ (اور نہ بدلہ) قبول کیا جائے گا اور نہ کافروں سے تم (سب) کا ٹھکانا دوزخ ہے۔ وہی تمہاری رفیق ہے اور وه برا ٹھکانا ہے"}]}