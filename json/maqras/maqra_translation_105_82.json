{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":15,"VerseNumber":1,"Text":"Alif lám rá! Toto jsou znamení Písma a Koránu zjevného"},{"SurahNumber":15,"VerseNumber":2,"Text":"Často si nevěřící budou přát, aby byli odevzdanými do vůle Boží"},{"SurahNumber":15,"VerseNumber":3,"Text":"Nech je být, ať si pojídají, užívají a nadějí klamnou se kojí, vždyť záhy se dozvědí"},{"SurahNumber":15,"VerseNumber":4,"Text":"Nezahubili jsme žádné město, aniž se mu dostalo Písma známého"},{"SurahNumber":15,"VerseNumber":5,"Text":"a žádný národ nemůže způsobit uspíšení ani oddálení termínu svého"},{"SurahNumber":15,"VerseNumber":6,"Text":"Říkají: \"Ty, jemuž připomenutí bylo sesláno, věru jsi džinem posedlý"},{"SurahNumber":15,"VerseNumber":7,"Text":"Pročpak k nám nepřivedeš anděly, pravdu mluvíš-li"},{"SurahNumber":15,"VerseNumber":8,"Text":"My anděly jen k vykonání rozhodnutého sesíláme - a potom nebudou nevěřící k těm, jimž odklad je dán, patřit"},{"SurahNumber":15,"VerseNumber":9,"Text":"My zajisté připomenutí jsme seslali a dobře je umíme ochránit"},{"SurahNumber":15,"VerseNumber":10,"Text":"Již před tebou jsme k stranám dávným posly vyslali"},{"SurahNumber":15,"VerseNumber":11,"Text":"však nepřišel k nim posel žádný, by se mu neposmívali"},{"SurahNumber":15,"VerseNumber":12,"Text":"Takto mu razíme cestu do srdcí hříšníků"},{"SurahNumber":15,"VerseNumber":13,"Text":"A neuvěří v něj, i když se už naplnil obvyklý osud předchozích"},{"SurahNumber":15,"VerseNumber":14,"Text":"A i kdybychom jim bránu nebeskou otevřeli a oni stoupali by k ní"},{"SurahNumber":15,"VerseNumber":15,"Text":"přece by říkali: \"Zraky naše byly opity nebo spíše jsme lidé očarovaní"},{"SurahNumber":15,"VerseNumber":16,"Text":"A na nebi jsme umístili znamení zvěrokruhu a učinili jsme je pro ty, kdo na ně patří, krásnými"},{"SurahNumber":15,"VerseNumber":17,"Text":"a ochránili jsme je před všemi satany prokletými"},{"SurahNumber":15,"VerseNumber":18,"Text":"kromě těch, kdož pokradmu naslouchají, však ti jsou pronásledováni plamenem jasně zářícím"},{"SurahNumber":15,"VerseNumber":19,"Text":"A zemi jsme rozprostřeli a rozhodili po ní hory pevně stojící a dali na ní vyrůst každé věci správně vyvážené"},{"SurahNumber":15,"VerseNumber":20,"Text":"a připravili jsme na ní potravu pro vás i pro ty, jimž obživu neskýtáte"},{"SurahNumber":15,"VerseNumber":21,"Text":"A není žádné věci, jejíž pokladnice by u Nás nebyly, a sesíláme vám ji jedině v míře stanovené"},{"SurahNumber":15,"VerseNumber":22,"Text":"A poslali jsme větry oplodňující a seslali jsme z nebe vodu, jíž vás napájíme, vždyť vy v zásobě ji nemáte"},{"SurahNumber":15,"VerseNumber":23,"Text":"A jsme to My, kdo život i smrt dáváme, a My sami všeho jsme dědici"},{"SurahNumber":15,"VerseNumber":24,"Text":"a dobře známe ty z vás, kdo vpředu kráčí, i ty, kdo vzadu se drží"},{"SurahNumber":15,"VerseNumber":25,"Text":"A Pán tvůj je všechny shromáždí, vždyť On moudrý je, vševědoucí"},{"SurahNumber":15,"VerseNumber":26,"Text":"Stvořili jsme člověka z hlíny suché, vzaté z bláta poddajného"},{"SurahNumber":15,"VerseNumber":27,"Text":"zatímco džiny jsme již dříve vytvořili z ohně prudce spalujícího"},{"SurahNumber":15,"VerseNumber":28,"Text":"A hle, pravil Pán tvůj andělům: \"Já smrtelníka stvořím z hlíny suché, vzaté z bláta poddajného"},{"SurahNumber":15,"VerseNumber":29,"Text":"a až jej vyrovnám a vdechnu mu něco z ducha svého, padněte na zem, před ním se klaníce"},{"SurahNumber":15,"VerseNumber":30,"Text":"A padli před ním uctívajíce jej vespolek andělé všichni"},{"SurahNumber":15,"VerseNumber":31,"Text":"kromě Iblíse, jenž odmítl být mezi uctívajícími"},{"SurahNumber":15,"VerseNumber":32,"Text":"I pravil Bůh: \"Iblísi, proč nejsi mezi těmi, kdož klaní se, také ty"},{"SurahNumber":15,"VerseNumber":33,"Text":"Odvětil: \"Nebudu padat na zem před smrtelníkem, jehož jsi z hlíny suché stvořil, vzaté z bláta poddajného"},{"SurahNumber":15,"VerseNumber":34,"Text":"I pravil Bůh: \"Odejdi odsud, neboť jsi věru prokletý"},{"SurahNumber":15,"VerseNumber":35,"Text":"A nechť na tobě prokletí lpí až do dne soudného"},{"SurahNumber":15,"VerseNumber":36,"Text":"Řekl Iblís: \"Pane můj, poskytni mi odklad do dne, kdy budou vzkříšeni"},{"SurahNumber":15,"VerseNumber":37,"Text":"I pravil Bůh: \"Budiž tedy mezi těmi, jimž je odloženo"},{"SurahNumber":15,"VerseNumber":38,"Text":"až do dne času stanoveného"},{"SurahNumber":15,"VerseNumber":39,"Text":"Odpověděl: \"Pane můj, za to, žes mne svedl, okrášlím jim vše, co na zemi je, a všechny je uvedu v bloudění"},{"SurahNumber":15,"VerseNumber":40,"Text":"kromě těch, kdož jsou služebníci Tvoji upřímní"},{"SurahNumber":15,"VerseNumber":41,"Text":"I pravil Bůh: \"Toto je stezka přímá podle mého mínění"},{"SurahNumber":15,"VerseNumber":42,"Text":"a věru nebudeš mít žádnou pravomoc nad služebníky mými, leda nad těmi, kdož tě následují svedeni"},{"SurahNumber":15,"VerseNumber":43,"Text":"a pro ně všechny bude pak peklo místem setkání slíbeného"},{"SurahNumber":15,"VerseNumber":44,"Text":"A to má sedm bran a u každé brány bude z nich skupina zvláštní"},{"SurahNumber":15,"VerseNumber":45,"Text":"Naopak bohabojní mezi zahradami a u pramenů budou přebývat"},{"SurahNumber":15,"VerseNumber":46,"Text":"Vstupte do nich s pokojem a bezpečni"},{"SurahNumber":15,"VerseNumber":47,"Text":"Z hrudí jejich jim veškerou zášť vyrveme a budou na lehátkách bratrsky odpočívat a druh na druha se dívat"},{"SurahNumber":15,"VerseNumber":48,"Text":"žádná starost se jich tam nedotkne a nebudou odtamtud nikdy vyhnáni"},{"SurahNumber":15,"VerseNumber":49,"Text":"Zvěstuj služebníkům Mým, že Já jsem věru odpouštějící i slitovný"}]}