{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":20,"VerseNumber":111,"Text":"En de gezichten zwichten voor de Levende, de Standvastige en teleurgesteld wordt hij wiens last onrecht is"},{"SurahNumber":20,"VerseNumber":112,"Text":"Maar wie deugdelijke daden doet, terwijl hij gelovig is, die zal voor onrecht niet bang zijn en ook niet dat hem tekort gedaan wordt"},{"SurahNumber":20,"VerseNumber":113,"Text":"En zo hebben Wij het neergezonden als een Arabische Koran en Wij hebben er uiteenzettingen van dreigementen in gegeven; misschien zullen zij godvrezend worden of brengt hij voor hen een nieuwe vermaning"},{"SurahNumber":20,"VerseNumber":114,"Text":"Hoogverheven is God, de ware koning. En haast je niet met de Koran voordat de openbaring ervan aan jou geheel is geschied en zeg: \"Mijn Heer, geef mij meer kennis"},{"SurahNumber":20,"VerseNumber":115,"Text":"En Wij hadden vroeger aan Adam opdracht gegeven maar hij vergat het; Wij vonden bij hem geen vastbeslotenheid"},{"SurahNumber":20,"VerseNumber":116,"Text":"Toen Wij tot de engelen zeiden: \"Buigt eerbiedig neer voor Adam\", bogen zij eerbiedig neer, behalve Iblies; hij weigerde"},{"SurahNumber":20,"VerseNumber":117,"Text":"Wij zeiden dus tot Adam: \"Dit is een vijand van jou en je echtgenote; laat hij jullie dus niet uit de tuin verdrijven want dan zul je ongelukkig zijn"},{"SurahNumber":20,"VerseNumber":118,"Text":"Het is jou gegund dat jij er geen honger hebt noch naakt bent"},{"SurahNumber":20,"VerseNumber":119,"Text":"en dat jij er geen dorst hebt noch onder de hitte lijdt"},{"SurahNumber":20,"VerseNumber":120,"Text":"Maar de satan fluisterde hem in en zei: \"O Adam zal ik jou de boom van het eeuwige leven wijzen en een heerschappij die niet vergaat"},{"SurahNumber":20,"VerseNumber":121,"Text":"Toen aten zij er beiden van en hun schaamte werd voor hen zichtbaar en zij begonnen zich te bedekken met aaneengehechte bladeren uit de tuin. Adam was ongehoorzaam aan zijn Heer en misleid"},{"SurahNumber":20,"VerseNumber":122,"Text":"Daarna verkoos zijn Heer hem, wendde zich genadig tot hem en bracht hem op het goede pad"},{"SurahNumber":20,"VerseNumber":123,"Text":"Hij zei: \"Daalt beiden er tezamen uit af -- elkaar tot vijand. Als er dan van Mij een leidraad komt, dan zal wie Mijn leidraad navolgt niet dwalen en niet ongelukkig zijn"},{"SurahNumber":20,"VerseNumber":124,"Text":"Maar wie zich van Mijn vermaning afwendt die zal een benauwd leven leiden en Wij zullen hem op de opstandingsdag blind ter verzameling opbrengen"},{"SurahNumber":20,"VerseNumber":125,"Text":"Hij zal zeggen: \"Mijn Heer, waarom hebt U mij blind ter verzameling opgebracht, terwijl ik toch kon zien"},{"SurahNumber":20,"VerseNumber":126,"Text":"Hij zegt: \"Zo is het, Onze tekenen zijn tot jou gekomen, maar jij hebt ze vergeten, evenzo word jij vandaag dus vergeten"},{"SurahNumber":20,"VerseNumber":127,"Text":"Zo zullen Wij ook aan hem die onmatig is en die niet in de tekenen van zijn Heer gelooft vergelden. De bestraffing van het hiernamaals is strenger en onvergankelijker"},{"SurahNumber":20,"VerseNumber":128,"Text":"Is het hun dan niet duidelijk hoeveel generaties van wie in de woningen wandelen Wij al v贸贸r hun tijd vernietigd hebben? Daarin zijn tekenen voor de schranderen"},{"SurahNumber":20,"VerseNumber":129,"Text":"En als er al niet eerder een woord van jouw Heer gekomen was en een vastgestelde termijn, dan was het onafwendbaar geweest"},{"SurahNumber":20,"VerseNumber":130,"Text":"Verdraag wat zij zeggen dus geduldig en prijs de lof van jouw Heer voor zonsopgang en voor haar ondergang en lofprijst gedurende de nacht en op de uiteinden van de dag; misschien ben jij dan tevreden"},{"SurahNumber":20,"VerseNumber":131,"Text":"En kijk niet met uitpuilende ogen naar wat Wij sommigen van hen als vruchtgebruik gegeven hebben, de schittering van het tegenwoordige leven, om hen daarmee in verzoeking te brengen. En het levensonderhoud van jouw Heer is beter en onvergankelijker"},{"SurahNumber":20,"VerseNumber":132,"Text":"En leg jouw mensen de salaat op. Volhard jij er ook in. Wij vragen van jou geen levensonderhoud. Wij zijn het die jou levensonderhoud geven en het [goede] uiteinde komt de godvrezendheid toe"},{"SurahNumber":20,"VerseNumber":133,"Text":"En zij zeiden: \"Had hij ons geen teken van zijn Heer kunnen brengen?\" Is tot hen dan niet als duidelijk bewijs gekomen wat er in de eerdere bladen staat"},{"SurahNumber":20,"VerseNumber":134,"Text":"En als Wij hen vernietigd hadden door een bestraffing v贸贸r zijn komst, dan hadden zij gezegd: \"Onze Heer, had U tot ons niet een gezant kunnen zenden, zodat wij Uw tekenen hadden kunnen volgen voordat wij vernederd en te schande gemaakt werden"},{"SurahNumber":20,"VerseNumber":135,"Text":"Zeg: \"Iedereen wacht af; wacht dus maar af. Dan zullen jullie weten wie de mensen van de effen weg zijn en wie het goede pad volgen"}]}