{"Id":46,"LanguageCodes":["az","aze"],"Name":"aze-vasimmammadaliy","Author":"Vasim Mammadaliyev And Ziya Bunyadov","Language":"Azerbaijani","Description":"Azerbaijani","Direction":"ltr","Source":"http://tanzil.net","Translations":[{"SurahNumber":84,"VerseNumber":1,"Text":"Göy yarılacağı"},{"SurahNumber":84,"VerseNumber":2,"Text":"Və Rəbbinin buyuruğunu haqq olaraq eşidib (Ona) itaət edəcəyi zaman"},{"SurahNumber":84,"VerseNumber":3,"Text":"Yer uzanıb dümdüz olacağı"},{"SurahNumber":84,"VerseNumber":4,"Text":"Qoynunda olanları bayıra atıb boşaldacağı"},{"SurahNumber":84,"VerseNumber":5,"Text":"Və Rəbbinin buyurduğunu haqq olaraq eşidib (Ona) itaət edəcəyi zaman (insan dünyada yaxşı və pis əməllərinin cəzasını layiqincə alacaqdır)"},{"SurahNumber":84,"VerseNumber":6,"Text":"Ey insan! Sən (ölənə qədər) Rəbbinə doğru çalışıb çabalayırsan. Sən Ona qovuşacaqsan! (Sənin qısa ömrün gündən-günə səni Allaha yaxınlaşdırır. Ölümün gəlib çatması Allah dərgahına qovuşmaq deməkdir. Öləndən sonra Allahın hüzuruna gedib dünyada etdiyin yaxşı, pis əməllərin əvəzini tamamilə alacaqsan. Yaxşı əməllər etmisənsə, xoş halına. Pis əməllər etmisənsə, vay halına)"},{"SurahNumber":84,"VerseNumber":7,"Text":"Kimin əməl dəftəri sağ əlinə verilmişsə"},{"SurahNumber":84,"VerseNumber":8,"Text":"Onun yüngül haqq-hesab çəkiləcək"},{"SurahNumber":84,"VerseNumber":9,"Text":"Və o, (Cənnətdəki) ailəsinin (yaxınlarının) yanına sevinclə qayıdacaqdır"},{"SurahNumber":84,"VerseNumber":10,"Text":"Kimin əməl dəftəri arxa tərəfdən (sol əlinə) verilmişsə"},{"SurahNumber":84,"VerseNumber":11,"Text":"O: “Ay öldüm!” – deyə şivən qopardacaq"},{"SurahNumber":84,"VerseNumber":12,"Text":"Və Cəhənnəmə vasil olacaqdır"},{"SurahNumber":84,"VerseNumber":13,"Text":"O, (dünyada) öz ailəsi (yaxınları) arasında sevinc içində idi"},{"SurahNumber":84,"VerseNumber":14,"Text":"Və elə zənn edirdi ki, (öləndən sonra dirilib haqq-hesab üçün Rəbbinin hüzuruna) qayıtmayacaqdır"},{"SurahNumber":84,"VerseNumber":15,"Text":"Xeyr! (Onun düşündüyü kimi deyildir. O, qiyamət günü dirilib Allahın hüzuruna qayıdacaqdır). Həqiqətən, Rəbbi onu görürdü"},{"SurahNumber":84,"VerseNumber":16,"Text":"And içirəm şəfəqə"},{"SurahNumber":84,"VerseNumber":17,"Text":"Gecəyə və (gecənin) qoynuna aldıqlarına"},{"SurahNumber":84,"VerseNumber":18,"Text":"Bədirlənməkdə olan aya ki"},{"SurahNumber":84,"VerseNumber":19,"Text":"Siz (ey kafirlər, qiyamət günü) haldan-hala düşəcəksiniz"},{"SurahNumber":84,"VerseNumber":20,"Text":"Onlara nə olub ki, iman gətirmirlər"},{"SurahNumber":84,"VerseNumber":21,"Text":"Özlərinə Qur’an oxunduqda səcdə etmirlər"},{"SurahNumber":84,"VerseNumber":22,"Text":"Əksinə, kafir olanlar (Allahın vəhdaniyyətini və ayələrini) təkzib edirlər"},{"SurahNumber":84,"VerseNumber":23,"Text":"Halbuki Allah onların (ürəklərində) gizlətdiklərini ən gözəl biləndir"},{"SurahNumber":84,"VerseNumber":24,"Text":"(Ya Peyğəmbər!) Onlara (qiyamət günü düçar olacaqları) şiddətli bir əzabla müjdə ver"},{"SurahNumber":84,"VerseNumber":25,"Text":"İman gətirib yaxşı əməllər edənlər istisna olmaqla! Onları (Cənnətdə) minnətsiz (tükənmək bilməyən) mükafat gözləyir"},{"SurahNumber":85,"VerseNumber":1,"Text":"And olsun bürclər sahibi olan göyə"},{"SurahNumber":85,"VerseNumber":2,"Text":"And olsun və’d olunmuş günə (qiyamət gününə)"},{"SurahNumber":85,"VerseNumber":3,"Text":"And olsun şəhadət verənə və (haqqından) şəhadət verilənə (peyğəmbərlərə və onların ümmətlərinə, yaxud cümə və Ərəfə günlərinə) ki"},{"SurahNumber":85,"VerseNumber":4,"Text":"(Nəcrandan İsaya iman gətirmiş kimsələri yandırıb külə döndərən) xəndək sahibləri (lə’nətə düçar olub) qətl edildilər"},{"SurahNumber":85,"VerseNumber":5,"Text":"O xəndəklər ki, çırpı ilə alovlandırılmışdı"},{"SurahNumber":85,"VerseNumber":6,"Text":"O zaman onlar (xəndəklərin) kənarında oturub"},{"SurahNumber":85,"VerseNumber":7,"Text":"(Öz əsgərlərinin) mö’minlərin başlarına gətirdiklərinə (müsibətlərə) tamaşa edirdilər"},{"SurahNumber":85,"VerseNumber":8,"Text":"Onlardan (mö’minlərdən) yalnız yenilməz qüvvət sahibi, (hər cür) şükrə (tə’rifə) layiq olan Allaha iman gətirdiklərinə görə intiqam alırdılar"},{"SurahNumber":85,"VerseNumber":9,"Text":"O Allah ki, göylərin və yerin istiyarı Onun əlindədir. Allah hər şeyə şahiddir"},{"SurahNumber":85,"VerseNumber":10,"Text":"Şübhəsiz ki, mö’min kişi və qadınları (dinlərdən döndərmək üçün) bəlaya düçar edən, sonra da tövbə etməyən kimsələri cəhənnəm əzabı və yandırıb-yaxın atəş əzabı gözləyir"},{"SurahNumber":85,"VerseNumber":11,"Text":"İman gətirib yaxşı əməllər edən kimsələri isə (ağacları) altından çaylar axan cənnətlər gözləyir. Bu, böyük qurtuluşdur (uğurdur)"},{"SurahNumber":85,"VerseNumber":12,"Text":"Həqiqətən, sənin Rəbbinin intiqamı çox şiddətlidir"},{"SurahNumber":85,"VerseNumber":13,"Text":"Həqiqətən, (insanı) yoxdan var edən və (öldükdən sonra) təkrar dirildən Odur"},{"SurahNumber":85,"VerseNumber":14,"Text":"(Bəndələrini) çox bağışlayan, çox sevən də Odur"},{"SurahNumber":85,"VerseNumber":15,"Text":"Ərşin sahibi də, şanlı-şərəfli olan da Odur"},{"SurahNumber":85,"VerseNumber":16,"Text":"O, istədiyini edəndir"},{"SurahNumber":85,"VerseNumber":17,"Text":"(Ya Peyğəmbər!) Orduların xəbəri gəlib sənə çatdımı"},{"SurahNumber":85,"VerseNumber":18,"Text":"Fir’on və Səmud (ordularının)"},{"SurahNumber":85,"VerseNumber":19,"Text":"Xeyr, kafir olanlar (səni və Qur’anı) elə hey təkzib etməkdədirlər"},{"SurahNumber":85,"VerseNumber":20,"Text":"Onların bütün ixtiyarı Allahın əlindədir"},{"SurahNumber":85,"VerseNumber":21,"Text":"Xeyr, o (şe’r deyil) şanlı-şərəfli Qur’andır"},{"SurahNumber":85,"VerseNumber":22,"Text":"O, lövhi-məhfuzdadır! (Qur’an Allah dərgahında qorunur. Ona şeytan əli dəyə bilməz, o heç zaman təhrif olunmaz)"},{"SurahNumber":86,"VerseNumber":1,"Text":"And olsun göyə və gecə gələnə! (Gecə peyda olub gündüz qeyb olana)"},{"SurahNumber":86,"VerseNumber":2,"Text":"(Ya Peyğəmbər!) Sən nə bilirsən (haradan bilirsən) ki, gecə gələn nədir"},{"SurahNumber":86,"VerseNumber":3,"Text":"(O, zülməti yaran) parlaq ulduzdur"},{"SurahNumber":86,"VerseNumber":4,"Text":"Elə bir kimsə yoxdur ki, onun üstündə bir gözətçi (mələk) olmasın"},{"SurahNumber":86,"VerseNumber":5,"Text":"Elə isə insan nədən yaradıldığına (bəsirət gözü ilə) bir baxsın"},{"SurahNumber":86,"VerseNumber":6,"Text":"O, axıb tökülən bir sudan (nütfədən) yaradılmışdır"},{"SurahNumber":86,"VerseNumber":7,"Text":"(O su kişilərin) bel sümüyündən, (qadınların isə) köks sümüyündən çıxar"},{"SurahNumber":86,"VerseNumber":8,"Text":"Həqiqətən, (Allah) insanı (öləndən sonra) yenidən diriltməyə qadirdir"},{"SurahNumber":86,"VerseNumber":9,"Text":"Bütün sirlərin aşkar olacağı o qiyamət günü"},{"SurahNumber":86,"VerseNumber":10,"Text":"(O gün) insanın nə (əzabı dəf edəcək) bir qüvəsi, nə də bir köməkçisi olar"},{"SurahNumber":86,"VerseNumber":11,"Text":"And olsun yağış sahibi olan göyə"},{"SurahNumber":86,"VerseNumber":12,"Text":"And olsun (növbənöv bitkilər yetirmək üçün) yarılan yerə ki"},{"SurahNumber":86,"VerseNumber":13,"Text":"Bu (Qur’an haqla nahaqqı) ayırd edən kəlamdır"},{"SurahNumber":86,"VerseNumber":14,"Text":"O, oyun-oyuncaq (əyləncə) deyildir"},{"SurahNumber":86,"VerseNumber":15,"Text":"Həqiqətən, (Məkkə müşrikləri Qur’anın nurunu söndürmək üçün) hiylə qurdular"},{"SurahNumber":86,"VerseNumber":16,"Text":"Mən də (hiylələrinə qarşı) onlara cəza verirəm"},{"SurahNumber":86,"VerseNumber":17,"Text":"Elə isə (ya Peyğəmbər!) kafirlərə möhlət ver! Onlara azacıq möhlət ver"}]}