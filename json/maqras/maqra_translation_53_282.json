{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":6,"VerseNumber":36,"Text":"Odpowiadają tylko ci, którzy słuchają. A umarłych wskrzeszę Bóg. Następnie do Niego zostaną sprowadzeni"},{"SurahNumber":6,"VerseNumber":37,"Text":"Oni mówią: \"A dlaczego nie został mu zesłany jakiś znak od jego Pana?\" Powiedz: \"Zaprawdę, Bóg posiada moc, by zesłać znak, lecz większość z nich nie wie"},{"SurahNumber":6,"VerseNumber":38,"Text":"I nie ma zwierząt na ziemi ani ptaków latających na skrzydłach, które by nie tworzyły społeczności podobnych do waszych. Nie pominęliśmy w Księdze żadnej rzeczy! Potem zostaniecie zebrani do waszego Pana"},{"SurahNumber":6,"VerseNumber":39,"Text":"Ci, którzy uznali za kłamstwo Nasze znaki, są głusi, niemi i pozostają w ciemnościach. Bóg sprowadza z drogi, kogo chce, i umieszcza na drodze prostej, kogo chce"},{"SurahNumber":6,"VerseNumber":40,"Text":"Powiedz: \"Czy zastanawialiście się nad sobą? Czy jeśli przyjdzie do was kara Boga albo jeśli przyjdzie do was Godzina, czy wy będziecie wzywać kogoś innego aniżeli Boga - jeśli jesteście prawdomówni"},{"SurahNumber":6,"VerseNumber":41,"Text":"Wcale nie! To Jego będziecie wzywać! On odsunie od was to, o co wy Go prosicie; i zapomnicie to, co Jemu dodajecie jako współtowarzyszy"},{"SurahNumber":6,"VerseNumber":42,"Text":"Wysyłaliśmy już przed tobą posłania do narodów i dosięgaliśmy ich nieszczęściem i udręką - być może, oni się upokorzą"},{"SurahNumber":6,"VerseNumber":43,"Text":"Gdyby się chociaż upokorzyli, kiedy przyszła do nich Nasza srogość! Lecz zatwardziałe były ich serca i upiększał im szatan to, co oni czynili"},{"SurahNumber":6,"VerseNumber":44,"Text":"A kiedy zapomnieli to, co im zostało przypomniane, My otwarliśmy dla nich bramy wszystkich rzeczy. Aż w końcu, kiedy się radowali tym, co im zostało dane, pochwyciliśmy ich niespodzianie. I oto popadli w rozpacz"},{"SurahNumber":6,"VerseNumber":45,"Text":"I odcięty został ostatni z ludzi, którzy byli niesprawiedliwi. Chwała niech będzie Bogu, Panu światów"},{"SurahNumber":6,"VerseNumber":46,"Text":"Powiedz: \"Jak wam się wydaje? Jeśli Bóg zabierze wam słuch i wzrok i nałoży pieczęć na wasze serca, to jaki bóg, oprócz Boga, przywróci wam to?\" Popatrz, jak My przedstawiamy Nasze znaki! Oni jednak się odwracają"},{"SurahNumber":6,"VerseNumber":47,"Text":"Powiedz: \"Jak wam się wydaje? Jeśli przyjdzie do was kara Boga, niespodziewanie lub jawnie, to czy będą wytraceni inni ludzie oprócz niesprawiedliwych"},{"SurahNumber":6,"VerseNumber":48,"Text":"My wysyłamy posłańców tylko jako zwiastunów radosnej wieści i jako ostrzegających. Więc kto wierzy i czyni dobro, tego nie przejmie żaden strach ani nie będzie zasmucony"},{"SurahNumber":6,"VerseNumber":49,"Text":"A tych, którzy za kłamstwo uznali Nasze znaki, dotknie kara za to, że szerzyli zepsucie"},{"SurahNumber":6,"VerseNumber":50,"Text":"Powiedz: \"Ja nie mówię wam, że posiadam skarbnice Boga, ani nie mówię wam, że jestem aniołem. Ja tylko idę za tym, co mi zostało objawione.\" Powiedz: \"Czy jednakowy jest ślepy i widzący? Czyż wy się nie zastanawiacie"},{"SurahNumber":6,"VerseNumber":51,"Text":"Ostrzegaj przez to tych, którzy się obawiają, że będą zebrani do swego Pana. Nie mają oni, oprócz Niego, ani opiekuna, ani orędownika! Być może, oni będą bogobojni"},{"SurahNumber":6,"VerseNumber":52,"Text":"I nie odpędzaj tych, którzy wzywają swego Pana rano i wieczór, poszukując Jego oblicza. Rachunek ich w niczym nie spada na ciebie ani też twój rachunek w niczym nie spada na nich. Tak więc, jeślibyś ich odpędził, byłbyś wtedy w liczbie niesprawiedliwych"},{"SurahNumber":6,"VerseNumber":53,"Text":"Tak doświadczyliśmy jednych przez drugich, aby mówili: \"Czy to są ci spośród nas, których obdarował Bóg?\" Czyż to nie Bóg zna najlepiej tych, którzy są wdzięczni"},{"SurahNumber":6,"VerseNumber":54,"Text":"Kiedy przyjdą do ciebie ci; którzy wierzą w Nasze znaki, to powiedz: \"Pokój wam!\" Wasz Pan przepisał samemu Sobie miłosierdzie. Tak aby ten spośród was, kto popełni zło przez nieświadomość, następnie nawróci się i czyni dobro... zaprawdę, On jest przebaczający, litościwy"},{"SurahNumber":6,"VerseNumber":55,"Text":"W ten sposób wyjaśniamy wyraźnie znaki, aby droga stała się jasna dla grzeszników"},{"SurahNumber":6,"VerseNumber":56,"Text":"Powiedz: \"Mnie zakazano, abym czcił tych, których wy wzywacie poza Bogiem.\" Powiedz: \"Ja nie chcę iść za waszymi namiętnościami, bo wtedy zbłądziłbym i nie byłbym w liczbie tych, którzy są prowadzeni drogą prostą"},{"SurahNumber":6,"VerseNumber":57,"Text":"Powiedz: \"Zaprawdę, ja opieram się na jasnym dowodzie, pochodzącym od mojego Pana, a wy to uważacie za kłamstwo. Ja nie mam władzy nad tym, co wy staracie się przyspieszyć. Sąd należy tylko do Boga! Bóg podaje prawdę, a On jest najlepszy z rozstrzygających"},{"SurahNumber":6,"VerseNumber":58,"Text":"Powiedz: \"Gdybym miał władzę nad tym, co wy staracie się przyspieszyć, to rozstrzygnięta zostałaby sprawa między mną a wami.\" A Bóg zna najlepiej ludzi niesprawiedliwych"}]}