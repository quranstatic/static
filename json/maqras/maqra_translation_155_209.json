{"Id":209,"LanguageCodes":["jv","jav"],"Name":"jav-unknown","Author":"Unknown","Language":"Javanese","Description":"Javanese","Direction":"ltr","Source":"https://github.com/hakimrie/alQuran-Translations , https://voiceofquran.info/download-quran-translation-pdf/","Translations":[{"SurahNumber":28,"VerseNumber":12,"Text":"(Saka kuasaningsun) Musa sadurunge ibune teka ora gelem disesepi sapa - sapa, ing kono Maryam matur (marang pramaisuri), \"Punapa panjenengan kersa kula tedhahaken tiyang ingkang dados inya sarta ngopeni dhateng bayi punika kaliyan temen - temen?\", (Maryam banjur ngundang ibune, lan Musa disesepi ibune dhewe)"},{"SurahNumber":28,"VerseNumber":13,"Text":"Ing dina iku Musa Ingsun balakake marang tangane ibune, supaya ibune anyepa pandelenge, lan ilanga susahe sarta Sumurupa menawa janjine Allah iku nyata lan bener. Nanging wong akeh padha ora sumurp. (Menawa iki ibune Musa pikantuk perjanjiyane Allah lan ing sawijining dina Musa kaluputan marang Fir'aun, nganti Musa ditundhung banjur lunga adoh)"},{"SurahNumber":28,"VerseNumber":14,"Text":"Bareng Musa wis dhewasa lan wis cukup umure, Ingsun paringi kawicaksanan lan ilmu. Kaya mangkono uga Ingsun angganjar marang para wong mukmin kang padha tumindak kabecikan"},{"SurahNumber":28,"VerseNumber":15,"Text":"Musa banjur mlebu ing telatah negara (Mesir), kanti sesingidan, aja nganti konangan wong. Dumadakan pira wong loro padha padudon, kang siji sedhereke Musa wong Bani Israil, sijine satrune Musa wong Qibthi. Sedulure Musa sesambat nyuwun tulung marang Musa supaya ucula saka siya - siyane (wong Qibthi). Musa banjur duka, (wong Qibthi) diantemi, tekan ing patine. Musa banjur ngendika, \"Kang mengkene iki, tetela penggawening syetan. Satemene syetan iku kang gawene nasarake"},{"SurahNumber":28,"VerseNumber":16,"Text":"Musa banjur munjuk marang Alah, \"Dhuh Pangeran kawula, sayektosipun kawula punika lepat, nganiaya dhateng badan kawula piyambak. Panjenengan mugi kersa paring pangapunten dhumateng kawula. Allah banjur kersa paring pangapunten marang Musa. Satemene Allah iku dzat kang paring pangapura tur Maha Asih"},{"SurahNumber":28,"VerseNumber":17,"Text":"Musa munjuk maneh, \"Dhuh Pangeran kawula, sarehning Panjenengan sampun kersa paring pangapunten saha nutupi kawula, kawula boten badhe tetulung dhateng tiyang kafir ingkang sami dosa"},{"SurahNumber":28,"VerseNumber":18,"Text":"Musa (sawise mateni wong Qibthi) ana ing sajerone negara tansahngandhut kuwatir, mulane banget prayitnane bakmenawa nemu alangan. Dumadakan wong kang mentas ditulungi dhek wingi, (Kerengan karo wong Qibthi maneh) sesambatan nyuwun tulung marang Musa, Musa celathu duka marang wong mau, \"Sira iku tetela wong luput"},{"SurahNumber":28,"VerseNumber":19,"Text":"Musa banjur tumandang arep ngantem marang mungsuhe mau, lan uga satrune Musa. Dheweke mula banjur matur, \"Dhuh Musa! punapa panjenengan badhe mejahi dhateng kula, kados anggen panjenengan mejahi tiyang (Qibthi) kala wingi? Dados kersa panjenengan punika namung badhe nguja nepsu memejahi tiyang wonten ing bumi, boten badhe damel sae\". (Nabi Musa bareng mireng pangucape wong Bani Israil mau, sangsaya banget kuwatire)"},{"SurahNumber":28,"VerseNumber":20,"Text":"Ing bageane negara ana wong lanang kang tresna marang Musa, mlaku - mlaku ana ing sajrone negara, nemoni Musa banjur matur, \"Dhuh Musa! para punggawa (ing Mesir) sami ngupados panjenengan, badhe mejahi, mila sapunika enggal kula aturi kesah saking mriki. Kula punika nyahosi pamrayogi pitutur murih sae dhateng panjenengan"},{"SurahNumber":28,"VerseNumber":21,"Text":"Musa banjur lunga saka ing negara (Mesir), ana ing ndalan tansha kuwatir lan prayitna, lan munjuk ing Allah, \"Dhuh Pangeran kawula! kawula nyuwun wilujeng saking piawinipun tiyang kafir ingkang sami nganiaya"},{"SurahNumber":28,"VerseNumber":22,"Text":"Lungane Musa sumedya marang Desa Madya. Musa munjuk marang Allah, \"Dhuh Pangeran kawula! Panjenengan mugi paring pitedah margi ingkang leres dhateng kawula"},{"SurahNumber":28,"VerseNumber":23,"Text":"Bareng tindake Musa teka ing sumure wong ing Madyan, ing pinggir sumur kono ana wong akeh padha ngombeni khewane. Liyane wong lanang akeh mau ana bocah wadon loro ora melu ngombeni weduse, Musa banjur pitakon (dangu barang bocah wadon loro mau), \"Ya gene sira ora melu ngombeni wedhusmu?\" Bocah wadon loro mau banjur mangsuli, \"Anggen kita ngombeni menda kita, ngentosi menawa para tiyang jaler punika sampun rampung. Kita lare estri kepeksa ngombeni menda, awit bapa kita sampun sepuh tur pikun"},{"SurahNumber":28,"VerseNumber":24,"Text":"Musa banjur paring pitulungan marang bocah wadon loro mau, wedhuse diombeni (ing sumur mau liyane sachedeka, nanging sumur mau ditutupi watu gedhe, ora kuwat diobahake wong satus, iku dibrengkal dening Musa dhewe). Musa sawise ngombeni wedhus mau, banjur ngeyub ana sangisore kekayon, sarta munjuk ing Allah, \"Dhuh Pangeran kawula, kawula ngajeng - ngajeng peparing Panjenengan, kathah utawi sekedhik"},{"SurahNumber":28,"VerseNumber":25,"Text":"Ora antara suwe bocak wadon loro mau kang siji bali sowan marang Panggonane Musa, (anggone mlaku kudhung klambine semu isin). Matur marang Musa, \"Panjenengan dipun aturi bapak kula dhateng griyanipun. Bapak kula badhe males kesaenan panjenengan anggen panjenengan paring pitulungan ngombeni menda kula\". (Musa banjur tut wuri bocah wadon mau). Bareng tekan ngomahe, (bapakne aran Nabi Syu'aib), Musa banjur ngandharake lelakone, wiwitan tekan ing pungkasan, (Nabi Syu'aib) banjur paring pitutur, \"Sira aja kuwatir Allah mesti paring selamet marang sira saka pialane wong kafir kang nganiaya"},{"SurahNumber":28,"VerseNumber":26,"Text":"Bocah wadon loro mau kang siji matur marang bapakne, \"Dhuh Bapak! Musa punika mugi panjenengan dadosaken rencang kemawon, awit punika prayogi, gagah prakosa tur mitadosi"},{"SurahNumber":28,"VerseNumber":27,"Text":"(Nabi Syu'aib) mituturi marang Musa, \"He Musa, putraningsun loro iki salah siji bakal ingsun dhaupake karo sira, nanging kanthi janji sira kudu dadi rencang kulo dhisik, lawase wolung tahun, dene menawa sira gelem nutugake nganti sepuluh tahun saka kerepira dhewe, iya banget panarimaningsun. Ingsun ora neja gawe rekasanira, marata lakonana. Menawa diparengake dening Allah ing tembe bakal sumurup becik kedadeyane, tunggal paratulus"},{"SurahNumber":28,"VerseNumber":28,"Text":"Musa matur mangsuli, \"Makaten punika perjanjian panjenengan kaliyan kula. Wondene wewangen panjenengan kalih warni, (wolung tahun kaliyan sedaa tahun) wau salah satunggalipun kula boten badhe awrat anglampahi. Allah ingkang nguningani kesagahan kula punika"}]}