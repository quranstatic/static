{"Id":3,"LanguageCodes":["af","afr"],"Name":"afr-imammabaker","Author":"Imam M. A. Baker","Language":"Afrikaans","Description":"Afrikaans","Direction":"ltr","Source":"The Islamic Dawah Movement of Southern Africa","Translations":[{"SurahNumber":72,"VerseNumber":1,"Text":"Sê: Dit is aan my geopenbaar dat ’n groep van die djien geluister en gesê het: Waarlik, ons het ’n wonderlike Qur’ãn gehoor"},{"SurahNumber":72,"VerseNumber":2,"Text":"wat tot die regte weg lei; daarom glo ons daarin. En ons sal stellig niemand met ons Heer vereenselwig nie"},{"SurahNumber":72,"VerseNumber":3,"Text":"En Hy ~ verhewe is die Majesteit van ons Heer ~ het nóg eggenote nóg seun"},{"SurahNumber":72,"VerseNumber":4,"Text":"en die dwase onder ons het oordrewe leuens teen Allah versin"},{"SurahNumber":72,"VerseNumber":5,"Text":"dog ons het gemeen dat mens en djien nooit ’n leuen oor Allah sou uiter nie"},{"SurahNumber":72,"VerseNumber":6,"Text":"En sommige onder die mense het toevlug geneem by sommige van die djien, maar dié het hulle net verder in die sonde laat toeneem"},{"SurahNumber":72,"VerseNumber":7,"Text":"en hulle het gedink, soos julle dink, dat Allah nooit ’n boodskapper sou opwek nie"},{"SurahNumber":72,"VerseNumber":8,"Text":"en ons het probeer om die hemel te bereik, maar ons het dit vol sterk wagters en vlamme gevind"},{"SurahNumber":72,"VerseNumber":9,"Text":"en ons was daaraan gewoond om op plekke te sit en gesprekke af te luister. Maar wie nou luister, vind ’n vlam wat op hom wag"},{"SurahNumber":72,"VerseNumber":10,"Text":"en ons weet nie of ’n ramp vir die inwoners van die aarde bedoel word en of hulle Heer voornemens is om hulle reg te lei nie"},{"SurahNumber":72,"VerseNumber":11,"Text":"en onder ons is diegene wat goeddoen, en onder ons is diegene wat anders is, en ons volg verskillende weë"},{"SurahNumber":72,"VerseNumber":12,"Text":"en ons besef dat ons nie van Allah op die aarde kan ontsnap nie, nóg kan ons Hom ~ deur te vlug ~ ontsnap"},{"SurahNumber":72,"VerseNumber":13,"Text":"en toe ons die leiding gehoor het, het ons daarin geglo. Wie dan in sy Heer glo, het geen vrees vir verlies of onreg nie"},{"SurahNumber":72,"VerseNumber":14,"Text":"en daar is sommige onder ons wat hulself onderwerp, en som- mige onder ons het van die regte weg afgewyk. En wie homself onderwerp, het die regte weg opgesoek"},{"SurahNumber":72,"VerseNumber":15,"Text":"En hulle wat van die regte weg afwyk, sal die brandstof van die Hel wees"},{"SurahNumber":72,"VerseNumber":16,"Text":"Indien hulle op die regte weg bly, sal Ons hulle sekerlik drink- water in oorvloed gee"},{"SurahNumber":72,"VerseNumber":17,"Text":"om hulle daarmee op die proef te stel. En wie homself van die oordenkinge van sy Heer weerhou, Hy sal hom ’n kwellende straf laat binnegaan"},{"SurahNumber":72,"VerseNumber":18,"Text":"en die moskees behoort aan Allah; roep daarom niemand buiten Allah aan nie"},{"SurahNumber":72,"VerseNumber":19,"Text":"en toe die dienaar1 van Allah opgestaan het om Hom te aanbid, het hulle hom byna doodgedruk"},{"SurahNumber":72,"VerseNumber":20,"Text":"Sê: Ek roep my Heer alleen aan, en vereenselwig niemand met Hom nie"},{"SurahNumber":72,"VerseNumber":21,"Text":"Sê: Ek beheer nóg kwaad nóg goed vir julle"},{"SurahNumber":72,"VerseNumber":22,"Text":"Sê: Niemand kan my teen Allah beskerm nie, nóg kan ek ’n toevlugsoord buiten Hom vind"},{"SurahNumber":72,"VerseNumber":23,"Text":"dit is slegs my plig om die verkondiging van Allah en Sy tekens oor te dra. En vir diegene wat Allah en Sy Boodskapper nie gehoorsaam nie, is daar die Vuur van die Hel, waarin hulle ’n lang tyd sal vertoef"},{"SurahNumber":72,"VerseNumber":24,"Text":"tot wanneer hulle die straf sien waarmee hulle gedreig is, dan sal hulle weet wie se helpers die swakste, die geringste in getal is"},{"SurahNumber":72,"VerseNumber":25,"Text":"Sê: Ek weet nie of dít waarmee julle bedreig word, naby is en of my Heer dit vir ’n lang tyd sal uitstel nie"},{"SurahNumber":72,"VerseNumber":26,"Text":"Hy is die Kenner van die Onsigbare, en Hy gee niemand oorvloedig kennis van Sy geheime nie"},{"SurahNumber":72,"VerseNumber":27,"Text":"behalwe vir hom wat Hy as boodskapper kies. Dan stuur Hy sekerlik ’n wag voor hom en agter hom"},{"SurahNumber":72,"VerseNumber":28,"Text":"sodat Hy kan weet dat hulle die tekens van hulle Heer waarlik afgelewer het; en Hy omvat alles wat met hulle gebeur, en Hy hou rekening van alle dinge"},{"SurahNumber":73,"VerseNumber":1,"Text":"O, u wat toegewikkel is"},{"SurahNumber":73,"VerseNumber":2,"Text":"Staan op om te bid gedurende ’n gedeelte van die nag"},{"SurahNumber":73,"VerseNumber":3,"Text":"die helfte daarvan, of minder as dit nog"},{"SurahNumber":73,"VerseNumber":4,"Text":"of maak dit ietwat langer, en resiteer die Qur’ãn op ’n stadige, afgemete styl"},{"SurahNumber":73,"VerseNumber":5,"Text":"Waarlik, Ons sal u ’n gewigtige woord oplê"},{"SurahNumber":73,"VerseNumber":6,"Text":"Voorwaar, om in die nag op te staan is om die fermste weg in te slaan, en dit gee aan die Woord kragtige uitwerking"},{"SurahNumber":73,"VerseNumber":7,"Text":"U het inderdaad bedags baie bedrywighede"},{"SurahNumber":73,"VerseNumber":8,"Text":"Dink daarom aan die naam van u Heer en gee uself oor aan Hom met volle toewyding"},{"SurahNumber":73,"VerseNumber":9,"Text":"Die Heer van die Ooste en die Weste ~ daar is geen God buiten Hom nie ~ neem Hom daarom aan as u Beskermer"},{"SurahNumber":73,"VerseNumber":10,"Text":"En verdra met geduld alles wat hulle sê, en versaak hulle op ’n fatsoenlike wyse"},{"SurahNumber":73,"VerseNumber":11,"Text":"En laat My alleen met die loënaars, die eienaars van rykdom, en gee hulle uitstel vir ’n rukkie"},{"SurahNumber":73,"VerseNumber":12,"Text":"Voorwaar, by Ons is swaar boeie en ’n Vlammende Vuur"},{"SurahNumber":73,"VerseNumber":13,"Text":"en voedsel wat verstik, en ’n smartlike straf"},{"SurahNumber":73,"VerseNumber":14,"Text":"Die Dag wanneer die aarde en die berge sal bewe, en die berge soos hope sand sal word"},{"SurahNumber":73,"VerseNumber":15,"Text":"Waarlik, Ons het ’n Boodskapper na julle gestuur, ’n getuienis teen julle, soos Ons ’n boodskapper na Farao gestuur het"},{"SurahNumber":73,"VerseNumber":16,"Text":"Maar Farao het die boodskapper nie gehoorsaam nie; daarom het Ons hom met ’n verskriklike greep vasgevat"},{"SurahNumber":73,"VerseNumber":17,"Text":"Hoe dan, indien julle nie glo nie, sal julle jul verdedig op die Dag wanneer die kinders van vrees grys hare sal kry"},{"SurahNumber":73,"VerseNumber":18,"Text":"Wanneer die hemel uiteen sal bars. Sy belofte sal vervul word"},{"SurahNumber":73,"VerseNumber":19,"Text":"Dit is waarlik ’n vermaning; laat hom dan wat wil, die weg na sy Heer inslaan"}]}