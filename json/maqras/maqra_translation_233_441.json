{"Id":441,"LanguageCodes":["ug","uig"],"Name":"uig-muhammadsaleh","Author":"Muhammad Saleh","Language":"Uighur","Description":"Uighur","Direction":"rtl","Source":"http://tanzil.net","Translations":[{"SurahNumber":78,"VerseNumber":1,"Text":"(مۇشرىكلار ئۆزئارا نېمە توغرۇلۇق) سورىشىدۇ؟"},{"SurahNumber":78,"VerseNumber":2,"Text":"ئۇلار چوڭ بىر خەۋەر (يەنى قىيامەت توغرۇلۇق) سورىشىدۇ"},{"SurahNumber":78,"VerseNumber":3,"Text":"ئۇلار شۇ (يەنى قىيامەت) توغرىسىدا ئىختىلاپ قىلىشقۇچىلاردۇر"},{"SurahNumber":78,"VerseNumber":4,"Text":"ھەرگىز ئۇنداق ئەمەس (قىيامەت ئۇلارنىڭ ئويلىغىنىدەك يالغان ئەمەس)، ئۇلار (ھەقىقىي ئەھۋالنى) كەلگۈسىدە بىلىدۇ"},{"SurahNumber":78,"VerseNumber":5,"Text":"ھەرگىز ئۇنداق ئەمەس، ئۇلار (بېشىغا كەلگەن ئازابنى) كەلگۈسىدە بىلىدۇ"},{"SurahNumber":78,"VerseNumber":6,"Text":"(زېمىننىڭ ئۈستىدە مۇقىملىشىشىڭلار ۋە كەڭ تۈزلەڭلىكلەرگە زىرائەت تېرىپ پايدىلىنىشىڭلار ئۈچۈن) زېمىننى بىسات قىلمىدۇقمۇ؟"},{"SurahNumber":78,"VerseNumber":7,"Text":"(زېمىننىڭ تەۋرەپ كەتمەسلىكى ئۈچۈن) تاغلارنى قوزۇق قىلمىدۇقمۇ؟"},{"SurahNumber":78,"VerseNumber":8,"Text":"سىلەرنى ئەر - ئايال قىلىپ ياراتتۇق"},{"SurahNumber":78,"VerseNumber":9,"Text":"ئۇيقۇنى سىلەرنىڭ (بەدىنىڭلار ئۈچۈن) راھەت قىلدۇق"},{"SurahNumber":78,"VerseNumber":10,"Text":"كېچىنى لىباس قىلدۇق"},{"SurahNumber":78,"VerseNumber":11,"Text":"كۈندۈزنى (سىلەر) تىرىكچىلىك قىلىدىغان (ۋاقىت) قىلدۇق"},{"SurahNumber":78,"VerseNumber":12,"Text":"ئۈستۈڭلاردا مۇستەھكەم يەتتە ئاسماننى بىنا قىلدۇق"},{"SurahNumber":78,"VerseNumber":13,"Text":"(سىلەر ئۈچۈن) يېنىپ تۇرغان چىراغنى (كۈننى) ياراتتۇق"},{"SurahNumber":78,"VerseNumber":14,"Text":"ئاشلىقلارنى، ئوت - چۆپلەرنى، دەرەخلىرى قويۇق باغچىلارنى ئۆستۈرۈش ئۈچۈن بۇلۇتلاردىن مول ياغدۇرۇپ بەردۇق"},{"SurahNumber":78,"VerseNumber":15,"Text":"ئاشلىقلارنى، ئوت - چۆپلەرنى، دەرەخلىرى قويۇق باغچىلارنى ئۆستۈرۈش ئۈچۈن بۇلۇتلاردىن مول ياغدۇرۇپ بەردۇق"},{"SurahNumber":78,"VerseNumber":16,"Text":"ئاشلىقلارنى، ئوت - چۆپلەرنى، دەرەخلىرى قويۇق باغچىلارنى ئۆستۈرۈش ئۈچۈن بۇلۇتلاردىن مول ياغدۇرۇپ بەردۇق"},{"SurahNumber":78,"VerseNumber":17,"Text":"قىيامەت كۈنى ھەقىقەتەن (مۇكاپاتلاش ۋە جازالاش) ۋاقتىدۇر"},{"SurahNumber":78,"VerseNumber":18,"Text":"ئۇ كۈنى سۇر چېلىنىدۇ، سىلەر توپ - توپ بولۇپ كېلىسىلەر"},{"SurahNumber":78,"VerseNumber":19,"Text":"ئاسمان ئېچىلىپ نۇرغۇن ئىشىكلەر پەيدا بولىدۇ"},{"SurahNumber":78,"VerseNumber":20,"Text":"تاغلار ھەرىكەتلەندۈرۈلۈپ سەررابتەك بولۇپ قالىدۇ (يەنى تاغلار توزۇپ يىراقتىن قارىغۇچىغا سۇدەك تۇيۇلىدۇ)"},{"SurahNumber":78,"VerseNumber":21,"Text":"جەھەننەم ھەقىقەتەن (كۇففارلارنى) كۈتۈپ تۇرىدۇ"},{"SurahNumber":78,"VerseNumber":22,"Text":"جەھەننەم، شۈبھىسىزكى، گۇناھكارلارنىڭ جايىدۇر"},{"SurahNumber":78,"VerseNumber":23,"Text":"ئۇلار جەھەننەمدە ئۇزاق مۇددەت قالىدۇ"},{"SurahNumber":78,"VerseNumber":24,"Text":"ئۇلار جەھەننەمدە (جەھەننەمنىڭ ھارارىتىنى يىنىكلىتىلگەن) بىرەر سۆرۈنلۈككە ۋە (تەشنالىقنى قاندۇرىدىغان) بىرەر ئىچىملىككە ئېرىشەلمەيدۇ"},{"SurahNumber":78,"VerseNumber":25,"Text":"ئۇلارنىڭ ئېرىشىدىغىنى پەقەت يۇقىرى ھارارەتلىك قايناقسۇ ۋە يىرىڭدىنلا ئىبارەت بولىدۇ"},{"SurahNumber":78,"VerseNumber":26,"Text":"بۇ (ئۇلارغا بېرىلىدىغان) مۇۋاپىق جازادۇر"},{"SurahNumber":78,"VerseNumber":27,"Text":"چۈنكى ئۇلار (قىلمىشلىرىدىن) ھېساب ئېلىنىشتىن قورقمايتتى"},{"SurahNumber":78,"VerseNumber":28,"Text":"ھەمدە بىزنىڭ ئايەتلىرىمىزنى قاتتىق ئىنكار قىلاتتى"},{"SurahNumber":78,"VerseNumber":29,"Text":"ھەر نەرسىنى تولۇق خاتىرىلەپ قويىمىز"},{"SurahNumber":78,"VerseNumber":30,"Text":"(ئۇلارغا ئېيتىمىزكى) «تېتىڭلار! سىلەرگە پەقەت ئازابنىلا زىيادە قىلىمىز»"},{"SurahNumber":78,"VerseNumber":31,"Text":"شۈبھىسىزكى، تەقۋادارلار نېمەتكە ئېرىشىدۇ"},{"SurahNumber":78,"VerseNumber":32,"Text":"(ئۇ نېمەت) باغلار، ئۈزۈملەردۇر"},{"SurahNumber":78,"VerseNumber":33,"Text":"تەڭتۇش قىزلاردۇر"},{"SurahNumber":78,"VerseNumber":34,"Text":"(شاراب بىلەن) تولدۇرۇلغان جاملاردۇر"},{"SurahNumber":78,"VerseNumber":35,"Text":"ئۇلار جەننەتتە يالغان سۆز، بىھۇدە سۆز ئاڭلىمايدۇ"},{"SurahNumber":78,"VerseNumber":36,"Text":"(ئەنە شۇلار) پەرۋەردىگارىڭنىڭ بەرگەن مۇكاپاتى، يېتەرلىك ئاتاسىدۇر"},{"SurahNumber":78,"VerseNumber":37,"Text":"ئۇ ئاسمانلارنىڭ، زېمىننىڭ ۋە ئۇلارنىڭ ئارىسىدىكى شەيئىلەرنىڭ پەرۋەردىگارىدۇر. ناھايىتى شەپقەتلىكتۇر. (ئۇ كۈندە ھېچ كىشى) ئۇنىڭغا سۆز قىلىشقا قادىر بولالمايدۇ"},{"SurahNumber":78,"VerseNumber":38,"Text":"جىبرىئىل ۋە پەرىشتىلەر سەپ بولۇپ تۇرۇپ كېتىدىغان كۈندە (يەنى قىيامەتتە)، ئۇلار (نىڭ ئارىسىدا) مېھرىبان اﷲ نىڭ ئىزنىگە ئېرىشكەن ۋە توغرا سۆزنى قىلغانلاردىن باشقا ھېچ ئەھەدىنىڭ سۆز قىلىشىغا بولمايدۇ"},{"SurahNumber":78,"VerseNumber":39,"Text":"ئەنە شۇ چوقۇم بولىدىغان كۈندۇر. كىمكى (ئىمان بىلەن، ياخشى ئەمەل بىلەن) پەرۋەردىگارىغا قايتىدىغان يولنى تۇتۇشنى خالىسا (تۇتسۇن)"},{"SurahNumber":78,"VerseNumber":40,"Text":"بىز سىلەرنى ھەقىقەتەن (يۈز بېرىشى) يېقىن ئازابتىن (يەنى ئاخىرەت ئازابىدىن) ئاگاھلاندۇردۇق، ئۇ كۈندە كىشى ئىلگىرى قىلغان ئەمەللىرىنى كۆرىدۇ. كاپىر: «كاشكى مەن تۇپراق بولۇپ كەتسەمچۇ!» دەيدۇ"},{"SurahNumber":79,"VerseNumber":1,"Text":"(كۇففارلارنىڭ جانلىرىنى) قاتتىق تارتىپ ئالغۇچى پەرىشتىلەر بىلەن قەسەمكى،"},{"SurahNumber":79,"VerseNumber":2,"Text":"(مۆمىنلەرنىڭ جانلىرىنى) سىلىق ئالغۇچى پەرىشتىلەر بىلەن قەسەمكى،"},{"SurahNumber":79,"VerseNumber":3,"Text":"(اﷲ نىڭ ئەمرىنى ئاسماندىن) تېز ئېلىپ چۈشكۈچى پەرىشتىلەر بىلەن قەسەمكى،"},{"SurahNumber":79,"VerseNumber":4,"Text":"(مۆمىنلەرنىڭ جانلىرىنى ئېلىپ جەننەتكە) ئىلگىرلىگۈچى پەرىشتىلەر بىلەن قەسەمكى،"},{"SurahNumber":79,"VerseNumber":5,"Text":"(اﷲ نىڭ ئەمرى بىلەن) كائىناتنىڭ ئىشلىرىنى باشقۇرغۇچى پەرىشتىلەر بىلەن قەسەمكى، (سىلەر چوقۇم تىرىلدۈرۈلىسىلەر، سىلەردىن چوقۇم ھېساب ئېلىنىدۇ)"},{"SurahNumber":79,"VerseNumber":6,"Text":"بۇ كۈن (يەنى قىيامەت كۈنى) دە زېمىن (ۋە ئۇنىڭدىكى شەيئىلەر قوشۇلۇپ) تەۋرەيدۇ"},{"SurahNumber":79,"VerseNumber":7,"Text":"ئۇنىڭ ئارقىسىدىنلا ئاسمان (ۋە ئۇنىڭدىكى شەيئىلەر قوشۇلۇپ) تەۋرەيدۇ"},{"SurahNumber":79,"VerseNumber":8,"Text":"بۇ كۈندە دىللارنى (يەنى كۇففارلارنىڭ دىللىرىنى) قورقۇنچ باسىدۇ"},{"SurahNumber":79,"VerseNumber":9,"Text":"شۇ (دىللارنىڭ ئىگىلىرىنىڭ) كۆزلىرى (قورقۇنچتىن) تىكىلىپ قارىيالمايدۇ"},{"SurahNumber":79,"VerseNumber":10,"Text":"ئۇلار ئېيتىدۇ: «راستلا بىز ئاۋۋالقى ھالىمىزغا قايتۇرۇلامدۇق؟ (يەنى ئۆلگەندىن كېيىن تىرىلەمدۇق؟)"},{"SurahNumber":79,"VerseNumber":11,"Text":"ئۇ بىزنىڭ چىرىگەن سۆڭەك بولۇپ قالغان ۋاقتىمىز ئەمەسمۇ؟»"},{"SurahNumber":79,"VerseNumber":12,"Text":"ئۇلار ئېيتتى: «ئۇنداق بولىدىغان بولسا، بۇ (يەنى ئۆلگەندىن كېيىن تىرىلىش) زىيانلىق قايتىشتۇر (يەنى بىز ئۆلگەندىن كېيىن تىرىلىدىغان بولساق، دوزاخ ئەھلى بولغانلىقىمىز ئۈچۈن زىيان تارتقۇچىلارمىز)»"},{"SurahNumber":79,"VerseNumber":13,"Text":"بىر سەيھە (يەنى ئىسراپىلنىڭ سۇر چېلىشى) بىلەنلا ئۇلار (يەنى جىمى خالايىق) (يەر ئاستىدىن) زېمىننىڭ ئۈستىگە چىقىپ قالىدۇ"},{"SurahNumber":79,"VerseNumber":14,"Text":"بىر سەيھە (يەنى ئىسراپىلنىڭ سۇر چېلىشى) بىلەنلا ئۇلار (يەنى جىمى خالايىق) (يەر ئاستىدىن) زېمىننىڭ ئۈستىگە چىقىپ قالىدۇ"},{"SurahNumber":79,"VerseNumber":15,"Text":"ساڭا مۇسانىڭ خەۋىرى كەلدىمۇ؟"},{"SurahNumber":79,"VerseNumber":16,"Text":"ئۆز ۋاقتىدا ئۇنى پەرۋەردىگارى تۇۋا ناملىق مۇقەددەس ۋادىدا (مۇنداق دەپ) چاقىردى"},{"SurahNumber":79,"VerseNumber":17,"Text":"«سەن پىرئەۋننىڭ قېشىغا بارغىن، ئۇ ھەقىقەتەن ھەددىدىن ئاشتى"},{"SurahNumber":79,"VerseNumber":18,"Text":"ئۇنىڭغا: (كۇفرىدىن ۋە گۇناھلاردىن) پاك بولۇشنى خالامسەن"},{"SurahNumber":79,"VerseNumber":19,"Text":"سېنى پەرۋەردىگارىمنى تونۇشقا يېتەكلىشىمنى خالامسەن؟ (ئۇنى تونۇساڭ پەرۋەردىگارىڭدىن) قورقىسەن - دە، (ياخشى ئەمەللەرنى قىلىسەن)، دېگىن»"},{"SurahNumber":79,"VerseNumber":20,"Text":"مۇسا پىرئەۋنگە چوڭ مۆجىزىنى كۆرسەتتى"},{"SurahNumber":79,"VerseNumber":21,"Text":"پىرئەۋن (اﷲ نىڭ پەيغەمبىرى مۇسانى) ئىنكار قىلدى ۋە (اﷲ نىڭ ئەمرىگە) ئاسىيلىق قىلدى"},{"SurahNumber":79,"VerseNumber":22,"Text":"ئاندىن پىرئەۋن (مۇسادىن) يۈز ئۆرۈپ (ھىيلە - مىكىر ئىشلىتىشكە) كىرىشتى"},{"SurahNumber":79,"VerseNumber":23,"Text":"(ئۇ سېھرىگەرلەرنى، ئەسكەرلىرىنى، تەۋەلىرىنى) توپلىدى ھەم نىدا قىلىپ"},{"SurahNumber":79,"VerseNumber":24,"Text":"دېدى: «مەن سىلەرنىڭ بۈيۈك پەرۋەردىگارىڭلار بولىمەن»"},{"SurahNumber":79,"VerseNumber":25,"Text":"اﷲ ئۇنى دۇنيا ۋە ئاخىرەتنىڭ ئازابى بىلەن جازالىدى"},{"SurahNumber":79,"VerseNumber":26,"Text":"شەك - شۈبھىسىزكى، اﷲ تىن قورقىدىغانلار بۇنىڭدىن ئىبرەت ئالىدۇ"},{"SurahNumber":79,"VerseNumber":27,"Text":"سىلەرنى يارىتىش مۈشكۈلمۇ؟ ياكى ئاسماننى يارىتىش مۈشكۈلمۇ؟ اﷲ ئاسماننى ياراتتى"},{"SurahNumber":79,"VerseNumber":28,"Text":"ئۇنىڭ ئېگىزلىكىنى يۈكسەك قىلدى ۋە كەم - كۈتىسىز قىلدى"},{"SurahNumber":79,"VerseNumber":29,"Text":"ئۇنىڭ كېچىسىنى قاپقاراڭغۇ، كۈندۈزىنى يوپيورۇق قىلدى"},{"SurahNumber":79,"VerseNumber":30,"Text":"شۇنىڭدىن كېيىن زېمىننى (ئەھلى زېمىننىڭ تۇرۇشىغا لايىق قىلىپ) يايدى"},{"SurahNumber":79,"VerseNumber":31,"Text":"زېمىندىن بۇلاقلارنى ئاقتۇردى، ئۆسۈملۈكلەرنى ئۆستۈردى"},{"SurahNumber":79,"VerseNumber":32,"Text":"تاغلارنى (زېمىندا) مۇقىم قىلدى"},{"SurahNumber":79,"VerseNumber":33,"Text":"اﷲ تائالا ئۇلارنىڭ ھەممىسىنى سىلەرنىڭ ۋە ھايۋانلىرىڭلارنىڭ پايدىلىنىشى ئۈچۈن (ياراتتى)"},{"SurahNumber":79,"VerseNumber":34,"Text":"قىيامەت كەلگەندە،"},{"SurahNumber":79,"VerseNumber":35,"Text":"(شۇ) كۈندە ئىنسان (ياخشى - يامان) قىلمىشلىرىنى ئەسلەيدۇ"},{"SurahNumber":79,"VerseNumber":36,"Text":"قارىغۇچىلارغا جەھەننەم ئوچۇق كۆرسىتىلىدۇ"},{"SurahNumber":79,"VerseNumber":37,"Text":"كىمكى (كۇفرىدا، گۇناھتا) چېكىدىن ئاشىدىكەن،"},{"SurahNumber":79,"VerseNumber":38,"Text":"دۇنيا تىرىكچىلىكىنى (ئاخىرەتتىن) ئارتۇق كۆرىدىكەن،"},{"SurahNumber":79,"VerseNumber":39,"Text":"ئۇنىڭ جايى ھەقىقەتەن جەھەننەم بولىدۇ"},{"SurahNumber":79,"VerseNumber":40,"Text":"پەرۋەردىگارىنىڭ ئالدىدا (سوراققا تارتىلىشتىن) قورقىدىغان، ئۆزىنى نەپسى خاھىشىغا بېرىلىشتىن (يەنى ھارام قىلىنغان نەرسىلەردىن) چەكلىگەن ئادەمگە كەلسەك،"},{"SurahNumber":79,"VerseNumber":41,"Text":"ھەقىقەتەن ئۇنىڭ جايى جەننەت بولىدۇ"},{"SurahNumber":79,"VerseNumber":42,"Text":"ئۇلار سەندىن قىيامەتنىڭ قاچان بولىدىغانلىقىنى سورايدۇ"},{"SurahNumber":79,"VerseNumber":43,"Text":"سەن ئۇنى قانداقمۇ بايان قىلىپ بېرەلەيسەن؟"},{"SurahNumber":79,"VerseNumber":44,"Text":"ئۇنى بىلىش پەرۋەردىگارىڭغا خاستۇر"},{"SurahNumber":79,"VerseNumber":45,"Text":"سېنىڭ ۋەزىپەڭ پەقەت قىيامەتتىن قورقىدىغان ئادەمنى ئاگاھلاندۇرۇشتۇر"},{"SurahNumber":79,"VerseNumber":46,"Text":"ئۇلار قىيامەتنى كۆرگەن كۈندە، گويا ئۆزلىرىنى (دۇنيادا) پەقەت بىر كەچقۇرۇن ياكى بىر ئەتىگەن تۇرغاندەك (گۇمان قىلىدۇ)"}]}