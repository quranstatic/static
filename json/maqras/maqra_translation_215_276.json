{"Id":276,"LanguageCodes":["ny","nya"],"Name":"nya-khaledibrahimbe","Author":"Khaled Ibrahim Betala","Language":"Chichewa","Description":"Chichewa","Direction":"ltr","Source":"https://quranenc.com/en/browse/chichewa_betala","Translations":[{"SurahNumber":56,"VerseNumber":75,"Text":"“Ndikulumbilira motsimikiza, mmene mumatsikira nyenyezi (pomwe zikulowa)"},{"SurahNumber":56,"VerseNumber":76,"Text":"“Ndithu kulumbira uku, mukadakhala olingalira, nkwakukulu kwabasi (pazimene kukusonya)"},{"SurahNumber":56,"VerseNumber":77,"Text":"“Ndithu iyi ndi Qur’an yolemekezeka (ndipo mkati mwake muli zithandizo zambiri)"},{"SurahNumber":56,"VerseNumber":78,"Text":"“Idachokera mu buku lotetezedwa"},{"SurahNumber":56,"VerseNumber":79,"Text":"“Salikhudza kupatula okhawo oyeretsedwa (angelo)"},{"SurahNumber":56,"VerseNumber":80,"Text":"“Chivumbulutso chochokera kwa Mbuye wa zolengedwa zonse"},{"SurahNumber":56,"VerseNumber":81,"Text":"“Kodi nkhani iyi (ya Qur’an) ndiyomwe inu mukuinyozera"},{"SurahNumber":56,"VerseNumber":82,"Text":"“Kodi mwakuchita kukanira kukhala kuthokoza kwanu pa zimene wakupatsani"},{"SurahNumber":56,"VerseNumber":83,"Text":"“Mmaona bwanji (mzimu wa mmodzi wa inu) ukafika kummero (panthawi ya imfa)"},{"SurahNumber":56,"VerseNumber":84,"Text":"“Uku inu panthawi imeneyo mukuona zimenezo"},{"SurahNumber":56,"VerseNumber":85,"Text":"“Pomwe Ife tili pafupi ndi iye kuposa inu, koma inu simuona"},{"SurahNumber":56,"VerseNumber":86,"Text":"“Mukadakhala kuti simuzalipidwa (pa zomwe mukuchita)"},{"SurahNumber":56,"VerseNumber":87,"Text":"“Bwenzi mukuubweza (mzimuwo) ngati mukunena zoona"},{"SurahNumber":56,"VerseNumber":88,"Text":"“Ngati (amene yamfikira imfayo) adali mmodzi wa woyandikitsidwa (kwa Allah)"},{"SurahNumber":56,"VerseNumber":89,"Text":"“Kobwerera kwake ndi kumpumulo ndi mtendere ndi kupatsidwa zonunkhira ndiponso Munda wamtendere"},{"SurahNumber":56,"VerseNumber":90,"Text":"“Ndipo ngati adali mmodzi wa anthu akudzanja lamanja"},{"SurahNumber":56,"VerseNumber":91,"Text":"“(Kudzanenedwa kwa iye:) “Mtendere ukhale pa iwe, amene udali m’gulu la anthu akudzanja lakumanja (anthu abwino).”"},{"SurahNumber":56,"VerseNumber":92,"Text":"“Koma ngati adali mmodzi wa anthu otsutsa, osokera"},{"SurahNumber":56,"VerseNumber":93,"Text":"“Phwando lamadzi owira (ndilake)"},{"SurahNumber":56,"VerseNumber":94,"Text":"“Ndi kupsa m’moto wa Jahena"},{"SurahNumber":56,"VerseNumber":95,"Text":"“Ndithu izi ndizoona, zotsimikizika"},{"SurahNumber":56,"VerseNumber":96,"Text":"“Choncho lemekeza dzina la Mbuye wako Wamkulu"},{"SurahNumber":57,"VerseNumber":1,"Text":"“Chilichonse chakumwamba ndi chapansi chikulemekeza Allah (ndi kumuyeretsa kumakhalidwe opunguka) ndipo Iye ndi Mwini Mphamvu, Wanzeru zakuya"},{"SurahNumber":57,"VerseNumber":2,"Text":"“Ufumu wakumwamba ndi pansi, Ngwake amapereka moyo ndi imfa. ndipo Iye Ngwamphamvu pa chilichonse"},{"SurahNumber":57,"VerseNumber":3,"Text":"“Iye ndi Oyamba (adalipo chilichonse chisadayambe); Wamuyaya (zonse zikadzatha); Woonekera (mzisonyezo pa chinthu chilichonse), Wobisika mkati kwambiri (saonedwa ndi maso pamoyo uno), Iye Ngodziwa chilichonse (kunja ndi mkati mwake)"},{"SurahNumber":57,"VerseNumber":4,"Text":"“Iye ndi Amene adalenga kumwamba ndi pansi (ndi zonse zammenemo) m’masiku asanu ndi limodzi kenako adakhazikika pa Arsh (Mpando Wake wachifumu monga momwe Iye adziwira polongosola ufumu Wake). Akudziwa chilichonse cholowa m’nthaka ndi chimene chikutuluka m’menemo; ndi chilichonse chimene chikutsika kuchokera kumwamba ndi chimene chikukwera kumeneko. Ndipo Iye ali nanu paliponse pamene muli. Ndithu Allah amaona chilichonse chimene mukuchita, (sichibisika chilichonse kwa Iye)"},{"SurahNumber":57,"VerseNumber":5,"Text":"“Ufumu wakumwamba ndi pansi Ngwake ndipo kwa Allah nkobwerera zinthu (zonse)"},{"SurahNumber":57,"VerseNumber":6,"Text":"“Usiku amawulowetsa mu usana, ndipo usana amawulowetsa mu usiku. (Choncho kumasiyana kutalika kwake); ndipo Iye Ngodziwa zobisika za m’zifuwa (ndi zoganiza za m’mitima)"},{"SurahNumber":57,"VerseNumber":7,"Text":"“Khulupirirani Allah ndi Mthenga Wake, ndipo perekani (pa njira ya Allah m’chuma chimene Allah wakupatsani uchiyang’anira. Choncho mwa inu amene akhulupirira (mwa Allah ndi mthenga Wake) ndikupereka (zimene awapatsa) iwo ali ndi malipiro aakulu (kwa Allah)"},{"SurahNumber":57,"VerseNumber":8,"Text":"“Kodi nchifukwa ninji simukhulupirira Allah pomwe Mtumiki akukuitanani kuti mukhulupirire Mbuye wanu (ndi kukulimbitsani pa zimenezo) chikhalirecho (Iye) adalandira lonjezo lanu, (muli mumsana wa tate wanu Adam kuti mdzakhulupirira,) ngati mulidi okhulupirira"},{"SurahNumber":57,"VerseNumber":9,"Text":"“Iye ndi Amene akuvumbulutsa kwa kapolo Wake Ayah (ndime) zofotokoza mwatsatanetsatane kuti akutulutseni mum’dima (wa kusokera) ndi kukuikani ku chiongoko cha kuunika. Ndipo ndithu Allah Ngoleza kwa inu, Ngwachisoni"},{"SurahNumber":57,"VerseNumber":10,"Text":"“Kodi ndichifukwa chiani simukupereka pa njira ya Allah (chuma chanu) pamene Allah Ndimwini wa zosiyidwa zonse za kumwamba ndi za m’dziko lapansi. Sali ofanana mwa inu amene adapereka chuma (panjira ya Allah) pamodzi ndi kumenya nkhondo usadagonjetsedwe (mzinda wa Makka), iwowo ndiomwe ali ndi ulemelero waukulu kuposa amene apereka chuma chawo ndi kumenya nkhondo pambuyo. Koma onsewo Allah wawalonjeza zabwino (ngakhale ali osiyana ulemelero wawo); ndipo Allah akudziwa zonse zimene muchita. (Choncho aliyense adzalipidwa molingana ndi zimene amachita)"},{"SurahNumber":57,"VerseNumber":11,"Text":"“Kodi ndani (okhulupirira) amene angamkongoze Allah ngongole yabwino kuti amuchulukitsire malipiro ake? Ndipo iye adzalandira malipiro aulemu (pa tsiku la chiweruziro)"},{"SurahNumber":57,"VerseNumber":12,"Text":"“Tsiku limene udzaona okhulupirira aamuna ndi aakazi dangalira lawo likuyenda patsogolo pawo ndi mbali ya kumanja kwao (uku angelo akunena kwa iwo): “Chisangalalo chanu lero ndi minda imene pansi pake pakuyenda mitsinje. Mukhala m’menemo nthawi yaitali! Kumeneku ndiko kupambana kwakukulu (kwa inu)"},{"SurahNumber":57,"VerseNumber":13,"Text":"“Tsiku limene achinyengo aamuna ndi achinyengo aakazi adzauza okhulupirira (kuti:) “Tidikireni kuti tipeze kuunika kwanu!” Kudzanenedwa (mwachipongwe): “Bwererani pambuyo panu mukafune kuunika kumeneko!” Choncho padzaikidwa mpanda pakati pawo (okhulupirira ndi achinyengo) umene udzakhala ndi khomo, mkati mwake muli chifundo ndi mtendere; kunja kwake kuli mazunzo ndi chilango"},{"SurahNumber":57,"VerseNumber":14,"Text":"“(Achinyengo) adzaitana okhulupirira ponena kuti: “Kodi sitidali nanu limodzi (pa dziko ndi kumatsagana nanu?” (Okhulupirira) adzati: “Inde! (Mudali nafe monga momwe mukunenera). Koma inu munadziononga nokha ndipo mumayembekezera (kuti okhulupirira awapeze mavuto ndi kuonongeka); mudakaikira (zinthu za chilengedwe chanu); choncho zikhulupiliro zanu zonama zidakunyengani pomwe mudali angwiro mpaka lamulo la Allah (imfa) lidakupezani, komanso adakunyengani onyenga (satana) za Allah"},{"SurahNumber":57,"VerseNumber":15,"Text":"“Basi lero sililandiridwa dipo lochokera kwa inu (limene mungalipereke kuti mudzipulumutse ku chilango ngakhale likhale lamtengo wotani). Ndiponso sililandiridwa dipo lochokera kwa osakhulupirira (amene adalingana nanu n’kusakhulupirira kwawo Allah) malo anu nonsenu ndi ku Moto basi. Amenewa ndi malo okuyenerani. Kumeneko ndiko kobwerera koipa kwabasi"}]}