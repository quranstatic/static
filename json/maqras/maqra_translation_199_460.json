{"Id":460,"LanguageCodes":["ur","urd"],"Name":"urd-muhammadtahirul","Author":"Muhammad Tahir Ul Qadri","Language":"Urdu","Description":"Urdu","Direction":"rtl","Source":"https://irfan-ul-quran.com/","Translations":[{"SurahNumber":44,"VerseNumber":17,"Text":"اور در حقیقت ہم نے اِن سے پہلے قومِ فرعون کی (بھی) آزمائش کی تھی اور اُن کے پاس بزرگی والے رسول (موسٰی علیہ السلام) آئے تھے"},{"SurahNumber":44,"VerseNumber":18,"Text":"(انہوں نے کہا تھا) کہ تم بندگانِ خدا (یعنی بنی اسرائیل) کو میرے حوالے کر دو، بیشک میں تمہاری قیادت و رہبری کے لئے امانت دار رسول ہوں"},{"SurahNumber":44,"VerseNumber":19,"Text":"اور یہ کہ اللہ کے مقابلے میں سرکشی نہ کرو، میں تمہارے پاس روشن دلیل لے کر آیا ہوں"},{"SurahNumber":44,"VerseNumber":20,"Text":"اور بیشک میں نے اپنے رب اور تمہارے رب کی پناہ لے لی ہے اس سے کہ تم مجھے سنگ سار کرو"},{"SurahNumber":44,"VerseNumber":21,"Text":"اور اگر تم مجھ پر ایمان نہیں لاتے تو مجھ سے کنارہ کش ہو جاؤ"},{"SurahNumber":44,"VerseNumber":22,"Text":"پھر انہوں نے اپنے رب سے دعا کی کہ بیشک یہ لوگ مجرم قوم ہیں"},{"SurahNumber":44,"VerseNumber":23,"Text":"(ارشاد ہوا:) پھر تم میرے بندوں کو راتوں رات لے کر چلے جاؤ بیشک تمہارا تعاقب کیا جائے گا"},{"SurahNumber":44,"VerseNumber":24,"Text":"اور (خود گزر جانے کے بعد) دریا کو ساکن اور کھلا چھوڑ دینا، بیشک وہ ایسا لشکر ہے جسے ڈبو دیا جائے گا"},{"SurahNumber":44,"VerseNumber":25,"Text":"وہ کتنے ہی باغات اور چشمے چھوڑ گئے"},{"SurahNumber":44,"VerseNumber":26,"Text":"اور زراعتیں اور عالی شان عمارتیں"},{"SurahNumber":44,"VerseNumber":27,"Text":"اور نعمتیں (اور راحتیں) جن میں وہ عیش کیا کرتے تھے"},{"SurahNumber":44,"VerseNumber":28,"Text":"اسی طرح ہوا، اور ہم نے اِن سب کا دوسرے لوگوں کو وارث بنا دیا"},{"SurahNumber":44,"VerseNumber":29,"Text":"پھر نہ (تو) اُن پر آسمان اور زمین روئے اور نہ ہی انہیں مہلت دی گئی"},{"SurahNumber":44,"VerseNumber":30,"Text":"اور واقعتہً ہم نے بنی اسرائیل کو ذِلّت انگیز عذاب سے نجات بخشی"},{"SurahNumber":44,"VerseNumber":31,"Text":"فرعون سے، بیشک وہ بڑا سرکش، حد سے گزرنے والوں میں سے تھا"},{"SurahNumber":44,"VerseNumber":32,"Text":"اور بیشک ہم نے ان (بنی اسرائیل) کو علم کی بنا پر ساری دنیا (کی معاصر تہذیبوں) پر چُن لیا تھا"},{"SurahNumber":44,"VerseNumber":33,"Text":"اور ہم نے انہیں وہ نشانیاں عطا فرمائیں جن میں ظاہری نعمت (اور صریح آزمائش) تھی"},{"SurahNumber":44,"VerseNumber":34,"Text":"بیشک وہ لوگ کہتے ہیں"},{"SurahNumber":44,"VerseNumber":35,"Text":"کہ ہماری پہلی موت کے سوا (بعد میں) کچھ نہیں ہے اور ہم (دوبارہ) نہیں اٹھائے جائیں گے"},{"SurahNumber":44,"VerseNumber":36,"Text":"سو تم ہمارے باپ دادا کو (زندہ کر کے) لے آؤ، اگر تم سچے ہو"},{"SurahNumber":44,"VerseNumber":37,"Text":"بھلا یہ لوگ بہتر ہیں یا (بادشاہِ یمن اسعد ابوکریب) تُبّع (الحمیری) کی قوم اور وہ لوگ جو اِن سے پہلے تھے، ہم نے اُن (سب) کو ہلاک کر ڈالا تھا، بیشک وہ لوگ مجرم تھے"},{"SurahNumber":44,"VerseNumber":38,"Text":"اور ہم نے آسمانوں اور زمین کو اور جو کچھ اِن کے درمیان ہے اسے محض کھیلتے ہوئے نہیں بنایا"},{"SurahNumber":44,"VerseNumber":39,"Text":"ہم نے دونوں کو حق کے (مقصد و حکمت کے) ساتھ پیدا کیا ہے لیکن اُن کے اکثر لوگ نہیں جانتے"},{"SurahNumber":44,"VerseNumber":40,"Text":"بیشک فیصلہ کا دن، اُن سب کے لئے مقررّہ وقت ہے"},{"SurahNumber":44,"VerseNumber":41,"Text":"جس دن کوئی دوست کسی دوست کے کچھ کام نہ آئے گا اور نہ ہی اُن کی مدد کی جائے گی"},{"SurahNumber":44,"VerseNumber":42,"Text":"سوائے اُن کے جن پر اللہ نے رحمت فرمائی ہے (وہ ایک دوسرے کی شفاعت کریں گے)، بیشک وہ بڑا غالب بہت رحم فرمانے والا ہے"},{"SurahNumber":44,"VerseNumber":43,"Text":"بیشک کانٹے دار پھل کا درخت"},{"SurahNumber":44,"VerseNumber":44,"Text":"بڑے نافرمانوں کا کھانا ہوگا"},{"SurahNumber":44,"VerseNumber":45,"Text":"پگھلے ہوئے تانبے کی طرح وہ پیٹوں میں کَھولے گا"},{"SurahNumber":44,"VerseNumber":46,"Text":"کھولتے ہوئے پانی کے جوش کی مانند"},{"SurahNumber":44,"VerseNumber":47,"Text":"(حکم ہوگا:) اس کو پکڑ لو اور دوزخ کے وسط تک اسے زور سے گھسیٹتے ہوئے لے جاؤ"},{"SurahNumber":44,"VerseNumber":48,"Text":"پھر اِس کے سَر پر کھولتے ہوئے پانی کا عذاب ڈالو"},{"SurahNumber":44,"VerseNumber":49,"Text":"مَزہ چکھ لے، ہاں تُو ہی (اپنے گمان اور دعوٰی میں) بڑا معزّز و مکرّم ہے"},{"SurahNumber":44,"VerseNumber":50,"Text":"بیشک یہ وہی (دوزخ) ہے جس میں تم شک کیا کرتے تھے"},{"SurahNumber":44,"VerseNumber":51,"Text":"بیشک پرہیزگار لوگ اَمن والے مقام میں ہوں گے"},{"SurahNumber":44,"VerseNumber":52,"Text":"باغات اور چشموں میں"},{"SurahNumber":44,"VerseNumber":53,"Text":"باریک اور دبیز ریشم کا لباس پہنے ہوں گے، آمنے سامنے بیٹھے ہوں گے"},{"SurahNumber":44,"VerseNumber":54,"Text":"اسی طرح (ہی) ہوگا، اور ہم انہیں گوری رنگت والی کشادہ چشم حوروں سے بیاہ دیں گے"},{"SurahNumber":44,"VerseNumber":55,"Text":"وہاں (بیٹھے) اطمینان سے ہر طرح کے پھل اور میوے طلب کرتے ہوں گے"},{"SurahNumber":44,"VerseNumber":56,"Text":"اس (جنت) میں موت کا مَزہ نہیں چکھیں گے سوائے (اس) پہلی موت کے (جو گزر چکی ہوگی) اور اللہ انہیں دوزخ کے عذاب سے بچا لے گا"},{"SurahNumber":44,"VerseNumber":57,"Text":"یہ آپ کے رب کا فضل ہے (یعنی آپ کا رب آپ کے وسیلے سے ہی عطا کرے گا)، یہی بہت بڑی کامیابی ہے"},{"SurahNumber":44,"VerseNumber":58,"Text":"بس ہم نے آپ ہی کی زبان میں اس (قرآن) کو آسان کر دیا ہے تاکہ وہ نصیحت حاصل کریں"},{"SurahNumber":44,"VerseNumber":59,"Text":"سو آپ (بھی) انتظار فرمائیں، یقیناً وہ (بھی) انتظار کر رہے ہیں (آپ اُن کا حشر اور ہمارا انتقام دیکھیں گے اور وہ آپ کی شان اور آپ کے تصدّق سے مومنوں پر میرا انعام دیکھیں گے)"},{"SurahNumber":45,"VerseNumber":1,"Text":"حا، میم (حقیقی معنی اللہ اور رسول صلی اللہ علیہ وآلہ وسلم ہی بہتر جانتے ہیں)"},{"SurahNumber":45,"VerseNumber":2,"Text":"(اِس) کتاب کا اتارا جانا اللہ کی جانب سے ہے جو بڑی عزّت والا بڑی حکمت والا ہے"},{"SurahNumber":45,"VerseNumber":3,"Text":"بیشک آسمانوں اور زمین میں یقیناً مومنوں کے لئے نشانیاں ہیں"},{"SurahNumber":45,"VerseNumber":4,"Text":"اور تمہاری (اپنی) پیدائش میں اور اُن جانوروں میں جنہیں وہ پھیلاتا ہے، یقین رکھنے والے لوگوں کے لئے نشانیاں ہیں"},{"SurahNumber":45,"VerseNumber":5,"Text":"اور رات دن کے آگے پیچھے آنے جانے میں اور (بصورتِ بارش) اُس رِزق میں جسے اللہ آسمان سے اتارتا ہے، پھر اس سے زمین کو اُس کی مُردنی کے بعد زندہ کر دیتا ہے اور (اسی طرح) ہواؤں کے رُخ پھیرنے میں، اُن لوگوں کے لئے نشانیاں ہیں جو عقل و شعور رکھتے ہیں"},{"SurahNumber":45,"VerseNumber":6,"Text":"یہ اللہ کی آیتیں ہیں جنہیں ہم آپ پر پوری سچائی کے ساتھ تلاوت فرماتے ہیں، پھر اللہ اور اُس کی آیتوں کے بعد یہ لوگ کس بات پر ایمان لائیں گے"},{"SurahNumber":45,"VerseNumber":7,"Text":"ہر بہتان تراشنے والے کذّاب (اور) بڑے سیاہ کار کے لئے ہلاکت ہے"},{"SurahNumber":45,"VerseNumber":8,"Text":"جو اللہ کی (اُن) آیتوں کو سنتا ہے جو اُس پر پڑھ پڑھ کر سنائی جاتی ہیں پھر (اپنے کفر پر) اصرار کرتا ہے تکبّر کرتے ہوئے، گویا اُس نے انہیں سنا ہی نہیں، تو آپ اسے دردناک عذاب کی بشارت دے دیں"},{"SurahNumber":45,"VerseNumber":9,"Text":"اور جب اسے ہماری (قرآنی) آیات میں سے کسی چیز کا (بھی) علم ہو جاتا ہے تو اسے مذاق بنا لیتا ہے، ایسے ہی لوگوں کے لئے ذلّت انگیز عذاب ہے"},{"SurahNumber":45,"VerseNumber":10,"Text":"اُن کے (اس عرصۂ حیات کے) بعد دوزخ ہے اور جو (مالِ دنیا) انہوں نے کما رکھا ہے اُن کے کچھ کام نہیں آئے گا اور نہ وہ بت (ہی کام آئیں گے) جنہیں اللہ کے سوا انہوں نے کارساز بنا رکھا ہے، اور اُن کے لئے بہت سخت عذاب ہے"},{"SurahNumber":45,"VerseNumber":11,"Text":"یہ (قرآن) ہدایت ہے، اور جن لوگوں نے اپنے رب کی آیات کے ساتھ کفر کیا اُن کے لئے سخت ترین دردناک عذاب ہے"}]}