{"Id":312,"LanguageCodes":["si","sin"],"Name":"sin-naseemismailand","Author":"Naseem Ismail And Masoor Maulana, Kaleel","Language":"Sinhala","Description":"Sinhala","Direction":"ltr","Source":"https://alquran.cloud/api","Translations":[{"SurahNumber":84,"VerseNumber":1,"Text":"අහස පැළී දෙකඩ වී යන විට"},{"SurahNumber":84,"VerseNumber":2,"Text":"තම දෙවියන්ගේ නියෝගයට සවන් දී, එයට නියම කර ඇති පරිදි"},{"SurahNumber":84,"VerseNumber":3,"Text":"භූමියද දිග හැරෙන විට"},{"SurahNumber":84,"VerseNumber":4,"Text":"තමන් වෙත ඇති දැය සියල්ල වීසි කර, හිස් එකක් බවට පත් කරන විට"},{"SurahNumber":84,"VerseNumber":5,"Text":"තම දෙවියන්ගේ නියෝගයට සවන් දී එයට නියම කර ඇති පරිදි (යුග අවසානය හමු වනු ඇත)"},{"SurahNumber":84,"VerseNumber":6,"Text":"මිනිසාණෙනි! ඔබ ඔබගේ දෙවියන් වෙත යන තුරු (හොඳ හෝ නරක හෝ විවිධ වැඩ කටයුතු වල නිරත වී) අමාරුවෙන් උත්සාහ කරමින්ම සිටින්නෙහිය. පසුව (විනිශ්චය දිනදී) ඔබ ඔහුව හමු වන්නෙහිය"},{"SurahNumber":84,"VerseNumber":7,"Text":"එබැවින් (එදිනදී) කවුරුන්ගේ දකුණු අතෙහි ඔහුගේ ක්‍රියාකාරම් සටහන ලබා දෙනු ලැබ ඇත්තේද"},{"SurahNumber":84,"VerseNumber":8,"Text":"ඔහුගෙන් ඉතාමත් පහසුවෙන් ප්‍රශ්න ගණනය විමසනු ලබන්නේය"},{"SurahNumber":84,"VerseNumber":9,"Text":"ඔහු සතුටට පත් වූවෙකු වශයෙන් (ස්වර්ගයෙහි සිටින) තමන්ගේ පවුලේ උදවිය වෙත ආපසු හැරෙන්නේය"},{"SurahNumber":84,"VerseNumber":10,"Text":"කවුරුන්ගේ ක්‍රියාකාරකම් සටහන ඔහුගේ පිට කොන්ද පැත්තෙන් දෙනු ලබන්නේද"},{"SurahNumber":84,"VerseNumber":11,"Text":"ඔහු (තමන්ට) විනාශයයි යයි කෑගසමින්ම"},{"SurahNumber":84,"VerseNumber":12,"Text":"දැවෙන ගින්න සහිත නිරයට ඇතුළු වන්නේය"},{"SurahNumber":84,"VerseNumber":13,"Text":"මන්දයත් නියත වශයෙන්ම ඔහු (මෙලොව සිටි කාලය පුරා පරලොව අමතක කර දමා) තම පවුලේ උදවිය සමග ඉතාමත් ආනන්ද ජනකව සිටියේය"},{"SurahNumber":84,"VerseNumber":14,"Text":"ඇත්තෙන්ම ඔහු (තම දෙවියන් වෙත) ආපසු එන්නේම නැත යයිද අදහස් කරමින් සිටියේය"},{"SurahNumber":84,"VerseNumber":15,"Text":"එය නිවැරදි නොව. නියත වශයෙන්ම ඔහුගේ දෙවියන් ඔහුව අවධානයෙන් යුතුව බලන්නෙකු වශයෙන්ම සිටියේය"},{"SurahNumber":84,"VerseNumber":16,"Text":"සවස් කාලයේ රත් පැහැති අහස මත සත්තකින්ම"},{"SurahNumber":84,"VerseNumber":17,"Text":"රාත්‍රිය මතද, එය සැඟවී ඇති දැය මතද සත්තකින්ම"},{"SurahNumber":84,"VerseNumber":18,"Text":"පූරණ සඳ මතද සත්තකින්ම"},{"SurahNumber":84,"VerseNumber":19,"Text":"(එක තත්වයක සිට තවත් තත්වයකට) නියත වශයෙන්ම ඔබ ක්‍රම ක්‍රමයෙන් පසුකර යා යුතුව ඇත"},{"SurahNumber":84,"VerseNumber":20,"Text":"එබැවින් (මෙය ප්‍රතික්ෂේප කරමින් සිටින) ඔවුන්ට කුමක් නම් සිදු වී ඇත්ද? ඔවුන් මෙය විශ්වාස කරන්නේ නැත"},{"SurahNumber":84,"VerseNumber":21,"Text":"ඔවුන්ට මෙම කුර්ආනය කියවා පෙන්වනු ලැබූවා වුවද, (දෙවියන්ව) ඔවුන් හිස බිම තබා නමදින්නේ නැත"},{"SurahNumber":84,"VerseNumber":22,"Text":"එපමණක්ද? මෙම ප්‍රතික්ෂේප කරන්නන් (මෙම කුර්ආනයම) බොරු කරන්නාහ"},{"SurahNumber":84,"VerseNumber":23,"Text":"එහෙත් මොවුන් (තම මනසෙහි) එක්රැස් කර (සඟවා) තබා ඇති දැය අල්ලාහ් හොඳින් දැනගෙනම සිටින්නේය"},{"SurahNumber":84,"VerseNumber":24,"Text":"එබැවින් (නබියේ!) වේදනා ගෙන දෙන දඬුවම මගින් ඔවුන්ට ඔබ ශුභාරංචි පවසනු මැනව"},{"SurahNumber":84,"VerseNumber":25,"Text":"එහෙත් මොවුන්ගෙන් කවුරුන් විශ්වාසය තබා දැහැමි ක්‍රියාවන් කරන්නෝද, ඔවුන්ට (සදාකල්) අවසන් නොවන (හොඳ) ඵලවිපාකම ඇත"},{"SurahNumber":85,"VerseNumber":1,"Text":"ග්‍රහ මණ්ඩල වලින් පිරි අහස මතද"},{"SurahNumber":85,"VerseNumber":2,"Text":"පොරොන්දු දෙන ලද (විනිශ්චය) දිනය මතද"},{"SurahNumber":85,"VerseNumber":3,"Text":"සාක්ෂීන් මතද, සාක්ෂි දැරීම මතද, සත්තකින්ම"},{"SurahNumber":85,"VerseNumber":4,"Text":"අගල් කැපූවන්ව විනාශ කර දමනු ලැබූහ. (එසේම මෙම මක්කාවාසීන්වද, විනාශ කරනු ලබන්නාහ)"},{"SurahNumber":85,"VerseNumber":5,"Text":"දර දමා දල්වනු ලබන ගින්දර වල"},{"SurahNumber":85,"VerseNumber":6,"Text":"ඒ මත ඔවුන් වාඩි වී සිටි අවස්ථාවේදී"},{"SurahNumber":85,"VerseNumber":7,"Text":"විශ්වාසවන්තයින්ව (වේදනා) කිරීම ඔවුන් (විනෝදයක් වශයෙන්) බලමින් සිටියහ"},{"SurahNumber":85,"VerseNumber":8,"Text":"(විශ්වාසය තැබූ) ඔවුන්ගෙන් යම්කිසි වැරැද්දක්ද ඔවුන් දුටුවේ නැත. එහෙත් ඉතාමත් ප්‍රශංසාවට අයත් අයද, (සියල්ලන්ටම) බලසම්පන්නයෙකුද වන අල්ලාහ්ව ඔවුන් විශ්වාස කළා මිස. (මෙයම ඔවුන් වැරද්දක් වශයෙන් දුටුවහ)"},{"SurahNumber":85,"VerseNumber":9,"Text":"අහස් හා භූමියෙහි පාලනය ඔහුටම අයත්ය! (ඔහුව විශ්වාස කිරීම නිසාම ඔවුන්ව වේදනා කළහ). අල්ලාහ් නම්, (මොවුන් කළ) සියල්ලටම සාක්ෂි වශයෙන් සිටින්නේය"},{"SurahNumber":85,"VerseNumber":10,"Text":"ඔවුන් විශ්වාසය තැබූ පිරිමින්වද, ගැහැනුන්වද, මෙසේ වේදනා කර, පසුව (ඒ ගැන) ඔවුන් (පසුතැවිලි වී) සමාව ඉල්ලා නොසිටියෙද ඔවුන්ට නිරයේ වේදනාවද පිළිස්සෙන ගින්නෙන් වේදනාවද හිමිවේ"},{"SurahNumber":85,"VerseNumber":11,"Text":"නියත වශයෙන්ම විශ්වාස කර දැහැමි ක්‍රියාවන් වල නිරත අයට යටින් දිය දහරා ගලා බසිනා ස්වර්ගයද හිමිවේ. එය ඉතාමත් ශ්‍රේෂ්ඨය"},{"SurahNumber":85,"VerseNumber":12,"Text":"(නබියේ! මෙම අපරාධකාරයින් ගැන ඔබ දුක් නොවනු. මන්දයත්) නියත වශයෙන්ම ඔබ දෙවියන්ගේ ග්‍රහණය ඉතාමත් දරුණුය. (එයින් ඔවුන්ට බේරෙන්නටම නොහැක)"},{"SurahNumber":85,"VerseNumber":13,"Text":"නියත වශයෙන්ම ඔහුම (ඔවුන්ව) උත්පාදනය කළේය. (ඔවුන් මරණයට පත් වූ පසුද ඔවුන්ව) ඔහුම පුනරුත්ථානය කරන්නේය"},{"SurahNumber":85,"VerseNumber":14,"Text":"ඔහු (විශ්වාසය තැබූවන්ව) ඉතාමත් ක්ෂමා කරන්නෙකු හා ආදරය කරන්නෙකු වශයෙන් සිටින්නේය"},{"SurahNumber":85,"VerseNumber":15,"Text":"(ඔහුම) අති ශ්‍රේෂ්ඨ අර්ෂ්හි හිමිය. පරාර්ථකාමී ගතිගුණ ඇත්තෙකි"},{"SurahNumber":85,"VerseNumber":16,"Text":"තමන් කැමති දැය කළ හැකි අයෙකි"},{"SurahNumber":85,"VerseNumber":17,"Text":"(නබියේ!) එම සේනාවන්ගේ පුවත ඔබට ළඟා වූවේද"},{"SurahNumber":85,"VerseNumber":18,"Text":"(ඒ කවුරුන්ගේ සේනාවන්ද?) ෆිර්අව්න්, සමූද්ගේ (සේනාවන්ය)"},{"SurahNumber":85,"VerseNumber":19,"Text":"එහෙත් මෙම ප්‍රතික්ෂේප කරන්නන් (ශුද්ධ වූ කුර්ආනය) බොරු කිරීමෙහිම (ගැලී) සිටින්නාහ"},{"SurahNumber":85,"VerseNumber":20,"Text":"අල්ලාහ් නම්, ඔවුන්ව සම්පූර්ණයෙන්ම වට කරගෙන සිටින්නේය"},{"SurahNumber":85,"VerseNumber":21,"Text":"(මෙම ප්‍රතික්ෂේප කරන්නන් බොරු කරන) මෙම උසස් ශුද්ධ වූ කුර්ආනය"},{"SurahNumber":85,"VerseNumber":22,"Text":"ලව්හුල් මව්ෆූල්හිද (සටහන් කරනු ලැබ) ඇත්තේය. (මෙය මොවුන් ප්‍රතික්ෂේප කිරීමෙන් සිදු විය හැක්කේ කුමක්ද)"},{"SurahNumber":86,"VerseNumber":1,"Text":"අහස මතද, අළුයම් තාරකාව මතද, සත්තකින්ම"},{"SurahNumber":86,"VerseNumber":2,"Text":"(නබියේ!) අළුයම් තාරකාව කිමෙක්දැයි ඔබ දන්නෙහිද"},{"SurahNumber":86,"VerseNumber":3,"Text":"(එය) ගිණි දැල් විහිදුවන තාරකාවකි"},{"SurahNumber":86,"VerseNumber":4,"Text":"සෑම මිනිසෙකු වෙතම (අප විසින් ඇති කරන ලද) අවධානය කළ හැකි කෙනෙකු නැත්තේ නොවේ"},{"SurahNumber":86,"VerseNumber":5,"Text":"එබැවින් මිනිසා (තමන්) කුමක් නිසා උත්පාදනය කරනු ලැබ ඇත්තේදැයි පොඩියක් අවධානය කර බැලිය යුතුය"},{"SurahNumber":86,"VerseNumber":6,"Text":"(ඈතට) පනිමින් ඉකුත් වන එක් ජල බිඳක් මගින්ම උත්පාදනය කරනු ලැබුවේය"},{"SurahNumber":86,"VerseNumber":7,"Text":"එය කොඳු ඇටවලටද, ඉළ ඇටවලටද මධ්‍යයෙන් ඉකුත් වන්නේය"},{"SurahNumber":86,"VerseNumber":8,"Text":"(මෙසේ උත්පාදනය කරනු ලබන) ඔහු, (මොහු මරණයට පත් වූ පසු මොහුට පණ දී) නැවත පණ ගැන්වීමටද, නියත වශයෙන්ම ඔහු බලසම්පන්නයෙකි"},{"SurahNumber":86,"VerseNumber":9,"Text":"කුමන දිනකදී සියලූ ගුප්ත දැයද එළිදරව් වී යන්නේද"},{"SurahNumber":86,"VerseNumber":10,"Text":"(එදිනදී) මිනිසාට කිසිම ශක්තියක් ඇත්තේ නැත. උදව් කරන්නන්ද ඇත්තේ නැත"},{"SurahNumber":86,"VerseNumber":11,"Text":"වර්ෂාව වසිනා අහස මතද"},{"SurahNumber":86,"VerseNumber":12,"Text":"(පැළෑටි, ගස්වැල් ආදිය වැඩෙන්නට) පුපුරණ භූමිය මතද"},{"SurahNumber":86,"VerseNumber":13,"Text":"සත්තකින්ම! ඇත්තෙන්ම මෙය (පින් පව් දෙක) වෙන්කර දැන්විය හැකි පොරොන්දුවකි"},{"SurahNumber":86,"VerseNumber":14,"Text":"මෙය පුහු සමච්චල් (වදනක්) නොව"},{"SurahNumber":86,"VerseNumber":15,"Text":"(නබියේ!) නියත වශයෙන්ම ඔවුන් (ඔබට විරුද්ධව) කුමන්ත්‍රණයක් කරන්නාහ"},{"SurahNumber":86,"VerseNumber":16,"Text":"මමද (ඔවුන්ට විරුද්ධව) කුමන්ත්‍රණයක් කරන්නෙමි"},{"SurahNumber":86,"VerseNumber":17,"Text":"එබැවින් මෙම ප්‍රතික්ෂේප කරන්නන්ට (එතෙක්) ඔබ අවකාශයක් ලබා දෙනු. (අධික වශයෙන් නොව). ඉතාමත් සුළු අවකාශයක් ලබා දෙනු"}]}