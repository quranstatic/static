{"Id":231,"LanguageCodes":["knx"],"Name":"knx-unknown","Author":"Unknown","Language":"Kendayan","Description":"Kendayan","Direction":"ltr","Source":"https://www.islamic-invitation.com","Translations":[{"SurahNumber":69,"VerseNumber":1,"Text":"Ari Kiamat"},{"SurahNumber":69,"VerseNumber":2,"Text":"Ahe ke’ ari kiamat koa"},{"SurahNumber":69,"VerseNumber":3,"Text":"Nu’an ke’ kao ahe ari kiamat koa"},{"SurahNumber":69,"VerseNumber":4,"Text":"Kaom Samud, man ‘ad udah nustakan (madah alok) ari kiamat"},{"SurahNumber":69,"VerseNumber":5,"Text":"Maka adapon kaum samud, ia iaka’koa udah diminasakan mang soara nang miah karas"},{"SurahNumber":69,"VerseNumber":6,"Text":"Sadangkan kaom Ad, ia iaka’koa udah diminasakan mang angin topan nang miah dingin"},{"SurahNumber":69,"VerseNumber":7,"Text":"Allah nimpakan angin koa ka’ ia iaka’koa salama tujuh malam lapan ari tarus manarus; maka kita’ nae’ kaom ‘Ad pada waktu koa mati bagalimpangan ampahe batakng- batakng kurma nang udah kosong (lapok)"},{"SurahNumber":69,"VerseNumber":8,"Text":"Maka ada ke’ kita’ nele’ saurakngpun nang masih tasisa ka’ antaranya iaka’koa"},{"SurahNumber":69,"VerseNumber":9,"Text":"Kamodiatn atakng Fir’aun man urakng- urakng sanape’nya mang (panduduk) nagari-nagari nang di nyungkir balikatn karana kasalahatn nang aya’"},{"SurahNumber":69,"VerseNumber":10,"Text":"Maka ia iaka’koa nurhakai’ utusan Tuhannya, Allah nyiksa ia iaka’koa man siksakan nang miah karas"},{"SurahNumber":69,"VerseNumber":11,"Text":"Sasungguhnya katika ai’ naik (sampe’ ka’ gunung), Kami (Allah) ngincakng (ne’ moyang) kita’857 ka’ dalapm kapal"},{"SurahNumber":69,"VerseNumber":12,"Text":"Supaya Kami jadiatn (paristiwa koa) sabage paringatatn ka’ kita’ man supaya diparatiatn di tarenyekng nang mao nangar"},{"SurahNumber":69,"VerseNumber":13,"Text":"Maka kade’ sangkakala (taromnpet) koa disiup sakali nyiup"},{"SurahNumber":69,"VerseNumber":14,"Text":"Diangkatlah dunia mang gunung-gunung lalu dibanturatn kaduanya sakali banturatn"},{"SurahNumber":69,"VerseNumber":15,"Text":"Maka pada ari koa tajadilah kiamat"},{"SurahNumber":69,"VerseNumber":16,"Text":"Man tabalahlah langit, karana pada ari koa langit manjadi rapuh"},{"SurahNumber":69,"VerseNumber":17,"Text":"Man da’ sagana Mala’ekat barada ka’ sagala panjuru langit. Pada ari koa lapan Mala’ekat nyujukng ‘Arsy (singgasana) Tuhannyu ka’ atas (kapalanya) iaka’koa"},{"SurahNumber":69,"VerseNumber":18,"Text":"Pada ari koa kita’ di adapatn (ka’ Tuhan kita’), nana’ ada sasoatu jukutpun dari kita’ nang tasambunyi (bagi Allah)"},{"SurahNumber":69,"VerseNumber":19,"Text":"Adaputn urakng nang kitabnya859 di bare’atn ka’ kokot kanannya, maka ia bakata, “Tataplah, bacalah kitabku (nian)”"},{"SurahNumber":69,"VerseNumber":20,"Text":"Sasungguhnya aku yakin, bahoa’ (satu saat) aku akan narema’ paretongan taradap diri’ku babaro"},{"SurahNumber":69,"VerseNumber":21,"Text":"Maka urakng koa barada ka’ dalapm kaidupatn nang di ridoi’ (sukai’)"},{"SurahNumber":69,"VerseNumber":22,"Text":"Ka’ dalapm saruga nang tingi"},{"SurahNumber":69,"VerseNumber":23,"Text":"Buah-buahnya babalah"},{"SurahNumber":69,"VerseNumber":24,"Text":"(ka’ ia iaka’koa di katakan), “makatn man nyocoklah mang nikmat karana amal nang udah kita’ karajaatn pada ari-ari nang udah lalu de’e”"},{"SurahNumber":69,"VerseNumber":25,"Text":"Nang adaputn urakng-urakng nang kitabnya di bare’atn ka’ kokot keba’nya, maka ia bakata, “Alangkah baiknya kade’ kitabku (nian) nana’ di bare’atn ka’ aku"},{"SurahNumber":69,"VerseNumber":26,"Text":"Sahingga aku nana’ nau’an ampahe paretonganku"},{"SurahNumber":69,"VerseNumber":27,"Text":"(Wahe), kiranya (kamatiatn) koalah nang nyudahi’ sagala sasuatu"},{"SurahNumber":69,"VerseNumber":28,"Text":"Hartaku sama sakali nana’ baguna ka’ aku"},{"SurahNumber":69,"VerseNumber":29,"Text":"Kakoasa’an ku udah ilang dariku”"},{"SurahNumber":69,"VerseNumber":30,"Text":"(Allah bapirman), “Ta’aplah ia lalu ikatlah kokotnya ka’ tege’nya”"},{"SurahNumber":69,"VerseNumber":31,"Text":"Lalu masokkatnlah (tama’anlah) ia ka’ dalapm api naraka nang manyala-nyala"},{"SurahNumber":69,"VerseNumber":32,"Text":"Kamodiatn ikatlah ia mang rante nang panyakngnya tujuh puluh hasta (roas kokot)"},{"SurahNumber":69,"VerseNumber":33,"Text":"Sasungguhnya ia-lah urakng nang nana’ baiman ka’ Allah nang Maha Aya’"},{"SurahNumber":69,"VerseNumber":34,"Text":"Man uga’ ia nan’ ngajuratn (urakng lain) nto’ mare’ makatn urakng masikitn"},{"SurahNumber":69,"VerseNumber":35,"Text":"Maka pada ari nian nana’ ada saurakngpun ayukng baginya"},{"SurahNumber":69,"VerseNumber":36,"Text":"Man nana’ ada makanantn (nto’nya) kacoali dari darah man nananh"},{"SurahNumber":69,"VerseNumber":37,"Text":"Nana’ ada nang makatn nya kacoali urakng- urakng nang badosa"},{"SurahNumber":69,"VerseNumber":38,"Text":"Maka Aku (Allah) basumpah demi ahepun nang kita’ tele’"},{"SurahNumber":69,"VerseNumber":39,"Text":"Man demi ahepun nang nana’ kita’ tele’"},{"SurahNumber":69,"VerseNumber":40,"Text":"Sasungguhnya ia (Al-Quran koa) banar- banar wahyu (nang di turubkatn ka’) Rasul nang mulia"},{"SurahNumber":69,"VerseNumber":41,"Text":"Man ia (Al-Quran) buke’ pakatakan saurakng panya’ir saebet sakali kita’ baiman ka’ ia"},{"SurahNumber":69,"VerseNumber":42,"Text":"Man bukatn uga’ pakatakan tuatng tanung, saebet sakali kita’ na’ap palajaran darinya"},{"SurahNumber":69,"VerseNumber":43,"Text":"Ia (Al-Quran) koa ialah wahyu nang dituruntatn dari Tuhan saluruh alam"},{"SurahNumber":69,"VerseNumber":44,"Text":"Kade’ sakiranya ia (Muhammad) nang ngada-ngadakan sabagiatn pakatakan atas (dama) Kami"},{"SurahNumber":69,"VerseNumber":45,"Text":"Pasti Kami singi’i’ ia ka’ kokot kanannya"},{"SurahNumber":69,"VerseNumber":46,"Text":"Kamudiatn Kami (Allah) potong pambuluh jantung nya"},{"SurahNumber":69,"VerseNumber":47,"Text":"Maka nana’ saurakng pun dari kita nang bisa ngalangi’ (Kami nto ngukumnya)"},{"SurahNumber":69,"VerseNumber":48,"Text":"Sungguh, Al-Quran koa palajaratn bagi urakng-urakng nang batakwa"},{"SurahNumber":69,"VerseNumber":49,"Text":"Man sungguh, Kami (Allah) nau’an bahoa’ ka’ antara kita’ ada urakng nang madah alok"},{"SurahNumber":69,"VerseNumber":50,"Text":"Man sungguh, Al-Quran koa akan nimbulatn panyasalatn bagi urakng-urakng kapir (ka’ naherat nae)"},{"SurahNumber":69,"VerseNumber":51,"Text":"Man sungguh, Al-Quran koa kabanaratn nang mayakinkatn"},{"SurahNumber":69,"VerseNumber":52,"Text":"Maka batasbihlah man (nyabut) dama Tuhannyu nang Maha Agung. a (Baraka tnyabut) dama Allah nang Maha Pangasih, Maha Panyayang"},{"SurahNumber":70,"VerseNumber":1,"Text":"Saurakng batanya’ tantang ajap nang pasti tajadi"},{"SurahNumber":70,"VerseNumber":2,"Text":"Bagi urakng-urakng kapir, nana’ saurakng pun nang bisa nolaknya"},{"SurahNumber":70,"VerseNumber":3,"Text":"(Ajap) dari Allah, nang mamiliki tampat- tampat naik"},{"SurahNumber":70,"VerseNumber":4,"Text":"Da’ sagana Mala’ekat mang Jibril naik (ngadap) ka’ Tuhan, dalapm sa’ari satara mang lima puluh ribu tahutn"},{"SurahNumber":70,"VerseNumber":5,"Text":"Maka basabarlah kao (Muhammad) mang kasabaratn nang baik (edo’)"},{"SurahNumber":70,"VerseNumber":6,"Text":"Ia iaka’koa nele’ (ajap) koa jauh (nana’ masok akal)"},{"SurahNumber":70,"VerseNumber":7,"Text":"Sadangkatn Kami (Allah) nele’nya samak (pasti tajadi)"},{"SurahNumber":70,"VerseNumber":8,"Text":"(Ingatlah) pada ari katika langit manjadi ampahe ia timaga"},{"SurahNumber":70,"VerseNumber":9,"Text":"Man gunung-gunung dah ampahe bulu (nang batarabangan)"},{"SurahNumber":70,"VerseNumber":10,"Text":"Man nana’ saurakng ayukng pun nang nanya’an iaka’koa"},{"SurahNumber":70,"VerseNumber":11,"Text":"Sadangkatn ia iaka’koa babatele’atn, pada ari koa, urakng-urakng ingin sakiranya ia bisa nabus (diri’nya) dan ajap mang nak- naknya"},{"SurahNumber":70,"VerseNumber":12,"Text":"Da’ bininya man sodara-sodaranya"},{"SurahNumber":70,"VerseNumber":13,"Text":"Man kaluarga nang ngalindungi’nya (ka’ dunia)"},{"SurahNumber":70,"VerseNumber":14,"Text":"Man urakng-urakng nang ka’ dunia saluruhnya, kamodiatn ngarapatn tabusatn koa bisa nyalamatatnnya"},{"SurahNumber":70,"VerseNumber":15,"Text":"Sama sakali nana’! Sungguh, naraka koa api nang bagajolak"},{"SurahNumber":70,"VerseNumber":16,"Text":"Nang ngalupasatn kulit kapala"},{"SurahNumber":70,"VerseNumber":17,"Text":"Nang nyaru’i’ urakng-urakng nang malakangi’ manang bapaling (dari agama)"},{"SurahNumber":70,"VerseNumber":18,"Text":"Man urakng nang ngumpulatn (harta banda) lalu nyimpannya"}]}