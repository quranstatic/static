{"Id":377,"LanguageCodes":["th","tha"],"Name":"tha-kingfahadquranc","Author":"King Fahad Quran Complex","Language":"Thai","Description":"Thai","Direction":"ltr","Source":"http://tanzil.net","Translations":[{"SurahNumber":73,"VerseNumber":20,"Text":"และอัลลอฮฺทรงกำหนดเวลากลางคืนและกลางวัน พระองค์ทรงรู้ดีว่าพวกเจ้าไม่สามารถที่จะกำหนดเวลาได้ ด้วยเหตุนี้พระองค์จึงทรงผ่อนผันให้แก่พวกเจ้า ดังนั้นพวกเจ้าจงอ่านอัลกุรอานตามแต่สะดวกเถิด พระองค์ทรงรู้ดีว่า อาจมีบางคนในหมู่พวกเจ้าเป็นคนป่วย และบางคนอื่น ๆ ต้องเดินทางไปดินแดนอื่น เพื่อแสวงหาจากความโปรดปรานของอัลลอฮฺ และบางคนอื่นต่อสู้ในทางของอัลลอฮฺ ดังนั้นพวกเจ้าจงอ่านตามสะดวกจากอัลกุรอานเถิด และจงดำรงไว้ซึ่งการละหมาดและจงบริจาคซะกาต และจงให้อัลลอฮฺยืมอย่างดีเยี่ยมเถิด และความดีอันใดที่พวกเจ้าได้กระทำไว้เพื่อตัวของพวกเจ้าเองพวกเจ้าก็จะพบมัน ณ ที่อัลลอฮฺ ซึ่งเป็นความดีและผลตอบแทนก็ยิ่งใหญ่กว่า ดังนั้นพวกเจ้าจงขออภัยโทษต่ออัลลอฮฺ แท้จริงอัลลอฮฺเป็นผู้ทรงอภัย ผู้ทรงเมตตาเสมอ"},{"SurahNumber":74,"VerseNumber":1,"Text":"โอ้ผู้ห่มกายอยู่เอ๋ย"},{"SurahNumber":74,"VerseNumber":2,"Text":"จงลุกขึ้น แล้วประกาศตักเตือน"},{"SurahNumber":74,"VerseNumber":3,"Text":"และแด่พระเจ้าของเจ้า จงให้ความเกียงไกร (ต่อพระองค์)"},{"SurahNumber":74,"VerseNumber":4,"Text":"และเสื้อผ้าของเจ้า จงทำให้สะอาด"},{"SurahNumber":74,"VerseNumber":5,"Text":"และสิ่งสกปรกก็จงหลบหลีกให้ห่างเสีย"},{"SurahNumber":74,"VerseNumber":6,"Text":"และอย่าทำคุณ เพื่อหวังการตอบแทนอันมากมาย"},{"SurahNumber":74,"VerseNumber":7,"Text":"และเพื่อพระเจ้าของเจ้าเท่านั้นจงอดทน"},{"SurahNumber":74,"VerseNumber":8,"Text":"ในที่สุด เมื่อเสียงเป่าถูกเป่าขึ้น"},{"SurahNumber":74,"VerseNumber":9,"Text":"นั่นคือ วันนั้น วันแห่งความยากลำบาก"},{"SurahNumber":74,"VerseNumber":10,"Text":"แก่บรรดาผู้ปฏิเสธศรัทธา มิใช่เป็นเรื่องง่าย"},{"SurahNumber":74,"VerseNumber":11,"Text":"จงปล่อยข้าไว้กับผู้ที่ข้าได้สร้างเขาไว้แต่ลำพังเถิด"},{"SurahNumber":74,"VerseNumber":12,"Text":"และข้าได้ทำให้เขามีทรัพย์สมบัติอย่างล้นเหลือ"},{"SurahNumber":74,"VerseNumber":13,"Text":"และลูกหลานอย่างพรั่งพร้อม"},{"SurahNumber":74,"VerseNumber":14,"Text":"และข้าได้ทำให้เขาสุขสบายอย่างราบรื่น"},{"SurahNumber":74,"VerseNumber":15,"Text":"แล้วเขายังโลภที่จะให้ข้าเพิ่มพูนแก่เขาอีก"},{"SurahNumber":74,"VerseNumber":16,"Text":"เปล่าเลย ! เพราะว่าเขาเป็นผู้ดื้อรั้นต่อสัญญาณต่าง ๆ ของเรา"},{"SurahNumber":74,"VerseNumber":17,"Text":"ในไม่ช้าข้าจะเพิ่มพูนความยากลำบากแก่เขา"},{"SurahNumber":74,"VerseNumber":18,"Text":"แท้จริงเขาได้ใคร่ครวญและคาดคะเน"},{"SurahNumber":74,"VerseNumber":19,"Text":"ดังนั้นเขาได้รับความหายนะ เขาจะคาดคะเนได้อย่างไร"},{"SurahNumber":74,"VerseNumber":20,"Text":"แล้วเขาได้รับความหายนะ เขาจะคาดคะเนได้อย่างไร"},{"SurahNumber":74,"VerseNumber":21,"Text":"แล้วเขาได้ตรึกตรอง"},{"SurahNumber":74,"VerseNumber":22,"Text":"แล้วเขาทำหน้าบูดบึ้ง และทำหน้านิ่วคิ้วขมวด"},{"SurahNumber":74,"VerseNumber":23,"Text":"แล้วเขาก็ผินหลังออกไป และหยิ่งผยอง"},{"SurahNumber":74,"VerseNumber":24,"Text":"แล้วเขากล่าวว่า นี่มิใช่อื่นนอกจากเป็นมายากลที่สืบทอดกันมา"},{"SurahNumber":74,"VerseNumber":25,"Text":"นี่มิใช่อื่นใดนอกจากเป็นคำพูดของปุถุชน"},{"SurahNumber":74,"VerseNumber":26,"Text":"ในไม่ช้าข้าจะโยนเขาเข้าสู่กองไฟที่เผาไหม้"},{"SurahNumber":74,"VerseNumber":27,"Text":"และอันใดเล่าทำให้เจ้ารู้ได้ว่า สิ่งที่เผาไหม้นั้นคืออะไร"},{"SurahNumber":74,"VerseNumber":28,"Text":"มันจะไม่เหลืออะไรเลย และมันจะไม่ปล่อยผู้ใดให้คงเหลือไว้ (เช่นกัน)"},{"SurahNumber":74,"VerseNumber":29,"Text":"มันจะเผาไหม้ผิวหนังจนเกรียมดำ"},{"SurahNumber":74,"VerseNumber":30,"Text":"เหนือมันมีมะลาอิกะฮฺสิบเก้าท่าน"},{"SurahNumber":74,"VerseNumber":31,"Text":"และเรามิได้แต่งตั้งผู้ใดเป็นยามเฝ้าประตูนรก นอกจากมะลาอิกะฮฺเท่านั้น และเรามิได้กำหนดจำนวนของพวกเขาไว้ เว้นแต่เพื่อเป็นการทดสอบแก่บรรดาผู้ปฏิเสธศรัทธา เพื่อบรรดาอะฮฺลุลกิตาบจะได้เชื่อมั่น และบรรดาผู้ศรัทธาจะได้เพิ่มพูนการศรัทธา และบรรดาอะฮฺลุลกิตาบรวมทั้งบรรดาผู้ศรัทธาจะไม่ต้องสงสัย และเพื่อบรรดาผู้ในหัวใจของพวกเขามีโรคอีกทั้งบรรดาผู้ปฏิเสธศรัทธาจะกล่าวว่า อัลลอฮฺทรงประสงค์อะไรด้วยอุปมานี้ เช่นนั้นแหละอัลลอฮฺจะทรงให้หลงทางผู้ที่พระองค์ทรงประสงค์ และจะทรงชี้แนะทางแก่ผู้ที่พระองค์ทรงประสงค์และไม่มีผู้ใดรู้จำนวนไพร่พลของพระเจ้าของเจ้านอกจากพระองค์ และนี่มิใช่อื่นใดนอกจากเป็นข้อตักเตือนแก่มนุษย์"},{"SurahNumber":74,"VerseNumber":32,"Text":"เปล่าเลย ขอสาบานด้วยดวงจันทร์"},{"SurahNumber":74,"VerseNumber":33,"Text":"ขอสาบานด้วยกลางคืนเมือมันคล้อยไป"},{"SurahNumber":74,"VerseNumber":34,"Text":"ขอสาบานด้วยยามเช้าเมื่อมันทอแสง"},{"SurahNumber":74,"VerseNumber":35,"Text":"แท้จริงนรกนั้นแน่นอนเป็นหนึ่งในความหายนะอันใหญ่หลวง"},{"SurahNumber":74,"VerseNumber":36,"Text":"เพื่อเป็นการเตือนสำทับแก่มนุษย์"},{"SurahNumber":74,"VerseNumber":37,"Text":"สำหรับผู้ที่ประสงค์ในหมู่พวกเจ้าจะรุดหน้า (ไปสู่ความดี) หรือจะรั้งท้าย (เพื่อกระทำความชั่ว)"},{"SurahNumber":74,"VerseNumber":38,"Text":"แต่ละชีวิตย่อมถูกค้ำประกันกับสิ่งที่มันขวนขวายไป"},{"SurahNumber":74,"VerseNumber":39,"Text":"ยกเว้นบรรดาผู้อยู่เบื้องขวา"},{"SurahNumber":74,"VerseNumber":40,"Text":"อยู่ในสวนสวรรค์หลากหลาย พวกเขาจะไต่ถามซึ่งกันและกัน"},{"SurahNumber":74,"VerseNumber":41,"Text":"เกี่ยวกับพวกที่กระทำความผิด"},{"SurahNumber":74,"VerseNumber":42,"Text":"อะไรที่นำพวกท่านเข้าสู่กองไฟที่เผาไหม้"},{"SurahNumber":74,"VerseNumber":43,"Text":"พวกเขากล่าวว่า เรามิได้อยู่ในหมู่ผู้ทำละหมาด"},{"SurahNumber":74,"VerseNumber":44,"Text":"เรามิได้ให้อาหารแก่บรรดาผู้ขัดสน"},{"SurahNumber":74,"VerseNumber":45,"Text":"และพวกเราเคยมั่วสุมอยู่กับพวกที่มั่วสุม"},{"SurahNumber":74,"VerseNumber":46,"Text":"และเราเคยปฏิเสธวันแห่งการตอบแทน"},{"SurahNumber":74,"VerseNumber":47,"Text":"จนกระทั่งความตายได้มาเยือนเรา"},{"SurahNumber":74,"VerseNumber":48,"Text":"ดังนั้นการชะฟาอะฮฺของบรรดาผู้มีชะฟาอะฮฺจะไม่เกิดประโยชน์อันใดแก่พวกเขา"},{"SurahNumber":74,"VerseNumber":49,"Text":"ดังนั้นเกิดอะไรขึ้นแก่พวกเขา โดยทีพวกเขาผินหลังออกห่างจากการเตือนสติ"},{"SurahNumber":74,"VerseNumber":50,"Text":"ประหนึ่งว่าพวกเขาเป็นลาเปรียวที่ตื่นตระหนก"},{"SurahNumber":74,"VerseNumber":51,"Text":"หนีจากเสือสิงห์"},{"SurahNumber":74,"VerseNumber":52,"Text":"แท้จริงแล้วทุกคนในหมู่พวกเขาต้องการที่จะมีแผ่นกระดาษกางแผ่ยืนมาให้แก่เขา"},{"SurahNumber":74,"VerseNumber":53,"Text":"ไม่เลยทีเดียว! ยิ่งไปกว่านั้นพวกเขายังไม่กลัววันปรโลกอีกด้วย"},{"SurahNumber":74,"VerseNumber":54,"Text":"เปล่ามิได้! แท้จริงนั่นคือข้อเตือนสติ"},{"SurahNumber":74,"VerseNumber":55,"Text":"ฉะนั้นผู้ใดประสงค์เขาก็จะจดจำรำลึกไว้"},{"SurahNumber":74,"VerseNumber":56,"Text":"และพวกเขาจะไม่จดจำรำลึกได้ เว้นแต่อัลลอฮฺจะทรงประสงค์ พระองค์เท่านั้นคือพระเจ้าแห่งการยำเกรงและพระเจ้าแห่งการให้อภัย"}]}