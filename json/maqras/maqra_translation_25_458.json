{"Id":458,"LanguageCodes":["ur","urd"],"Name":"urd-muhammadjunagar1","Author":"Muhammad Junagarhi, Muhammad Kazim","Language":"Urdu","Description":"Urdu","Direction":"ltr","Source":"","Translations":[{"SurahNumber":3,"VerseNumber":93,"Text":"tauraath ke nuzool se pehle(hazrath) Yaqoob(alaihissalaam) ne jis cheez ko apne upar haraam kar liya tha, us ke siva tamaam khaane, bani israel par halaal thein, aap keh dijiye ke agar tum sacche ho to tauraath le aao aur pad sunaao"},{"SurahNumber":3,"VerseNumber":94,"Text":"us ke baadh bhi jo log Allah ta’ala par jhoot buhtaan baandhe, wahi zaalim hai"},{"SurahNumber":3,"VerseNumber":95,"Text":"keh dijiye ke Allah ta’ala saccha hai, tum sab Ibraheem haneef ki millath ki pairvi karo, jo mushrik na thein"},{"SurahNumber":3,"VerseNumber":96,"Text":"Allah ta’ala ka pehla ghar jo logo ke liye muqarrar kiya gaya, wahi hai jo makkah(shareef) mein hai, jo tamaam dunya ke liye barkath aur hidaayath waala hai"},{"SurahNumber":3,"VerseNumber":97,"Text":"jis mein khuli khuli nishaaniya hai, muqaame Ibraheem hai, us mein jo aa jaaye, aman waala ho jaata hai, Allah ta’ala ne un logo par jo us ki taraf raah pa sakte ho, us ghar ka hajj farz kar diya hai aur jo koyi kufr kare to Allah ta’ala (us se balke) tamaam dunya se be-parwaah hai"},{"SurahNumber":3,"VerseNumber":98,"Text":"aap keh dijiye, ke aye ahle kitaab tum Allah ta’ala ki aayato ke saath kufr kyo karte ho? jo kuch tum karte ho, Allah ta’ala us par gawaah hai"},{"SurahNumber":3,"VerseNumber":99,"Text":"un ahle kitaab se kaho ke tum Allah ta’ala ki raah se logo ko kyo rokte ho? aur us mein ayb tatolte ho, halaan ke tum khud shaahed ho, Allah ta’ala tumhaare amaal se be-qabar nahi"},{"SurahNumber":3,"VerseNumber":100,"Text":"aye imaan waalo! agar tum ahle kitaab ki kisi jamaath ki baatein manoge, to wo tumhe tumhaare imaan laane ke baadh murtad kaafir bana denge"},{"SurahNumber":3,"VerseNumber":101,"Text":"(go ye zaaher hai ke) tum kaise kufr kar sakte ho? ba-wajoodh ye ke tum par Allah ta’ala ki aayate padi jaati hai, aur tum mein rasool Allah (sallallahualaihiwasallam) maujoodh hai, jo shaqs Allah ta’ala (ke deen) ko mazbooth thaam le, to bila shuba, ose raahe raasth dikhaadi gayi"},{"SurahNumber":3,"VerseNumber":102,"Text":"aye imaan waalo Allah ta’ala se itna daro jitna us se darna chaahiye aur dekho marte dum tak musalmaan hee rehna"},{"SurahNumber":3,"VerseNumber":103,"Text":"Allah ta’ala ki rassi ko sab mil kar mazbooth thaam lo aur phoot na daalo aur Allah ta’ala ki us waqth ki nemath ko yaad karo, jab tum ek dosre ke dushman thein, to us ne tumhaare dilo mein ulfath daal di, pas tum us ki meherbaani se bhai bhai ho gaye aur tum aag ke ghade ke kinaare pahonch chuke thein, to us ne tumhe bacha liya, Allah ta’ala isi tarah tumhaare liye apni nishaaniya bayaan karta hai, ta ke tum hidaayath paao"},{"SurahNumber":3,"VerseNumber":104,"Text":"tum mein se ek jamaath aisi honi chaahiye jo bhalaayi ki taraf bulaaye aur nek kaamo ka hukm kare aur bure kaamo se roke aur yahi log falaah wa najaath paane waale hai"},{"SurahNumber":3,"VerseNumber":105,"Text":"tum un logo ki tarah na ho jaana jinhone apne paas roushan dalile aa jaane ke baadh bhi taf-raqa17 daala, aur eqtelaaf kiya, inhee logo ke liye bada azaab hai"},{"SurahNumber":3,"VerseNumber":106,"Text":"jis din baaz chehre safed honge aur baaz siyaah, siyaah chehre waalo (se kaha jayega) ke kya tum ne imaan laane ke baadh kufr kiya? ab apne kufr ka azaab chako"},{"SurahNumber":3,"VerseNumber":107,"Text":"aur safedh chehre waale Allah ta’ala ki rehmat mein daakhil honge aur us mein hamesha rahenge"},{"SurahNumber":3,"VerseNumber":108,"Text":"aye nabi hum in haqqaani aayato ki tilaawath aap par kar rahe hai aur Allah ta’ala ka iraada logo par zulm karne ka nahi"},{"SurahNumber":3,"VerseNumber":109,"Text":"Allah ta’ala hee ke liye hai jo kuch asmaano aur zameen mein hai aur Allah ta’ala hee ki taraf tamaam kaam lautaaye jaate hai"},{"SurahNumber":3,"VerseNumber":110,"Text":"tum behetreen ummath ho, jo logo ke liye hee paida ki gayi hai, ke tum nek baatho ka hukm karte ho aur buri baatho se rokte ho aur Allah ta’ala par imaan rakhte ho, agar ahle kitaab bhi imaan laate, to un ke liye behtar tha, un mein imaan waale bhi hai, lekin aksar to faasiq18 hai"},{"SurahNumber":3,"VerseNumber":111,"Text":"ye tumhe sataane ke siva aur zyaada kuch zarar nahi pahocha sakte, agar ladaayi ka mauqa aa jaaye to peet mod lenge, phir madad na kiye jayenge"},{"SurahNumber":3,"VerseNumber":112,"Text":"un par har jagah zillath ki maar padi, illa ye ke Allah ta’ala ki ya logo ki panaah mein ho, ye ghazab ilaahi ke mustaheq ho gaye, aur un par faqiri daal di gayi, ye is liye ke ye log Allah ta’ala ki aayato se kufr karte thein aur be’wajah ambiya ko qatal karte thein, ye badhla hai un ki na-farmaaniyo aur zyaadatiyo ka"}]}