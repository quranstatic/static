{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":2,"VerseNumber":26,"Text":"Bůh neostýchá se věru uvádět v podobenství komára nebo to, co větší je než komár. Ti, kdož uvěřili, vědí, že to je pravda od Pána jejich, zatímco ti, kdož nevěří, hovoří: \"Co chtěl Bůh říci tímto podobenstvím?\" On nechává jím mnohé zbloudit, však mnohé jím správně vede - a budou tím uvedeni v blud jedině hanebníci"},{"SurahNumber":2,"VerseNumber":27,"Text":"kteří porušují smlouvu Boží po jejím uzavření a rozdělují to, co Bůh přikázal spojit, a po zemi pohoršení šíří. A to jsou ti, kdož ztrátu utrpí"},{"SurahNumber":2,"VerseNumber":28,"Text":"Jak to, že nevěříte v Boha? Když byli jste mrtví, On dal vám život, potom vás usmrtí a posléze znovu oživí a nakonec budete k Němu navráceni"},{"SurahNumber":2,"VerseNumber":29,"Text":"On je ten, jenž pro vás stvořil vše, co na zemi je, potom se k nebi obrátil a v sedmi nebesích je vyrovnal. On věru všech věcí je znalý"},{"SurahNumber":2,"VerseNumber":30,"Text":"Hle, Pán tvůj k andělům pravil: \"Umístím na zemi náměstka!\" I řekli: \"Chceš tam ustanovit někoho, kdo pohoršení na ní bude šířit a krev na ní prolévat, zatímco my slávu Tvou pějeme a svatost Tvou prohlašujeme?\" Pravil: \"Já věru znám to, co vy neznáte"},{"SurahNumber":2,"VerseNumber":31,"Text":"A naučil Adama jména všechna, potom je předvedl andělům a řekl: \"Sdělte mi jména těchto, jste-li pravdomluvní"},{"SurahNumber":2,"VerseNumber":32,"Text":"Sláva Tobě,\" řekli, \"my máme vědění jen o tom, čemus nás Ty naučil, neboť Tys jediný vševědoucí, moudrý"},{"SurahNumber":2,"VerseNumber":33,"Text":"Pravil: \"Adame, sděl jim jména toho všeho!\" A když jim sdělil ta jména, pravil Bůh: \"Neřekl jsem vám, že znám nepoznatelné na nebesích i na zemi a že znám dobře i to, co najevo dáváte, i to, co skrýváte"},{"SurahNumber":2,"VerseNumber":34,"Text":"A když řekli jsme andělům: \"Padněte na zem před Adamem!\", tu padli všichni kromě Iblíse, jenž to odmítl, zpychl a stal se jedním z nevěřících"},{"SurahNumber":2,"VerseNumber":35,"Text":"I pravili jsme: \"Adame, obývej s manželkou svou zahradu tuto! Jezte z ní podle libosti, kdekoliv se vám zachce, avšak nepřibližujte se k tomuto stromu, abyste se nestali nespravedlivými"},{"SurahNumber":2,"VerseNumber":36,"Text":"Avšak satan jim dal zhřešit a způsobil vyhnání jejich z místa, kde žili. I pravili jsme: \"Odejděte! Jeden druhému budete nepřáteli; země bude místem pobytu vašeho a užívání dočasného"},{"SurahNumber":2,"VerseNumber":37,"Text":"Adam přijal pak od Pána svého slova a On mu odpustil, vždyť On odpouštějící je i slitovný"},{"SurahNumber":2,"VerseNumber":38,"Text":"Pravili jsme: \"Odejděte odtud všichni! A až k vám přijde ode Mne správné vedení, ti, kdož následovat budou vedení Mé, nemusí se bát a nebudou zarmouceni"},{"SurahNumber":2,"VerseNumber":39,"Text":"Však ti, kdož neuvěří a znamení Naše za lež prohlásí, ti budou ohně obyvateli a budou v něm nesmrtelní"},{"SurahNumber":2,"VerseNumber":40,"Text":"Dítka Izraele, pomněte milosti Mé, již jsem vám prokázal! Dodržujte věrně úmluvu se Mnou uzavřenou, tak jako Já ji dodržuji vůči vám, a jen Mne se obávejte"},{"SurahNumber":2,"VerseNumber":41,"Text":"Věřte v to, co jsem seslal pro potvrzení pravdivosti toho, co již máte! Nebuďte prvními z těch, kdo nevěří v toto zjevení, a neprodávejte znamení Má za nízkou cenu! A buďte bohabojní"},{"SurahNumber":2,"VerseNumber":42,"Text":"Neodívejte pravdu falší a nezakrývejte pravdu, když ji dobře znáte"},{"SurahNumber":2,"VerseNumber":43,"Text":"Dodržujte modlitbu, rozdávejte almužnu a sklánějte se s těmi, kdož se sklánějí"}]}