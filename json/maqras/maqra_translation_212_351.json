{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":54,"VerseNumber":9,"Text":"FÖRE dem förnekade Noas folk [uppståndelsens] sanning; de beskyllde Vår tjänare för lögn och kallade honom besatt och drev bort honom"},{"SurahNumber":54,"VerseNumber":10,"Text":"Och han ropade till sin Herre: \"De är starkare än jag; [Herre,] kom till min hjälp"},{"SurahNumber":54,"VerseNumber":11,"Text":"Och Vi öppnade himlens portar och lät rikligt regn strömma [utan uppehåll]"},{"SurahNumber":54,"VerseNumber":12,"Text":"och källor springa fram ur marken så att vattnen möttes - allt i enlighet med [Guds] beslut"},{"SurahNumber":54,"VerseNumber":13,"Text":"Och Vi räddade honom på [skeppet] som timrats av plankor och spik"},{"SurahNumber":54,"VerseNumber":14,"Text":"och det rörde sig fram [över havet] under Våra ögon; [detta var] belöningen till den som hade kallats lögnare"},{"SurahNumber":54,"VerseNumber":15,"Text":"Vi gjorde denna [katastrof] till ett tecken, [ett exempel för människorna] - finns det någon som bevarar den i minnet [och tar lärdom]"},{"SurahNumber":54,"VerseNumber":16,"Text":"Hur [hårt drabbade dem inte] Mitt straff, [de som inte fäste vikt vid] Mina varningar"},{"SurahNumber":54,"VerseNumber":17,"Text":"Vi har gjort Koranen lätt att minnas; finns det någon som bevarar [dess ord] i minnet [och tar lärdom]"},{"SurahNumber":54,"VerseNumber":18,"Text":"STAMMEN Aad förnekade sanningen och hur [hårt drabbade dem inte] Mitt straff, [de som inte fäste vikt vid] Mina varningar"},{"SurahNumber":54,"VerseNumber":19,"Text":"[Till sist,] en lång och olycksdiger dag, sände Vi en rasande stormvind mot dem"},{"SurahNumber":54,"VerseNumber":20,"Text":"som grep tag i människorna, [kastade omkull dem och lämnade dem utsträckta på marken] som palmstubbar, uppryckta med rötterna"},{"SurahNumber":54,"VerseNumber":21,"Text":"Hur [hårt drabbade dem inte] Mitt straff, [de som inte fäste vikt vid] Mina varningar"},{"SurahNumber":54,"VerseNumber":22,"Text":"Vi har gjort Koranen lätt att minnas; finns det någon som bevarar [dess ord] i minnet [och tar lärdom]"},{"SurahNumber":54,"VerseNumber":23,"Text":"[STAMMEN] Thamud trodde inte på de varningar [som Vi sände dem]"},{"SurahNumber":54,"VerseNumber":24,"Text":"och de sade: \"Skall vi följa en ensam [man] ur våra egna led? [Om vi gjorde så] skulle vi ha gått vilse eller förlorat förståndet"},{"SurahNumber":54,"VerseNumber":25,"Text":"Skulle det bland oss [alla] vara just han som utmärktes med den [gudomliga] påminnelsen [och inte en av våra mer förtjänta män]? Nej, han är ingenting annat än en fräck lögnare"},{"SurahNumber":54,"VerseNumber":26,"Text":"[Och Gud sade till deras profet Salih:] \"De skall snart få veta vem som är en fräck lögnare"},{"SurahNumber":54,"VerseNumber":27,"Text":"Vi skall nu låta kamelstoet löpa fritt för att sätta dem på prov; ge dig till tåls och se vad de företar sig"},{"SurahNumber":54,"VerseNumber":28,"Text":"Men säg dem att vattnet i brunnarna skall fördelas mellan dem - var och en måste vara där, när hans tur [att vattna sina djur] har kommit"},{"SurahNumber":54,"VerseNumber":29,"Text":"Men de tillkallade en man i stammen som åtog sig [att slakta kamelstoet] och han slaktade det på grymmaste sätt"},{"SurahNumber":54,"VerseNumber":30,"Text":"Hur [hårt drabbade dem inte] Mitt straff, [de som inte fäste vikt vid] Mina varningar"},{"SurahNumber":54,"VerseNumber":31,"Text":"Vi lät ett enda dån [- dånet av detta straff -] genljuda över dem, och där låg de som [en hög] torra störar till en inhägnad"},{"SurahNumber":54,"VerseNumber":32,"Text":"Vi har gjort Koranen lätt att minnas; finns det någon som bevarar [dess ord] i minnet [och tar lärdom]"},{"SurahNumber":54,"VerseNumber":33,"Text":"LOTS folk [trodde inte heller] på [Våra] varningar"},{"SurahNumber":54,"VerseNumber":34,"Text":"[och] Vi sände över dem en orkan [av död och förintelse]. Men före gryningen räddade Vi Lot och dem som följde honom [i tron]"},{"SurahNumber":54,"VerseNumber":35,"Text":"Vår nåd var med dem; så belönar Vi de tacksamma"},{"SurahNumber":54,"VerseNumber":36,"Text":"[Lot] varnade dem för Vårt stränga straff; men de trodde inte på varningarnas [allvar]"},{"SurahNumber":54,"VerseNumber":37,"Text":"och försökte förmå honom att utlämna sina gäster [till dem]. Då slog Vi dem med blindhet. \"Pröva då på Mitt straff, [ni som inte fäste vikt vid] Mina varningar"},{"SurahNumber":54,"VerseNumber":38,"Text":"Och en morgon, tidigt, drabbade dem det slutliga straffet"},{"SurahNumber":54,"VerseNumber":39,"Text":"Pröva nu på Mitt straff, [ni som inte fäste vikt vid] Mina varningar"},{"SurahNumber":54,"VerseNumber":40,"Text":"Vi har gjort Koranen lätt att minnas; finns det någon som bevarar [dess ord] i minnet [och tar lärdom]"},{"SurahNumber":54,"VerseNumber":41,"Text":"[Även] Faraos folk varnades"},{"SurahNumber":54,"VerseNumber":42,"Text":"[och då] de avvisade alla Våra tecken straffade Vi dem med den överväldigande styrkan hos en allsmäktig Gud, som ingen kan motstå"},{"SurahNumber":54,"VerseNumber":43,"Text":"ÄR DÅ de bland er som förnekar sanningen bättre än de [forna folk som här har nämnts], eller har [äldre tiders] böcker med nedtecknad gudomlig visdom förklarat er oskyldiga"},{"SurahNumber":54,"VerseNumber":44,"Text":"Kanske säger de: \"Vi är alla [eniga i vår åsikt och följaktligen] är det vi som måste vinna"},{"SurahNumber":54,"VerseNumber":45,"Text":"[Nej,] skaran [av förnekare] skall besegras och skall tvingas göra helt om och fly"},{"SurahNumber":54,"VerseNumber":46,"Text":"Men den Yttersta stunden är den tid då de är kallade att inställa sig, och denna Stund [kommer att för dem betyda] det djupaste elände och den bittraste sorg"},{"SurahNumber":54,"VerseNumber":47,"Text":"Då skall de obotfärdiga syndarna [inse att] de gick vilse och [att] deras förstånd svek dem"},{"SurahNumber":54,"VerseNumber":48,"Text":"Den Dag då de släpas på sina ansikten in i Elden [skall de höra en röst:] \"Pröva på dess heta famntag"},{"SurahNumber":54,"VerseNumber":49,"Text":"ALLT har Vi skapat med rätta mått"},{"SurahNumber":54,"VerseNumber":50,"Text":"och Vår befallning [och dess omsättning i verklighet] är ett och detsamma - ett ögonblickligt skeende"},{"SurahNumber":54,"VerseNumber":51,"Text":"Era likar [i synd och förnekelse bland tidigare folk] lät Vi gå under; finns det någon som bevarar detta i minnet [och tar lärdom]"},{"SurahNumber":54,"VerseNumber":52,"Text":"Alla deras handlingar omtalas i [äldre tiders] böcker med nedtecknad gudomlig visdom"},{"SurahNumber":54,"VerseNumber":53,"Text":"allt är redovisat, stort som smått"},{"SurahNumber":54,"VerseNumber":54,"Text":"De rättfärdiga skall vistas i lustgårdar [vattnade av] bäckar"},{"SurahNumber":54,"VerseNumber":55,"Text":"[Och de skall] ta plats inför en allsmäktig Konung i sanningens [församling]"}]}