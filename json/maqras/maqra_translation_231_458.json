{"Id":458,"LanguageCodes":["ur","urd"],"Name":"urd-muhammadjunagar1","Author":"Muhammad Junagarhi, Muhammad Kazim","Language":"Urdu","Description":"Urdu","Direction":"ltr","Source":"","Translations":[{"SurahNumber":75,"VerseNumber":1,"Text":"main qasam khaata hoon qayaamath ke din ki"},{"SurahNumber":75,"VerseNumber":2,"Text":"aur qasam khaata hoon us nafs ki jo malaamath karne waala ho"},{"SurahNumber":75,"VerseNumber":3,"Text":"kya insaan ye qayaal karta hai ke hum us ki haddiyaa jama karenge hee nahi"},{"SurahNumber":75,"VerseNumber":4,"Text":"haan zaroor karenge, hum to qaadir hai, ke us ki por por tak durusth karde"},{"SurahNumber":75,"VerseNumber":5,"Text":"balke insaan to chahta hai ke aage aage na farmaaniya karta jaaye"},{"SurahNumber":75,"VerseNumber":6,"Text":"pochta hai ke qayaamath ka din kab aayega"},{"SurahNumber":75,"VerseNumber":7,"Text":"pas jis waqth ke nigaah pathra jayegi"},{"SurahNumber":75,"VerseNumber":8,"Text":"aur chaandh be-noor ho jayega"},{"SurahNumber":75,"VerseNumber":9,"Text":"aur suraj aur chaandh jama kar diye jayenge"},{"SurahNumber":75,"VerseNumber":10,"Text":"us din insaan kahega ke aaj bhaagne ki jagah kahaa hai"},{"SurahNumber":75,"VerseNumber":11,"Text":"nahi nahi koyi panaah gaah nahi"},{"SurahNumber":75,"VerseNumber":12,"Text":"aaj to tere parvardigaar ki taraf hee qaraar gaah hai"},{"SurahNumber":75,"VerseNumber":13,"Text":"aaj insaan ko us ke aage bheje hoye aur piche chohde hoye se agaah kiya jayega"},{"SurahNumber":75,"VerseNumber":14,"Text":"balke insaan khud apne upar aap hujjath hai"},{"SurahNumber":75,"VerseNumber":15,"Text":"agar che kitne hee bahaane pesh kare"},{"SurahNumber":75,"VerseNumber":16,"Text":"ye Nabi(sallallahu alaihi wasallam) aap Qur’aan ko jaldi (yaad karne) ke liye apni zabaan ko harkath na de"},{"SurahNumber":75,"VerseNumber":17,"Text":"us ka jama karna aur (aap ki zabaan se) padna hamaare zimme hai"},{"SurahNumber":75,"VerseNumber":18,"Text":"hum jab ise padle to aap us ke padne ki pairvi kare"},{"SurahNumber":75,"VerseNumber":19,"Text":"phir us ka waazeh kar dena hamaare zimme hai"},{"SurahNumber":75,"VerseNumber":20,"Text":"nahi nahi, tum jaldi milne waali (dunya) ki muhabbath rakhte ho"},{"SurahNumber":75,"VerseNumber":21,"Text":"aur aaqirath ko chohd baithe ho"},{"SurahNumber":75,"VerseNumber":22,"Text":"us roz bahuth se chehre taro taaza aur ba-raunaq honge"},{"SurahNumber":75,"VerseNumber":23,"Text":"apne rab ki taraf dekhte honge"},{"SurahNumber":75,"VerseNumber":24,"Text":"aur kitne chehre us din (badh raunaq aur) udaas honge"},{"SurahNumber":75,"VerseNumber":25,"Text":"samjhte honge ke un ke saath kamar tod dene waala maamla kiya jayega"},{"SurahNumber":75,"VerseNumber":26,"Text":"nahi nahi, jab ruh hansali1 tak pahonchegi"},{"SurahNumber":75,"VerseNumber":27,"Text":"aur kaha jayega ke koyi jhaad phok karne waala hai"},{"SurahNumber":75,"VerseNumber":28,"Text":"aur jaan liya us ne ke ye waqte judaayi hai"},{"SurahNumber":75,"VerseNumber":29,"Text":"aur pindli se pindli lipat jayegi"},{"SurahNumber":75,"VerseNumber":30,"Text":"aaj tere parvardigaar ki taraf chalna hai"},{"SurahNumber":75,"VerseNumber":31,"Text":"us ne na to tasdeeq ki na namaaz adaa ki"},{"SurahNumber":75,"VerseNumber":32,"Text":"balke jhutlaaya aur ru-gardaani ki"},{"SurahNumber":75,"VerseNumber":33,"Text":"phir apne ghar waalo ke paas itraata hoa gaya"},{"SurahNumber":75,"VerseNumber":34,"Text":"afsoos hai tujh par hasrath hai tujh par"},{"SurahNumber":75,"VerseNumber":35,"Text":"waay hai aur qaraabi hai tere liye"},{"SurahNumber":75,"VerseNumber":36,"Text":"kya insaan ye samajhta hai ke ose bekaar chohd diya jayega"},{"SurahNumber":75,"VerseNumber":37,"Text":"kya wo ek gaade paani ka qatra na tha, jo tapkaya gaya tha"},{"SurahNumber":75,"VerseNumber":38,"Text":"phir wo laho ka lothda ho gaya, phir Allah ne ose payda kiya aur durusth banaya"},{"SurahNumber":75,"VerseNumber":39,"Text":"phir us se jode yaani nar wa mada banaaye"},{"SurahNumber":75,"VerseNumber":40,"Text":"kya (Allah ta’ala) us amr par qaadir nahi ke murde ko zinda karde"},{"SurahNumber":76,"VerseNumber":1,"Text":"yaqinan guzra hai insaan par ek waqth zamaane mein, jab ke ye koyi qaabile zikr cheez na tha"},{"SurahNumber":76,"VerseNumber":2,"Text":"beshak hum ne insaan ko mile jhule natfe se imtehaan ke liye payda kiya aur us ko sunta dekhta banaya"},{"SurahNumber":76,"VerseNumber":3,"Text":"hum ne ose raah dikhaayi, ab qaah wo shukr guzaar bane, qaah na shukra"},{"SurahNumber":76,"VerseNumber":4,"Text":"yaqinan hum ne kaafiro ke liye zanjire aur tauq aur shulo waali aag tayyaar kar rakhi hai"},{"SurahNumber":76,"VerseNumber":5,"Text":"beshak nek log wo jaam piyenge jis ki aamizash kaafoor ki hai"},{"SurahNumber":76,"VerseNumber":6,"Text":"jo ek chashma hai, jis se Allah ke bandhe piyenge, us ki nehre nikaal le jayenge (jidhar chaahe)"},{"SurahNumber":76,"VerseNumber":7,"Text":"jo nazar puri karte hai aur us din se darte hai jis ki buraayi chaaro taraf phail jaane waali hai"},{"SurahNumber":76,"VerseNumber":8,"Text":"aur Allah ta’ala ki muhabbath mein khaana khilaate hai, miskeen, yateem aur khaidiyo ko"},{"SurahNumber":76,"VerseNumber":9,"Text":"hum to tumhe sirf Allah ta’ala ki raza mandhi ke liye khilaate hai, na tum se badhla chaahte hai, na shukr guzaari"},{"SurahNumber":76,"VerseNumber":10,"Text":"beshak hum apne parvardigaar se us din ka khauf karte hai, jo udaasi aur saqti waala hoga"},{"SurahNumber":76,"VerseNumber":11,"Text":"pas unhe Allah ta’ala ne us din ki buraayi se bacha liya aur unhe taazgi aur khushi pahonchaayi"},{"SurahNumber":76,"VerseNumber":12,"Text":"aur unhe un ke sabr ke badhle jannath aur reshmi libaas ataa farmaaye"},{"SurahNumber":76,"VerseNumber":13,"Text":"ye wahaan taqto par takye lagaaye hoye baithenge, na wahaa aftaab ki garmi dekhenge, na jaade ki saqti"},{"SurahNumber":76,"VerseNumber":14,"Text":"un jannato ke saaye un par jhuke hoye honge aur un ke (mewe aur) gucche niche latkaaye hoye honge"},{"SurahNumber":76,"VerseNumber":15,"Text":"aur un par chaandi ke bartano aur jaamo ka daur karaaya jayega jo shishe ke honge"},{"SurahNumber":76,"VerseNumber":16,"Text":"shishe bhi chaandi ke jin ko (saaqi ne) andaaze se naap rakha hoga"},{"SurahNumber":76,"VerseNumber":17,"Text":"aur unhe wahaa wo jaam pilaaye jayenge, jin ki aamizash zanjabeel1 ki hogi"},{"SurahNumber":76,"VerseNumber":18,"Text":"jannath ki ek neher se jis ka naam sal sabeel hai"}]}