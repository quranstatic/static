{"Id":461,"LanguageCodes":["ur","urd"],"Name":"urd-muhammadtaqiusm","Author":"Muhammad Taqi Usmani","Language":"Urdu","Description":"Urdu","Direction":"rtl","Source":"","Translations":[{"SurahNumber":80,"VerseNumber":1,"Text":"(پیغمبر نے) منہ بنایا، اور رخ پھیرلیا۔"},{"SurahNumber":80,"VerseNumber":2,"Text":"اس لیئے کہ ان کے پاس وہ نابینا آگیا تھا۔"},{"SurahNumber":80,"VerseNumber":3,"Text":"اور (اے پیغمبر) تمہیں کیا خبر ؟ شاید وہ سدھر جاتا۔"},{"SurahNumber":80,"VerseNumber":4,"Text":"یا وہ نصیحت قبول کرتا، اور نصیحت کرنا اسے فائدہ پہنچاتا۔"},{"SurahNumber":80,"VerseNumber":5,"Text":"وہ شخص جو بےپروائی دکھا رہا تھا۔"},{"SurahNumber":80,"VerseNumber":6,"Text":"اس کے تو تم پیچھے پڑتے ہو۔"},{"SurahNumber":80,"VerseNumber":7,"Text":"حالانکہ اگر وہ نہ سدھرے تو تم پر کوئی ذمہ داری نہیں آتی۔"},{"SurahNumber":80,"VerseNumber":8,"Text":"اور وہ جو محنت کر کے تمہارے پاس آیا ہے۔"},{"SurahNumber":80,"VerseNumber":9,"Text":"اور وہ دل میں اللہ کا خوف رکھتا ہے۔"},{"SurahNumber":80,"VerseNumber":10,"Text":"اس کی طرف سے تم بےپروائی برتتے ہو۔"},{"SurahNumber":80,"VerseNumber":11,"Text":"ہرگزا یسا نہیں چاہیے۔ یہ قرآن تو ایک نصیحت ہے۔"},{"SurahNumber":80,"VerseNumber":12,"Text":"اب جو چاہے، اسے یاد کرلے۔"},{"SurahNumber":80,"VerseNumber":13,"Text":"وہ ایسے صحیفوں میں درج ہے جو بڑے مقدس ہیں۔"},{"SurahNumber":80,"VerseNumber":14,"Text":"اونچے رتبے والے ہیں، پاکیزہ ہیں۔"},{"SurahNumber":80,"VerseNumber":15,"Text":"ان لکھنے والوں کے ہاتھ میں رہتے ہیں۔"},{"SurahNumber":80,"VerseNumber":16,"Text":"جو خود بڑی عزت والے، بہت نیک ہیں۔"},{"SurahNumber":80,"VerseNumber":17,"Text":"خدا کی مار ہو ایسے انسان پر، وہ کتنا ناشکرا ہے۔"},{"SurahNumber":80,"VerseNumber":18,"Text":"(وہ ذرا سوچے کہ) اللہ نے اسے کس چیز سے پیدا کیا ؟"},{"SurahNumber":80,"VerseNumber":19,"Text":"نطفے کی ایک بوند سے، اسے پیدا بھی کیا، پھر اس کو ایک خاص انداز بھی دیا۔"},{"SurahNumber":80,"VerseNumber":20,"Text":"پھر اس کے لیے راستہ بھی آسان بنادیا۔"},{"SurahNumber":80,"VerseNumber":21,"Text":"پھر اسے موت دی، اور قبر میں پہنچا دیا۔"},{"SurahNumber":80,"VerseNumber":22,"Text":"پھر جب چاہے گا اسے دوربارہ اٹھا کر کھڑا کردے گا۔"},{"SurahNumber":80,"VerseNumber":23,"Text":"ہرگز نہیں ! جس بات کا اللہ نے اسے حکم دیا تھا، ابھی تک اس نے وہ پوری نہیں کی۔"},{"SurahNumber":80,"VerseNumber":24,"Text":"پھر ذرا انسان اپنے کھانے ہی کو دیکھ لے۔"},{"SurahNumber":80,"VerseNumber":25,"Text":"کہ ہم نے اوپر سے خوب پانی برسایا۔"},{"SurahNumber":80,"VerseNumber":26,"Text":"پھر ہم نے زمین کو عجیب طرح پھاڑا۔"},{"SurahNumber":80,"VerseNumber":27,"Text":"پھر ہم نے اس میں غلے اگائے۔"},{"SurahNumber":80,"VerseNumber":28,"Text":"اور انگور اور ترکاریاں۔"},{"SurahNumber":80,"VerseNumber":29,"Text":"اور زیتون اور کھجور۔"},{"SurahNumber":80,"VerseNumber":30,"Text":"اور گھنے گھنے باغات۔"},{"SurahNumber":80,"VerseNumber":31,"Text":"اور میوے اور چارہ۔"},{"SurahNumber":80,"VerseNumber":32,"Text":"سب کچھ تمہارے اور تمہارے مویشیوں کے فائدے کی خاطر۔"},{"SurahNumber":80,"VerseNumber":33,"Text":"آخر جب وہ کان پھاڑنے والی آواز آ ہی جائے گی۔ (اس وقت اس ناشکری کی حقیقت پتہ چل جائے گی)"},{"SurahNumber":80,"VerseNumber":34,"Text":"یہ اس دن ہوگا جب انسان اپنے بھائی سے بھی بھاگے گا۔"},{"SurahNumber":80,"VerseNumber":35,"Text":"اور اپنے ماں باپ سے بھی۔"},{"SurahNumber":80,"VerseNumber":36,"Text":"اور اپنے بیوی بچوں سے بھی۔"},{"SurahNumber":80,"VerseNumber":37,"Text":"(کیونکہ) ان میں سے ہر ایک کو اس دن اپنی ایسی فکر پڑی ہوگی کہ اسے دوسروں کا ہوش نہیں ہوگا۔"},{"SurahNumber":80,"VerseNumber":38,"Text":"اس روز کتنے چہرے تو چمکتے دمکتے ہوں گے۔"},{"SurahNumber":80,"VerseNumber":39,"Text":"ہنستے، خوشی مناتے ہوئے۔"},{"SurahNumber":80,"VerseNumber":40,"Text":"اور کتنے چہرے اس دن ایسے ہوں گے کہ ان پر خاک پڑی ہوگی۔"},{"SurahNumber":80,"VerseNumber":41,"Text":"سیاہی نے انہیں ڈھانپ رکھا ہوگا۔"},{"SurahNumber":80,"VerseNumber":42,"Text":"یہ وہی لوگ ہوں گے جو کافر تھے، بدکار تھے۔"},{"SurahNumber":81,"VerseNumber":1,"Text":"جب سورج لپیٹ دیا جائے گا۔"},{"SurahNumber":81,"VerseNumber":2,"Text":"اور جب ستارے ٹوٹ ٹوٹ کر گریں گے۔"},{"SurahNumber":81,"VerseNumber":3,"Text":"اور جب پہاڑوں کو چلایا جائے گا۔"},{"SurahNumber":81,"VerseNumber":4,"Text":"اور جب دس مہینے کی گابھن اونٹنیوں کو بھی بیکار چھوڑ دیا جائے گا۔"},{"SurahNumber":81,"VerseNumber":5,"Text":"اور جب وحشی جانور اکٹھے کردیے جائیں گے۔"},{"SurahNumber":81,"VerseNumber":6,"Text":"اور جب سمندروں کو بھڑکایا جائے گا۔"},{"SurahNumber":81,"VerseNumber":7,"Text":"اور جب لوگوں کے جوڑے جو ٹے بنا دئے جائیں گے۔"},{"SurahNumber":81,"VerseNumber":8,"Text":"اور جس بچی کو زندہ قبر میں گاڑ دیا گیا تھا، اس سے پوچھا جائے گا۔"},{"SurahNumber":81,"VerseNumber":9,"Text":"کہ اسے کس جرم میں قتل کیا گیا ؟"},{"SurahNumber":81,"VerseNumber":10,"Text":"اور جب اعمال نامے کھول دئے جائیں گے۔"},{"SurahNumber":81,"VerseNumber":11,"Text":"اور جب آسمان کا چھلکا اتار دیا جائے گا۔"},{"SurahNumber":81,"VerseNumber":12,"Text":"اور جب دوزخ بھڑکائی جائے گی۔"},{"SurahNumber":81,"VerseNumber":13,"Text":"اور جب جنت قریب کردی جائے گی۔"},{"SurahNumber":81,"VerseNumber":14,"Text":"تو اس وقت ہر شخص کو اپنا سارا کیا دھرا معلوم ہوجائے گا۔"},{"SurahNumber":81,"VerseNumber":15,"Text":"اب میں قسم کھاتا ہوں ان ستاروں کی جو پیچھے کی طرف چلنے لگتے ہیں۔"},{"SurahNumber":81,"VerseNumber":16,"Text":"جو چلتے چلتے دبک جاتے ہیں۔"},{"SurahNumber":81,"VerseNumber":17,"Text":"اور قسم کھاتا ہوں رات کی جب وہ رخصت ہو۔"},{"SurahNumber":81,"VerseNumber":18,"Text":"اور صبح کی جب وہ سانس لے۔"},{"SurahNumber":81,"VerseNumber":19,"Text":"کہ یہ (قرآن) یقینی طور پر ایک معزز فرشتے کا لایا ہوا کلام ہے۔"},{"SurahNumber":81,"VerseNumber":20,"Text":"جو قوت والا ہے، جس کا عرش والے کے پاس بڑا رتبہ ہے۔"},{"SurahNumber":81,"VerseNumber":21,"Text":"وہاں اس کی بات مانی جاتی ہے۔ وہ امانت دار ہے۔"},{"SurahNumber":81,"VerseNumber":22,"Text":"اور (اے مکہ والو) تمہارے ساتھ رہنے والے یہ صاحب (یعنی حضرت محمد (صلی اللہ علیہ وآلہ وسلم) کوئی دیوانے نہیں ہیں۔"},{"SurahNumber":81,"VerseNumber":23,"Text":"اور یہ بالکل سچی بات ہے کہ انہوں نے اس فرشتے کو کھلے ہوئے افق پر دیکھا ہے۔"},{"SurahNumber":81,"VerseNumber":24,"Text":"اور وہ غیب کی باتوں کے بارے میں بخیل بھی نہیں ہیں۔"},{"SurahNumber":81,"VerseNumber":25,"Text":"اور نہ یہ (قرآن) کسی مردود شیطان کی (بنائی ہوئی) کوئی بات ہے۔"},{"SurahNumber":81,"VerseNumber":26,"Text":"پھر بھی تم لوگ کدھر چلے جارہے ہو ؟"},{"SurahNumber":81,"VerseNumber":27,"Text":"یہ تو دنیا جہان کے لوگوں کے لیے ایک نصیحت ہے۔"},{"SurahNumber":81,"VerseNumber":28,"Text":"تم میں سے ہر اس شخص کے لیے جو سیدھا سیدھا رہنا چاہے۔"},{"SurahNumber":81,"VerseNumber":29,"Text":"اور تم چاہو گے نہیں، الا یہ کہ خود اللہ چاہے جو سارے جہانوں کا پروردگار ہے۔"}]}