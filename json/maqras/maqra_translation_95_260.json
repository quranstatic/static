{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":12,"VerseNumber":7,"Text":"Sabnsabnar a adn a miyatago ko (totholan ko) Yosof ago so manga pagari niyan a manga tanda a rk o pphamangingiza"},{"SurahNumber":12,"VerseNumber":8,"Text":"Gowani na pitharo iran a: \"Mataan! a so Yosof ago so pagari niyan na pkhababayaan o ama tano a di sktano; A sktano na madakl tano. Mataan! a si ama tano na titho a miyatago ko karibat, a mapayag"},{"SurahNumber":12,"VerseNumber":9,"Text":"(Miyatharo o isa kiran a:) \"Bonoa niyo so Yosof odi na bowangn iyo ko lopa (a mawatan), ka an rkano mabonayon so gagaw i ama iyo: Go ang kano mabaloy ko oriyan iyan a pagtaw a miyamakapiya"},{"SurahNumber":12,"VerseNumber":10,"Text":"Pitharo o mitharo a pd kiran a: \"Di niyo mbonoa so Yosof, na ba niyo dn ologa ko malibotng a landng, ka an matoon o sabaad ko somasagad o skano na pnggolawlaan iyo"},{"SurahNumber":12,"VerseNumber":11,"Text":"Pitharo iran: \"Hay ama Ami, inong ka rkami di zanaan so Yosof a mataan! a skami na titho a phagompiyaan ami"},{"SurahNumber":12,"VerseNumber":12,"Text":"Sogoang ka a monot rkami amag, ka an mababaya, go an makanggitagita, ka mataan! a skami na sisiyapn ami dn"},{"SurahNumber":12,"VerseNumber":13,"Text":"Pitharo iyan a: \"Mataan! a sakn na titho akn a mimboboko a kaphakaonota niyo ron: Go ipkhawan akn oba makan a sarigala a skano na di niyo maiin´ngka"},{"SurahNumber":12,"VerseNumber":14,"Text":"Pitharo iran a: \"Ibt o makan skaniyan a sarigala a skami na madakl kami, na mataan! a samawto na titho kami a manga ilang"},{"SurahNumber":12,"VerseNumber":15,"Text":"Na kagiya a mapakawnot iran, go miyawpakat siran sa pagologn iran ko malibotng a landng: Na iniilaham Ami ron a: Mataan! a maphanothol ka kiran dn a siyowa iran nai sa siran na di iran katawan"},{"SurahNumber":12,"VerseNumber":16,"Text":"Na miyakaoma siran ki ama iran ko kagabigabi, a pphaman´gad siran"},{"SurahNumber":12,"VerseNumber":17,"Text":"Pitharo iran: \"Hay ama ami, mataan! a lomiyalakaw kami a gii kami magoradorad, na inibagak ami so Yosof sii ko manga igagama ami; na kiyan skaniyan a sarigala, na da rka i ba kaming ka paratiyayaa apiya pn skami na manga bnar"},{"SurahNumber":12,"VerseNumber":18,"Text":"Na minioma iran so bangkala (o Yosof) a masasalapot a rogo a kabokhag. Pitharo (o Ya´qob) a: \"Kna ka pipharasan rkano o manga napso niyo so miyanggolawla; na sabar dn a maliwanag: Ka so Allah i phangniyan sa tabang ko iphropa niyo"},{"SurahNumber":12,"VerseNumber":19,"Text":"Na miyakaoma a isa ka lalakawan: Na siyogo iran so pphakasagbn iran, na tiyayothon iyan so panabo iyan (ko landng). Pitharo iyan: \"Hay ontong akn nai! Katii so bagowamama!\" Na piyagma iran (ka biyaloy iran) a tamok! Na so Allah na katawan Iyan so gi iran nggolawlaan"},{"SurahNumber":12,"VerseNumber":20,"Text":"Na piphasa iran sa arga a korang a manga dirham a miyapagitong: Go miyabaloy siran on a pd ko dawn pamagarga"},{"SurahNumber":12,"VerseNumber":21,"Text":"Na pitharo o miyamasawn sa Misir ko karoma niyan a: \"Phiyapiyaing ka so darpa iyan: Masikn a makanggay rkta a gona, odi na kowaan ta skaniyan a wata ta.\" Na giyaya man i kiyapakakhapaar Ami ko Yosof sii ko lopa (a Misir), go an Ami ron mindao so taawil o manga tothol. Na so Allah na Di-Kharn ko zowaan Iyan; na ogaid na so kadaklan ko manga manosiya na di iran katawan"},{"SurahNumber":12,"VerseNumber":22,"Text":"Na kagiya a iraot ko kiyakhasad iyan, na bigan Ami skaniyan sa ongangn go katao: Na lagid aya man a kambalasi Ami ko miphipiyapiya"},{"SurahNumber":12,"VerseNumber":23,"Text":"Na piyangabayaan skaniyan o (Zolaykha a) khiwalay ko babalingan iyan sa giyadn a ginawa niyan: Go pinggagalidan iyan so manga pinto, sa pitharo iyan: \"Song ka sii ka sadn sa kabaya aka rakn!\" Pitharo (o Yosof) a: \"Mlindong ako ko Allah! Mataan aya! a so Kadnan ko na phipiyapiyaan Iyan so darpa akn. Mataan aya! a di phakaslang sa maliwanag so manga darowaka"},{"SurahNumber":12,"VerseNumber":24,"Text":"Na sabnsabnar a kiyagdian on (so Zolaykha) go kiyagdian rkaniyan (mambo so Yosof), opama ka da niyan maylay so tanda o Kadnan iyan (na khitaloga on): Giyaya (i pingolawla Mi), ka an Ami mapakalidas ko marata, go so pakasisingay: Mataan! a skaniyan na pd ko manga oripn Ami, a piyamanolabos"},{"SurahNumber":12,"VerseNumber":25,"Text":"Na miyagorad siran ko pinto, a miyardit iyan so bangkala (o Yosof) sa talikhodan: Go miniphasgawa iran si karoma niyan sii ko pinto, pitharo (o Zolaykha) a: \"Da a balas ko taw a phikhadiyatan iyan so taalok rka sa marata a rowar ko kakalabosowa on, odi na siksa a malipds"},{"SurahNumber":12,"VerseNumber":26,"Text":"Pitharo (o Yosof) a: \"Skaniyan i miyangabaya rakn sa ginawa ko.\" Na adn a mizaksi a saksi a pd ko tonganay niyan, (a pitharo iran:) \"O so bangkala (o Yosof) nasii miyabrat sa sangoran, na bnar (so Zolaykha), na so Yosof na pd ko manga bokhag"},{"SurahNumber":12,"VerseNumber":27,"Text":"Na o so bangkala iyan na sii miyardit sa talikhodan, na miyamokhag (so Zolaykha), na so Yosof na pd ko manga bnar"},{"SurahNumber":12,"VerseNumber":28,"Text":"Na kagiya maylay (i karoma niyan) so bangkala iyan a sii miyardit sa talikhodan - na pitharo iyan a: ´Mataan aya! a pd ko antangan iyo a marata. Mataan! a so antangan iyo (a manga babay) a marata na mala"},{"SurahNumber":12,"VerseNumber":29,"Text":"Yosof, talikhoding ka dn nai; na pangni ka sa maap (Zolaykha), makapantag ko dosang ka. Mataan! a ska na miyabaloy ka a pd ko miyanga dodosa"}]}