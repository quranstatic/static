{"Id":461,"LanguageCodes":["ur","urd"],"Name":"urd-muhammadtaqiusm","Author":"Muhammad Taqi Usmani","Language":"Urdu","Description":"Urdu","Direction":"rtl","Source":"","Translations":[{"SurahNumber":51,"VerseNumber":31,"Text":"ابراہیم نے کہا : اللہ کے بھیجے ہوئے فرشتو ! تم کس مہم پر ہو ؟"},{"SurahNumber":51,"VerseNumber":32,"Text":"انہوں نے کہا : ہمیں کچھ مجرم لوگوں کے پاس بھیجا گیا ہے۔"},{"SurahNumber":51,"VerseNumber":33,"Text":"تاکہ ہم ان پر پکی مٹی کے پتھر برسائیں۔"},{"SurahNumber":51,"VerseNumber":34,"Text":"جن پر حد سے گزرے ہوئے لوگوں کے لیے تمہارے پروردگار کے پاس سے خاص نشان بھی لگا ہوگا۔"},{"SurahNumber":51,"VerseNumber":35,"Text":"پھر ہوا یہ کہ اس بستی میں جو کوئی مومن تھا اس کو ہم نے وہاں سے نکال لیا۔"},{"SurahNumber":51,"VerseNumber":36,"Text":"اور اس میں ایک گھر کے سوا ہم نے کسی اور گھر کو مومن نہیں پایا۔"},{"SurahNumber":51,"VerseNumber":37,"Text":"اور ہم نے اس بستی میں ان لوگوں کے لیے (عبرت کی) ایک نشانی چھوڑ دی جو دردناک عذاب سے ڈرتے ہوں۔"},{"SurahNumber":51,"VerseNumber":38,"Text":"اور موسیٰ (کے واقعے) میں بھی (ہم نے ایسی ہی نشانی چھوڑی تھی) جب ہم نے انہیں ایک کھلی ہوئی دلیل کے ساتھ فرعون کے پاس بھیجا تھا۔"},{"SurahNumber":51,"VerseNumber":39,"Text":"تو فرعون نے اپنی قوت بازو کے بل پر منہ موڑا، اور کہا کہ : یہ جادوگر ہے یا دیوانہ ہے۔"},{"SurahNumber":51,"VerseNumber":40,"Text":"چنانچہ ہم نے اسے اور اس کے لشکر کو پکڑا اور سب کو سمندر میں پھینک دیا، اور وہ تھا ہی ملامت کے لائق۔"},{"SurahNumber":51,"VerseNumber":41,"Text":"نیز قوم عاد میں (بھی ہم نے ایسی ہی نشانی چھوڑی تھی) جب ہم نے ان پر ایک ایسی آندھی بھیجی جو ہر بہتری سے بانجھ دی۔"},{"SurahNumber":51,"VerseNumber":42,"Text":"وہ جس چیز پر بھی گزرتی، اسے ایسا کر چھوڑتی، جیسے وہ گل کر چورا چورا ہوگئی ہو۔"},{"SurahNumber":51,"VerseNumber":43,"Text":"اور ثمود میں بھی (ایسی ہی نشانی تھی) جب ان سے کہا گیا تھا کہ : تھوڑے وقت تک مزے اڑا لو۔ (پھر سیدھے نہ ہوئے تو عذاب آئے گا)"},{"SurahNumber":51,"VerseNumber":44,"Text":"اس پر بھی انہوں نے اپنے پروردگار کا حکم ماننے سے سرکشی اختیار کی تو انہیں کڑک نے آپکڑا اور وہ دیکھتے رہ گئے۔"},{"SurahNumber":51,"VerseNumber":45,"Text":"نتیجہ یہ کہ نہ تو ان میں یہ سکت رہی کہ کھڑے ہوسکیں اور نہ وہ اس قابل تھے کہ اپنا بچاؤ کرتے۔"},{"SurahNumber":51,"VerseNumber":46,"Text":"اور اس سے بھی پہلے نوح کی قوم کو بھی ہم نے پکڑ میں لیا تھا۔ یقین جانو وہ بڑے نافرمان لوگ تھے۔"},{"SurahNumber":51,"VerseNumber":47,"Text":"اور آسمان کو ہم نے قوت سے بنایا ہے، اور ہم یقینا وسعت پیدا کرنے والے ہیں۔"},{"SurahNumber":51,"VerseNumber":48,"Text":"اور زمین کو ہم نے فرش بنایا، چنانچہ ہم کیا خوب بچھانے والے ہیں۔"},{"SurahNumber":51,"VerseNumber":49,"Text":"اور ہر چیز کے ہم نے جوڑے پیدا کیے ہیں، تاکہ تم نصیحت حاصل کرو۔"},{"SurahNumber":51,"VerseNumber":50,"Text":"لہذا دوڑو اللہ کی طرف یقین جانو، میں اس کی طرف سے تمہارے لیے صاف صاف خبردار کرنے والا (بن کر آیا) ہوں۔"},{"SurahNumber":51,"VerseNumber":51,"Text":"اور اللہ کے ساتھ کوئی اور معبود نہ بناؤ۔ یقین جانو میں اس کی طرف سے تمہارے لیے صاف صاف خبردار کرنے والا (بن کر آیا) ہوں۔"},{"SurahNumber":51,"VerseNumber":52,"Text":"اسی طرح ان سے پہلے جو لوگ تھے ان کے پاس بھی کوئی پیغمبر ایسا نہیں آیا جس کے بارے میں انہوں نے یہ نہ کہا ہو کہ : جادوگر ہے، یا دیوانہ ہے۔"},{"SurahNumber":51,"VerseNumber":53,"Text":"کیا یہ ایک دوسرے کو اس بات کی وصیت کرتے چلے آئے ہیں ؟ نہیں، بلکہ یہ سرکش لوگ ہیں۔"},{"SurahNumber":51,"VerseNumber":54,"Text":"لہذا (اے پیغمبر) تم ان سے بےرخی اختیار کرو، کیونکہ تم قابل ملامت نہیں ہو۔"},{"SurahNumber":51,"VerseNumber":55,"Text":"اور نصیحت کرتے رہو، کیونکہ نصیحت ایمان لانے والوں کو فائدہ دیتی ہے۔"},{"SurahNumber":51,"VerseNumber":56,"Text":"اور میں نے جنات اور انسانوں کو اس کے سوا کسی اور کام کے لیے پیدا نہیں کیا کہ وہ میری عبادت کریں۔"},{"SurahNumber":51,"VerseNumber":57,"Text":"میں ان سے کسی قسم کا رزق نہیں چاہتا، اور نہ یہ چاہتا ہوں کہ وہ مجھے کھلائیں۔"},{"SurahNumber":51,"VerseNumber":58,"Text":"اللہ تو خود ہی رزاق ہے، مستحکم قوت والا۔"},{"SurahNumber":51,"VerseNumber":59,"Text":"اب تو جن لوگوں نے ظلم کیا ہے ان کی بھی ایسی ہی باری آئے گی جیسے ان کے (پچھلے) ساتھیوں کی باری آئی تھی، اس لیے وہ مجھ سے جلدی (عذاب لانے) کا مطالبہ نہ کریں۔"},{"SurahNumber":51,"VerseNumber":60,"Text":"غرض جن لوگوں نے کفر اختیار کیا ہے، ان کی اس دن کی وجہ سے بڑی خرابی ہوگی جس کا ان سے وعدہ کیا جارہا ہے۔"},{"SurahNumber":52,"VerseNumber":1,"Text":"قسم ہے کوہ طور کی۔"},{"SurahNumber":52,"VerseNumber":2,"Text":"اور اس کتاب کی جو ایک کھلے ہوئے"},{"SurahNumber":52,"VerseNumber":3,"Text":"صحیفے میں لکھی ہوئی ہے۔"},{"SurahNumber":52,"VerseNumber":4,"Text":"اور قسم ہے بیت معمور کی۔"},{"SurahNumber":52,"VerseNumber":5,"Text":"اور بلند کی ہوئی چھت کی۔"},{"SurahNumber":52,"VerseNumber":6,"Text":"اور بھرے ہوئے سمندر کی"},{"SurahNumber":52,"VerseNumber":7,"Text":"کہ تمہارے پروردگار کا عذاب ضرور واقع ہونے والا ہے۔"},{"SurahNumber":52,"VerseNumber":8,"Text":"کوئی ہیں ہے جو اسے روک سکے۔"},{"SurahNumber":52,"VerseNumber":9,"Text":"جس دن آسمان تھر تھرا کر لرز اٹھے گا۔"},{"SurahNumber":52,"VerseNumber":10,"Text":"اور پہاڑ ہولناک طریقے سے چل پڑیں گے۔"},{"SurahNumber":52,"VerseNumber":11,"Text":"تو اس دن بڑی خرابی ہوگی ان کی جو حق کو جھٹلاتے ہیں۔"},{"SurahNumber":52,"VerseNumber":12,"Text":"جو بےہودہ باتوں میں ڈوبے ہوئے کھیل رہے ہیں"},{"SurahNumber":52,"VerseNumber":13,"Text":"اس دن جب انہیں دھکے دے دے کر جہنم کی آگ کی طرف دھکیلا جائے گا۔"},{"SurahNumber":52,"VerseNumber":14,"Text":"(کہ) یہ ہے وہ آگ جس کو تم جھٹلایا کرتے تھے"},{"SurahNumber":52,"VerseNumber":15,"Text":"بھلا کیا یہ جادو ہے یا تمہیں (اب بھی) کچھ نظر نہیں آرہا ؟"},{"SurahNumber":52,"VerseNumber":16,"Text":"داخل ہوجاؤ اس میں، پھر تم صبر کرو، یا نہ کرو، تمہارے لیے برابر ہے۔ تمہیں انہی کاموں کا بدلہ دیا جائے گا جو تم کیا کرتے تھے"},{"SurahNumber":52,"VerseNumber":17,"Text":"متقی لوگ بیشک باغوں اور نعمتوں میں ہوں گے۔"},{"SurahNumber":52,"VerseNumber":18,"Text":"ان کے پروردگار نے انہیں جس طرح نوازا اور ان کے پروردگار ہی نے انہیں دوزخ کے عذاب سے جس طرح بچایا، اس کا لطف اٹھا رہے ہوں گے۔"},{"SurahNumber":52,"VerseNumber":19,"Text":"(ان سے کہا جائے گا کہ) خوب مزے سے کھاؤ پیو، ان اعمال کے صلے میں جو تم کیا کرتے تھے۔"},{"SurahNumber":52,"VerseNumber":20,"Text":"وہ ایک قطار میں لگی ہوئی اونچی نشستوں پر تکیہ لگائے ہوئے ہوں گے، اور ہم بڑی بڑی آنکھوں والی حوروں سے ان کا بیاہ کردیں گے۔"},{"SurahNumber":52,"VerseNumber":21,"Text":"اور جو لوگ ایمان لائے ہیں اور ان کی اولاد نے بھی ایمان میں ان کی پیروی کی ہے تو ان کی اولاد کو ہم انہی کے ساتھ شامل کردیں گے، اور ان کے عمل میں سے کسی چیز کی کمی نہیں کریں گے۔ ہر انسان کی جان اپنی کمائی کے بدلے رہن رکھی ہوئی ہے۔"},{"SurahNumber":52,"VerseNumber":22,"Text":"اور ہم انہیں ایک کے بعد ایک پھل اور گوشت، جو بھی ان کا دل چاہے گا، دیے چلے جائیں گے۔"},{"SurahNumber":52,"VerseNumber":23,"Text":"وہاں وہ ایسے جام شراب پر (دوستانہ) چھینا جھپٹی کر رہے ہوں گے جس میں نہ کوئی بےہودگی ہوگی، اور نہ کوئی گناہ ہوگا۔"}]}