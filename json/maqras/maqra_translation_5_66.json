{"Id":66,"LanguageCodes":["bs","bos"],"Name":"bos-muhamedmehanovi","Author":"Muhamed Mehanovic","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_mihanovich/v1.1.0-csv.1 , https://quranenc.com/en/browse/bosnian_mihanovich , https://quranenc.com ,","Translations":[{"SurahNumber":2,"VerseNumber":75,"Text":"Zar vi žudite da vam oni vjeruju, a neki od njih su Allahov govor slušali, a zatim bi ga, nakon što su ga shvatili, svjesno iskrivljavali"},{"SurahNumber":2,"VerseNumber":76,"Text":"Kada sretnu one koji vjeruju, oni govore: \"Mi vjerujemo!\", a čim se osame jedni s drugima, kažu: \"Zar ćete im kazivati ono što je Allah vama objavio, pa da im to bude dokaz protiv vas pred Gospodarom vašim? Zar se nećete opametiti"},{"SurahNumber":2,"VerseNumber":77,"Text":"A zar oni ne znaju da Allah zna i ono što kriju i ono što pokazuju"},{"SurahNumber":2,"VerseNumber":78,"Text":"Neki od njih su nepismeni i ne poznaju Knjigu, nego samo gatke. Oni samo izmišljaju"},{"SurahNumber":2,"VerseNumber":79,"Text":"A teško onima koji svojim rukama pišu knjigu, a zatim govore: \"Ovo je od Allaha\", da bi to za malu vrijednost prodali. I teško njima zbog onoga što ruke njihove pišu, i teško njima što na taj način zarađuju"},{"SurahNumber":2,"VerseNumber":80,"Text":"Oni govore: \"Vatra nas neće doticati više od nekoliko dana.\"Reci: \"Da li ste za to od Allaha dobili obećanje, jer Allah neće prekršiti Svoje obećanje, ili na Allaha iznosite ono što ne znate"},{"SurahNumber":2,"VerseNumber":81,"Text":"A nije tako! Jer oni koji budu zlo činili i grijesi ih njihovi budu sa svih strana skolili, stanovnici Vatre oni bit će i u njoj će vječno ostati"},{"SurahNumber":2,"VerseNumber":82,"Text":"A oni koji budu vjerovali i dobra djela činili, oni će stanovnici Dženneta biti; u njemu će vječno boraviti"},{"SurahNumber":2,"VerseNumber":83,"Text":"I kada smo od sinova Israilovih zavjet uzeli da ćete jedino Allahu u ibadetu biti, i roditeljima, i bližnjima, i siročadi, i siromasima dobročinstvo činiti, a ljudima lijepe riječi govoriti; i namaz obavljati i zekat davati, vi ste se poslije, izuzev nekolicine, okrećući se od toga udaljili"},{"SurahNumber":2,"VerseNumber":84,"Text":"I kada smo od vas zavjet uzeli da krv jedni drugima nećete prolijevati i da jedni druge iz domova vaših nećete izgoniti, vi ste to onda, prihvatili i tome svjedoci bili"},{"SurahNumber":2,"VerseNumber":85,"Text":"Nakon toga, vi ipak jedni druge ubijate, a pojedine od vas i iz zavičaja njihovog istjerujete, pomažući se protiv njih, uz grijeh i nasilje, pa ako vam kao sužnji dođu, vi ih otkupljujete. A zabranjeno vam je da ih izgonite! Zar vi u jedan dio Knjige vjerujete, a drugi negirate?! Nikakve kazne za one od vas koji tako čine, sem poniženja na ovome svijetu, neće biti, a na Kijametskom danu bit će stavljeni na muke najteže! Allah, doista, nije nemaran prema onome što vi radite"},{"SurahNumber":2,"VerseNumber":86,"Text":"To su oni koji su život na ovome svijetu uzeli u zamjenu za ahiret; zato im patnja olakšana neće biti, niti će im se u pomoć priteći"},{"SurahNumber":2,"VerseNumber":87,"Text":"I Mi smo Musau Knjigu dali i, poslije njega, jednog za drugim, poslanike smo slali. I Isau, sinu Merjeminom, jasne smo dokaze dali i Duhom Blagoslovljenim ga pomogli. I kad god vam je koji poslanik donio ono što nije godilo dušama vašim, vi ste se uzoholili, pa ste neke u laž ugonili, a neke ubijali"},{"SurahNumber":2,"VerseNumber":88,"Text":"Oni govore: \"Naša srca su u omotu; puna su!\" A nije tako, nego je Allah njih prokleo zbog nevjerovanja njihova, a malo je njih koji vjeruju"},{"SurahNumber":2,"VerseNumber":89,"Text":"A kada im od Allaha dođe Knjiga koja potvrđuje istinitost onoga što oni imaju - a još otprije su pomoć protiv nevjernika molili - kada im dođe ono što im je poznato, oni to negiraše. Pa neka Allahovo prokletstvo stigne nevjernike"},{"SurahNumber":2,"VerseNumber":90,"Text":"Jadno je to za što su se prodali: da negiraju ono što Allah objavljuje, zbog zlobe što Allah spušta Svoju darežljivost kome On hoće od Svojih robova; pa su na sebe gnjev za gnjevom navlačili! A nevjernicima pripada patnja ponižavajuća"},{"SurahNumber":2,"VerseNumber":91,"Text":"A kada im se kaže: \"Vjerujte u ono što Allah objavljuje!\", oni odgovaraju: \"Mi vjerujemo samo u ono što je nama objavljeno\", i neće da vjeruju u ono što se objavljuje poslije, a to je Istina, koja potvrđuje da je istinito i ono što oni imaju. Reci: \"Pa zašto ste još ranije Allahove vjerovjesnike ubijali, ako ste vjernici bili"}]}