{"Id":459,"LanguageCodes":["ur","urd"],"Name":"urd-muhammadkaramsh","Author":"Muhammad Karam Shah Al Azhari","Language":"Urdu","Description":"Urdu","Direction":"rtl","Source":"https://dailyayat.com","Translations":[{"SurahNumber":37,"VerseNumber":83,"Text":"اور ان کی جماعت میں سے ابراہیم (علیہ السلام) بھی تھے"},{"SurahNumber":37,"VerseNumber":84,"Text":"جب وہ حاضر ہوئے اپنے رب کے دربار میں قلب سلیم کے ساتھ"},{"SurahNumber":37,"VerseNumber":85,"Text":"جب انہوں نے کہا اپنے باپ اور اپنی قوم کو کہ تم کس کی پوجا کرتے ہو"},{"SurahNumber":37,"VerseNumber":86,"Text":"کیا جھوٹے گھڑے ہوئے خدا، اللہ تعالیٰ کے علاوہ چاہتے ہو"},{"SurahNumber":37,"VerseNumber":87,"Text":"پس تمہارا کیا خیال ہے سارے جہانوں کے پروردگار کے بارے میں"},{"SurahNumber":37,"VerseNumber":88,"Text":"سو آپ نے ایک بار دیکھا ستاروں کی طرف"},{"SurahNumber":37,"VerseNumber":89,"Text":"پھر کہا میری طبیعت نا ساز ہے"},{"SurahNumber":37,"VerseNumber":90,"Text":"چنانچہ وہ لوگ انہیں پیچھے چھوڑ کر (میلہ دیکھنے) چلے گئے"},{"SurahNumber":37,"VerseNumber":91,"Text":"پس آپ چپکے سے ان کے دیوتاؤں کی طرف گئے اور کہا کیا تم (یہ مٹھائیاں) نہیں کھاؤگے"},{"SurahNumber":37,"VerseNumber":92,"Text":"تمہیں کیا ہو گیا ہے کہ تم بولتے بھی نہیں"},{"SurahNumber":37,"VerseNumber":93,"Text":"پھر پوری قوت سے ضرب لگائی ان پر داہنے ہاتھ سے"},{"SurahNumber":37,"VerseNumber":94,"Text":"(رنگ رلیاں منانے کے بعد) آئے آپ کی طرف ڈورتے ہوئے"},{"SurahNumber":37,"VerseNumber":95,"Text":"آپ نے فرمایا کیا تم پوجتے ہو انہیں جنہیں تم خود تراشتے ہو؟"},{"SurahNumber":37,"VerseNumber":96,"Text":"حالانکہ اللہ نے تمہیں پیدا بھی کیا اور جو کچھ تم کرتے ہو"},{"SurahNumber":37,"VerseNumber":97,"Text":"انہوں نے (فیصلہ کن انداز میں ) کہا ۔ بناؤ اس کے لیے وسیع آتشکدہ پھر پھینک دو اسے بھڑکتی آگ میں"},{"SurahNumber":37,"VerseNumber":98,"Text":"انہوں نے تو چاہا کہ آپ کے ساتھ مکر کریں لیکن ہم نے انہیں ذلیل کر دیا"},{"SurahNumber":37,"VerseNumber":99,"Text":"اور آپ نے کہا میں جا رہا ہوں اپنے رب کی طرف ، وہ میری رہنمائی فرمائے گا"},{"SurahNumber":37,"VerseNumber":100,"Text":"(دعا مانگی) میرے رب! عطا فرما دے مجھے ایک نیک بچہ"},{"SurahNumber":37,"VerseNumber":101,"Text":"پس ہم نے مژدہ سنایا انہیں ایک حلیم فرزند کا"},{"SurahNumber":37,"VerseNumber":102,"Text":"اور جب وہ اتنا بڑا ہو گیا کہ آپ کے ساتھ ڈور دھوپ کر سکے ۔ آپ نے فرمایا اے میرے پیارے فرزند! میں نے دیکھا ہے خواب میں کہ میں تمہیں ذبح کر رہا ہوں ۔ اب بتا تیری کیا رائے ہے عرض کیا میرے پدر بزرگوار! کر ڈالیے جو آپ کو حکم دیا گیا ہے۔ اللہ تعالیٰ نے چاہا تو آپ مجھے صبر کرنے والوں میں سے پائیں گے"},{"SurahNumber":37,"VerseNumber":103,"Text":"پس جب دونوں نے سر اطاعت خم کر دیا اور باپ نے بیٹے کو پیشانی کے بل لٹا دیا"},{"SurahNumber":37,"VerseNumber":104,"Text":"اور ہم نے آواز دی اے ابراہیم!(بس ہاتھ روک لو)"},{"SurahNumber":37,"VerseNumber":105,"Text":"بیشک تو نے سچ کر دکھایا خواب کو ہم اسی طرح بدلہ دیتے ہیں محسنوں کو"},{"SurahNumber":37,"VerseNumber":106,"Text":"بیشک یہ بڑی کھلی آزمائش تھی"},{"SurahNumber":37,"VerseNumber":107,"Text":"اور ہم نے بچا لیا اسے فدیہ میں ایک عظیم ذبیحہ دے کر"},{"SurahNumber":37,"VerseNumber":108,"Text":"اور ہم نے چھوڑا ان کا ذکر خیر آنے والوں میں"},{"SurahNumber":37,"VerseNumber":109,"Text":"سلام ہو ابراہیم پر"},{"SurahNumber":37,"VerseNumber":110,"Text":"اسی طرح ہم بدلہ دیتے ہیں نیکو کاروں کو"},{"SurahNumber":37,"VerseNumber":111,"Text":"بیشک وہ ہمارے مومن بندوں میں سے تھا"},{"SurahNumber":37,"VerseNumber":112,"Text":"اور ہم بشارت دی آپ کو اسحق کی (کہ) وہ نبی ہوگا (زمرہ) صالحین میں سے"},{"SurahNumber":37,"VerseNumber":113,"Text":"اور ہم نے برکتیں نازل کیں ا س پر اور اسحق پر اور ان کی نسل میں کوئی نیک ہوگا اور کوئی اپنی جان پر کھلا ظلم کرنے والا ہو گا"},{"SurahNumber":37,"VerseNumber":114,"Text":"ہم نے احسان فرمایا موسیٰ و ہارون (علیہما السلام) پر"},{"SurahNumber":37,"VerseNumber":115,"Text":"اور ہم نے بچا لیا ان دونوں کو اور ان کی قوم کو بڑے غم و اندوہ سے"},{"SurahNumber":37,"VerseNumber":116,"Text":"اور ہم نے ان کی مدد فرمائی پس ہو گئے وہی غلبہ پانے والے"},{"SurahNumber":37,"VerseNumber":117,"Text":"اور ہم نے بخشی ان دونوں کو ایسی کتاب جو نہایت واضح ہے"},{"SurahNumber":37,"VerseNumber":118,"Text":"اور ہم نے ہدایت دی انہیں سیدھے راستہ کی"},{"SurahNumber":37,"VerseNumber":119,"Text":"اور ہم نے چھوڑا ان کے ذکر خیر کو پیچھے آنے والوں میں"},{"SurahNumber":37,"VerseNumber":120,"Text":"سلام ہو موسیٰ اور ہارون پر"},{"SurahNumber":37,"VerseNumber":121,"Text":"ہم اسی طرح جزا دیتے ہیں نیک کام کرنے والوں کو"},{"SurahNumber":37,"VerseNumber":122,"Text":"بیشک وہ دونوں ہمارے مومن بندوں میں سے ہیں"},{"SurahNumber":37,"VerseNumber":123,"Text":"اور بیشک الیاس (علیہ السلام) بھی پیغمبروں میں سے ہیں"},{"SurahNumber":37,"VerseNumber":124,"Text":"(یاد کرو) جب انہوں نے اپنی قوم سے کہا کیا تم ڈرتے نہیں؟"},{"SurahNumber":37,"VerseNumber":125,"Text":"کیا تم عبادت کرتے ہو بعل کی اور چھوڑے ہوئے ہو احسن الخالقین کو"},{"SurahNumber":37,"VerseNumber":126,"Text":"(یعنی) اللہ کو جو تمہارا بھی پروردگار ہے اور تمہارے پہلے باپ دادا کا بھی پروردگار ہے"},{"SurahNumber":37,"VerseNumber":127,"Text":"پھر انہوں نے آپ کو جھٹلایا پس یقیناً انہیں (پکڑ کر) حاضر کیا جائے گا"},{"SurahNumber":37,"VerseNumber":128,"Text":"بجز اللہ کے بندوں کے جو مخلص ہیں"},{"SurahNumber":37,"VerseNumber":129,"Text":"اور ہم نے چھوڑا ان کے ذکر خیر کو پیچھے آنے والوں میں"},{"SurahNumber":37,"VerseNumber":130,"Text":"سلام ہو الیاس پر"},{"SurahNumber":37,"VerseNumber":131,"Text":"ہم اسی طرح جزا دیتے ہیں نیک کام کرنے والوں کو"},{"SurahNumber":37,"VerseNumber":132,"Text":"بیشک وہ ہمارے ایمان دار بندوں میں سے ہیں"},{"SurahNumber":37,"VerseNumber":133,"Text":"اور بےشک لوط بھی پیغمبروں میں سے ہیں"},{"SurahNumber":37,"VerseNumber":134,"Text":"(یاد کرو) جب بچا لیا ہم نے انہیں اور ان کے اہل خانہ کو"},{"SurahNumber":37,"VerseNumber":135,"Text":"بجز ایک بڑھیا کے جو پیچھے رہنے والوں میں تھی"},{"SurahNumber":37,"VerseNumber":136,"Text":"پھر ہم نے برباد کر دیا دوسرے لوگوں کو"},{"SurahNumber":37,"VerseNumber":137,"Text":"اور تم گزرتے رہتے ہوان (کے اجڑے دیاروں ) پر صبح کے وقت"},{"SurahNumber":37,"VerseNumber":138,"Text":"اور رات کے وقت کیا تم (اتنا بھی) نہیں سمجھتے"},{"SurahNumber":37,"VerseNumber":139,"Text":"اور بیشک یونس بھی (ہمارے ) رسولوں میں سے ہیں"},{"SurahNumber":37,"VerseNumber":140,"Text":"جب وہ بھاگ کر گئے تھے بھری ہوئی کشتی کی طرف (سوار ہونے کے لیے)"},{"SurahNumber":37,"VerseNumber":141,"Text":"پھر قرعہ اندازی میں شریک ہوئے اور دھکیلے ہوؤں میں سے ہو گئے"},{"SurahNumber":37,"VerseNumber":142,"Text":"پس نگل لیا انہیں حوت نے در آنحالیکہ وہ اپنے آپ کو ملامت کر رہے تھے"},{"SurahNumber":37,"VerseNumber":143,"Text":"پس اگر وہ اللہ کی پاکی بیان کرنے والوں سے نہ ہوتے"},{"SurahNumber":37,"VerseNumber":144,"Text":"تو پڑے رہتے مچھلی کے پیٹ میں قیامت کے دن تک"}]}