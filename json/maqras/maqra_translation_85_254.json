{"Id":254,"LanguageCodes":["mk","mkd"],"Name":"mkd-macedonianschol","Author":"Macedonian Scholars","Language":"Macedonian","Description":"Macedonian","Direction":"ltr","Source":"https://quranenc.com/en/browse/macedonian_group","Translations":[{"SurahNumber":10,"VerseNumber":26,"Text":"Тие што прават добри дела ги чека убава награда, и повеќе од тоа! Нивните лица нема да ги покрие ни црнило ни понижување, тие жители на џенетот ќе бидат, во него вечно ќе престојуваат"},{"SurahNumber":10,"VerseNumber":27,"Text":"А тие што прават лоши дела ги чека сразмерна казна за тоа што го сториле; нив понижувањето ќе ги прекрива, никој од Аллах нема да ги заштити, лицата нивни ќе бидат мрачни, како на нив да се спуштиле делови од темна ноќ, жители на Огнот тие ќе бидат, и во него вечно ќе престојуваат"},{"SurahNumber":10,"VerseNumber":28,"Text":"А на Денот кога сите ќе ги собереме, ќе им кажеме на тие кои на Аллах здруженици Му припишуваа: „Застанете вие и божествата ваши!“, па ќе ги раздвоиме, а божествата нивни ќе речат: „Вие нас не нè обожувавте"},{"SurahNumber":10,"VerseNumber":29,"Text":"Аллах ни е доволен сведок и нам и вам, ние навистина не знаевме дека нè обожувавте.“"},{"SurahNumber":10,"VerseNumber":30,"Text":"Тука секој ќе го дознае тоа што претходно го направил – ќе Му бидат вратени на Аллах, на својот вистински Господар, а нема да ги има тие што самите ги измислувале"},{"SurahNumber":10,"VerseNumber":31,"Text":"Запрашај: „Кој ве храни од небото и од земјата, чие дело се слухот и видот, кој го создава живото од неживото, а го претвора живото во неживо, и кој управува со сè?“ – „Аллах!“, ќе кажат тие, а ти кажи: „Па зошто тогаш не се плашите од Него"},{"SurahNumber":10,"VerseNumber":32,"Text":"Ете, тоа е Аллах, Господарот ваш вистински! Зарем по Вистината има нешто друго освен заблуда? Па тогаш каде се одметнувате?“"},{"SurahNumber":10,"VerseNumber":33,"Text":"Така ќе се остварат зборовите на Господарот твој, дека нема да веруваат тие што живеат во грев"},{"SurahNumber":10,"VerseNumber":34,"Text":"Кажи: „Дали може кое било ваше божество да создава од ништо и повторно тоа да го направи?“ Кажи: „Аллах создава од ништо и повторно тоа ќе го направи! Па тогаш каде се одметнувате?“"},{"SurahNumber":10,"VerseNumber":35,"Text":"Кажи: „Дали може кое било ваше божество да упати на Вистинскиот пат?“, и одговори: „Само Аллах упатува на Вистинскиот пат! Па дали тогаш е подостојно да се почитува Тој што на Вистинскиот пат упатува или тој што и самиот не е на Вистинскиот пат, освен ако некој друг на Вистинскиот пат не го упати? Што ви е, како расудувате?!“"},{"SurahNumber":10,"VerseNumber":36,"Text":"Повеќето од нив ги следат само претпоставките; но претпоставките не ѝ се нималку од корист на Вистината; Аллах навистина добро го знае тоа што тие го прават"},{"SurahNumber":10,"VerseNumber":37,"Text":"Овој Куран не е измислен, од Аллах е! Ја потврдува вистинитоста на предходните објави и ги објаснува прописите, во него нема сомнеж, од Господарот на световите е"},{"SurahNumber":10,"VerseNumber":38,"Text":"А тие велат: „Тој го измислува!“ Кажи: „Па дајте и вие едно поглавје како што му е нему објавено, и кого сакате, од тие во кои покрај Аллах верувате, на помош повикајте, ако вистината ја зборувате.“"},{"SurahNumber":10,"VerseNumber":39,"Text":"Тие негираат, пред темелно да дознаат што има во него, а сè уште не им дошло толкувањето негово; исто така негираа и тие пред нив, па погледни како завршија насилниците"},{"SurahNumber":10,"VerseNumber":40,"Text":"Има такви што веруваат во Него, а има и такви што не веруваат во Него. А Господарот твој, добро ги знае интригантите"},{"SurahNumber":10,"VerseNumber":41,"Text":"И ако тие те обвинуваат за лага, ти кажи: „Мене моите, а вам вашите дела; вие нема да одговарате за тоа што јас го правам, а јас нема да одговарам за тоа што вие го правите.“"},{"SurahNumber":10,"VerseNumber":42,"Text":"Има такви што доаѓаат да те слушаат. А можеш ли да направиш глувите да те слушнат, кои ни памет немаат"},{"SurahNumber":10,"VerseNumber":43,"Text":"А има такви што те набљудуваат. А можеш ли да ги упатиш на Вистинскиот пат слепите, кои ни разум немаат"},{"SurahNumber":10,"VerseNumber":44,"Text":"Аллах навистина нема никаква неправда на луѓето да им стори, луѓето сами си ја прават"},{"SurahNumber":10,"VerseNumber":45,"Text":"АнаДеноткогаТојќегисобере,ќеимсепристорикакодапрестојувале само еден час во денот, и едните ќе ги препознаат другите. Тие што негирале дека ќе застанат пред Аллах и што не оделе по Вистинскиот пат, ќе бидат изгубени"},{"SurahNumber":10,"VerseNumber":46,"Text":"Било да ти покажеме дел од тоа со што им се закануваме, било да ти ја земеме душата, Нам сè ќе ни се врати и тогаш Аллах ќе биде сведок за тоа што го правеле"},{"SurahNumber":10,"VerseNumber":47,"Text":"Секој народ имал Пратеник. И кога Пратеникот нивен ќе дојде меѓу нив, ним праведно ќе им биде пресудено, нема да им биде нанесено насилство"},{"SurahNumber":10,"VerseNumber":48,"Text":"Тие велат: „Кога веќе еднаш ќе биде таа закана, ако ја зборувате вистината?“"},{"SurahNumber":10,"VerseNumber":49,"Text":"Кажи: „Јас не можам ни на самиот себеси некаква корист да си сторам, ниту од себеси некаква штета да тргнам; се случува така како што сака Аллах!“ Секој народ има крај, и кога крајот негов ќе дојде, ни за момент нема да може да го одложи ниту да го забрза"},{"SurahNumber":10,"VerseNumber":50,"Text":"Кажи: „Кажете ми: доколку казната Негова ве стигне ноќе или дење, зошто тогаш злосторниците ја избрзуваат"},{"SurahNumber":10,"VerseNumber":51,"Text":"Зарем тогаш кога ќе се случи ќе поверувате во неа? Дури тогаш, а порано сте ја забрзувале?“"},{"SurahNumber":10,"VerseNumber":52,"Text":"Потоа ќе им се каже на тие што сториле неправда: „Искусете го вечното страдање; зарем се казнувате повеќе отколку што сте заслужиле?“"}]}