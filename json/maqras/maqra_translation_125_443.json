{"Id":443,"LanguageCodes":["uk","ukr"],"Name":"ukr-drmikhailoyaqub","Author":"Dr. Mikhailo Yaqubovic","Language":"Ukrainian","Description":"Ukrainian","Direction":"ltr","Source":"https://quranenc.com/en/browse/ukrainian_yakubovych","Translations":[{"SurahNumber":20,"VerseNumber":1,"Text":"Та. Га"},{"SurahNumber":20,"VerseNumber":2,"Text":"Ми зіслали тобі Коран не для того, щоб завдати тобі страждань"},{"SurahNumber":20,"VerseNumber":3,"Text":"а тільки як згадку для тих, хто боїться"},{"SurahNumber":20,"VerseNumber":4,"Text":"Зіслав його Той, Хто створив землю й високі небеса"},{"SurahNumber":20,"VerseNumber":5,"Text":"Милостивий утвердився на троні"},{"SurahNumber":20,"VerseNumber":6,"Text":"Йому належить те, що на небесах і на землі, й те, що між ними, а також те, що під землею"},{"SurahNumber":20,"VerseNumber":7,"Text":"Чи промовлятимеш уголос, [чи ні] — воістину, Він знає таємне й найбільш приховане"},{"SurahNumber":20,"VerseNumber":8,"Text":"Аллаг! Немає бога, крім Нього, Йому належать найпрекрасніші імена"},{"SurahNumber":20,"VerseNumber":9,"Text":"Чи дійшла до тебе розповідь про Мусу"},{"SurahNumber":20,"VerseNumber":10,"Text":"Коли Він побачив вогонь і сказав своїм людям: «Зачекайте, я помітив вогонь! Можливо, я принесу вам від нього головню чи знайду за вогнем правильний шлях!»"},{"SurahNumber":20,"VerseNumber":11,"Text":"І коли він підійшов туди, то покликали його: «О Мусо"},{"SurahNumber":20,"VerseNumber":12,"Text":"Воістину, Я — Господь твій! Зніми взуття своє, воістину, ти опинився у священній долині Тува"},{"SurahNumber":20,"VerseNumber":13,"Text":"І Я обрав тебе. Слухай те, що відкривається тобі"},{"SurahNumber":20,"VerseNumber":14,"Text":"Воістину, Я — Бог і немає бога, крім Мене! Тож поклоняйся Мені й звершуй молитву, щоб пам’ятати про Мене"},{"SurahNumber":20,"VerseNumber":15,"Text":"Воістину, Час настане! Але Я приховаю строк приходу його, щоб відплатити кожній душі за те, в чому вона поспішала"},{"SurahNumber":20,"VerseNumber":16,"Text":"Нехай не відвертає тебе від Часу той, хто не увірував у нього та йшов за своїми пристрастями. Інакше ти загинеш"},{"SurahNumber":20,"VerseNumber":17,"Text":"А що це в твоїй правій руці, Мусо?»"},{"SurahNumber":20,"VerseNumber":18,"Text":"Той відповів: «Це — моя палиця. Я спираюся на неї, збиваю листя для своїх овець і для іншого вона годиться»"},{"SurahNumber":20,"VerseNumber":19,"Text":"Аллаг сказав: «Кинь її, Мусо!»"},{"SurahNumber":20,"VerseNumber":20,"Text":"Він кинув її і палиця обернулася на змію та швидко поповзла"},{"SurahNumber":20,"VerseNumber":21,"Text":"Аллаг сказав: «Візьми її та не бійся! Вона стане тим, чим була"},{"SurahNumber":20,"VerseNumber":22,"Text":"Поклади свою руку за пазуху й знайдеш її чистою, без жодних плям. Ось тобі ще одне знамення"},{"SurahNumber":20,"VerseNumber":23,"Text":"щоб Ми показали тобі Наші великі знамення"},{"SurahNumber":20,"VerseNumber":24,"Text":"Іди до Фірауна, бо, воістину, він несправедливий!»"},{"SurahNumber":20,"VerseNumber":25,"Text":"Муса сказав: «Господи! Розкрий серце моє"},{"SurahNumber":20,"VerseNumber":26,"Text":"і полегши справу мою"},{"SurahNumber":20,"VerseNumber":27,"Text":"І розв’яжи вузол на вустах моїх"},{"SurahNumber":20,"VerseNumber":28,"Text":"щоб розуміли вони слова мої"},{"SurahNumber":20,"VerseNumber":29,"Text":"І дай мені помічника з родини моєї"},{"SurahNumber":20,"VerseNumber":30,"Text":"Гаруна, брата мого"},{"SurahNumber":20,"VerseNumber":31,"Text":"і додай мені сил через нього"},{"SurahNumber":20,"VerseNumber":32,"Text":"та зроби спільником у справі моїй –"},{"SurahNumber":20,"VerseNumber":33,"Text":"щоб ми славили тебе часто"},{"SurahNumber":20,"VerseNumber":34,"Text":"й згадували тебе часто"},{"SurahNumber":20,"VerseNumber":35,"Text":"Ти ж бачиш нас!»"},{"SurahNumber":20,"VerseNumber":36,"Text":"Аллаг сказав: «Уже дано тобі те, що ти просиш, Мусо"},{"SurahNumber":20,"VerseNumber":37,"Text":"Справді, Ми й перед тим були ласкаві до тебе"},{"SurahNumber":20,"VerseNumber":38,"Text":"коли Ми відкрили твоїй матері те, що відкрили"},{"SurahNumber":20,"VerseNumber":39,"Text":"«Поклади його в скриню та пусти річкою. Річка винесе його на берег, де його підбере Мій ворог і його ворог». Я простер на тебе Свою любов, щоб ти ріс на Моїх очах"},{"SurahNumber":20,"VerseNumber":40,"Text":"Приходить сестра твоя й говорить: «Може, вказати вам на того, хто про нього піклуватиметься?» Так Ми повернули тебе твоїй матері, щоб були радісні очі її, і щоб вона не журилася. Потім ти вбив одну людину, та Ми врятували тебе від смутку й випробовували тебе. Ти пробув довгі роки серед жителів Мад’яну, а тепер прийшов вказаний час, о Мусо"},{"SurahNumber":20,"VerseNumber":41,"Text":"І Я вибрав тебе для Себе"},{"SurahNumber":20,"VerseNumber":42,"Text":"Рушайте ж, ти і брат твій, із Моїми знаменнями та не забувайте згадувати Мене"},{"SurahNumber":20,"VerseNumber":43,"Text":"Ідіть до Фірауна, бо, воістину, він несправедливий"},{"SurahNumber":20,"VerseNumber":44,"Text":"Говоріть із ним лагідно — можливо, він схаменеться або налякається!»"},{"SurahNumber":20,"VerseNumber":45,"Text":"Вони відповіли: «Господи наш! Воістину, Ми боїмося, що він одразу скарає нас чи вчинить несправедливо із нами!»"},{"SurahNumber":20,"VerseNumber":46,"Text":"Аллаг відповів: «Не бійтеся! Я з вами, чую та бачу"},{"SurahNumber":20,"VerseNumber":47,"Text":"Ідіть до нього та скажіть: «Ми — посланці Господа твого! Відпусти разом із нами інших синів Ісраїля й не знущайся з них. Ми прийшли до тебе зі знаменням від Господа нашого! Мир тому, хто йде прямим шляхом"},{"SurahNumber":20,"VerseNumber":48,"Text":"Воістину, відкрито нам, що скарають того, хто заперечував і відвертався!»"},{"SurahNumber":20,"VerseNumber":49,"Text":"Фіраун спитав: «Хто ваш Господь, Мусо?»"},{"SurahNumber":20,"VerseNumber":50,"Text":"Той відповів: «Господь наш — Той, Хто дав кожній речі природу її, а потім повів прямим шляхом!»"},{"SurahNumber":20,"VerseNumber":51,"Text":"Фіраун сказав «А що з давніми народами?»"},{"SurahNumber":20,"VerseNumber":52,"Text":"Муса відповів: «Знання про це — тільки в мого Господа, в Писанні. Не помиляється Господь мій, нічого не забуває!»"},{"SurahNumber":20,"VerseNumber":53,"Text":"Він — Той, Хто створив для вас землю ложем і зробив на ній шляхи для вас. Він пролив із неба воду! І Ми виростили завдяки їй пари різних рослин"},{"SurahNumber":20,"VerseNumber":54,"Text":"Споживайте самі й випасайте на них свою худобу! Воістину, в цьому знамення для тих, хто має розум"}]}