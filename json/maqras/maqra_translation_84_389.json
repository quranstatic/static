{"Id":389,"LanguageCodes":["tr","tur"],"Name":"tur-diyanetisleri","Author":"Diyanet Isleri","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":10,"VerseNumber":11,"Text":"İyiliği acele isteyen kimselere Allah fenalığı da çarçabuk verseydi, süreleri hemen bitmiş olurdu. Bizimle karşılaşmayı ummayanları, azgınlıkları içinde bocalayıp dururlarken bırakırız"},{"SurahNumber":10,"VerseNumber":12,"Text":"İnsana bir darlık gelince, yan yatarken, oturur veya ayakta iken bize yalvarıp yakarır; biz darlığını giderince, başına gelen darlıktan ötürü bize hiç yalvarmamışa döner. İşlerinde tutumsuz olanlara, yaptıkları böylece güzel görünür"},{"SurahNumber":10,"VerseNumber":13,"Text":"And olsun ki, sizden önce nice nesilleri, peygamberleri onlara belgeler getirmişken, haksızlık ederek inanmadıkları zaman yok etmiştik. İşte biz suçlu milleti böyle cezalandırırız"},{"SurahNumber":10,"VerseNumber":14,"Text":"Sonra onların ardından, nasıl davranacağınıza bakmak için sizi yeryüzünde onların yerine geçirdik"},{"SurahNumber":10,"VerseNumber":15,"Text":"Ayetlerimiz onlara açık açık okununca, bizimle karşılaşmayı ummayanlar, \"Bundan başka bir Kuran getir veya bunu değiştir\" dediler. De ki: \"Onu kendiliğimden değiştiremem, ben ancak, bana vahyolunana uyarım. Ben Rabbime karşı gelirsem, büyük günün azabına uğramaktan korkarım"},{"SurahNumber":10,"VerseNumber":16,"Text":"De ki: \"Allah dileseydi ben onu size okumazdım, size de bildirmemiş olurdu. Daha önce yıllarca aranızda bulundum, hiç düşünmüyor musunuz"},{"SurahNumber":10,"VerseNumber":17,"Text":"Allah'a karşı yalan uyduran veya ayetlerini yalan sayandan daha zalim kim olabilir? Suçlular elbette saadete erişemezler"},{"SurahNumber":10,"VerseNumber":18,"Text":"Onlar, Allah'ı bırakarak, kendilerine fayda da zarar da veremeyen putlara taparlar: \"Bunlar, Allah katında bizim şefaatçılarımızdır\" derler. De ki: \"Göklerde ve yerde, Allah'ın bilmediği bir şeyi mi O'na haber veriyorsunuz?\" Allah, onların ortak koşmalarından münezzeh ve yücedir"},{"SurahNumber":10,"VerseNumber":19,"Text":"İnsanlar bir tek ümmettiler, sonra ayrılığa düştüler; şayet Rabbinden, daha önce bir takdir geçmemiş olsaydı, aralarında ihtilafa düştükleri şeyler hakkında hüküm çoktan verilmiş olurdu"},{"SurahNumber":10,"VerseNumber":20,"Text":"Rabbinden ona (Muhammed'e) bir mucize indirilse ne olur!\" derler. Onlara de ki: \"Gaybı bilmek Allah'a mahsustur; bekleyin, doğrusu ben de sizinle birlikte beklemekteyim"},{"SurahNumber":10,"VerseNumber":21,"Text":"İnsanlara darlık geldikten sonra onlara bolluğu taddırdığımızda, hemen ayetlerimize dil uzatmağa kalkışırlar; onlara de ki: \"Hile yapanın cezasını vermekte Allah daha çabuktur.\" Elçi meleklerimiz kurduğunuz tuzakları hiç şüphesiz yazmaktadırlar"},{"SurahNumber":10,"VerseNumber":22,"Text":"Sizi karada ve denizde yürüten Allah'tır. Bulunduğunuz gemi, içindekileri güzel bir rüzgarla götürürken yolcular neşelenirler; bir fırtına çıkıp da onları her taraftan dalgaların sardığı ve çepeçevre kuşatıldıklarını sandıkları anda ise Allah'ın dinine sarılarak, \"Bizi bu tehlikeden kurtarırsan and olsun ki şükredenlerden oluruz\" diye O'na yalvarırlar"},{"SurahNumber":10,"VerseNumber":23,"Text":"Allah onları kurtarınca, hemen yeryüzünde haksız yere taşkınlıklara başlarlar. Ey insanlar! Geçici dünya hayatında yaptığınız taşkınlık aleyhinizedir. Sonra dönüşünüz Bizedir. Yaptıklarınızı size bildiririz"},{"SurahNumber":10,"VerseNumber":24,"Text":"Dünya hayatı gökten indirdiğimiz su gibidir ki, onunla insan ve hayvanların yiyeceği bitkiler yetişip birbirine karışmıştır. Yeryüzünün süslenip bezendiği ve yerin sahiplerinin bütün bunlara malik olduklarını sandıkları sırada, gece veya gündüz buyruğumuz o yere gelmiş ve orayı hiçbir şey bitirmemişe çevirmişiz; bir gün önce birşey yokmuş gibi olmuştur. Düşünen millet için ayetleri böylece uzun açıklıyoruz"},{"SurahNumber":10,"VerseNumber":25,"Text":"Allah, cennete çağırır ve dilediğini doğru yola eriştirir"}]}