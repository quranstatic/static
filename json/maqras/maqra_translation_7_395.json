{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":2,"VerseNumber":106,"Text":"Daha iyisini veya benzerini getirmedikçe bir mucize veya sistemi yürürlükten kaldırmaz veya unutturmayız. ALLAH'ın herşeye gücü yettiğini bilmez misin"},{"SurahNumber":2,"VerseNumber":107,"Text":"Yerin, göklerin egemenliğinin ALLAH'a ait olduğunu ve ALLAH'tan başka bir sahip ve yardımcın olmadığını bilmez misin"},{"SurahNumber":2,"VerseNumber":108,"Text":"Daha önce Musa'dan istendiği gibi, siz de elçinizden isteklerde mi bulunmayı arzuluyorsunuz? Kim inancı inkar ile değiştirirse o doğru yolu kaybetmiştir"},{"SurahNumber":2,"VerseNumber":109,"Text":"Kitap ehlinin birçoğu, gerçek kendilerine belli olduğu halde, özlerindeki kıskançlıktan ötürü sizi imanınızdan sonra inkara döndürmeyi arzular. ALLAH emrini getirinceye kadar onları affet, görmemezlikten gel. ALLAH herşeye gücü yetendir"},{"SurahNumber":2,"VerseNumber":110,"Text":"Namazı gözetin, zekatı verin. Kendiniz için yapıp gönderdiğiniz her iyiliği elbette ALLAH katında bulacaksınız. ALLAH yaptığınız herşeyi görür"},{"SurahNumber":2,"VerseNumber":111,"Text":"Yahudi veya Hristiyanlardan başkası cennete giremez,\" dediler. Bu, onların kuruntusudur. De ki: \"Doğru sözlüler iseniz delilinizi getirin"},{"SurahNumber":2,"VerseNumber":112,"Text":"Doğrusu, kim iyilik yaparak kendini ALLAH'a teslim ederse, onun ödülü Rabbinin yanındadır; onlara korku yoktur ve onlar üzülmeyecektir"},{"SurahNumber":2,"VerseNumber":113,"Text":"Yahudiler: \"Hristiyanların bir temeli yok,\" derken, Hristiyanlar da: \"Yahudilerin bir temeli yok,\" dediler. Oysa hepsi de kitabı okuyorlar. Cahiller de tıpkı onlar gibi konuşur. Diriliş günü ALLAH ayrılığa düştükleri konularda aralarında hüküm verecektir"},{"SurahNumber":2,"VerseNumber":114,"Text":"ALLAH'ın mescidlerinde, O'nun isminin anılmasına engel olan ve oraların yıkılması için çalışan kimseden daha kötü kim olabilir? Halbuki onların oralara ancak korkarak girmeleri gerekir. Onlar için dünyada rezillik, ahirette de büyük azap var"},{"SurahNumber":2,"VerseNumber":115,"Text":"Doğu da batı da ALLAH'ındır. Nereye yönelirseniz ALLAH'ın yüzü oradadır. ALLAH her şeyi kuşatan ve her şeyi bilendir"},{"SurahNumber":2,"VerseNumber":116,"Text":"ALLAH çocuk edindi,\" dediler. Haşa, O yücedir. Göklerde ve yerde olanların hepsi O'nundur, hepsi O'na boyun eğmiştir"},{"SurahNumber":2,"VerseNumber":117,"Text":"Gökleri ve yeri yoktan var edendir. Bir işin olmasını dilerse, ona sadece \"Ol,\" der ve olur"},{"SurahNumber":2,"VerseNumber":118,"Text":"Cahiller, \"ALLAH bizimle konuşmalı veya bize bir ayet (mucize) gelmeli değil miydi,\" dediler. Daha öncekiler de onlar gibi konuşmuşlardı. Kafaları birbirine benziyor. Biz mucizeleri, inanacak olanlara sergileriz"},{"SurahNumber":2,"VerseNumber":119,"Text":"Biz seni, gerçekle, müjdeleyici ve uyarıcı olarak gönderdik. Cehennem halkından sen sorumlu değilsin"},{"SurahNumber":2,"VerseNumber":120,"Text":"Dinlerine girmedikçe ne Yahudiler, ne de Hristiyanlar, senden hoşnut olmazlar. De ki: \"Doğru yol ALLAH'ın yoludur.\" Sana gelen bilgiden sonra onların arzularına uyarsan ALLAH'a karşı seni savunacak ne bir dost ne de bir destekleyici bulamazsın"},{"SurahNumber":2,"VerseNumber":121,"Text":"Kendilerine verdiğimiz kitabı gereği gibi izleyenler buna inanır; inkar edenlerse kaybeder"},{"SurahNumber":2,"VerseNumber":122,"Text":"İsrailoğulları, size verdiğim nimetimi ve diğer halklardan daha çok size bağışta bulunduğumu hatırlayın"},{"SurahNumber":2,"VerseNumber":123,"Text":"Kimsenin kimseden yana bir şey ödeyemediği, hiç kimseden fidye alınmadığı ve hiç kimseye şefaatin (aracılığın) yarar sağlamadığı ve yardımın kesildiği bir günden sakının"}]}