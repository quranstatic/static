{"Id":287,"LanguageCodes":["prs"],"Name":"prs-mawlawimuhammad","Author":"Mawlawi Muhammad Anwar Badkhashani","Language":"Dari","Description":"Dari","Direction":"rtl","Source":"https://quranenc.com/en/browse/dari_badkhashani","Translations":[{"SurahNumber":52,"VerseNumber":24,"Text":"و نوجوانانی همچون مروارید در صدف، برای (خدمت آنان) بر گردشان می‌گردند"},{"SurahNumber":52,"VerseNumber":25,"Text":"و رو به یکدیگر نموده و از همدیگر می‌پرسند (که سبب کامیابی ما چیست؟)"},{"SurahNumber":52,"VerseNumber":26,"Text":"گویند: البته ما پیش از این در میان اهل خویش، تنها از الله می‌ترسیدیم"},{"SurahNumber":52,"VerseNumber":27,"Text":"پس الله بر ما منت گذاشت و ما را از عذاب سوزان نگه داشت"},{"SurahNumber":52,"VerseNumber":28,"Text":"چون ما بودیم پیش از این که الله را (در مشکلات خود) می‌خواندیم واقعا که او (بر بندگان مؤمن خود) احسان کننده و مهربان است"},{"SurahNumber":52,"VerseNumber":29,"Text":"پس (به مردم) پند بده که تو به فضل پروردگارت کاهن و دیوانه نیستی"},{"SurahNumber":52,"VerseNumber":30,"Text":"یا می‌گویند: (محمد) شاعری است و ما منتظر رسیدن مرگ ناخوش او هستیم؟"},{"SurahNumber":52,"VerseNumber":31,"Text":"بگو: انتظار بکشید که من هم با شما از منتظرانم"},{"SurahNumber":52,"VerseNumber":32,"Text":"(آیا عقل‌هایشان آنها را به این )سخنان( دستور می‌دهد یا آنها قوم سرکش‌اند؟)"},{"SurahNumber":52,"VerseNumber":33,"Text":"یا می‌گویند: قرآن را خود (محمد) ساخته (و به الله نسبت داده است)؟ نه، بلکه آنها ایمان نمی‌آورند"},{"SurahNumber":52,"VerseNumber":34,"Text":"اگر راست می‌گویند پس سخنی مانند آن را بیاورند"},{"SurahNumber":52,"VerseNumber":35,"Text":"آیا بدون هیچ خالقی آفریده شده‌اند یا خود آفریننده خود ‌اند؟"},{"SurahNumber":52,"VerseNumber":36,"Text":"یا آسمان‌ها و زمین را آفریده‌اند؟ نه، بلکه (حق این است که) يقين نمی‌کنند"},{"SurahNumber":52,"VerseNumber":37,"Text":"آیا نزد آنها خزانه‌های پروردگار توست؟ یا اینکه (بر عالم) سیطره دارند؟"},{"SurahNumber":52,"VerseNumber":38,"Text":"آیا زینه‌ای دارند که به وسیلۀ آن (اسرار آسمان‌ها را) می‌شنوند؟ (اگر چنین است) پس باید شنوندۀ آنان دلیل آشکار بیاورد"},{"SurahNumber":52,"VerseNumber":39,"Text":"آیا دختران سهم الله است و پسران سهم شما؟"},{"SurahNumber":52,"VerseNumber":40,"Text":"یا از آنها مزد می‌طلبی که پرداخت آن بر آنها دشوار است؟"},{"SurahNumber":52,"VerseNumber":41,"Text":"یا علم غیب نزد آنهاست که (هر چه بخواهند) می‌نویسند؟"},{"SurahNumber":52,"VerseNumber":42,"Text":"یا می‌خواهند حیله و مکری را (به خلاف پیغمبر) بکار برند؟ پس (بدانند که) کافران خود گرفتار حیله و مکر خواهند شد"},{"SurahNumber":52,"VerseNumber":43,"Text":"آیا برای آنها معبودی غیر از الله هست؟ الله پاک و منزه است از آنچه برای او شریک قرار می‌دهند"},{"SurahNumber":52,"VerseNumber":44,"Text":"اگر بینند که قطعه‌ای از آسمان می‌افتد (باز هم ایمان نمی‌آورند)، می‌گویند: ابری متراکم است (نه غضب الهی)"},{"SurahNumber":52,"VerseNumber":45,"Text":"پس آنها را (به حال خود‌شان) بگذار، تا آن روزشان را ببینند که در آن گرفتار صاعقه (عذاب الهی) شوند"},{"SurahNumber":52,"VerseNumber":46,"Text":"روزی که حیلۀ‌شان چیزی (از عذاب الله) را از آنان دفع نمی‌کند و مدد و یاری نمی‌شوند"},{"SurahNumber":52,"VerseNumber":47,"Text":"و البته برای آنان که ظلم کرده‌اند عذابی است غیر از این عذاب (دنیا و برزخ)، ولی بیشترشان نمی‌دانند. ­"},{"SurahNumber":52,"VerseNumber":48,"Text":"و بر (رساندن) حکم پروردگارت صبر کن که تو زیر نظر ما هستی. و هنگامی که (از خواب) برخواستی، با ستایش پروردگارت را تسبیح گوی"},{"SurahNumber":52,"VerseNumber":49,"Text":"و در بخشی از شب و (نیز) بعد از پنهان شدن ستارگان، او را به پاکی یاد کن"},{"SurahNumber":53,"VerseNumber":1,"Text":"قسم به ستاره وقتی پنهان شود"},{"SurahNumber":53,"VerseNumber":2,"Text":"(که) هم صحبت شما نه گمراه شده و نه منحرف گشته است"},{"SurahNumber":53,"VerseNumber":3,"Text":"و از روی هوی و هوس سخن نمی‌گوید"},{"SurahNumber":53,"VerseNumber":4,"Text":"نیست این کلام مگر پیغام الهی که به او وحی می‌شود"},{"SurahNumber":53,"VerseNumber":5,"Text":"(فرشتۀ) بس نیرومند آن را به او آموخته است"},{"SurahNumber":53,"VerseNumber":6,"Text":"(فرشتۀ نیرومند برای رساندن و حی) راست و برابر ایستاد"},{"SurahNumber":53,"VerseNumber":7,"Text":"در حالیکه او بر کنارۀ بلند آسمان بود"},{"SurahNumber":53,"VerseNumber":8,"Text":"باز نزدیک شد، پس فرود آمد"},{"SurahNumber":53,"VerseNumber":9,"Text":"تا جایی که فاصله‌اش به اندازۀ دو کمان یا کمتر گردید"},{"SurahNumber":53,"VerseNumber":10,"Text":"پس (الله) آنچه را باید وحی می‌کرد (توسط آن فرشته) به بنده‌اش وحی کرد"},{"SurahNumber":53,"VerseNumber":11,"Text":"دل (پیغمبر) آنچه را دید دروغ نشمرد"},{"SurahNumber":53,"VerseNumber":12,"Text":"آیا با او دربارۀ چیزی که می‌بیند جدال می‌کنید؟"},{"SurahNumber":53,"VerseNumber":13,"Text":"و البته او (فرشته) را بار دیگر در فرود آمدنش هم دید"},{"SurahNumber":53,"VerseNumber":14,"Text":"نزد سدرة المنتهى (درختی که علم مخلوقات به آن منتهی می‌شود)"},{"SurahNumber":53,"VerseNumber":15,"Text":"که آرامگاه متقیان در بهشت نزد آن درخت است"},{"SurahNumber":53,"VerseNumber":16,"Text":"وقتی که (درخت) سدره را پوشاند آنچه که می‌پوشانید"},{"SurahNumber":53,"VerseNumber":17,"Text":"چشم (پیغمبر) منحرف نشد و از حد تجاوز نکرد"},{"SurahNumber":53,"VerseNumber":18,"Text":"البته او بخشی از نشانه‌های بزرگ پروردگار خود را مشاهده کرد"},{"SurahNumber":53,"VerseNumber":19,"Text":"آیا (بت‌های) «لات» و «عزی» را دیده‌اید؟"},{"SurahNumber":53,"VerseNumber":20,"Text":"و «منات» آن بت سومی دیگر را؟"},{"SurahNumber":53,"VerseNumber":21,"Text":"آیا (گمان دارید که) پسر برای شما است و دختر برای او (الله)؟"},{"SurahNumber":53,"VerseNumber":22,"Text":"در این صورت این تقسیم ظالمانه است"},{"SurahNumber":53,"VerseNumber":23,"Text":"این بتها جز نام‌هایی بیش نیستند که شما و پدرانتان آنرا نام نهاده‌اید که الله دربارۀ (حقانیت) آن دلیلی نازل نکرده است؟! جز از گمان و خواهشات نفس پیروی نمی‌کنند در حالیکه از (سوی) پروردگارشان برای آنان هدایت آمده است"},{"SurahNumber":53,"VerseNumber":24,"Text":"آیا (گمان دارند که) انسان به هر چه آرزو کند می‌رسد؟"},{"SurahNumber":53,"VerseNumber":25,"Text":"پس آخرت و دنیا برای الله است"}]}