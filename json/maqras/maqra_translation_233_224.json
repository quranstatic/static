{"Id":224,"LanguageCodes":["rw","kin"],"Name":"kin-rmcrwanda","Author":"R. M. C. Rwanda","Language":"Kinyarwanda","Description":"Kinyarwanda","Direction":"ltr","Source":"https://www.islamic-invitation.com/","Translations":[{"SurahNumber":78,"VerseNumber":1,"Text":"Ni iki (abahakanyi b’abakurayishi) babazanyaho"},{"SurahNumber":78,"VerseNumber":2,"Text":"Ku nkuru ihambaye (Qur’an n’umunsi w’imperuka)"},{"SurahNumber":78,"VerseNumber":3,"Text":"(Iyo nkuru) batavugaho rumwe (hagati y’abayemera n’abayihakana)"},{"SurahNumber":78,"VerseNumber":4,"Text":"Oya! Rwose bidatinze bazamenya"},{"SurahNumber":78,"VerseNumber":5,"Text":"Oya nanone! Bidatinze bazamenya"},{"SurahNumber":78,"VerseNumber":6,"Text":"Ese isi ntitwayigize nk’isaso"},{"SurahNumber":78,"VerseNumber":7,"Text":"N’imisozi tukayigira nk’imambo"},{"SurahNumber":78,"VerseNumber":8,"Text":"Tukanabarema muri ibitsina byombi (ikigabo n’ikigore)"},{"SurahNumber":78,"VerseNumber":9,"Text":"Kandi ibitotsi byanyu twabigize uburyo bw’ikiruhuko"},{"SurahNumber":78,"VerseNumber":10,"Text":"N’ijoro turigira nk’umwambaro (binyuze mu mwijima waryo)"},{"SurahNumber":78,"VerseNumber":11,"Text":"N’amanywa tuyagira ayo gushakiramo imibereho"},{"SurahNumber":78,"VerseNumber":12,"Text":"Tunubaka hejuru yanyu (ibirere) birindwi bikomeye"},{"SurahNumber":78,"VerseNumber":13,"Text":"Ndetse n’(izuba) turigira itara rimurika"},{"SurahNumber":78,"VerseNumber":14,"Text":"Tunamanura mu bicu amazi menshi yisuka"},{"SurahNumber":78,"VerseNumber":15,"Text":"Kugira ngo tuyereshe impeke n’ibimera"},{"SurahNumber":78,"VerseNumber":16,"Text":"N’imirima y’ibiti byegeranye"},{"SurahNumber":78,"VerseNumber":17,"Text":"Mu by’ukuri, umunsi w’urubanza ufite igihe ntarengwa"},{"SurahNumber":78,"VerseNumber":18,"Text":"Umunsi impanda izavuzwa, maze mukaza muri amatsinda"},{"SurahNumber":78,"VerseNumber":19,"Text":"N’ikirere kizakingurwa maze gihinduke nk’amarembo"},{"SurahNumber":78,"VerseNumber":20,"Text":"N’imisozi izakurwa mu myanya yayo, imere nk’ibirorirori"},{"SurahNumber":78,"VerseNumber":21,"Text":"Mu by’ukuri, umuriro wa Jahanamu urarekereje"},{"SurahNumber":78,"VerseNumber":22,"Text":"Ni wo garukiro ry’ibyigomeke"},{"SurahNumber":78,"VerseNumber":23,"Text":"Bizawubamo imyaka n’imyaniko"},{"SurahNumber":78,"VerseNumber":24,"Text":"(Ibyo byigomeke) ntibizawusogongereramo ubukonje cyangwa ikinyobwa"},{"SurahNumber":78,"VerseNumber":25,"Text":"Uretse amazi yatuye n’amashyira"},{"SurahNumber":78,"VerseNumber":26,"Text":"(Ibyo bikazaba) ari igihembo gikwiye (ibikorwa bibi bakoraga)"},{"SurahNumber":78,"VerseNumber":27,"Text":"Kuko mu by’ukuri, batajyaga bizera ibarura"},{"SurahNumber":78,"VerseNumber":28,"Text":"Ndetse banahinyuraga amagambo yacu cyane"},{"SurahNumber":78,"VerseNumber":29,"Text":"Kandi byose twarabibaruye mu nyandiko"},{"SurahNumber":78,"VerseNumber":30,"Text":"Ngaho nimusogongere (ingaruka z’ibikorwa byanyu bibi), kandi nta kindi tubongerera usibye ibihano"},{"SurahNumber":78,"VerseNumber":31,"Text":"Mu by’ukuri, abatinya Allah bazabona intsinzi (Ijuru)"},{"SurahNumber":78,"VerseNumber":32,"Text":"Ubusitani n’imizabibu"},{"SurahNumber":78,"VerseNumber":33,"Text":"N’inkumi z’urungano (Huur-ul Ayn)"},{"SurahNumber":78,"VerseNumber":34,"Text":"Ndetse n’ibirahuri byuzuye (divayi idasindisha)"},{"SurahNumber":78,"VerseNumber":35,"Text":"Nta magambo adafite umumaro cyangwa ikinyoma bazumviramo"},{"SurahNumber":78,"VerseNumber":36,"Text":"(Ibyo bizaba) ari ibihembo biturutse kwa Nyagasani wawe; impano ijyanye (n’ibikorwa byabo)"},{"SurahNumber":78,"VerseNumber":37,"Text":"Nyagasani w’ibirere n’isi n’ibiri hagati yabyo, Nyirimpuhwe. (Ku munsi w’imperuka), nta bushobozi bwo kugira icyo bamuvugisha bazaba bafite (keretse abishatse)"},{"SurahNumber":78,"VerseNumber":38,"Text":"Umunsi Roho (Malayika Jiburilu) n’abandi bamalayika bazahagarara ku murongo, ntibazavuga keretse uwo (Allah) Nyirimpuhwe azabihera uburenganzira, kandi akavuga ibiri ukuri"},{"SurahNumber":78,"VerseNumber":39,"Text":"Uwo munsi ni ukuri (uzaza nta gushidikanya). Bityo, ubishaka yakwiteganyiriza kwa Nyagasani we aho azashyikira"},{"SurahNumber":78,"VerseNumber":40,"Text":"Mu by’ukuri, twababuriye ibihano byegereje; umunsi umuntu azabona ibyo yakoze, naho umuhakanyi akazavuga ati \"Iyaba nari mbaye igitaka"},{"SurahNumber":79,"VerseNumber":1,"Text":"Ndahiriye ku (bamalayika) bashikanuza (roho z’abahakanyi) n’ubukana buhambaye"},{"SurahNumber":79,"VerseNumber":2,"Text":"No ku (bamalayika) bakuramo (roho z’abemeramana) bitonze"},{"SurahNumber":79,"VerseNumber":3,"Text":"No ku (bamalayika) bogoga ikirere bihuta (batwaye izo roho)"},{"SurahNumber":79,"VerseNumber":4,"Text":"No ku (bamalayika) bihutana (ubutumwa babuzaniye intumwa za Allah ku isi)"},{"SurahNumber":79,"VerseNumber":5,"Text":"No ku (bamalayika) bashyira mu bikorwa ibyo bategetswe"},{"SurahNumber":79,"VerseNumber":6,"Text":"Umunsi (impanda ya mbere izavuzwa), maze isi n’imisozi bigatigita bikabije (buri kiremwa kigapfa)"},{"SurahNumber":79,"VerseNumber":7,"Text":"(Umutingito wa mbere) uzakurikirwa n’undi mutingito (maze buri kiremwa kizuke)"},{"SurahNumber":79,"VerseNumber":8,"Text":"Uwo munsi imitima (ya bamwe) izaba ifite ubwoba n’agahinda"},{"SurahNumber":79,"VerseNumber":9,"Text":"Ndetse n’indoro yabo izaba yaciye bugufi (isuzuguritse)"},{"SurahNumber":79,"VerseNumber":10,"Text":"Bazavuga bati \"Ese mu by’ukuri, tuzasubizwa mu buzima (bwacu bwo ku isi) twahozemo"},{"SurahNumber":79,"VerseNumber":11,"Text":"Na nyuma y’uko tubaye amagufa ashangutse"},{"SurahNumber":79,"VerseNumber":12,"Text":"Baravuga bati \"Uko kugaruka kwacu (ku isi twifuza) kwaba ari igihombo"},{"SurahNumber":79,"VerseNumber":13,"Text":"(Ubwo impanda izavuzwa bwa kabiri) bizaba ari urusaku rumwe"},{"SurahNumber":79,"VerseNumber":14,"Text":"Icyo gihe bazisanga imusozi (bongeye kuba bazima nyuma yo gupfa)"},{"SurahNumber":79,"VerseNumber":15,"Text":"Ese inkuru ya Musa yakugezeho"},{"SurahNumber":79,"VerseNumber":16,"Text":"Ubwo Nyagasani we yamuhamagaraga mu kibaya gitagatifu cya Tuwa (agira ati)"},{"SurahNumber":79,"VerseNumber":17,"Text":"Jya kwa Farawo kuko rwose yigometse"},{"SurahNumber":79,"VerseNumber":18,"Text":"Umubwire uti \"Ese ushobora kwiyeza (ukareka icyaha cy’ubuhakanyi, ukaba umwemeramana)"},{"SurahNumber":79,"VerseNumber":19,"Text":"Nkakuyobora kwa Nyagasani wawe kugira ngo umutinye"},{"SurahNumber":79,"VerseNumber":20,"Text":"Nuko (Musa) amwereka igitangaza gihambaye"},{"SurahNumber":79,"VerseNumber":21,"Text":"Ariko (Farawo) yarahinyuye aranigomeka"},{"SurahNumber":79,"VerseNumber":22,"Text":"Maze atera umugongo akataza (ashishikariza abantu be kudakurikira Musa)"},{"SurahNumber":79,"VerseNumber":23,"Text":"Nuko akoranya (abantu be), avuga mu ijwi riranguruye"},{"SurahNumber":79,"VerseNumber":24,"Text":"Agira ati \"Ni njye nyagasani wanyu w’ikirenga"},{"SurahNumber":79,"VerseNumber":25,"Text":"Bityo, Allah amuhanira icyaha cya nyuma (cyo kuvuga ko ari we nyagasani w’ikirenga) n’icya mbere (cyo kuba yarabwiye ibyegera bye ko atazi ko bafite indi mana itari we)"},{"SurahNumber":79,"VerseNumber":26,"Text":"Mu by’ukuri, muri ibyo harimo isomo kuri buri wese utinya Allah"},{"SurahNumber":79,"VerseNumber":27,"Text":"Ese (yemwe bantu) iremwa ryanyu ni ryo rikomeye, cyangwa ikirere (Allah) yubatse (ni cyo gikomeye)"},{"SurahNumber":79,"VerseNumber":28,"Text":"Yazamuye igisenge cyacyo, maze aragitunganya"},{"SurahNumber":79,"VerseNumber":29,"Text":"Ijoro ryacyo arigira umwijima, amanywa yacyo arayakesha"},{"SurahNumber":79,"VerseNumber":30,"Text":"Nyuma y’ibyo arambura isi"},{"SurahNumber":79,"VerseNumber":31,"Text":"Ayisohoramo amazi yayo n’inzuri zayo"},{"SurahNumber":79,"VerseNumber":32,"Text":"Anashimangira imisozi"},{"SurahNumber":79,"VerseNumber":33,"Text":"Kugira ngo bibagirire akamaro, mwe n’amatungo yanyu"},{"SurahNumber":79,"VerseNumber":34,"Text":"Ariko igihe icyago gihambaye (umunsi w’imperuka) kizaza"},{"SurahNumber":79,"VerseNumber":35,"Text":"Umunsi umuntu azibuka ibyo yakoze"},{"SurahNumber":79,"VerseNumber":36,"Text":"Umuriro wa Jahanamu uzagaragarizwa (buri wese) ureba"},{"SurahNumber":79,"VerseNumber":37,"Text":"Ubwo kuri wa wundi wigometse"},{"SurahNumber":79,"VerseNumber":38,"Text":"Agahitamo ubuzima bwo kuri iyi si (agakurikira ibibi aterwa n’irari rye)"},{"SurahNumber":79,"VerseNumber":39,"Text":"Mu by’ukuri, umuriro wa Jahanamu uzaba ubuturo (bwe)"},{"SurahNumber":79,"VerseNumber":40,"Text":"Ariko wa wundi watinye kuzahagarara imbere ya Nyagasani we, akanabuza umutima we kurarikira ibibi"},{"SurahNumber":79,"VerseNumber":41,"Text":"Mu by’ukuri, Ubusitani (Ijuru) buzaba ubuturo (bwe)"},{"SurahNumber":79,"VerseNumber":42,"Text":"(Abahakanyi) barakubaza (yewe Muhamadi) ku bijyanye n’igihe imperuka izabera"},{"SurahNumber":79,"VerseNumber":43,"Text":"Nta bumenyi ufite bwo kugira icyo uyivugaho"},{"SurahNumber":79,"VerseNumber":44,"Text":"Ubumenyi bwayo bwihariye Nyagasani wawe"},{"SurahNumber":79,"VerseNumber":45,"Text":"Ahubwo wowe (Muhamadi) nta kindi uri cyo uretse kuba uri umuburizi w’abatinya (umunsi w’imperuka)"},{"SurahNumber":79,"VerseNumber":46,"Text":"Umunsi bazawubona, bazamera nk’aho babaye ku isi ikigoroba kimwe cyangwa igitondo kimwe"}]}