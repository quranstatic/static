{"Id":458,"LanguageCodes":["ur","urd"],"Name":"urd-muhammadjunagar1","Author":"Muhammad Junagarhi, Muhammad Kazim","Language":"Urdu","Description":"Urdu","Direction":"ltr","Source":"","Translations":[{"SurahNumber":35,"VerseNumber":41,"Text":"yaqini baath hai ke Allah ta’ala asmaano aur zameen ko thaame hoye hai ke wo tal na jaaye aur agar wo tal jaaye to phir Allah ke siva aur koyi un ko thaam bhi nahi sakta, wo haleem ghafoor hai"},{"SurahNumber":35,"VerseNumber":42,"Text":"aur un kuffaar ne badi zoor daar qasam khaayi thi, ke agar un ke paas koyi daraane waala aaye to wo har ek ummath se zyaada hidaayath qubool karne waale honge, phir jab un ke paas ek paighambar aa pahonche to, bas un ki nafrath hee mein izaafa hoa"},{"SurahNumber":35,"VerseNumber":43,"Text":"dunya mein apne ko bada samajhne ki wajeh se aur un ki buri tadhbiro ki wajeh aur buri tadhbiro ka wabaal un tadhbeer waalo hee par padta hai, so kya ye isi dastoor ke muntazir hai jo agle logo ke saath hota raha hai, so aap Allah ke dastoor ko kabhi badalta hoa na payenge aur aap Allah ke dastoor ko kabhi muntaqil hota hoa na payenge"},{"SurahNumber":35,"VerseNumber":44,"Text":"aur kya ye log zameen mein chale phire nahi, jis mein dekhte bhaalte ke jo log un se pehle ho guzre hai un ka anjaam kya hao, halaan ke wo khuwwath mein un se bade hoye thein aur Allah aisa nahi hai ke koyi cheez us ko hara de, na asmaano mein aur na zameen mein, wo bade ilm wala badi khudrath waala hai"},{"SurahNumber":35,"VerseNumber":45,"Text":"aur agar Allah ta’ala logo par un ke amaal ke sabab daaro-geer5 farmaane lagta to, roye zameen par ek jaandaar ko na chohd ta, lekin Allah ta’ala un ko ek miyaadh mu’ayyan tak muhallath de raha hai, so jab un ki wo miyaadh aa pahonchegi, Allah ta’ala apne bandho ko aap dekh lega"},{"SurahNumber":36,"VerseNumber":1,"Text":"yaa seen"},{"SurahNumber":36,"VerseNumber":2,"Text":"qasam hai Qur’aan, ba hikmath ki"},{"SurahNumber":36,"VerseNumber":3,"Text":"ke beshak aap(sallallah alaihi wasallam) paighambaro mein se hai"},{"SurahNumber":36,"VerseNumber":4,"Text":"sidhe raaste par hai"},{"SurahNumber":36,"VerseNumber":5,"Text":"ye Qur’aan Allah zabardst meherbaan ki taraf se naazil kiya gaya hai"},{"SurahNumber":36,"VerseNumber":6,"Text":"ta ke aap aise logo ko daraaye jin ke baap daade nahi daraaye gaye thein, so (isi wajesh se) ye ghaafil hai"},{"SurahNumber":36,"VerseNumber":7,"Text":"un mein se aksar logo par baath saabith ho chuki hai, so ye log imaan na layenge"},{"SurahNumber":36,"VerseNumber":8,"Text":"hum ne un ki gardano mein tauq daal diye hai, phir wo thodiyo tak hai, jis se un ke sar upar ko ulat gaye hai"},{"SurahNumber":36,"VerseNumber":9,"Text":"aur hum ne ek aad un ke saamne kar di aur ek aad un ke peeche kardi, jis se hum ne un ko dhaank diya, so wo nahi dekh sakte"},{"SurahNumber":36,"VerseNumber":10,"Text":"aur aap un ko daraaye ya na daraaye, duno baraabar hai, ye imaan nahi layenge"},{"SurahNumber":36,"VerseNumber":11,"Text":"bas aap to sirf aise shaqs ko dara sakte hai jo nasihath par chale aur rahmaan se be dekhe dare, so aap us ko maghfirath aur ba-vaqaar ajr ki khush qabriya suna di jiye"},{"SurahNumber":36,"VerseNumber":12,"Text":"beshak hum murdo ko zinda karenge aur hum likhte jaate hai, wo amaal bhi jin ko log aage bhejte hai aur un ke wo amaal bhi jin ko piche chohd jaate hai aur hum ne har cheez ko ek waazeh kitaab mein zabth kar rakha hai"},{"SurahNumber":36,"VerseNumber":13,"Text":"aur aap un ke saamne ek misaal (yaani ek) basti walo ki misaal (us waqt ka) bayaan ki jiye jab ke us basti mein (kayi) rasool aaye"},{"SurahNumber":36,"VerseNumber":14,"Text":"jab hum ne un ke paas do ko bheja, so un logo ne (awwal) duno ko jhutlaaya, phir hum ne tisre se tayeedh ki, so un teeno ne kaha ke hum tumhaare paas bheje gaye hai"},{"SurahNumber":36,"VerseNumber":15,"Text":"un logo ne kaha ke tum to hamaari tarah mamoli aadmi ho aur rahmaan ne koyi cheez naazil nahi ki, tum nara jhoot bolte ho"},{"SurahNumber":36,"VerseNumber":16,"Text":"un (rasulo) ne kaha, hamara parvardigaar jaanta hai ke beshak hum tumhaare paas bheje gaye hai"},{"SurahNumber":36,"VerseNumber":17,"Text":"aur hamaare zimme to sirf waazeh taur par pahoncha dena hai"},{"SurahNumber":36,"VerseNumber":18,"Text":"unhone kaha ke hum to tum ko manhoos samajhte hai, agar tum baaz na aaye to hum pattharo se tumhaara kaam tamaam kar denge aur tum ko hamaari taraf se saqt takleef pahonchegi"},{"SurahNumber":36,"VerseNumber":19,"Text":"un rasulo ne kaha ke tumhaari nahusath tumhaare saath hee lagi hoyi hai, kya is ko nahusath samajhte ho, ke tum ko nasihath ki jaaye, balke tum hadh se nikal jaane waale log ho"},{"SurahNumber":36,"VerseNumber":20,"Text":"aur ek shaqs (us) shahar ke aaqri hisse se dauta hoa aya, kehne laga ke aye meri khaum, in rasulo ki raah par chalo"},{"SurahNumber":36,"VerseNumber":21,"Text":"aise logo ki raah par chalo, jo tum se koyi maawaza nahi maangte aur wo raahe raasth par hai"},{"SurahNumber":36,"VerseNumber":22,"Text":"aur mujhe kya ho gaya hai ke main us ki ibaadath na karo, jis ne mujhe paida kiya aur tum sab osi ki taraf lautaaye jaoge"},{"SurahNumber":36,"VerseNumber":23,"Text":"kya main ose chohd kar aiso ko maaboodh banaao, ke agar (Allah) rahmaan mujhe koyi nuqsaan pahonchaana chaahe, to un ki sifaarish mujhe kuch bhi nafa na pahoncha sa ke aur na wo mujhe bacha sa ke"},{"SurahNumber":36,"VerseNumber":24,"Text":"phir to main yaqinan khuli gumraahi mein hoon"},{"SurahNumber":36,"VerseNumber":25,"Text":"meri suno! main to (sacche dil se) tum sab ke rab par imaan laa chuka"},{"SurahNumber":36,"VerseNumber":26,"Text":"(us se) kaha gaya ke jannath mein chala ja, kehne laga kaash! meri khaum ko bhi ilm ho jaata"},{"SurahNumber":36,"VerseNumber":27,"Text":"ke mujhe mere rab ne baqsh diya aur mujhe ba-izzath logo mein se kar diya"}]}