{"Id":209,"LanguageCodes":["jv","jav"],"Name":"jav-unknown","Author":"Unknown","Language":"Javanese","Description":"Javanese","Direction":"ltr","Source":"https://github.com/hakimrie/alQuran-Translations , https://voiceofquran.info/download-quran-translation-pdf/","Translations":[{"SurahNumber":25,"VerseNumber":53,"Text":"Iya panjenengane Allah iku kang (ngemorake segara loro sisihan, banyu tawa kang) nyegeri, lan banyu asin kang letih, sarta andokoki aling - aling antarane banyu segara loro mau kanthi kuwasane Allah. Dadi banyu tawa lan banyu asin mau ora bisa carub"},{"SurahNumber":25,"VerseNumber":54,"Text":"Lan iya Panjenengan Allah iku kang gawe manungsa saka banyu (mani). Muulane manungsa mau dititahake duwe sanak lan duwe maratuwa. Panjenengane Allah iku Kuwasa, samu barang kang dikersakake mesthi dadi"},{"SurahNumber":25,"VerseNumber":55,"Text":"Lan wong - wong kafir padha manembah liyane Allah. Iya brahala kang menawa disembah ora bisa aweh piguna (mikolehi), utawa menawa ora disembah ora bisa mlarati, Wong kafir iku dadi kancane syetan anggone duraka"},{"SurahNumber":25,"VerseNumber":56,"Text":"Lan Ingsun ora ngutus sira (Muhammad) kajaba supaya ambebungah lan aweh pepeling, aweh bebungah marang wong kang ngestokake prentah pikatuk ganjaran suwarga, sarta midana wong kafir bakal nandhang siksa ana ing neraka"},{"SurahNumber":25,"VerseNumber":57,"Text":"(Muhammad), sira dhawuha, \"He wong kafir, anggoningsun ngundangake dhawuhe Allah iki, Ingsun ora anjaluk pituwas apa - apa. ewadene sing sapa kudu gawe dalan murih keparening Pangerane, sarana anggunakake bandha saka karepe dhewe, iya ora ana pekewuhe"},{"SurahNumber":25,"VerseNumber":58,"Text":"(Muhammad) sira pasraha marang Allah kang kagungan sifat Sugeng ora kena seda, lan nyebuta Maha Suci marang ALlah, apadene memujiya mangalembana marang Panjenengane. Dene peprkara wangkote wong - wong kafir, wis cukup Allah piyambak anggone Waspada marang dosane para kawulane"},{"SurahNumber":25,"VerseNumber":59,"Text":"Panjenengane Allah iku kang nitahake langit bumi lan kabeh barang kang ana ing antarane langit lan bumi laawse nem masa rampung. Panjenengane Allah kang Maha Murah nuli murba wasesa ing Kratone. He manungsa mungguh kahanane Pangeran kang Maha murah iku sira takona marang Kang wasapada"},{"SurahNumber":25,"VerseNumber":60,"Text":"Wong - wong kafir iku menawa diprentahi, \"Sira padha sujuda marang Pangeran kang Maha Murah\", banjur padha mangsuli, \"Pangeran ingkang Maha Murah punapa ta? Punapa kula sujud dhumateng brang dumeh panjenengan prentahaken? La mangsa puruna\" . Dadi prentah mengkono mau tumrap wong kafir malah nambahi anggone wangkot, ora gelem percaya ing Allah"},{"SurahNumber":25,"VerseNumber":61,"Text":"Maha Luhur Allah Pangeran kang wis nitahake lintang - lintang (buruj ) ana ing langit gegrombolan, lan Panjenengane wis ndamel srengene kang minangka damaring jagad, apadene rembulan kang uga madhangi jagad"},{"SurahNumber":25,"VerseNumber":62,"Text":"Iya panjenengane Allah kang nitahake wengi lan rina gilir gumanti, minangka tandha yekti tumrap wong kang gelem golek pepeling, utawa gelem syukur (ing Allah)"},{"SurahNumber":25,"VerseNumber":63,"Text":"Dene para kawulane Allah kang Maha murah, iya iku kang padha mlaku ana ing bumi kanthi jatmika lan andhan asor, lan menawa dicelathoni ala dening wong bodho, banjur sumahur klawan aris (salam)"},{"SurahNumber":25,"VerseNumber":64,"Text":"Lan kang padha sujud lan sembahyang ing wayah bengi (shalat tahajud)"},{"SurahNumber":25,"VerseNumber":65,"Text":"Lan kang padha nyuwun ing Allah, unjuke, \"Dhuh Pangeran kawula, mugi - mugi Panjenengan nebihaken siksa neraka jahanam saking kawula, awit siksa neraka jahanam punika tetep awon"},{"SurahNumber":25,"VerseNumber":66,"Text":"Sarta neraka Jahanam punika awon - awoning panggenan. Lan dheweke wong - wong kang menawa nanjakake bandhane or aleluwihan lan ora bethithil, nanging ana ing antarane sifat loro mau"},{"SurahNumber":25,"VerseNumber":67,"Text":"Lan para kang samangsa angetokaké bandha ora keladuk lan ora seret, ananging dumunung ana ing saantarané mangkono iku"},{"SurahNumber":25,"VerseNumber":68,"Text":"Lan kang ora mangro tingal (manembah) saliyane Allah, lan ora mateni jiwa kang diharamake dening Allah, kajaba anggone mateni mau nglungguhi bener sarta ora zina. Dene sing sapa nerak pepacuh mau, yekti bakal nemoni piwalesing dosane"},{"SurahNumber":25,"VerseNumber":69,"Text":"Besuk dina Qiyamat, siksane wong kang marngro tingal (musyrik) mau ditikelake sarta langgeng anaing sajeroning siksa tur diremehake"},{"SurahNumber":25,"VerseNumber":70,"Text":"Kajaba wong kang wis tobat sarta banjur percaya ing Allah sarta nindakake tindak kang becik. Wong kang mengkono mau amale kang ala bakal diganti dening Allah kanti kebecikan. Panjenengane Allah iku Maha pangapura sarata Maha Asih"},{"SurahNumber":25,"VerseNumber":71,"Text":"Dene sing sapa tobat, sarta ketara konjem nindakake kabecikan, iku tetap wong kang bali marang ngarsane Allah, bakal pikantuk ganjaran suwarga"},{"SurahNumber":25,"VerseNumber":72,"Text":"Lan wong kang ora dadi saksi goroh (palsu), apadene menawa mrangguli caturan kang ala, ora gelem ngopeni kaya tindake wong mulya"},{"SurahNumber":25,"VerseNumber":73,"Text":"Lan wong kang nalika dipituturi (dielengake) kanthi ayat - ayate Pangerane, kabeh diopeni, ora ana kang kecer, ora persasat wong kang budeg lan wuta"},{"SurahNumber":25,"VerseNumber":74,"Text":"Lan wong munjuk andedonga marang ALlah mengkene, \"Dhuh Pangran kwula, mugi Panjenengan paring dhating kawula rabi kawula saha anak putu kawula sedaya dadosa sarana asrepipung paningal kawula (margi anggenipun ajrih ing Panjenengan kanthi netepi tindak kelakuwan ingkang sae) punapa dene kawula mugi Panjenengan dadosaken ngajengipun tiyang ingkang taqwa dhateng Panjenengan"},{"SurahNumber":25,"VerseNumber":75,"Text":"Ingkang mengkono mau bakal padha diganjar pangkat kang luruh ana ing suwarga, amarga anggone padha teguh atine. Wong - wong mau ana ing suwarga padh adibalekake dening Malaikat. Klawan jumurung selamet lan urip langgeng"},{"SurahNumber":25,"VerseNumber":76,"Text":"Anggone ana ing suwarga padha langgeng. Suwarga iku becik - beciking panggonan kang tetap"},{"SurahNumber":25,"VerseNumber":77,"Text":"(Muhammad) sira dhawuha marang para wong mau, \"Upama kowe ora nyuwun ing Allah nalikane nampa keribedan, Allah ora perduli marang kowe\". Kepriye anggone perduli, awit kowe kabeh wis maido marang Utusane Allah lan marang al-Qur'an. B esuk an aing akherat, siksane Allah iku tetep lestari tumrap wong kafir"}]}