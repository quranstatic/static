{"Id":455,"LanguageCodes":["ur","urd"],"Name":"urd-muhammadhussain","Author":"Muhammad Hussain Najafi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":90,"VerseNumber":1,"Text":"نہیں! میں قَسم کھاتا ہوں اس شہر کی۔"},{"SurahNumber":90,"VerseNumber":2,"Text":"درآنحالیکہ آپ(ص) اس شہر میں قیام پذیر ہیں۔"},{"SurahNumber":90,"VerseNumber":3,"Text":"اور قَسم کھاتا ہوں باپ (آدم(ع)) کی اوراس کی اولاد کی۔"},{"SurahNumber":90,"VerseNumber":4,"Text":"یقیناً ہم نے انسان کو محنت و مشقت کیلئے پیدا کیا ہے۔"},{"SurahNumber":90,"VerseNumber":5,"Text":"کیا وہ یہ خیال کرتا ہے کہ اس پر کوئی قابو نہ پاسکے گا۔"},{"SurahNumber":90,"VerseNumber":6,"Text":"وہ کہتا ہے کہ میں نے بہت سا مال اڑادیا۔"},{"SurahNumber":90,"VerseNumber":7,"Text":"کیا وہ خیال کرتا ہے کہ اسے کسی نے نہیں دیکھا۔"},{"SurahNumber":90,"VerseNumber":8,"Text":"کیا ہم نے اس کیلئے دو آنکھیں نہیں بنائیں؟"},{"SurahNumber":90,"VerseNumber":9,"Text":"اور ایک زبان اور دو ہونٹ؟"},{"SurahNumber":90,"VerseNumber":10,"Text":"اور ہم نے اسے دونوں راستے دکھا دئیے ہیں۔"},{"SurahNumber":90,"VerseNumber":11,"Text":"مگر وہ (نیکی کی) دشوار گزار گھاٹی سے نہیں گزرا۔"},{"SurahNumber":90,"VerseNumber":12,"Text":"اور تمہیں کیا معلوم کہ وہ دشوار گزار گھاٹی کیا ہے؟"},{"SurahNumber":90,"VerseNumber":13,"Text":"وہ کسی گردن کو (غلامی یا قرض سے) چھڑانا۔"},{"SurahNumber":90,"VerseNumber":14,"Text":"یا بھوک کے دن۔"},{"SurahNumber":90,"VerseNumber":15,"Text":"کسی یتیم رشتہ دار کو۔"},{"SurahNumber":90,"VerseNumber":16,"Text":"یاخاکسار مسکین کو کھانا کھلانا۔"},{"SurahNumber":90,"VerseNumber":17,"Text":"پھر وہ ان لوگوں میں سے بھی ہوتا جو ایمان لائے اور ایک دوسرے کو صبر کرنے اور رحم کرنے کی وصیت کی۔"},{"SurahNumber":90,"VerseNumber":18,"Text":"یہی لوگ داہنے (ہاتھ) والے ہیں۔"},{"SurahNumber":90,"VerseNumber":19,"Text":"اور جن لوگوں نے ہماری آیتوں کا انکار کیا وہ بائیں (ہاتھ والے ہیں)۔"},{"SurahNumber":90,"VerseNumber":20,"Text":"ان پر چَو طرفہ بند کی ہوئی آگ محیط ہوگی۔"},{"SurahNumber":91,"VerseNumber":1,"Text":"قَسم ہے سورج اور اس کی ضیاء و شعا ع کی۔"},{"SurahNumber":91,"VerseNumber":2,"Text":"اور چاند کی جب وہ اس (سورج) کے پیچھے آئے۔"},{"SurahNumber":91,"VerseNumber":3,"Text":"دن کی جب وہ اس (سورج) کو خوب روشن کر دے۔"},{"SurahNumber":91,"VerseNumber":4,"Text":"اور رات کی جب کہ وہ اسے ڈھانپ لے۔"},{"SurahNumber":91,"VerseNumber":5,"Text":"اور آسمان کی اور اس (ذات) کی جس نے اسے بنایا۔"},{"SurahNumber":91,"VerseNumber":6,"Text":"اور زمین کی اور جس نے اسے بچھایا۔"},{"SurahNumber":91,"VerseNumber":7,"Text":"اور انسانی نفس کی اور اس کی جس نے اسے درست بنایا۔"},{"SurahNumber":91,"VerseNumber":8,"Text":"پھر اسے اس کی بدکاری اور پرہیزگاری کا الہام (القاء) کیا۔"},{"SurahNumber":91,"VerseNumber":9,"Text":"بےشک وہ شخص فلاح پاگیا جس نے اس (نفس) کا تزکیہ کیا۔"},{"SurahNumber":91,"VerseNumber":10,"Text":"اور وہ شخص نامراد ہوا جس نے (گناہ سے آلودہ کر کے) اسے دبا دیا۔"},{"SurahNumber":91,"VerseNumber":11,"Text":"قومِ ثمود نے اپنی سرکشی کی وجہ سے (اپنے پیغمبر(ص) کو) جھٹلایا۔"},{"SurahNumber":91,"VerseNumber":12,"Text":"جب ان کا سب سے زیادہ بدبخت (آدمی) اٹھ کھڑا ہوا۔"},{"SurahNumber":91,"VerseNumber":13,"Text":"تو اللہ کے رسول(ع) (صالح(ع)) نے ان لوگوں سے کہا کہ اللہ کی اونٹنی اور اس کے پانی پینے سے خبر دار رہنا (اس کا خیال رکھنا)۔"},{"SurahNumber":91,"VerseNumber":14,"Text":"پس ان لوگوں نے ان (رسول(ع)) کو جھٹلایا اور اونٹنی کی کونچیں کاٹ دیں تو ان کے پروردگار نے ان کے گناہ (عظیم) کی پاداش میں ان پر ہلاکت نازل کی اور اسی (بستی) کو زمین کے برابر کر دیا۔"},{"SurahNumber":91,"VerseNumber":15,"Text":"اور اللہ کو اس واقعہ کے انجام کا کوئی خوف نہیں ہے۔"},{"SurahNumber":92,"VerseNumber":1,"Text":"قَسم ہے رات کی جب کہ وہ (دن کو) ڈھانپ لے۔"},{"SurahNumber":92,"VerseNumber":2,"Text":"اور قَسم ہے دن کی جب کہ وہ روشن ہو جائے۔"},{"SurahNumber":92,"VerseNumber":3,"Text":"اور اس ذات کی قَسم جس نے نر اور مادہ کو پیدا کیا۔"},{"SurahNumber":92,"VerseNumber":4,"Text":"یقیناً تمہاری کوششیں مختلف قِسم کی ہیں۔"},{"SurahNumber":92,"VerseNumber":5,"Text":"تو جس نے (راہِ خدا میں) مال دیا اور پرہیزگاری اختیار کی۔"},{"SurahNumber":92,"VerseNumber":6,"Text":"اور اچھی بات (اسلام) کی تصدیق کی۔"},{"SurahNumber":92,"VerseNumber":7,"Text":"تو ہم اسے آسان راستہ کیلئے سہو لت دیں گے۔"},{"SurahNumber":92,"VerseNumber":8,"Text":"اور جس نے بُخل کیا اور (خدا سے) بےپرواہی کی۔"},{"SurahNumber":92,"VerseNumber":9,"Text":"اور اچھی بات کو جھٹلایا۔"},{"SurahNumber":92,"VerseNumber":10,"Text":"تو ہم اسے سخت راستے کی سہولت دیں گے۔"},{"SurahNumber":92,"VerseNumber":11,"Text":"اور اس کا مال اسے کوئی فائدہ نہ دے گا جب وہ (ہلاکت کے) گڑھے میں گرے گا۔"},{"SurahNumber":92,"VerseNumber":12,"Text":"بےشک راہ دکھانا ہمارے ذمہ ہے۔"},{"SurahNumber":92,"VerseNumber":13,"Text":"اور بےشک آخرت اور دنیا ہمارے ہی قبضہ میں ہیں۔"},{"SurahNumber":92,"VerseNumber":14,"Text":"سو میں نے تمہیں بھڑکتی ہوئی آگ سے ڈرایا ہے۔"},{"SurahNumber":92,"VerseNumber":15,"Text":"اس میں وہ داخل ہوگا(اور جلے گا) جو بڑا بدبخت ہوگا۔"},{"SurahNumber":92,"VerseNumber":16,"Text":"جس نے جھٹلایا اور رُوگردانی کی۔"},{"SurahNumber":92,"VerseNumber":17,"Text":"اور جو بڑا پرہیزگار ہوگا وہ اس سے دور رکھا جائے گا۔"},{"SurahNumber":92,"VerseNumber":18,"Text":"جو پاکیزگی حاصل کرنے کیلئے اپنا مال دیتا ہے۔"},{"SurahNumber":92,"VerseNumber":19,"Text":"اور اس پر کسی کا کوئی احسان نہیں ہے جس کا بدلہ دیا جائے۔"},{"SurahNumber":92,"VerseNumber":20,"Text":"بلکہ وہ تو صرف اپنے بالا و برتر پروردگار کی خوشنودی چاہتا ہے۔"},{"SurahNumber":92,"VerseNumber":21,"Text":"اور عنقریب وہ اس سے ضرور خوش ہوجائے گا۔"},{"SurahNumber":93,"VerseNumber":1,"Text":"قَسم ہے روزِ روشن کی۔"},{"SurahNumber":93,"VerseNumber":2,"Text":"اور رات کی جب کہ وہ آرام و سکون کے ساتھ چھا جائے۔"},{"SurahNumber":93,"VerseNumber":3,"Text":"اے رسول(ص)) نہ آپ کے پروردگار نے آپ کو چھوڑا ہے اور نہ وہ ناراض ہوا ہے۔"},{"SurahNumber":93,"VerseNumber":4,"Text":"یقیناً آپ کے لئے انجام (اور بعد کا دور) آغاز (پہلے دور) سے بہتر ہے۔"},{"SurahNumber":93,"VerseNumber":5,"Text":"اورعنقریب آپ(ص) کا پروردگار آپ(ص) کو اتنا عطا کرے گا کہ آپ(ص) خوش ہو جائینگے۔"},{"SurahNumber":93,"VerseNumber":6,"Text":"کیا خدانے آپ(ص) کو یتیم نہیں پایا؟ تو پناہ کی جگہ دی؟"},{"SurahNumber":93,"VerseNumber":7,"Text":"اور آپ(ص) کو گمنام پایا تو (لوگوں کو آپ(ص) کی طرف) راہنمائی کی۔"},{"SurahNumber":93,"VerseNumber":8,"Text":"اور اللہ تعالیٰ نے آپ(ص) کونادار پایا سو مالدار بنا دیا۔"},{"SurahNumber":93,"VerseNumber":9,"Text":"پس یتیم پر سختی نہ کیجئے۔"},{"SurahNumber":93,"VerseNumber":10,"Text":"اور سائل کو نہ جھڑکئے۔"},{"SurahNumber":93,"VerseNumber":11,"Text":"اور اپنے پروردگار کی نعمت کا اظہار کیجئے۔"}]}