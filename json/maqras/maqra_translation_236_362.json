{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":84,"VerseNumber":1,"Text":"ఆకాశం బ్రద్దలైపోయినప్పుడు"},{"SurahNumber":84,"VerseNumber":2,"Text":"అది తన ప్రభువు ఆజ్ఞను వింటుంది. దానికదే తగినది మరి"},{"SurahNumber":84,"VerseNumber":3,"Text":"మరి భూమి (సాగదీయబడి) విస్తృత పరచబడినప్పుడు"},{"SurahNumber":84,"VerseNumber":4,"Text":"అది తన లోపల ఉన్నదంతా బయట పడేసి, ఖాళీ అయిపోతుంది"},{"SurahNumber":84,"VerseNumber":5,"Text":"అది తన ప్రభువు ఆదేశాన్ని (ఖచ్చితంగా) వింటుంది. దానికదే శోభాయమానం మరి"},{"SurahNumber":84,"VerseNumber":6,"Text":"ఓ మానవుడా! నువ్వు నీ ప్రభువును చేరుకునేవరకు ఈ సాధనలో, (ఈ కఠోర పరిశ్రమలోనే) నిమగ్నుడవై ఉండి, తుదకు ఆయన్ని చేరుకుంటావు"},{"SurahNumber":84,"VerseNumber":7,"Text":"(ఆ సమయంలో) ఎవరి కర్మల పత్రం అతని కుడిచేతికి ఇవ్వబడుతుందో –"},{"SurahNumber":84,"VerseNumber":8,"Text":"అతని నుండి తేలికపాటి లెక్క తీసుకోబడుతుంది"},{"SurahNumber":84,"VerseNumber":9,"Text":"అతను తనవారి వైపు సంబరపడుతూ వెళతాడు"},{"SurahNumber":84,"VerseNumber":10,"Text":"మరెవరి కర్మల పత్రం అతని వీపు వెనుక నుండి ఇవ్వబడుతుందో"},{"SurahNumber":84,"VerseNumber":11,"Text":"అతను చావు కోసం కేకలు వేస్తాడు"},{"SurahNumber":84,"VerseNumber":12,"Text":"మరి (అతను) మండే నరకాగ్నిలోకి ప్రవేశిస్తాడు"},{"SurahNumber":84,"VerseNumber":13,"Text":"ఈ వ్యక్తి (ఇహలోకంలో) తన వారి మధ్య తెగ సంబరపడేవాడు"},{"SurahNumber":84,"VerseNumber":14,"Text":"తానెన్నటికీ (అల్లాహ్ వద్దకు) తిరిగి పోనని తలపోసేవాడు"},{"SurahNumber":84,"VerseNumber":15,"Text":"ఎందుకు పోడు?! నిజానికి అతని ప్రభువు అతన్ని బాగా గమనిస్తూనే ఉండేవాడు"},{"SurahNumber":84,"VerseNumber":16,"Text":"సాయంకాలపు ఎర్రని కాంతి తోడు"},{"SurahNumber":84,"VerseNumber":17,"Text":"రాత్రి తోడు! అది తనలో లీనం చేసుకునే వస్తువుల తోడు"},{"SurahNumber":84,"VerseNumber":18,"Text":"పూర్ణచంద్రుని తోడు! (గా చెబుతున్నాను)"},{"SurahNumber":84,"VerseNumber":19,"Text":"నిశ్చయంగా మీరు క్రమేణా ఒక స్థితి నుండి మరో స్థితికి సాగిపోతుంటారు"},{"SurahNumber":84,"VerseNumber":20,"Text":"అసలు వారికేమైపోయింది, వారు ఎందుకని విశ్వసించరు"},{"SurahNumber":84,"VerseNumber":21,"Text":"వారి ముందు ఖుర్ఆన్ ను పఠించినప్పుడు వారెందుకని సాష్టాంగపడరు"},{"SurahNumber":84,"VerseNumber":22,"Text":"పైగా విశ్వసించని ఈ జనులు (దీనిని) ధిక్కరిస్తున్నారు"},{"SurahNumber":84,"VerseNumber":23,"Text":"వారు తమ లోపల దాచి పెట్టుకునే లోగుట్టును గురించి అల్లాహ్ కు బాగా తెలుసు"},{"SurahNumber":84,"VerseNumber":24,"Text":"కాబట్టి వారికి బాధాకరమైన యాతనకు సంబంధించిన ‘శుభవార్త’ను వినిపించు"},{"SurahNumber":84,"VerseNumber":25,"Text":"అయితే, విశ్వసించి సత్కార్యాలు చేసిన వారికి మాత్రం ఎన్నటికీ తరగని పుణ్యఫలం ఉంది"},{"SurahNumber":85,"VerseNumber":1,"Text":"బురుజులు గల ఆకాశం సాక్షిగా"},{"SurahNumber":85,"VerseNumber":2,"Text":"వాగ్దానం చేయబడివున్న రోజు సాక్షిగా"},{"SurahNumber":85,"VerseNumber":3,"Text":"సాక్ష్య దినం (సమావేశమైనవారి ) సాక్షిగా! సమావేశమైన చోటు సాక్షిగా"},{"SurahNumber":85,"VerseNumber":4,"Text":"కందకం వాళ్ళు సర్వనాశనమయ్యారు"},{"SurahNumber":85,"VerseNumber":5,"Text":"అది ఇంధనంతో బాగా మండించబడిన అగ్ని"},{"SurahNumber":85,"VerseNumber":6,"Text":"ఆ సమయంలో వాళ్ళు (కందకం వాళ్ళు) దాని చుట్టూ కూర్చున్నారు"},{"SurahNumber":85,"VerseNumber":7,"Text":"తాము విశ్వాసుల (ముస్లింల) పట్ల చేస్తున్న దాన్ని (తమాషాగా) తిలకిస్తూ ఉన్నారు"},{"SurahNumber":85,"VerseNumber":8,"Text":"ఇంతకీ ఆ విశ్వాసులు చేసిన తప్పు – వారు సర్వశక్తుడు, స్తోత్రనీయుడైన అల్లాహ్ ను విశ్వసించటం తప్ప మరొకటి కాదు. దానికే వారు ప్రతీకారం తీర్చుకున్నారు"},{"SurahNumber":85,"VerseNumber":9,"Text":"మరి వాస్తవానికి భూమ్యాకాశాల సామ్రాజ్యానికి అధిపతి (కూడా) ఆయనే. మరి అల్లాహ్ అన్నింటికీ సాక్షిగా ఉన్నాడు"},{"SurahNumber":85,"VerseNumber":10,"Text":"ఎవరైతే విశ్వసించిన పురుషులను, విశ్వసించిన స్త్రీలను వేధించి (కనీసం) పశ్చాత్తాపం (కూడా) చెందలేదో వారి కొరకు నరక యాతన సిద్ధంగా ఉంది, దహించి వేసే యాతన కూడా ఉంది"},{"SurahNumber":85,"VerseNumber":11,"Text":"అయితే విశ్వసించి, సత్కార్యాలు చేసేవారి కోసం క్రింద కాలువలు ప్రవహించే తోటలు ఉన్నాయి. ఇదే గొప్ప విజయం"},{"SurahNumber":85,"VerseNumber":12,"Text":"నిశ్చయంగా నీ ప్రభువు పట్టు చాలా కఠినమైనది"},{"SurahNumber":85,"VerseNumber":13,"Text":"ఆయనే తొలిసారి పుట్టిస్తున్నాడు. మలిసారి ప్రభవింపజేసేవాడు కూడా ఆయనే"},{"SurahNumber":85,"VerseNumber":14,"Text":"ఆయనే అపారంగా క్షమించేవాడు, అమితంగా ప్రేమించేవాడు"},{"SurahNumber":85,"VerseNumber":15,"Text":"పీఠాధిపతి ఘనత గలవాడు"},{"SurahNumber":85,"VerseNumber":16,"Text":"తలచుకున్న దాన్ని చేసి తీరేవాడు"},{"SurahNumber":85,"VerseNumber":17,"Text":"సైనిక దళాల సంగతి గానీ నీకు చేరిందా"},{"SurahNumber":85,"VerseNumber":18,"Text":"(అనగా) ఫిరౌను మరియు సమూదు (దళాలు)"},{"SurahNumber":85,"VerseNumber":19,"Text":"కాని (ఈ) తిరస్కారులు మాత్రం ధిక్కార వైఖరిలోనే పడి ఉన్నారు"},{"SurahNumber":85,"VerseNumber":20,"Text":"అల్లాహ్ కూడా వాళ్ళను అన్ని వైపుల నుండీ చుట్టుముట్టాడు"},{"SurahNumber":85,"VerseNumber":21,"Text":"కాదు…అసలు ఈ ఖుర్ఆన్ మహిమాన్వితమైనది"},{"SurahNumber":85,"VerseNumber":22,"Text":"సురక్షిత ఫలకంలో (లిఖితమై ఉంది)"},{"SurahNumber":86,"VerseNumber":1,"Text":"ఆకాశం సాక్షిగా! రాత్రి చీకటిలో ప్రస్ఫుటమయ్యే దాని సాక్షిగా"},{"SurahNumber":86,"VerseNumber":2,"Text":"రాత్రిపూట ప్రస్ఫుటమయ్యేదేమిటో నీకు తెలుసా"},{"SurahNumber":86,"VerseNumber":3,"Text":"అది ప్రకాశించే నక్షత్రం"},{"SurahNumber":86,"VerseNumber":4,"Text":"తనను కనిపెట్టుకుని ఉండే దూత లేకుండా ఏ ప్రాణి లేదు"},{"SurahNumber":86,"VerseNumber":5,"Text":"ఇక మానవుడు, తాను దేంతో పుట్టించబడ్డాడో చూసుకోవాలి"},{"SurahNumber":86,"VerseNumber":6,"Text":"అతను ఎగిసిపడే నీటితో పుట్టించబడ్డాడు"},{"SurahNumber":86,"VerseNumber":7,"Text":"అది వెన్నెముక, ఛాతీభాగం మధ్య నుండి వెలువడుతుంది"},{"SurahNumber":86,"VerseNumber":8,"Text":"నిశ్చయంగా ఆయన, అతణ్ణి తిరిగి రప్పించుకునే శక్తిని కూడా కలిగి ఉన్నాడు"},{"SurahNumber":86,"VerseNumber":9,"Text":"ఆ రోజు లోగుట్టులన్నీ (రట్టయి) పలికించబడతాయి"},{"SurahNumber":86,"VerseNumber":10,"Text":"అప్పుడు అతనికంటూ ఏ (అధికార) బలమూ ఉండదు. ఏ సహాయకుడూ ఉండడు"},{"SurahNumber":86,"VerseNumber":11,"Text":"వర్షం గల ఆకాశం సాక్షిగా"},{"SurahNumber":86,"VerseNumber":12,"Text":"బీటలు వారే భూమి సాక్షిగా"},{"SurahNumber":86,"VerseNumber":13,"Text":"నిశ్చయంగా ఇది (ఈ ఖుర్ఆన్) నిర్ణాయకమైన వాక్కు"},{"SurahNumber":86,"VerseNumber":14,"Text":"ఇదేదో ఆషామాషీ విషయం కాదు"},{"SurahNumber":86,"VerseNumber":15,"Text":"వీళ్ళు (ఈ అవిశ్వాసులు) కొన్ని పన్నాగాలు పన్నుతున్నారు"},{"SurahNumber":86,"VerseNumber":16,"Text":"నేను కూడా ఒక పన్నాగం పన్నుతున్నాను"},{"SurahNumber":86,"VerseNumber":17,"Text":"కాబట్టి (ఓ ప్రవక్తా!) నువ్వు అవిశ్వాసులకు కాస్త విడుపు ఇవ్వు. కొన్నాళ్ళ పాటు వారిని వదలిపెట్టు"}]}