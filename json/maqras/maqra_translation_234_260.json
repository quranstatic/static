{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":80,"VerseNumber":1,"Text":"Miyakarimng (so Nabi) go tomiyalikhod"},{"SurahNumber":80,"VerseNumber":2,"Text":"Sa kiyapakatalingoma on o bota (a si Abdollah Ibno Ommi Maktoom)"},{"SurahNumber":80,"VerseNumber":3,"Text":"Na antawaa i kaphakitokawan iyan rka sa masikn a skaniyan na pzoti"},{"SurahNumber":80,"VerseNumber":4,"Text":"O di na phakindao na makanggay ron a gona so ndao"},{"SurahNumber":80,"VerseNumber":5,"Text":"Na so taw a mitharambisa"},{"SurahNumber":80,"VerseNumber":6,"Text":"Na ska na ayang ka gii zasagipaan"},{"SurahNumber":80,"VerseNumber":7,"Text":"A kna a ba rka khisndit a di niyan kapzoti"},{"SurahNumber":80,"VerseNumber":8,"Text":"Na so pman so miyakaoma rka a mananamar"},{"SurahNumber":80,"VerseNumber":9,"Text":"A skaniyan na maalkn (ko Allah)"},{"SurahNumber":80,"VerseNumber":10,"Text":"Na ska na ikaririmorng ka"},{"SurahNumber":80,"VerseNumber":11,"Text":"Ding ka oto ppharomani, mataan aya! a pananadm"},{"SurahNumber":80,"VerseNumber":12,"Text":"Na sadn sa khabaya, na pananadmn iyan"},{"SurahNumber":80,"VerseNumber":13,"Text":"Matatago ko manga kitab a sslaan"},{"SurahNumber":80,"VerseNumber":14,"Text":"A ipoporo, a sosotin"},{"SurahNumber":80,"VerseNumber":15,"Text":"A minggolalan ko manga lima o manga panonorat"},{"SurahNumber":80,"VerseNumber":16,"Text":"A khisslaan a pphamangongonotan"},{"SurahNumber":80,"VerseNumber":17,"Text":"Pimorkaan so manosiya (a miyongkir)! Sayana a da a tadm iyan"},{"SurahNumber":80,"VerseNumber":18,"Text":"Antonaa shay´ i pakapoon iyan, sa kiyaadna on o Allah"},{"SurahNumber":80,"VerseNumber":19,"Text":"Miyakapoon sa notfa, inadn Iyan go pindidiyangka Iyan"},{"SurahNumber":80,"VerseNumber":20,"Text":"Oriyan iyan na so lalan na libod Iyan on"},{"SurahNumber":80,"VerseNumber":21,"Text":"Oriyan iyan na inisabap Iyan a kiyapatay Niyan, na piyakikobor Iyan"},{"SurahNumber":80,"VerseNumber":22,"Text":"Oriyan iyan na amay ko kabaya Iyan na oyagn Iyan bo"},{"SurahNumber":80,"VerseNumber":23,"Text":"Sabnar, a da Niyan nggolalann so inisogo on (o Allah)"},{"SurahNumber":80,"VerseNumber":24,"Text":"Na pamimikirana o manosiya so pangn´ngkn iyan"},{"SurahNumber":80,"VerseNumber":25,"Text":"A mataan! a Skami na inodod Ami so ig sa samporna a kawdod"},{"SurahNumber":80,"VerseNumber":26,"Text":"Oriyan iyan na piyakambabatkad Ami so lopa sa maroni a kambabatkad"},{"SurahNumber":80,"VerseNumber":27,"Text":"Na piyamakathoan Ami skaniyan sa prpran"},{"SurahNumber":80,"VerseNumber":28,"Text":"Go anggor, go llthaan"},{"SurahNumber":80,"VerseNumber":29,"Text":"Go zayton, go korma"},{"SurahNumber":80,"VerseNumber":30,"Text":"Go manga pamomolan a manga rarabong"},{"SurahNumber":80,"VerseNumber":31,"Text":"Go manga onga, go manga paotanotan"},{"SurahNumber":80,"VerseNumber":32,"Text":"Ka an iyo kanggonai ago so manga ayam iyo"},{"SurahNumber":80,"VerseNumber":33,"Text":"Na amay ko makatalingoma so lalis"},{"SurahNumber":80,"VerseNumber":34,"Text":"Sii ko alongan a palagoyan o taw so pagari niyan"},{"SurahNumber":80,"VerseNumber":35,"Text":"Go so ina iyan, ago so ama iyan"},{"SurahNumber":80,"VerseNumber":36,"Text":"Go so karoma niyan, go so manga wata iyan"},{"SurahNumber":80,"VerseNumber":37,"Text":"Oman i isa kiran sa alongan oto, na adn a btad a makattmbang on"},{"SurahNumber":80,"VerseNumber":38,"Text":"Adn a manga paras sa alongan oto a khisisigay"},{"SurahNumber":80,"VerseNumber":39,"Text":"Makakhakala, a mabababaya"},{"SurahNumber":80,"VerseNumber":40,"Text":"Go adn a manga paras sa alongan oto - a masasalapot a lopapk"},{"SurahNumber":80,"VerseNumber":41,"Text":"A kakokoloban sa malibotng"},{"SurahNumber":80,"VerseNumber":42,"Text":"Siran man na siran so miyamangongkir a manga baradosa"},{"SurahNumber":81,"VerseNumber":1,"Text":"Amay ka so alongan na kowaan sa sindaw"},{"SurahNumber":81,"VerseNumber":2,"Text":"Go amay ka so manga bitoon na manga oolog"},{"SurahNumber":81,"VerseNumber":3,"Text":"Go amay ka so manga palaw na mamangi kayontong"},{"SurahNumber":81,"VerseNumber":4,"Text":"Go amay ka so manga onta a mawgat na indaraynon"},{"SurahNumber":81,"VerseNumber":5,"Text":"Go amay ka so manga binatang na timoon"},{"SurahNumber":81,"VerseNumber":6,"Text":"Go amay ka so manga kalodan na pakakadgn"},{"SurahNumber":81,"VerseNumber":7,"Text":"Go amay ka so manga niyawa na itoon ko manga ganap iyan"},{"SurahNumber":81,"VerseNumber":8,"Text":"Go amay ka so bagowaraga a inilbng a oyagoyag na iiza"},{"SurahNumber":81,"VerseNumber":9,"Text":"O antonaa i dosa a sabap a inibono on"},{"SurahNumber":81,"VerseNumber":10,"Text":"Go amay ka so manga daptar (a siyoratan ko manga amal) na kayatn"},{"SurahNumber":81,"VerseNumber":11,"Text":"Go amay ka so langit na pokasn ko darpa iyan"},{"SurahNumber":81,"VerseNumber":12,"Text":"Go amay ka so naraka Jahim na pakazokhaya on"},{"SurahNumber":81,"VerseNumber":13,"Text":"Go amay ka so sorga na ipakarani (ko miyamananggila)"},{"SurahNumber":81,"VerseNumber":14,"Text":"Na katokawan o ginawa so pithiyagar iyan"},{"SurahNumber":81,"VerseNumber":15,"Text":"Na pzapa Ako sa ibt ko (manga bitoon a) sombang somdp"},{"SurahNumber":81,"VerseNumber":16,"Text":"A pphamalalagoy a pphamangigaib"},{"SurahNumber":81,"VerseNumber":17,"Text":"Go so gagawii igira a phakalibotng"},{"SurahNumber":81,"VerseNumber":18,"Text":"Go so khapita igira a phakaliwanag"},{"SurahNumber":81,"VerseNumber":19,"Text":"Mataan! (a giya Qor´an aya) na titho a gii matharo o Sogo a sslaan"},{"SurahNumber":81,"VerseNumber":20,"Text":"Mabagr sii ko Khirk ko kapaar, a adn a pangkatan Iyan"},{"SurahNumber":81,"VerseNumber":21,"Text":"Pkhaonotan roo, a kasasanaan"},{"SurahNumber":81,"VerseNumber":22,"Text":"Na da ko bolayoka iyo (a Mohammad) iba pmbthanga"},{"SurahNumber":81,"VerseNumber":23,"Text":"Na sabnsabnar a miyailay niyan skaniyan (a Jibril) ko sindadan o kaylay sa poro a mapayag"},{"SurahNumber":81,"VerseNumber":24,"Text":"Go kna a ba niyan inipligt so katawan iyan ko da mapayag"},{"SurahNumber":81,"VerseNumber":25,"Text":"Go kna a ba aya katharo a shaytan a pradiyamn"},{"SurahNumber":81,"VerseNumber":26,"Text":"Na anda kano zong"},{"SurahNumber":81,"VerseNumber":27,"Text":"Daa salakaw saya a rowar sa pananadm a bagian o manga kaadn"},{"SurahNumber":81,"VerseNumber":28,"Text":"Sii ko taw a kabaya iyan rkano a kapakaontol iyan"},{"SurahNumber":81,"VerseNumber":29,"Text":"Na da a kapaar iyo, inonta sa kabaya o Allah, a Kadnan o manga kaadn"}]}