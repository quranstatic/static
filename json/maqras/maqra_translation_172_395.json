{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":34,"VerseNumber":10,"Text":"Katımızdan Davud'a lütufta bulunmuştuk: \"Ey dağlar, ilahisine katılın; ey kuşlar sizler de.\" Ona demiri yumuşatmıştık"},{"SurahNumber":34,"VerseNumber":11,"Text":"Ölçüsü ve dokumasıyla kusursuz zırhlar yap. Erdemli davranın. Ben, yaptığınız her şeyi Görenim"},{"SurahNumber":34,"VerseNumber":12,"Text":"Süleyman'a da, sabah gidişi bir ay (lık yol alan), akşam dönüşü de bir ay (lık yol alan) rüzgarı verdik ve onun için petrol kaynağını fışkırtarak akıttık. Rabbinin izniyle, cinlerden de bir kısım emrinde çalışırdı. Onlardan kim emrimizden saparsa onu çetin bir cezayı tattırırdık"},{"SurahNumber":34,"VerseNumber":13,"Text":"O ne dilerse onun için yaparlardı: Mihraplar, heykeller, derin havuzlar ve ağır kazanlar... Ey Davut ailesi, şükür göstergesi olarak çalışın. Kullarımdan pek azı şükredicidir"},{"SurahNumber":34,"VerseNumber":14,"Text":"Ölümüne hükmettiğimiz zaman, onlara onun ölmüş olduğunu, ancak değneğini yiyen bir yer yaratığı gösterdi. Yıkıldığı zaman cinler gerçeği farketti: Görülmeyeni bilselerdi o küçültücü zor işe devam etmezlerdi"},{"SurahNumber":34,"VerseNumber":15,"Text":"Sebe'lilerin evleri, sağlı sollu iki bahçeyle birlikte bir harikaydı. Rabbinizin rızkından yeyin ve O'na şükredin. Güzel bir ülke ve Bağışlayan bir Rab"},{"SurahNumber":34,"VerseNumber":16,"Text":"Fakat onlar yüz çevirdiler. Biz de barajın selini onlara göndererek çifte bahçelerini, acı meyveler, ılgın ve biraz da sedir ağacı içeren çifte bahçelere çevirdik"},{"SurahNumber":34,"VerseNumber":17,"Text":"Nankörlükleri yüzünden onları böyle cezalandırdık. Biz nankörden başkasını mı cezalandırırız"},{"SurahNumber":34,"VerseNumber":18,"Text":"Onlarla bereketli kıldığımız bölgeler arasına vahalar yerleştirdik ve orayı yolculuğa elverişli yaptık: \"Geceleri ve gündüzleri güvenlik içinde orada dolaşın"},{"SurahNumber":34,"VerseNumber":19,"Text":"Rabbimiz, seferlerimizin arası uzaklaştı,\" diyerek kendilerine zulmettiler. Sonunda onları darmadağın edip tarihe gömdük. Her sabırlı ve şükreden kişi için bunda dersler vardır"},{"SurahNumber":34,"VerseNumber":20,"Text":"İblis, onlar hakkındaki beklentilerini doğru çıkardı. İnanan bir grup hariç ona uydular"},{"SurahNumber":34,"VerseNumber":21,"Text":"Aslında onun onlar üzerine hiç bir otoritesi yoktu. Ancak, ahirete inananı ondan kuşku duyandan böylece ayırırız. Rabbin her şeyi kontrol etmektedir"},{"SurahNumber":34,"VerseNumber":22,"Text":"De ki, \"ALLAH'ın dışında ileri sürdüklerinizi çağırın. Onlar göklerde ve yerde bir atom ağırlığına bile sahip değillerdir. Onların her ikisinde de bir ortaklıkları yoktur. O da onlardan hiç birisini yardımcı edinmemiştir"},{"SurahNumber":34,"VerseNumber":23,"Text":"O'nun katında şefaat yarar sağlamaz; ancak izin verdiği hariç. Nihayet, yüreklerindeki korkuları giderilince, \"Rabbiniz ne dedi?\" derler. \"Gerçeği söyledi\" derler. O En Yücedir, En Büyüktür"}]}