{"Id":276,"LanguageCodes":["ny","nya"],"Name":"nya-khaledibrahimbe","Author":"Khaled Ibrahim Betala","Language":"Chichewa","Description":"Chichewa","Direction":"ltr","Source":"https://quranenc.com/en/browse/chichewa_betala","Translations":[{"SurahNumber":51,"VerseNumber":31,"Text":"“۞ (Ibrahim) adati: “Kodi nkhani yanu ndiyotani E inu otumidwa?”"},{"SurahNumber":51,"VerseNumber":32,"Text":"“Iwo adati: “Tatumizidwa kwa anthu oipa.”"},{"SurahNumber":51,"VerseNumber":33,"Text":"““Kuti tiwagende ndi miyala yotenthedwa kuchokera kudongo.”"},{"SurahNumber":51,"VerseNumber":34,"Text":"““Yoikidwa chizindikiro cha aliyense wochimwa kuchokera kwa Mbuye wako.”"},{"SurahNumber":51,"VerseNumber":35,"Text":"“Tidawatulutsa okhulupirira omwe adali m’mudzimo"},{"SurahNumber":51,"VerseNumber":36,"Text":"“Sitidapeze mmenemo (okhulupirira ambiri) kupatula mnyumba imodzi ya Asilamu"},{"SurahNumber":51,"VerseNumber":37,"Text":"“Ndipo tidasiya pamenepo chizindikiro (chosonyeza kuonongeka kwa eni mudziwo kuti chikhale lingaliro) kwa amene akuopa chilango chopweteka"},{"SurahNumber":51,"VerseNumber":38,"Text":"“M’nkhani ya Mûsa (muli phunziro) pamene tidamtuma kwa Farawo uku atalimbikitsidwa ndi chisonyezo choonekera"},{"SurahNumber":51,"VerseNumber":39,"Text":"“Koma Farawo adanyoza (kukhulupirira Mûsa) chifukwa chotama nyonga zake, ndipo adati: “Uyu ndi wamatsenga kapena wamisala.”"},{"SurahNumber":51,"VerseNumber":40,"Text":"“Tidamlanga pamodzi ndi khamu lake la nkhondo ndi kuwaponya mnyanja; iye ali wodzudzulidwa"},{"SurahNumber":51,"VerseNumber":41,"Text":"“Ndipo m’nkhani ya Âdi (muli phunziro) pamene tidawatumizira chimphepo (chamkuntho) chopanda chabwino mkati mwake"},{"SurahNumber":51,"VerseNumber":42,"Text":"“Chomwe sichisiya chinthu chimene chachidutsa koma kuchichita monga chofumbwa"},{"SurahNumber":51,"VerseNumber":43,"Text":"“Ndipo m’nkhani ya Samudu (muli chisonyezo) pamene kudanenedwa kwa iwo kuti: “Sangalalani (mnyumba zanu) mpaka nthawi yaikika.”"},{"SurahNumber":51,"VerseNumber":44,"Text":"“Koma adadzikweza (ponyozera) lamulo la Mbuye wawo. Choncho chiphokoso chidawaononga uku akupenya"},{"SurahNumber":51,"VerseNumber":45,"Text":"“Sadathe kuimilira ndi (kuthawa) ndiponso sadali wodzipulumutsa"},{"SurahNumber":51,"VerseNumber":46,"Text":"“Naonso anthu a Nuh (tidawaononga) kale chifukwa iwo adali anthu otuluka mchilamulo (cha Allah)"},{"SurahNumber":51,"VerseNumber":47,"Text":"“Thambo tidalimanga mwamphamvu (ndi luntha); ndipo tingathe kuchita zochuluka (kuposa zimenezi)"},{"SurahNumber":51,"VerseNumber":48,"Text":"“Ndipo nthaka tidaiyala; taonani kukonza bwino Ife amene tidakonza nthaka"},{"SurahNumber":51,"VerseNumber":49,"Text":"“Ndipo m’chinthu chilichonse talenga ziwiriziwiri kuti inu mulingalire (ndi kukhulupirira mphamvu Zathu)"},{"SurahNumber":51,"VerseNumber":50,"Text":"“Thawirani kwa Allah. Ine ndine mchenjezi woonekera kwa inu wochokera kwa Iye"},{"SurahNumber":51,"VerseNumber":51,"Text":"“Ndipo musadzipangire mulungu wina wompembedza ndi kumuphatikiza ndi Allah. Ndithu ine ndine mchenjezi woonekera poyera kwa inu wochokera kwa Iye"},{"SurahNumber":51,"VerseNumber":52,"Text":"“Momwemo (ndimo idalili mibadwo yakale pamodzi ndi aneneri awo); palibe Mthenga amene adawadzera anthu akale, anthu akowa kulibe, popanda kumnena kuti: “Ndiwamatsenga kapena wamisala.”"},{"SurahNumber":51,"VerseNumber":53,"Text":"“Kodi adalangizana za mawuwa pakati pawo? Iyayi, koma iwo ndianthu opyola malire"},{"SurahNumber":51,"VerseNumber":54,"Text":"“Choncho apatukire iwo (amakani), iwe suli wodzudzulidwa (pakuleka kwawo kuyankha kuitana)"},{"SurahNumber":51,"VerseNumber":55,"Text":"“Kumbutsa. Ndithu kukumbutsa kumawathandiza okhulupirira"},{"SurahNumber":51,"VerseNumber":56,"Text":"“Sindidalenge ziwanda (majini) ndi anthu koma kuti azindipembedza"},{"SurahNumber":51,"VerseNumber":57,"Text":"“Sindifuna kwa iwo chithandizo ndiponso sindifuna kuti azindidyetsa"},{"SurahNumber":51,"VerseNumber":58,"Text":"“Ndithu Allah ndi Amene amapereka rizq; Iye ndi Mwini mphamvu zoposa; Wolimba, (salaphera kanthu)"},{"SurahNumber":51,"VerseNumber":59,"Text":"“Ndithu amene adzichitira okha chinyengo (pokana ndi kutsutsa) ali nalo gawo la chilango monga gawo la anzawo (a mibadwo yakale); choncho asandifulumizitse (kutsitsa chilango nthawi yake isanafike)"},{"SurahNumber":51,"VerseNumber":60,"Text":"“Kuonongeka kuli pa amene atsutsa za tsiku lawo limene alonjezedwa"},{"SurahNumber":52,"VerseNumber":1,"Text":"“Ndikulumbilira phiri la Turi (ku Sinai pamene Mûsa adalankhulana ndi Allah)"},{"SurahNumber":52,"VerseNumber":2,"Text":"“Ndi buku lolembedwa"},{"SurahNumber":52,"VerseNumber":3,"Text":"“M’mipukutu yazikopa zotambasuka (zosavuta kuwerenga)"},{"SurahNumber":52,"VerseNumber":4,"Text":"“Ndi nyumba yopitako kawirikawiri (pochitamo mapemphero)"},{"SurahNumber":52,"VerseNumber":5,"Text":"“Ndi thambo limene latukulidwa (popanda mzati)"},{"SurahNumber":52,"VerseNumber":6,"Text":"“Ndi nyanja yodzadza ndi madzi"},{"SurahNumber":52,"VerseNumber":7,"Text":"“Ndithu chilango cha Mbuye wako (chimene wawalonjeza nacho osakhulupirira) chiwapeza (popanda chipeneko)"},{"SurahNumber":52,"VerseNumber":8,"Text":"“Palibe wochichotsa (pa iwo)"},{"SurahNumber":52,"VerseNumber":9,"Text":"“Pa tsikulo thambo lidzagwedezeka; kugwedezeka kwamphamvu"},{"SurahNumber":52,"VerseNumber":10,"Text":"“Ndipo mapiri adzayenda mwamphavu (kuchoka m’malo mwake)"},{"SurahNumber":52,"VerseNumber":11,"Text":"“Kuonongeka koopsa pa tsiku limenelo kuzakhala pa otsutsa choonadi"},{"SurahNumber":52,"VerseNumber":12,"Text":"“Iwo amene akungosewera mzinthu zopanda pake"},{"SurahNumber":52,"VerseNumber":13,"Text":"“Tsiku limene adzakankhidwira mwamphamvu ku Jahannam (ku Moto Woopsa)"},{"SurahNumber":52,"VerseNumber":14,"Text":"“(Kudzanenedwa kwa iwo): “Uwu ndi Moto uja umene mudali kuutsutsa (pa dziko lapansi)"},{"SurahNumber":52,"VerseNumber":15,"Text":"“Kodi awa ndi matsenga kapena inu simukuona"},{"SurahNumber":52,"VerseNumber":16,"Text":"“Lowanimo, (mulawe kupsereza kwake) pirirani (ndi mavuto ake) kapena musapirire, ndichimodzimodzi kwa inu. Ndithu mulipidwa pazimene munkachita.”"},{"SurahNumber":52,"VerseNumber":17,"Text":"“Ndithu oopa Allah adzakhala m’Minda yamtendere ndi chisangalalo chachikulu"},{"SurahNumber":52,"VerseNumber":18,"Text":"“Uku akukondwelera pazimene wawapatsa Mbuye wawo ndipo Mbuye wawo azawatchinjiriza ku chilango cha Jahena"},{"SurahNumber":52,"VerseNumber":19,"Text":"“(Kudzanenedwa kwa iwo): “Idyani (chakudya chamtendere); ndipo imwani mosangalala kukhala malipiro pazimene munkachita (pa dziko lapansi).”"},{"SurahNumber":52,"VerseNumber":20,"Text":"“Uku atakhala moyadzamira pa makama ondandika bwino ndi kuyalidwa bwino; ndipo tidzawakwatitsa akazi ophanuka maso mokongola"},{"SurahNumber":52,"VerseNumber":21,"Text":"“Ndipo amene akhulupirira ndipo ana awo nkuwatsatira pa chikhulupiliro tidzawakumanitsa iwo ndi ana awowo ndipo sitikawachepetsera kalikonse m’mphoto za ntchito zawo; munthu aliyense adzakoledwa ndi zochita zake"},{"SurahNumber":52,"VerseNumber":22,"Text":"“Ndipo tidzawaonjezera zipatso ndi nyama imene adzakhala akuilakalaka"},{"SurahNumber":52,"VerseNumber":23,"Text":"“Azikalandirana m’menemo (mwachikondi wina ndi mnzake) chikho chodzaza ndi zakumwa; sipakakhala kwa iwo zolankhula zachabe ngakhale zochita zamachimo"}]}