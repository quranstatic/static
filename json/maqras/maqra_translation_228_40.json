{"Id":40,"LanguageCodes":["as","asm"],"Name":"asm-shaykhrafeequli","Author":"Shaykh Rafeequl Islam Habibur Rahman","Language":"Assamese","Description":"Assamese","Direction":"ltr","Source":"https://quranenc.com/check/assamese_rafeeq/v1.0.0-csv.1 , https://quranenc.com/en/browse/assamese_rafeeq , https://quranenc.com ,","Translations":[{"SurahNumber":70,"VerseNumber":19,"Text":"নিশ্চয় মানুহক সৃষ্টি কৰা হৈছে অতিশয় ধৈৰ্যহীন অস্থিৰচিত্তৰূপে।"},{"SurahNumber":70,"VerseNumber":20,"Text":"যেতিয়া তাক বিপদে স্পৰ্শ কৰে তেতিয়া সি অতিমাত্ৰা উৎকন্ঠিত হৈ পৰে।"},{"SurahNumber":70,"VerseNumber":21,"Text":"আৰু যেতিয়া তাক কল্যাণে স্পৰ্শ কৰে তেতিয়া সি অতিশয় কৃপণ হৈ পৰে।"},{"SurahNumber":70,"VerseNumber":22,"Text":"কিন্তু ছালাত প্ৰতিষ্ঠাকাৰীসকলৰ বাহিৰে"},{"SurahNumber":70,"VerseNumber":23,"Text":"যিসকলে নিজ ছালাতৰ ক্ষেত্ৰত সদায় প্ৰতিষ্ঠিত"},{"SurahNumber":70,"VerseNumber":24,"Text":"আৰু যিসকলৰ ধন-সম্পদত নিৰ্ধাৰিত হক্ব আছে"},{"SurahNumber":70,"VerseNumber":25,"Text":"খোজনীয়া-মগনীয়া আৰু বঞ্চিতসকলৰ বাবে"},{"SurahNumber":70,"VerseNumber":26,"Text":"আৰু যিসকলে প্ৰতিফল দিৱসক সত্য বুলি বিশ্বাস কৰে।"},{"SurahNumber":70,"VerseNumber":27,"Text":"আৰু যিসকলে নিজ প্ৰতিপালকৰ শাস্তি সম্পৰ্কে ভীত-সন্ত্ৰস্ত"},{"SurahNumber":70,"VerseNumber":28,"Text":"নিশ্চয় তেওঁলোকৰ প্ৰতিপালকৰ শাস্তিৰ পৰা নিৰাপদ হৈ থকা নাযায়"},{"SurahNumber":70,"VerseNumber":29,"Text":"আৰু যিসকলে নিজৰ যৌনাঙ্গসমূহৰ হিফাজতকাৰী"},{"SurahNumber":70,"VerseNumber":30,"Text":"কিন্তু সিহঁতৰ পত্নী অথবা অধিকাৰভুক্ত দাসীৰ বাহিৰে, এনে ক্ষেত্ৰত সিহঁত নিন্দনীয় নহ’ব"},{"SurahNumber":70,"VerseNumber":31,"Text":"কিন্তু যিসকলে এওঁলোকৰ বাহিৰে আনক কামনা কৰে, সিহঁতেই সীমালঙ্ঘনকাৰী।"},{"SurahNumber":70,"VerseNumber":32,"Text":"আৰু যিসকলে নিজৰ আমানত আৰু প্ৰতিশ্ৰুতি ৰক্ষা কৰে"},{"SurahNumber":70,"VerseNumber":33,"Text":"আৰু যিসকলে নিজ সাক্ষ্যদানত অটল"},{"SurahNumber":70,"VerseNumber":34,"Text":"আৰু যিসকলে নিজৰ ছালাতৰ হিফাজত কৰে"},{"SurahNumber":70,"VerseNumber":35,"Text":"তেওঁলোকেই জান্নাতসমূহত সন্মানিত হ’ব।"},{"SurahNumber":70,"VerseNumber":36,"Text":"কাফিৰসকলৰ কি হ’ল, সিহঁতে দেখুন তোমাৰ ফালে ঢপলীয়াই আহি আছে"},{"SurahNumber":70,"VerseNumber":37,"Text":"সোঁ ফালৰ পৰা আৰু বাওঁ ফালৰ পৰা, দলে দলে।"},{"SurahNumber":70,"VerseNumber":38,"Text":"সিহঁতৰ প্ৰত্যেকেই এইটো আশা কৰে নেকি যে, তাক প্ৰাচুৰ্যময় জান্নাতত প্ৰৱেশ কৰোৱা হ’ব"},{"SurahNumber":70,"VerseNumber":39,"Text":"কেতিয়াও নহয়, নিশ্চয় সিহঁতক যিটোৰে সৃষ্টি কৰিছো সেয়া সিহঁতে জানে।"},{"SurahNumber":70,"VerseNumber":40,"Text":"এতেকে মই শপত কৰিছো উদয়স্থল আৰু অস্তাচলসমূহৰ প্ৰতিপালকৰ, অৱশ্যে আমি সক্ষম"},{"SurahNumber":70,"VerseNumber":41,"Text":"সিহঁততকৈ উৎকৃষ্টসকলক সিহঁতৰ স্থলৱৰ্তী কৰিবলৈ, আৰু এনে কৰাত আমি অক্ষম নহয়।"},{"SurahNumber":70,"VerseNumber":42,"Text":"এতেকে সিহঁতক নিৰৰ্থক কথা-বতৰা আৰু খেল-ধেমালিত মত্ত হৈ থাকিবলৈ দিয়া-- যি দিনৰ প্ৰতিশ্ৰুতি সিহঁতক দিয়া হৈছে সেই দিনৰ সন্মুখীন নোহোৱা পৰ্যন্ত।"},{"SurahNumber":70,"VerseNumber":43,"Text":"সেইদিনা সিহঁত কবৰৰ পৰা দ্ৰুতবেগত ওলাই আহিব, এনে লাগিব যেনিবা সিহঁতে কোনো লক্ষ্যস্থলৰ ফালে ধাবিত হৈছে"},{"SurahNumber":70,"VerseNumber":44,"Text":"সিহঁতৰ দৃষ্টিসমূহ অৱনত অৱস্থাত থাকিব, অপমানে সিহঁতক আচ্ছন্ন কৰিব এইটোৱে সেইদিন যাৰ বিষয়ে সিহঁতক সতৰ্ক কৰা হৈছিল।"},{"SurahNumber":71,"VerseNumber":1,"Text":"নিশ্চয় আমি নূহক তেওঁৰ সম্প্ৰদায়ৰ প্ৰতি এই নিৰ্দেশসহ প্ৰেৰণ কৰিছিলো যে, ‘সিহঁতৰ ওচৰত যন্ত্ৰণাদায়ক শাস্তি অহাৰ পূৰ্বে তুমি সিহঁতক সতৰ্ক কৰি দিয়া’।"},{"SurahNumber":71,"VerseNumber":2,"Text":"তেওঁ ক’লে, ‘হে মোৰ সম্প্ৰদায়! নিশ্চয় মই তোমালোকৰ বাবে স্পষ্ট সতৰ্ককাৰী"},{"SurahNumber":71,"VerseNumber":3,"Text":"‘এই বিষয়ে যে, তোমালোকে আল্লাহৰ ইবাদত কৰা আৰু তেওঁৰ তাক্বৱা অৱলম্বন কৰা, আৰু মোৰ আনুগত্য কৰা"},{"SurahNumber":71,"VerseNumber":4,"Text":"তেওঁ তোমালোকৰ বাবে তোমালোকৰ পাপসমূহ ক্ষমা কৰিব আৰু তোমালোকক এটা নিৰ্দিষ্ট সময় পৰ্যন্ত অৱকাশ দিব। নিশ্চয় আল্লাহৰ নিৰ্ধাৰিত সময় উপস্থিত হ’লে সেয়া (কেতিয়াও) বিলম্ব কৰা নহয়; যদি তোমালোকে এইটো জানিলাহেঁতেন!’"},{"SurahNumber":71,"VerseNumber":5,"Text":"তেওঁ ক’লে, ‘হে মোৰ প্ৰতিপালক! নিশ্চয় মই মোৰ সম্প্ৰদায়ক দিনে ৰাতিয়ে আহ্বান কৰিছো"},{"SurahNumber":71,"VerseNumber":6,"Text":"‘কিন্তু মোৰ আহ্বানত সিহঁতৰ আঁতৰি যোৱাটোহে বৃদ্ধি পাইছে’।"},{"SurahNumber":71,"VerseNumber":7,"Text":"আৰু যেতিয়াই মই সিহঁতক আহ্বান কৰিছো যাতে তুমি সিহঁতক ক্ষমা কৰা, সিহঁতে নিজৰ কাণত আঙুলিৰে সোপা দিছে আৰু কাপোৰেৰে নিজকে ঢাকি লৈছে, আৰু আঁকোৰগোঁজ হৈ থাকিছে লগতে অতি দাম্ভিকতাৰে ঔদ্ধত্য প্ৰকাশ কৰিছে।"},{"SurahNumber":71,"VerseNumber":8,"Text":"‘তাৰ পিছতো মই সিহঁতক প্ৰকাশ্য আহ্বান কৰিছো"},{"SurahNumber":71,"VerseNumber":9,"Text":"‘আকৌ সিহঁতক মই প্ৰকাশ্য আৰু অতি গোপনীয়ভাৱেও আহ্বান কৰিছো’।"},{"SurahNumber":71,"VerseNumber":10,"Text":"আৰু কৈছো, তোমালোকৰ প্ৰতিপালকৰ ওচৰত ক্ষমা প্ৰাৰ্থনা কৰা, নিশ্চয় তেওঁ মহাক্ষমাশীল"},{"SurahNumber":71,"VerseNumber":11,"Text":"তেওঁ তোমালোকৰ বাবে প্ৰচুৰ পৰিমাণে বৰষুণ বৰ্ষাব"},{"SurahNumber":71,"VerseNumber":12,"Text":"‘আৰু তোমালোকক ধন-সম্পদ আৰু সন্তান-সন্ততি প্ৰদান কৰি সহায় কৰিব আৰু তোমালোকৰ বাবে উদ্যান স্থাপন কৰিব আৰু নদ-নদী প্ৰবাহিত কৰিব।"},{"SurahNumber":71,"VerseNumber":13,"Text":"তোমালোকৰ কি হ'ল, তোমালোকে আল্লাহৰ শ্ৰেষ্ঠত্ব উপলব্ধি নকৰা কিয়"},{"SurahNumber":71,"VerseNumber":14,"Text":"‘অথচ তেৱেঁই তোমালোকক সৃষ্টি কৰিছে পৰ্যায়ক্ৰমে।"},{"SurahNumber":71,"VerseNumber":15,"Text":"তোমালোকে লক্ষ্য কৰা নাইনে, আল্লাহে কেনেকৈ স্তৰে স্তৰে সাতখন আকাশ সৃষ্টি কৰিছে"},{"SurahNumber":71,"VerseNumber":16,"Text":"আৰু এইবোৰৰ মাজত চন্দ্ৰক সৃষ্টি কৰিছে পোহৰ হিচাপে আৰু সূৰ্যক বনাইছে প্ৰদীপ।"},{"SurahNumber":71,"VerseNumber":17,"Text":"‘আৰু আল্লাহে তোমালোকক মাটিৰ পৰা উদ্ভূত কৰিছে"},{"SurahNumber":71,"VerseNumber":18,"Text":"‘তাৰ পিছত তেওঁ তোমালোকক তালৈ উভতাই নিব আৰু নিশ্চিতভাৱে তোমালোকক পুনৰুত্থিত কৰিব"},{"SurahNumber":71,"VerseNumber":19,"Text":"‘আৰু আল্লাহে পৃথিৱীখনক তোমালোকৰ বাবে বিস্তৃত কৰিছে"},{"SurahNumber":71,"VerseNumber":20,"Text":"‘যাতে তোমালোকে তাত প্ৰশস্ত পথত চলাচল কৰিব পাৰা’।"},{"SurahNumber":71,"VerseNumber":21,"Text":"নুহে ক’লে, ‘হে মোৰ প্ৰতিপালক! সিহঁতে মোক অমান্য কৰিছে আৰু এনে লোকৰ অনুসৰণ কৰিছে যাৰ ধন-সম্পদ আৰু সন্তান-সন্ততিয়ে কেৱল তাৰ ক্ষতিহে বৃদ্ধি কৰিছে’।"},{"SurahNumber":71,"VerseNumber":22,"Text":"আৰু সিহঁতে ভয়াৱহ ষড়যন্ত্ৰ কৰিছে"},{"SurahNumber":71,"VerseNumber":23,"Text":"আৰু সিহঁতে কৈছে, ‘তোমালোকে কেতিয়াও তোমালোকৰ উপাস্যসকলক বৰ্জন নকৰিবা; আৰু পৰিত্যাগ নকৰিবা অদ্দ, ছুৱাআ, ইয়াগুছ, ইয়াউক্ব আৰু নাছৰক’।"},{"SurahNumber":71,"VerseNumber":24,"Text":"‘নিশ্চয় সিহঁতে বহুলোকক পথভ্ৰষ্ট কৰিছে, আৰু (হে আল্লাহ) তুমি যালিমসকলৰ বাবে ভ্ৰষ্টতাৰ বাহিৰে আন একো বৃদ্ধি নকৰিবা’।"},{"SurahNumber":71,"VerseNumber":25,"Text":"সিহঁতৰ অপৰাধৰ বাবে সিহঁতক ডুবাই দিয়া হ’ল তাৰ পিছত সিহঁতক জুইত প্ৰৱেশ কৰোৱা হ’ল, এতেকে সিহঁতে আল্লাহৰ বাহিৰে আন কাকো সহায়কাৰী হিচাপে পোৱা নাছিল।"},{"SurahNumber":71,"VerseNumber":26,"Text":"আৰু নুহে ক’লে, ‘হে মোৰ প্ৰতিপালক! পৃথিৱীৰ কাফিৰসকলৰ মাজৰ পৰা কোনো গৃহবাসীক অৱশিষ্ট নাৰাখিবা।"},{"SurahNumber":71,"VerseNumber":27,"Text":"‘যদি তুমি সিহঁতক অৱশিষ্ট ৰাখা তেন্তে সিহঁতে তোমাৰ বান্দাসকলক পথভ্ৰষ্ট কৰিব আৰু সিহঁতে কেৱল দুস্কৃতিকাৰী কাফিৰকহে জন্ম দিব।"},{"SurahNumber":71,"VerseNumber":28,"Text":"হে মোৰ প্ৰতিপালক! মোক আৰু মোৰ পিতৃ-মাতৃক আৰু যিয়ে মুমিনহৈ মোৰ ঘৰত প্ৰৱেশ কৰিব লগতে মুমিন পুৰুষ আৰু মুমিনা নাৰীসকলক ক্ষমা কৰি দিয়া; আৰু যালিমসকলৰ বাবে ধ্বংসৰ বাহিৰে আন একো বৃদ্ধি নকৰিবা’।"}]}