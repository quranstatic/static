{"Id":270,"LanguageCodes":["nl","nld"],"Name":"nld-salomokeyzer","Author":"Salomo Keyzer","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":16,"VerseNumber":1,"Text":"Het besluit van God zal zekerlijk worden uitgevoerd; verhaast het dus niet. Geloofd zij hij! en ver zij het van hem wat gij met hem vereenigt"},{"SurahNumber":16,"VerseNumber":2,"Text":"Hij zal de engelen, door zijn bevel doen nederdalen met eene openbaring tot degenen zijner dienaren, welke hem behagen, zeggende: Verkondigt dat er geen God buiten mij is, en vreest mij dus"},{"SurahNumber":16,"VerseNumber":3,"Text":"Hij heeft de hemelen en de aarde geschapen om zijne waarheid te doen blijken; ver zij het van hem wat gij met hem vereenigt"},{"SurahNumber":16,"VerseNumber":4,"Text":"Hij heeft den man van zaad geschapen, en thans is de mensch een bepaalde betwister der opstanding"},{"SurahNumber":16,"VerseNumber":5,"Text":"Hij heeft op dezelfde wijze het vee voor u geschapen, van hetwelk gij de kleederen verkrijgt om u warm te houden, benevens andere voordeelen, terwijl gij er tevens van eet"},{"SurahNumber":16,"VerseNumber":6,"Text":"Het is tegelijk eene eer voor u als gij het des avonds naar huis drijft, en als gij het des morgens wegvoert om het te weiden"},{"SurahNumber":16,"VerseNumber":7,"Text":"En zij dragen uwe lasten naar eene verwijderde plaats, welke gij op geene andere wijze zoudt kunnen bereiken dan met groote moeielijkheid voor u zelven; want uw Heer is goedertieren en barmhartig"},{"SurahNumber":16,"VerseNumber":8,"Text":"Ook heeft hij paarden en muildieren en ezels geschapen om daarop te kunnen rijden, en als een sieraad voor u; en hij schiep evenzoo andere dingen, welke gij niet kent"},{"SurahNumber":16,"VerseNumber":9,"Text":"Het behoort Gode, de menschen te onderrichten nopens den rechten weg, en er zijn er, die daarvan afdwalen: maar indien het hem had behaagt, zou hij u zekerlijk allen geleid hebben"},{"SurahNumber":16,"VerseNumber":10,"Text":"Hij is het, die regenwater van den hemel nederzendt, waarvan gij kunt drinken en waarvan de planten waarmede gij uw vee spijst, haar voedsel ontvangen"},{"SurahNumber":16,"VerseNumber":11,"Text":"Door middel van het water doet hij koorn, olijven en palmboomen, druiven en alle soorten van vruchten voor u ontspruiten. Waarlijk, hierin is een teeken van de goddelijke macht en wijsheid voor hen die aandachtig gadeslaan"},{"SurahNumber":16,"VerseNumber":12,"Text":"En hij heeft den nacht en den dag aan uwen dienst onderworpen, en de zon en de maan en de sterren, die gedwongen zijn op zijn bevel te dienen. Waarlijk, hierin liggen teekenen voor hen die begrijpen willen"},{"SurahNumber":16,"VerseNumber":13,"Text":"Hij heeft u ook de oppermacht gegeven over alles wat hij voor u op aarde heeft geschapen, door zijne verschillende kleuren onderscheiden. Waarlijk, hierin is een teeken voor hen die er over denken"},{"SurahNumber":16,"VerseNumber":14,"Text":"Hij is het, die de zee aan u heeft onderworpen, opdat gij er visschen uit zoudt mogen eten en er versierselen uit mogen halen om u op te schikken; en gij ziet de schepen hare golven doorklieven, opdat gij zoudt trachten door koophandel u met zijnen overvloed te verrijken, en dat gij dankbaar zoudt zijn"},{"SurahNumber":16,"VerseNumber":15,"Text":"En hij heeft op de aarde vastgewortelde bergen geplaatst, dat die zich met u zouden bewegen, en ook rivieren en paden, opdat gij geleidt zoudt worden"},{"SurahNumber":16,"VerseNumber":16,"Text":"Hij heeft tevens teekenen geplaatst, waardoor de menschen hunnen weg zouden kennen; en zij worden door de sterren geleid"},{"SurahNumber":16,"VerseNumber":17,"Text":"Zal dus God die schept, evenals hij zijn, die niet schept? Dient gij dus niet na te denken"},{"SurahNumber":16,"VerseNumber":18,"Text":"Indien gij poogt Gods gunsten te berekenen, zult gij niet in staat zijn haar getal te tellen. Waarlijk. God is genadig en barmhartig"},{"SurahNumber":16,"VerseNumber":19,"Text":"En God kent wat gij verbergt en wat gij openbaart"},{"SurahNumber":16,"VerseNumber":20,"Text":"Maar de afgoden, welke gij buiten God aanbidt, scheppen niets, maar zijn zelven geschapen"},{"SurahNumber":16,"VerseNumber":21,"Text":"Zij zijn dood en niet levend, en zij weten volstrekt niet, Wanneer zij zullen opstaan"},{"SurahNumber":16,"VerseNumber":22,"Text":"Uw God is een eenig God. Wat hen betreft, die niet in het volgende leven gelooven, hunne harten loochenen het meest duidelijke, en zij verwerpen de waarheid met trotschheid"},{"SurahNumber":16,"VerseNumber":23,"Text":"Daaromtrent is geen twijfel, maar God kent wat zij verbergen en wat zij ontdekken. Waarlijk, hij bemint den trots niet"},{"SurahNumber":16,"VerseNumber":24,"Text":"En toen men hun vroeg: Wat heeft uw Heer aan Mahomet nedergezonden? antwoordden zij: Fabelen uit oude tijden"},{"SurahNumber":16,"VerseNumber":25,"Text":"Zoozeer zijn zij aan dwaling overgegeven, dat zij hunne eigene lasten zonder verlichting op den dag der opstanding zullen dragen, en ook een deel der lasten van hen welke zij deden dwalen zonder kennis. Zal het geen zware last zijn dien zij zullen dragen"},{"SurahNumber":16,"VerseNumber":26,"Text":"Hunne voorgangers smeedden vroeger aanslagen. God tastte hun gebouw tot in de grondslagen aan: het dak viel van boven op hen neder, en eene straf kwam over hen, van waar zij die niet verwachtten"},{"SurahNumber":16,"VerseNumber":27,"Text":"Ook op den dag der opstanding zal hij hen met schande bedekken en zal hij zeggen: Waar zijn mijne makkers, over welke gij getwist hebt? Zij, aan wie verstand zal zijn gegeven, zullen antwoorden: Op dezen dag zullen schande en ellende over de ongeloovigen komen"},{"SurahNumber":16,"VerseNumber":28,"Text":"Zij welken de engelen des doods bij het sterven zullen afwachten omdat zij onrechtvaardig met hunne zielen gehandeld hebben, zullen in het oogenblik des doods aanbieden, zich te onderwerpen, zeggende: Wij hebben geen kwaad bedreven. Maar de engelen zullen antwoorden: Ja, waarlijk, God kent wat gij hebt bedreven"},{"SurahNumber":16,"VerseNumber":29,"Text":"Gaat dus de poorten der hel binnen, om daarin voor eeuwig te verblijven; en het verblijf van den trotsche zal ellendig zijn"}]}