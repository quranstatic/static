{"Id":190,"LanguageCodes":["hi","hin"],"Name":"hin-maulanaazizulha","Author":"Maulana Azizul Haque Al Umari","Language":"Hindi","Description":"Hindi","Direction":"ltr","Source":"https://quranenc.com/check/hindi_omari/v1.1.0-csv.1 , https://quranenc.com/en/browse/hindi_omari , https://quranenc.com ,","Translations":[{"SurahNumber":94,"VerseNumber":1,"Text":"(हे नबी!) क्या हमने तुम्हारे लिए तुम्हारा वक्ष (सीना) नहीं खोल दिया"},{"SurahNumber":94,"VerseNumber":2,"Text":"और तुम्हारा बोझ नहीं उतार दिया"},{"SurahNumber":94,"VerseNumber":3,"Text":"जिसने तुम्हारी पीठ तोड़ दी थी।"},{"SurahNumber":94,"VerseNumber":4,"Text":"और तुम्हारी चर्चा को ऊँचा कर दिया।"},{"SurahNumber":94,"VerseNumber":5,"Text":"निश्चय कठिनाई के साथ आसानी भी है।"},{"SurahNumber":94,"VerseNumber":6,"Text":"निश्चय कठिनाई के साथ आसानी भी है।"},{"SurahNumber":94,"VerseNumber":7,"Text":"अतः, जब अवसर मिले, जो आराधना में प्रयास करो।"},{"SurahNumber":94,"VerseNumber":8,"Text":"और अपने पालनहार की ओर ध्यानमग्न हो जाओ।"},{"SurahNumber":95,"VerseNumber":1,"Text":"इंजीर तथा ज़ैतून की शपथ"},{"SurahNumber":95,"VerseNumber":2,"Text":"एवं \"तूरे सीनीन\" की शपथ"},{"SurahNumber":95,"VerseNumber":3,"Text":"और इस शान्ति के नगर की शपथ"},{"SurahNumber":95,"VerseNumber":4,"Text":"हमने इनसान को मनोहर रूप में पैदा किया है।"},{"SurahNumber":95,"VerseNumber":5,"Text":"फिर उसे सबसे नीचे गिरा दिया।"},{"SurahNumber":95,"VerseNumber":6,"Text":"परन्तु, जो ईमान लाये तथा सदाचार किये, उनके लिए ऐसा बदला है, जो कभी समाप्त नहीं होगा।"},{"SurahNumber":95,"VerseNumber":7,"Text":"फिर (तुम मानव जाति) प्रतिफल (बदले) के दिन को क्यों झुठलाते हो"},{"SurahNumber":95,"VerseNumber":8,"Text":"क्या अल्लाह सब अधिकारियों से बढ़ कर अधिकारी नहीं है"},{"SurahNumber":96,"VerseNumber":1,"Text":"अपने पालनहार के नाम से पढ़, जिसने पैदा किया।"},{"SurahNumber":96,"VerseNumber":2,"Text":"जिस ने मनुष्य को रक्त को लोथड़े से पैदा किया।"},{"SurahNumber":96,"VerseNumber":3,"Text":"पढ़, और तेरा पालनहार बड़ा दया वाला है।"},{"SurahNumber":96,"VerseNumber":4,"Text":"जिस ने लेखनी के द्वारा ज्ञान सिखाया।"},{"SurahNumber":96,"VerseNumber":5,"Text":"इन्सान को उसका ज्ञान दिया जिस को वह नहीं जानता था।"},{"SurahNumber":96,"VerseNumber":6,"Text":"वास्तव में, इन्सान सरकशी करता है।"},{"SurahNumber":96,"VerseNumber":7,"Text":"इसलिए कि वह स्वयं को निश्चिन्त (धनवान) समझता है।"},{"SurahNumber":96,"VerseNumber":8,"Text":"निःसंदेह, फिर तेरे पालनहार की ओर पलट कर जाना है।"},{"SurahNumber":96,"VerseNumber":9,"Text":"क्या तुमने उसे देखा जो रोकता है।"},{"SurahNumber":96,"VerseNumber":10,"Text":"एक भक्त को, जब वह नमाज़ अदा करे।"},{"SurahNumber":96,"VerseNumber":11,"Text":"भला देखो तो, यदि वह सीधे मार्ग पर हो।"},{"SurahNumber":96,"VerseNumber":12,"Text":"या अल्लाह से डरने का आदेश देता हो"},{"SurahNumber":96,"VerseNumber":13,"Text":"और देखो तो, यदि उसने झुठलाया तथा मुँह फेरा हो"},{"SurahNumber":96,"VerseNumber":14,"Text":"क्या वह नहीं जानता कि अल्लाह उसे देख रहा है"},{"SurahNumber":96,"VerseNumber":15,"Text":"निश्चय यदि वह नहीं रुकता, तो हम उसे माथे के बल घसेटेंगे।"},{"SurahNumber":96,"VerseNumber":16,"Text":"झूठे और पापी माथे के बल।"},{"SurahNumber":96,"VerseNumber":17,"Text":"तो वह अपनी सभा को बुला ले।"},{"SurahNumber":96,"VerseNumber":18,"Text":"हम भी नरक के फ़रिश्तों को बुलायेंगे।"},{"SurahNumber":96,"VerseNumber":19,"Text":"(हे भक्त) कदापि उसकी बात न सुनो तथा सज्दा करो और मेरे समीप हो जाओ।"},{"SurahNumber":97,"VerseNumber":1,"Text":"निःसंदेह, हमने उस (क़ुर्आन) को 'लैलतुल क़द्र' (सम्मानित रात्रि) में उतारा।"},{"SurahNumber":97,"VerseNumber":2,"Text":"और तुम क्या जानो कि वह 'लैलतुल क़द्र' (सम्मानित रात्रि) क्या है"},{"SurahNumber":97,"VerseNumber":3,"Text":"लैलतुल क़द्र (सम्मानित रात्रि) हज़ार मास से उत्तम है।"},{"SurahNumber":97,"VerseNumber":4,"Text":"उसमें (हर काम को पूर्ण करने के लिए) फ़रिश्ते तथा रूह़ (जिब्रील) अपने पालनहार की आज्ञा से उतरते हैं।"},{"SurahNumber":97,"VerseNumber":5,"Text":"वह शान्ति की रात्रि है, जो भोर होने तक रहती है।"},{"SurahNumber":98,"VerseNumber":1,"Text":"अह्ले किताब के काफ़िर और मुश्रिक लोग ईमान लाने वाले नहीं थे जब तक कि उनके पास खुला प्रमाम न आ जाये।"},{"SurahNumber":98,"VerseNumber":2,"Text":"अर्थात अल्लाह का एक रसूल, जो पवित्र ग्रन्थ पढ़कर सुनाये।"},{"SurahNumber":98,"VerseNumber":3,"Text":"जिसमें उचित आदेश है।"},{"SurahNumber":98,"VerseNumber":4,"Text":"और जिन लोगों को ग्रन्थ दिये गये, उन्होंने इस खुले प्रमाण के आ जाने के पश्चात ही मतभेद किया।"},{"SurahNumber":98,"VerseNumber":5,"Text":"और उन्हें केवल यही आदेश दिया गया था कि वे धर्म को शुध्द रखें और सबको तज कर केवल अल्लाह की उपासना करें, नमाज़ अदा करें और ज़कात दें और यही शाश्त धर्म है।"},{"SurahNumber":98,"VerseNumber":6,"Text":"निःसंदेह, जो लोग अह्ले किताब में से काफ़िर हो गये तथा मुश्रिक (मिश्रणवादी), तो वे सदा नरक की आग में रहेंगे और वही दुष्टतम जन हैं।"},{"SurahNumber":98,"VerseNumber":7,"Text":"जो लोग ईमान लाये तथा सदाचार करते रहे, तो वही सर्वश्रेष्ठ जन हैं।"},{"SurahNumber":98,"VerseNumber":8,"Text":"उनका प्रतिफल उनके पालनहार की ओर से सदा रहने वाले बाग़ हैं। जिनके नीचे नहरें बहती होंगी। वे उनमें सदा निवास करेंगे। अल्लाह उनसे प्रसन्न हुआ और वे अल्लाह से प्रसन्न हुए। ये उसके लिए है, जो अपने पालनहार से डरा।"},{"SurahNumber":99,"VerseNumber":1,"Text":"जब धरती को पूरी तरह झंझोड़ दिया जायेगा।"},{"SurahNumber":99,"VerseNumber":2,"Text":"तथा भूमि अपने बोझ बाहर निकाल देगी।"},{"SurahNumber":99,"VerseNumber":3,"Text":"और इन्सान कहेगा कि इसे क्या हो गया"},{"SurahNumber":99,"VerseNumber":4,"Text":"उस दिन वह अपनी सभी सूचनायें वर्णन कर देगी।"},{"SurahNumber":99,"VerseNumber":5,"Text":"क्योंकि तेरे पालनहार ने उसे यही आदेश दिया है।"},{"SurahNumber":99,"VerseNumber":6,"Text":"उस दिन लोग तितर-बितर होकर आयेंगे, ताकि वे अपने कर्मों को देख लें।"},{"SurahNumber":99,"VerseNumber":7,"Text":"तो जिसने एक कण के बराबर भी पुण्य किया होगा, उसे देख लेगा।"},{"SurahNumber":99,"VerseNumber":8,"Text":"और जिसने एक कण के बराबर भी बुरा किया होगा, उसे देख लेगा।"},{"SurahNumber":100,"VerseNumber":1,"Text":"उन घोड़ों की शपथ, जो दौड़कर हाँफ जाते हैं"},{"SurahNumber":100,"VerseNumber":2,"Text":"फिर पत्थरों पर टाप मारकर चिंगारियाँ निकालने वालों की शपथ"},{"SurahNumber":100,"VerseNumber":3,"Text":"फिर प्रातः काल में धावा बोलने वालों की शपथ"},{"SurahNumber":100,"VerseNumber":4,"Text":"जो धूल उड़ाते हैं।"},{"SurahNumber":100,"VerseNumber":5,"Text":"फिर सेना के बीच घुस जाते हैं।"},{"SurahNumber":100,"VerseNumber":6,"Text":"वास्तव में, इन्सान अपने पालनहार का बड़ा कृतघ्न (नाशुकरा) है।"},{"SurahNumber":100,"VerseNumber":7,"Text":"निश्चित रूप से, वह इसपर स्वयं साक्षी (गवाह) है।"},{"SurahNumber":100,"VerseNumber":8,"Text":"वह धन का बड़ा प्रेमी है।"}]}