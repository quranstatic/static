{"Id":453,"LanguageCodes":["ur","urd"],"Name":"urd-fatehmuhammadja","Author":"Fateh Muhammad Jalandhry","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":43,"VerseNumber":57,"Text":"اور جب مریم کے بیٹے (عیسیٰ) کا حال بیان کیا گیا تو تمہاری قوم کے لوگ اس سے چِلا اُٹھے"},{"SurahNumber":43,"VerseNumber":58,"Text":"اور کہنے لگے کہ بھلا ہمارے معبود اچھے ہیں یا عیسیٰ؟ انہوں نے عیسیٰ کی جو مثال بیان کی ہے تو صرف جھگڑنے کو۔ حقیقت یہ ہے یہ لوگ ہیں ہی جھگڑالو"},{"SurahNumber":43,"VerseNumber":59,"Text":"وہ تو ہمارے ایسے بندے تھے جن پر ہم نے فضل کیا اور بنی اسرائیل کے لئے ان کو (اپنی قدرت کا) نمونہ بنا دیا"},{"SurahNumber":43,"VerseNumber":60,"Text":"اور اگر ہم چاہتے تو تم میں سے فرشتے بنا دیتے جو تمہاری جگہ زمین میں رہتے"},{"SurahNumber":43,"VerseNumber":61,"Text":"اور وہ قیامت کی نشانی ہیں۔ تو (کہہ دو کہ لوگو) اس میں شک نہ کرو اور میرے پیچھے چلو۔ یہی سیدھا رستہ ہے"},{"SurahNumber":43,"VerseNumber":62,"Text":"اور (کہیں) شیطان تم کو (اس سے) روک نہ دے۔ وہ تو تمہارا اعلاینہ دشمن ہے"},{"SurahNumber":43,"VerseNumber":63,"Text":"اور جب عیسیٰ نشانیاں لے کر آئے تو کہنے لگے کہ میں تمہارے پاس دانائی (کی کتاب) لے کر آیا ہوں۔ نیز اس لئے کہ بعض باتیں جن میں تم اختلاف کر رہے ہو تم کو سمجھا دوں۔ تو خدا سے ڈرو اور میرا کہا مانو"},{"SurahNumber":43,"VerseNumber":64,"Text":"کچھ شک نہیں کہ خدا ہی میرا اور تمہارا پروردگار ہے پس اسی کی عبادت کرو۔ یہی سیدھا رستہ ہے"},{"SurahNumber":43,"VerseNumber":65,"Text":"پھر کتنے فرقے ان میں سے پھٹ گئے۔ سو جو لوگ ظالم ہیں ان کی درد دینے والے دن کے عذاب سے خرابی ہے"},{"SurahNumber":43,"VerseNumber":66,"Text":"یہ صرف اس بات کے منتظر ہیں کہ قیامت ان پر ناگہاں آموجود ہو اور ان کو خبر تک نہ ہو"},{"SurahNumber":43,"VerseNumber":67,"Text":"(جو آپس میں) دوست (ہیں) اس روز ایک دوسرے کے دشمن ہوں گے۔ مگر پرہیزگار (کہ باہم دوست ہی رہیں گے)"},{"SurahNumber":43,"VerseNumber":68,"Text":"میرے بندو آج تمہیں نہ کچھ خوف ہے اور نہ تم غمناک ہوگے"},{"SurahNumber":43,"VerseNumber":69,"Text":"جو لوگ ہماری آیتوں پر ایمان لائے اور فرمانبردار ہوگئے"},{"SurahNumber":43,"VerseNumber":70,"Text":"(ان سے کہا جائے گا) کہ تم اور تمہاری بیویاں عزت (واحترام) کے ساتھ بہشت میں داخل ہوجاؤ"},{"SurahNumber":43,"VerseNumber":71,"Text":"ان پر سونے کی پرچوں اور پیالوں کا دور چلے گا۔ اور وہاں جو جی چاہے اور جو آنکھوں کو اچھا لگے (موجود ہوگا) اور (اے اہل جنت) تم اس میں ہمیشہ رہو گے"},{"SurahNumber":43,"VerseNumber":72,"Text":"اور یہ جنت جس کے تم مالک کر دیئے گئے ہو تمہارے اعمال کا صلہ ہے"},{"SurahNumber":43,"VerseNumber":73,"Text":"وہاں تمہارے لئے بہت سے میوے ہیں جن کو تم کھاؤ گے"},{"SurahNumber":43,"VerseNumber":74,"Text":"(اور کفار) گنہگار ہمیشہ دوزخ کے عذاب میں رہیں گے"},{"SurahNumber":43,"VerseNumber":75,"Text":"جو ان سے ہلکا نہ کیا جائے گا اور وہ اس میں نامید ہو کر پڑے رہیں گے"},{"SurahNumber":43,"VerseNumber":76,"Text":"اور ہم نے ان پر ظلم نہیں کیا۔ بلکہ وہی (اپنے آپ پر) ظلم کرتے تھے"},{"SurahNumber":43,"VerseNumber":77,"Text":"اور پکاریں گے کہ اے مالک تمہارا پروردگار ہمیں موت دے دے۔ وہ کہے گا کہ تم ہمیشہ (اسی حالت میں) رہو گے"},{"SurahNumber":43,"VerseNumber":78,"Text":"ہم تمہارے پاس حق لے کر آئے ہیں لیکن تم اکثر حق سے ناخوش ہوتے رہے"},{"SurahNumber":43,"VerseNumber":79,"Text":"کیا انہوں نے کوئی بات ٹھہرا رکھی ہے تو ہم بھی کچھ ٹھہرانے والے ہیں"},{"SurahNumber":43,"VerseNumber":80,"Text":"کیا یہ لوگ یہ خیال کرتے ہیں کہ ہم ان کی پوشیدہ باتوں اور سرگوشیوں کو سنتے نہیں؟ ہاں ہاں (سب سنتے ہیں) اور ہمارے فرشتے ان کے پاس (ان کی سب باتیں) لکھ لیتے ہیں"},{"SurahNumber":43,"VerseNumber":81,"Text":"کہہ دو کہ اگر خدا کے اولاد ہو تو میں (سب سے) پہلے (اس کی) عبادت کرنے والا ہوں"},{"SurahNumber":43,"VerseNumber":82,"Text":"یہ جو کچھ بیان کرتے ہیں آسمانوں اور زمین کا مالک (اور) عرش کا مالک اس سے پاک ہے"},{"SurahNumber":43,"VerseNumber":83,"Text":"تو ان کو بک بک کرنے اور کھیلنے دو۔ یہاں تک کہ جس دن کا ان سے وعدہ کیا جاتا ہے اس کو دیکھ لیں"},{"SurahNumber":43,"VerseNumber":84,"Text":"اور وہی (ایک) آسمانوں میں معبود ہے اور (وہی) زمین میں معبود ہے۔ اور وہ دانا (اور) علم والا ہے"},{"SurahNumber":43,"VerseNumber":85,"Text":"اور وہ بہت بابرکت ہے جس کے لئے آسمانوں اور زمین کی اور جو کچھ ان دونوں میں ہے سب کی بادشاہت ہے۔ اور اسی کو قیامت کا علم ہے اور اسی کی طرف تم لوٹ کر جاؤ گے"},{"SurahNumber":43,"VerseNumber":86,"Text":"اور جن کو یہ لوگ خدا کے سوا پکارتے ہیں وہ سفارش کا کچھ اختیار نہیں رکھتے۔ ہاں جو علم ویقین کے ساتھ حق کی گواہی دیں (وہ سفارش کرسکتے ہیں)"},{"SurahNumber":43,"VerseNumber":87,"Text":"اور اگر تم ان سے پوچھو کہ ان کو کس نے پیدا کیا ہے تو کہہ دیں گے کہ خدا نے۔ تو پھر یہ کہاں بہکے پھرتے ہیں؟"},{"SurahNumber":43,"VerseNumber":88,"Text":"اور (بسااوقات) پیغمبر کہا کرتے ہیں کہ اے پروردگار یہ ایسے لوگ ہیں کہ ایمان نہیں لاتے"},{"SurahNumber":43,"VerseNumber":89,"Text":"تو ان سے منہ پھیر لو اور سلام کہہ دو۔ ان کو عنقریب (انجام) معلوم ہوجائے گا"},{"SurahNumber":44,"VerseNumber":1,"Text":"حٰم"},{"SurahNumber":44,"VerseNumber":2,"Text":"اس کتاب روشن کی قسم"},{"SurahNumber":44,"VerseNumber":3,"Text":"کہ ہم نے اس کو مبارک رات میں نازل فرمایا ہم تو رستہ دکھانے والے ہیں"},{"SurahNumber":44,"VerseNumber":4,"Text":"اسی رات میں تمام حکمت کے کام فیصل کئے جاتے ہیں"},{"SurahNumber":44,"VerseNumber":5,"Text":"(یعنی) ہمارے ہاں سے حکم ہو کر۔ بےشک ہم ہی (پیغمبر کو) بھیجتے ہیں"},{"SurahNumber":44,"VerseNumber":6,"Text":"(یہ) تمہارے پروردگار کی رحمت ہے۔ وہ تو سننے والا جاننے والا ہے"},{"SurahNumber":44,"VerseNumber":7,"Text":"آسمانوں اور زمین کا اور جو کچھ ان دونوں میں ہے سب کا مالک۔ بشرطیکہ تم لوگ یقین کرنے والے ہو"},{"SurahNumber":44,"VerseNumber":8,"Text":"اس کے سوا کوئی معبود نہیں۔ (وہی) جِلاتا ہے اور (وہی) مارتا ہے۔ وہی تمہارا اور تمہارے باپ دادا کا پروردگار ہے"},{"SurahNumber":44,"VerseNumber":9,"Text":"لیکن یہ لوگ شک میں کھیل رہے ہیں"},{"SurahNumber":44,"VerseNumber":10,"Text":"تو اس دن کا انتظار کرو کہ آسمان سے صریح دھواں نکلے گا"},{"SurahNumber":44,"VerseNumber":11,"Text":"جو لوگوں پر چھا جائے گا۔ یہ درد دینے والا عذاب ہے"},{"SurahNumber":44,"VerseNumber":12,"Text":"اے پروردگار ہم سے اس عذاب کو دور کر ہم ایمان لاتے ہیں"},{"SurahNumber":44,"VerseNumber":13,"Text":"(اس وقت) ان کو نصیحت کہاں مفید ہوگی جب کہ ان کے پاس پیغمبر آچکے جو کھول کھول کر بیان کر دیتے ہیں"},{"SurahNumber":44,"VerseNumber":14,"Text":"پھر انہوں نے ان سے منہ پھیر لیا اور کہنے لگے (یہ تو) پڑھایا ہوا (اور) دیوانہ ہے"},{"SurahNumber":44,"VerseNumber":15,"Text":"ہم تو تھوڑے دنوں عذاب ٹال دیتے ہیں (مگر) تم پھر کفر کرنے لگتے ہو"},{"SurahNumber":44,"VerseNumber":16,"Text":"جس دن ہم بڑی سخت پکڑ پکڑیں گے تو بےشک انتقام لے کر چھوڑیں گے"}]}