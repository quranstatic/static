{"Id":461,"LanguageCodes":["ur","urd"],"Name":"urd-muhammadtaqiusm","Author":"Muhammad Taqi Usmani","Language":"Urdu","Description":"Urdu","Direction":"rtl","Source":"","Translations":[{"SurahNumber":56,"VerseNumber":75,"Text":"اب میں ان جگہوں کی قسم کھا کر کہتا ہوں جہاں ستارے گرتے ہیں۔"},{"SurahNumber":56,"VerseNumber":76,"Text":"اور اگر تم سمجھو تو یہ بڑی زبردست قسم ہے۔"},{"SurahNumber":56,"VerseNumber":77,"Text":"کہ یہ بڑا باوقار قرآن ہے ؟"},{"SurahNumber":56,"VerseNumber":78,"Text":"جو ایک محفوظ کتاب میں (پہلے سے) درج ہے۔"},{"SurahNumber":56,"VerseNumber":79,"Text":"اس کو وہی لوگ چھوتے ہیں جو خوب پاک ہیں۔"},{"SurahNumber":56,"VerseNumber":80,"Text":"یہ تمام جہانوں کے پروردگار کی طرف سے تھوڑا تھوڑا کر کے اتارا جارہا ہے۔"},{"SurahNumber":56,"VerseNumber":81,"Text":"کیا پھر بھی تم اس کلام سے بےپروائی برتتے ہو ؟"},{"SurahNumber":56,"VerseNumber":82,"Text":"اور تم نے اسی کو اپنا روزگار بنا لیا ہے کہ (اس کو) جھٹلاتے رہو ؟"},{"SurahNumber":56,"VerseNumber":83,"Text":"پھر ایسا کیوں نہیں ہوتا ہے کہ جب (کسی کی) جان گلے تک پہنچ جاتی ہے۔"},{"SurahNumber":56,"VerseNumber":84,"Text":"اور اس وقت تم (حسرت سے اس کو) دیکھ رہے ہوتے ہو۔"},{"SurahNumber":56,"VerseNumber":85,"Text":"اور تم سے زیادہ ہم اس کے قریب ہوتے ہیں، مگر تمہیں نظر نہیں آتا۔"},{"SurahNumber":56,"VerseNumber":86,"Text":"اگر تمہارا حساب کتاب ہونے والا نہیں ہے تو ایسا کیوں نہیں ہوتا۔"},{"SurahNumber":56,"VerseNumber":87,"Text":"کہ تم اس جان کو واپس لے آؤ، اگر تم سچے ہو ؟"},{"SurahNumber":56,"VerseNumber":88,"Text":"پھر اگر وہ (مرنے والا) اللہ کے مقرب بندوں میں سے ہو۔"},{"SurahNumber":56,"VerseNumber":89,"Text":"تو (اس کے لیے) آرام ہی آرام ہے، خوشبو ہی خوشبو ہے، اور نعمتوں سے بھرا باغ ہے۔"},{"SurahNumber":56,"VerseNumber":90,"Text":"اور اگر وہ دائیں ہاتھ والوں میں سے ہو۔"},{"SurahNumber":56,"VerseNumber":91,"Text":"تو (اس سے کہا جائے گا کہ) تمہارے لیے سلامتی ہی سلامتی ہے کہ تم دائیں ہاتھ والوں میں سے ہو۔"},{"SurahNumber":56,"VerseNumber":92,"Text":"اور اگر وہ ان گمراہوں میں سے ہو جو حق کو جھٹلانے والے تھے۔"},{"SurahNumber":56,"VerseNumber":93,"Text":"تو (اس کے لیے) کھولتے ہوئے پانی کی مہمانی ہے۔"},{"SurahNumber":56,"VerseNumber":94,"Text":"اور دوزخ کا داخلہ ہے۔"},{"SurahNumber":56,"VerseNumber":95,"Text":"اس میں کوئی شک نہیں کہ بالکل صحیح معنی میں یہی یقینی بات ہے۔"},{"SurahNumber":56,"VerseNumber":96,"Text":"لہذا (اے پیغمبر) تم اپنے عظیم پروردگار کا نام لے کر اس کی تسبیح کرو۔"},{"SurahNumber":57,"VerseNumber":1,"Text":"آسمانوں اور زمین میں جو چیز بھی ہے، وہ اللہ کی تسبیح کرتی ہے۔ اور وہی ہے جو اقتدار کا بھی مالک ہے، حکمت کا بھی مالک۔"},{"SurahNumber":57,"VerseNumber":2,"Text":"آسمانوں اور زمین کی بادشاہت اسی کی ہے، وہی زندگی بخشتا اور موت دیتا ہے اور وہ ہر چیز پر پوری قدرت رکھنے والا ہے۔"},{"SurahNumber":57,"VerseNumber":3,"Text":"وہی اول بھی ہے اور آخر بھی، ظاہر بھی اور چھپا ہوا بھی، اور وہ ہر چیز کو پوری طرح جاننے والا ہے۔"},{"SurahNumber":57,"VerseNumber":4,"Text":"وہی ہے جس نے آسمانوں اور زمین کو چھ دن میں پیدا کیا، پھر عرش پر استوا فرمایا، وہ ہر اس چیز کو جانتا ہے جو زمین میں داخل ہوتی ہے اور جو اس سے نکلتی ہے اور ہر اس چیز کو جو آسمان سے اترتی ہے اور جو اس میں چڑھتی ہے اور تم جہاں کہیں ہو، وہ تمہارے ساتھ ہے۔ اور جو کام بھی تم کرتے ہو اللہ اس کو دیکھتا ہے۔"},{"SurahNumber":57,"VerseNumber":5,"Text":"آسمانوں اور زمین کی بادشاہت اسی کی ہے، اور تمام معاملات اللہ ہی کی طرف لوٹائے جاتے ہیں۔"},{"SurahNumber":57,"VerseNumber":6,"Text":"وہ رات کو دن میں داخل کردتیا ہے، اور دن کو رات میں داخل کردیتا ہے، اور وہ سینوں میں چھپی ہوئی باتوں کو خوب جانتا ہے۔"},{"SurahNumber":57,"VerseNumber":7,"Text":"اللہ اور اس کے رسول پر ایمان رکھو، اور جس (مال) میں اللہ نے تمہیں قائم مقام بنایا ہے، اس میں سے (اللہ کے راستے میں) خرچ کرو۔ چنانچہ تم میں سے جو لوگ ایمان لائے ہیں، اور انہوں نے (اللہ کے راستے میں) خرچ کیا ہے، ان کے لیے بڑا اجر ہے۔"},{"SurahNumber":57,"VerseNumber":8,"Text":"اور تمہارے لیے کونسی وجہ ہے کہ تم اللہ پر ایمان نہ رکھو، حالانکہ رسول تمہیں دعوت دے رہے ہیں کہ تم اپنے پروردگار پر ایمان رکھو، اور وہ تم سے عہد لے چکے ہیں، اگر تم واقعی مومن ہو۔"},{"SurahNumber":57,"VerseNumber":9,"Text":"اللہ وہی تو ہے جو اپنے بندے پر کھلی کھلی آیتیں نازل فرماتا ہے، تاکہ تمہیں اندھیریوں سے نکال کر روشنی میں لائے۔ اور یقین جانو اللہ تم پر بہت شفیق، بہت مہربان ہے۔"},{"SurahNumber":57,"VerseNumber":10,"Text":"اور تمہارے لیے کونسی وجہ ہے کہ تم اللہ کے راستے میں خرچ نہ کرو، حالانکہ آسمانوں اور زمین کی ساری میراث اللہ ہی کے لیے ہے۔ تم میں سے جنہوں نے (مکہ کی) فتح سے پہلے خرچ کیا، اور لڑائی لڑی، وہ (بعد والوں کے) برابر نہیں ہیں۔ وہ درجے میں ان لوگوں سے بڑھے ہوئے ہیں جنہوں نے (فتح مکہ کے) بعد خرچ کیا، اور لڑائی لڑی۔ یوں اللہ نے بھلائی کا وعدہ ان سب سے کر رکھا ہے، اور تم جو کچھ کرتے ہو اللہ اس سے پوری طرح باخبر ہے۔"},{"SurahNumber":57,"VerseNumber":11,"Text":"کون ہے جو اللہ کو قرض دے ؟ اچھا قرض جس کے نتیجے میں اللہ اسے دینے والے کے لیے کئی گنا بڑھا دے ؟ اور ایسے شخص کو بڑا باعزت اجر ملے گا۔"},{"SurahNumber":57,"VerseNumber":12,"Text":"اس دن جب تم مومن مردوں اور مومن عورتوں کو دیکھو گے کہ ان کا نور ان کے سامنے اور ان کے دائیں جانب دوڑ رہا ہوگا (اور ان سے کہا جائے گا کہ) آج تمہیں خوشخبری ہے ان باغات کی جن کے نیچے نہریں بہتی ہیں، جن میں تم ہمیشہ ہمیشہ رہو گے۔ یہی ہے جو بڑی زبردست کامیابی ہے۔"},{"SurahNumber":57,"VerseNumber":13,"Text":"اس دن جب منافق مرد اور منافق عورتیں ایمان والوں سے کہیں گے کہ : ذرا ہمارا انتظار کرلو کہ تمہارے نور سے ہم بھی کچھ روشنی حاصل کرلیں۔ ان سے کہا جائے گا کہ : تم اپنے پیچھے لوٹ جاؤ، پھر نور تلاش کرو۔ پھر ان کے درمیان ایک دیوار حائل کردی جائے گی جس میں ایک دروازہ ہوگا جس کے اندر کی طرف رحمت ہوگی، اور باہر کی طرف عذاب ہوگا۔"},{"SurahNumber":57,"VerseNumber":14,"Text":"وہ مومنوں کو پکاریں گے کہ : کیا ہم تمہارے ساتھ نہیں تھے ؟ مومن کہیں گے کہ : ہاں تھے تو سہی، لیکن تم نے خود اپنے آپ کو فتنے میں ڈال لیا، اور انتظار میں رہے، شک میں پڑے رہے، اور جھوٹی آرزوؤں نے تمہیں دھوکے میں ڈالے رکھا، یہاں تک کہ اللہ کا حکم آگیا اور وہ بڑا دھوکے باز (یعنی شیطان) تمہیں اللہ کے بارے میں دھوکا ہی دیتا رہا۔"},{"SurahNumber":57,"VerseNumber":15,"Text":"چنانچہ آج نہ تم سے کوئی فدیہ قبول کیا جائے گا اور نہ ان لوگوں سے جنہوں نے (کھلے بندوں) کفر اختیار کیا تھا۔ تمہارا ٹھکانا دوزخ ہے، وہی تمہاری رکھوالی ہے اور یہ بہت برا انجام ہے۔"}]}