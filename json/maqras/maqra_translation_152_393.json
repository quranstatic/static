{"Id":393,"LanguageCodes":["tr","tur"],"Name":"tur-diyanetvakfi","Author":"Diyanet Vakfi","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":27,"VerseNumber":27,"Text":"(Süleyman Hüdhüd'e) dedi ki: Doğru mu söyledin, yoksa yalancılardan mısın, bakacağız"},{"SurahNumber":27,"VerseNumber":28,"Text":"Şu mektubumu götür, onu kendilerine ver, sonra onlardan biraz çekil de, ne sonuca varacaklarına bak"},{"SurahNumber":27,"VerseNumber":29,"Text":"(Süleyman'ın mektubunu alan Sebe'melikesi,) \"Beyler, ulular! Bana çok önemli bir mektup bırakıldı\" dedi"},{"SurahNumber":27,"VerseNumber":30,"Text":"Mektup Süleyman'dandır, rahman ve rahim olan Allah'ın adıyla (başlamakta) dır"},{"SurahNumber":27,"VerseNumber":31,"Text":"Bana baş kaldırmayın, teslimiyet gösterip bana gelin, diye (yazmaktadır)"},{"SurahNumber":27,"VerseNumber":32,"Text":"(Sonra Melike) dedi ki: Beyler, ulular! Bu işimde bana bir fikir verin. (Bilirsiniz) siz yanımda olmadan (size danışmadan) hiçbir işi kestirip atmam"},{"SurahNumber":27,"VerseNumber":33,"Text":"Onlar, şu cevabı verdiler: Biz güçlü kuvvetli kimseleriz, zorlu savaş erbabıyız; buyruk ise senindir; artık ne buyuracağını sen düşün"},{"SurahNumber":27,"VerseNumber":34,"Text":"Melike: Hükümdarlar bir memlekete girdiler mi, orayı perişan ederler ve halkının ulularını alçaltırlar. (Herhalde) onlar da böyle yapacaklardır, dedi"},{"SurahNumber":27,"VerseNumber":35,"Text":"Ben (şimdi) onlara bir hediye göndereyim de, bakayım elçiler ne (gibi bir sonuç) ile dönecekler"},{"SurahNumber":27,"VerseNumber":36,"Text":"(Elçiler, hediyelerle) Süleyman'a gelince şöyle dedi: Siz bana mal ile yardım mı ediyorsunuz? Allah'ın bana verdiği, size verdiğinden daha iyidir. Hediyenizle (ben değil) siz sevinirsiniz"},{"SurahNumber":27,"VerseNumber":37,"Text":"(Ey elçi!) Onlara dön; iyi bilsinler ki, kendilerine asla karşı koyamıyacakları ordularla gelir, onları muhakkak surette hor ve hakir halde oradan çıkarırız"},{"SurahNumber":27,"VerseNumber":38,"Text":"(Sonra Süleyman müşavirlerine) dedi ki: Ey ulular! Onlar teslimiyet gösterip bana gelmeden önce, hanginiz o melikenin tahtını bana getirebilir"},{"SurahNumber":27,"VerseNumber":39,"Text":"Cinlerden bir ifrit: Sen makamından kalkmadan ben onu sana getiririm. Gerçekten bu işe gücüm yeter ve bana güvenebilirsiniz, dedi"},{"SurahNumber":27,"VerseNumber":40,"Text":"Kitaptan (Allah tarafından verilmiş) bir ilmi olan kimse ise: Gözünü açıp kapamadan ben onu sana getiririm, dedi. (Süleyman) onu (melikenin tahtını) yanıbaşına yerleşmiş olarak görünce: Bu, dedi, şükür mü edeceğim, yoksa nankörlük mü edeceğim diye beni sınamak üzere Rabbimin (gösterdiği) lütfundandır. Şükreden ancak kendisi için şükretmiş olur, nankörlük edene gelince, o bilsin ki, Rabbimin hiçbir şeye ihtiyacı yoktur, çok kerem sahibidir"},{"SurahNumber":27,"VerseNumber":41,"Text":"(Süleyman devamla) dedi ki: Onun tahtını bilemeyeceği bir hale getirin; bakalım tanıyacak mı, yoksa tanıyamayanlar arasında mı olacak"},{"SurahNumber":27,"VerseNumber":42,"Text":"Melike gelince: Senin tahtın da böyle mi? dendi. O şöyle cevap verdi: Tıpkı o! (Süleyman şöyle dedi): Bize daha önce (Allah'tan) bilgi verilmiş ve biz müslüman olmuştuk"},{"SurahNumber":27,"VerseNumber":43,"Text":"Onu, Allah'tan başka taptığı şeyler (o zamana kadar tevhid dinine girmekten) alıkoymuştu. Çünkü kendisi inkarcı bir kavimdendi"},{"SurahNumber":27,"VerseNumber":44,"Text":"Ona: Köşke gir! dendi. Melike onu görünce derin bir su sandı ve eteğini yukarı çekti. Süleyman: Bu, billurdan yapılmış, şeffaf bir zemindir, dedi. Melike de di ki: Rabbim! Ben gerçekten kendime yazık etmişim. Süleymanla beraber alemlerin Rabbi olan Allah'a teslim oldum"},{"SurahNumber":27,"VerseNumber":45,"Text":"Andolsun ki, \"Allah'a kulluk edin!\" (demesi için) Semud kavmine kardeşleri Salih'i gönderdik. Hemen birbiriyle çekişen iki zümre oluverdiler"},{"SurahNumber":27,"VerseNumber":46,"Text":"Salih dedi ki: Ey kavmim! İyilik dururken niçin kötülüğe koşuyorsunuz? Allah'tan mağfiret dileseniz olmaz mı? Belki size merhamet edilir"},{"SurahNumber":27,"VerseNumber":47,"Text":"Şöyle dediler: Senin ve beraberindekilerin yüzünden uğursuzluğa uğradık. Salih: Size çöken uğursuzluk (sebebi), Allah katında (yazılı) dır. Hayır, siz imtihana çekilen bir kavimsiniz, dedi"},{"SurahNumber":27,"VerseNumber":48,"Text":"O şehirde dokuz kişi (elebaşı) vardı ki, bunlar yeryüzünde bozgunculuk yapıyorlar, iyilik tarafına hiç yanaşmıyorlardı"},{"SurahNumber":27,"VerseNumber":49,"Text":"Allah'a and içerek birbirlerine şöyle dediler: Gece ona ve ailesine baskın yapalım (hepsini öldürelim); sonra da velisine: \"Biz (Salih) ailesinin yok edilişi sırasında orada değildik, inanın ki doğru söylüyoruz\" diyelim"},{"SurahNumber":27,"VerseNumber":50,"Text":"Onlar böyle bir tuzak kurdular. Biz de kendileri farkında olmadan, onların planlarını altüst ettik"},{"SurahNumber":27,"VerseNumber":51,"Text":"Bak işte, tuzaklarının akıbeti nice oldu: Onları da; (kendilerine uyan) kavimlerini de (nasıl) toptan helak ettik"},{"SurahNumber":27,"VerseNumber":52,"Text":"İşte haksızlıkları yüzünden çökmüş evleri! Anlayan bir kavim için elbette bunda bir ibret vardır"},{"SurahNumber":27,"VerseNumber":53,"Text":"İman edip Allah'a karşı gelmekten sakınanları ise kurtardık"},{"SurahNumber":27,"VerseNumber":54,"Text":"Lut'u da (peygamber olarak kavmine gönderdik.) Kavmine şöyle demişti: Göz göre göre hala o hayasızlığı yapacak mısınız"},{"SurahNumber":27,"VerseNumber":55,"Text":"(Bu ilahi ikazdan sonra hala) siz, ille de kadınları bırakıp şehvetle erkeklere yaklaşacak mısınız? Doğrusu siz, beyinsizlikte devam edegelen bir kavimsiniz"}]}