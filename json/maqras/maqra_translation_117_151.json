{"Id":151,"LanguageCodes":["fa","fas"],"Name":"fas-abolfazlbahramp","Author":"Abolfazl Bahrampour","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":17,"VerseNumber":99,"Text":"آيا ندانسته‌اند خدايى كه آسمان‌ها و زمين را آفريده قادر است همانند آنها را بيافريند و براى آنها اجلى معين كرده است كه شكى در آن نيست؟ ولى ستمگران، سر باز زده، جز كفر و انكار [نخواستند]"},{"SurahNumber":17,"VerseNumber":100,"Text":"بگو: اگر شما مالك گنج‌هاى رحمت پروردگار من بوديد، در آن صورت از بيم هزينه كردن قطعا امساك مى‌كرديد، و آدمى همواره بخيل است"},{"SurahNumber":17,"VerseNumber":101,"Text":"و همانا ما به موسى نه معجزه‌ى آشكار داديم- پس از بنى اسرائيل بپرس- آن‌گاه كه موسى نزد آنها آمد و فرعون به او گفت: اى موسى! من جدّا تو را جادو شده مى‌پندارم"},{"SurahNumber":17,"VerseNumber":102,"Text":"گفت: تو نيك مى‌دانى كه اين آيات را كه مايه بينش‌هاست جز پروردگار آسمان‌ها و زمين نازل نكرده است، و راستى اى فرعون! من تو را هلاك شده مى‌پندارم"},{"SurahNumber":17,"VerseNumber":103,"Text":"پس فرعون تصميم گرفت تا آنها را از سرزمين مصر بيرون كند و ما، او و هر كه را با وى بود همه را غرق كرديم"},{"SurahNumber":17,"VerseNumber":104,"Text":"و پس از او به بنى اسرائيل گفتيم: در اين سرزمين ساكن شويد، پس وقتى وعده‌ى آخرت فرا رسيد همه شما را با هم مى‌آوريم"},{"SurahNumber":17,"VerseNumber":105,"Text":"و آن [قرآن‌] را به حق نازل كرديم و به حق هم نازل شد، و تو را جز بشارت دهنده و بيم رسان نفرستاديم"},{"SurahNumber":17,"VerseNumber":106,"Text":"و قرآنى كه بخش بخش بر تو نازل كرديم تا آن را بر مردم آرام آرام بخوانى و آن را به تدريج نازل كرديم"},{"SurahNumber":17,"VerseNumber":107,"Text":"بگو: خواه به آن ايمان بياوريد خواه نياوريد، بى‌گمان كسانى كه پيش از آن علم داده شده‌اند هنگامى كه اين كتاب بر آنها تلاوت شود سجده‌كنان بر چانه‌ها به خاك افتند"},{"SurahNumber":17,"VerseNumber":108,"Text":"و مى‌گويند: منزه است پروردگار ما، كه وعده‌ى پروردگارمان قطعا انجام شدنى است"},{"SurahNumber":17,"VerseNumber":109,"Text":"و گريه كنان بر چانه‌ها به خاك افتند و خشوعشان افزون شود"},{"SurahNumber":17,"VerseNumber":110,"Text":"بگو: اللّه را بخوانيد يا رحمان را بخوانيد، هر كدام را خوانديد بهترين نام‌ها براى اوست، و نمازت را زياد بلند يا خيلى آهسته نخوان و ميان آن دو راهى معتدل برگير"},{"SurahNumber":17,"VerseNumber":111,"Text":"و بگو: ستايش خداى را كه نه فرزندى گرفته و نه در فرمانروايى شريكى دارد و نه از زبونى او را ياورى بوده، و او را به بزرگداشتى تمام بزرگ دار"},{"SurahNumber":18,"VerseNumber":1,"Text":"ستايش خداى را كه اين كتاب [آسمانى‌] را بر بنده‌ى خود نازل كرد و هيچ گونه انحرافى در آن ننهاد"},{"SurahNumber":18,"VerseNumber":2,"Text":"[كتابى‌] راست و درست، تا به عقوبتى سخت از نزد خود هشدار دهد و مؤمنان را كه كارهاى شايسته مى‌كنند نويد بخشد كه ايشان را پاداشى نيكوست"},{"SurahNumber":18,"VerseNumber":3,"Text":"كه جاودانه در آن خواهند بود"},{"SurahNumber":18,"VerseNumber":4,"Text":"و تا كسانى را كه گفتند: خداوند فرزندى گرفته است، هشدار دهد"},{"SurahNumber":18,"VerseNumber":5,"Text":"نه آنان و نه پدرانشان به اين [گفتار] دانشى ندارند. سخن بزرگى است كه از دهانشان بيرون مى‌آيد. [و] جز دروغ نمى‌گويند"},{"SurahNumber":18,"VerseNumber":6,"Text":"چه بسا تو از پى [اعراض‌] آنها، اگر به اين گفتار ايمان نياورند، خود را از اندوه هلاك كنى"},{"SurahNumber":18,"VerseNumber":7,"Text":"همانا ما آنچه را كه بر زمين است زينتى براى آن قرار داديم تا امتحانشان كنيم كه كدام يك از ايشان بهتر عمل مى‌كنند"},{"SurahNumber":18,"VerseNumber":8,"Text":"و ما [سر انجام‌] آنچه را كه بر روى زمين است قطعا بيابانى خشك و باير خواهيم كرد"},{"SurahNumber":18,"VerseNumber":9,"Text":"آيا پنداشته‌اى كه اصحاب كهف و سنگ نوشته از آيات عجيب ما بودند"},{"SurahNumber":18,"VerseNumber":10,"Text":"آن‌گاه كه آن جوانان به سوى غار پناه بردند و گفتند: پروردگارا! ما را از جانب خود رحمتى عطا كن و در كارمان براى ما رشد و تعالى فراهم ساز"},{"SurahNumber":18,"VerseNumber":11,"Text":"پس در آن غار ساليانى چند بر گوش‌هايشان [پرده‌ى خواب‌] زديم"},{"SurahNumber":18,"VerseNumber":12,"Text":"آن‌گاه آنها را برانگيختيم تا معلوم داريم كدام يك از آن دو گروه مدت ماندنشان را بهتر حساب مى‌كنند"},{"SurahNumber":18,"VerseNumber":13,"Text":"ما خبرشان را به حق بر تو حكايت مى‌كنيم. آنها جوانانى بودند كه به پروردگار خود ايمان آوردند و ما نيز بر هدايتشان افزوديم"},{"SurahNumber":18,"VerseNumber":14,"Text":"و بر دل‌هايشان قوت بخشيديم آن‌گاه كه [در مقابل مشركان‌] قيام كردند و گفتند: پروردگار ما پروردگار آسمان‌ها و زمين است، غير او هرگز معبودى را نخواهيم خواند كه در اين صورت حتما ناحق گفته‌ايم"},{"SurahNumber":18,"VerseNumber":15,"Text":"اينان قوم ما هستند كه غير او معبودانى اختيار كرده‌اند، چرا بر [الوهيت‌] آنها دليل روشنى نمى‌آورند؟ پس كيست ظالم‌تر از كسى كه بر خدا دروغ ببندد"},{"SurahNumber":18,"VerseNumber":16,"Text":"و چون از آنها و از آنچه جز خدا مى‌پرستند كناره گرفتيد، پس به غار پناه جوييد تا پروردگارتان از رحمت خود بر شما بگسترد و براى شما در كارتان گشايشى فراهم سازد"}]}