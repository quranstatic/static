{"Id":287,"LanguageCodes":["prs"],"Name":"prs-mawlawimuhammad","Author":"Mawlawi Muhammad Anwar Badkhashani","Language":"Dari","Description":"Dari","Direction":"rtl","Source":"https://quranenc.com/en/browse/dari_badkhashani","Translations":[{"SurahNumber":67,"VerseNumber":1,"Text":"بابرکت (و بزرگوار) است آن ذاتی که پادشاهی (عالم) به دست اوست و او بر هر چیزی قادر است"},{"SurahNumber":67,"VerseNumber":2,"Text":"آن ذاتی که مرگ و زندگی را آفرید تا شما را بیازماید که کدام یک از شما نیکوکارتر است و او غالب (و) آمرزگار است"},{"SurahNumber":67,"VerseNumber":3,"Text":"آن ذاتی که هفت آسمان را طبقه طبقه (و هماهنگ) آفريد، در آفرینش پروردگار مهربان هیچ تفاوت و خللی نمی‌بینی، باز چشم بگردان آیا (در آن) نقص و خللی می‌بینی؟"},{"SurahNumber":67,"VerseNumber":4,"Text":"باز هم پی در پی چشم خود را برگردان، (خواهی دید که) چشم در حالیکه خسته و ناتوان است به سویت باز می‌گردد"},{"SurahNumber":67,"VerseNumber":5,"Text":"البته آسمان دنیا را با چراغها زینت دادیم و آنها را (وسیلۀ) سنگسار کردن شیطان‌ها آماده کردیم و عذاب سوزان را برای آنها آماده کرده‌ایم"},{"SurahNumber":67,"VerseNumber":6,"Text":"و برای آنانی که به پروردگارشان کفر ورزیدند عذاب دوزخ (آماده است) و بد بازگشتگاهی است"},{"SurahNumber":67,"VerseNumber":7,"Text":"چون در آنجا افگنده شوند از آن آوازهایی (بد) می‌شنوند در حالیکه می‌جوشد"},{"SurahNumber":67,"VerseNumber":8,"Text":"نزدیک است که (دوزخ) از خشم پاره پاره شود، هرگاه که گروهی (از کفار) در آن انداخته شوند، نگهبانانش از آنها می‌پرسند: آیا بیم دهنده‌ای به‌سوی شما نیامده بود؟"},{"SurahNumber":67,"VerseNumber":9,"Text":"گویند: بلی! بیم دهنده‌ای نزد ما آمد لیكن ما (دعوت او را) دروغ شمردیم و گفتیم: الله چیزی را نازل نکرده است. جز این نیست که شما در گمراهی بس بزرگ هستید"},{"SurahNumber":67,"VerseNumber":10,"Text":"و گویند اگر می‌شنیدیم و یا تعقل می‌کردیم در (زمرۀ) دوزخیان قرار نمی‌گرفتیم"},{"SurahNumber":67,"VerseNumber":11,"Text":"پس به گناه خود اعتراف کردند. پس نفرین بر دوزخیان باد"},{"SurahNumber":67,"VerseNumber":12,"Text":"يقينا آنانی که در پنهانی از پروردگار خود می‌ترسند آمرزش و اجر بزرگ دارند"},{"SurahNumber":67,"VerseNumber":13,"Text":"و سخنان را نهان دارید یا آن را آشکار سازید. (در هر صورت) او به راز دلها آگاه است"},{"SurahNumber":67,"VerseNumber":14,"Text":"آیا کسی که (همه چیز را) آفریده است نمی‌داند؟ در حاليكه او باریک بین از هر چیز آگاه است"},{"SurahNumber":67,"VerseNumber":15,"Text":"او ذاتی است که زمین را برایتان مسخر گردانیده است پس در اطراف آن بروید و از روزی الله بخورید و بازگشت (زنده شدن دوباره) در دست اوست"},{"SurahNumber":67,"VerseNumber":16,"Text":"آیا از ذاتی که در آسمان است خود را در امان می‌دانید که شما را در زمین فرو برد در حالیکه آن می‌جنبد"},{"SurahNumber":67,"VerseNumber":17,"Text":"آیا از ذاتی که در آسمان است ایمن شده‌اید که طوفانی از سنگریزه بر شما بفرستد؟! پس خواهید دانست که بیم دادن من چگونه است"},{"SurahNumber":67,"VerseNumber":18,"Text":"و البته آنانی که پیش از اینها بودند (پیغمبران را) تکذیب کردند (پس ببین) عقوبت من چگونه بوده است"},{"SurahNumber":67,"VerseNumber":19,"Text":"آیا پرندگان را بالای سرشان ندیدند که گاهی بالهای خود را گسترده و گاهی جمع می‌کنند؟! جز پروردگار مهربان آنها را (از افتیدن) نگاه نمی‌دارد، يقينا او هر چیزی را می‌بیند"},{"SurahNumber":67,"VerseNumber":20,"Text":"و کیست آن که لشکر شما باشد و به جای پروردگار مهربان به شما کمک کند؟ کافران جز در فریب و گمراهی نیستند"},{"SurahNumber":67,"VerseNumber":21,"Text":"یا کیست کسی که اگر الله روزی خود را قطع کند به شما روزی دهد؟ بلکه در سرکشی و نفرت لجاجت می‌کنند"},{"SurahNumber":67,"VerseNumber":22,"Text":"پس آیا کسی که بر چهرۀ خود افتاده راه می‌رود هدایت یافته‌تر است یا کسی که ایستاده به راه راست می‌رود؟"},{"SurahNumber":67,"VerseNumber":23,"Text":"بگو: او ذاتی است که شما را آفریده و برایتان گوش و چشم‌ها و دل‌ها قرار داده است. (ولی) کمتر شکر گزاری می‌کنید"},{"SurahNumber":67,"VerseNumber":24,"Text":"بگو: او ذاتی است که شما را در زمین منتشر ساخت و تنها به‌سوی او حشر می‌شوید"},{"SurahNumber":67,"VerseNumber":25,"Text":"و می‌گویند: این وعده‌ای که می‌دهید کی خواهید بود اگر راست می‌گویید؟"},{"SurahNumber":67,"VerseNumber":26,"Text":"بگو: علم (آن) تنها نزد الله است و جز این نیست که من بيم دهندۀ آشکار هستم"},{"SurahNumber":67,"VerseNumber":27,"Text":"پس هرگاه آن را (که وعده داده می‌شدند) نزدیک ببینند، چهره‌های کافران قبيح و گرفته می‌گردد و گفته می‌شود. این همان وعده‌ای است که می‌طلبیدید"},{"SurahNumber":67,"VerseNumber":28,"Text":"بگو: به من خبر دهید اگر الله من و همراهان مرا هلاک کند و یا بر ما رحم کند پس چه کسی کافران را از عذاب دردناک پناه می‌دهد؟"},{"SurahNumber":67,"VerseNumber":29,"Text":"بگو: او پروردگار مهربان است، به او ایمان آورده‌ایم و تنها بر او توکل کرده‌ایم، پس خواهید دانست که چه کسی در گمراهی آشکار است"},{"SurahNumber":67,"VerseNumber":30,"Text":"بگو: به من خبر دهید اگر آب شما در زمین فرو رود، چه کسی برایتان آبی روان (و شیرین) می‌آورد؟"}]}