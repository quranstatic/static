{"Id":207,"LanguageCodes":["it","ita"],"Name":"ita-hamzarobertopic","Author":"Hamza Roberto Piccardo","Language":"Italian","Description":"Italian","Direction":"ltr","Source":"http://tanzil.net","Translations":[{"SurahNumber":15,"VerseNumber":50,"Text":"e che il Mio castigo è davvero un castigo doloroso"},{"SurahNumber":15,"VerseNumber":51,"Text":"E racconta loro degli ospiti di Abramo"},{"SurahNumber":15,"VerseNumber":52,"Text":"Entrarono nella sua casa dicendo: “Pace”. Disse: “Invero ci fate paura!”"},{"SurahNumber":15,"VerseNumber":53,"Text":"Dissero: “Non temere, noi ti annunciamo un figlio sapiente”"},{"SurahNumber":15,"VerseNumber":54,"Text":"Disse: “Mi date questo annuncio quando già mi ha raggiunto la vecchiaia. Che specie di annuncio è questo?”"},{"SurahNumber":15,"VerseNumber":55,"Text":"Dissero: “Quello che ti annunciamo è la verità, non essere fra coloro che disperano”"},{"SurahNumber":15,"VerseNumber":56,"Text":"Disse: “Chi mai dispera della misericordia del suo Signore, se non gli sviati?”"},{"SurahNumber":15,"VerseNumber":57,"Text":"Disse [ancora]: “Qual è la vostra missione, o inviati?”"},{"SurahNumber":15,"VerseNumber":58,"Text":"Risposero: “Siamo stati inviati a un popolo di empi"},{"SurahNumber":15,"VerseNumber":59,"Text":"a parte la famiglia di Lot che tutta salveremo"},{"SurahNumber":15,"VerseNumber":60,"Text":"eccetto sua moglie”. Decretammo che fosse tra quelli che sarebbero rimasti indietro"},{"SurahNumber":15,"VerseNumber":61,"Text":"Quando poi gli inviati giunsero presso la famiglia di Lot"},{"SurahNumber":15,"VerseNumber":62,"Text":"[questi] disse loro: “Invero siete gente che non conosciamo”"},{"SurahNumber":15,"VerseNumber":63,"Text":"Risposero: “Anzi, siamo venuti a te [per recare] ciò di cui dubitano"},{"SurahNumber":15,"VerseNumber":64,"Text":"Siamo venuti con la Verità, e in verità, siamo sinceri"},{"SurahNumber":15,"VerseNumber":65,"Text":"Fai partire la tua gente quando è ancora notte e stai in retroguardia, e che nessuno si volti a guardare indietro. Andate dove vi è stato ordinato”"},{"SurahNumber":15,"VerseNumber":66,"Text":"Questo decidemmo nei suoi confronti: ché in verità tutti gli altri al mattino [seguente] sarebbero stati annientati"},{"SurahNumber":15,"VerseNumber":67,"Text":"Vennero [infatti] gli abitanti della città, rallegrandosi"},{"SurahNumber":15,"VerseNumber":68,"Text":"Disse [Lot]: “Sono i miei ospiti, non disonoratemi"},{"SurahNumber":15,"VerseNumber":69,"Text":"Temete Allah e non copritemi di vergogna”"},{"SurahNumber":15,"VerseNumber":70,"Text":"Risposero: “Già ti abbiamo proibito [di proteggere] chicchessia!”"},{"SurahNumber":15,"VerseNumber":71,"Text":"Disse: “Ecco le mie figlie, se proprio volete farlo”"},{"SurahNumber":15,"VerseNumber":72,"Text":"Per la tua vita, [o Muhammad,] erano accecati dalla loro lussuria"},{"SurahNumber":15,"VerseNumber":73,"Text":"All'alba li sorprese il Grido"},{"SurahNumber":15,"VerseNumber":74,"Text":"Sconvolgemmo la città e facemmo piovere su di essa pietre d'argilla indurita"},{"SurahNumber":15,"VerseNumber":75,"Text":"In verità in ciò vi è un segno per coloro che ne tengono conto"},{"SurahNumber":15,"VerseNumber":76,"Text":"In verità essa [si trovava] su una strada ben nota"},{"SurahNumber":15,"VerseNumber":77,"Text":"In verità in ciò vi è un segno per coloro che credono"},{"SurahNumber":15,"VerseNumber":78,"Text":"E anche gli abitanti di al-Ayka erano iniqui"},{"SurahNumber":15,"VerseNumber":79,"Text":"Ci siamo vendicati di loro. Invero quelle due sono su una strada ben riconoscibile"},{"SurahNumber":15,"VerseNumber":80,"Text":"Già gli abitanti di al-Hijr tacciarono di menzogna i messaggeri"},{"SurahNumber":15,"VerseNumber":81,"Text":"Demmo loro i Nostri segni, ma rimasero indifferenti"},{"SurahNumber":15,"VerseNumber":82,"Text":"Scavavano nelle montagne [le loro] case sicure"},{"SurahNumber":15,"VerseNumber":83,"Text":"ma al mattino li sorprese il Grido"},{"SurahNumber":15,"VerseNumber":84,"Text":"Quello che avevano fatto non li riparò"},{"SurahNumber":15,"VerseNumber":85,"Text":"Non abbiamo creato i cieli e la terra e quello che vi è frammezzo, se non con la verità. In verità l'Ora si avvicina, perdona dunque magnanimamente"},{"SurahNumber":15,"VerseNumber":86,"Text":"In verità, il tuo Signore è l'Incessante Creatore, il Sapiente"},{"SurahNumber":15,"VerseNumber":87,"Text":"Ti abbiamo dato i sette ripetuti e il Sublime Corano"},{"SurahNumber":15,"VerseNumber":88,"Text":"Non volgere gli occhi con invidia, all'effimero benessere che abbiamo concesso ad alcuni di loro e [neppure devi] rattristarti per loro.Abbassa però la tua ala verso i credenti"},{"SurahNumber":15,"VerseNumber":89,"Text":"Di': “Sono nunzio evidente [di un castigo]”"},{"SurahNumber":15,"VerseNumber":90,"Text":"Lo stesso che facemmo scendere sui congiurati"},{"SurahNumber":15,"VerseNumber":91,"Text":"e quelli che fanno del Corano “un'accozzaglia slegata”"},{"SurahNumber":15,"VerseNumber":92,"Text":"per il tuo Signore, tutti li interrogheremo"},{"SurahNumber":15,"VerseNumber":93,"Text":"a proposito di quello che facevano"},{"SurahNumber":15,"VerseNumber":94,"Text":"Proclama con forza quello che ti è stato ordinato e rifuggi dagli associatori"},{"SurahNumber":15,"VerseNumber":95,"Text":"Noi ti bastiamo contro chi ti schernisce"},{"SurahNumber":15,"VerseNumber":96,"Text":"[contro] coloro che affiancano ad Allah un'altra divinità. Presto sapranno"},{"SurahNumber":15,"VerseNumber":97,"Text":"Ben sappiamo che il tuo petto si affligge per quello che dicono"},{"SurahNumber":15,"VerseNumber":98,"Text":"Glorifica il tuo Signore lodandoLo e sii tra coloro che si prosternano"},{"SurahNumber":15,"VerseNumber":99,"Text":"e adora il tuo Signore fin che non ti giunga l'ultima certezza"}]}