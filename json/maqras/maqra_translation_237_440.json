{"Id":440,"LanguageCodes":["tw","twi"],"Name":"twi-sheikhharounism","Author":"Sheikh Haroun Ismaeel","Language":"Twi","Description":"Twi","Direction":"ltr","Source":"https://quranenc.com/en/browse/asante_harun","Translations":[{"SurahNumber":87,"VerseNumber":1,"Text":"Bͻ wo Wura Nyankopͻn Kokuroko no abodin"},{"SurahNumber":87,"VerseNumber":2,"Text":"(Wo Wura) no a Ɔbͻͻ adeε, totoo biribiara pεpεεpε"},{"SurahNumber":87,"VerseNumber":3,"Text":"Na Ɔyε nhyehyεε san kyerε (nipa) kwan"},{"SurahNumber":87,"VerseNumber":4,"Text":"Na Ɔma nwira mono fifire"},{"SurahNumber":87,"VerseNumber":5,"Text":"Na Ɔma no hoa, na edwan"},{"SurahNumber":87,"VerseNumber":6,"Text":"(Nkͻmhyεni), Yε’bεkenkan (Qur’aan no) akyerε wo, na wowerε mmfi"},{"SurahNumber":87,"VerseNumber":7,"Text":"Gyesε deԑ Nyankopͻn pε. Nokorε sε, Ɔno na Onim deε εda adie ne deε asuma"},{"SurahNumber":87,"VerseNumber":8,"Text":"Na Yε’bεyε no mmrε ama wo ama no ayε mmrε"},{"SurahNumber":87,"VerseNumber":9,"Text":"Enti tu (wͻn) fo, efrisε mfasoͻ wͻ afutuo no so"},{"SurahNumber":87,"VerseNumber":10,"Text":"Obi a osuro Nyame no debetu neho fo"},{"SurahNumber":87,"VerseNumber":11,"Text":"Na otibͻneni no deε ͻbεtwe neho afri ho"},{"SurahNumber":87,"VerseNumber":12,"Text":"Ɔno na ͻbεkͻ egya kεseε no mu no"},{"SurahNumber":87,"VerseNumber":13,"Text":"Onnwu wͻ mu, na onnya nkwa nso"},{"SurahNumber":87,"VerseNumber":14,"Text":"Nokorε sε, obi a obedi neho nni anaasε ͻbεyε kronkron no adi nkonim"},{"SurahNumber":87,"VerseNumber":15,"Text":"Na Ͻbͻ ne Wura Nyankopͻn abodin, yԑ Sala (anaa ͻfrε Nyame)"},{"SurahNumber":87,"VerseNumber":16,"Text":"Nanso mopε saa wiase asetena yi"},{"SurahNumber":87,"VerseNumber":17,"Text":"Aberε nso a Daakye deε no na εyε, εno nso na εwͻ hͻ daa"},{"SurahNumber":87,"VerseNumber":18,"Text":"Nokorε sε, saa (afutuo) yi wͻ tetefoͻ no Nsεmpa no mu"},{"SurahNumber":87,"VerseNumber":19,"Text":"Abraham ne Mose Nsεmpa Nwoma no"},{"SurahNumber":88,"VerseNumber":1,"Text":"Asεm kεseε a (nehuu) boro (nipa) soͻ no ho asεm no abeduru wo hͻ"},{"SurahNumber":88,"VerseNumber":2,"Text":"Saa Da no, ebinom ani bewu"},{"SurahNumber":88,"VerseNumber":3,"Text":"Adwumaden, ͻberεhunu"},{"SurahNumber":88,"VerseNumber":4,"Text":"Wͻ’bεkͻ Ogya tanaa a, ano yε den paa mu"},{"SurahNumber":88,"VerseNumber":5,"Text":"Yεbεma wͻn anom nsuo wͻ Nsuohyeε abura mu"},{"SurahNumber":88,"VerseNumber":6,"Text":"Wͻ’nnya aduane nni, na mmom gyesε (nkasεε dua nyononyono bi a yεfrε no) ‘Doariin’ (na wͻ’bεweε)"},{"SurahNumber":88,"VerseNumber":7,"Text":"Ɛnnyε wͻn honam yie, na εmmee wͻn nso"},{"SurahNumber":88,"VerseNumber":8,"Text":"Saa Da no ebinom nso anim bεyε frͻmfrͻm fεfεεfε"},{"SurahNumber":88,"VerseNumber":9,"Text":"Wͻn ani bεgye wͻn mmͻdemmͻ ho"},{"SurahNumber":88,"VerseNumber":10,"Text":"Wͻ Animuonyam Aheman no mu"},{"SurahNumber":88,"VerseNumber":11,"Text":"Wͻ’nnte nsεm hunu biara wͻ hͻ"},{"SurahNumber":88,"VerseNumber":12,"Text":"Asutire a εretene bi wͻ mu"},{"SurahNumber":88,"VerseNumber":13,"Text":"Animuonyam ahennwa bi a yama soͻ nso wͻ mu"},{"SurahNumber":88,"VerseNumber":14,"Text":"Ne nhwehwε nkuruwaa a, esisi hͻ"},{"SurahNumber":88,"VerseNumber":15,"Text":"Ne mpikyi (anaasε atԑ anaa Kushin) a, yato no santen"},{"SurahNumber":88,"VerseNumber":16,"Text":"Ɛne kapεt papa a, εsesε hͻ"},{"SurahNumber":88,"VerseNumber":17,"Text":"Enti wͻ’nhunuu sεdeε yasi abͻ Yoma"},{"SurahNumber":88,"VerseNumber":18,"Text":"Ɛne ͻsoro sεdeε yasi apagya no"},{"SurahNumber":88,"VerseNumber":19,"Text":"Ɛne mmepͻ, sεdeε yasi de atintim hͻ pintinn"},{"SurahNumber":88,"VerseNumber":20,"Text":"Ɛne asaase sεdeε yasi aterε mu"},{"SurahNumber":88,"VerseNumber":21,"Text":"Enti tu (wͻn) fo, efirisε woyε obi a wotu (amanfoͻ) foͻ"},{"SurahNumber":88,"VerseNumber":22,"Text":"Wonyε obi a wohyε wͻn so"},{"SurahNumber":88,"VerseNumber":23,"Text":"Na mmom obi a, ͻbεdane n’akyi ama na w’apo (nokorε) no"},{"SurahNumber":88,"VerseNumber":24,"Text":"Nyankopͻn de asotwee kεseε no bεtwe n’aso"},{"SurahNumber":88,"VerseNumber":25,"Text":"Nokorε sε Yεn hͻ na wͻ’bεsan aba"},{"SurahNumber":88,"VerseNumber":26,"Text":"Nokorε bio nso sε wͻn akontabuo da Yεn so"},{"SurahNumber":89,"VerseNumber":1,"Text":"Mede Ahomakye"},{"SurahNumber":89,"VerseNumber":2,"Text":"Ne Anadwo du no"},{"SurahNumber":89,"VerseNumber":3,"Text":"Ne (abͻdeε a egu) mmienu-mmienu ne Nea Ɔda mu Fua no"},{"SurahNumber":89,"VerseNumber":4,"Text":"Ne εberε a anadwo befri hͻ akͻ, di nse"},{"SurahNumber":89,"VerseNumber":5,"Text":"Enti nsedie wͻ woi mu dema mmadwemmafoͻ"},{"SurahNumber":89,"VerseNumber":6,"Text":"Wonhunuu sεdeε wo Wura Nyankopͻn de yεε Aadfoͻ"},{"SurahNumber":89,"VerseNumber":7,"Text":"(Kuro) Iramfoͻ no, adan atenten wura foͻ no a"},{"SurahNumber":89,"VerseNumber":8,"Text":"Yε’mmͻͻ wͻn sεso (anaasε yenni wͻn adan no sεso) wͻ asaase soͻ"},{"SurahNumber":89,"VerseNumber":9,"Text":"Ɛne Samuudfoͻ no a, na wͻ’dwa abotan mu wͻ bonhwa no mu hͻ (deyε wͻn atenaeε no)"},{"SurahNumber":89,"VerseNumber":10,"Text":"Ɛne Farao, Asraafoͻ dͻm Wura, anaasε εpa Wura (a, na ͻbͻ nneduafoͻ wͻ εpa mu no)"},{"SurahNumber":89,"VerseNumber":11,"Text":"Wᴐn a wᴐ’dii nsεmͻnee wͻ asaase no so"},{"SurahNumber":89,"VerseNumber":12,"Text":"Enti maa bͻne dͻͻso pii wͻ soᴐ no"},{"SurahNumber":89,"VerseNumber":13,"Text":"Wo Wura Nyankopͻn hwiee asotwe abaa-twa guu wͻn so"},{"SurahNumber":89,"VerseNumber":14,"Text":"Nokorε sε, wo Wura Nyankopͻn tεhͻ rewεn"},{"SurahNumber":89,"VerseNumber":15,"Text":"Onipa deε sε ne Wura Nyankopͻn sͻ no hwε, hyε no animuonyam, na Ɔyε no adom bi a, ͻka (detu neho) sε: “Me Wura Nyankopͻn ahyε me animuonyam"},{"SurahNumber":89,"VerseNumber":16,"Text":"Na mmom sε Ɔsͻ no hwε na Ɔma neho kyere no wͻ akͻnhoma ho (anaasε Ɔma no hia no) a, ͻka sε: “Me Wura Nyankopͻn agu m’anim ase “"},{"SurahNumber":89,"VerseNumber":17,"Text":"Daabi (ԑnte saa), nanso monnfa obuo mma agyanka (anaa awisiaa)"},{"SurahNumber":89,"VerseNumber":18,"Text":"Afei monnhyε sε wͻ’didi a, wͻ’ma ahiafoͻ bi die"},{"SurahNumber":89,"VerseNumber":19,"Text":"Afei modi awugyadeε adefodepε so"},{"SurahNumber":89,"VerseNumber":20,"Text":"Na modͻ sika ma no bro so"},{"SurahNumber":89,"VerseNumber":21,"Text":"Daabi, sε asaase bubu na εyε gͻsͻgͻsͻ"},{"SurahNumber":89,"VerseNumber":22,"Text":"Na wo Wura Nyankopͻn ba a Soro abͻfoͻ no ato santen"},{"SurahNumber":89,"VerseNumber":23,"Text":"Na saa Da no yεde Amanehunu gya no ba a, saa Da no onipa bεfa adwen anaasε obetu neho fo, na deεn mfasoͻ na adwen anaa afutuo no bεyε ama no"},{"SurahNumber":89,"VerseNumber":24,"Text":"Ͻbεka sε: “Mehunuui a anka medii (dwuma pa) detoo m’anim maa me Daakye nkwa nna yi"},{"SurahNumber":89,"VerseNumber":25,"Text":"Saa Da no asotwee a (Nyankopͻn debεtwe abͻneεfoͻ no aso no) obiara ntumi ntwe bi saa"},{"SurahNumber":89,"VerseNumber":26,"Text":"Na sεdeε Obesi akyekyere (abͻneεfoͻ no wͻ nkͻnsͻnkͻnsͻn mu no), obiara ntumi nkyekyeree bi saa da"},{"SurahNumber":89,"VerseNumber":27,"Text":"(Yεbεka akyerε apapafoͻ no sε): “Ɔkra a w’akoma atͻ wo yamu"},{"SurahNumber":89,"VerseNumber":28,"Text":"San bra wo Wura Nyankopͻn hͻ, W’agye wo atom wonso w’agye no atom"},{"SurahNumber":89,"VerseNumber":29,"Text":"Enti bεka Menkoa no ho"},{"SurahNumber":89,"VerseNumber":30,"Text":"Na wura Me Soro aheman no mu’’"}]}