{"Id":78,"LanguageCodes":["cs","ces"],"Name":"ces-arnykl","Author":"A. R. Nykl","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":4,"VerseNumber":36,"Text":"Uctívejte Boha a nečiňte mu společníků v uctívání. A buďte dobrými k rodičům svým a příbuzným, k sirotkům a chudým, ať spřízněným s vámi anebo cizím, k přidruživším se k vám, poutníkům a těm, jichž dobyla pravice vaše: neboť Bůh nemiluje domýšlivých a chlubilů"},{"SurahNumber":4,"VerseNumber":37,"Text":"kteří sami jsou skoupými a k lakotě nabádají druhé a skrývají to, čím obdařil je Bůh v štědrosti své: a trest potupný připravili jsme nevěřícím"},{"SurahNumber":4,"VerseNumber":38,"Text":"A nemiluje těch, kteří dávají cos ze jmění svého proto, aby viděni byli lidmi a nevěří v Boha a v den poslední, Ten pak, jemuž Satan jest soudruhem, zajisté špatného má soudruha"},{"SurahNumber":4,"VerseNumber":39,"Text":"Jakého zkrácení by byli doznali, kdyby byli uvěřili v Boha a v den poslední a rozdávali z toho, čím obdařil je Bůh? Bůh zajisté dobře ví o nich"},{"SurahNumber":4,"VerseNumber":40,"Text":"Bůh nezkrátí nikoho ani o váhu zrna hořčičného a dvojnásob odplatí každý dobrý skutek a dána jím bude odměna velká"},{"SurahNumber":4,"VerseNumber":41,"Text":"A jak bude nepravostným, až předvedeme svědky ze všech národů a tebe předvedeme za svědka proti těmto"},{"SurahNumber":4,"VerseNumber":42,"Text":"V den onen přáti si budou nevěřící a ti, kdož nebyli poslušni proroka, aby srovnána s nimi byla země; však nezmohou skrýti ničeho před Bohem"},{"SurahNumber":4,"VerseNumber":43,"Text":"Vy, kteří jste uvěřili, nekonejte modlitbu, když jste opilými, nýbrž vyčkejte, až budete věděti, co mluvíte: rovněž ne, jste-li nečistými — vyjma, jste-li na cestě — dokud jste se byli neumyli. Jste-li nemocni, aneb na cestě, neb přišli jste z nečistého místa, neb měli jste styk se ženou a nenaleznete vody, rozemněte jemný písek a potřete jím tváře a ruce své: neboť Bůh zajisté velký jest v slitovnosti a odpoustění"},{"SurahNumber":4,"VerseNumber":44,"Text":"Zdaž neviděl's ony, kterým dána byla část Knihy? Kupují blud za dobré vedení a chtějí, abyste i vy zbloudili s pravé cesty"},{"SurahNumber":4,"VerseNumber":45,"Text":"Však Bůh nejlépe zná nepřátele vaše: a Bůh dostačitelným jest vám ochráncem a pomocníkem"},{"SurahNumber":4,"VerseNumber":46,"Text":"Jsou mezi Židy někteří, již přemísťují slova (Knihy) a říkají, „Slyšeli jsme a neposlechli jsme, slyš tedy dosud neslyšené a pozoruj nás.“ Pletou slova jazyky svými a popichují proti pravému náboženství. A kdyby řekli; „Slyšeli jsme a poslechli jsme: slyš tedy a pohlédni na nás“ bylo by to lépe pro ně a správnějším. Však Bůh zlořečil jim pro nevíru jejich a pouze málo z nich stalo se věřícími"},{"SurahNumber":4,"VerseNumber":47,"Text":"Vy, kteří jste obdrželi Knihu, uvěřte v to, co seslali jsme vám na potvrzení toho, co již máte, dříve než smažeme tahy obličejů vašich a obrátíme je dozadu, nebo proklejeme vás jako prokleli jsme rušitele dne sobotního: a rozkaz Boha byl ihned vykonán"},{"SurahNumber":4,"VerseNumber":48,"Text":"Bůh zajisté neodpustí, aby dáváni mu byli společníci v božství. Jiné hříchy odpustí, komu bude chtíti: však ten, kdo staví Bohu společníky, v pravdě vymyslí velkou špatnost"},{"SurahNumber":4,"VerseNumber":49,"Text":"Zdaž neviděl's ty, kteří chtěli se ospravedlniti? Však nikoliv: Bůh ospravedlní pouze ty, které bude chtíti a nikdo nebude utištěn ani v nejmenším"},{"SurahNumber":4,"VerseNumber":50,"Text":"Pohleď, jak vymýšlejí lži o Bohu: to dostačí jako důkaz zjevné nepravosti"},{"SurahNumber":4,"VerseNumber":51,"Text":"Zdaž neviděl's ty, kteří obdrželi část Knihy? Věří v Džibta a Tághúta a říkají nevěřícím: „Tito vedeni jsou lepší stezkou než ti, kdož uvěřili.“"},{"SurahNumber":4,"VerseNumber":52,"Text":"Těmto zlořečil Bůh a komu Bůh zlořečil, tomu nelze nalézti pomocníka"},{"SurahNumber":4,"VerseNumber":53,"Text":"Zdaž mají obdržeti podíl v království ti, kteří nedávají bližním ani vlákno z pecky datlové"},{"SurahNumber":4,"VerseNumber":54,"Text":"Či závidí druhým to, čím obdařil je Bůh z milosti své? Vždyť přece dali jsme rodu Abrahamovu Knihu a moudrost a království velké"},{"SurahNumber":4,"VerseNumber":55,"Text":"Někteří z nich věří v proroka a někteří vzdalují se ho: však plamen pekla bude dostačitelným trestem"},{"SurahNumber":4,"VerseNumber":56,"Text":"Ty, kteří neuvěřili ve znamení naše, připalovati budeme ohněm; a jakmile spálena bude kůže jejich, nahradíme ji novou, aby znovu okusili trápení, neboť Bůh zajisté mocný jest a moudrý"},{"SurahNumber":4,"VerseNumber":57,"Text":"Ty pak, kdož uvěřili a konali dobré skutky, uvedeme do zahrad, pod nimiž řeky tekou: v nich přebývati budou věčně. V nich budou míti ženy bez poskvrny a libým stínem zastíněna budou přebývání jejich"}]}