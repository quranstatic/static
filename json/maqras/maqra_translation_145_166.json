{"Id":166,"LanguageCodes":["fil"],"Name":"fil-wwwislamhouseco","Author":"Www.islamhouse.com","Language":"Filipino","Description":"Filipino","Direction":"ltr","Source":"https://quranenc.com/check/tagalog_rwwad/v1.1.1-csv.1 https://quranenc.com/en/browse/tagalog_rwwad https://quranenc.com","Translations":[{"SurahNumber":25,"VerseNumber":21,"Text":"Nagsabi ang mga hindi nag-aasam ng pakikipagkita sa Amin: \"Bakit kasi hindi pinababa sa amin ang mga anghel o [hindi] kami nakakikita sa Panginoon namin.\" Talaga ngang nagmalaki sila sa mga sarili nila at nagpakapalalo sa isang pagpapakapalalong malaki"},{"SurahNumber":25,"VerseNumber":22,"Text":"Sa Araw na makikita nila ang mga anghel, walang balitang nakagagalak sa araw na iyon para sa mga salarin at magsasabi [ang mga anghel]: \"Isang hadlang na hinadlangan"},{"SurahNumber":25,"VerseNumber":23,"Text":"Tutuon Kami sa anumang ginawa nila na gawain saka gagawa Kami rito na alabok na isinabog"},{"SurahNumber":25,"VerseNumber":24,"Text":"Ang mga maninirahan sa Paraiso sa Araw na iyon ay higit na mabuti sa pagtitigilan at higit na maganda sa pahihingahan"},{"SurahNumber":25,"VerseNumber":25,"Text":"[Banggitin mo] ang araw na magkakabiyak-biyak ang langit na may mga ulap at ibababa ang mga anghel sa [maramihang] pagbababa"},{"SurahNumber":25,"VerseNumber":26,"Text":"Ang paghahari, sa Araw na iyon, na totoo ay ukol sa Pinakamaawain. Iyon ay magiging isang Araw na mahirap laban sa mga tagatangging sumampalataya"},{"SurahNumber":25,"VerseNumber":27,"Text":"[Banggitin mo] ang araw na kakagat ang tagalabag sa katarungan sa mga kamay niya, na nagsasabi: \"O kung sana ako ay tumahak kasama sa Sugo sa landas"},{"SurahNumber":25,"VerseNumber":28,"Text":"O kapighatian sa akin! Kung sana ako ay hindi gumawa kay Polano bilang matalik na kaibigan"},{"SurahNumber":25,"VerseNumber":29,"Text":"Talaga ngang nagligaw siya sa akin palayo sa pag-alaala matapos noong dumating ito sa akin. Laging ang demonyo para sa tao ay mapagkanulo"},{"SurahNumber":25,"VerseNumber":30,"Text":"Nagsabi ang Sugo: \"O Panginoon ko, tunay na ang mga kababayan ko ay gumawa sa Qur’ān na ito bilang isinasaisang-tabi"},{"SurahNumber":25,"VerseNumber":31,"Text":"Gayon Kami nagtalaga para sa bawat propeta ng isang kaaway kabilang sa mga salarin. Nakasapat ang Panginoon mo bilang Tagapagpatnubay at bilang Mapag-adya"},{"SurahNumber":25,"VerseNumber":32,"Text":"Nagsabi ang mga tumangging sumampalataya: \"Bakit kasi hindi ibinaba sa kanya ang Qur’ān nang nag-iisang kabuuan?\" Gayon ay upang magpatatag Kami sa pamamagitan niyon sa puso mo. Bumigkas Kami nito nang [unti-unting] pagbigkas"},{"SurahNumber":25,"VerseNumber":33,"Text":"Hindi sila nagdadala sa iyo ng isang paghahalintulad malibang naghatid Kami sa iyo ng katotohanan at higit na maganda sa pagpapaliwanag"},{"SurahNumber":25,"VerseNumber":34,"Text":"Ang mga kakalapin [na nakasubsob] sa mga mukha nila patungo sa Impiyerno, ang mga iyon ay higit na masama sa lugar at higit na ligaw sa landas"},{"SurahNumber":25,"VerseNumber":35,"Text":"Talaga ngang nagbigay Kami kay Moises ng kasulatan at gumawa Kami kasama sa kanya ng kapatid niyang si Aaron bilang katuwang"},{"SurahNumber":25,"VerseNumber":36,"Text":"Kaya nagsabi Kami: \"Pumunta kayong dalawa sa mga taong nagpasinungaling sa mga tanda Namin.\" Kaya winasak Namin sila nang [lubusang] pagwasak"},{"SurahNumber":25,"VerseNumber":37,"Text":"Ang mga tao ni Noe, noong nagpasinungaling sila sa mga sugo, ay nilunod Namin at ginawa Namin sila para sa mga tao bilang tanda. Naglaan Kami para sa mga tagalabag sa katarungan ng isang pagdurusang masakit"},{"SurahNumber":25,"VerseNumber":38,"Text":"[Nagpahamak Kami] sa `Ād, Thamūd, mga kasamahan ng balon, at sa maraming salinlahi sa pagitan niyon"},{"SurahNumber":25,"VerseNumber":39,"Text":"Sa bawat isa ay gumawa Kami ng mga paghahalintulad at sa bawat isa ay dumurog Kami nang isang [matinding] pagdurog"},{"SurahNumber":25,"VerseNumber":40,"Text":"Talaga ngang pumunta sila sa pamayanan na pinaulanan ng ulan ng kasagwaan. Kaya hindi ba dati sila nakakikita niyon? Bagkus sila noon ay hindi nag-aasam ng pagkabuhay"},{"SurahNumber":25,"VerseNumber":41,"Text":"Kapag nakakita sila sa iyo ay wala silang ginagawa sa iyo kundi isang pangungutya, [na nagsasabi]: \"Ito ba ang ipinadala ni Allāh bilang sugo"},{"SurahNumber":25,"VerseNumber":42,"Text":"Tunay na halos talaga sanang nagligaw siya sa atin palayo sa mga diyos natin kung hindi dahil nagtiis tayo sa mga ito.\" Malalaman nila kapag nakikita na nila ang pagdurusa kung sino ang higit na ligaw sa landas"},{"SurahNumber":25,"VerseNumber":43,"Text":"Nakakita ka ba sa sinumang gumawa bilang diyos niya sa pithaya niya? Kaya ikaw ba sa kanya ay magiging isang pinananaligan"},{"SurahNumber":25,"VerseNumber":44,"Text":"O nag-aakala ka na ang higit na marami sa kanila ay dumidinig o nakapag-uunawa? Walang iba sila kundi gaya ng mga hayupan, bagkus sila ay higit na ligaw sa landas"},{"SurahNumber":25,"VerseNumber":45,"Text":"Hindi ka ba nagsaalang-alang sa Panginoon mo kung papaano Siya bumanat ng anino? Kung sakaling niloob Niya ay talaga sanang ginawa Niya ito na nakatigil. Pagkatapos ginawa ang araw bilang gabay rito"},{"SurahNumber":25,"VerseNumber":46,"Text":"Pagkatapos nagpaurong Kami nito tungo sa Amin nang isang madaling paghawak"},{"SurahNumber":25,"VerseNumber":47,"Text":"Siya ang gumawa para sa inyo ng gabi bilang damit at ng pagtulog bilang pamamahinga, at gumawa ng maghapon bilang pagbubuhay"},{"SurahNumber":25,"VerseNumber":48,"Text":"Siya ay ang nagsugo ng mga hangin bilang balitang nakagagalak bago ng awa Niya. Nagpababa Kami mula sa langit ng tubig na naipandadalisay"},{"SurahNumber":25,"VerseNumber":49,"Text":"upang magbigay-buhay Kami sa pamamagitan niyon sa isang bayang patay at magpainom Kami niyon sa kabilang sa nilikha Namin na maraming hayupan at tao"},{"SurahNumber":25,"VerseNumber":50,"Text":"Talaga ngang nagsarisari Kami nito sa gitna nila upang magsaalaala sila ngunit tumutol ang higit na marami sa mga tao [sa anuman] maliban sa kawalang-pasasalamat"},{"SurahNumber":25,"VerseNumber":51,"Text":"Kung sakaling niloob Namin ay talaga sanang nagpadala Kami sa bawat pamayanan ng isang mapagbabala"},{"SurahNumber":25,"VerseNumber":52,"Text":"Kaya huwag kang tumalima sa mga tagatangging sumampalataya at makibaka ka sa kanila nang isang pakikibakang malaki"}]}