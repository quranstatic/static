{"Id":275,"LanguageCodes":["ny","nya"],"Name":"nya-alhajiyusufmuha","Author":"Al Haji Yusuf Muhammad Kanyamula","Language":"Chichewa","Description":"Chichewa","Direction":"ltr","Source":"http://goodwordbooks.com/, Goodword Books, Islamic Dawah Movement of Southern Africa","Translations":[{"SurahNumber":72,"VerseNumber":1,"Text":"Nena: “Zavumbulutsidwa kwa ine kuti gulu la majini lidamvera chivumbulutso cha Mulungu ndipo lidati: Ndithudi ife tamva mawu odabwitsa.”"},{"SurahNumber":72,"VerseNumber":2,"Text":"“Amene apereka dongosolo la kunjira yoyenera ndipo ife takhulupirira zonse zimene zinali kunenedwa ndipo ife sitidzalambira wina aliyense kupatula Ambuye wathu.”"},{"SurahNumber":72,"VerseNumber":3,"Text":"‘Ulemerero ukhale kwa Ambuye wathu. Iye sadakwatire kapena kubereka ana"},{"SurahNumber":72,"VerseNumber":4,"Text":"‘Ndipo kuti anthu opusa amene ali pakati pathu akhala ali kumanenera Mulungu zinthu zonyasa kwambiri"},{"SurahNumber":72,"VerseNumber":5,"Text":"‘Ndipo, ndithudi, ife timaganiza kuti kulibe munthu kapena majini amene angakanene chinthu chabodza chokhudza Mulungu"},{"SurahNumber":72,"VerseNumber":6,"Text":"‘Ndipo, ndithudi, padali anthu pakati pa mtundu wa anthu amene amapeza chitetezo kuchokera kwa anthu a mtundu wa majinn. Koma iwo adangoonjezera kuchita zoipa ndi kusakhulupilira"},{"SurahNumber":72,"VerseNumber":7,"Text":"‘Ndipo iwo adayamba kuganiza monga momwe inu mumaganizira, kuti Mulungu sadzadzutsa wina aliyense"},{"SurahNumber":72,"VerseNumber":8,"Text":"‘Ndipo ife tidafuna kupita kuthambo la pamwamba zedi ndipo tidaona kuti linali lodzadzidwa ndi ogwira ntchito a mphamvu ndi nyenyezi za moto"},{"SurahNumber":72,"VerseNumber":9,"Text":"‘Ndithudi ife tinali Al Jinn\t623 kukhala m’menemo kumvetsera koma amene azimvetsera tsopano, adzapeza malawi a moto uli kumudikira"},{"SurahNumber":72,"VerseNumber":10,"Text":"‘Ife sitidziwa ngati akuwafunira mavuto anthu awo amene ali padziko lapansi kapena kuti Ambuye wawo ali ndi cholinga choti awatsogolere"},{"SurahNumber":72,"VerseNumber":11,"Text":"‘Alipo ena pakati pathu amene ndi angwiro pamene ena ndi ochimwa. Ife ndife magulu otsatira njira zosiyanasiyana"},{"SurahNumber":72,"VerseNumber":12,"Text":"‘Ndipo ife timaganiza kuti sitingathawe Mulungu padziko lapansi ndiponso sitingathawe pothamangitsidwa"},{"SurahNumber":72,"VerseNumber":13,"Text":"‘Ndipo, ndithudi, pamene tidamva ulangizi wake, ife tidakhulupirira ndipo aliyense amene amakhulupirira mwa Ambuye wake sakhala ndi mantha otaya zake kapena kuponderezedwa"},{"SurahNumber":72,"VerseNumber":14,"Text":"‘Ndipo pakati pathu pali ena amene amadzipereka kwathunthu kwa Mulungu ndi ena amene amachita zoipa. Iwo amene adzipereka kwa Mulungu amatsatira njira yoyenera.”"},{"SurahNumber":72,"VerseNumber":15,"Text":"Ndipo iwo amene amachita zoipa adzakhala nkhuni za ku Gahena"},{"SurahNumber":72,"VerseNumber":16,"Text":"Ngati iwo akanakhulupirira ndi kutsatira njira yoyenera, Ife, ndithudi, tikadawapatsa mvula yambiri"},{"SurahNumber":72,"VerseNumber":17,"Text":"Kuti tikhoza kuwayesa ndi izo. Ndi aliyense amene samvera chenjezo la Ambuye wake. Iye adzakonza kuti alandire chilango chowawa zedi"},{"SurahNumber":72,"VerseNumber":18,"Text":"Ndipo Mizikiti ndi ya Mulungu yekha. Motero musapembedze mulungu wina pambali pa Mulungu m’modzi yekha"},{"SurahNumber":72,"VerseNumber":19,"Text":"Ndipo pamene kapolo wa Mulungu anaima kupempha kwa Iye, iwo adamuzungulira mu unyinji wawo mopanikizana"},{"SurahNumber":72,"VerseNumber":20,"Text":"Nena: “Ine ndimapempha kwa Ambuye wanga ndipo sindimufanizira Iye ndi wina aliyense.”"},{"SurahNumber":72,"VerseNumber":21,"Text":"Nena: “Ine ndilibe mphamvu yobweretsa pa inu chinthu choipa kapena kukubweretsani ku njira yoyenera.”"},{"SurahNumber":72,"VerseNumber":22,"Text":"Nena: “Palibe wina aliyense amene anganditeteze ine kwa Mulungu ndipo ine sindingapeze kothawira kwina kulikonse kupatula kwa Iye yekha.”"},{"SurahNumber":72,"VerseNumber":23,"Text":"“Udindo wanga ndi kukuuzani choonadi chimene ndalandira kuchokera kwa Mulungu ndi Uthenga wake, ndipo aliyense amene amanyoza Mulungu ndi Mtumwi wake adzakhala ku moto wa ku Gahena nthawi zonse.”"},{"SurahNumber":72,"VerseNumber":24,"Text":"Mpaka pamene iwo ataona kuopsa kwa chilango chimene chidalonjezedwa kuti chidzafika pa iwo, pamenepo ndipo pamene adzadziwa mbali imene wopanda mphamvu ali ndipo kuti ndi ayani amene anali wochepa m’chiwerengero"},{"SurahNumber":72,"VerseNumber":25,"Text":"Nena: “Ine sindidziwa ngati chimene mwalonjezedwa chidzafika msanga kapena kuti Ambuye wangaadachiikapatali.”"},{"SurahNumber":72,"VerseNumber":26,"Text":"Iyeyekhandiyeameneamadziwa zonse zobisika ndipo zinsinsi zake saululira wina aliyense ayi"},{"SurahNumber":72,"VerseNumber":27,"Text":"Kupatula kwa Atumwi ake amene Iye amawasankha yekha. Ndipo Iye amatumiza gulu la Atetezi amene amayenda patsogolo ndi pambuyo pawo"},{"SurahNumber":72,"VerseNumber":28,"Text":"Amawateteza mpaka pamene aona kuti iwo apereka uthenga wochokera kwa Ambuye wawo. Ndipo Iye amadziwa chili chonse chimene ali nacho ndipo Iye amasunga chiwerengero cha chinthu chili chonse"},{"SurahNumber":73,"VerseNumber":1,"Text":"Oh iwe amene wadzikulunga m’chovala"},{"SurahNumber":73,"VerseNumber":2,"Text":"Dzuka usiku onse kupatula kwanthawi kochepa"},{"SurahNumber":73,"VerseNumber":3,"Text":"Theka la usikuwo kapena kanthawi kocheperako"},{"SurahNumber":73,"VerseNumber":4,"Text":"Kapena kwa kanthawi kochulukirapo ndipo lakatula Korani modekha ndi modukizadukiza monga mmene umayenera kuchitikira"},{"SurahNumber":73,"VerseNumber":5,"Text":"Ndithudi, Ife tidzakutumizira Mawu a mphamvu"},{"SurahNumber":73,"VerseNumber":6,"Text":"Ndithudi kuuka nthawi ya usiku ndi kovuta, ndipo mau amatchulidwa bwino"},{"SurahNumber":73,"VerseNumber":7,"Text":"Ndithudi, iwe masana umatangwanika kwambiri"},{"SurahNumber":73,"VerseNumber":8,"Text":"Ndipo uzikumbukira dzina la Ambuye wako ndipo udzipereke kwathunthu kwa Iye"},{"SurahNumber":73,"VerseNumber":9,"Text":"Iye ndiye Ambuye wa kum’mawa ndi wa kumadzulo. Kulibe Mulungu wina koma Iye yekha. Mulandire Iye kuti akhale Mtetezi wako"},{"SurahNumber":73,"VerseNumber":10,"Text":"Pirira pa zonse zimene ali kunena ndipo siyana nawo mwaulemu"},{"SurahNumber":73,"VerseNumber":11,"Text":"Undisiyire Ine onse amene amakana choonadi nthawi zonse ndipo pirira ndi iwo pakanthawi kochepa"},{"SurahNumber":73,"VerseNumber":12,"Text":"Ife, ndithudi, tili ndi unyolo ndipo tawasungira moto wosatha kuuzima"},{"SurahNumber":73,"VerseNumber":13,"Text":"Ndi chakudya chotsamwitsa ndi chilango chowawa"},{"SurahNumber":73,"VerseNumber":14,"Text":"Patsiku limene dziko ndi mapiri zidzagwedezeka kwambiri ndipo mapiri adzakhala mulu wa mchenga wotaika umene umatuluka kupansi"},{"SurahNumber":73,"VerseNumber":15,"Text":"Ndithudi Ife tatumiza Mtumwi kukhala umboni wokutsutsani monga momwe tidatumizira Mtumwi kwa Farao"},{"SurahNumber":73,"VerseNumber":16,"Text":"Koma Farao sadamumvere Mtumwi ndipo Ife tidamulanga ndi chilango choopsa"},{"SurahNumber":73,"VerseNumber":17,"Text":"Kodi ngati inu simukhulupirira, mudzalithawa bwanji tsiku limene lidzachititsa ana anu a ang’ono kukhala ndi imvi"},{"SurahNumber":73,"VerseNumber":18,"Text":"Tsiku limene thambo la kumwamba lidzang’ambika pakati. Ndithudi lonjezo la Mulungu lidzakwaniritsidwa"},{"SurahNumber":73,"VerseNumber":19,"Text":"Ndithudi ili ndi chenjezo chabe, motero musiyeni aliyense amene afuna kuti atsatire njira yoyenera yonka kwa Ambuye wake kuti aitsatire"}]}