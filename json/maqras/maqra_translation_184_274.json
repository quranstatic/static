{"Id":274,"LanguageCodes":["no","nor"],"Name":"nor-einarberg","Author":"Einar Berg","Language":"Norwegian","Description":"Norwegian","Direction":"ltr","Source":"http://tanzil.net","Translations":[{"SurahNumber":39,"VerseNumber":8,"Text":"Når trengsel og nød rammer mennesket, påkaller han Herren i botferdighet. Senere, når Han sender ham en av Sine nådesbevisninger, glemmer han hva han tidligere bad om, og gir Gud likemenn for å lede bort fra Hans vei. Si: «Nyt livet i vantro, for en kort tid! Du hører til Ildens folk.»"},{"SurahNumber":39,"VerseNumber":9,"Text":"Eller, den som viser ydmykhet i nattens timer, som faller ned eller står oppreist for Herren i engstelig respekt for det hinsidige, og håper på Herrens nåde. Si: «Er de vel like, de som vet og de som ikke vet?» Kun de som har hjertets forstand viser ettertanke"},{"SurahNumber":39,"VerseNumber":10,"Text":"Si: «Mine tjenere som tror, frykt Herren. De som handler godt i denne verden får godt igjen. Guds jord er vid. Og de standhaftige vil få sin lønn i fullt monn, uten å regne på det.»"},{"SurahNumber":39,"VerseNumber":11,"Text":"Si: «Jeg er pålagt å tjene Gud i religiøs oppriktighet overfor Ham"},{"SurahNumber":39,"VerseNumber":12,"Text":"Jeg er pålagt å være den første som gir seg Ham i vold.»"},{"SurahNumber":39,"VerseNumber":13,"Text":"Si: «Jeg frykter en svær dags straff, om jeg skulle være ulydig mot Herren.»"},{"SurahNumber":39,"VerseNumber":14,"Text":"Si: «Gud tjener jeg, og jeg vier Ham i oppriktighet min religion.»"},{"SurahNumber":39,"VerseNumber":15,"Text":"Så dyrk dere hva dere vil utenom Ham! Si: «De virkelige taperne er de som taper seg selv og sin familie på oppstandelsens dag!» Er ikke dette det åpenbare tap"},{"SurahNumber":39,"VerseNumber":16,"Text":"Under seg og over seg har de lag av ild. Slik setter Gud skrekk i Sine tjenere! «Mine tjenere, frykt Meg!»"},{"SurahNumber":39,"VerseNumber":17,"Text":"Men de som holder seg unna avguder, og dyrkingen av dem, og vender seg i bot til Gud, for dem er godt i vente! Så gi Mine tjenere det gode budskap"},{"SurahNumber":39,"VerseNumber":18,"Text":"de som lytter til ordet og følger dets beste anvisninger. Disse er det som Gud veileder. Disse har hjertets forstand"},{"SurahNumber":39,"VerseNumber":19,"Text":"Men den, overfor hvem straffens ord blir realitet, kan du redde ham som er i Ilden"},{"SurahNumber":39,"VerseNumber":20,"Text":"Men de som frykter Herren, dem venter høye saler over saler, hvor bekker sildrer. Det er Guds løfte. Gud sviker ikke Sitt løfte"},{"SurahNumber":39,"VerseNumber":21,"Text":"Du har vel sett at Gud sender vann fra oven, og Han leder det frem til kilder på jorden? Så frembringer Han grøde av forskjellig slag. Siden visner den, og du ser den gulne, og så gjør Han den til sprø strå. I dette er visselig påminnelse for dem som har hjertets forstand"},{"SurahNumber":39,"VerseNumber":22,"Text":"Men den hvis hjerte Gud har åpnet for islam, så han vandrer i Herrens lys? Stakkars dem hvis hjerter er forherdet mot å komme Gud i hu! Disse er langt på villstrå"},{"SurahNumber":39,"VerseNumber":23,"Text":"Gud har åpenbart det skjønneste budskap, en Bok med indre samklang i sin hovedsak, som får dem som frykter Gud til å grøsse. Så blir huden og hjertene myke ved tanken på Gud. Dette er Guds ledelse. Ved denne leder Han dem Han vil. Den Gud lar seile sin egen sjø har ingen veileder"},{"SurahNumber":39,"VerseNumber":24,"Text":"Hva med den som prøver å verge ansiktet mot straffens onde på oppstandelsens dag? Da det blir sagt til de onde: «Smak nå det dere har fortjent.»"},{"SurahNumber":39,"VerseNumber":25,"Text":"De som levde før dem, holdt sannhet for løgn, men så kom straffen over dem fra et hold de ikke ante"},{"SurahNumber":39,"VerseNumber":26,"Text":"og Gud lot dem smake fornedrelse i jordelivet. Men straffen i det hinsidige er visselig større, om de bare hadde visst"},{"SurahNumber":39,"VerseNumber":27,"Text":"Vi har laget all slags sammenligninger for folk i denne Koran, så de måtte komme til ettertanke"},{"SurahNumber":39,"VerseNumber":28,"Text":"En arabisk Koran, uten noe skjevt og vridd, så de måtte vise gudsfrykt"},{"SurahNumber":39,"VerseNumber":29,"Text":"Gud har laget en lignelse om en mann som tilhører uenige partnere, og en mann som tilhører bare én mann. Står disse to likt? Gud være lovet! Men folk flest ved ikke"},{"SurahNumber":39,"VerseNumber":30,"Text":"Du skal dø, og de skal også dø"},{"SurahNumber":39,"VerseNumber":31,"Text":"Så på oppstandelsens dag kan dere tviste med hverandre fremfor Herren"}]}