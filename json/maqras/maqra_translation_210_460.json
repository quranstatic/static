{"Id":460,"LanguageCodes":["ur","urd"],"Name":"urd-muhammadtahirul","Author":"Muhammad Tahir Ul Qadri","Language":"Urdu","Description":"Urdu","Direction":"rtl","Source":"https://irfan-ul-quran.com/","Translations":[{"SurahNumber":52,"VerseNumber":24,"Text":"اور نوجوان (خدمت گزار) اُن کے اِردگرد گھومتے ہوں گے، گویا وہ غلاف میں چھپائے ہوئے موتی ہیں"},{"SurahNumber":52,"VerseNumber":25,"Text":"اور وہ ایک دوسرے کی طرف متوجہ ہو کر باہم پرسشِ احوال کریں گے"},{"SurahNumber":52,"VerseNumber":26,"Text":"وہ کہیں گے: بیشک ہم اس سے پہلے اپنے گھروں میں (عذابِ الٰہی سے) ڈرتے رہتے تھے"},{"SurahNumber":52,"VerseNumber":27,"Text":"پس اللہ نے ہم پر احسان فرما دیا اور ہمیں نارِ جہنّم کے عذاب سے بچا لیا"},{"SurahNumber":52,"VerseNumber":28,"Text":"بیشک ہم پہلے سے ہی اُسی کی عبادت کیا کرتے تھے، بیشک وہ احسان فرمانے والا بڑا رحم فرمانے والا ہے"},{"SurahNumber":52,"VerseNumber":29,"Text":"سو (اے حبیبِ مکرّم!) آپ نصیحت فرماتے رہیں پس آپ اپنے رب کے فضل و کرم سے نہ تو کاہن (یعنی جنّات کے ذریعے خبریں دینے والے) ہیں اور نہ دیوانے"},{"SurahNumber":52,"VerseNumber":30,"Text":"کیا (کفّار) کہتے ہیں: (یہ) شاعر ہیں؟ ہم اِن کے حق میں حوادثِ زمانہ کا انتظار کر رہے ہیں؟"},{"SurahNumber":52,"VerseNumber":31,"Text":"فرما دیجئے: تم (بھی) منتظر رہو اور میں بھی تمہارے ساتھ (تمہاری ہلاکت کا) انتظار کرنے والوں میں ہوں"},{"SurahNumber":52,"VerseNumber":32,"Text":"کیا اُن کی عقلیں انہیں یہ (بے عقلی کی باتیں) سُجھاتی ہیں یا وہ سرکش و باغی لوگ ہیں"},{"SurahNumber":52,"VerseNumber":33,"Text":"یا وہ کہتے ہیں کہ اس (رسول) نے اس (قرآن) کو اَزخود گھڑ لیا ہے، (ایسا نہیں) بلکہ وہ (حق کو) مانتے ہی نہیں ہیں"},{"SurahNumber":52,"VerseNumber":34,"Text":"پس انہیں چاہئے کہ اِس (قرآن) جیسا کوئی کلام لے آئیں اگر وہ سچے ہیں"},{"SurahNumber":52,"VerseNumber":35,"Text":"کیا وہ کسی شے کے بغیر ہی پیدا کر دیئے گئے ہیں یا وہ خود ہی خالق ہیں"},{"SurahNumber":52,"VerseNumber":36,"Text":"یا انہوں نے ہی آسمانوں اور زمین کو پیدا کیا ہے، (ایسا نہیں) بلکہ وہ (حق بات پر) یقین ہی نہیں رکھتے"},{"SurahNumber":52,"VerseNumber":37,"Text":"یا اُن کے پاس آپ کے رب کے خزانے ہیں یا وہ اُن پر نگران (اور) داروغے ہیں"},{"SurahNumber":52,"VerseNumber":38,"Text":"یا اُن کے پاس کوئی سیڑھی ہے (جس پر چڑھ کر) وہ اُس (آسمان) میں کان لگا کر باتیں سن لیتے ہیں؟ سو جو اُن میں سے سننے والا ہے اُسے چاہئے کہ روشن دلیل لائے"},{"SurahNumber":52,"VerseNumber":39,"Text":"کیا اس (خدا) کے لئے بیٹیاں ہیں اور تمہارے لئے بیٹے ہیں"},{"SurahNumber":52,"VerseNumber":40,"Text":"کیا آپ اُن سے کوئی اُجرت طلب فرماتے ہیں کہ وہ تاوان کے بوجھ سے دبے جا رہے ہیں"},{"SurahNumber":52,"VerseNumber":41,"Text":"کیا اُن کے پاس غیب (کا علم) ہے کہ وہ لکھ لیتے ہیں"},{"SurahNumber":52,"VerseNumber":42,"Text":"کیا وہ (آپ سے) کوئی چال چلنا چاہتے ہیں، تو جن لوگوں نے کفر کیا ہے وہ خود ہی اپنے دامِ فریب میں پھنسے جا رہے ہیں"},{"SurahNumber":52,"VerseNumber":43,"Text":"کیا اللہ کے سوا اُن کا کوئی معبود ہے، اللہ ہر اُس چیز سے پاک ہے جسے وہ (اللہ کا) شریک ٹھہراتے ہیں"},{"SurahNumber":52,"VerseNumber":44,"Text":"اور اگر وہ آسمان سے کوئی ٹکڑا (اپنے اوپر) گرتا ہوا دیکھ لیں تو (تب بھی یہ) کہیں گے کہ تہ بہ تہ (گہرا) بادل ہے"},{"SurahNumber":52,"VerseNumber":45,"Text":"سو آپ اُن کو (اُن کے حال پر) چھوڑ دیجئے یہاں تک کہ وہ اپنے اس دن سے آملیں جس میں وہ ہلاک کر دیئے جائیں گے"},{"SurahNumber":52,"VerseNumber":46,"Text":"جس دِن نہ اُن کا مکر و فریب ان کے کچھ کام آئے گا اور نہ ہی اُن کی مدد کی جائے گے"},{"SurahNumber":52,"VerseNumber":47,"Text":"اور بیشک جو لوگ ظلم کر رہے ہیں اُن کے لئے اس عذاب کے علاوہ بھی عذاب ہے، لیکن اُن میں سے اکثر لوگ جانتے نہیں ہیں"},{"SurahNumber":52,"VerseNumber":48,"Text":"اور (اے حبیبِ مکرّم! اِن کی باتوں سے غم زدہ نہ ہوں) آپ اپنے رب کے حکم کی خاطر صبر جاری رکھئے بیشک آپ (ہر وقت) ہماری آنکھوں کے سامنے (رہتے) ہیں٭ اور آپ اپنے رب کی حمد کے ساتھ تسبیح کیجئے جب بھی آپ کھڑے ہوںo٭ اگر ان ظالموں نے نگاہیں پھیر لی ہیں تو کیا ہوا، ہم تو آپ کی طرف سے نگاہیں ہٹاتے ہی نہیں ہیں اور ہم ہر وقت آپ کو ہی تکتے رہتے ہیں"},{"SurahNumber":52,"VerseNumber":49,"Text":"اور رات کے اوقات میں بھی اس کی تسبیح کیجئے اور (پچھلی رات بھی) جب ستارے چھپتے ہیں"},{"SurahNumber":53,"VerseNumber":1,"Text":"قَسم ہے روشن ستارے (محمد صلی اللہ علیہ وآلہ وسلم) کی جب وہ (چشمِ زدن میں شبِ معراج اوپر جا کر) نیچے اترے"},{"SurahNumber":53,"VerseNumber":2,"Text":"تمہیں (اپنی) صحبت سے نوازنے والے (رسول صلی اللہ علیہ وآلہ وسلم جنہوں نے تمہیں اپنا صحابی بنایا) نہ (کبھی) راہ بھولے اور نہ (کبھی) راہ سے بھٹکے"},{"SurahNumber":53,"VerseNumber":3,"Text":"اور وہ (اپنی) خواہش سے کلام نہیں کرتے"},{"SurahNumber":53,"VerseNumber":4,"Text":"اُن کا ارشاد سَراسَر وحی ہوتا ہے جو انہیں کی جاتی ہے"},{"SurahNumber":53,"VerseNumber":5,"Text":"ان کو بڑی قوّتوں و الے رب نے (براہِ راست) علمِ (کامل) سے نوازا"},{"SurahNumber":53,"VerseNumber":6,"Text":"جو حسنِ مُطلَق ہے، پھر اُس نے (اپنے) ظہور کا ارادہ فرمایا"},{"SurahNumber":53,"VerseNumber":7,"Text":"اور وہ (محمد صلی اللہ علیہ وآلہ وسلم شبِ معراج عالمِ مکاں کے) سب سے اونچے کنارے پر تھے (یعنی عالَمِ خلق کی انتہاء پر تھے)"},{"SurahNumber":53,"VerseNumber":8,"Text":"پھر وہ (ربّ العزّت اپنے حبیب محمد صلی اللہ علیہ وآلہ وسلم سے) قریب ہوا پھر اور زیادہ قریب ہوگیا٭o٭ یہ معنی امام بخاری نے حضرت انس رضی اللہ عنہ سے الجامع الصحیح میں روایت کیا ہے، مزید حضرت عبد اﷲ بن عباس، امام حسن بصری، امام جعفر الصادق، محمد بن کعب القرظی التابعی، ضحّاک رضی اللہ عنہم اور دیگر کئی ائمہِ تفسیر کا قول بھی یہی ہے"},{"SurahNumber":53,"VerseNumber":9,"Text":"پھر (جلوۂ حق اور حبیبِ مکرّم صلی اللہ علیہ وآلہ وسلم میں صرف) دو کمانوں کی مقدار فاصلہ رہ گیا یا (انتہائے قرب میں) اس سے بھی کم (ہو گیا)"},{"SurahNumber":53,"VerseNumber":10,"Text":"پس (اُس خاص مقامِ قُرب و وصال پر) اُس (اللہ) نے اپنے عبدِ (محبوب) کی طرف وحی فرمائی جو (بھی) وحی فرمائی"},{"SurahNumber":53,"VerseNumber":11,"Text":"(اُن کے) دل نے اُس کے خلاف نہیں جانا جو (اُن کی) آنکھوں نے دیکھا"},{"SurahNumber":53,"VerseNumber":12,"Text":"کیا تم ان سے اِس پر جھگڑتے ہو کہ جو انہوں نے دیکھا"},{"SurahNumber":53,"VerseNumber":13,"Text":"اور بیشک انہوں نے تو اُس (جلوۂ حق) کو دوسری مرتبہ (پھر) دیکھا (اور تم ایک بار دیکھنے پر ہی جھگڑ رہے ہو)٭o٭ یہ معنی ابن عباس، ابوذر غفاری، عکرمہ التابعی، حسن البصری التابعی، محمد بن کعب القرظی التابعی، ابوالعالیہ الریاحی التابعی، عطا بن ابی رباح التابعی، کعب الاحبار التابعی، امام احمد بن حنبل اور امام ابوالحسن اشعری رضی اللہ عنہم اور دیگر ائمہ کے اَقوال پر ہے"},{"SurahNumber":53,"VerseNumber":14,"Text":"سِدرۃ المنتہٰی کے قریب"},{"SurahNumber":53,"VerseNumber":15,"Text":"اسی کے پاس جنت الْمَاْوٰى ہے"},{"SurahNumber":53,"VerseNumber":16,"Text":"جب نورِ حق کی تجلیّات سِدرَۃ (المنتہٰی) کو (بھی) ڈھانپ رہی تھیں جو کہ (اس پر) سایہ فگن تھیں٭o٭ یہ معنی بھی امام حسن بصری رضی اللہ عنہ و دیگر ائمہ کے اقوال پر ہے"},{"SurahNumber":53,"VerseNumber":17,"Text":"اُن کی آنکھ نہ کسی اور طرف مائل ہوئی اور نہ حد سے بڑھی (جس کو تکنا تھا اسی پر جمی رہی)"},{"SurahNumber":53,"VerseNumber":18,"Text":"بیشک انہوں نے (معراج کی شب) اپنے رب کی بڑی نشانیاں دیکھیں"},{"SurahNumber":53,"VerseNumber":19,"Text":"کیا تم نے لات اور عزٰی (دیویوں) پر غور کیا ہے"},{"SurahNumber":53,"VerseNumber":20,"Text":"اور اُس تیسری ایک اور (دیوی) منات کو بھی (غور سے دیکھا ہے؟ تم نے انہیں اللہ کی بیٹیاں بنا رکھا ہے؟)"},{"SurahNumber":53,"VerseNumber":21,"Text":"(اے مشرکو!) کیا تمہارے لئے بیٹے ہیں اور اس (اللہ) کے لئے بیٹیاں ہیں"},{"SurahNumber":53,"VerseNumber":22,"Text":"(اگر تمہارا تصور درست ہے) تب تو یہ تقسیم بڑی ناانصافی ہے"},{"SurahNumber":53,"VerseNumber":23,"Text":"مگر (حقیقت یہ ہے کہ) وہ (بت) محض نام ہی نام ہیں جو تم نے اور تمہارے باپ دادا نے رکھ لئے ہیں۔ اللہ نے ان کی نسبت کوئی دلیل نہیں اتاری، وہ لوگ محض وہم و گمان کی اور نفسانی خواہشات کی پیروی کر رہے ہیں حالانکہ اُن کے پاس اُن کے رب کی طرف سے ہدایت آچکی ہے"},{"SurahNumber":53,"VerseNumber":24,"Text":"کیا انسان کے لئے وہ (سب کچھ) میسّر ہے جس کی وہ تمنا کرتا ہے"},{"SurahNumber":53,"VerseNumber":25,"Text":"پس آخرت اور دنیا کا مالک تو اللہ ہی ہے"}]}