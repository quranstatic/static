{"Id":464,"LanguageCodes":["uz","uzb"],"Name":"uzb-alauddinmansour","Author":"Alauddin Mansour","Language":"Uzbek","Description":"Uzbek","Direction":"ltr","Source":"https://quranenc.com/check/uzbek_mansour/v1.0.0-csv.1 , https://quranenc.com/en/browse/uzbek_mansour , https://quranenc.com ,","Translations":[{"SurahNumber":84,"VerseNumber":1,"Text":"Осмон ёрилган вақт"},{"SurahNumber":84,"VerseNumber":2,"Text":"Ва у Парвардигори(нинг ёрилиш тўғрисидаги амри)га қулоқ тутган — (мана шу амрга) лойиқ топилган вақтда"},{"SurahNumber":84,"VerseNumber":3,"Text":"Ер ёйилган (теп-текис бўлган) вақт"},{"SurahNumber":84,"VerseNumber":4,"Text":"Ва ўз ичидаги (жасадларни устига) чиқариб ташлаб, бўшаниб олган вақт"},{"SurahNumber":84,"VerseNumber":5,"Text":"Ва у Парвардигори(нинг ёйилиб, теп-текис бўлиш тўғрисидаги амри)га қулоқ тутган — (мана шу амрга) лойиқ топилган вақтда (ана ўша Қиёмат Кунида ҳар бир инсон ўзи қилиб ўтган амалларига рўбарў бўлур)"},{"SurahNumber":84,"VerseNumber":6,"Text":"Эй инсон, албатта сен меҳнат-машаққат чекиб Парвардигорингга (яъни, Унинг мукофот ёки жазосига) боргувчисан, бас, (бу ҳаёти дунёдан ўтганингдан сўнг) У зотга йўлиққувчисан"},{"SurahNumber":84,"VerseNumber":7,"Text":"Ана энди кимнинг номаи аъмоли ўнг томонидан берилса"},{"SurahNumber":84,"VerseNumber":8,"Text":"Бас, у осон ҳисоб билан ҳисоб-китоб қилинажак"},{"SurahNumber":84,"VerseNumber":9,"Text":"Ва ўз(ининг жаннатдаги) аҳли-оиласига шоду хуррам ҳолда қайтажак"},{"SurahNumber":84,"VerseNumber":10,"Text":"Энди кимнинг номаи аъмоли орқа томонидан берилса"},{"SurahNumber":84,"VerseNumber":11,"Text":"Бас, у ўлимини чақириб қолажак"},{"SurahNumber":84,"VerseNumber":12,"Text":"Ва дўзахга киражак"},{"SurahNumber":84,"VerseNumber":13,"Text":"Дарвоқеъ, у (ҳаёти-дунёдалик пайтида) аҳли оиласида (ўз куфру исёни билан) шоду хуррам эди"},{"SurahNumber":84,"VerseNumber":14,"Text":"Албатта у ўзининг ҳеч қачон (Парвардигори ҳузурига) қайтмаслигига ишонар эди"},{"SurahNumber":84,"VerseNumber":15,"Text":"Йўқ, Парвардигори уни шубҳасиз кўриб тургувчи эди"},{"SurahNumber":84,"VerseNumber":16,"Text":"Бас, Мен (қуёш ботаётган пайтда бутун уфқни қоплаб оладиган) шафаққа қасам"},{"SurahNumber":84,"VerseNumber":17,"Text":"Кеча ва у қамраб олган (барча) нарсага қасам"},{"SurahNumber":84,"VerseNumber":18,"Text":"Ҳамда тўла бўлган вақтидаги ойга (яъни, тўлин ойга) қасам ичурманки"},{"SurahNumber":84,"VerseNumber":19,"Text":"Албатта сизлар (эй инсонлар), табақадан табақага минурсизлар (яъни, бир ҳолдан иккинчи ҳолга кўчиб турурсизлар)"},{"SurahNumber":84,"VerseNumber":20,"Text":"Бас, нега улар иймон келтирмайдилар"},{"SurahNumber":84,"VerseNumber":21,"Text":"Уларга Қуръон қироат қилинган вақтида эса (унга иймон келтиришиб, Яратганга) сажда қилмайдилар"},{"SurahNumber":84,"VerseNumber":22,"Text":"Йўқ, улар (Қуръонни ҳам, Қиёмат Куни қайта тирилишни ҳам) ёлғон дерлар"},{"SurahNumber":84,"VerseNumber":23,"Text":"Аллоҳ эса улар ичларига солиб яшираётган нарсаларини (яъни, куфрларини, иймонсизликларини) жуда яхши билгувчидир"},{"SurahNumber":84,"VerseNumber":24,"Text":"Бас, (эй Муҳаммад алайҳис-салоту вас-салом), сиз уларга аламли азоб «хушхабари»ни беринг"},{"SurahNumber":84,"VerseNumber":25,"Text":"Фақатгина иймон келтирган ва яхши амаллар қилган зотлар учун битмас-туганмас ажр-мукофот бордир"},{"SurahNumber":85,"VerseNumber":1,"Text":"Буржлар эгаси бўлмиш осмонга қасам"},{"SurahNumber":85,"VerseNumber":2,"Text":"Ваъда қилинмиш (Қиёмат) Кунига қасам"},{"SurahNumber":85,"VerseNumber":3,"Text":"(Ўша Кунда) гувоҳ бўлгувчи (барча халойиққа) ва гувоҳ бўлингувчи (барча воқеа-ҳодисалар)га қасам-ки"},{"SurahNumber":85,"VerseNumber":4,"Text":"Чоҳ эгалари лаънат қилингайлар"},{"SurahNumber":85,"VerseNumber":5,"Text":"(У чоҳ ўзига итқитилган одамларнинг таналаридан иборат бўлган) «ўтин»ли оловдир"},{"SurahNumber":85,"VerseNumber":6,"Text":"Ўшанда улар ўша (чоҳ)нинг устида ўтириб олган"},{"SurahNumber":85,"VerseNumber":7,"Text":"Ва мўминларга қилаётган ишларига ўзлари гувоҳ бўлган эдилар"},{"SurahNumber":85,"VerseNumber":8,"Text":"Улар (мўминлардан) фақат у (мўмин)лар қудрат ва мақтов эгаси бўлган Аллоҳга иймон келтирганлари учунгина ўч олдилар"},{"SurahNumber":85,"VerseNumber":9,"Text":"У — осмонлар ва Ернинг подшоҳлиги Ўзиники бўлган Зотдир! Аллоҳ барча нарсага гувоҳдир"},{"SurahNumber":85,"VerseNumber":10,"Text":"Албатта мўмин ва мўминаларни фитнага солиб, (бу қилмишларидан) тавба қилмаган кимсалар учун жаҳаннам азоби бордир ва улар учун ўт азоби бордир"},{"SurahNumber":85,"VerseNumber":11,"Text":"Албатта иймон келтирган ва яхши амаллар қилган зотлар учун остидан дарёлар оқиб турадиган жаннатлар бордир. Мана шу катта бахтдир"},{"SurahNumber":85,"VerseNumber":12,"Text":"(Эй Муҳаммад алайҳис-салоту вас-салом), шак-шубҳасиз, Парвардигорингизнинг (кофирларни азоб билан) ушлаши қаттиқдир"},{"SurahNumber":85,"VerseNumber":13,"Text":"Албатта Унинг Ўзи бошлар (яъни, бошлаб йўқдан бор қилур) ва қайтарур (яъни, халойиқни ўлганларидан кейин қайта тирилтирур)"},{"SurahNumber":85,"VerseNumber":14,"Text":"У (мўминларга) мағфиратли муҳаббатли Зотдир"},{"SurahNumber":85,"VerseNumber":15,"Text":"(У) арш соҳиби бўлмиш буюк Зотдир"},{"SurahNumber":85,"VerseNumber":16,"Text":"(У) истаган нарсасини амалга оширгувчидир"},{"SurahNumber":85,"VerseNumber":17,"Text":"(Эй Муҳаммад алайҳис-салоту вас-салом), сизга қўшинларнинг хабари келдими"},{"SurahNumber":85,"VerseNumber":18,"Text":"— Фиръавн (ва унинг одамларининг) ҳамда Самуд (қабиласининг хабари келдими)"},{"SurahNumber":85,"VerseNumber":19,"Text":"Йўқ, кофир бўлган кимсалар (ўзларидан аввал ўтган динсиз кимсалар йўлиққан азоб-ҳалокатлардан ибрат олмай, ҳали ҳам Қуръонни) ёлғон дейишда (оёқ тираб турибдилар)"},{"SurahNumber":85,"VerseNumber":20,"Text":"Ҳолбуки, Аллоҳ уларнинг ортида (барча нарсани билиб) иҳота қилиб тургувчидир"},{"SurahNumber":85,"VerseNumber":21,"Text":"Йўқ, (улар ёлғон дейишаётган нарса) Буюк Қуръондир"},{"SurahNumber":85,"VerseNumber":22,"Text":"Лавҳул-Маҳфуздаги (яъни, ҳар қандай бузилиш ва ўзгаришдан сақланган — ҳимояланган Лавҳдаги Буюк Қуръондир)"},{"SurahNumber":86,"VerseNumber":1,"Text":"Осмонга қасам, тунги йўлчига қасамки"},{"SurahNumber":86,"VerseNumber":2,"Text":"(Эй Муҳаммад алайҳис-салоту вас-салом), сиз тунги йўлчи нима эканини қаердан ҳам билар эдингиз"},{"SurahNumber":86,"VerseNumber":3,"Text":"(У) учар юлдуздир"},{"SurahNumber":86,"VerseNumber":4,"Text":"Ҳар бир жоннинг устида (унинг қилган барча амалларини) ёд олгувчи (фаришта) бордир"},{"SurahNumber":86,"VerseNumber":5,"Text":"Энди инсон ўзининг нимадан яралганига бир боқсин"},{"SurahNumber":86,"VerseNumber":6,"Text":"У отилиб чиқувчи бир сувдан яралган-ку"},{"SurahNumber":86,"VerseNumber":7,"Text":"(Эркакнинг) бели билан (аёлнинг) кўкрак қафаси ўртасидан (отилиб чиқувчи бир сувдан яралган-ку)"},{"SurahNumber":86,"VerseNumber":8,"Text":"Шак-шубҳасиз, (Аллоҳ) уни қайта тирилтиришга қодирдир"},{"SurahNumber":86,"VerseNumber":9,"Text":"Сирлар фош қилинадиган (Қиёмат) Кунида (қайта тирилтиришга қодирдир)"},{"SurahNumber":86,"VerseNumber":10,"Text":"Бас, (у Кунда инсон) учун (Аллоҳнинг азобини қайтаргувчи) бирон куч ҳам, бирон ёрдамчи ҳам бўлмас"},{"SurahNumber":86,"VerseNumber":11,"Text":"Қайта-қайта тушгувчи (ёмғир) эгаси бўлмиш осмонга қасам"},{"SurahNumber":86,"VerseNumber":12,"Text":"(Ўша ёмғир сабабли) ёриб чиққувчи (дон-дун, ўт-ўлан) эгаси бўлмиш Ерга қасамки"},{"SurahNumber":86,"VerseNumber":13,"Text":"Шак-шубҳасиз, у (Қуръон ҳақ билан ботилни) ажратгувчи Сўздир"},{"SurahNumber":86,"VerseNumber":14,"Text":"У ҳазил (яъни, асоссиз, беҳуда сўз) эмасдир"},{"SurahNumber":86,"VerseNumber":15,"Text":"Албатта (кофирлар Муҳаммад алайҳис-салоту вас-саломга қарши турли) ҳийла-найранг қилурлар"},{"SurahNumber":86,"VerseNumber":16,"Text":"Мен ҳам бир ҳийла қилурман (яъни, уларнинг ҳийла-найрангларига муносиб жазо берурман)"},{"SurahNumber":86,"VerseNumber":17,"Text":"Бас, (эй Муҳаммад алайҳис-салоту вас-салом), сиз уларга озгина вақт-муҳлат беринг (яъни, сиз бир оз шошмай туринг, майли улар бугун дину иймонга қарши қўлларидан келганини қилсинлар, эртага Қиёмат қойим бўлганида, албатта, қилмишларига яраша жазоларини олурлар)"}]}