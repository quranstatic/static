{"Id":163,"LanguageCodes":["fa","fas"],"Name":"fas-sayyedjalaloddi","Author":"Sayyed Jalaloddin Mojtabavi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":70,"VerseNumber":19,"Text":"همانا آدمى ناشكيبا- يا حريص- آفريده شده"},{"SurahNumber":70,"VerseNumber":20,"Text":"چون بدى [و رنجى‌] بدو رسد بيتاب است"},{"SurahNumber":70,"VerseNumber":21,"Text":"و چون نعمتى [و رفاهى‌] بدو رسد بازدارنده است- بخل ورزد"},{"SurahNumber":70,"VerseNumber":22,"Text":"مگر نمازگزاران"},{"SurahNumber":70,"VerseNumber":23,"Text":"آنان كه بر نماز خويش پيوسته و پاينده‌اند"},{"SurahNumber":70,"VerseNumber":24,"Text":"و آنان كه در مالهاشان حقى است معلوم- مانند زكات و صدقات-،"},{"SurahNumber":70,"VerseNumber":25,"Text":"براى نيازمند خواهنده و بينواى درمانده"},{"SurahNumber":70,"VerseNumber":26,"Text":"و آنان كه روز پاداش را باور دارند"},{"SurahNumber":70,"VerseNumber":27,"Text":"و آنان كه از عذاب پروردگار خود ترسانند"},{"SurahNumber":70,"VerseNumber":28,"Text":"همانا از عذاب پروردگارشان ايمنى نيست"},{"SurahNumber":70,"VerseNumber":29,"Text":"و آنان كه شرمگاه خويش نگاه مى‌دارند،"},{"SurahNumber":70,"VerseNumber":30,"Text":"مگر از همسران خود يا كنيزانى كه آنها را مالكند، كه [در باره آنها] سرزنش نشوند"},{"SurahNumber":70,"VerseNumber":31,"Text":"پس هر كه فراتر از اين جويد اينانند از حدگذشتگان"},{"SurahNumber":70,"VerseNumber":32,"Text":"و آنان كه امانتها و پيمانهاى خود را رعايت مى‌كنند"},{"SurahNumber":70,"VerseNumber":33,"Text":"و آنان كه به گواهيهاى خويش ايستاده‌اند- متعهد و پايدارند"},{"SurahNumber":70,"VerseNumber":34,"Text":"و آنان كه بر نماز خود نگاهدار و پاسدارند- به نيكوترين و كاملترين وجه نماز مى‌گزارند"},{"SurahNumber":70,"VerseNumber":35,"Text":"ايشانند كه در بهشتها گرامى داشتگانند"},{"SurahNumber":70,"VerseNumber":36,"Text":"پس كافران را چيست كه به تو چشم دوخته و به سويت شتابانند،"},{"SurahNumber":70,"VerseNumber":37,"Text":"از راست و از چپ گروه گروه"},{"SurahNumber":70,"VerseNumber":38,"Text":"آيا هر مردى از آنها طمع دارد كه به بهشت پر نعمت در آيد؟"},{"SurahNumber":70,"VerseNumber":39,"Text":"هرگز، همانا ما آنان را از آنچه مى‌دانند- نطفه- آفريده‌ايم"},{"SurahNumber":70,"VerseNumber":40,"Text":"پس سوگند به خداوند خاورها و باخترها كه هر آينه ما تواناييم،"},{"SurahNumber":70,"VerseNumber":41,"Text":"بر آنكه بهتر از ايشان را به جايشان آريم، و ما واپس مانده- ناتوان و درمانده- نيستيم"},{"SurahNumber":70,"VerseNumber":42,"Text":"پس واگذارشان تا بيهوده گفت‌وگو و بازى كنند تا آن روزشان را كه وعده داده مى‌شوند ببينند"},{"SurahNumber":70,"VerseNumber":43,"Text":"روزى كه از گورها شتابان بيرون آيند گويى كه به سوى نشانه‌اى [كه برپا شده‌] مى‌شتابند"},{"SurahNumber":70,"VerseNumber":44,"Text":"در حالى كه ديدگانشان از ترس فروشده، خوارى و زبونى آنها را فروگرفته است اين است آن روزى كه وعده داده مى‌شدند"},{"SurahNumber":71,"VerseNumber":1,"Text":"همانا نوح را به سوى قومش فرستاديم كه قوم خود را بيم ده پيش از آنكه عذابى دردناك بديشان آيد"},{"SurahNumber":71,"VerseNumber":2,"Text":"گفت: اى قوم من، همانا من شما را بيم‌كننده‌اى آشكارم،"},{"SurahNumber":71,"VerseNumber":3,"Text":"كه خداى يكتا را بپرستيد و از او پروا كنيد و مرا فرمان بريد،"},{"SurahNumber":71,"VerseNumber":4,"Text":"تا گناهانتان را بيامرزد و شما را تا سرآمدى نامبرده واپس دارد، كه سرآمد خداى چون فرا رسد واپس نيفتد، اگر مى‌دانستيد"},{"SurahNumber":71,"VerseNumber":5,"Text":"گفت: پروردگارا، همانا من قوم خود را شب و روز خواندم،"},{"SurahNumber":71,"VerseNumber":6,"Text":"پس خواندن من آنان را جز رميدن و گريختن نيفزود"},{"SurahNumber":71,"VerseNumber":7,"Text":"و هر گاه كه ايشان را بخواندم تا آنها را بيامرزى انگشتان خويش در گوشهاشان كردند- تا نشنوند- و جامه‌هاى خود را بر سر كشيدند- تا مرا نبينند- و [بر كفر خويش‌] پاى فشردند و بسى سركشى و بزرگ‌منشى نمودند"},{"SurahNumber":71,"VerseNumber":8,"Text":"و آنگاه آنان را آشكارا به آواز بلند بخواندم،"},{"SurahNumber":71,"VerseNumber":9,"Text":"باز آنها را آشكارا بگفتم و در نهان بگفتم"},{"SurahNumber":71,"VerseNumber":10,"Text":"پس گفتم: از پروردگارتان آمرزش بخواهيد كه او آمرزگار است،"},{"SurahNumber":71,"VerseNumber":11,"Text":"تا آسمان- ابر- را بر شما بارنده فرستد"},{"SurahNumber":71,"VerseNumber":12,"Text":"و شما را به مالها و پسران يارى كند و به شما بوستانها دهد و برايتان جويها پديد آرد"},{"SurahNumber":71,"VerseNumber":13,"Text":"چيست شما را كه خداى را به بزرگى باور نداريد- يا از عظمت خدا نمى‌ترسيد-؟"},{"SurahNumber":71,"VerseNumber":14,"Text":"و حال آنكه شما را گوناگون- به مراحل يا از حالى پس از حالى- آفريده است"},{"SurahNumber":71,"VerseNumber":15,"Text":"آيا نديده‌ايد كه خدا هفت آسمان را چگونه مطابق- يا بر- يكديگر آفريد،"},{"SurahNumber":71,"VerseNumber":16,"Text":"و ماه را در آنها تابان ساخت و خورشيد را چراغ درخشان كرد؟"},{"SurahNumber":71,"VerseNumber":17,"Text":"و خدا شما را از زمين برويانيد روييدنى- چون گياه"},{"SurahNumber":71,"VerseNumber":18,"Text":"سپس شما را به آن بازگرداند و باز شما را بيرون آرد بيرون آوردنى- به هنگام رستاخيز"},{"SurahNumber":71,"VerseNumber":19,"Text":"و خدا زمين را براى شما بسترى گسترده كرد،"},{"SurahNumber":71,"VerseNumber":20,"Text":"تا از آن به راه‌هاى فراخ- گشاده يا مختلف- برويد"},{"SurahNumber":71,"VerseNumber":21,"Text":"نوح گفت: پروردگارا، اينان مرا نافرمانى كردند و از كسى پيروى كردند كه وى را مال و فرزندانش جز زيانكارى نيفزود"},{"SurahNumber":71,"VerseNumber":22,"Text":"و نيرنگ ساختند نيرنگى بزرگ- در دين خدا، يا در هلاكت من"},{"SurahNumber":71,"VerseNumber":23,"Text":"و گفتند: خدايانتان را وامگذاريد، و وَدّ و سُواع و يَغوث و يَعوق و نَسر را رها مكنيد"},{"SurahNumber":71,"VerseNumber":24,"Text":"و براستى كه بسيارى را گمراه كردند، و [بار خدايا،] ستمكاران- يعنى كافران- را جز گمراهى ميفزاى"},{"SurahNumber":71,"VerseNumber":25,"Text":"به سزاى گناهانشان غرق شدند- به طوفان- و به آتشى- آتش دوزخ- درآورده شدند، پس به جاى خدا براى خود هيچ ياورانى نيافتند"},{"SurahNumber":71,"VerseNumber":26,"Text":"و نوح گفت: پروردگارا، بر روى زمين از اين كافران هيچ كسى را مگذار،"},{"SurahNumber":71,"VerseNumber":27,"Text":"كه اگر بگذاريشان، بندگان تو را گمراه مى‌كنند و جز بدكار و كافر نمى‌زايند"},{"SurahNumber":71,"VerseNumber":28,"Text":"پروردگارا، مرا و پدر و مادرم را و هر كه را كه با ايمان به خانه من در آمده باشد و همه مردان و زنان مؤمن را بيامرز و ستمكاران را جز هلاكت و نابودى ميفزاى"}]}