{"Id":165,"LanguageCodes":["fil"],"Name":"fil-abdullatifeduar","Author":"Abdullatif Eduardo M. Arceo","Language":"Filipino","Description":"Filipino","Direction":"ltr","Source":"Goodword Books , http://www.goodwordbooks.com/ , Center for Peace and Spirituality , https://www.cpsglobal.org/","Translations":[{"SurahNumber":55,"VerseNumber":1,"Text":"(Si Allah) ang Pinakamahabagin"},{"SurahNumber":55,"VerseNumber":2,"Text":"Siya na nagturo (sa inyo O Sangkatauhan) ng Qur’an (sa pamamagitan ng Kanyang Habag)"},{"SurahNumber":55,"VerseNumber":3,"Text":"Siya na lumikha sa tao"},{"SurahNumber":55,"VerseNumber":4,"Text":"Siya na nagturo sa kanya ng maindayog na pananalita"},{"SurahNumber":55,"VerseNumber":5,"Text":"Ang araw at buwan ay tumatakbo (sumusunod) sa kanilang takdang landas (ng buong katumpakan sa oras at sukat)"},{"SurahNumber":55,"VerseNumber":6,"Text":"Ang mga bituin at mga punongkahoy ay kapwa nagpapatirapa sa pagpupuri"},{"SurahNumber":55,"VerseNumber":7,"Text":"At ang kalangitan ay Kanyang itinaas nang matayog, at Kanyang itinakda ang Timbangan (ng katarungan)"},{"SurahNumber":55,"VerseNumber":8,"Text":"Upang kayo ay hindi magmalabis sa hangganan (at sukat)"},{"SurahNumber":55,"VerseNumber":9,"Text":"Kaya’t panatilihin ninyo ang bigat ng may katarungan at huwag ninyong bayaan ang timbangan na magkulang"},{"SurahNumber":55,"VerseNumber":10,"Text":"At Siya ang naglatag ng kalupaan para sa kanyang mga nilikha"},{"SurahNumber":55,"VerseNumber":11,"Text":"Na naririto ang mga bungangkahoy at mga palmera (datiles) na namumunga sa maraming buwig"},{"SurahNumber":55,"VerseNumber":12,"Text":"At gayundin ang mais, ang (kanyang) dahon at tangkay ay bilang pagkain ng mga hayop, at mababangong halaman (herba)"},{"SurahNumber":55,"VerseNumber":13,"Text":"Kaya’t alin sa mga kaloob ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":14,"Text":"Nilikha Niya ang tao (Adan) mula sa malambot na putik na tulad (ng gamit) sa palayukan"},{"SurahNumber":55,"VerseNumber":15,"Text":"At nilikha Niya ang mga Jinn mula sa apoy na walang usok"},{"SurahNumber":55,"VerseNumber":16,"Text":"Kaya’t alin sa mga kaloob ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":17,"Text":"(Siya ang) Panginoon ng dalawang Silangan (ang lugar ng pagsikat ng araw sa panahon ng Tag-init at Taglamig), at Panginoon ng dalawang Kanluran (ang lugar ng paglubog ng araw sa panahon ng Tag-init at Taglamig)"},{"SurahNumber":55,"VerseNumber":18,"Text":"Kaya’t alin sa mga kaloob ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":19,"Text":"Hinayaan Niya na maging malaya ang dalawang bahagi ng dagat (ang maalat at matabang na tubig); na huwag magkatagpo"},{"SurahNumber":55,"VerseNumber":20,"Text":"Na sa pagitan nila ay may isang sagka at sila ay hindi magsasanib (sa isa’t isa)"},{"SurahNumber":55,"VerseNumber":21,"Text":"Kaya’t alin sa mga kaloob na ito ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":22,"Text":"Na rito (sa dagat) ay nagmumula ang mga perlas at batong bulaklak"},{"SurahNumber":55,"VerseNumber":23,"Text":"Kaya’t alin sa mga kaloob na ito ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":24,"Text":"At nasa Kanyang (pag-aaruga) ang mga barko na naglalayag nang mabilis sa karagatan, na matayog na tulad ng mga bundok"},{"SurahNumber":55,"VerseNumber":25,"Text":"Kaya’t alin sa mga kaloob na ito ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":26,"Text":"Ang lahat ng anupamang nasa kalupaan ay maglalaho"},{"SurahNumber":55,"VerseNumber":27,"Text":"Datapuwa’t mananatili (magpakailanman) ang Mukha ng iyong Panginoon na Tigib ng Kaluwalhatian, Kasaganaan at Karangalan"},{"SurahNumber":55,"VerseNumber":28,"Text":"Kaya’t alin sa mga kaloob na ito ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":29,"Text":"Ang bawat nilalang dito sa kalangitan at kalupaan ay sa Kanya humahanap ng kanilang pangangailangan. At sa araw-araw, Siya ang nagpapatupad (ng pansantinakpang) kapangyarihan (katulad ng pagbibigay ng karangalan sa ilan, kahihiyan sa iba, buhay sa ilan, kamatayan sa iba, atbp)"},{"SurahNumber":55,"VerseNumber":30,"Text":"Kaya’t alin sa mga kaloob na ito ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":31,"Text":"Hindi maglalaon ay Aming igagawad (ang inyong kahihinatnan), o kayong dalawang uri ng nilalang (mga Jinn at Tao)"},{"SurahNumber":55,"VerseNumber":32,"Text":"Kaya’t alin sa mga kaloob na ito ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":33,"Text":"O kayong kalipunan ng mga Jinn at Tao! Kung kayo ay may kapangyarihan upang sulasugin ang mga hangganan (at lahat ng sulok) ng kalangitan at kalupaan, kung gayon ay inyong sulasugin! Datapuwa’t hindi kayo makakatawid doon malibang Aming (Allah) pahintulutan"},{"SurahNumber":55,"VerseNumber":34,"Text":"Kaya’t alin sa mga kaloob na ito ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":35,"Text":"At sa inyong dalawa (mga Jinn at Tao) ay ipapadala (sa inyong masasama) ang walang usok na lagablab ng apoy (upang tumupok) at ng (lusaw) na tanso, at kayo ay hindi makakapananggalang sa inyong sarili"},{"SurahNumber":55,"VerseNumber":36,"Text":"Kaya’t alin sa mga kaloob na ito ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":37,"Text":"At kung ang kalangitan ay mahati sa pagkapunit, at yaon ay maging pula na tila pamahid (na tunaw)"},{"SurahNumber":55,"VerseNumber":38,"Text":"Kaya’t alin sa mga kaloob na ito ang inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":39,"Text":"Sa Araw na yaon, ang Tao maging ang Jinn ay hindi tatanungin sa kanyang kasalanan (sapagkat ito ay natukoy na sa kulay ng kanilang mukha, kung ito ay itim o puti)"},{"SurahNumber":55,"VerseNumber":40,"Text":"Kaya’t alin sa mga kaloob na ito ng inyong Panginoon ang inyong itinatatwa (o mga Jinn at Tao)"},{"SurahNumber":55,"VerseNumber":41,"Text":"Ang Mujrimun (mga makasalanan, walang pananalig, mapagsamba sa diyus-diyosan, kriminal, tampalasan, buktot, atbp.) ay makikilala sa kanilang mga tanda (maiitim na mukha), at sila ay sasakmalin sa kanilang nakalawit at natataliang buhok (sa noo) at sa kanilang mga paa"},{"SurahNumber":55,"VerseNumber":42,"Text":"Kaya’t alin sa mga kaloob na ito ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":43,"Text":"Ito ang Impiyerno na itinanggi ng Mujrimun (mga makasalanan, walang pananalig, mapagsamba sa diyus-diyosan, kriminal, tampalasan, buktot, atbp)"},{"SurahNumber":55,"VerseNumber":44,"Text":"Sila ay magsisiikot sa pagitan (ng Impiyerno), sa gitna ng mainit at kumukulong tubig"},{"SurahNumber":55,"VerseNumber":45,"Text":"Kaya’t alin sa mga kaloob na ito ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":46,"Text":"Datapuwa’tsiya(natunaynasumasampalatayakayAllah at sa Kanyang Kaisahan at sa Islam, na gumagawa ng lahat ng mga ipinag-uutos ni Allah at ng Kanyang Tagapagbalita at umiiwas sa lahat ng masama at mga ipinagbabawal sa Islam), na may pagkatakot (at pangangamba) sa pagtindig sa harapan (ng Luklukan ng Paghuhukom) ng kanyang Panginoon, doon ay magkakaroon ng dalawang Halamanan (Paraiso)"},{"SurahNumber":55,"VerseNumber":47,"Text":"Kaya’t alin sa mga kaloob na ito ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":48,"Text":"Na may malalabay na mga sanga (ng lahat ng uri ng mga punongkahoy)"},{"SurahNumber":55,"VerseNumber":49,"Text":"Kaya’t alin sa mga kaloob na ito ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":50,"Text":"At sa pagitan nito (Halamanan) ay mayroong dalawang Batis na malayang dumadaloy"},{"SurahNumber":55,"VerseNumber":51,"Text":"Kaya’t alin sa mga kaloob na ito ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":52,"Text":"At naroroon ang lahat ng uri ng bungangkahoy sa bawat pares"},{"SurahNumber":55,"VerseNumber":53,"Text":"Kaya’t alin sa mga kaloob na ito ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":54,"Text":"Sila ay magsisihilig sa mga diban na nababalutan ng binurdahang sutla, at ang mga bungangkahoy ng dalawang Halamanan ay mababa at naaabot ng kamay"},{"SurahNumber":55,"VerseNumber":55,"Text":"Kaya’t alin sa mga kaloob na ito ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":56,"Text":"At sasakanila ang (mga dalaga) na walang bahid dungis, na nagpipigil sa kanilang pagsulyap sa kanilang mga asawa, na wala pang sinumang tao o Jinn ang sa kanila ay nakasaling"},{"SurahNumber":55,"VerseNumber":57,"Text":"Kaya’t alin sa mga kaloob na ito ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":58,"Text":"(Na ang kagandahan) ay nawawangis sa mga batong rubi at batong bulaklak"},{"SurahNumber":55,"VerseNumber":59,"Text":"Kaya’t alin sa mga kaloob na ito ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":60,"Text":"Mayroon pa bang ibang ganti ang kabutihan maliban sa kabutihan"},{"SurahNumber":55,"VerseNumber":61,"Text":"Kaya’t alin sa mga kaloob na ito ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":62,"Text":"At bukod pa sa dalawang (Halamanang ito) ay mayroon pang dalawang Halamanan (alalaong baga, ang Paraiso)"},{"SurahNumber":55,"VerseNumber":63,"Text":"Kaya’t alin sa mga kaloob na ito ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":64,"Text":"Na luntiang- luntian ang kanyang kulay (dahilan sa saganang tubig)"},{"SurahNumber":55,"VerseNumber":65,"Text":"Kaya’t alin sa mga kaloob na ito ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":66,"Text":"At sa bawat (Halamanan) ay may dalawang batis na sagana at patuloy na umaagos na tubig"},{"SurahNumber":55,"VerseNumber":67,"Text":"Kaya’t alin sa mga kaloob na ito ng inyong Panginoon ang inyong itinatatwa (o mga Jinn at Tao)"},{"SurahNumber":55,"VerseNumber":68,"Text":"Na naroroon ang mga bungangkahoy, at mga bungang palmera (datiles) at bungang granada (pomegrenates)"},{"SurahNumber":55,"VerseNumber":69,"Text":"Kaya’t alin sa mga kaloob na ito ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":70,"Text":"At (sa Halamanan) ay sasakanila ang (mga asawa) na mainam at maganda"},{"SurahNumber":55,"VerseNumber":71,"Text":"Kaya’t alin sa mga kaloob na ito ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":72,"Text":"Mga Houris (magaganda at mapuputing babae na nagpipigil sa kanilang pagsulyap) na nakatahan sa mga bulwagan"},{"SurahNumber":55,"VerseNumber":73,"Text":"Kaya’t alin sa mga kaloob na ito ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":74,"Text":"Na wala pang sinumang tao o Jinn ang sa kanila ay nakasaling"},{"SurahNumber":55,"VerseNumber":75,"Text":"Kaya’t alin sa mga kaloob na ito ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":76,"Text":"Na nakahilig sa mga luntiang diban at mga karpetang tigib sa kagandahan"},{"SurahNumber":55,"VerseNumber":77,"Text":"Kaya’t alin sa mga kaloob na ito ng inyong Panginoon ang inyong itinatatwa (O mga Jinn at Tao)"},{"SurahNumber":55,"VerseNumber":78,"Text":"Maluwalhati ang Pangalan ng inyong Panginoon (Allah), na Lubos ang Kataasan at Tigib ng Karangalan"}]}