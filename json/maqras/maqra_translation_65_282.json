{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":7,"VerseNumber":88,"Text":"Powiedziała starszyzna z jego ludu - ci, którzy wbili się w dumę: \"My wypędzimy ciebie, o Szu`ajbie, i tych, którzy uwierzyli razem z tobą, z naszego miasta albo powrócisz do naszej religii!\" On powiedział: \"Nawet jeśli jej nienawidzimy"},{"SurahNumber":7,"VerseNumber":89,"Text":"Wymyślilibyśmy przeciwko Bogu kłamstwo, jeślibyśmy powrócili do waszej religii, po tym, jak nas Bóg od niej wybawił. Nie godzi się nam powracać do niej, chyba że tak zechce Bóg, nasz Pan. Nasz Pan obejmuje wiedzą każdą rzecz! My zaufaliśmy Bogu! Panie nasz! Rozstrzygnij między nami i między naszym ludem według prawdy! Ty jesteś najlepszym z rozstrzygających"},{"SurahNumber":7,"VerseNumber":90,"Text":"Powiedziała starszyzna z ich ludu - ci, którzy nie uwierzyli: \"Jeśli pójdziecie za Szu`ajbem, to wtedy z pewnością poniesiecie stratę"},{"SurahNumber":7,"VerseNumber":91,"Text":"I pochwyciło ich trzęsienie ziemi, i rankiem znaleźli się w swoich domostwach, leżąc piersiami do ziemi"},{"SurahNumber":7,"VerseNumber":92,"Text":"Ci, którzy uważali Szu`ajba za kłamcę, to jakby tam nigdy nie mieszkali! ci, którzy uważali Szu`ajba za kłamcę, ponieśli stratę"},{"SurahNumber":7,"VerseNumber":93,"Text":"Tak więc on odwrócił się od nich i powiedział: \"O ludu mój! Ja wam przekazałem posłanie mojego Pana i dawałem wam dobrą radę. Jakże więc mam się martwić o lud niewiernych"},{"SurahNumber":7,"VerseNumber":94,"Text":"I nie posłaliśmy proroka do żadnego miasta, którego mieszkańcy nie doznaliby ucisku i nieszczęścia - być może, oni się upokorzą"},{"SurahNumber":7,"VerseNumber":95,"Text":"Potem zamieniliśmy zło na dobro, aż oni zapomnieli i powiedzieli: \"Przecież i naszych ojców dotknęły cierpienie i radość.\" Tak więc pochwyciliśmy ich niespodzianie, kiedy oni wcale nie przeczuwali"},{"SurahNumber":7,"VerseNumber":96,"Text":"A jeśliby mieszkańcy tych miast uwierzyli i byli bogobojni, to otwarlibyśmy dla nich z pewnością błogosławieństwa nieba i ziemi. Lecz oni uważali za kłamstwo, więc pochwyciliśmy ich za to, co oni zarobili"},{"SurahNumber":7,"VerseNumber":97,"Text":"A czy mieszkańcy tych miast byli pewni, że Nasza srogość nie dosięgnie ich nocą, kiedy będą pogrążeni we śnie"},{"SurahNumber":7,"VerseNumber":98,"Text":"Albo czy mieszkańcy tych miast byli pewni, że Nasza srogość nie dosięgnie ich podczas jasności dnia, kiedy się zabawiają"},{"SurahNumber":7,"VerseNumber":99,"Text":"A czy oni są bezpieczni przed zamysłem Boga? Lecz bezpieczni przed zamysłem Boga są tylko ludzie, którzy stracili"},{"SurahNumber":7,"VerseNumber":100,"Text":"Czy nie zostało ukazane tym, którzy odziedziczyli ziemię po jej dawnych mieszkańcach, iż gdybyśmy chcieli, to moglibyśmy ich dosięgnąć za ich grzechy i moglibyśmy zapieczętować ich serca, tak iż oni by nie słyszeli"},{"SurahNumber":7,"VerseNumber":101,"Text":"Takie to były te miasta; przekazujemy tobie o nich pewne opowieści. Przychodzili do nich posłańcy z jasnymi dowodami, lecz oni nie byli skorzy uwierzyć w to, co przedtem uważali za kłamstwo. W ten sposób Bóg nakłada pieczęć na serca ludzi niewierzących"},{"SurahNumber":7,"VerseNumber":102,"Text":"I nie znaleźliśmy u większości z nich żadnego przymierza; natomiast zauważyliśmy, że większość z nich to ludzie szerzący zepsucie"},{"SurahNumber":7,"VerseNumber":103,"Text":"Następnie, po nich, posłaliśmy Mojżesza z Naszymi znakami do Faraona i jego starszyzny; lecz oni niesłusznie je odrzucili. Popatrz więc, jaki był ostateczny koniec tych, którzy szerzyli zgorszenie"},{"SurahNumber":7,"VerseNumber":104,"Text":"Powiedział Mojżesz: \"O Faraonie! Zaprawdę, ja jestem posłańcem od Pana światów"},{"SurahNumber":7,"VerseNumber":105,"Text":"Mam obowiązek mówić o Bogu tylko prawdę. Przyszedłem do was z jasnym dowodem od waszego Pana. Odeślij więc ze mną synów Izraela"},{"SurahNumber":7,"VerseNumber":106,"Text":"Powiedział: \"Skoro przyszedłeś z jasnym dowodem, to dostarcz go - jeśli jesteś z liczby prawdomównych"},{"SurahNumber":7,"VerseNumber":107,"Text":"Wtedy Mojżesz rzucił swoją laskę i oto stała się wężem prawdziwym"},{"SurahNumber":7,"VerseNumber":108,"Text":"Potem wyciągnął swoją rękę i oto stała się biała dla patrzących"},{"SurahNumber":7,"VerseNumber":109,"Text":"I powiedziała starszyzna z ludu Faraona: \"Zaprawdę, to jest czarownik bardzo uczony"},{"SurahNumber":7,"VerseNumber":110,"Text":"On chce was wypędzić z waszej ziemi. Więc co wy zalecacie"},{"SurahNumber":7,"VerseNumber":111,"Text":"Oni powiedzieli: \"Daj mu zwłokę, jemu i jego bratu, i poślij do miast ludzi poszukujących"},{"SurahNumber":7,"VerseNumber":112,"Text":"Aby przyprowadzili każdego uczonego czarownika"},{"SurahNumber":7,"VerseNumber":113,"Text":"I przybyli czarownicy do Faraona, i powiedzieli: \"Z pewnością otrzymamy nagrodę, jeśli będziemy zwycięzcami"},{"SurahNumber":7,"VerseNumber":114,"Text":"Powiedział: \"Tak! I z pewnością znajdziecie się wśród przybliżonych"},{"SurahNumber":7,"VerseNumber":115,"Text":"Oni powiedzieli: \"O Mojżeszu! Albo ty rzucaj, albo my będziemy rzucali"},{"SurahNumber":7,"VerseNumber":116,"Text":"On powiedział: \"Rzucajcie!\" A kiedy oni rzucili, zaczarowali oczy ludzi, przestraszyli ich i zademonstrowali wielkie czarodziejstwo"}]}