{"Id":275,"LanguageCodes":["ny","nya"],"Name":"nya-alhajiyusufmuha","Author":"Al Haji Yusuf Muhammad Kanyamula","Language":"Chichewa","Description":"Chichewa","Direction":"ltr","Source":"http://goodwordbooks.com/, Goodword Books, Islamic Dawah Movement of Southern Africa","Translations":[{"SurahNumber":68,"VerseNumber":1,"Text":"Nun. Pali cholembera ndi zimene amalemba"},{"SurahNumber":68,"VerseNumber":2,"Text":"Mwachisomo cha Ambuye wako, sindiwe wamisala ayi"},{"SurahNumber":68,"VerseNumber":3,"Text":"Ndithudi iwe udzalandira mphotho yosatha"},{"SurahNumber":68,"VerseNumber":4,"Text":"Ndithudi iwe uli ndi makhalidwe abwino"},{"SurahNumber":68,"VerseNumber":5,"Text":"Iwe udzaona ndipo nawo adzaona"},{"SurahNumber":68,"VerseNumber":6,"Text":"Kuti ndani wa inu amene ndi wamisala"},{"SurahNumber":68,"VerseNumber":7,"Text":"Ndithudi Ambuye wako amadziwa bwino amene wasochera ku njira yake ndipo amadziwa bwino amene amayenda m’njira yoyenera"},{"SurahNumber":68,"VerseNumber":8,"Text":"Motero usatsatire zochita za anthu osakhulupirira"},{"SurahNumber":68,"VerseNumber":9,"Text":"Iwo afuna utagwirizana nawo kuti nawonso agwirizane nawe"},{"SurahNumber":68,"VerseNumber":10,"Text":"Ndipo usamvere zonena za munthu wotukwana amene alibe phindu"},{"SurahNumber":68,"VerseNumber":11,"Text":"Woononga mbiri ya anzake ponena Al Qalam\t613 za bodza"},{"SurahNumber":68,"VerseNumber":12,"Text":"Woletsa ntchito zachilungamo, wophwanya malamulo ndi wochita zoipa"},{"SurahNumber":68,"VerseNumber":13,"Text":"woipa mtima ndipo wobadwa mosalongosoka"},{"SurahNumber":68,"VerseNumber":14,"Text":"Chifukwa iye ali ndi chuma ndi ana"},{"SurahNumber":68,"VerseNumber":15,"Text":"Pamene chivumbulutso chathu chilakatulidwa kwa iye, amati: “Ndi nkhani za anthu a makedzana.”"},{"SurahNumber":68,"VerseNumber":16,"Text":"Ife tidzaika chizindikiro pa mphuno pake"},{"SurahNumber":68,"VerseNumber":17,"Text":"Ndithudi Ife tidawayesa iwo monga momwe tidawayesera eni ake a munda, amene adalumbira kuti adzakolola mbewu zawo m’mawa mwake"},{"SurahNumber":68,"VerseNumber":18,"Text":"Osaonjezera mawu oti: “Ngati Mulungu alola.”"},{"SurahNumber":68,"VerseNumber":19,"Text":"Kotero kudadutsa china chake chochokera kwa Ambuye wako nthawi ya usiku ndi kuwotcha pamene iwo anali kugona"},{"SurahNumber":68,"VerseNumber":20,"Text":"Ndipo m’mawa, munda udasanduka wakuda monga mdima wa usiku"},{"SurahNumber":68,"VerseNumber":21,"Text":"Ndipo mmawa iwo adaitanizana wina ndi mnzake"},{"SurahNumber":68,"VerseNumber":22,"Text":"Nati: “Mulawirire ku munda ngati mufuna kukakolola.”"},{"SurahNumber":68,"VerseNumber":23,"Text":"Ndipo iwo adapita, namanong’onezana wina ndi mnzake"},{"SurahNumber":68,"VerseNumber":24,"Text":"“Palibe munthu wosauka amene adzaloledwa kulowa m’mundamo kudzapempha”"},{"SurahNumber":68,"VerseNumber":25,"Text":"Ndipo m’mawa, onse adapita ndi mphamvu zotchinjirizira anthu osauka"},{"SurahNumber":68,"VerseNumber":26,"Text":"Koma pamene iwo adaona zimene zidachitika, onse adati: “Ndithudi ife talakwa.”"},{"SurahNumber":68,"VerseNumber":27,"Text":"“Iai! Ndithudi ife tapwetekeka.”"},{"SurahNumber":68,"VerseNumber":28,"Text":"wangwiro amene anali pakati pawo adati: “Kodi ine sindidakuuzeni kuti bwanji inu simunena kuti: Ngati Mulungu alola?”"},{"SurahNumber":68,"VerseNumber":29,"Text":"“Iwo adati ulemerero ukhale kwa Ambuye wathu! Ndithudi ife ndife olakwa.”"},{"SurahNumber":68,"VerseNumber":30,"Text":"Ndipo iwo adayamba kudzudzulana kuti wina adali wolakwa"},{"SurahNumber":68,"VerseNumber":31,"Text":"Iwo adati: “Tsoka kwa ife! Ndithudi Ife tidali ophwanya malamulo.”"},{"SurahNumber":68,"VerseNumber":32,"Text":"“Mwina kuti Ambuye wathu adzatipatsa munda wina wabwino m’malo mwa uwu. Ndithudi ndi kwa Iye kumene timapempha modzichepetsa.”"},{"SurahNumber":68,"VerseNumber":33,"Text":"Chimenechi ndicho chilango koma ndithudi chilango cha m’moyo umene uli nkudza ndi chowawa kwambiri, iwo akadadziwa"},{"SurahNumber":68,"VerseNumber":34,"Text":"Ndithudi anthu onse angwiro adzalandira minda ya madalitso imene ili ndi Ambuye wawo"},{"SurahNumber":68,"VerseNumber":35,"Text":"Kodi Ife tidzasamala anthu angwiro chimodzimodzi ndi anthu ochimwa"},{"SurahNumber":68,"VerseNumber":36,"Text":"Kodi mwatani? Kodi inu mumaweruza bwanji"},{"SurahNumber":68,"VerseNumber":37,"Text":"Kapena kodi muli ndi Buku limene mumawerengamo"},{"SurahNumber":68,"VerseNumber":38,"Text":"Kuti inu mudzapeza m’menemo chilichonse chimene mukufuna"},{"SurahNumber":68,"VerseNumber":39,"Text":"Kapena inu mwalandira kuchokera kwa Ife, lonjezo lotsimikizika mpaka pa tsiku louka kwa akufa kuti, ndithudi, inu mudzapeza zimene mukufuna"},{"SurahNumber":68,"VerseNumber":40,"Text":"Tawafunsa ngati wina wa iwo angachitire umboni za lonjezolo"},{"SurahNumber":68,"VerseNumber":41,"Text":"Kapena, kodi iwo ali ndi milungu ina? Aleke abweretse milungu yawo ngati iwo anena zoona"},{"SurahNumber":68,"VerseNumber":42,"Text":"Ndipatsikulimenechinthuchoopsachidzachitika, iwo adzaitanidwa kuti apembedze, koma adzalephera kutero"},{"SurahNumber":68,"VerseNumber":43,"Text":"Maso awo adzayang’ana pansi ndipo adzanyozedwa kwambiri chifukwa iwo adauzidwa kupembedza pamene adali pa mtendere"},{"SurahNumber":68,"VerseNumber":44,"Text":"Kotero ndisiyire aliyense amene akutsutsana ndi chenjezo ili. Ife tidzawalanga pang’onopang’ono m’njira imene iwo saizindikira"},{"SurahNumber":68,"VerseNumber":45,"Text":"Ndipo Ine ndidzalekerera pa kanthawi! Ndithudi chikonzero changa ndi champhamvu"},{"SurahNumber":68,"VerseNumber":46,"Text":"Kapena kodi iwe uli kuwafunsa malipiro moti iwo ali ndi ngongole yambiri"},{"SurahNumber":68,"VerseNumber":47,"Text":"Kapena kodi iwo amadziwa za Buku lobisika kuti iwo akhoza kulemba"},{"SurahNumber":68,"VerseNumber":48,"Text":"Motero pirira podikilira chiweruzo cha Ambuye wako ndipo usakhale ngati amene adamezedwa ndi nsomba pamene adalira kupempha chithandizo iye ali m’mavuto"},{"SurahNumber":68,"VerseNumber":49,"Text":"Ngati Ambuye wake akadapanda kumuonetsa chisomo chake, ndithudi iye akadakhalabe koma iye adaponyedwa pa mtunda pamene anali wolakwa"},{"SurahNumber":68,"VerseNumber":50,"Text":"Koma Ambuye wake adamusankha ndipo adamuchititsa kukhala wabwino"},{"SurahNumber":68,"VerseNumber":51,"Text":"Ndipo, ndithudi, iwo onse osakhulupirira akadakusokeretsa ndi maso awo pamene amakumbutsidwa ndipo amati: “Ndithudi uyu ndi Wamisala.”"},{"SurahNumber":68,"VerseNumber":52,"Text":"Koma ichi si china koma chikumbutso kwa zolengedwa zonse"}]}