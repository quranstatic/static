{"Id":207,"LanguageCodes":["it","ita"],"Name":"ita-hamzarobertopic","Author":"Hamza Roberto Piccardo","Language":"Italian","Description":"Italian","Direction":"ltr","Source":"http://tanzil.net","Translations":[{"SurahNumber":10,"VerseNumber":90,"Text":"E facemmo attraversare il mare ai Figli di Israele. Faraone e le sue armate li inseguirono per accanimento e ostilità. Poi, quando fu sul punto di annegare, [Faraone] disse: “Credo che non c'è altro dio, all'infuori di Colui in cui credono i Figli di Israele e sono tra coloro che si sottomettono”"},{"SurahNumber":10,"VerseNumber":91,"Text":"[Disse Allah]: “Ora ti penti, quando prima hai disobbedito ed eri uno dei corruttori"},{"SurahNumber":10,"VerseNumber":92,"Text":"Oggi salveremo il tuo corpo, affinché tu sia un segno per quelli che verranno dopo di te. Ma in verità, la maggioranza degli uomini sono incuranti dei segni Nostri"},{"SurahNumber":10,"VerseNumber":93,"Text":"Insediammo i Figli di Israele in un paese sicuro e li provvedemmo di cibo eccellente e non furono discordi se non quando venne loro la scienza. In verità il tuo Signore, nel Giorno della Resurrezione, deciderà a proposito delle loro divergenze"},{"SurahNumber":10,"VerseNumber":94,"Text":"E se dubiti a proposito di ciò che abbiamo fatto scendere su di te, interroga coloro che già prima recitavano le Scritture. La verità ti è giunta dal tuo Signore: non essere tra i dubbiosi"},{"SurahNumber":10,"VerseNumber":95,"Text":"E non essere tra coloro che smentiscono i segni di Allah, ché saresti tra i perdenti"},{"SurahNumber":10,"VerseNumber":96,"Text":"In verità, coloro contro i quali si realizza la Parola del tuo Signore non crederanno"},{"SurahNumber":10,"VerseNumber":97,"Text":"anche se giungessero loro tutti i segni, finché non vedranno il castigo terribile"},{"SurahNumber":10,"VerseNumber":98,"Text":"Ci fosse stata almeno una città credente, cui fosse stata utile la sua fede, a parte il popolo di Giona. Quando ebbero creduto, allontanammo da loro il castigo ignominioso in questa vita e li lasciammo godere per qualche tempo"},{"SurahNumber":10,"VerseNumber":99,"Text":"Se il tuo Signore volesse, tutti coloro che sono sulla terra crederebbero. Sta a te costringerli ad essere credenti"},{"SurahNumber":10,"VerseNumber":100,"Text":"Nessuno può credere, se Allah non lo permette. Egli destina all'abominio coloro che non ragionano"},{"SurahNumber":10,"VerseNumber":101,"Text":"Di': “Osservate quello che c'è nei cieli e sulla terra”. Ma né i segni, né le minacce serviranno alla gente che non crede"},{"SurahNumber":10,"VerseNumber":102,"Text":"Cos'altro aspettano, se non giorni simili a quelli di coloro che vissero prima di loro? Di': “Aspettate, sarò con voi tra coloro che aspettano”"},{"SurahNumber":10,"VerseNumber":103,"Text":"Infine salveremo i Nostri messaggeri e coloro che credono. Salvare i credenti è incombenza Nostra"},{"SurahNumber":10,"VerseNumber":104,"Text":"Di': “O uomini! Se avete qualche dubbio sulla mia religione, [confermo che] io non adoro quello che voi adorate all'infuori di Allah, ma adoro Allah che vi farà morire. Mi è stato ordinato di essere uno di coloro che credono”"},{"SurahNumber":10,"VerseNumber":105,"Text":"E [mi è stato ordinato]: “Sii sincero nella religione, non essere un associatore"},{"SurahNumber":10,"VerseNumber":106,"Text":"e non invocare, all'infuori di Allah, chi non ti reca né beneficio, né danno. Se lo facessi, saresti uno degli ingiusti”"},{"SurahNumber":10,"VerseNumber":107,"Text":"Se Allah decreta che ti giunga una sventura, non c'è nessuno, eccetto Lui, che possa liberartene. E se vuole un bene per te, nessuno può ostacolare la Sua grazia. Egli ne gratifica chi vuole tra i Suoi servi. Egli è il Perdonatore, il Misericordioso"},{"SurahNumber":10,"VerseNumber":108,"Text":"Di': “O uomini! Vi è giunta la verità da parte del vostro Signore. Chi è sulla Retta Via lo è per se stesso, e chi se ne allontana lo fa solo a suo danno. Io non sono responsabile di voi”"},{"SurahNumber":10,"VerseNumber":109,"Text":"Segui ciò che ti è stato rivelato e sopporta con pazienza, finché Allah giudichi. Egli è il migliore dei giudici"},{"SurahNumber":11,"VerseNumber":1,"Text":"Alif, Lâm, Râ. [Ecco un] Libro i cui segni sono stati confermati e quindi esplicati da un Saggio ben informato"},{"SurahNumber":11,"VerseNumber":2,"Text":"“Non adorate altri che Allah. In verità, sono per voi ammonitore e nunzio di una buona novella da parte Sua.”"},{"SurahNumber":11,"VerseNumber":3,"Text":"Se chiedete perdono al vostro Signore e tornate a Lui pentiti, vi darà piena soddisfazione [in questa vita] fino al termine prescritto e darà ad ogni meritevole il merito suo. Se invece volgerete le spalle, temo per voi il castigo di un gran Giorno"},{"SurahNumber":11,"VerseNumber":4,"Text":"Ad Allah ritornerete. Egli è onnipotente"},{"SurahNumber":11,"VerseNumber":5,"Text":"È per nascondersi a Lui, che si ripiegano su se stessi? Anche se cercano di nascondersi sotto i loro vestiti, Egli conosce quello che celano e quello che fanno apertamente! In verità, [Egli] conosce il profondo dei cuori"}]}