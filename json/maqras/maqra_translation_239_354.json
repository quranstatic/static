{"Id":354,"LanguageCodes":["ta","tam"],"Name":"tam-abdulhameedbaqa","Author":"Abdulhameed Baqavi","Language":"Tamil","Description":"Tamil","Direction":"ltr","Source":"https://quranenc.com/check/tamil_baqavi/v1.0.0-csv.1 , https://quranenc.com/en/browse/tamil_baqavi , https://quranenc.com ,","Translations":[{"SurahNumber":94,"VerseNumber":1,"Text":"(நபியே!) உமது உள்ளத்தை நாம் உமக்கு விரிவாக்கவில்லையா"},{"SurahNumber":94,"VerseNumber":2,"Text":"உமது சுமையையும் உம்மைவிட்டும் நாம் இறக்கிவிட்டோம்"},{"SurahNumber":94,"VerseNumber":3,"Text":"அது, உமது இடுப்பையே முறித்துக் கொண்டிருந்தது"},{"SurahNumber":94,"VerseNumber":4,"Text":"உமது கீர்த்தியையும் நாம் உயர்த்தினோம்"},{"SurahNumber":94,"VerseNumber":5,"Text":"நிச்சயமாக சிரமத்துடன் சௌகரியம் இருக்கிறது"},{"SurahNumber":94,"VerseNumber":6,"Text":"மெய்யாகவே சிரமத்துடன் சௌகரியம் இருக்கிறது"},{"SurahNumber":94,"VerseNumber":7,"Text":"ஆகவே, (மார்க்கப் பிரச்சாரத்திலிருந்து) நீர் விடுபட்டதும், (இறைவனை வணங்குவதற்கு) சிரத்தை எடுப்பீராக"},{"SurahNumber":94,"VerseNumber":8,"Text":"மேலும், (துன்பத்திலும் இன்பத்திலும்) உமது இறைவனையே நீர் நோக்கி நிற்பீராக"},{"SurahNumber":95,"VerseNumber":1,"Text":"அத்தியின் மீதும்,ஜெய்தூனின் மீதும் சத்தியமாக"},{"SurahNumber":95,"VerseNumber":2,"Text":"ஸினாய் மலையின் மீதும் சத்தியமாக"},{"SurahNumber":95,"VerseNumber":3,"Text":"அபயமளிக்கும் இந்நகரத்தின் மீதும் சத்தியமாக"},{"SurahNumber":95,"VerseNumber":4,"Text":"நிச்சயமாக நாம் மனிதனை மிக்க அழகான அமைப்பில் படைத்திருக்கிறோம்"},{"SurahNumber":95,"VerseNumber":5,"Text":"(அவனுடைய தீய நடத்தையின் காரணமாகப்) பின்னர், அவனைத் தாழ்ந்தவர்களிலும் தாழ்ந்தவனாக நாம் ஆக்கி விடுகிறோம்"},{"SurahNumber":95,"VerseNumber":6,"Text":"ஆயினும், எவர்கள் நம்பிக்கைகொண்டு நற்செயல்களைச் செய்து வருகிறார்களோ அவர்களைத் தவிர. (அவர்கள் மேலான தன்மையில் இருப்பதுடன்) அவர்களுக்கு (என்றென்றுமே) தடைபடாத (நற்)கூலியுண்டு"},{"SurahNumber":95,"VerseNumber":7,"Text":"கூலி கொடுக்கும் நாளைப் பற்றி (நபியே!) இதற்குப் பின்னர், உம்மை எவர்தான் பொய்யாக்க முடியும்"},{"SurahNumber":95,"VerseNumber":8,"Text":"தீர்ப்பளிப்பவர்களில் எல்லாம், அல்லாஹ் மிக மேலான நீதிபதியல்லவா"},{"SurahNumber":96,"VerseNumber":1,"Text":"(நபியே! அனைத்தையும்) படைத்த உமது இறைவனின் பெயரால் (அவனது கட்டளைகள் அடங்கிய திரு குர்ஆனை) ஓதுவீராக"},{"SurahNumber":96,"VerseNumber":2,"Text":"அவனே மனிதனை இரத்தக்கட்டியிலிருந்து படைக்கிறான்"},{"SurahNumber":96,"VerseNumber":3,"Text":"(நபியே! மேலும்) நீர் ஓதுவீராக! உமது இறைவன் மாபெரும் கொடையாளி"},{"SurahNumber":96,"VerseNumber":4,"Text":"அவன்தான் எழுதுகோலைக் கொண்டு (எழுதக்) கற்றுக் கொடுத்தான்"},{"SurahNumber":96,"VerseNumber":5,"Text":"(அதன் மூலம்) மனிதன் அறியாதவற்றை எல்லாம் அவனுக்குக் கற்றுக் கொடுக்கிறான்"},{"SurahNumber":96,"VerseNumber":6,"Text":"(இவ்வாறிருந்தும்,) மனிதன் (அவனுக்கு நன்றி செலுத்துவதற்குப் பதிலாகத்) தன்னை (இறைவனின் அருளிலிருந்து) தேவையற்றவன் என்று மெய்யாகவே எண்ணிக்கொண்டு, அவனுக்கு மாறு செய்கிறான்"},{"SurahNumber":96,"VerseNumber":7,"Text":"(இவ்வாறிருந்தும்,) மனிதன் (அவனுக்கு நன்றி செலுத்துவதற்குப் பதிலாகத்) தன்னை (இறைவனின் அருளிலிருந்து) தேவையற்றவன் என்று மெய்யாகவே எண்ணிக்கொண்டு, அவனுக்கு மாறு செய்கிறான்"},{"SurahNumber":96,"VerseNumber":8,"Text":"நிச்சயமாக உமது இறைவன் பக்கம்தான் (அவன்) மீள வேண்டும்"},{"SurahNumber":96,"VerseNumber":9,"Text":"(நபியே!) ஓர் அடியார் தொழுதால், அதைத் தடை செய்கின்றவனை நீர் (கவனித்துப்) பார்த்தீரா"},{"SurahNumber":96,"VerseNumber":10,"Text":"(நபியே!) ஓர் அடியார் தொழுதால், அதைத் தடை செய்கின்றவனை நீர் (கவனித்துப்) பார்த்தீரா"},{"SurahNumber":96,"VerseNumber":11,"Text":"அவர் நேரான பாதையில் இருந்துகொண்டு, இறையச்சத்தை ஏவிக்கொண்டிருந்தும் (அவரை அவன் தடை செய்வதை) நீர் (கவனித்துப்) பார்த்தீரா"},{"SurahNumber":96,"VerseNumber":12,"Text":"அவர் நேரான பாதையில் இருந்துகொண்டு, இறையச்சத்தை ஏவிக்கொண்டிருந்தும் (அவரை அவன் தடை செய்வதை) நீர் (கவனித்துப்) பார்த்தீரா"},{"SurahNumber":96,"VerseNumber":13,"Text":"(அவன், அவரைப்) பொய்யாக்கிப் புறக்கணிப்பதையும் நீர் கவனித்தீரா"},{"SurahNumber":96,"VerseNumber":14,"Text":"(அவன் செய்யும் இந்த துஷ்ட காரியங்களை) நிச்சயமாக அல்லாஹ் பார்க்கிறான் என்பதை அவன் அறிந்து கொள்ளவில்லையா"},{"SurahNumber":96,"VerseNumber":15,"Text":"(இவ்வாறு அவன் செய்வது) தகாது; (இந்த துஷ்ட செயலிலிருந்து) அவன் விலகிக் கொள்ளாவிடில், குற்றம் செய்யும் அப்பொய்யனின் முன் குடுமியைப் பிடித்து நாம் இழுப்போம்"},{"SurahNumber":96,"VerseNumber":16,"Text":"(இவ்வாறு அவன் செய்வது) தகாது; (இந்த துஷ்ட செயலிலிருந்து) அவன் விலகிக் கொள்ளாவிடில், குற்றம் செய்யும் அப்பொய்யனின் முன் குடுமியைப் பிடித்து நாம் இழுப்போம்"},{"SurahNumber":96,"VerseNumber":17,"Text":"ஆகவே, அவன் (தன் உதவிக்காகத்) தன் சபையோரை அழைக்கட்டும்"},{"SurahNumber":96,"VerseNumber":18,"Text":"நாமும் (அவனை நரகத்திற்கு அனுப்ப, நரகத்தின்) காவலாளிகளை அழைப்போம்"},{"SurahNumber":96,"VerseNumber":19,"Text":"(நபியே!) நிச்சயமாக நீர் அவனுக்குக் கீழ்ப்படியாதீர். (உமது இறைவனுக்குச்) சிரம் பணிந்து வணங்கி (அவனை) நெருங்குவீராக"},{"SurahNumber":97,"VerseNumber":1,"Text":"நிச்சயமாக நாம் இந்த குர்ஆனை (மிக்க கண்ணியமுள்ள) லைலதுல் கத்ர் என்னும் ஓர் இரவில் (முதலாவதாக) இறக்கிவைத்தோம்"},{"SurahNumber":97,"VerseNumber":2,"Text":"(நபியே!) அந்தக் கண்ணியமுள்ள இரவின் மகிமையை நீர் அறிவீரா"},{"SurahNumber":97,"VerseNumber":3,"Text":"கண்ணியமுள்ள அந்த இரவு ஆயிரம் மாதங்களை விட மிக்க மேலானதாகும்"},{"SurahNumber":97,"VerseNumber":4,"Text":"அதில் வானவர்களும், ஜிப்ரயீலும், தங்கள் இறைவனின் கட்டளையின் படி (நடைபெற வேண்டிய) எல்லா காரியங்களுடன் இறங்குகின்றனர்"},{"SurahNumber":97,"VerseNumber":5,"Text":"‘‘ஸலாம்'' (ஈடேற்றம்) உண்டாகுக! (அவ்விரவின் இச்சிறப்பு) விடியற்காலை உதயமாகும் வரை (நீடிக்கிறது)"},{"SurahNumber":98,"VerseNumber":1,"Text":"இதை நிராகரிக்கும் வேதத்தையுடையவர்களிலும், இணைவைத்து வணங்குபவர்களிலும் பலர், தங்களிடம் தெளிவான அத்தாட்சி வரும் வரை (ஒரு தெளிவான அத்தாட்சி வந்தால், அதைப் பின்பற்ற வேண்டும் என்ற நல்லெண்ணத்தில் இருந்து) விலகாது (உறுதியாகவே) இருந்தனர்"},{"SurahNumber":98,"VerseNumber":2,"Text":"(அவர்களிடம் வந்திருக்கும் தெளிவான அத்தாட்சி என்னவென்றால், அவர்களுக்குப்) பரிசுத்தமான வேதங்களை ஓதிக் காண்பிக்கக்கூடிய அல்லாஹ்வினுடைய (இந்தத்) தூதர்தான்"},{"SurahNumber":98,"VerseNumber":3,"Text":"(அவர் ஓதிக் காண்பிக்கும்) அதில் நிலையான சட்ட திட்டங்களே வரையப்பட்டிருக்கின்றன"},{"SurahNumber":98,"VerseNumber":4,"Text":"(அவர்களின் வரவை எதிர்பார்த்து, அவர்களைப் பின்பற்றுவதாகக் கூறிக் கொண்டிருந்த) வேதத்தை உடையவர்கள் தங்களிடம் தெளிவான அத்தாட்சி(யாகிய நம் தூதர்) வந்ததன் பின்னர் (அவருக்கு) மாறுசெய்து பிளவுபட்டு விட்டனர்"},{"SurahNumber":98,"VerseNumber":5,"Text":"(எனினும், அவர்கள்) இறைவனுடைய கலப்பற்ற மார்க்கத்தையே பின்பற்றி, மற்ற மார்க்கங்களைப் புறக்கணித்து, அல்லாஹ் ஒருவனையே வணங்கி, தொழுகையையும் கடைப்பிடித்து, ஜகாத்தும் கொடுத்து வருமாறே தவிர, (வேறெதுவும் இத்தூதர் மூலம்) அவர்களுக்கு ஏவப்படவில்லை. (இது, அவர்களுடைய வேதத்திலும் ஏவப்பட்ட விஷயம்தான்.) இதுதான் நிலையான சட்டங்களுடைய மார்க்கம்"},{"SurahNumber":98,"VerseNumber":6,"Text":"ஆகவே, வேதத்தையுடையவர்களிலும், இணைவைத்து வணங்குபவர்களிலும், (இந்த நபியின் வரவை எதிர்பார்த்திருந்தவர்களில்) எவர்கள் (அவரை) நிராகரிக்கிறார்களோ அவர்கள் நிச்சயமாக நரக நெருப்பில் தான் இருப்பார்கள். அதில், அவர்கள் என்றென்றுமே தங்கிவிடுவார்கள். இவர்கள்தான் படைப்புகளில் மகா கெட்டவர்கள்"},{"SurahNumber":98,"VerseNumber":7,"Text":"ஆயினும், (இந்த நபியின் வரவை எதிர்பார்த்திருந்தவர்களில்) எவர்கள்(அவரை) நம்பிக்கை கொண்டு நற்செயல்கள் செய்கிறார்களோ அவர்களே, நிச்சயமாக படைப்புகளில் மிகச் சிறந்தவர்கள்"},{"SurahNumber":98,"VerseNumber":8,"Text":"அவர்களுடைய கூலி அவர்களின் இறைவனிடத்தில் உள்ள ‘அத்ன்' என்னும் நிலையான சொர்க்கங்களாகும். அவற்றில் நீரருவிகள் தொடர்ந்து ஓடிக்கொண்டேயிருக்கும். என்றென்றுமே அவர்கள் அதில் நிரந்தரமாக தங்கிவிடுவார்கள். அல்லாஹ்வும் அவர்களைப் பற்றி திருப்தியடைவான். அவர்களும் அல்லாஹ்வைப் பற்றி திருப்தி அடைவார்கள். எவர் தன் இறைவனுக்குப் பயப்படுகிறாரோ, அவருக்குத்தான் இந்த பாக்கியம் கிடைக்கும்"},{"SurahNumber":99,"VerseNumber":1,"Text":"(பூகம்பத்தால்) பூமி பலமாக அசைக்கப்படும்போது"},{"SurahNumber":99,"VerseNumber":2,"Text":"அது, தான் சுமந்திருப்பவற்றை (எல்லாம் வெளியில்) எறிந்துவிடும் சமயத்தில்"},{"SurahNumber":99,"VerseNumber":3,"Text":"மனிதன் (திடுக்கிட்டு) ‘இதற்கென்ன நேர்ந்தது' (ஏன் இவ்வாறு அசைக்கப்பட்டது?) என்று கேட்பான்"},{"SurahNumber":99,"VerseNumber":4,"Text":"அந்நாளில் அது, தனக்குத் தெரிந்தவற்றை எல்லாம் அறிவித்து விடும்"},{"SurahNumber":99,"VerseNumber":5,"Text":"(இவ்வாறே) உமது இறைவன் வஹ்யி மூலம் (தனக்கு) கட்டளையிட்டிருக்கிறான் என்று கூறும்"},{"SurahNumber":99,"VerseNumber":6,"Text":"அந்நாளில் மனிதர்கள், (நன்மையோ தீமையோ) தாங்கள் செய்த செயல்களைக் காண்பதற்காக(ப் பல பிரிவுகளாகப் பிரிந்து) கூட்டம் கூட்டமாக (விசாரணைக்காக) வருவார்கள்"},{"SurahNumber":99,"VerseNumber":7,"Text":"ஆகவே, எவர் ஓர் அணுவளவு நன்மை செய்திருந்தாரோ அவர், (அங்கு) அதையும் கண்டுகொள்வார்"},{"SurahNumber":99,"VerseNumber":8,"Text":"(அவ்வாறே) எவன் ஓர் அணுவளவு தீமை செய்திருந்தானோ, அதையும் அவன் (அங்கு) கண்டு கொள்வான்"},{"SurahNumber":100,"VerseNumber":1,"Text":"மூச்சுத் திணர அதிவேகமாகச் செல்லும் குதிரைகள் மீது சத்தியமாக"},{"SurahNumber":100,"VerseNumber":2,"Text":"(அவை செல்லும் வேகத்தில் குளம்புகளிலிருந்து) நெருப்பைக் கக்கும்"},{"SurahNumber":100,"VerseNumber":3,"Text":"இன்னும் அவை அதிகாலையில் (எதிரிகள் மீதும்) பாய்ந்து செல்லும்"},{"SurahNumber":100,"VerseNumber":4,"Text":"(அவ்வாறு வேகமாகச் செல்லும்போது, மேகத்தைப்போல்) புழுதியைக் கிளப்பும்"},{"SurahNumber":100,"VerseNumber":5,"Text":"பின்னர், (எதிரிகளின் படையின்) மத்தியில் நுழைந்துவிடும்"},{"SurahNumber":100,"VerseNumber":6,"Text":"(இத்தகைய குதிரைகள் மீது சத்தியமாக!) நிச்சயமாக மனிதன் தன் இறைவனுக்கு நன்றிகெட்டவன் ஆவான்"},{"SurahNumber":100,"VerseNumber":7,"Text":"நிச்சயமாக அவனே இதற்குச் சாட்சியாவான்"},{"SurahNumber":100,"VerseNumber":8,"Text":"நிச்சயமாக அவன் பொருள்களை மிக்க கடினமாகவே நேசிக்கிறான்"}]}