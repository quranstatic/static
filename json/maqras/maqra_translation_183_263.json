{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":38,"VerseNumber":52,"Text":"၅၂။ ထို့အပြင်သူတို့အပါးတွင် စက္ခုအိန္ဒြေရှိသောနတ်ကညာများူလည်းရှိကြ၏။"},{"SurahNumber":38,"VerseNumber":53,"Text":"၅၃။\tဤကျေးဇူးတော်များသည် တရားစီရင််တော်မူသောနေ့တွင် ပေူးသနားတော်မူမည်ဟု သင်တို့အား ဂတိသစ္စာ ထားတော်မူသောအောင်ဆုမင်္ဂလာတော်တည်း။"},{"SurahNumber":38,"VerseNumber":54,"Text":"၅၄။\tမှတ်သားကြလော့၊ ဤကျေးဇူးတော်များသည် ငါပေးသနားတော်မူသောဘောဇဉ်ရိက္ခာများအမှန်ဖြစ်၏၊ ၎င်းတို့ သည် ဘယ်သောအခါမျှ မပုပ်သိုးမပျက်စီးချေ။"},{"SurahNumber":38,"VerseNumber":55,"Text":"၅၅။ ဤအောင်ဆုမင်္ဂလာတော်ကြီးသည် သမ္မာတရားတော်အတိုင်း ကျင့်ကြံသောသူမွန်သူမြတ်တို့အဖို့အရာဖြစ်၏၊ မှတ်သားကြလော့၊ တရားလွန်သူအပြစ်ကောင်တို့မှာမူကား သူတို့၏ခရီးပန်းတိုင်သည် အမင်္ဂလာဖြစ်ရလတ့ံ။"},{"SurahNumber":38,"VerseNumber":56,"Text":"၅၆။\tသူတို့သည် အဝီစိငရဲမီးတွင် လောင်ကျွမ်းကြရလတ့ံ၊ အလွန်ဆိုးဝါသောနေရာထိုင်ခင်ဖြစ်၏။"},{"SurahNumber":38,"VerseNumber":57,"Text":"၅၇။\tငရဲအတွင်း၌ သူတို့သောက်ဖို့ရာ ကျိုက်ကျိုက်ဆူသောရေပူရှိ၏၊ အလွန်အေးသောရေခဲရေလည်း ရှိ၏၊ သူတို့ သည် ၎င်းရေကိုသာ သောက်ရမည်သာတည်း။"},{"SurahNumber":38,"VerseNumber":58,"Text":"၅၈။\tထို့အပြင်အပူအအေးစုံတွဲရှိသကဲ့သို့့ အခြားအပြစ်ဒဏ်များလည်း စုံတွဲစုံတွဲစီ အမျိုးမျိုးအဖုံဖုံရှိသေး၏။"},{"SurahNumber":38,"VerseNumber":59,"Text":"၅၉။\tအို-ငရဲသားတို့၊ သည်မှာ သင်တို့ထံသို့ မစဉ်းစားမဆင်ခြင်ပဲ အရေးတကြီးတိုးဝင်လာသောစစ်တပ်ကြီးတစ်ခု ရှိသေး၏၊ ငရဲသားတို့က သင်တို့အဖို့သာယာသောခရီးဦးကြိုဆိုသောစကားမရှိချေ၊ အကယ်စင်စစ်သူတို့သည် ငရဲမီး၌ ဖုတ်ကင်ခြင်းကို ခံကြရလတ့ံဟု ဆို၏။"},{"SurahNumber":38,"VerseNumber":60,"Text":"၆၀။\tသူတို့က ဟယ်-လမ်းမှားသို့ သွေးဆောင်သောသူယုတ်မာကြီးတို့၊ သင်တို့ကို ခရီးဦးကြိုဆိုဖို့ရာ နှစ်သိမ့်စေ သောစကားမရှိချေ၊ သင်တို့သည် မိမိတို့ဖျားယောင်းသွေးဆောင်ခြင်းအားဖြင့် ငါတို့ကို ဤဘေးဒဏ်သို့ ယူဆောင် လာကြ၏၊ ယခုမူကား ကံဆိုးမိုးမှောင်ဘဝသို့ ရောက်ရချေပြီဟု ဆိုကြ၏။"},{"SurahNumber":38,"VerseNumber":61,"Text":"၆၁။\tတဖန်သူတို့က အို-အကျွနု်ပ်တို့၏ ကျေးဇူးတော်သခင်၊ အကျွနု်ပ်တို့အား ဤဘေးဒုက္ခသို့ ပို့ဆောင်သောသူ တို့အား အပြစ်ဒဏ်နှစ်ဆထမ်းပိုးတိုးပေးတော်မူပါဟု တင်လျှောက်ကြ၏။"},{"SurahNumber":38,"VerseNumber":62,"Text":"၆၂။\tငရဲသားတို့အချင်းချင်း ဤသို့မေးမြန်းကြ၏၊ ငါတို့မလိမ္မာဆိုးသွမ်းသူဟု ယူဆလေ့ရှိသောသူများကို ငါတို့ ယခုမမြင်ရချေ၊ ငါတို့အဘယ်အဖြစ်သို့ ဆိုက်ရောက်နေကြသနည်း။"},{"SurahNumber":38,"VerseNumber":63,"Text":"၆၃။\tငါတို့သည် သူတို့အား ရယ်စရာဟု ထင်မှတ်ခဲ့ခြင်းသည် မှားပြီလော သို့မဟုတ် ငါတို့သည် သူတို့ကို မမြင် ပဲ မျက်စိမှောက်နေသလော။"},{"SurahNumber":38,"VerseNumber":64,"Text":"၆၄။\tမှတ်သားကြလော့၊ ငရဲသားတို့သည် အချင်းချင်းတစ်ဦးနှင့်တစ်ဦး ယင်းကဲ့သို့မုချဧကန်အငြင်းအခုန်ပြုကြ၏၊ အချင်းဖြစ်ပွားကြ၏။"},{"SurahNumber":38,"VerseNumber":65,"Text":"၆၅။\tအို-တမန်တော်မိုဟမ္မဒ်၊ သင်သည် သူတို့အား ဟောကြားလော့၊ ငါသည် အဆုံးအမသတိပေးသူသာတည်း၊ အလ္လာဟ်အရှင်မြတ်မှတပါး အခြားအရှင်သခင်မရှိချေ၊ အရှင်မြတ်သည် တစ်ဆူတည်းအထီးထီးတည်တော် မူ၏၊ ဇာတိပကတိအားဖြင့် ကုံလုံပြည့်စုံတော်မူ၏။"},{"SurahNumber":38,"VerseNumber":66,"Text":"၆၆။\tအရှင်မြတ်သည် ကမ္ဘာမြေပြင်မိုးကောင်းကင်နှင့် မိုးမြေအကြားရှိရှိသမျှတို့ကို သိမ်းရုံးစိုးပိုင်တော်မူ၏၊ အနန္တ တန်ခိုးတော်သခင်၊ အပြစ်လွှတ်တော်မူသောအရှင်ဖြစ်တော်မူ၏။"},{"SurahNumber":38,"VerseNumber":67,"Text":"၆၇။\tအို-တမန်တော် ဟောပြောလော့၊ ဟယ်-အချင်းတို့၊ ဤကျမ်းမြတ်ကုရ်အာန်သည် အတိုင်းမသိသိမ်မွေ့နက်နဲ မြင့်မြတ်လှ၏။"},{"SurahNumber":38,"VerseNumber":68,"Text":"၆၈။\tသို့ပါလျက် သင်တို့သည် ဤကျမ်းတော်မြတ်ကို မလိုက်နာ ကျောပေးကြ၏။"},{"SurahNumber":38,"VerseNumber":69,"Text":"၆၉။\tဟယ်-အချင်းတို့၊ ကောင်းကင်းတမန်တော်ကြီးများအချင်းချင်း ငြင်းခုံကြသောအခါ သူတို့အကြောင်းကို ငါ မသိရချေ။"},{"SurahNumber":38,"VerseNumber":70,"Text":"၇၀။\tငါသည် အလ္လာဟ်အရှင်မြတ်စေလွှတ်တော်မူသော တမန်တော်ရိုးရိုးသာတည်းဟု ငါ့ထံ ဗျာဒိတ်တော်လာ၏။"},{"SurahNumber":38,"VerseNumber":71,"Text":"၇၁။\tအို-တမန်တော်၊ သင်၏ အသက်သခင်ကျေးဇူးရှင်သည် ကောင်းကင်တမန်တော်မျာအား မိန့်တော်မူသည်မှာ အို-ကောင်းကင်တမန်အပေါင်းတို့၊ ကြည့်ကြလော့၊ ငါသည် လူသားကို ရွှံ့မြေမှ ဖန်ဆင်းတော်မူမည်ဖြစ်၏။"},{"SurahNumber":38,"VerseNumber":72,"Text":"၇၂။\tယင်းသို့ဗျာဒိတ်ပေးတော်မူပြီးနောက် လူသားကို ကိုယ်ကာယခြေလက်အင်္ဂါအစုံအလင်ဖန်ဆင်းတော်မူ၏၊ ၎င်း ကိုယ်ကာယအတွင်း ငါ၏ အသက်ဝိညာဉ်ကို မှုတ်သွင်းတော်မူ၏၊ ယင်းသို့အသက်သွင်းတော်မူပြီးသည်နောက် ကောင်းကင်တမန်တို့အား လူသားကို ဦးညွှတ်ချ၍ အရိုအသေပြုရန် ခိုင်းတော်မူ၏။"},{"SurahNumber":38,"VerseNumber":73,"Text":"၇၃။ ကောင်းကင်တမန်တော်များအနက် တဦးသောတမန်တော်မှတပါး အခြားတမန်တော်များသည် ဦးညွှတ်ချ၍ အရိုအသေပြုကြ၏။"},{"SurahNumber":38,"VerseNumber":74,"Text":"၇၄။\tအရိုအသေမပြုသောကောင်းကင်တမန်မှာ အီဗလစ်(စ်)ဖြစ်၏၊ သူသည် လူသားအား စက်ဆုတ်ရွံရှာ၏၊ မထီ လေးစားပြု၏၊ မယုံကြည်သူမိစ္ဆာမိုက်တို့ဘောင်တွင် အပါအဝင်ဖြစ်သွား၏။"},{"SurahNumber":38,"VerseNumber":75,"Text":"၇၅။\tအလ္လာဟ်အရှင်မြတ် ဗျာဒိတ်ပေးသည်မှာ အို-အီဗလစ်(စ်)၊ နင်သည် ငါ၏လက်တော်နှစ်ဘက်ဖြင့် ဖန်ဆင်းသော လူသားကို ဦးညွှတ်ချခြင်းမပြုအောင် နင့်အား အဘယ်အရာတစ်စုံတစ်ခုက တားဆီးကန့်ကွက်သနည်း၊ နင်သည် အလွန်မာနကြီးသလော၊ သို့မဟုတ် နင်သည် မြင့်မြတ်၍ တန်ခိုးကြီးသူတို့ဘောင်တွင် အပါအဝင်ဖြစ်သလော။"},{"SurahNumber":38,"VerseNumber":76,"Text":"၇၆။\tအီဗလစ်(စ်)က တုံ့ပြန်လျှောက်သည်မှာ အို-အလ္လာဟ်အရှင်၊ အကျွနု်ပ်သည် လူသားထက်သာလွန်မြင့်မြတ်ပါ၏၊ အရှင်မြတ်သည် အကျွနု်ပ်ကို မီးမှ ဖန်ဆင်းတော်မူပါ၏၊ လူသားကို မြေစေးမှ ဖန်ဆင်းတော်မူပါ၏။"},{"SurahNumber":38,"VerseNumber":77,"Text":"၇၇။\tထိုအခါအလ္လာဟ်အရှင်မြတ်ဗျာဒိတ်ပေးတော်မူသည်မှာ အို-အီဗလစ်(စ်)၊ နင်သည် ဤသုခဘုံနန်းမှ အမြန် ထွက်သွားလော့၊ မှတ်သားလော့၊ အမှန်မှာ နင်သည် ငါ့အထံတော်မှ နှင်ထုတ်ခံရသောရာဇဝတ်ကောင်ဖြစ်၏။"},{"SurahNumber":38,"VerseNumber":78,"Text":"၇၈။\tထို့အပြင် မှတ်သားလော့၊ စစ်ကြောစီရင်တော်မူသောနေ့တော်ကြီးတိုင်အောင် ငါ၏ ကျိန်ဆဲခြင်းသည် နင့်ကို နှိပ်စက်လတ့ံ။"},{"SurahNumber":38,"VerseNumber":79,"Text":"၇၉။\tထိုအခါသူက အို-အကျွနု်ပ်၏အရှင်သခင်၊ သူတို့ကို ရှင်ပြန်ထမြောက်စေတော်မူသောနေ့တော်ကြီးတိုင်အောင် အကျွနု်ပ်၏ အပြစ်ဒဏ်ကို ဆိုင်းင့ံထားတော်မူပါဟု ပြန်လျှောက်၏။"},{"SurahNumber":38,"VerseNumber":80,"Text":"၈၀၊၈၁။\tနင်သည် ချိန်းချက်သတ်မှတ်ထားသောအချိန်တိုင်အောင် အပြစ်ဒဏ်တော်ကို ရွှေ့ဆိုင်းထားခြင်းခံရသော သူတို့ဘောင်တွင် အပါအဝင်ဖြစ်၏ဟု အရှင်မြတ်ဗျာဒိတ်ပေးတော်မူ၏။"},{"SurahNumber":38,"VerseNumber":81,"Text":"၈၀၊၈၁။\tနင်သည် ချိန်းချက်သတ်မှတ်ထားသောအချိန်တိုင်အောင် အပြစ်ဒဏ်တော်ကို ရွှေ့ဆိုင်းထားခြင်းခံရသော သူတို့ဘောင်တွင် အပါအဝင်ဖြစ်၏ဟု အရှင်မြတ်ဗျာဒိတ်ပေးတော်မူ၏။"},{"SurahNumber":38,"VerseNumber":82,"Text":"၈၂။\tထိုအခါအီဗလစ်(စ်)က အို-အရှင်မြတ်၊ အရှင်၏ အနန္တတန်ခိုးတော်ကို တိုင်တည်၍ ဆိုပါ၏၊ အကျွန်ုပ်သည် လူသားအားလုံးတို့ကို မုချအမှန်ဖျားယောင်းသွေးဆောင်ပါမည်။"},{"SurahNumber":38,"VerseNumber":83,"Text":"၈၃။\tသို့သော် အရှင်မြတ်ကို အမြတ်တနိုးဝတ်ပြုသောစိတ်တခုတည်းသောရှိသော ကျေးတော်မျိုးကျွန်တော်မျိုးတို့ကို မူကား အကျွနု်ပ်မလှည့်စားနိုင်ပါဟု လျှောက်ထားပြန်၏။"},{"SurahNumber":38,"VerseNumber":84,"Text":"၈၄၊၈၅။\tအလ္လာဟ်အရှင် ဗျာဒိတ်ပေးတော်မူသည်မှာ အို-အီဗလစ်(စ်)၊ ငါသည် အမှန်ကိုသာ မိန့်တော်မူ၏၊ အမှန်စကား ကား ငါသည် ငရဲကို နင်နှင့်တကွ နင့်နောက်ကို လိုက်သူများနှင့် ပြည့်နှက်အောင် ဖြည့်တော်မူမည်။"},{"SurahNumber":38,"VerseNumber":85,"Text":"၈၄၊၈၅။\tအလ္လာဟ်အရှင် ဗျာဒိတ်ပေးတော်မူသည်မှာ အို-အီဗလစ်(စ်)၊ ငါသည် အမှန်ကိုသာ မိန့်တော်မူ၏၊ အမှန်စကား ကား ငါသည် ငရဲကို နင်နှင့်တကွ နင့်နောက်ကို လိုက်သူများနှင့် ပြည့်နှက်အောင် ဖြည့်တော်မူမည်။"},{"SurahNumber":38,"VerseNumber":86,"Text":"၈၆။ အို-တမန်တော်မိုဟမ္မဒ်၊ သင်သည် လူသားအပေါင်းတို့အား ဟောကြားလော့၊ ဟယ်-အချင်းတို့၊ ငါသည် သမ္မာတရားတော်ကို ဟောကြားသွန်သင်ဆုံးမရခြင်းကြောင့် သင်တို့ထံမှ အဖိုးအခတောင်းလည်း မတောင်းချေ၊ တမန်တော်ဟန်ဆောင်သောလိမ်လည်သူလည်း မဟုတ်ချေ။"},{"SurahNumber":38,"VerseNumber":87,"Text":"၈၇။\tမှတ်သားကြလော့၊ ကျမ်းမြတ်ကုရ်အာန်သည် ဝေနေယျသတ္တဝါအပေါင်းတို့အတွက် အဆုံးအမတရားတော်မှတပါး အခြားတစ်စုံတစ်ရာမဟုတ်ချေ။"},{"SurahNumber":38,"VerseNumber":88,"Text":"၈၈။\tသင်တို့သည် ထိုကျမ်းတော်မြတ်အကြောင်းအရာအမှန်ကို ကာလမကြာမီ သိကြရလိမ့်မည်။"},{"SurahNumber":39,"VerseNumber":1,"Text":"၁။\tကျမ်းမြတ်ကုရ်အာန်ကို အနန္တတန်ခိုးတော်သခင်၊ သဗ္ဗညုတဉာာဏ်တော်ရှင်၊ အလ္လာဟ်အရှင်မြတ် ထုတ်ပြန် ချပေးသနားတော်မူ၏။"},{"SurahNumber":39,"VerseNumber":2,"Text":"၂။\tအို-တမန်တော်မိုဟမ္မဒ်၊ မှတ်သားလော့၊ ငါသည် သင့်အား ကုရ်အာန်ကျမ်းတော်ကို အမှန်ချပေးသနားတော် မူ၏၊ ထို့ကြောင့် အလ္လာဟ်အရှင်မြတ်အားသာလျှင် ဝတ်ပြုလော့၊ အရှင်မြတ်အားသာလျှင် ခဝပ်ကိုးကွယ်ခြင်း သည် ဖြူစင်မှန်ကန်သောတရားဖြစ်၏။"},{"SurahNumber":39,"VerseNumber":3,"Text":"၃။\tသန့်ရှင်းစင်ကြယ်သော ဘာသာအယူဝါဒမှာ အလ္လာဟ်အရှင်မြတ်အားသာလျှင် ခဝပ်ကိုးကွယ်ခြင်းဖြစ်၏၊ အလ္လာဟ်အရှင်မြတ်မှတပါး အခြားကာကွယ်စောင့်ရှောက်သူ အဆွေခင်ပွန်းကို ရွေးကောက်သူတို့က အကျွနု်ပ် တို့သည် သူတို့ကို ဝတ်ပြုခြင်းမှာ သူတို့သည် အကျွနု်ပ်တို့အား အလ္လာဟ်အရှင်မြတ်သည် သူတို့အလည်ကြား တွင် သူတို့ကွဲလွဲမှုကို စစ်ကြောစီရင်တော်မူလတ့ံ၊ မှတ်သားကြလော့၊ အလ္လာဟ်အရှင်မြတ်သည် မုသားစကား ဆိုသူနှင့် ကျေးဇူးကန်းသူတို့ကို လမ်းပြတော်မမူချေ။"},{"SurahNumber":39,"VerseNumber":4,"Text":"၄။\tအကယ်၍ အလ္လာဟ်အရှင်မြတ်သည် သားရတနာရွေးကောက်တော်မူလိုပါလျှင် မိမိဖန်ဆင်းတော်မူသော လူသား များထဲမှ ယူနိုင်တော်မူ၏၊ အလ္လာဟ်အရှင်မြတ်သည် ကုံလုံမွန်မြတ် အ့ံချီးမဆုံးဖြစ်တော်မူ၏၊ အရှင်မြတ်သည် အလ္လာဟ်ဖြစ်တော်မူ၏၊ တဆူတည်းအထီးထီ တည်တော်မူ၏၊ ဇာတိပကတိအားဖြင့် ကုံလုံပြည့်စေတော်မူ၏။"},{"SurahNumber":39,"VerseNumber":5,"Text":"၅။\tအလ္လာဟ်အရှင်မြတ်သည် မိုးမြေကို အမှန်ပင်ဖန်ဆင်းတော်မူ၏၊ နေ့ပြီးညဉ့်၊ ညဉ့်ပြီးနေ့ကို ခဏမစဲဖြစ်ပေါ်လာစေ တော်မူ၏၊ နေလတို့ကို တာဝန်ဝတ္တရားသတ်မှတ်၍ အလုပ်ချတော်မူ၏၊ နေလတို့သည် ပိုင်းခြားသတ်မှတ် ထားတော်မူသောအချိန်ကာလအတိုင်းသာ သွားလာဝင်ထွက်ရကြ၏၊ အရှင်မြတ်သည် အနန္တတန်ခိုးတော်သခင်၊ အဖန်တလဲလဲအပြစ်လွှတ်တော်မူသောအရှင်မဟုတ်ချေလော။"},{"SurahNumber":39,"VerseNumber":6,"Text":"၆။\tအလ္လာဟ်အရှင်မြတ်သည် သင်တို့အပေါင်းကို လူသားတစ်ဦးတည်းမှ ဖန်ဆင်းတော်မူ၏၊ ထို့နောက်ထိုလူသား ထံမှ သူ၏ မယားမိန်းမကို စီရင်တော်မူ၏၊ အရှင်မြတ်သည် သင်တို့အဖို့ ခြေလေးချောင်းတိရိစ္ဆာန်ရှစ်မျိုးကို ချပေးတော်မူ၏၊ သင်တို့ကိုလည်း အမိဝမ်းတွင်း၌ မိုက်မှောင်အတိကျလျက်ရှိသောကန့်လန့်ကာသုံးထပ်အထဲ ဝယ် ကလကရေကြည်မှ သွေးခဲ၊ သွေးခဲမှ သားတစ်၊ သားတစ်မှ ခြေလက်အင်္ဂါစသည်များကို တစ်ခုနောက် တစ်ခုဖန်ဆင်းတော်မူ၏၊ သင်တို့၏ အရှင်သခင်အလ္လာဟ်အရှင်မြတ်သည် ယင်းသို့ဖန်ဆင်းတော်မူထသော၊ အချုပ်အခြာအာဏာပိုင်သတော်မူသောအရှင် ဖြစ်တော်မူ၏၊ အရှင်မြတ်မှတပါး အခြားအရှင်သခင်မရှိချေ၊ သို့ပါလျက် သင်တို့သည် အဘယ်ကြောင့်ကျောခိုင်းသွားကြသနည်း။"},{"SurahNumber":39,"VerseNumber":7,"Text":"၇။\tအကယ်၍ သင်တို့သည် ကျေးဇူးကန်းကြလျှင် အလ္လာဟ်အရှင်မြတ်၌ တစ်စုံတစ်ရာဆုံးရှုံးခြင်းမရှိ၊ အရှင်မြတ် သည် သင်တို့ကို မှီခိုအားထားတော်မမူချေ၊ သို့သော် အလ္လာဟ်အရှင်မြတ်သည် မိမိ၏ ကျေးကျွန်များက ကျေးဇူးကန်းကြသည်ကို နှစ်သက်တော်မမူချေ၊ သင်တို့သည် ကျေးဇူးတော်ကို ချီးကျူးလျှင် သင်တို့ကို နှစ် ခြိုက်တော်မူ၏၊ မိမိဝန်ထုပ်ဝန်ပိုးကို ထမ်းရွက်နေရသောလူသားသည် သူတပါး၏ အထုပ်အပိုးကို မထမ်းဆောင် နိုင်ချေ၊ သင်တို့သည် မိမိတို့၏ ကျေးဇူးတော်သခင်ထံ ပြန်ကြရမည့်သာတည်း၊ ထိုအခါ အရှင်မြတ်သည် သင်တို့အား သင်တို့ပြုကျင့်လေ့ရှိသောအမှုများကို ဖော်ပြတော်မူလတ့ံ၊ မှတ်သားကြလော့၊ အလ္လာဟ်အရှင်မြတ် သည် လူသားတို့၏ စိတ်နှလုံးအိမ်အတွင်းရှိသမျှကို အကြွင်းမဲ့သိတော်မူ၏။"}]}