{"Id":159,"LanguageCodes":["fa","fas"],"Name":"fas-mohammadsadeqit","Author":"Mohammad Sadeqi Tehrani","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":37,"VerseNumber":83,"Text":"و بی‌گمان، ابراهیم به‌راستی از پیروان او بود"},{"SurahNumber":37,"VerseNumber":84,"Text":"چون با دلی بس سالم به (پیشگاهِ) پروردگارش آمد"},{"SurahNumber":37,"VerseNumber":85,"Text":"چون به پدر (تربیتی) خود و قوم خود گفت: «چه چیزی را می‌پرستید؟»"},{"SurahNumber":37,"VerseNumber":86,"Text":"«آیا به گزاف و انحراف خدایانی (دروغین) را جز خدا(ی راستین) می‌خواهید؟"},{"SurahNumber":37,"VerseNumber":87,"Text":"«پس گمانتان به پروردگار جهانیان چیست‌؟»"},{"SurahNumber":37,"VerseNumber":88,"Text":"پس (آن‌گاه) نظری (ظاهری) در ستارگان افکند"},{"SurahNumber":37,"VerseNumber":89,"Text":"پس گفت: «من به‌راستی بیمارم!»"},{"SurahNumber":37,"VerseNumber":90,"Text":"پس پشت‌کنان از او روی برتافتند"},{"SurahNumber":37,"VerseNumber":91,"Text":"پس نهانی با حیله‌ای (ایمانی) به سوی خدایانشان تمایل کرد. پس گفت: «آیا (غذا) نمی‌خورید؟»"},{"SurahNumber":37,"VerseNumber":92,"Text":"«شما را چه شده که سخن نمی‌گویید؟!»"},{"SurahNumber":37,"VerseNumber":93,"Text":"پس با دست راست، به گونه‌ای پنهان و حیله‌گرانه بر (سرها)شان کوبید"},{"SurahNumber":37,"VerseNumber":94,"Text":"پس شتابان سویش روان شدند"},{"SurahNumber":37,"VerseNumber":95,"Text":"(ابراهیم) گفت: «آیا آنچه را (خود) می‌تراشید، می‌پرستید؟»"},{"SurahNumber":37,"VerseNumber":96,"Text":"«حال آنکه خدا شما و آنچه را که می‌‌سازید آفریده است!»"},{"SurahNumber":37,"VerseNumber":97,"Text":"گفتند: «برایش سازمانی (جهنمی) بسازید، پس او را در (آن) جهنم بیفکنید.»"},{"SurahNumber":37,"VerseNumber":98,"Text":"پس خواستند به او نیرنگی زنند. پس ما آنان را پست‌ترین (آفریدگان) گردانیدیم"},{"SurahNumber":37,"VerseNumber":99,"Text":"و (ابراهیم) گفت: «من همواره سوی پروردگارم رهسپارم. زودا (که) مرا راه نماید!»"},{"SurahNumber":37,"VerseNumber":100,"Text":"«پروردگارم! برایم (فرزندی) از شایستگان ببخش.»"},{"SurahNumber":37,"VerseNumber":101,"Text":"پس او را به پسری بردبار مژده دادیم"},{"SurahNumber":37,"VerseNumber":102,"Text":"پس هنگامی که با او به سَعْی (میان صفا و مروه) رسید، گفت: «فرزندم! من بی‌گمان در خواب (چنان) می‌بینم که تو را بی‌چون سر می‌بُرَم. پس بنگر چه (در) نظر داری‌؟» گفت: «پدرم! آنچه را مأموری به انجام رسان! زودا اگر خدا بخواهد، مرا از شکیبایان خواهی یافت.»"},{"SurahNumber":37,"VerseNumber":103,"Text":"پس چون هر دو تن (در برابر امر خدا) سر تسلیم فرود آوردند و پسرک را به پیشانی (بر خاک) افکند،"},{"SurahNumber":37,"VerseNumber":104,"Text":"و او را ندا در دادیم: «ای ابراهیم!»"},{"SurahNumber":37,"VerseNumber":105,"Text":"«رؤیا(ی خود) را به‌راستی راست آوردی! ما بی‌گمان نیکوکاران را چنان پاداش می‌دهیم!»"},{"SurahNumber":37,"VerseNumber":106,"Text":"به‌درستی این همانا آزمایش روشنگر است"},{"SurahNumber":37,"VerseNumber":107,"Text":"و او را در ازای کشتنِ [:قربانیِ] بزرگی رهانیدیم"},{"SurahNumber":37,"VerseNumber":108,"Text":"و در (میان) آیندگان بر او (آوازه‌ی نیک) بر جای گذاشتیم"},{"SurahNumber":37,"VerseNumber":109,"Text":"سلامی (ربانی) بر ابراهیم"},{"SurahNumber":37,"VerseNumber":110,"Text":"(ما) نیکوکاران را بدین‌سان پاداش می‌دهیم"},{"SurahNumber":37,"VerseNumber":111,"Text":"بی‌گمان، او از بندگان باایمان ماست"},{"SurahNumber":37,"VerseNumber":112,"Text":"و او را به (ولادت) اسحاق - حال آنکه پیامبری برجسته از (جمله‌ی) شایستگان است - مژده دادیم"},{"SurahNumber":37,"VerseNumber":113,"Text":"و بر (سر و سامان) او و اسحاق برکت فرو ریختیم. حال آنکه از نسل آن دو برخی نیکوکار و برخی به گونه‌ای آشکارگر، به خود ستمکار است"},{"SurahNumber":37,"VerseNumber":114,"Text":"و به‌راستی بر موسی و هارون بسی منّت نهادیم"},{"SurahNumber":37,"VerseNumber":115,"Text":"و آن دو و قومشان را از بلای بزرگ رهانیدیم"},{"SurahNumber":37,"VerseNumber":116,"Text":"و آنان را یاری دادیم، پس (هم)آ‎نان چیرگان بودند"},{"SurahNumber":37,"VerseNumber":117,"Text":"و آن دو را کتاب روشنی‌خواه دادیم"},{"SurahNumber":37,"VerseNumber":118,"Text":"و هر دو را به راه راست - به‌گونه‌ای مماس - رهبری کردیم"},{"SurahNumber":37,"VerseNumber":119,"Text":"و بر آن دو در (میان) آیندگان (نام نیک) واگذاشتیم"},{"SurahNumber":37,"VerseNumber":120,"Text":"سلامی (ربانی) بر موسی و هارون"},{"SurahNumber":37,"VerseNumber":121,"Text":"بی‌گمان ما نیکوکاران را چنان پاداش می‌دهیم"},{"SurahNumber":37,"VerseNumber":122,"Text":"همانا آنان از بندگان باایمان مایند"},{"SurahNumber":37,"VerseNumber":123,"Text":"و به‌راستی الیاس به‌درستی از فرستادگان ماست"},{"SurahNumber":37,"VerseNumber":124,"Text":"چون به قوم خود گفت: «آیا پروا نمی‌دارید؟»"},{"SurahNumber":37,"VerseNumber":125,"Text":"«آیا (بتِ) بعل را می‌خوانید (و می‌پرستید) و بهترین آفرینندگان را وامی‌گذارید؟!»"},{"SurahNumber":37,"VerseNumber":126,"Text":"«خدا، پروردگارتان و پروردگار پدران نخستینتان را؟!»"},{"SurahNumber":37,"VerseNumber":127,"Text":"پس او را تکذیب کردند، پس (هم)ایشان همانا (برای حساب) احضار شدگانند"},{"SurahNumber":37,"VerseNumber":128,"Text":"مگر بندگان اخلاص‌یافته‌ی (از سوی) خدا (که بی‌حساب در رحمتند)"},{"SurahNumber":37,"VerseNumber":129,"Text":"و بر (سر و سامان)ش در (میان) آیندگان (آوازه‌ی نیک) واگذاشتیم"},{"SurahNumber":37,"VerseNumber":130,"Text":"درودی (ربانی) بر اِل یاسین"},{"SurahNumber":37,"VerseNumber":131,"Text":"ما بی‌گمان نیکوکاران را اینگونه پاداش می‌دهیم"},{"SurahNumber":37,"VerseNumber":132,"Text":"به‌راستی او از بندگان باایمان ماست"},{"SurahNumber":37,"VerseNumber":133,"Text":"و به‌راستی، لوط همانا از زمره‌ی فرستادگان (ما) است"},{"SurahNumber":37,"VerseNumber":134,"Text":"چون او را و همه‌ی کسانش را رهانیدیم"},{"SurahNumber":37,"VerseNumber":135,"Text":"جز زنی سالخورده (و) ناتوان که در میان باقی‌ماندگان (از گمراهان) بود"},{"SurahNumber":37,"VerseNumber":136,"Text":"سپس دیگران را نابود کردیم"},{"SurahNumber":37,"VerseNumber":137,"Text":"و بی‌گمان، شما همواره بر آنان صبحگاهان"},{"SurahNumber":37,"VerseNumber":138,"Text":"و شامگاهان می‌گذرید! آیا پس خردورزی نمی‌کنید؟"},{"SurahNumber":37,"VerseNumber":139,"Text":"و به‌راستی، یونس همانا از زمره‌ی فرستادگان (ما) است"},{"SurahNumber":37,"VerseNumber":140,"Text":"چون سوی آن کشتی پُر (از سرنشینان) بگریخت"},{"SurahNumber":37,"VerseNumber":141,"Text":"پس با آنان قرعه انداخت (و) در نتیجه از رانده‌شدگان (از آن) بود"},{"SurahNumber":37,"VerseNumber":142,"Text":"(او را به دریا افکندند.) پس (آن) ماهی بزرگ او را بلعید، در حالی که او نکوهش کننده‌ی (خود) بود"},{"SurahNumber":37,"VerseNumber":143,"Text":"پس اگر او از زمره‌ی تسبیح‌کنندگان نبود"},{"SurahNumber":37,"VerseNumber":144,"Text":"بی‌گمان تا روزی که برانگیخته می‌شوند، در شکم آن ماهی (همچنان) می‌ماند"}]}