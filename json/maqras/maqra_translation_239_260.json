{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":94,"VerseNumber":1,"Text":"Ba Ami da pakaloaga rka so rarb ka (ya Mohammad)"},{"SurahNumber":94,"VerseNumber":2,"Text":"Go piyokas Ami rka so mapnd ka"},{"SurahNumber":94,"VerseNumber":3,"Text":"A so minipnd ko likod ka"},{"SurahNumber":94,"VerseNumber":4,"Text":"Go iniporo Ami rka so tadm rka"},{"SurahNumber":94,"VerseNumber":5,"Text":"Na mataan! a khatondog so margn, a malbod"},{"SurahNumber":94,"VerseNumber":6,"Text":"Mataan! a khatondog so margn, a malbod"},{"SurahNumber":94,"VerseNumber":7,"Text":"Na igira miyakapasad ka, na nggalbk ka pman"},{"SurahNumber":94,"VerseNumber":8,"Text":"Go sii ka bo ko Kadnan ka pphangangarapan"},{"SurahNumber":95,"VerseNumber":1,"Text":"Ibt ko Tin ago so Zayton"},{"SurahNumber":95,"VerseNumber":2,"Text":"Go so palaw a Torisina"},{"SurahNumber":95,"VerseNumber":3,"Text":"Go giya ungkai a ingd a (Makkah a) panarigan"},{"SurahNumber":95,"VerseNumber":4,"Text":"Ka sabnsabnar a inadn Ami so manosiya sii ko lbi a mapiya a bontal"},{"SurahNumber":95,"VerseNumber":5,"Text":"Oriyan iyan na pakakasowin Ami skaniyan ko lbi a mababa ko manga bababa"},{"SurahNumber":95,"VerseNumber":6,"Text":"Inonta so miyamaratiyaya, go pinggalbk iran so manga pipiya: Ka adn a bagian iran a balas a di pthaman"},{"SurahNumber":95,"VerseNumber":7,"Text":"Na antawaa i maphakiongkir iyan rka ko oriyan aya, so kokoman"},{"SurahNumber":95,"VerseNumber":8,"Text":"Ba di so Allah i lbi a Maontol i kokoman ko manga kokoman"},{"SurahNumber":96,"VerseNumber":1,"Text":"Pangadi ka: Sii ko ngaran o Kadnan ka a so Miyangadn"},{"SurahNumber":96,"VerseNumber":2,"Text":"Inadn Iyan so manga manosiya, phoon ko manga rogo a mimbathik"},{"SurahNumber":96,"VerseNumber":3,"Text":"Pangadi ka: Ka so Kadnan ka na lbi a Maginawa"},{"SurahNumber":96,"VerseNumber":4,"Text":"So miyangndao ko (kisoratn ko) pansom"},{"SurahNumber":96,"VerseNumber":5,"Text":"Inindao Niyan ko manosiya so di Niyan katawan"},{"SurahNumber":96,"VerseNumber":6,"Text":"Sabnar a mataan! a so manosiya na phangakowala dn"},{"SurahNumber":96,"VerseNumber":7,"Text":"Ko kiyailaya niyan sa miyakatharambisa"},{"SurahNumber":96,"VerseNumber":8,"Text":"Mataan! a sii bo ko Kadnan ka i khandodan"},{"SurahNumber":96,"VerseNumber":9,"Text":"Ay gda aka ko skaniyan a pzapar"},{"SurahNumber":96,"VerseNumber":10,"Text":"Ko oripn (o Allah) igira a mizambayang"},{"SurahNumber":96,"VerseNumber":11,"Text":"Ay gda aka amay ka skaniyan na zisii ko toroan"},{"SurahNumber":96,"VerseNumber":12,"Text":"O di na inisogo iyan so kapananggila"},{"SurahNumber":96,"VerseNumber":13,"Text":"Ay gda aka amay ka (so pphanapar na) tomiyaplis go tomiyalikhod"},{"SurahNumber":96,"VerseNumber":14,"Text":"Ba niyan di katawi a mataan! a so Allah na phagilayn Iyan"},{"SurahNumber":96,"VerseNumber":15,"Text":"Gnki niyan, ka mataan a odi niyan gnki, na gandrn Ami dn ko tandongan"},{"SurahNumber":96,"VerseNumber":16,"Text":"(Khirk ko) Tandongan, a bokhag, a baradosa"},{"SurahNumber":96,"VerseNumber":17,"Text":"Na tawaga niyan i salinggogoya iyan"},{"SurahNumber":96,"VerseNumber":18,"Text":"Ka tawagn Ami so khisisiyap ko naraka"},{"SurahNumber":96,"VerseNumber":19,"Text":"Sabnar! a ding ka pagonoti skaniyan, go sojiod ka, go pakarani ka (ko Kadnan ka)"},{"SurahNumber":97,"VerseNumber":1,"Text":"Mataan! a Skami na initoron Ami (a QorÂ´an aya) sii ko gagawii a sslaan"},{"SurahNumber":97,"VerseNumber":2,"Text":"Na antawaa i miyakandao rka o antonaa so gagawii a sslaan"},{"SurahNumber":97,"VerseNumber":3,"Text":"So gagawii a sslaan na thomo a di so sanggibo a olanolan"},{"SurahNumber":97,"VerseNumber":4,"Text":"Pthoron roo so manga malaikat, ago so Roh, sabap sa idin o Kadnan iran, makapantag ko oman i sogoan"},{"SurahNumber":97,"VerseNumber":5,"Text":"Kalilintad skaniyan taman ko kasbang o Fajr"},{"SurahNumber":98,"VerseNumber":1,"Text":"Da ko btad o siran a da pamaratiyaya a pd ko tiyoronan ko kitab, ago so manga pananakoto oba siran miyamagkar taman sa kiyapakatalingoma kiran o marayag a karina"},{"SurahNumber":98,"VerseNumber":2,"Text":"Sogo a phoon ko Allah, a makapphangadi ko manga kitab a manga soti"},{"SurahNumber":98,"VerseNumber":3,"Text":"Khisosoratan oto sa (kokoman a) ontol"},{"SurahNumber":98,"VerseNumber":4,"Text":"Na da makazsnggaya so siran a piyamgan ko kitab inonta ko oriyan o kiyapakatalingoma kiran o marayag a karina"},{"SurahNumber":98,"VerseNumber":5,"Text":"A da a inisogo kiran a rowar sa kapzoasoata iran ko Allah, a totolabosn iran on, so okit ko kapagintaw, a zasalimbotawan siran, ago so kipamayandgn iran ko sambayang, go so katonaya iran ko zakat: Giyoto man i okit a ontol"},{"SurahNumber":98,"VerseNumber":6,"Text":"Mataan! a so siran a da pamaratiyaya a pd ko tiyoronan ko kitab, ago so manga pananakoto, na sii ko apoy ko naraka Jahannam, makakakal siran on. Siran man i miyakaratarata ko manga kaadn"},{"SurahNumber":98,"VerseNumber":7,"Text":"Mataan! a so siran a miyamaratiyaya, go pinggalbk iran so manga pipiya, na siran man na siran i miyakapiyapiya ko manga kaadn"},{"SurahNumber":98,"VerseNumber":8,"Text":"Adn a balas kiran sii ko Kadnan iran a manga sorga a tatap, a pphamangondas ko kababaan iyan so manga lawasayg, makakakal siran on, sa dayon sa dayon. Miyasoat kiran so Allah na khasoat siran on (mambo). Giyoto man na bagian o taw a inikalk iyan so Kadnan iyan"},{"SurahNumber":99,"VerseNumber":1,"Text":"Amay ka ilinog ko lopa so iplinog on"},{"SurahNumber":99,"VerseNumber":2,"Text":"Go pakaliyon o lopa so khippnd on"},{"SurahNumber":99,"VerseNumber":3,"Text":"Go matharo o manosiya a: Antona ini"},{"SurahNumber":99,"VerseNumber":4,"Text":"Sa alongan oto na panotholn iyan so manga tothol rkaniyan"},{"SurahNumber":99,"VerseNumber":5,"Text":"Sabap sa mataan! a so Kadnan ka na ipagilaham Iyan on oto"},{"SurahNumber":99,"VerseNumber":6,"Text":"Sa alongan oto na mamakaliyo so manga manosiya a mbidabida, ka phakiilay kiran so (balas o) manga galbk iran"},{"SurahNumber":99,"VerseNumber":7,"Text":"Na sadn sa nggolawla sa timbang bo o kolpong a mapiya, na khaylay niyan oto"},{"SurahNumber":99,"VerseNumber":8,"Text":"Go sadn sa nggolawla sa timbang bo o ssrm a marata, na khaylay niyan oto"},{"SurahNumber":100,"VerseNumber":1,"Text":"Ibt ko (manga koda a) pphlolompat a gii makazowara"},{"SurahNumber":100,"VerseNumber":2,"Text":"Go pphamangapoyan sa kalamaging"},{"SurahNumber":100,"VerseNumber":3,"Text":"Go pphamanibowa ko khapita"},{"SurahNumber":100,"VerseNumber":4,"Text":"Go miyamakakayambr siran roo sa bayank"},{"SurahNumber":100,"VerseNumber":5,"Text":"Go minilmbak iran oto ko kaoorongan (ko ridoay)"},{"SurahNumber":100,"VerseNumber":6,"Text":"Mataan! a so manosiya sii ko makapantag ko Kadnan iyan na titho a da a tadm iyan"},{"SurahNumber":100,"VerseNumber":7,"Text":"Go mataan! a Skaniyan sa makapantag roo i titho a saksi"},{"SurahNumber":100,"VerseNumber":8,"Text":"Go mataan! a skaniyan makapantag ko kabaya ko tamok na tonganay a minitaralo"}]}