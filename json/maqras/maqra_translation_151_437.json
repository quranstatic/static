{"Id":437,"LanguageCodes":["tr","tur"],"Name":"tur-yasarnuriozturk1","Author":"Yasar Nuri Ozturk","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":27,"VerseNumber":1,"Text":"Tâ, Sîn. İşte bunlar Kur´an´ın ve açık seçik beyanda bulunan Kitap´ın ayetleridir"},{"SurahNumber":27,"VerseNumber":2,"Text":"Müminlere bir kılavuz ve muştudur o"},{"SurahNumber":27,"VerseNumber":3,"Text":"O müminler ki, namazı kılar, zekâtı verirler. Ve âhirete tam bir biçimde inananlar da onlardır"},{"SurahNumber":27,"VerseNumber":4,"Text":"Şu bir gerçek ki, âhirete inanmayanların amellerini biz, kendileri için süsleyip püsledik. Bu yüzden onlar kalpleri körelmiş olarak şaşkınlık içinde bocalar dururlar"},{"SurahNumber":27,"VerseNumber":5,"Text":"İşte bunlardır kendilerine azabın korkuncu öngörülen. Âhirette hüsrana uğrayacaklar da onlardır"},{"SurahNumber":27,"VerseNumber":6,"Text":"Emin ol ki, sen bu Kur´an´a Hakîm ve Alîm bir kudret tarafından muhatap kılınıyorsun"},{"SurahNumber":27,"VerseNumber":7,"Text":"Hatırla o zamanı; Mûsa, ailesine şöyle demişti: \"Ben bir ateş fark ettim. Ondan size bir haber getireceğim, yahut parlak bir kor getireceğim ki ateş yakıp ısınabilesiniz"},{"SurahNumber":27,"VerseNumber":8,"Text":"Mûsa ateşe vardığında şöyle çağrıldı. \"Ateşteki kimse de ateşin çevresindekiler de kutsal ve bereketli kılınmıştır. Ve âlemlerin Rabbi olan Allah, bütün eksiklik ve iğretiliklerden arınmıştır"},{"SurahNumber":27,"VerseNumber":9,"Text":"Ey Mûsa! Kuşkun olmasın ki ben, Allah´ım; Azîz olan, Hakîm olanım"},{"SurahNumber":27,"VerseNumber":10,"Text":"Asanı bırak!\" Bunun üzerine Mûsa, asayı çevik bir yılan gibi titreyip kıvrılır görünce gerisin geri kaçtı ve arkasına bakmadı. \"Korkma ey Mûsa, benim. Benim huzurumda, elçi olarak gönderilenler korkmaz"},{"SurahNumber":27,"VerseNumber":11,"Text":"Zulme bulaşan müstesna. O da bunu kötülüğün arkasından güzelliğe çevirirse hiç kuşkusuz ben Gafûr´um, Rahîm´im"},{"SurahNumber":27,"VerseNumber":12,"Text":"Elini koynuna sok; Firavun ve toplumuna yönelik dokuz mucizeden biri olarak pürüzsüz ve lekesiz, bembeyaz bir biçimde çıkacaktır. O Firavun ve yandaşları sapmış bir topluluk haline geldiler"},{"SurahNumber":27,"VerseNumber":13,"Text":"İşte bu şekilde ayetlerimiz göz ve gönül açar bir biçimde onlara geldiğinde şunu deyiverdiler: \"Açık bir büyüdür bu"},{"SurahNumber":27,"VerseNumber":14,"Text":"Zulüm ve böbürlenmeyle, ona karşı çıktılar. Oysaki öz benlikleri, onun gerçekliğine kanaat getirmişti. Bak da gör, nasıl olmuştur o bozguncuların sonu"},{"SurahNumber":27,"VerseNumber":15,"Text":"Yemin olsun, biz, Davûd´a da Süleyman´a da bir ilim verdik. Onlar şöyle dediler: \"Bizi, mümin kullarının bir çoğundan üstün kılan Allah´a hamd olsun"},{"SurahNumber":27,"VerseNumber":16,"Text":"Süleyman, Davûd´a mirasçı oldu ve şöyle dedi: \"Ey insanlar, bize kuşların dili öğretildi ve bize herşeyden biraz verildi. Kuşkusuz bu, apaçık lütfun ta kendisidir"},{"SurahNumber":27,"VerseNumber":17,"Text":"Cinlerden, insanlardan ve kuşlardan orduları, Süleyman´ın huzurunda bir araya getirildi. Onlar, düzenli bir biçimde sevk ediliyorlardı"},{"SurahNumber":27,"VerseNumber":18,"Text":"Karınca vadisine geldiklerinde bir karınca şöyle seslendi: \"Ey karıncalar! Yuvalarınıza girin ki, Süeyman ve orduları farkında olmayarak sizi ezmesinler"},{"SurahNumber":27,"VerseNumber":19,"Text":"Bunun üzerine Süleyman, karıncanın sözüne güldü ve dedi: \"Rabbim, bana ve ebeveynime lütfettiğin nimetine şükretmeme, hoşnut olacağın hayırlı ve barışçıl bir iş yapmama imkân ver. Ve rahmetinle beni iyilik ve barışı seven kullarının arasına sok"},{"SurahNumber":27,"VerseNumber":20,"Text":"Kuşları teftiş etti de dedi ki: \"Hüdhüd´ü neden göremiyorum, yoksa kayıplara mı karıştı"},{"SurahNumber":27,"VerseNumber":21,"Text":"Ona acımasızca azap edeceğim, belki de onu boğazlayacağım; yahut da bana mutlaka açık bir kanıt getirecek"},{"SurahNumber":27,"VerseNumber":22,"Text":"Az sonra Hüdhüd gelip şöyle dedi: \"Senin fark edemeyeceğin bir şeyi fark ettim ve sana Sabâ´dan parlak bir haber getirdim"},{"SurahNumber":27,"VerseNumber":23,"Text":"Sabâlılara hükmeden bir kadın buldum. Kendisine herşeyden bir pay verilmiş, kocaman bir tahtı var"},{"SurahNumber":27,"VerseNumber":24,"Text":"Onu ve toplumunu, Allah´ı bırakıp güneş´e secde eder buldum. Şeytan onlara, yapıp ettiklerini süslü gösterip onları yoldan saptırmış. Artık doğruyu bulamazlar"},{"SurahNumber":27,"VerseNumber":25,"Text":"Göklerde ve yerdeki sırrı açığa çıkaran, onların gizlediklerini de açıkladıklarını da bilen Allah´a secde etmemek gayretindeler"},{"SurahNumber":27,"VerseNumber":26,"Text":"O Allah ki, tanrı yok kendinden başka, o büyük arşın rabbidir O"}]}