{"Id":74,"LanguageCodes":["bg","bul"],"Name":"bul-tzvetantheophan","Author":"Tzvetan Theophanov","Language":"Bulgarian","Description":"Bulgarian","Direction":"ltr","Source":"http://tanzil.net","Translations":[{"SurahNumber":46,"VerseNumber":21,"Text":"И спомни си [Худ -] брата на адитите, който предупреждаваше своя народ при пясъчните хълмове, където бяха минали много предупредители и дотогава, и след това: “Служете единствено на Аллах! Страхувам се за вас от мъчение във великия Ден.”"},{"SurahNumber":46,"VerseNumber":22,"Text":"Рекоха: “Нима дойде при нас да ни отлъчиш от нашите богове? Донеси ни онова, което ни обещаваш, ако говориш истината!”"},{"SurahNumber":46,"VerseNumber":23,"Text":"Рече: “Знанието е само при Аллах, а аз ви оповестявам само онова, с което съм изпратен. Ала виждам, че сте невежи хора.”"},{"SurahNumber":46,"VerseNumber":24,"Text":"И когато го видяха - широк облак, прииждащ към техните долини, - рекоха: “Това е облак, който ще изсипе дъжд над нас”. Но не, то е онова, за което бързахте - вятър с болезнено мъчение в него"},{"SurahNumber":46,"VerseNumber":25,"Text":"Той опустошава всяко нещо по волята на своя Господ. А от тях останаха само [руините на] домовете им. Така наказваме хората-престъпници"},{"SurahNumber":46,"VerseNumber":26,"Text":"И ги бяхме утвърдили повече, отколкото вас утвърдихме [о, жители на Мека]. И им дадохме слух и зрение, и сърца. Но с нищо не ги избавиха нито слухът им, нито зрението, нито сърцата, защото отхвърляха знаменията на Аллах. И ги обгради онова, на което се по"},{"SurahNumber":46,"VerseNumber":27,"Text":"И погубихме селищата около вас, и разяснихме знаменията, за да се завърнат [към вярата]"},{"SurahNumber":46,"VerseNumber":28,"Text":"И защо не им помогнаха онези, които те приеха за богове и на които се отдадоха вместо на Аллах? Да, изоставиха ги. Това е само тяхна лъжа и измислица"},{"SurahNumber":46,"VerseNumber":29,"Text":"[И спомни си о, Мухаммад] как насочихме към теб група джинове, за да слушат Корана. И когато пристигнаха там, рекоха: “Слушайте!” И щом бе приключено, те се завърнаха при своя народ с предупреждение"},{"SurahNumber":46,"VerseNumber":30,"Text":"Рекоха: “О, народе наш, чухме Книга, низпослана подир Муса в потвърждение на онова, което е преди нея. Насочва тя към истината и към правия път"},{"SurahNumber":46,"VerseNumber":31,"Text":"О, народе наш, откликнете на зовящия към Аллах и му вярвайте! Ще ви опрости Той греховете и ще ви предпази от болезнено мъчение"},{"SurahNumber":46,"VerseNumber":32,"Text":"А който не откликне на зовящия към Аллах - той е безсилен на земята и няма друг покровител освен Него. Такива са в явна заблуда.”"},{"SurahNumber":46,"VerseNumber":33,"Text":"Не виждат ли, че Аллах, Който сътвори небесата и земята, и не се умори от тяхното сътворяване, има сила да съживи мъртвите? Да, Той над всяко нещо има сила"},{"SurahNumber":46,"VerseNumber":34,"Text":"В Деня, когато неверниците бъдат докарани пред Огъня [ще им се каже:]: “Не е ли това истината?”, ще кажат: “Да, кълнем се в нашия Господ!” Ще каже [Аллах]: “Вкусете тогава мъчението, защото бяхте неверници!”"},{"SurahNumber":46,"VerseNumber":35,"Text":"Затова и ти бъди търпелив [о, Мухаммад], както търпяха пратениците, удостоени с твърдост, и не бързай за тези [неверници]! В Деня, когато видят онова, което им е обещано, ще им се стори, че са престояли само един час от деня. Този [Коран] е послание. А н"},{"SurahNumber":47,"VerseNumber":1,"Text":"На онези, които не вярват и възпират от пътя на Аллах, Той ще провали делата им"},{"SurahNumber":47,"VerseNumber":2,"Text":"А на онези, които вярват и вършат праведни дела, и вярват в низпосланото на Мухаммад - а то е истината от техния Господ, - Той ще им опрости лошите им постъпки и ще подобри положението им"},{"SurahNumber":47,"VerseNumber":3,"Text":"Така е, защото неверниците следват лъжата, а вярващите следват истината от своя Господ. Така Аллах дава на хората примери за тях"},{"SurahNumber":47,"VerseNumber":4,"Text":"И когато [в битка] срещнете неверниците, удряйте по шията, додето ги надвиете, и здраво ги вържете! А после - или милост, или откуп, когато войната приключи. Така е! А ако Аллах пожелае, би им отмъстил, но иска Той да изпита едни от вас чрез други. А на"},{"SurahNumber":47,"VerseNumber":5,"Text":"Той ще ги напъти и ще подобри положението им"},{"SurahNumber":47,"VerseNumber":6,"Text":"И ще ги въведе в Рая, за който ги е известил"},{"SurahNumber":47,"VerseNumber":7,"Text":"О, вярващи, ако подкрепите [делото на] Аллах, и Той ще ви подкрепи, и ще утвърди стъпките ви"},{"SurahNumber":47,"VerseNumber":8,"Text":"А които не повярват - гибел за тях! Ще провали Той делата им"},{"SurahNumber":47,"VerseNumber":9,"Text":"Това е, защото възненавиждат низпосланото от Аллах и затова Той прави безплодни делата им"}]}