{"Id":461,"LanguageCodes":["ur","urd"],"Name":"urd-muhammadtaqiusm","Author":"Muhammad Taqi Usmani","Language":"Urdu","Description":"Urdu","Direction":"rtl","Source":"","Translations":[{"SurahNumber":56,"VerseNumber":1,"Text":"جب وہ ہونے والا واقعہ پیش آجائے گا۔"},{"SurahNumber":56,"VerseNumber":2,"Text":"تو اس کے پیش آنے کو کوئی جھٹلانے والا نہیں ہوگا۔"},{"SurahNumber":56,"VerseNumber":3,"Text":"وہ ایک تہہ وبالا کرنے والی چیز ہوگی۔"},{"SurahNumber":56,"VerseNumber":4,"Text":"جب زمین ایک بھونچال سے جھنجوڑ دی جائے گی۔"},{"SurahNumber":56,"VerseNumber":5,"Text":"اور پہاڑوں کو پیس کر چورا کردیا جائے گا۔"},{"SurahNumber":56,"VerseNumber":6,"Text":"یہاں تک کہ وہ بکھرا ہوا غبار بن کر رہ جائیں گے۔"},{"SurahNumber":56,"VerseNumber":7,"Text":"اور (لوگو) تم تین قسموں میں بٹ جاؤ گے۔"},{"SurahNumber":56,"VerseNumber":8,"Text":"چنانچہ جو دائیں ہاتھ والے ہیں، کیا کہنا ان دائیں ہاتھ والوں کا۔"},{"SurahNumber":56,"VerseNumber":9,"Text":"اور جو بائیں ہاتھ والے ہیں، کیا بتائیں وہ بائیں ہاتھ والے کیا ہیں ؟"},{"SurahNumber":56,"VerseNumber":10,"Text":"اور جو سبقت لے جانے والے ہیں، وہ تو ہیں ہی سبقت لے جانے والے"},{"SurahNumber":56,"VerseNumber":11,"Text":"وہی ہیں جو اللہ کے خاص مقرب بندے ہیں۔"},{"SurahNumber":56,"VerseNumber":12,"Text":"وہ نعمتوں کے باغات میں ہوں گے۔"},{"SurahNumber":56,"VerseNumber":13,"Text":"شروع کے لوگوں میں سے بہت سے۔"},{"SurahNumber":56,"VerseNumber":14,"Text":"اور بعد کے لوگوں میں سے تھوڑے۔"},{"SurahNumber":56,"VerseNumber":15,"Text":"سونے کے تاروں سے بنی ہوئی اونچی نشستوں پر۔"},{"SurahNumber":56,"VerseNumber":16,"Text":"ایک دوسرے کے سامنے ان پر تکیہ لگائے ہوئے۔"},{"SurahNumber":56,"VerseNumber":17,"Text":"سدا رہنے والے لڑکے ان کے سامنے گردش میں ہوں گے۔"},{"SurahNumber":56,"VerseNumber":18,"Text":"ایسی شراب کے پیالے، جگ اور جام لے کر۔"},{"SurahNumber":56,"VerseNumber":19,"Text":"جس سے نہ ان کے سر میں درد ہوگا، اور نہ ان کے ہوش اڑیں گے۔"},{"SurahNumber":56,"VerseNumber":20,"Text":"اور وہ پھل لے کر جو وہ پسند کریں۔"},{"SurahNumber":56,"VerseNumber":21,"Text":"اور پرندوں کا وہ گوشت لے کر جس کو ان کا دل چاہے۔"},{"SurahNumber":56,"VerseNumber":22,"Text":"اور وہ بڑی بڑی آنکھوں والی حوریں۔"},{"SurahNumber":56,"VerseNumber":23,"Text":"ایسی جیسے چھپا کر رکھے ہوئے موتی۔"},{"SurahNumber":56,"VerseNumber":24,"Text":"یہ سب بدلہ ہوگا ان کاموں کا جو وہ کیا کرتے تھے۔"},{"SurahNumber":56,"VerseNumber":25,"Text":"وہ اس جنت میں نہ کوئی بےہودہ بات سنیں گے۔ اور نہ کوئی گناہ کی بات۔"},{"SurahNumber":56,"VerseNumber":26,"Text":"ہاں جو بات ہوگی، سلامتی ہی سلامتی کی ہوگی۔"},{"SurahNumber":56,"VerseNumber":27,"Text":"اور وہ جو دائیں ہاتھ والے ہوں گے، کیا کہنا ان دائیں ہاتھ والوں کا۔"},{"SurahNumber":56,"VerseNumber":28,"Text":"(وہ عیش کریں گے) کانٹوں سے پاک بیریوں میں۔"},{"SurahNumber":56,"VerseNumber":29,"Text":"اور اوپر تلے لدے ہوئے کیلے کے درختوں میں۔"},{"SurahNumber":56,"VerseNumber":30,"Text":"اور دور تک پھیلے ہوئے سائے میں۔"},{"SurahNumber":56,"VerseNumber":31,"Text":"اور بہتے ہوئے پانی میں۔"},{"SurahNumber":56,"VerseNumber":32,"Text":"اور ڈھیر سارے پھلوں میں۔"},{"SurahNumber":56,"VerseNumber":33,"Text":"جو نہ کبھی ختم ہوں گے اور نہ ان پر کوئی روک ٹوک ہوگی۔"},{"SurahNumber":56,"VerseNumber":34,"Text":"اور اونچے رکھے ہوئے فرشوں میں۔"},{"SurahNumber":56,"VerseNumber":35,"Text":"یقین جانو، ہم نے ان عورتوں کو نئی اٹھان دی ہے۔"},{"SurahNumber":56,"VerseNumber":36,"Text":"چنانچہ انہیں کنواریاں بنایا ہے۔"},{"SurahNumber":56,"VerseNumber":37,"Text":"(شوہروں کے لیے) محبت سے بھری ہوئی، عمر میں برابر"},{"SurahNumber":56,"VerseNumber":38,"Text":"سب کچھ دائیں ہاتھ والوں کے لیے۔"},{"SurahNumber":56,"VerseNumber":39,"Text":"(جن میں سے) بہت سے شروع کے لوگوں میں سے ہوں گے۔"},{"SurahNumber":56,"VerseNumber":40,"Text":"اور بہت سے بعد والوں میں سے۔"},{"SurahNumber":56,"VerseNumber":41,"Text":"اور جو بائیں ہاتھ والے ہیں، کیا بتائیں بائیں ہاتھ والے کیا ہیں ؟"},{"SurahNumber":56,"VerseNumber":42,"Text":"وہ ہوں گے تپتی ہوئی لو میں، اور کھولتے ہوئے پانی میں۔"},{"SurahNumber":56,"VerseNumber":43,"Text":"اور سیاہ دھویں کے سائے میں"},{"SurahNumber":56,"VerseNumber":44,"Text":"جو نہ ٹھنڈا ہوگا، نہ کوئی فائدہ پہنچانے والا۔"},{"SurahNumber":56,"VerseNumber":45,"Text":"یہ لوگ اس سے پہلے بڑے عیش میں تھے۔"},{"SurahNumber":56,"VerseNumber":46,"Text":"اور بڑے بھاری گناہ پر اڑے رہتے تھے۔"},{"SurahNumber":56,"VerseNumber":47,"Text":"اور کہا کرتے تھے کہ : کیا جب ہم مرجائیں گے اور مٹی اور ہڈیاں بن کر رہ جائیں گے، تو کیا ہمیں دوبارہ زندہ کیا جائے گا ؟"},{"SurahNumber":56,"VerseNumber":48,"Text":"اور کیا ہمارے پہلے گزرے ہوئے باپ دادوں کو بھی ؟"},{"SurahNumber":56,"VerseNumber":49,"Text":"کہہ دو کہ : یقینا سب اگلے اور پچھلے۔"},{"SurahNumber":56,"VerseNumber":50,"Text":"ایک متعین دن کے طے شدہ وقت پر ضرور اکٹھے کیے جائیں گے۔"},{"SurahNumber":56,"VerseNumber":51,"Text":"پھر اے جھٹلانے والے گمراہو، تم لوگوں کو"},{"SurahNumber":56,"VerseNumber":52,"Text":"ایک ایسے درخت میں سے کھانا پڑے گا جس کا نام زقوم ہے۔"},{"SurahNumber":56,"VerseNumber":53,"Text":"پھر اسی سے پیٹ بھرنے ہوں گے۔"},{"SurahNumber":56,"VerseNumber":54,"Text":"پھر اس کے اوپر سے کھولتا ہوا پانی پینا پڑے گا۔"},{"SurahNumber":56,"VerseNumber":55,"Text":"اور پینا بھی اس طرح جیسے پیاس کی بیماری والے اونٹ پیتے ہیں۔"},{"SurahNumber":56,"VerseNumber":56,"Text":"یہ ہوگی جزاء و سزا کے دن ان لوگوں کی مہمانی۔"},{"SurahNumber":56,"VerseNumber":57,"Text":"ہم نے تمہیں پیدا کیا ہے، پھر تم تصدیق کیوں نہیں کرتے ؟"},{"SurahNumber":56,"VerseNumber":58,"Text":"ذرا یہ بتلاؤ کہ جو نطفہ تم ٹپکاتے ہو۔"},{"SurahNumber":56,"VerseNumber":59,"Text":"کیا اسے تم پیدا کرتے ہو یا پیدا کرنے والے ہم ہیں ؟"},{"SurahNumber":56,"VerseNumber":60,"Text":"ہم نے ہی تمہارے درمیان موت کے فیصلے کر رکھے ہیں اور کوئی نہیں ہے جو ہمیں اس بات سے عاجز کرسکے۔"},{"SurahNumber":56,"VerseNumber":61,"Text":"کہ ہم تمہاری جگہ تم جیسے اور لوگ لے آئیں، اور تمہیں پھر سے کسی ایسی حالت میں پیدا کردیں جسے تم نہیں جانتے۔"},{"SurahNumber":56,"VerseNumber":62,"Text":"اور تمہیں اپنی پہلی پیدائش کا پورا پتہ ہے، پھر کیوں سبق نہیں لیتے ؟"},{"SurahNumber":56,"VerseNumber":63,"Text":"اچھا یہ بتاؤ کہ جو کچھ تم زمین میں بوتے ہو،"},{"SurahNumber":56,"VerseNumber":64,"Text":"کیا اسے تم اگاتے ہو یا اگانے والے ہم ہیں ؟"},{"SurahNumber":56,"VerseNumber":65,"Text":"اگر ہم چاہیں تو اسے چورا چورا کر ڈالیں، جس پر تم بھونچکے رہ جاؤ۔"},{"SurahNumber":56,"VerseNumber":66,"Text":"کہ ہم پر تو تاوان پڑگیا۔"},{"SurahNumber":56,"VerseNumber":67,"Text":"بلکہ ہم ہیں ہی بدنصیب۔"},{"SurahNumber":56,"VerseNumber":68,"Text":"اچھا یہ بتاؤ کہ یہ پانی جو تم پیتے ہو۔"},{"SurahNumber":56,"VerseNumber":69,"Text":"کیا اسے بادلوں سے تم نے اتارا ہے، یا اتارنے والے ہم ہیں ؟"},{"SurahNumber":56,"VerseNumber":70,"Text":"اگر ہم چاہیں تو اسے کڑوا بنا کر رکھ دیں، پھر تم کیوں شکر ادا نہیں کرتے ؟"},{"SurahNumber":56,"VerseNumber":71,"Text":"اچھا یہ بتاؤ کہ یہ آگ جو تم سلگاتے ہو۔"},{"SurahNumber":56,"VerseNumber":72,"Text":"کیا اس کا درخت تم نے پیدا کیا ہے، یا پیدا کرنے والے ہم ہیں ؟"},{"SurahNumber":56,"VerseNumber":73,"Text":"ہم نے ہی اس کو نصیحت کا سامان اور صحرائی مسافروں کے لیے فائدے کی چیز بنایا ہے۔"},{"SurahNumber":56,"VerseNumber":74,"Text":"لہذا (اے پیغمبر) تم اپنے عظیم پروردگار کا نام لے کر اس کی تسبیح کرو۔"}]}