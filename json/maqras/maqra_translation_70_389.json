{"Id":389,"LanguageCodes":["tr","tur"],"Name":"tur-diyanetisleri","Author":"Diyanet Isleri","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":7,"VerseNumber":189,"Text":"Sizi bir nefisten yaratan ve gönlünün huzura kavuşacağı eşini de ondan var eden Allah'tır. Eşine yaklaşınca, eşi hafif bir yük yüklendi ve bu halde bir müddet taşıdı. Hamileliği ağırlaşınca, karı-koca, Rableri olan Allah'a: \"Bize kusursuz bir çocuk verirsen, and olsun ki şükredenlerden oluruz\" diye yalvardılar"},{"SurahNumber":7,"VerseNumber":190,"Text":"Allah onlara kusursuz bir çocuk verince, kendilerine verdiği şey hakkında Allah'a ortaklar koştular. Allah, onların ortak koştukları şeylerden yücedir"},{"SurahNumber":7,"VerseNumber":191,"Text":"Kendileri yaratılmışken, bir şey yaratamayan putları mı ortak koşuyorlar"},{"SurahNumber":7,"VerseNumber":192,"Text":"Oysa putlar ne onlara yardım edebilir ve ne de kendilerine bir yardımları olur"},{"SurahNumber":7,"VerseNumber":193,"Text":"Onları doğru yola çağırırsanız, size uymazlar; çağırmanız da, susmanız da onlar için birdir"},{"SurahNumber":7,"VerseNumber":194,"Text":"Allah'tan başka taptıklarınız putlar da, sizin gibi yaratıklardır. Eğer doğru sözlü iseniz, onları çağırın da size cevap versinler bakalım"},{"SurahNumber":7,"VerseNumber":195,"Text":"Onların yürüyecek ayakları mı var, yoksa tutacak elleri mi var, ya da görecek gözleri mi var, veya işitecek kulakları mı var? De ki: \"Ortaklarınızı çağırın elinizden gelirse bana tuzak kurun, göz açtırmayın"},{"SurahNumber":7,"VerseNumber":196,"Text":"Çünkü benim dostum, Kitap'ı indiren Allah'tır. O, iyileri dost edinir"},{"SurahNumber":7,"VerseNumber":197,"Text":"O'nu bırakıp da taptıklarınız, kendilerine yardım edemezler ki size yardım etsinler"},{"SurahNumber":7,"VerseNumber":198,"Text":"Onları doğru yola çağırırsanız duymazlar. Sana baktıklarını görürsün, oysa görmezler"},{"SurahNumber":7,"VerseNumber":199,"Text":"Sen af yolunu tut, bağışla, uygun olanı emret, bilgisizlere aldırış etme"},{"SurahNumber":7,"VerseNumber":200,"Text":"Şeytan seni dürtecek olursa Allah'a sığın, doğrusu O işitir ve bilir"},{"SurahNumber":7,"VerseNumber":201,"Text":"Allah'a karşı gelmekten sakınanlar, şeytan tarafından bir vesveseye uğrayınca, Allah'ı anarlar ve hemen gerçeği görürler"},{"SurahNumber":7,"VerseNumber":202,"Text":"Şeytanın kardeşleri onları azgınlığa sürüklerler ve bundan hiç geri durmazlar"},{"SurahNumber":7,"VerseNumber":203,"Text":"Onlara bir ayet getirmediğin zaman, \"Sen bir tane yapsaydın ya\" derler. De ki: \"Ben ancak Rabbim tarafından bana vahyolunana uyarım. Bu Kitap inanan millete Rabbinizden açık belgeler, yol gösterme ve rahmettir"},{"SurahNumber":7,"VerseNumber":204,"Text":"Kuran okunduğu zaman ona kulak verin, dinleyin ki merhamet olunasınız"},{"SurahNumber":7,"VerseNumber":205,"Text":"Rabbini gönülden ve korkarak içinden hafif bir sesle sabah akşam an, gafillerden olma"},{"SurahNumber":7,"VerseNumber":206,"Text":"Doğrusu Rabbinin katında olanlar, O'na kulluk etmekten büyüklenmezler, O'nu tenzih ederler ve yalnız O'na secde ederler"}]}