{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":6,"VerseNumber":13,"Text":"Na rk Iyan so nganin a miyakakadn ko gagawii ago so dawndaw; go Skaniyan so Pphakan´g; a Matao"},{"SurahNumber":6,"VerseNumber":14,"Text":"Tharoang ka: \"Ba adn a salakaw ko Allah a khakowa ko a panarigan, a mimbaas ko manga langit ago so lopa? A Skaniyan i Pphagpr na di maphagpr.\" Tharoang ka a: \"Mataan! a inisogo rakn a kabaloy akn a paganay a taw a mimbayorantang (ko Allah), na ding ka dn mbaloya a ginawang ka a pd ko manga pananakoto"},{"SurahNumber":6,"VerseNumber":15,"Text":"Tharoang ka a: \"Mataan! a sakn na ikhalk akn amay ka sangkaan ko so Kadnan ko, so siksa ko alongan a lbi a mala"},{"SurahNumber":6,"VerseNumber":16,"Text":"Sadn sa pakalidasn roo sa alongan oto, na sabnar a inikalimo skaniyan (o Allah); ka giyoto man so daag a mapayag"},{"SurahNumber":6,"VerseNumber":17,"Text":"Na o sogati ka o Allah sa morala, na da a phakapokas on a rowar Rkaniyan; na o sogati ka Niyan sa mapiya, na Skaniyan sii ko langowan taman na Gaos Iyan"},{"SurahNumber":6,"VerseNumber":18,"Text":"Go Skaniyan so Phakagaga, a makaoombaw ko manga oripn Iyan; go Skaniyan so Mawngangn, a Kaip"},{"SurahNumber":6,"VerseNumber":19,"Text":"Tharoang ka (ya Mohammad): \"Antonaa shay´ i mala a saksi?\" Tharoang ka a: \"So Allah i saksi rakn ago sii rkano; go iniilaham rakn angkai a Qor´an, ka an akn rkano aya mipamakaiktiyar; ago sadn sa raotn iyan. Ba mataan! a skano na pzaksian iyo a mataan! a adn a pd o Allah a manga tohan a salakaw?\" Tharoang ka a: \"Di ko pzaksian!\" Tharoang ka a: \"Mataan! a Skaniyan bo i tohan a Isaysa, go mataan! a sakn na angiyas ako ko ipphanakoto niyo"},{"SurahNumber":6,"VerseNumber":20,"Text":"Na so siran a inibgay Ami kiran so kitab na makikilala iran (so Mohammad) lagid o kakililalaa iran ko manga wata iran. So liyogi ran so manga ginawa iran, na siran i di khipaparatiyaya"},{"SurahNumber":6,"VerseNumber":21,"Text":"Na ba adn a taw a lawan a salimbot a di so taw a inangkob iyan so Allah sa kabokhag, odi na piyakambokhag iyan so manga ayat Iyan? Mataan aya! a di phakadaag so manga salimbot"},{"SurahNumber":6,"VerseNumber":22,"Text":"Na sii ko alongan a kalimoda Mi kiran langon: Oriyan iyan na tharoon Ami ko siran a miyamanakoto a: \"Anda so inipamanakoto niyo a siran na skano na ittgo niyo (a manga sakotowa o Allah)"},{"SurahNumber":6,"VerseNumber":23,"Text":"Oriyan aya na da a mabaloy a rason iran a rowar sa katharoa iran sa: \"Ibt ko Allah a Kadnan Ami, ka kna a ba Kami manga pananakoto"},{"SurahNumber":6,"VerseNumber":24,"Text":"Pamimikiranang ka, o andamanaya i kapakapmbokhaga iran ko manga ginawa iran. Go maylang kiran so inipangangkob iran (ko Allah)"},{"SurahNumber":6,"VerseNumber":25,"Text":"Na adn a pd kiran a pphamakin´gn ka niyan; na tiyagoan Ami so manga poso iran sa manga pils, ka an iran oto di khasabot, go (tiyagoan Ami) so manga tangila iran sa kabngl; na apiya maylay ran so langowan o tanda, na di iran oto paratiyayaan; taman sa igira a miyakaoma siran rka, na pphamawaln ka iran; gii tharoon o siran a da pamaratiyaya a: \"Da a salakaw saya a rowar sa manga iringa a kabokhag o miyangaoona"},{"SurahNumber":6,"VerseNumber":26,"Text":"Na siran na ipphanapar iran skaniyan (a Qor´an), go phagawatn iran skaniyan; na da a pkhabinasaan iran a rowar ko manga ginawa iran, sa di iran maiin´ngka"},{"SurahNumber":6,"VerseNumber":27,"Text":"Na o maylaing ka so masa a katarongkoa kiran ko naraka! Na matharo iran a: \"Hay oba tano bo phakakasoya (ko doniya)! ka di tano pakambokhagn so manga ayat o Kadnan tano, go mabaloy tano a pd ko miyamaratiyaya"},{"SurahNumber":6,"VerseNumber":28,"Text":"Kna, ka pphayag kiran so piyagma iran sa paganay. Na o pakakasoya siran, na pagndodan iran dn so inisapar kiran, ka mataan! a siran na titho a manga bokhag"},{"SurahNumber":6,"VerseNumber":29,"Text":"Na pitharo iran a: \"Da a kawyagoyag a rowar ko kawyagoyag tano ko doniya, go di tano pagoyagn (ko oriyan o kapatay)"},{"SurahNumber":6,"VerseNumber":30,"Text":"Na o maylaing ka so masa a kapakatindga kiran ko hadapan o Kadnan iran! a tharoon Iyan a: \"Ba ini di bnar?\" Na tharoon iran a: \"Ungkayno di, ibt ko Kadnan ami (ka bnar dn)!\" Tharoon Iyan: \"Na taami niyo so siksa, sabap ko kiyaongkir iyo"},{"SurahNumber":6,"VerseNumber":31,"Text":"Sabnar a miyalogi so siran a piyakambokhag iran so kimbaratmowaan ko Allah, - taman sa amay ka makawma kiran so bangkit a mitalmba, na matharo iran a: \"Hay miyakazndit tano! Sa kiyandaraynon tano ko doniya;\" a siran na kaa-awidan iran so manga dosa iran sii ko manga likod iran; tanodan ka miyakaratarata a kaa-awidi ran on"},{"SurahNumber":6,"VerseNumber":32,"Text":"Na da ko kawyagoyag ko doniya inonta na matag katmbangan go kabimbanan; na matatangkd a so ingd a mawri i taralbi a mapiya ko siran a khipanananggila. Ba da a manga sabot iyo"},{"SurahNumber":6,"VerseNumber":33,"Text":"Sabnar a katawan Ami a mataan aya! a mapakapmboko ka dn o katharo iran: Na mataan! a siran na kna a ba ka iran di bbnara: Na ogaid na so da pamaginontolan na so manga ayat o Allah na sasangkaan iran"},{"SurahNumber":6,"VerseNumber":34,"Text":"Na sabnsabnar a piyakambokhag so manga sogo ko miyaonaan ka: Na miphantang siran ko kiyapakambokhaga kiran, go so kiyaringasaa kiran, taman ko kiyapakatalingoma kiran o tabang Ami: Ka da a phakasambi ko manga katharo o Allah. Na sabnsabnar a adn a miyakaoma rka ko manga totholan ko manga sogo"},{"SurahNumber":6,"VerseNumber":35,"Text":"Na oba rka minirgn so kiyatalikhod iran, na o khagagang ka na ploloba ka sa okita ko lopa odi na towak ko langit a kasabapan sa kabging ka kiran sa tanda, - na o kabaya o Allah, na mataan! a khatimo Iyan siran ko toroan: Na oba ka mabaloy a pd ko da a manga mlng iyan"}]}