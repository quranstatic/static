{"Id":74,"LanguageCodes":["bg","bul"],"Name":"bul-tzvetantheophan","Author":"Tzvetan Theophanov","Language":"Bulgarian","Description":"Bulgarian","Direction":"ltr","Source":"http://tanzil.net","Translations":[{"SurahNumber":34,"VerseNumber":46,"Text":"Кажи [о, Мухаммад]: “Аз ви наставлявам само едно - да застанете пред Аллах по двама или поотделно, да размислите дали е луд вашият другар. Той е само предупредител за вас преди сурово мъчение.”"},{"SurahNumber":34,"VerseNumber":47,"Text":"Кажи: “Не искам от вас отплата. Тя е за вас самите. Моята отплата е единствено от Аллах. Той на всяко нещо е свидетел.”"},{"SurahNumber":34,"VerseNumber":48,"Text":"Кажи: “Моят Господ поразява с истината, Той е Всезнаещия тайните.”"},{"SurahNumber":34,"VerseNumber":49,"Text":"Кажи: “Истината дойде, а лъжата нито може да начене, нито да възстанови.”"},{"SurahNumber":34,"VerseNumber":50,"Text":"Кажи: “Ако съм се заблудил, аз се заблуждавам само в своя вреда, а ако съм на правия път, то е от онова, което моят Господ ми разкрива. Той е всечуващ, близък.”"},{"SurahNumber":34,"VerseNumber":51,"Text":"И да би видял ти как ще се ужасят - как не ще могат да се изплъзнат, и как ще бъдат грабнати от близко място"},{"SurahNumber":34,"VerseNumber":52,"Text":"И ще рекат: “Повярвахме!” Но как ще се доберат [до вярата] от толкова далечно място"},{"SurahNumber":34,"VerseNumber":53,"Text":"А преди това отричаха и само предполагаха от далечно място"},{"SurahNumber":34,"VerseNumber":54,"Text":"И бе поставена преграда между тях и желанието им [да повярват], както бе направено преди и с подобните на тях. Те бяха в дълбоко съмнение"},{"SurahNumber":35,"VerseNumber":1,"Text":"Слава на Аллах, Твореца на небесата и на земята, Който стори ангелите пратеници с по две, по три, по четири крила! Той надбавя в творението, каквото пожелае. Аллах над всяко нещо има сила"},{"SurahNumber":35,"VerseNumber":2,"Text":"Никой не ще възпре милостта на Аллах, ако Той реши да я дари на хората, и каквото Той задържи, никой после не може да го пусне. Той е Всемогъщия, Премъдрия"},{"SurahNumber":35,"VerseNumber":3,"Text":"О, хора, помнете благодатта на Аллах към вас! Има ли друг творец освен Аллах, който да ви дава препитание и от небето, и от земята? Няма друг бог освен Него! Как тогава бивате подлъгвани"},{"SurahNumber":35,"VerseNumber":4,"Text":"И ако теб [о, Мухаммад] взимат за лъжец, то и други пратеници преди теб бяха взимани за лъжци. При Аллах ще бъдат върнати делата"},{"SurahNumber":35,"VerseNumber":5,"Text":"О, хора, обещанието на Аллах е истинно. Никога да не ви подмамва земният живот и никога най-измамният да не ви подмами за Аллах"},{"SurahNumber":35,"VerseNumber":6,"Text":"Сатаната е ваш враг. Затова го приемете като враг! Той призовава своите последователи, само за да станат обитатели на Пламъците"},{"SurahNumber":35,"VerseNumber":7,"Text":"За неверниците има сурово мъчение, а за тези, които вярват и вършат праведни дела, има опрощение и голяма награда"},{"SurahNumber":35,"VerseNumber":8,"Text":"А нима [получават същото] онези, на които са разкрасени лошите им деяния и им се струват хубави? Аллах оставя в заблуда когото пожелае и напътва когото пожелае. Затова не се погубвай от скръб по тях! Аллах знае какво правят"},{"SurahNumber":35,"VerseNumber":9,"Text":"Аллах е, Който праща ветровете и те понасят облаци, и ги насочваме Ние към мъртва земя, и съживяваме с тях земята след нейната смърт. Така ще бъде и възкресението"},{"SurahNumber":35,"VerseNumber":10,"Text":"Който търси мощта - на Аллах принадлежи цялата мощ. Към Него се възнася хубавото слово и праведното дело го въздига. А които замислят злини, за тях ще има сурово мъчение. И лукавството им ще пропадне"},{"SurahNumber":35,"VerseNumber":11,"Text":"Аллах ви сътвори от пръст, после от частица сперма, после ви стори съпрузи. И никоя жена не забременява и не ражда без Неговото знание. И нито се дава дълголетие на дълголетник, нито се скъсява възрастта, без да е записано в книга. Това е лесно за Аллах"},{"SurahNumber":35,"VerseNumber":12,"Text":"И не са еднакви двете води [на реките и на моретата] - едната е сладка, утолява жаждата, приятна е за пиене, а другата е солена, горчива, и от всяка ядете прясно месо, и [от солената] извличате украшения, които носите. И виждаш корабите там да порят вълните, за да търсите от Неговата благодат. И за да сте признателни"},{"SurahNumber":35,"VerseNumber":13,"Text":"Той въвежда нощта в деня и въвежда деня в нощта, и Той подчини слънцето и луната - всяко да се движи до определен срок. Това е Аллах, вашият Господ. Негово е владението. А онези, които зовете освен Него, не владеят дори ципица от фурма"},{"SurahNumber":35,"VerseNumber":14,"Text":"Призовете ли ги, те не чуват вашия зов, а дори да са чули, не ви откликват. И в Деня на възкресението те ще отрекат съдружаването им от вас. И няма никой сведущ [като Него], който да ви извести"}]}