{"Id":160,"LanguageCodes":["fa","fas"],"Name":"fas-mohsengharaati","Author":"Mohsen Gharaati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":75,"VerseNumber":1,"Text":"به روز قیامت سوگند مى‌خورم"},{"SurahNumber":75,"VerseNumber":2,"Text":"و به نفس سرزنش‌گر سوگند مى‌خورم"},{"SurahNumber":75,"VerseNumber":3,"Text":"آیا انسان مى‌پندارد که هرگز استخوان‌هاى او را جمع نمى‌کنیم؟"},{"SurahNumber":75,"VerseNumber":4,"Text":"چرا! ما تواناییم [خطوط] سر انگشتان او را [بار دیگر] درست کنیم"},{"SurahNumber":75,"VerseNumber":5,"Text":"ولى انسان مى‌خواهد راه فسق و فجور را پیش روى خود باز کند"},{"SurahNumber":75,"VerseNumber":6,"Text":"[پس، از روى تردید] مى‌پرسد: «روز قیامت چه وقت است؟»"},{"SurahNumber":75,"VerseNumber":7,"Text":"پس آن‌گاه که [در آستانه‌ی قیامت] چشم‌ها خیره گردد،"},{"SurahNumber":75,"VerseNumber":8,"Text":"و ماه تاریک شود،"},{"SurahNumber":75,"VerseNumber":9,"Text":"و خورشید و ماه جمع شوند،"},{"SurahNumber":75,"VerseNumber":10,"Text":"در آن روز انسان خواهد گفت: «راه گریز کجاست؟»"},{"SurahNumber":75,"VerseNumber":11,"Text":"هرگز! پناهگاهى نیست"},{"SurahNumber":75,"VerseNumber":12,"Text":"آن روز قرارگاه فقط به سوى پروردگار توست"},{"SurahNumber":75,"VerseNumber":13,"Text":"آن روز انسان به آنچه پیش فرستاده و آنچه به جای گذاشته است، خبر داده مى‌شود"},{"SurahNumber":75,"VerseNumber":14,"Text":"بلکه انسان بر نفس خویش بیناست"},{"SurahNumber":75,"VerseNumber":15,"Text":"هر چند [براى توجیه گناهانش‌] بهانه‌ها بتراشد"},{"SurahNumber":75,"VerseNumber":16,"Text":"[اى پیامبر! به هنگام نزول وحى،] زبان خود را به حرکت در نیاور تا نسبت به تلاوت آن شتاب کنى"},{"SurahNumber":75,"VerseNumber":17,"Text":"گردآوردن و خواندن آن به عهده‌ی ماست"},{"SurahNumber":75,"VerseNumber":18,"Text":"پس چون آن را خواندیم، قرائت آن را دنبال کن"},{"SurahNumber":75,"VerseNumber":19,"Text":"آن‌گاه بیان آن بر عهده ماست"},{"SurahNumber":75,"VerseNumber":20,"Text":"چنین نیست [که شما مى‌پندارید قیامتى در کار نیست]، بلکه به این دنیاى زودگذر دل‌بسته‌اید"},{"SurahNumber":75,"VerseNumber":21,"Text":"و آخرت را رها کرده‌اید"},{"SurahNumber":75,"VerseNumber":22,"Text":"چهره‌هایى در آن روز شاداب و با طراوت است"},{"SurahNumber":75,"VerseNumber":23,"Text":"و به [لطف و پاداش] پروردگارشان چشم دوخته‌اند"},{"SurahNumber":75,"VerseNumber":24,"Text":"و چهره‌هایى در آن روز گرفته است"},{"SurahNumber":75,"VerseNumber":25,"Text":"زیرا مى‌دانند مورد عذابى کمرشکن قرار مى‌گیرند"},{"SurahNumber":75,"VerseNumber":26,"Text":"[انسان مى‌پندارد دنیاى زودگذر همیشگی است،] هرگز! آن‌گاه که جان به گلوگاه برسد"},{"SurahNumber":75,"VerseNumber":27,"Text":"و [اطرافیان بیمار] بگویند: «درمان‌کننده [این بیمار] کیست؟»"},{"SurahNumber":75,"VerseNumber":28,"Text":"و [محتضَر] بداند که هنگام جدایى فرارسیده است"},{"SurahNumber":75,"VerseNumber":29,"Text":"و ساق‌های پا به یکدیگر بپیچد [و دیگر حرکتى نکند]"},{"SurahNumber":75,"VerseNumber":30,"Text":"در آن روز، روانه شدن به سوى پروردگار توست"},{"SurahNumber":75,"VerseNumber":31,"Text":"او که نه حقّ را تصدیق کرد و نه نماز گزارد"},{"SurahNumber":75,"VerseNumber":32,"Text":"بلکه تکذیب کرد و روى گردانید"},{"SurahNumber":75,"VerseNumber":33,"Text":"و سپس با کبر و غرور به سوى خانواده‌اش رفت"},{"SurahNumber":75,"VerseNumber":34,"Text":"[عذاب الهى] براى تو شایسته‌تر است، شایسته‌تر"},{"SurahNumber":75,"VerseNumber":35,"Text":"باز هم شایسته‌تر است، شایسته‌تر"},{"SurahNumber":75,"VerseNumber":36,"Text":"آیا انسان مى‌پندارد که به حال خود رها مى‌شود؟"},{"SurahNumber":75,"VerseNumber":37,"Text":"آیا او قطره‌اى از منى نبود که ریخته مى‌شد؟"},{"SurahNumber":75,"VerseNumber":38,"Text":"سپس خون بسته‌اى شد و [خداوند] آن را آفرینش داد و [اندامش را] استوار ساخت"},{"SurahNumber":75,"VerseNumber":39,"Text":"و دو جنس زن و مرد را از آن پدید آورد"},{"SurahNumber":75,"VerseNumber":40,"Text":"آیا این [خدای نیرومند] توانا نیست که مردگان را زنده کند؟"},{"SurahNumber":76,"VerseNumber":1,"Text":"آیا بر انسان دوره‌اى از روزگار گذشت که چیز قابل ذکرى نبود؟"},{"SurahNumber":76,"VerseNumber":2,"Text":"همانا ما انسان را از نطفه‌اى آمیخته آفریدیم و او را از حالتى به حالتى درآوردیم، پس او را شنوا و بینا گردانیدیم"},{"SurahNumber":76,"VerseNumber":3,"Text":"ما راه را به او نشان دادیم، خواه سپاسگرار باشد، یا ناسپاس"},{"SurahNumber":76,"VerseNumber":4,"Text":"ما براى کافران، زنجیرها و غل‌ها و آتشى برافروخته آماده کرده‌ایم"},{"SurahNumber":76,"VerseNumber":5,"Text":"همانا نیکان از پیمانه‌اى مى‌نوشند که با کافور [خوشبو] آمیخته شده است"},{"SurahNumber":76,"VerseNumber":6,"Text":"چشمه‌اى که بندگان خدا از آن مى‌نوشند و هرگونه بخواهند، آن را جارى مى‌سازند"},{"SurahNumber":76,"VerseNumber":7,"Text":"آنان به نذر [خود] وفا مى‌کنند و از روزى که شرش فراگیر است، مى‌ترسند"},{"SurahNumber":76,"VerseNumber":8,"Text":"و غذاى خود را با آن که به آن علاقه [و نیاز] دارند، به بینوا و یتیم و اسیر مى‌دهند"},{"SurahNumber":76,"VerseNumber":9,"Text":"که ما فقط براى خشنودى خدا به شما غذا مى‌دهیم، نه پاداشى از شما مى‌خواهیم و نه سپاسى"},{"SurahNumber":76,"VerseNumber":10,"Text":"و ما از پروردگارمان، به خاطر روزى که به شدت گرفته و بسیار سخت است، مى‌ترسیم"},{"SurahNumber":76,"VerseNumber":11,"Text":"پس خداوند آنان را از شر آن روز نگاه می‌دارد و آنان را با شادى و سرورى بس بزرگ روبرو می‌کند"},{"SurahNumber":76,"VerseNumber":12,"Text":"و آنها را برای صبرى که کردند، بهشتى [برین] و ابریشمى [نازنین] پاداش می‌دهد،"},{"SurahNumber":76,"VerseNumber":13,"Text":"در حالى که در آن [بهشت] بر تخت‌ها تکیه زده‌اند، در آنجا نه آفتابى [آزار دهنده] بینند و نه سرمایى [سوزان]"},{"SurahNumber":76,"VerseNumber":14,"Text":"و سایه‌هاى درختان بر سرشان نزدیک و میوه‌هایش در دسترس آنهاست"},{"SurahNumber":76,"VerseNumber":15,"Text":"گرد آنان ظرف‌هاى نقره‌فام و تنگ‌هاى بلورین، [پر از غذا و نوشیدنى] گردانده می‌شود"},{"SurahNumber":76,"VerseNumber":16,"Text":"بلورهایى نقره‌فام که [نیکان] آنها را به هر اندازه که خواسته‌اند، اندازه‌گیرى کرده‌اند"},{"SurahNumber":76,"VerseNumber":17,"Text":"در آن [بهشت]، جامى نوشانده مى‌شود که با زنجبیل [گرم و عطرآگین] آمیخته است"},{"SurahNumber":76,"VerseNumber":18,"Text":"از چشمه‌اى در آنجا که سلسبیل نامیده مى‌شود"}]}