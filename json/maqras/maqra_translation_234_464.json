{"Id":464,"LanguageCodes":["uz","uzb"],"Name":"uzb-alauddinmansour","Author":"Alauddin Mansour","Language":"Uzbek","Description":"Uzbek","Direction":"ltr","Source":"https://quranenc.com/check/uzbek_mansour/v1.0.0-csv.1 , https://quranenc.com/en/browse/uzbek_mansour , https://quranenc.com ,","Translations":[{"SurahNumber":80,"VerseNumber":1,"Text":"У (Пайғамбар алайҳис-салоту вас-салом аъмо кишига) қош чимирди ва (ундан) юз ўгирди"},{"SurahNumber":80,"VerseNumber":2,"Text":"Ўзининг олдига кўзи ожиз киши келгани учун (қош чимирди ва ундан юз ўгирди)"},{"SurahNumber":80,"VerseNumber":3,"Text":"(Эй Муҳаммад алайҳис-салоту вас-салом), сиз қаердан билурсиз, эҳтимол у (сиздан ўрганадиган илму маърифати ёрдамида ўз гуноҳларидан) покланар"},{"SurahNumber":80,"VerseNumber":4,"Text":"Ёки панд-насиҳат олар-да, сўнг бу панд-насиҳат унга фойда берар"},{"SurahNumber":80,"VerseNumber":5,"Text":"Энди (ўз мол-мулки билан иймондан) истиғно қилиб турган кимсага келсак"},{"SurahNumber":80,"VerseNumber":6,"Text":"Бас, сиз ўшанга иқбол қилиб — юзланмоқдасиз"},{"SurahNumber":80,"VerseNumber":7,"Text":"Ҳолбуки, у (ўзининг куфридан) покланмаслиги сабабли сизга бирон зиён етмас"},{"SurahNumber":80,"VerseNumber":8,"Text":"Энди олдингизга югуриб-елиб келган зотга келсак"},{"SurahNumber":80,"VerseNumber":9,"Text":"(Аллоҳдан) қўрққан ҳолида (олдингизга югуриб келган зотга келсак)"},{"SurahNumber":80,"VerseNumber":10,"Text":"Бас, сиз ундан чалғиб — юз ўгириб олмоқдасиз"},{"SurahNumber":80,"VerseNumber":11,"Text":"Йўқ, (сиз асло бундай қилманг)! Албатта (Қуръон оятлари) бир панд-насиҳатдир"},{"SurahNumber":80,"VerseNumber":12,"Text":"Бас, ким хоҳласа ундан панд-насиҳат олур"},{"SurahNumber":80,"VerseNumber":13,"Text":"(У оятлар Аллоҳ наздида) азизу мукаррам"},{"SurahNumber":80,"VerseNumber":14,"Text":"қадри баланд, покиза саҳифаларга"},{"SurahNumber":80,"VerseNumber":15,"Text":"Мирзолар (яъни, фаришталар) қўллари билан"},{"SurahNumber":80,"VerseNumber":16,"Text":"Улуғ, итоатли (мирзолар қўллари билан Лавҳул-Маҳфуздан кўчириб битилгандир)"},{"SurahNumber":80,"VerseNumber":17,"Text":"Ҳалок бўлгур инсон-а! Бунчалар кофир бўлмаса"},{"SurahNumber":80,"VerseNumber":18,"Text":"(Аллоҳ) уни қай нарсадан яратди ўзи"},{"SurahNumber":80,"VerseNumber":19,"Text":"Уни бир (ҳақир) нутфадан яратиб, сўнг уни(нг она қорнидаги ривожини ва ой-кунини) белгилаб қўйди-ку"},{"SurahNumber":80,"VerseNumber":20,"Text":"Сўнгра унга (она қорнидан чиқиш) йўлини осон қилди"},{"SurahNumber":80,"VerseNumber":21,"Text":"Сўнгра унга ўлим бериб, қабрга киритди (яъни, бошқа ҳайвонлар сингари унинг жасадини Ер юзида қолдириб, йиртқичларга ем қилиб қўйгани йўқ)"},{"SurahNumber":80,"VerseNumber":22,"Text":"Сўнгра Ўзи хоҳлаган вақтида уни яна қайта тирилтирур"},{"SurahNumber":80,"VerseNumber":23,"Text":"Йўқ, у (кофир кимса Аллоҳ) ўзига буюрган бирон нарсани адо қилмади"},{"SurahNumber":80,"VerseNumber":24,"Text":"Энди инсон ўзининг таомига (ибрат кўзи билан бир) қараб кўрсин-чи"},{"SurahNumber":80,"VerseNumber":25,"Text":"Биз (осмондан) сув-ёмғирни қуйдирдик"},{"SurahNumber":80,"VerseNumber":26,"Text":"Сўнгра Ерни (гиёҳлар билан) ёрдик"},{"SurahNumber":80,"VerseNumber":27,"Text":"Сўнг Биз унда дон-дунни ундириб-ўстириб қўйдик-ку"},{"SurahNumber":80,"VerseNumber":28,"Text":"Узум ва кўкларни"},{"SurahNumber":80,"VerseNumber":29,"Text":"Зайтун ва ҳурмоларни"},{"SurahNumber":80,"VerseNumber":30,"Text":"Қуюқ дарахтзор боғларни"},{"SurahNumber":80,"VerseNumber":31,"Text":"Мева-чева-ю, ўт-ўланларни"},{"SurahNumber":80,"VerseNumber":32,"Text":"Сизлар учун ва чорва ҳайвонларингиз учун манфаат бўлсин (деб ундириб-ўстириб қўйдик-ку)"},{"SurahNumber":80,"VerseNumber":33,"Text":"Бас, қачон (қулоқларни) кар қилгувчи (даҳшатли қичқириқ) келганда (яъни, сур иккинчи марта чалиниб, барча халойиққа қайтадан жон ато этилганда, ҳар бир инсон ўзи билан ўзи бўлиб қолур)"},{"SurahNumber":80,"VerseNumber":34,"Text":"У Кунда киши ўз оға-инисидан ҳам"},{"SurahNumber":80,"VerseNumber":35,"Text":"Онаси ва отасидан ҳам"},{"SurahNumber":80,"VerseNumber":36,"Text":"Хотини-ю, бола-чақасидан ҳам қочур"},{"SurahNumber":80,"VerseNumber":37,"Text":"(Чунки) улардан ҳар бир киши учун у Кунда ўзига етарли ташвиш бўлур"},{"SurahNumber":80,"VerseNumber":38,"Text":"У Кунда (мўминларнинг) юзлари ёруғ"},{"SurahNumber":80,"VerseNumber":39,"Text":"Кулгувчи ва хуррам бўлур"},{"SurahNumber":80,"VerseNumber":40,"Text":"Ва у Кунда (кофирларнинг) юзлари устида чанг-ғубор бўлиб"},{"SurahNumber":80,"VerseNumber":41,"Text":"У (юз)ларни қаролик қоплаб олур"},{"SurahNumber":80,"VerseNumber":42,"Text":"Ана ўшалар фисқу фужур қилгувчи кофирларнинг ўзидир"},{"SurahNumber":81,"VerseNumber":1,"Text":"Қуёш ўралиб (нурсизланиб) қолганида"},{"SurahNumber":81,"VerseNumber":2,"Text":"Юлдузлар ҳам (ўз фалакларидан) тўкилганида"},{"SurahNumber":81,"VerseNumber":3,"Text":"Тоғлар ҳам (ўз жойларидан) жилдирилганида"},{"SurahNumber":81,"VerseNumber":4,"Text":"(Қорнидаги боласи) ўн ойлик бўлган бўғоз туялар ҳам бўш қўйиб юборилганида"},{"SurahNumber":81,"VerseNumber":5,"Text":"Ваҳший ҳайвонлар ҳам (бир жойга) тўпланиб қолганида"},{"SurahNumber":81,"VerseNumber":6,"Text":"Денгизлар (тандир каби) қизитилганида (ва сув ўрнига олов билан тўлганида)"},{"SurahNumber":81,"VerseNumber":7,"Text":"Жонлар (қайтадан баданларга) жуфтланганида"},{"SurahNumber":81,"VerseNumber":8,"Text":"Тириклай кўмилган (ҳар бир) қиздан сўралганида"},{"SurahNumber":81,"VerseNumber":9,"Text":"қандай гуноҳ сабабли ўлдирилгани ҳақида (сўралганида)"},{"SurahNumber":81,"VerseNumber":10,"Text":"(Номаи аъмол) саҳифалари очилганида"},{"SurahNumber":81,"VerseNumber":11,"Text":"Осмон (ернинг устидан) сидириб олинганида"},{"SurahNumber":81,"VerseNumber":12,"Text":"Дўзах (кофирлар учун) ловуллатиб ёқилганида"},{"SurahNumber":81,"VerseNumber":13,"Text":"Жаннат (тақводор зотларга) яқин қилинганида"},{"SurahNumber":81,"VerseNumber":14,"Text":"(Ана ўша Кунда ҳар бир) жон ўзи (мана шу Кун учун) ҳозирлаб келган нарсани (яъни, барча яхши-ёмон амалларини) билур"},{"SurahNumber":81,"VerseNumber":15,"Text":"Бас, Мен (кундузлари кўздан) ғойиб бўлгувчи (юлдуз)ларга қасам"},{"SurahNumber":81,"VerseNumber":16,"Text":"(Кечалари ҳам) тез ўтиб, (ўз «уя»лари — буржларига) яширингувчи (юлдуз)ларга қасам"},{"SurahNumber":81,"VerseNumber":17,"Text":"Ўз зулмати билан келиб-кетаётган кечага қасам"},{"SurahNumber":81,"VerseNumber":18,"Text":"Ва отаётган тонгга қасам ичурманки"},{"SurahNumber":81,"VerseNumber":19,"Text":"Шак-шубҳасиз, у (Қуръон) бир улуғ элчининг (яъни, Жаброил фариштанинг Аллоҳ таоло томонидан келтирган) сўзидир"},{"SurahNumber":81,"VerseNumber":20,"Text":"У қувватли, Аршнинг соҳиби (бўлмиш Аллоҳ) наздида макон-мартабали"},{"SurahNumber":81,"VerseNumber":21,"Text":"У жойда (яъни, осмонларда фаришталар томонидан) итоат этилгувчи, ишончли (элчининг Аллоҳ таоло томонидан келтирган сўзидир)"},{"SurahNumber":81,"VerseNumber":22,"Text":"Ва сизларнинг соҳибингиз (Муҳаммад алайҳис-салоту вас-салом) мажнун эмасдир"},{"SurahNumber":81,"VerseNumber":23,"Text":"Дарҳақиқат, у (Жаброилни) очиқ уфқда кўрди"},{"SurahNumber":81,"VerseNumber":24,"Text":"У (Муҳаммад алайҳис-салоту вас-салом) ғайбга (яъни, ғайбдан келган ваҳийга) бахил ҳам эмасдир. (У Аллоҳ таоло томонидан ўзига келадиган ваҳийларни бузмасдан, тўла-тўкис ҳолда сизларга етказур)"},{"SurahNumber":81,"VerseNumber":25,"Text":"Ва у (Қуръон) қувилган — малъун шайтоннинг сўзи эмасдир"},{"SurahNumber":81,"VerseNumber":26,"Text":"Бас, сизлар (мана шу Қуръони Карим кўрсатган Ҳақ йўлни инкор этиб) қаён кетмоқдасизлар"},{"SurahNumber":81,"VerseNumber":27,"Text":"У (Қуръон) ҳеч шак-шубҳасиз, бутун оламлар учун бир эслатмадир"},{"SurahNumber":81,"VerseNumber":28,"Text":"— Сизларнинг орангиздаги Тўғри Йўлда бўлмоқни хоҳлаган кишилар учун (бир эслатмадир)"},{"SurahNumber":81,"VerseNumber":29,"Text":"Сизлар фақат бутун оламлар Парвардигори бўлмиш Аллоҳ хоҳласагина (Тўғри Йўлда бўлишни) хоҳларсизлар"}]}