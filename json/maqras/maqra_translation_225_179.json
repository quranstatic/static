{"Id":179,"LanguageCodes":["ff","ful"],"Name":"ful-rowadtranslatio","Author":"Rowad Translation Center And Islamhouse","Language":"Fulah","Description":"Fulah","Direction":"ltr","Source":"https://quranenc.com/en/browse/fulani_rwwad","Translations":[{"SurahNumber":67,"VerseNumber":1,"Text":"Mo laamu woni e juuɗe Mun On mawnii, ko Kanko woni hattanɗo kala huunde"},{"SurahNumber":67,"VerseNumber":2,"Text":"On tagirɗo maayde e nguurndam, fii ndaarndagol on ko hommbo e mo'on ɓuri moƴƴude golle. Ko Kanko woni Fooluɗo, Haforoowo On"},{"SurahNumber":67,"VerseNumber":3,"Text":"On taguɗo kammuuli jeeɗiɗi fawondirɗi. A yi'ataa ɓura-ɓurda e tagu Jom hinaraŋke On. Yiltu ndaarɗe maa ɗen (daaraa). Taw si a yi'ay ceekol"},{"SurahNumber":67,"VerseNumber":4,"Text":"Refti ruttaa ndaarɗe ɗen laaɓi ɗiɗi, gite maa ɗen ruttoto e maaɗa hara ko ɗe hoyɗe, taƴiiɗe"},{"SurahNumber":67,"VerseNumber":5,"Text":"Gomɗii Men cuɗinirii kammu aduna ngun [koode] pitilli, Men waɗi ɗe fiɗirɗe seytanuuji, Men hebilani ɓe lette Huɓɓunge negn"},{"SurahNumber":67,"VerseNumber":6,"Text":"Hino woodani ɓen yedduɓe Joomi mun, lette Jahannama. Nge bonii ruttorde"},{"SurahNumber":67,"VerseNumber":7,"Text":"Si ɓe weddaama e nder magge, ɓe naniray nge haacaango, hara hinge fata"},{"SurahNumber":67,"VerseNumber":8,"Text":"Hinge eɓɓa fultagol, sabu tikkere nden. Tuma kala nde dental bugaa e magge, ayninaaɓe nge ɓen lamndoo ɓe : \"E hara jertinoowo araano e mo'on"},{"SurahNumber":67,"VerseNumber":9,"Text":"Ɓe wi'a: \"Pellet ! Jertinoowo aruno e amen tigi, kono men fenni men wi'i: Allah jippinaali hay e huunde, on wonaali si wanaa e nder majjere mawnde"},{"SurahNumber":67,"VerseNumber":10,"Text":"Ɓe wi'ita : \"Si meɗen nanaynoo maa hara meɗen haqqilaynoo, men jeyetanooke e yimɓe Huɓɓunge ngen"},{"SurahNumber":67,"VerseNumber":11,"Text":"Ɓe qirritii junuubi maɓɓe ɗin. Halakuyee woodanii jom en Huɓɓaynge ngen"},{"SurahNumber":67,"VerseNumber":12,"Text":"Pellet, hulooɓe Joomi mun ɓen ka wirnii, hino woodani ɓen haforaneede e njoɓdi mawndi"},{"SurahNumber":67,"VerseNumber":13,"Text":"Suuɗee konnguɗi mon maa ɓanninon ɗum. Kanko On ko O annduɗo ko woni e nder ɓerɗe"},{"SurahNumber":67,"VerseNumber":14,"Text":"E hara taguɗo On anndaa? Ko Kanko le woni Newiiɗo, Humpitiiɗo On"},{"SurahNumber":67,"VerseNumber":15,"Text":"Ko Kanko waɗani on leydi ndin eltaandi : haray yehee e seraaji mayri, ñaamon e arsike Makko. Ko ka Makko woni ummital ngal"},{"SurahNumber":67,"VerseNumber":16,"Text":"E on hooli On wonɗo ka kammu nde O munnataa e mo'on leydi ndin, Tawa yoo hindi dilla? @Corrected"},{"SurahNumber":67,"VerseNumber":17,"Text":"Kaa on hooli On wonɗo ka kammu nde O wurtataa e mon henndu bippooru? Aray nde anndon ko honno woni jertinaango Am ngon"},{"SurahNumber":67,"VerseNumber":18,"Text":"Sellii adinooɓe ɓen ɗon ɓen fenniino. Taskii ko honno lette Am ɗen wattinirnoo"},{"SurahNumber":67,"VerseNumber":19,"Text":"E ɓee yi'aali colli ɗin dow maɓɓe, hiɗi fonta gabitannji ɗi ñobba? [Wonnde] jogitaaki ɗin si wanaa Jom hinaraŋke On. Pellet, ko O reenuɗo kala huunde"},{"SurahNumber":67,"VerseNumber":20,"Text":"E ko hommbo woni on konuujo mum wallata on hara wanaa Jom hinaraŋke On? Tigi on, heeferɓe ɓen wonaali si wanaa e nder hodo"},{"SurahNumber":67,"VerseNumber":21,"Text":"E ko hommbo woni arsikoowo on, si O jogitike arsike Makko on? Si ko woni, ɓe duumike e ƴaggere e woɗɗitagol"},{"SurahNumber":67,"VerseNumber":22,"Text":"Kere ko on yahoowo no hippi yeeso mun ɓuri feewude? Kaa ko on yahoowo no fotondiri e laawol focciingol"},{"SurahNumber":67,"VerseNumber":23,"Text":"Maaku: \"Ko Kanko woni ko fuɗɗi on, O waɗani on nanɗe e giiɗe e ɓerɗe\". Kono fanɗii ko yettoton [neema]"},{"SurahNumber":67,"VerseNumber":24,"Text":"Maaku: \"Ko Kanko woni saakituɗo on leydi, ko ka Makko kadi woni ko mooɓitoyteɗon"},{"SurahNumber":67,"VerseNumber":25,"Text":"Hiɓe wi'a: \"Ko honnde tuma woni ndee fodoore, si tawii ko on goonguɓe"},{"SurahNumber":67,"VerseNumber":26,"Text":"Maaku : \"Anndee anndugol [fii Darnagl] ko ka Allah woni. Min on ko Mi jertinoowo [tun] ɓanngina"},{"SurahNumber":67,"VerseNumber":27,"Text":"Nde ɓe yi'oyta (lette) ɗen ka ɓadii, geece yedduɓe ɓen suni geece heeferɓe, [ɓe] wi'anee : \"Ko ɗum ɗoo woni ko ɗaɓɓaynoɗon"},{"SurahNumber":67,"VerseNumber":28,"Text":"Maaku : \"Yeetee lam, si Allah ƴettitii lam min e wonndiiɓe am maa O yurmaama men, ko hommbo daɗndata heeferɓe ɓen lette muusuɗe"},{"SurahNumber":67,"VerseNumber":29,"Text":"Maaku : \"Ko Kanko Jom hinaraŋke On. Men gomɗinii Mo, ko e Makko kadi men fawii. Aray nde anndon ko hommbo woni e majjere ɓanngunde"},{"SurahNumber":67,"VerseNumber":30,"Text":"Maaku : \"Yeetee lam, si ndiyam mon ɗam wattinii ɓeeɓuɗam, ko hommbo addanta on ndiyam ilayɗam"}]}