{"Id":239,"LanguageCodes":["ln","lin"],"Name":"lin-zakariyamuhamme","Author":"Zakariya Muhammed Balingongo","Language":"Lingala","Description":"Lingala","Direction":"ltr","Source":"https://quranenc.com/en/browse/lingala_zakaria","Translations":[{"SurahNumber":16,"VerseNumber":1,"Text":"Mokano mwa Allah ezali koya, kasi bowelisa yango te. Nkembo naye azali likolo koleka na maye bazali kosangisa ye na yango"},{"SurahNumber":16,"VerseNumber":2,"Text":"Azali kokitisa ba anzelu na emoniseli (buku) na mokano naye, likolo ya moto oyo alingi kati ya bawumbu naye ete: Bokebisa ete ezali na nzambe mosusu te ya kobondela na bosóló sé ngai, na yango bobanga ngai"},{"SurahNumber":16,"VerseNumber":3,"Text":"Akela likolo na mabele na bosóló, azali likolo lia baye bazali kosangisa (ye)"},{"SurahNumber":16,"VerseNumber":4,"Text":"Akeli moto na litanga ya mayi (ya mokongo), sima na yango moto akomi kotia tembe"},{"SurahNumber":16,"VerseNumber":5,"Text":"Mpe akeli тропа bino bibwele, na yango bozali kozua ba mposo pona kosala bilamba na ba bolamu misusu, mpe misusu pona kolia"},{"SurahNumber":16,"VerseNumber":6,"Text":"Mpe esepelisaka bino na bonzenga tango bozongisaka yango na ndako na pokwa, mpe tango bobimisaka yango (na tongo) тропа kólia matiti"},{"SurahNumber":16,"VerseNumber":7,"Text":"Mpe (bisusu) bizali komemela bino mikumba kokende na yango mboka bisusu biye bizali paši тропа bino кокота. Ya soló, Nkolo wa bino azali wa ngolu atonda mawa"},{"SurahNumber":16,"VerseNumber":8,"Text":"Mpe bampunda na ba bighal na ba hamir mpo bomatela yango na botamboli, mpe misusu mizali sé кака тропа bonzenga. Мре azali kokela maye bino boyebi te"},{"SurahNumber":16,"VerseNumber":9,"Text":"Allah nde alakisaka nzela ya semba na bolamu naye. Kasi soki alingaki, nde akambi bino banso na nzela ya semba"},{"SurahNumber":16,"VerseNumber":10,"Text":"Yende akitisaka mayi kowuta na mapata тропа komela, mpe ezali kobotisa matiti na milona oyo bozali koleisa na yango bibwele"},{"SurahNumber":16,"VerseNumber":11,"Text":"Azali kobotisela bino milona mizali kobimisa nzete ya zaítún mpe nzete ya tamru na a’náb na bambuma ya ndenge na ndenge. Ya sólo, wana ezali elembo mpo bato basosolo"},{"SurahNumber":16,"VerseNumber":12,"Text":"Мре atieli bino butu na mokolo na moyi na sanza mpe na minzoto mizali kotambola na mitindo mia ye. Ya soló, wana ezali bilembo mpo bato bakoka koyeba"},{"SurahNumber":16,"VerseNumber":13,"Text":"Mpe oyo akeli тропа bino o kati na mokili ezali na balangi ebele. Ya sólo, wana ezali elembo mpo bato bakoka kokanisa"},{"SurahNumber":16,"VerseNumber":14,"Text":"Mpe ye nde akeli ebale, okati na yango bozali kozua mișuni ya kitoko ya kolia, mpe bozali kozua okati na yango bonzenga ya molato, mpe okomona masuwa ya minene mazali koleka na ebale na lokito ya makasi, mpo ete boluka mapamboli naye, mpe mpo ete na yango bokoka kotondo (ye)"},{"SurahNumber":16,"VerseNumber":15,"Text":"Mpe apika bangomba o kati na mabele тропа boningani na yango esala bino mabe te, mpe mingala na banzela, mpo bokoka kokambama"},{"SurahNumber":16,"VerseNumber":16,"Text":"Mpe na bilembo bisusu (bizali kolakisa bino nzela), ndenge moko minzoto mpo ete babunga te"},{"SurahNumber":16,"VerseNumber":17,"Text":"Boye, oyo akelaka azali lokola oyo akelaka te? Boye bozali kokanisa te"},{"SurahNumber":16,"VerseNumber":18,"Text":"Mpe soki bolingi kotanga bolamu bwa Allah, bokokoka koyeba motango mwa yango te, ya solo Allah azali molimbisi atonda ngolu"},{"SurahNumber":16,"VerseNumber":19,"Text":"Mpe Allah ayebi maye bozali kobomba na maye bozali komonisa polele"},{"SurahNumber":16,"VerseNumber":20,"Text":"Na baye wana bazali kobondela basusu mpe kotika Allah bakela eloko te, mpe bango bakelama"},{"SurahNumber":16,"VerseNumber":21,"Text":"Bazali bakufi kasi bazali na bomoyi te, mpe bayebi te mokolo nini bakosekwisama"},{"SurahNumber":16,"VerseNumber":22,"Text":"Nzambe wa bino (Allah) azali Nzambe sé moko ya kobondela na bosôló, mpe baye bazali kondima na mokolo mwa suka te, mitema mia bango miboya bomoko bwa Allah, mpe batondi na lolendo"},{"SurahNumber":16,"VerseNumber":23,"Text":"Ezali na tembe te ete Allah ayebi maye bazali kobomba na maye bazali komonisa polele, ya soló ye alingaka bato ya lolendo te"},{"SurahNumber":16,"VerseNumber":24,"Text":"Mpe soki batuni bango, nini Nkolo wa bino akitisa? Bakolobaka: Ezali masapo makala"},{"SurahNumber":16,"VerseNumber":25,"Text":"Mpo été mokolo mwa suka bamema mikumba mia bango mibimba, na mikumba ya baye bango babungisaki na kozanga mayele. Boye ezali mabe te mikumba ya motindo oyo"},{"SurahNumber":16,"VerseNumber":26,"Text":"Baye balekaki liboso na bango basilaka kosala likita ya mabe, mpe Allah abetaki na nsé ya misisa ya ndako na bango mpe likolo na yango ekwelaki bango mpe etumbu ezuaki bango o esika bazalaki kokanisa te"},{"SurahNumber":16,"VerseNumber":27,"Text":"Sima o mokolo mwa suka, akokitisa bango na kosila lokumu, (na lolenge ya mabe) mpe sima akolobaka na bango ete: Wapi bambanda na ngai oyo bozalaki kobunda тропа bango? Bato ya mayele bakolobaka été; ya soló, mabe ekokitisama lelo epai ya bapagano"},{"SurahNumber":16,"VerseNumber":28,"Text":"Baye ba anzelu babomaka bango тропа bobubi bwa bango moko, na yango bakokitisama, mpe bakolobaka: Tozalaki kosala mabe te, kasi Allah ayebi maye bozalaki kosala"},{"SurahNumber":16,"VerseNumber":29,"Text":"Bokota na bikuke ya lifelo, libela kati na yango, etumbu kani ya mabe eye bato ya lolendo bakozuaka"}]}