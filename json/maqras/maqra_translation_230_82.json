{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":73,"VerseNumber":20,"Text":"Věru Pán tvůj dobře ví, že ty a skupina těch, kdož s tebou jsou, modlitbu konáte skoro dvě třetiny, polovinu či třetinu noci. A Bůh den i noc vyměřuje a On ví, že přesně to nepočítáte, a již vám prominul. Přednášejte tedy z Koránu to, co je pro vás snadné! A On ví, že mezi vámi budou nemocní a jiní, již po zemi cestovat budou část přízně Boží hledajíce, i ti, kteří budou bojovat na Boží stezce. Přednášejte tedy z Koránu to, co je pro vás snadné, modlitbu dodržujte, almužnu dávejte a Bohu dobrou půjčku poskytněte! A co jste z dobrých skutků sami pro sebe si předem připravili, to naleznete u Boha lepší a větší v podobě odměny. A Boha proste za odpuštění, vždyť Bůh je odpouštějící, slitovný"},{"SurahNumber":74,"VerseNumber":1,"Text":"Ty rouchem přikrytý"},{"SurahNumber":74,"VerseNumber":2,"Text":"Vstaň a varuj"},{"SurahNumber":74,"VerseNumber":3,"Text":"Pána svého oslavuj"},{"SurahNumber":74,"VerseNumber":4,"Text":"svůj oděv očišťuj"},{"SurahNumber":74,"VerseNumber":5,"Text":"hněvu Božího se varuj"},{"SurahNumber":74,"VerseNumber":6,"Text":"kvůli rozmnožování zisku neuštědřuj"},{"SurahNumber":74,"VerseNumber":7,"Text":"a při Pánu svém trpělivě stůj"},{"SurahNumber":74,"VerseNumber":8,"Text":"Až zatroubeno bude pozounem"},{"SurahNumber":74,"VerseNumber":9,"Text":"ten den bude věru těžkým dnem"},{"SurahNumber":74,"VerseNumber":10,"Text":"pro nevěřící nelehkým břemenem"},{"SurahNumber":74,"VerseNumber":11,"Text":"Nech Mne s tím, jehož jsem Já jediný stvořil"},{"SurahNumber":74,"VerseNumber":12,"Text":"jemuž jsem majetek rozsáhlý daroval"},{"SurahNumber":74,"VerseNumber":13,"Text":"a syny zde přítomné uštědřil"},{"SurahNumber":74,"VerseNumber":14,"Text":"a jemuž jsem vše hladce uhladil"},{"SurahNumber":74,"VerseNumber":15,"Text":"a on pak ještě dychtí, abych více mu dal"},{"SurahNumber":74,"VerseNumber":16,"Text":"Však pozor! Vždyť proti Našim znamením on brojí"},{"SurahNumber":74,"VerseNumber":17,"Text":"však vyženu ho na vrch příkrý"},{"SurahNumber":74,"VerseNumber":18,"Text":"On věru vymýšlel a rozhodoval"},{"SurahNumber":74,"VerseNumber":19,"Text":"ať tedy zhyne tak, jak rozhodoval"},{"SurahNumber":74,"VerseNumber":20,"Text":"A znovu: ať tedy zhyne tak, jak rozhodoval"},{"SurahNumber":74,"VerseNumber":21,"Text":"Potom kol sebe se rozhlížel"},{"SurahNumber":74,"VerseNumber":22,"Text":"pak zamračil se a nasupil"},{"SurahNumber":74,"VerseNumber":23,"Text":"nakonec zády se obrátil a pyšně odcházel"},{"SurahNumber":74,"VerseNumber":24,"Text":"a pravil: \"To není leč kouzlo osvojené"},{"SurahNumber":74,"VerseNumber":25,"Text":"a slova jen bytosti smrtelné"},{"SurahNumber":74,"VerseNumber":26,"Text":"Sežehnu však já jej v ohni Saqaru"},{"SurahNumber":74,"VerseNumber":27,"Text":"Víš ty vůbec, co je to Saqar"},{"SurahNumber":74,"VerseNumber":28,"Text":"Nic nenechá a nic nepustí"},{"SurahNumber":74,"VerseNumber":29,"Text":"a kůži smrtelníkům spálí"},{"SurahNumber":74,"VerseNumber":30,"Text":"a devatenáct andělů nad ním bdí"},{"SurahNumber":74,"VerseNumber":31,"Text":"A za strážce pekla jsme pouze anděly určili a jejich počet jen pro pokušení nevěřících stanovili, aby ti, jímž dostalo se Písma, se utvrdili a rozmnožila se víra těch, kdož uvěřili, a aby věřící a ti, jimž Písmo bylo dáno, nepochybovali a aby ti, v jejichž srdcích nemoc je, a také nevěřící pravili: \"Co chtěl Bůh tímto příkladem říci?\" Takto Bůh zbloudit nechává, koho chce, a vede cestou přímou, koho chce. A nikdo kromě Něho nezná vojska Pána tvého. A není toto leč připomenutí smrtelníkům"},{"SurahNumber":74,"VerseNumber":32,"Text":"Však pozor! Při měsíci"},{"SurahNumber":74,"VerseNumber":33,"Text":"při noci, když ustupuje"},{"SurahNumber":74,"VerseNumber":34,"Text":"při úsvitu, když se rozjasňuje"},{"SurahNumber":74,"VerseNumber":35,"Text":"Saqar je věru jeden z trestů největších"},{"SurahNumber":74,"VerseNumber":36,"Text":"jako varování smrtelníkům daný"},{"SurahNumber":74,"VerseNumber":37,"Text":"těm z vás, kdož chtějí k víře vpředu jít anebo se chtějí opozdit"},{"SurahNumber":74,"VerseNumber":38,"Text":"Každá duše je ručitelkou toho, co si sama vysloužila"},{"SurahNumber":74,"VerseNumber":39,"Text":"kromě lidi po pravici"},{"SurahNumber":74,"VerseNumber":40,"Text":"kteří v zahradách vzájemně se budou ptát"},{"SurahNumber":74,"VerseNumber":41,"Text":"na hříšníky"},{"SurahNumber":74,"VerseNumber":42,"Text":"Co přivedlo vás do Saqaru"},{"SurahNumber":74,"VerseNumber":43,"Text":"odvětí: \"Nebyli jsme mezi modlitbu konajícími"},{"SurahNumber":74,"VerseNumber":44,"Text":"ani mezi nuzné krmícími"},{"SurahNumber":74,"VerseNumber":45,"Text":"ale tlachali jsme mezi tlachajícími"},{"SurahNumber":74,"VerseNumber":46,"Text":"a den soudný jsme za lež prohlásili"},{"SurahNumber":74,"VerseNumber":47,"Text":"až přišla na nás tato jistota"},{"SurahNumber":74,"VerseNumber":48,"Text":"A nebude jim nic platná přímluva přímluvců"},{"SurahNumber":74,"VerseNumber":49,"Text":"Co s nimi je, že se odvracejí od připomenutí"},{"SurahNumber":74,"VerseNumber":50,"Text":"jako by byli osly splašenými"},{"SurahNumber":74,"VerseNumber":51,"Text":"před lvem prchajícími"},{"SurahNumber":74,"VerseNumber":52,"Text":"Věru, chce každý z nich, aby svitky rozevřené mu byly přineseny"},{"SurahNumber":74,"VerseNumber":53,"Text":"Však pozor! Oni se naopak neobávají života budoucího"},{"SurahNumber":74,"VerseNumber":54,"Text":"Však pozor! Toto jest připomenutí"},{"SurahNumber":74,"VerseNumber":55,"Text":"a kdo chce, ať na ně si vzpomene"},{"SurahNumber":74,"VerseNumber":56,"Text":"Však vzpomenou si jen tehdy, když Bůh si to bude přát a Jemu náleží, aby se Ho báli, a Jemu patří odpuštění dát"}]}