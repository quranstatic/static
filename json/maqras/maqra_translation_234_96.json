{"Id":96,"LanguageCodes":["dv","div"],"Name":"div-officeofthepres","Author":"Office Of The President Of Maldives","Language":"Divehi","Description":"Divehi","Direction":"rtl","Source":"http://tanzil.net","Translations":[{"SurahNumber":80,"VerseNumber":1,"Text":"އެކަލޭގެފާނު (އެބަހީ: محمد ގެފާނު) ހިތްޕުޅާނުވުމުގެ ގޮތް މޫނުފުޅުން ދައްކަވައި (އަނެއްފަރާތަށް) އެނބުރިވަޑައިގަތެވެ"},{"SurahNumber":80,"VerseNumber":2,"Text":"ލޯޯފަންމީހާ އެކަލޭގެފާނުގެ އަރިހަށް އައުމުންނެވެ"},{"SurahNumber":80,"VerseNumber":3,"Text":"އަދި އޭނާ ކުށްތަކުން ސާފުވެ، طاهر ވެދާނެކަން، ނުވަތަ އޭނާ ހަނދުމަކޮށް، ދެން އެ ހަނދުމަކުޅައުން އޭނާޔަށް މަންފާކޮށްފާނެކަން ކަލޭގެފާނަށް އަންގައިދެނީ ކޮންއެއްޗެއްތޯއެވެ؟"},{"SurahNumber":80,"VerseNumber":4,"Text":"އަދި އޭނާ ކުށްތަކުން ސާފުވެ، طاهر ވެދާނެކަން، ނުވަތަ އޭނާ ހަނދުމަކޮށް، ދެން އެ ހަނދުމަކުޅައުން އޭނާޔަށް މަންފާކޮށްފާނެކަން ކަލޭގެފާނަށް އަންގައިދެނީ ކޮންއެއްޗެއްތޯއެވެ؟"},{"SurahNumber":80,"VerseNumber":5,"Text":"އެމީހާ އަމިއްލަޔަށް ފުދިގެންވާކަމަށް ދެކޭމީހާ ދަންނާށެވެ"},{"SurahNumber":80,"VerseNumber":6,"Text":"ފަހެ، ކަލޭގެފާނު އެމީހަކާ ކުރިމަތިލައްވަމުއެވެ"},{"SurahNumber":80,"VerseNumber":7,"Text":"އެމީހަކު (كافر ކަމުން) طاهر ނުވުމަކުން، ކަލޭގެފާނުގެ މައްޗަކަށް ކުށެއް ނެތެވެ"},{"SurahNumber":80,"VerseNumber":8,"Text":"އެމީހަކު (كافر ކަމުން) طاهر ނުވުމަކުން، ކަލޭގެފާނުގެ މައްޗަކަށް ކުށެއް ނެތެވެ"},{"SurahNumber":80,"VerseNumber":9,"Text":"އަދި ބިރުވެތިވާ حال، ކަލޭގެފާނުގެ އަރިހަށް ހިނގަމުންއައިމީހާ ދަންނާށެވެ"},{"SurahNumber":80,"VerseNumber":10,"Text":"ފަހެ، އެމީހާއާ ކަލޭގެފާނު އަޅައިނުލައްވައި مشغول ވެވަޑައިގަންނަވަމުއެވެ"},{"SurahNumber":80,"VerseNumber":11,"Text":"ހަމަހިލާ އެހެންނަކުން ނުވާނެއެވެ. ހަމަކަށަވަރުން، އެ آية ތަކަކީ، ހަނދާންކޮށްދިނުމެކެވެ"},{"SurahNumber":80,"VerseNumber":12,"Text":"ފަހެ، ބޭނުންމީހަކު އެ قرآن ހަނދުމަކުރާހުށިކަމެވެ"},{"SurahNumber":80,"VerseNumber":13,"Text":"އެ قرآن ވަނީ، މާތްކުރައްވާފައިވާ ފަތްފުށްތަކެއްގައެވެ"},{"SurahNumber":80,"VerseNumber":14,"Text":"މަތިވެރި، طاهر ކުރައްވާފައިވާ ފަތްފުށްތަކެއްގައެވެ"},{"SurahNumber":80,"VerseNumber":15,"Text":"ދަތުރުކުރައްވާ ملائكة ންގެ އަތްޕުޅުތަކުގައެވެ"},{"SurahNumber":80,"VerseNumber":16,"Text":"މާތްވެގެންވާ ހެޔޮލަފާ ملائكة ންނެވެ"},{"SurahNumber":80,"VerseNumber":17,"Text":"އިންސާނާއަށް لعنة ލެއްވިއެވެ. އޭނާގެ ހުރި كافر ކަމުގެ ބޮޑުކަމާއެވެ"},{"SurahNumber":80,"VerseNumber":18,"Text":"އެކަލާނގެ އެ އިންސާނާ ހެއްދެވީ ކޮންއެއްޗަކުން ހެއްޔެވެ؟"},{"SurahNumber":80,"VerseNumber":19,"Text":"އެކަލާނގެ އެ އިންސާނާ ހެއްދެވީ މަނިތިއްކަކުންނެވެ. ދެން އެކަލާނގެ އެ އިންސާނާ (ގެ ހުރިހާ ކަމެއް) މިންވަރު ކުރެއްވިއެވެ"},{"SurahNumber":80,"VerseNumber":20,"Text":"ދެން އެކަލާނގެ އޭނާޔަށް މަގު ފަސޭހަކޮށްދެއްވިއެވެ"},{"SurahNumber":80,"VerseNumber":21,"Text":"ދެން އެކަލާނގެ އޭނާ މަރުގެންނެވިއެވެ. އަދި އޭނާ ކަށްވަޅުގައި ލެއްވިއެވެ"},{"SurahNumber":80,"VerseNumber":22,"Text":"ދެން އެކަލާނގެ އިރާދަކުރައްވާ ހިނދު، އެ އިންސާނާ އަލުން ދިރުމަކަށް ފޮނުއްވާނެތެވެ"},{"SurahNumber":80,"VerseNumber":23,"Text":"ހަމަހިލާ އެހެންނަކުން ނުވާނެއެވެ. އެ އިންސާނާ އަދިވެސް، އެކަލާނގެ އޭނާޔަށް އަމުރުކުރެއްވި ކަންތަކެއް ނުކުރެތެވެ"},{"SurahNumber":80,"VerseNumber":24,"Text":"ފަހެ، އެ އިންސާނާ އޭނާގެ ކާތަކެއްޗަށް ބަލައިފާހުށިކަމެވެ"},{"SurahNumber":80,"VerseNumber":25,"Text":"ބޯކޮށް އޮހިގެން އަންނަގޮތުގައި، ތިމަންރަސްކަލާނގެ ފެން އޮއްސެވީމެވެ"},{"SurahNumber":80,"VerseNumber":26,"Text":"ދެން ތިމަންރަސްކަލާނގެ (ގަސްހެދުމަށް ފަސޭހަވާނެގޮތުން) ބިންގަނޑު ފެޅުއްވީމެވެ"},{"SurahNumber":80,"VerseNumber":27,"Text":"ދެން ތިމަންރަސްކަލާނގެ އެ ބިމުގައި ގޮވާން (ގަސްތައް) ފެޅުއްވީމެވެ"},{"SurahNumber":80,"VerseNumber":28,"Text":"އަދި މޭބިސްކަދުރާއި ފަތްޕިލާވެއްޔެވެ"},{"SurahNumber":80,"VerseNumber":29,"Text":"އަދި ޒައިތޫނި ގަހާއި ކަދުރު ރުކެވެ"},{"SurahNumber":80,"VerseNumber":30,"Text":"އަދި ގަސްތައްގިނަ ބަގީޗާތަކެވެ"},{"SurahNumber":80,"VerseNumber":31,"Text":"މޭވާގެ ބާވަތްތަކާއި ހުއިތަކެވެ"},{"SurahNumber":80,"VerseNumber":32,"Text":"(އެއީ) ތިޔަބައިމީހުންނަށާއި، ތިޔަބައިމީހުންގެ نعم ސޫފިތަކަށް ދިރިއުޅުމުގެ ވަގުތީ އުފަލެއްގެ ގޮތުގައެވެ"},{"SurahNumber":80,"VerseNumber":33,"Text":"ފަހެ، ގަދަފަދަ އަޑު އަތުވެއްޖެހިނދެވެ"},{"SurahNumber":80,"VerseNumber":34,"Text":"ފަހެ، ގަދަފަދަ އަޑު އަތުވެއްޖެހިނދެވެ"},{"SurahNumber":80,"VerseNumber":35,"Text":"ފަހެ، ގަދަފަދަ އަޑު އަތުވެއްޖެހިނދެވެ"},{"SurahNumber":80,"VerseNumber":36,"Text":"(އެއީ) މީހާ އޭނާގެ أخ އާގެ ކިބައިންނާއި، އޭނާގެ މަންމައާއި، ބައްޕަގެ ކިބައިންނާއި، އޭނާގެ އަނބިމީހާއާއި، ދަރިންގެ ކިބައިން ފިލަންދާ ދުވަހެވެ"},{"SurahNumber":80,"VerseNumber":37,"Text":"އެއުރެންކުރެ ކޮންމެ މީހަކަށް، އެމީހަކު އަވަދިނެތި ކުރާނެކަމެއް އެދުވަހުން ވެއެވެ"},{"SurahNumber":80,"VerseNumber":38,"Text":"އެއުރެންކުރެ ކޮންމެ މީހަކަށް، އެމީހަކު އަވަދިނެތި ކުރާނެކަމެއް އެދުވަހުން ވެއެވެ"},{"SurahNumber":80,"VerseNumber":39,"Text":"އެދުވަހުން އަލިވެ، ހިނިއައިސް، އުފާވެފައިވާ މޫނުތަކެއްވާނެއެވެ"},{"SurahNumber":80,"VerseNumber":40,"Text":"އަދި އެދުވަހުން އެ މޫނުތަކެއްގެ މައްޗަށް ހިރަފުސް އަރާފައިވާ މޫނުތަކެއްވެސް ވާނެއެވެ"},{"SurahNumber":80,"VerseNumber":41,"Text":"އެ މޫނުތަކަށް ކަޅުއަނދިރިކަމެއް ވެރިވާނެތެވެ"},{"SurahNumber":80,"VerseNumber":42,"Text":"އެއުރެންނީ ހަމަ، ނުލަފާވެގެންވާ كافر ންނެވެ"},{"SurahNumber":81,"VerseNumber":1,"Text":"އިރުގެ އަލިކަން ފިލައި، ހިނގައިދާ ހިނދެވެ"},{"SurahNumber":81,"VerseNumber":2,"Text":"އަދި ތަރިތަކުން އަލިކަން ފިލައި، ބުރަބުރައިގެންދާ ހިނދެވެ"},{"SurahNumber":81,"VerseNumber":3,"Text":"އަދި ފަރުބަދަތައް ލުހި، ފުނޑުފުނޑުވާ ހިނދެވެ"},{"SurahNumber":81,"VerseNumber":4,"Text":"އަދި މާބަނޑު ޖަމަލުތައް އަޅާނުލައި ދޫކޮށްލާ ހިނދެވެ"},{"SurahNumber":81,"VerseNumber":5,"Text":"އަދި ވަލު ޖަނަވާރުތައް (އެއްތަނަކަށް) އެއްކުރައްވާ ހިނދެވެ"},{"SurahNumber":81,"VerseNumber":6,"Text":"އަދި ކަނޑުތައް ރޯވެ، އަނދައިގަންނަ ހިނދެވެ"},{"SurahNumber":81,"VerseNumber":7,"Text":"އަދި ފުރާނަތައް، އޭގެ ހަށިތަކާ ގުޅިދާހިނދެވެ"},{"SurahNumber":81,"VerseNumber":8,"Text":"އަދި ދިރިއޮއްވައި ވަޅުލި އަންހެން ދަރިޔާއާ سؤال ކުރައްވާ ހިނދެވެ"},{"SurahNumber":81,"VerseNumber":9,"Text":"އޭނާ މަރައިލީ ކޮން ކުށެއްގެ ސަބަބުން ހެއްޔެވެ؟"},{"SurahNumber":81,"VerseNumber":10,"Text":"އަދި ފަތްފުށްތައް ނިއުޅައިލައްވާ ހިނދެެވެ"},{"SurahNumber":81,"VerseNumber":11,"Text":"އަދި އުޑު ގެންދަވާ ހިނދެވެ"},{"SurahNumber":81,"VerseNumber":12,"Text":"އަދި ނަރަކަ ރޯކޮށްލައްވާ ހިނދެވެ"},{"SurahNumber":81,"VerseNumber":13,"Text":"އަދި ސުވަރުގެ ގާތްކުރައްވާ ހިނދެވެ"},{"SurahNumber":81,"VerseNumber":14,"Text":"ކޮންމެ نفس އަކަށްމެ، އެ نفس އެއް حاضر ކުޅަކަމެއް (އެހިނދު) އެނގޭނެތެވެ"},{"SurahNumber":81,"VerseNumber":15,"Text":"ކޮންމެ نفس އަކަށްމެ، އެ نفس އެއް حاضر ކުޅަކަމެއް (އެހިނދު) އެނގޭނެތެވެ"},{"SurahNumber":81,"VerseNumber":16,"Text":"ފަހެ، ރޭގަނޑަށް ފާޅުކަންބޮޑު، ދުވާލު ވަންހަނާވާ، ހިނގަހިނގާ ހުންނަ ތަރިތައް ގަންދެއްވަމެވެ"},{"SurahNumber":81,"VerseNumber":17,"Text":"އަދި ރޭގަނޑު އަނދިރިކަމާއިގެން ފަސްދީދާހިނދު، އެ ރޭގަނޑު ގަންދެއްވަމެވެ"},{"SurahNumber":81,"VerseNumber":18,"Text":"އަދި ފަތިހުގެ އަލިކަން ފާޅުވާހިނދު، އެ ފަތިސް ގަންދެއްވަމެވެ"},{"SurahNumber":81,"VerseNumber":19,"Text":"ހަމަކަށަވަރުން، އެއީ މާތްވެގެންވާ رسول އަކު (އެބަހީ: جبريل ގެފާނު) ގެންނެވި ބަސްފުޅުކަން ކަށަވަރެވެ"},{"SurahNumber":81,"VerseNumber":20,"Text":"عرش ގެ ވެރިރަސްކަލާނގެ حضرة ގައި ބާރެއްގެ ވެރި ދަރަޖަވެރިޔެކެވެ"},{"SurahNumber":81,"VerseNumber":21,"Text":"އެތާނގައި (އެބަހީ: އުޑުތަކުގައި) ކިޔަމަންވެވޭ އަމާނާތްތެރިޔެކެވެ"},{"SurahNumber":81,"VerseNumber":22,"Text":"އަދި ތިޔަބައިމީހުންގެ އެކުވެރިޔާއީ (އެބަހީ: محمد ގެފާނީ) މޮޔައަކު ކަމުގައި ނުވެއެވެ"},{"SurahNumber":81,"VerseNumber":23,"Text":"އަދި ހަމަކަށަވަރުން، އެކަލޭގެފާނު (އެބަހީ: محمد ގެފާނު) ފާޅުވެގެންވާ އުދަރެހުން އެކަލޭގެފާނު (އެބަހީ: جبريل ގެފާނު) ދެކެވަޑައިގަތެވެ"},{"SurahNumber":81,"VerseNumber":24,"Text":"އަދި غيب ގެ ކަންތައް ފޮރުވައި، ހިފަހައްޓަވާ ބޭކަލަކު ކަމުގައި އެކަލޭގެފާނު (އެބަހީ: محمد ގެފާނު) ނުވެއެވެ"},{"SurahNumber":81,"VerseNumber":25,"Text":"އަދި رحمة ން ބޭރުކުރައްވާފައިވާ شيطان އެއްގެ ބަސްކަމުގައިވެސް އެ قرآن ނުވެއެވެ"},{"SurahNumber":81,"VerseNumber":26,"Text":"ފަހެ، ތިޔަބައިމީހުން ތިޔަދަނީ ކޮންތާކަށް ހެއްޔެވެ؟"},{"SurahNumber":81,"VerseNumber":27,"Text":"عالم ތަކަށް ހަނދާންކޮށްދިނުމެއް ކަމުގައި މެނުވީ އެ قرآن ނުވެއެވެ"},{"SurahNumber":81,"VerseNumber":28,"Text":"ތިޔަބައިމީހުންކުރެ ސީދާވެގަތުމަށް އެދޭ މީހަކަށްޓަކައެވެ"},{"SurahNumber":81,"VerseNumber":29,"Text":"عالم ތަކުގެ ވެރި اللَّه އިރާދަކުރެއްވުމުން މެނުވީ، ތިޔަބައިމީހުންނަކަށް (އެއްވެސް ކަމެއް) ނޭދެވޭނެތެވެ"}]}