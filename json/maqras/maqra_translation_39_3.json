{"Id":3,"LanguageCodes":["af","afr"],"Name":"afr-imammabaker","Author":"Imam M. A. Baker","Language":"Afrikaans","Description":"Afrikaans","Direction":"ltr","Source":"The Islamic Dawah Movement of Southern Africa","Translations":[{"SurahNumber":4,"VerseNumber":114,"Text":"Daar word niks goeds gebore uit die geheime beraadslaging van huigelaars nie, maar wel uit hom wat liefdadigheid of goedheid bevorder en die mense tot vrede aanspoor. En wie dít doen en na die welbehae van Allah soek, hom sal Ons ryklik beloon"},{"SurahNumber":4,"VerseNumber":115,"Text":"En wie vyandig teen die Boodskapper optree nadat sy leiding vir hom duidelik geword het en ’n ander weg as die gelowiges inslaan, Ons sal hom sy eie sin laat volg, en Ons sal hom in die Hel werp. Dit is ’n gedoemde bestemming"},{"SurahNumber":4,"VerseNumber":116,"Text":"Voorwaar, Allah vergewe dit nie as iets aan Hom gelykgestel word nie, maar behalwe dít vergeef Hy wie Hy wil. En wie iets aan Allah gelykstel, het inderdaad ver afgedwaal"},{"SurahNumber":4,"VerseNumber":117,"Text":"Wie iets anders as Hy aanbid, aanbid lewelose dinge, en hulle aanbid niemand anders as die opstandige Satan nie"},{"SurahNumber":4,"VerseNumber":118,"Text":"vir wie Allah vervloek het. En hy11 het gesê: Ek sal voorwaar ’n gedeelte van u dienaars mislei"},{"SurahNumber":4,"VerseNumber":119,"Text":"en ek sal hulle sekerlik laat dwaal en ydele begeertes in hulle opwek, en hulle aanhits om die ore van die vee te keep,12 en hulle aanspoor om die skepping van Allah te verderf. En wie die duiwel as vriend neem, en Allah verloën, sal sekerlik ’n sigbare verlies ly"},{"SurahNumber":4,"VerseNumber":120,"Text":"Hy maak beloftes aan hulle, en wek in hulle ydele begeertes. En wat die duiwel belowe, is niks anders as bedrog nie"},{"SurahNumber":4,"VerseNumber":121,"Text":"Dit is húlle wat in die Hel sal woon, en hulle sal daaruit nie kan ontsnap nie"},{"SurahNumber":4,"VerseNumber":122,"Text":"En hulle wat glo en goeie dade doen, sal ons laat ingaan in die Tuine waardeur riviere vloei, om daar vir ewig te woon. Allah kom Sy beloftes na. en wie se woord is meer waar as Allah s’n"},{"SurahNumber":4,"VerseNumber":123,"Text":"Dit sal nie na julle13 ydele smaak wees nie, en ook nie na die ydele smaak van die Mense van die Boek nie. Wie kwaad doen, sal daarvoor gestraf word, en hy sal geen vriend of helper behalwe Allah vind nie"},{"SurahNumber":4,"VerseNumber":124,"Text":"Maar wie goeie werke verrig, hetsy man of vrou, en ’n gelowige is ~ dit is húlle wat die Hemel sal binnegaan, en hulle sal nie die geringste onreg aangedoen word nie"},{"SurahNumber":4,"VerseNumber":125,"Text":"En wie is ’n groter gelowige as hy wat homself onvoorwaardelik aan Allah onderwerp, en wat goed doen aan sy naaste, en die godsdiens van Abraham, die opregte, volg? En Allah het vir Abraham in vriendskap geneem"},{"SurahNumber":4,"VerseNumber":126,"Text":"En aan Allah behoort alles wat in die hemel en op die aarde is. En Allah omvat alle dinge"},{"SurahNumber":4,"VerseNumber":127,"Text":"En hulle14 vra u regspraak aangaande vroue. Sê: Allah gee julle Sy uitspraak oor hulle; tesame met wat aan julle in die Boek15 geopenbaar is oor die weduwees ~ aan wie julle nie soveel gee as wat voorgeskryf is nie, terwyl julle nie van voornemens is om met hulle in die huwelik te tree nie, ~ en ook oor die swakkes tussen die kinders, en dat julle die weeskind regverdig moet behandel. En watter weldaad julle ook verrig, voorwaar, Allah weet daarvan"},{"SurahNumber":4,"VerseNumber":128,"Text":"As ’n vrou mishandeling of skeiding van haar man vrees, sal hulle sonder blaam wees as hulle na ’n versoening streef. En ’n versoening is verkiesliker. En gierigheid ontstaan in die gedagte. En as julle goed doen aan ander en Allah vrees, dan is Allah waarlik goed ingelig oor julle dade"},{"SurahNumber":4,"VerseNumber":129,"Text":"En julle kan geen gelykheid tussen vroue handhaaf nie, hoe graag julle ook al wil. Maar keer nie een van hulle die rug toe sodat julle haar in onsekerheid laat nie. En as julle ’n versoening bewerk en Allah vrees, dan is Allah voorwaar Vergewensgesind, Genadevol"},{"SurahNumber":4,"VerseNumber":130,"Text":"En as hulle van mekaar skei, dan sal Allah albei deur Sy oorvloed onafhanklik maak. Allah is Barmhartig, vol Wysheid"},{"SurahNumber":4,"VerseNumber":131,"Text":"En aan Allah behoort alles wat in die hemel en op die aarde is. Ons het die mense van die Boek vóór julle en ook júlle beveel om My te vrees. En indien julle nie glo nie ~ voorwaar, aan Allah behoort alles wat in die hemel en op die aarde is. En Allah is Selfgenoegsaam, Lofwaardig"},{"SurahNumber":4,"VerseNumber":132,"Text":"En aan Allah behoort alles wat in die hemel en op die aarde is. En Allah is ’n uitnemende Voog"},{"SurahNumber":4,"VerseNumber":133,"Text":"As dit Hom behaag, kan Hy julle, o volk, wegneem, en ander in julle plek stel. En Allah het al die mag om dit te doen"},{"SurahNumber":4,"VerseNumber":134,"Text":"Wie die beloning van hierdie wêreld verlang ~ by Allah is die beloning van hierdie sowel as die toekomende wêreld. En Allah is Alhorend Alsiende"}]}