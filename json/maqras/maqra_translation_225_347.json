{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":67,"VerseNumber":1,"Text":"Узвишен и благословљен је Онај у Чијој је руци власт и Он над свиме има моћ"},{"SurahNumber":67,"VerseNumber":2,"Text":"Онај Који је створио смрт и живот да би искушао који ће од вас боља дела да има; Он је Силни, Опростилац греха"},{"SurahNumber":67,"VerseNumber":3,"Text":"Онај који је седам небеса као слојеве, једне изнад других, створио - ти у ономе што Свемилосни ствара не видиш никаквог несклада, па поново погледај, видиш ли икакву пукотину"},{"SurahNumber":67,"VerseNumber":4,"Text":"Затим, поново више пута погледај, поглед ће да ти се врати клонуо и уморан"},{"SurahNumber":67,"VerseNumber":5,"Text":"Ми смо најближе небо украсили сјајним светиљкама и учинили смо их за гађање ђавола, и припремили смо им патњу у Огњу"},{"SurahNumber":67,"VerseNumber":6,"Text":"А онима који не верују у свога Господара, припада патња у Паклу. Ужасно је то боравиште"},{"SurahNumber":67,"VerseNumber":7,"Text":"Кад буду у њега бачени, чуће његов грозно хукање, док кључа"},{"SurahNumber":67,"VerseNumber":8,"Text":"готово да се од беса распадне. Кад год се која гомила баци у њега, стражари у њему ће да их упитају: „Зар није нико долазио да вас упозорава?“"},{"SurahNumber":67,"VerseNumber":9,"Text":"„Јесте, долазио нам је онај који нас је упозоравао,“ одговориће, „а ми смо порицали и говорили: 'Аллах није објавио ништа, ви сте у великој заблуди! '“"},{"SurahNumber":67,"VerseNumber":10,"Text":"И рећи ће: „Да смо слушали или размишљали, не бисмо међу становницима Огња били!“"},{"SurahNumber":67,"VerseNumber":11,"Text":"И они ће да признају своје грехе, па далеко били становници Огња"},{"SurahNumber":67,"VerseNumber":12,"Text":"Онима који се свога Господара боје и кад их нико не види - припада опрост и награда велика"},{"SurahNumber":67,"VerseNumber":13,"Text":"Говорили ви тихо или гласно - па, Он сигурно зна шта груди крију"},{"SurahNumber":67,"VerseNumber":14,"Text":"А како и не би знао Онај Који ствара, Који зна и оно што је најситније, Онај Који у потпуности све зна"},{"SurahNumber":67,"VerseNumber":15,"Text":"Он вам је Земљу учинио погодном, па ходајте њеним пределима и храните се оним што Он даје, и Њему се све враћа"},{"SurahNumber":67,"VerseNumber":16,"Text":"Јесте ли сигурни да Онај Који је на небесима неће у земљу да вас утера, кад она почне изненада да се тресе"},{"SurahNumber":67,"VerseNumber":17,"Text":"Или сте сигурни да Онај Који је на небесима неће да пошаље на вас ветар са камењем?! Па, знаћете какво је Моје упозорење"},{"SurahNumber":67,"VerseNumber":18,"Text":"А порицали су и они пре њих, па каква је била Моја осуда"},{"SurahNumber":67,"VerseNumber":19,"Text":"Зар они не виде птице изнад себе како лете раширених крила, а и скупљају их? Само их Свемилосни држи; Он, заиста, све добро види"},{"SurahNumber":67,"VerseNumber":20,"Text":"И, ко је тај који ће да буде ваша војска и да вам помогне, осим Свемилосног?! Неверници су само обманути"},{"SurahNumber":67,"VerseNumber":21,"Text":"А, и ко је тај који ће да вас нахрани, ако Он храну Своју ускрати?! Али, они су устрајни у охолости и одбојности"},{"SurahNumber":67,"VerseNumber":22,"Text":"Да ли је боље упућен онај који иде погнут са лицем према земљи или онај који правим путем усправно иде"},{"SurahNumber":67,"VerseNumber":23,"Text":"Реци: „Он вас је први пут створио и дао вам слух, вид и разум, па како само мало захваљујете!“"},{"SurahNumber":67,"VerseNumber":24,"Text":"Реци: „Он вас је по Земљи разасуо и пред Њим ћете да будете сакупљени.“"},{"SurahNumber":67,"VerseNumber":25,"Text":"А они говоре: „Кад ће већ једном та претња, ако истину говорите?!“"},{"SurahNumber":67,"VerseNumber":26,"Text":"Реци: „Само Аллах зна! А ја сам само јасни упозоритељ.“"},{"SurahNumber":67,"VerseNumber":27,"Text":"Кад је изблиза угледају биће ојађена лица оних који нису веровали и биће речено: „Ево, ово је оно што сте пожуривали!“"},{"SurahNumber":67,"VerseNumber":28,"Text":"Реци: „Кажите ви мени: ако Аллах пошаље смрт мени и онима који су са мном, или ако нам се смилује, ко ће невернике од болне патње да заштити?“"},{"SurahNumber":67,"VerseNumber":29,"Text":"Реци: „Он је Свемилосни, у Њега верујемо и на Њега се ослањамо, а ви ћете сигурно да сазнате ко је у очигледној заблуди.“"},{"SurahNumber":67,"VerseNumber":30,"Text":"Реци: „Шта мислите, ако ваше воде које пијете нестану, ко ће дати обилну текућу воду?“"}]}