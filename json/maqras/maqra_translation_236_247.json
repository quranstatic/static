{"Id":247,"LanguageCodes":["ml","mal"],"Name":"mal-cheriyamundamab","Author":"Cheriyamundam Abdul Hameed And Kunhi Mohammed Parappoor","Language":"Malayalam","Description":"Malayalam","Direction":"ltr","Source":"http://tanzil.net","Translations":[{"SurahNumber":84,"VerseNumber":1,"Text":"ആകാശം പിളരുമ്പോള്‍"},{"SurahNumber":84,"VerseNumber":2,"Text":"അത് അതിന്‍റെ രക്ഷിതാവിന് കീഴ്പെടുകയും ചെയ്യുമ്പോള്‍-അത് (അങ്ങനെ കീഴ്പെടാന്‍) കടപ്പെട്ടിരിക്കുന്നുതാനും"},{"SurahNumber":84,"VerseNumber":3,"Text":"ഭൂമി നീട്ടപ്പെടുമ്പോള്‍"},{"SurahNumber":84,"VerseNumber":4,"Text":"അതിലുള്ളത് അത് (പുറത്തേക്ക്‌) ഇടുകയും, അത് കാലിയായിത്തീരുകയും ചെയ്യുമ്പോള്‍"},{"SurahNumber":84,"VerseNumber":5,"Text":"അതിന്‍റെ രക്ഷിതാവിന് അത് കീഴ്പെടുകയും ചെയ്യുമ്പോള്‍- അത് (അങ്ങനെ കീഴ്പെടാന്‍) കടപ്പെട്ടിരിക്കുന്നു താനും"},{"SurahNumber":84,"VerseNumber":6,"Text":"ഹേ, മനുഷ്യാ, നീ നിന്‍റെ രക്ഷിതാവിങ്കലേക്ക് കടുത്ത അദ്ധ്വാനം നടത്തി ചെല്ലുന്നവനും അങ്ങനെ അവനുമായി കണ്ടുമുട്ടുന്നവനുമാകുന്നു"},{"SurahNumber":84,"VerseNumber":7,"Text":"എന്നാല്‍ (പരലോകത്ത്‌) ഏതൊരുവന്ന് തന്‍റെ രേഖ വലതുകൈയ്യില്‍ നല്‍കപ്പെട്ടുവോ"},{"SurahNumber":84,"VerseNumber":8,"Text":"അവന്‍ ലഘുവായ വിചാരണയ്ക്ക് (മാത്രം) വിധേയനാകുന്നതാണ്‌"},{"SurahNumber":84,"VerseNumber":9,"Text":"അവന്‍ അവന്‍റെ സ്വന്തക്കാരുടെ അടുത്തേക്ക് സന്തുഷ്ടനായിക്കൊണ്ട് തിരിച്ചുപോകുകയും ചെയ്യും"},{"SurahNumber":84,"VerseNumber":10,"Text":"എന്നാല്‍ ഏതൊരുവന് തന്‍റെ രേഖ അവന്‍റെ മുതുകിന്‍റെ പിന്നിലൂടെ കൊടുക്കപ്പെട്ടുവോ"},{"SurahNumber":84,"VerseNumber":11,"Text":"അവന്‍ നാശമേ എന്ന് നിലവിളിക്കുകയും"},{"SurahNumber":84,"VerseNumber":12,"Text":"ആളിക്കത്തുന്ന നരകാഗ്നിയില്‍ കടന്ന് എരിയുകയും ചെയ്യും"},{"SurahNumber":84,"VerseNumber":13,"Text":"തീര്‍ച്ചയായും അവന്‍ അവന്‍റെ സ്വന്തക്കാര്‍ക്കിടയില്‍ സന്തോഷത്തോടെ കഴിയുന്നവനായിരുന്നു"},{"SurahNumber":84,"VerseNumber":14,"Text":"തീര്‍ച്ചയായും അവന്‍ ധരിച്ചു; അവന്‍ മടങ്ങി വരുന്നതേ അല്ല എന്ന്‌"},{"SurahNumber":84,"VerseNumber":15,"Text":"അതെ, തീര്‍ച്ചയായും അവന്‍റെ രക്ഷിതാവ് അവനെപ്പറ്റി കണ്ടറിയുന്നവനായിരിക്കുന്നു"},{"SurahNumber":84,"VerseNumber":16,"Text":"എന്നാല്‍ അസ്തമയശോഭയെക്കൊണ്ട് ഞാന്‍ സത്യം ചെയ്തു പറയുന്നു"},{"SurahNumber":84,"VerseNumber":17,"Text":"രാത്രിയും അതു ഒന്നിച്ച് ചേര്‍ക്കുന്നവയും കൊണ്ടും"},{"SurahNumber":84,"VerseNumber":18,"Text":"ചന്ദ്രന്‍ പൂര്‍ണ്ണത പ്രാപിക്കുമ്പോള്‍ അതിനെ കൊണ്ടും"},{"SurahNumber":84,"VerseNumber":19,"Text":"തീര്‍ച്ചയായും നിങ്ങള്‍ ഘട്ടംഘട്ടമായി കയറിക്കൊണ്ടിരിക്കുന്നതാണ്‌"},{"SurahNumber":84,"VerseNumber":20,"Text":"എന്നാല്‍ അവര്‍ക്കെന്തുപറ്റി? അവര്‍ വിശ്വസിക്കുന്നില്ല"},{"SurahNumber":84,"VerseNumber":21,"Text":"അവര്‍ക്ക് ഖുര്‍ആന്‍ ഓതികൊടുക്കപ്പെട്ടാല്‍ അവര്‍ സുജൂദ് ചെയ്യുന്നുമില്ല"},{"SurahNumber":84,"VerseNumber":22,"Text":"പക്ഷെ അവിശ്വാസികള്‍ നിഷേധിച്ചു തള്ളുകയാണ്‌"},{"SurahNumber":84,"VerseNumber":23,"Text":"അവര്‍ മനസ്സുകളില്‍ സൂക്ഷിച്ച് വെക്കുന്നതിനെപ്പറ്റി അല്ലാഹു നല്ലവണ്ണം അറിയുന്നവനാകുന്നു"},{"SurahNumber":84,"VerseNumber":24,"Text":"ആകയാല്‍ (നബിയേ,) നീ അവര്‍ക്ക് വേദനയേറിയ ഒരു ശിക്ഷയെപ്പറ്റി സന്തോഷവാര്‍ത്ത അറിയിക്കുക"},{"SurahNumber":84,"VerseNumber":25,"Text":"വിശ്വസിക്കുകയും സല്‍കര്‍മ്മങ്ങള്‍ പ്രവര്‍ത്തിക്കുകയും ചെയ്തവര്‍ക്കൊഴികെ. അവര്‍ക്ക് മുറിഞ്ഞു പോകാത്ത പ്രതിഫലമുണ്ട്‌"},{"SurahNumber":85,"VerseNumber":1,"Text":"നക്ഷത്രമണ്ഡലങ്ങളുള്ള ആകാശം തന്നെയാണ സത്യം"},{"SurahNumber":85,"VerseNumber":2,"Text":"വാഗ്ദാനം ചെയ്യപ്പെട്ട ആ ദിവസം തന്നെയാണ സത്യം"},{"SurahNumber":85,"VerseNumber":3,"Text":"സാക്ഷിയും സാക്ഷ്യം വഹിക്കപ്പെടുന്ന കാര്യവും തന്നെയാണ സത്യം"},{"SurahNumber":85,"VerseNumber":4,"Text":"ആ കിടങ്ങിന്‍റെ ആള്‍ക്കാര്‍ നശിച്ചു പോകട്ടെ"},{"SurahNumber":85,"VerseNumber":5,"Text":"അതായത് വിറകു നിറച്ച തീയുടെ ആള്‍ക്കാര്‍"},{"SurahNumber":85,"VerseNumber":6,"Text":"അവര്‍ അതിങ്കല്‍ ഇരിക്കുന്നവരായിരുന്ന സന്ദര്‍ഭം"},{"SurahNumber":85,"VerseNumber":7,"Text":"സത്യവിശ്വാസികളെക്കൊണ്ട് തങ്ങള്‍ ചെയ്യുന്നതിന് അവര്‍ ദൃക്‌സാക്ഷികളായിരുന്നു"},{"SurahNumber":85,"VerseNumber":8,"Text":"പ്രതാപശാലിയും സ്തുത്യര്‍ഹനുമായ അല്ലാഹുവില്‍ അവര്‍ വിശ്വസിക്കുന്നു എന്നത് മാത്രമായിരുന്നു അവരുടെ (സത്യവിശ്വാസികളുടെ) മേല്‍ അവര്‍ (മര്‍ദ്ദകര്‍) ചുമത്തിയ കുറ്റം"},{"SurahNumber":85,"VerseNumber":9,"Text":"ആകാശങ്ങളുടെയും ഭൂമിയുടെയും മേല്‍ ആധിപത്യം ഉള്ളവനുമായ (അല്ലാഹുവില്‍). അല്ലാഹു എല്ലാകാര്യത്തിനും സാക്ഷിയാകുന്നു"},{"SurahNumber":85,"VerseNumber":10,"Text":"സത്യവിശ്വാസികളെയും സത്യവിശ്വാസിനികളെയും മര്‍ദ്ദിക്കുകയും, പിന്നീട് പശ്ചാത്തപിക്കാതിരിക്കുകയും ചെയ്തവരാരോ അവര്‍ക്കു നരകശിക്ഷയുണ്ട്‌. തീര്‍ച്ച. അവര്‍ക്ക് ചുട്ടുകരിക്കുന്ന ശിക്ഷയുണ്ട്‌"},{"SurahNumber":85,"VerseNumber":11,"Text":"വിശ്വസിക്കുകയും സല്‍കര്‍മ്മങ്ങള്‍ പ്രവര്‍ത്തിക്കുകയും ചെയ്തവരാരോ അവര്‍ക്ക് താഴ്ഭാഗത്തുകൂടി അരുവികള്‍ ഒഴുകുന്ന സ്വര്‍ഗത്തോപ്പുകളുണ്ട്‌; തീര്‍ച്ച. അതത്രെ വലിയ വിജയം"},{"SurahNumber":85,"VerseNumber":12,"Text":"തീര്‍ച്ചയായും നിന്‍റെ രക്ഷിതാവിന്‍റെ പിടുത്തം കഠിനമായത് തന്നെയാകുന്നു"},{"SurahNumber":85,"VerseNumber":13,"Text":"തീര്‍ച്ചയായും അവന്‍ തന്നെയാണ് ആദ്യമായി ഉണ്ടാക്കുന്നതും ആവര്‍ത്തിച്ച് ഉണ്ടാക്കുന്നതും"},{"SurahNumber":85,"VerseNumber":14,"Text":"അവന്‍ ഏറെ പൊറുക്കുന്നവനും ഏറെ സ്നേഹമുള്ളവനും"},{"SurahNumber":85,"VerseNumber":15,"Text":"സിംഹാസനത്തിന്‍റെ ഉടമയും, മഹത്വമുള്ളവനും"},{"SurahNumber":85,"VerseNumber":16,"Text":"താന്‍ ഉദ്ദേശിക്കുന്നതെന്തോ അത് തികച്ചും പ്രാവര്‍ത്തികമാക്കുന്നവനുമാണ്‌"},{"SurahNumber":85,"VerseNumber":17,"Text":"ആ സൈന്യങ്ങളുടെ വര്‍ത്തമാനം നിനക്ക് വന്നുകിട്ടിയിരിക്കുന്നോ"},{"SurahNumber":85,"VerseNumber":18,"Text":"അഥവാ ഫിര്‍ഔന്‍റെയും ഥമൂദിന്‍റെയും (വര്‍ത്തമാനം)"},{"SurahNumber":85,"VerseNumber":19,"Text":"അല്ല, സത്യനിഷേധികള്‍ നിഷേധിച്ചു തള്ളുന്നതിലാകുന്നു ഏര്‍പെട്ടിട്ടുള്ളത്‌"},{"SurahNumber":85,"VerseNumber":20,"Text":"അല്ലാഹു അവരുടെ പിന്‍വശത്തുകൂടി (അവരെ) വലയം ചെയ്തുകൊണ്ടിരിക്കുന്നവനാകുന്നു"},{"SurahNumber":85,"VerseNumber":21,"Text":"അല്ല, അത് മഹത്വമേറിയ ഒരു ഖുര്‍ആനാകുന്നു"},{"SurahNumber":85,"VerseNumber":22,"Text":"സംരക്ഷിതമായ ഒരു ഫലകത്തിലാണ് അതുള്ളത്‌"},{"SurahNumber":86,"VerseNumber":1,"Text":"ആകാശം തന്നെയാണ, രാത്രിയില്‍ വരുന്നതു തന്നെയാണ സത്യം"},{"SurahNumber":86,"VerseNumber":2,"Text":"രാത്രിയില്‍ വരുന്നത് എന്നാല്‍ എന്താണെന്ന് നിനക്കറിയുമോ"},{"SurahNumber":86,"VerseNumber":3,"Text":"തുളച്ച് കയറുന്ന നക്ഷത്രമത്രെ അത്‌"},{"SurahNumber":86,"VerseNumber":4,"Text":"തന്‍റെ കാര്യത്തില്‍ ഒരു മേല്‍നോട്ടക്കാരനുണ്ടായിക്കൊണ്ടല്ലാതെ യാതൊരാളുമില്ല"},{"SurahNumber":86,"VerseNumber":5,"Text":"എന്നാല്‍ മനുഷ്യന്‍ ചിന്തിച്ചു നോക്കട്ടെ താന്‍ എന്തില്‍ നിന്നാണ് സൃഷ്ടിക്കപ്പെട്ടിരിക്കുന്നത് എന്ന്‌"},{"SurahNumber":86,"VerseNumber":6,"Text":"തെറിച്ചു വീഴുന്ന ഒരു ദ്രാവകത്തില്‍ നിന്നത്രെ അവന്‍ സൃഷ്ടിക്കപ്പെട്ടിരിക്കുന്നത്‌"},{"SurahNumber":86,"VerseNumber":7,"Text":"മുതുകെല്ലിനും, വാരിയെല്ലുകള്‍ക്കുമിടയില്‍ നിന്ന് അത് പുറത്തു വരുന്നു"},{"SurahNumber":86,"VerseNumber":8,"Text":"അവനെ (മനുഷ്യനെ) തിരിച്ചുകൊണ്ടു വരാന്‍ തീര്‍ച്ചയായും അവന്‍ (അല്ലാഹു) കഴിവുള്ളവനാകുന്നു"},{"SurahNumber":86,"VerseNumber":9,"Text":"രഹസ്യങ്ങള്‍ പരിശോധിക്കപ്പെടുന്ന ദിവസം"},{"SurahNumber":86,"VerseNumber":10,"Text":"അപ്പോള്‍ അവന് (മനുഷ്യന്‌) യാതൊരു ശക്തിയോ, സഹായിയോ ഉണ്ടായിരിക്കുകയില്ല"},{"SurahNumber":86,"VerseNumber":11,"Text":"ആവര്‍ത്തിച്ച് മഴപെയ്യിക്കുന്ന ആകാശത്തെക്കൊണ്ടും"},{"SurahNumber":86,"VerseNumber":12,"Text":"സസ്യലതാദികള്‍ മുളപ്പിക്കുന്ന ഭൂമിയെക്കൊണ്ടും സത്യം"},{"SurahNumber":86,"VerseNumber":13,"Text":"തീര്‍ച്ചയായും ഇതു നിര്‍ണായകമായ ഒരു വാക്കാകുന്നു"},{"SurahNumber":86,"VerseNumber":14,"Text":"ഇതു തമാശയല്ല"},{"SurahNumber":86,"VerseNumber":15,"Text":"തീര്‍ച്ചയായും അവര്‍ (വലിയ) തന്ത്രം പ്രയോഗിച്ചു കൊണ്ടിരിക്കും"},{"SurahNumber":86,"VerseNumber":16,"Text":"ഞാനും (വലിയ) തന്ത്രം പ്രയോഗിച്ചു കൊണ്ടിരിക്കും"},{"SurahNumber":86,"VerseNumber":17,"Text":"ആകയാല്‍ (നബിയേ,) നീ സത്യനിഷേധികള്‍ക്ക് കാലതാമസം നല്‍കുക. അല്‍പസമയത്തേക്ക് അവര്‍ക്ക് താമസം നല്‍കിയേക്കുക"}]}