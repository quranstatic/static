{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":2,"VerseNumber":243,"Text":"Sayıları binlerce olduğu halde ölüm korkusuyla yurtlarını terkedenler dikkatini çekti mi? ALLAH onlara \"Ölün,\" dedi de sonra onları diriltti. ALLAH insanlara lütuf sahibidir; ancak insanların çoğu şükretmez"},{"SurahNumber":2,"VerseNumber":244,"Text":"ALLAH yolunda savaşın. Bilesiniz ki ALLAH İşitir, Bilir"},{"SurahNumber":2,"VerseNumber":245,"Text":"Kat kat ödenecek güzel bir ödüncü kim ALLAH'a, sunar? Kısan da açan da ALLAH'tır. O'na döndürüleceksiniz"},{"SurahNumber":2,"VerseNumber":246,"Text":"Şu olay dikkatini çekmedi mi? İsrailoğullarının ileri gelenleri, Musa'dan sonra peygamberlerinden birine, \"Bize bir kral atasan da ALLAH uğrunda savaşsak,\" demişlerdi. \"Ya savaş gerekir de savaşmazsanız?!,\" demişti. Onlar, \"Yurdumuzdan ve çocuklarımızdan uzaklaştırılmış durumda iken neden ALLAH yolunda savaşmayalım,\" diye karşılık vermişlerdi. Fakat kendilerine savaş farzedilince pek azı hariç yüz çevirdiler. ALLAH zalimleri Bilir"},{"SurahNumber":2,"VerseNumber":247,"Text":"Peygamberleri onlara, \"ALLAH size kral olarak Talut'u atadı,\" dedi. Onlar, \"Biz yönetime ondan daha layık olduğumuz halde nasıl olur da üzerimize buyruk sahibi olabilir? Üstelik zengin biri de değil,\" dediler. O da, \"ALLAH onu üzerinize seçti. Onun bilgi ve beden gücünü arttırdı,\" dedi. ALLAH mülkünü dilediğine verir. ALLAH Cömerttir, Bilendir"},{"SurahNumber":2,"VerseNumber":248,"Text":"Peygamberleri onlara: \"Onun hükümdarlığının kanıtı, sandığın size gelmesidir. Onda Rabbinizden bir huzur ve Musa ile Harun'un halkının geriye bıraktığı bir kalıntı bulacaksınız. Onu melekler taşımaktadır. İnanıyorsanız bunda sizi ikna edecek bir delil var"},{"SurahNumber":2,"VerseNumber":249,"Text":"Talut ordunun kumandasını alınca şunları bildirdi: \"ALLAH sizi bir ırmakla sınayacak. Kim ondan içerse benden değildir. Kim onu tatmayıp sadece eliyle bir yudum alırsa bendendir.\" Pek azı dışında hepsi ondan içti. O, beraberindeki inananlarla ırmağıgeçince, \"Bugün Calut ve ordusuna karşı koyacak gücümüz yok,\" dediler. ALLAH ile karşılaşacaklarına inananlar ise şöyle dediler: \"Sayıca az nice bölük, ALLAH'ın izniyle kalabalık bölükleri yenmiştir. ALLAH sabredenlerle beraberdir"},{"SurahNumber":2,"VerseNumber":250,"Text":"Calut ve ordusuyla karşılaştıklarında şöyle dediler: \"Rabbimiz, bize direnme gücü ver, ayaklarımızı sağlam tut, inkarcılara karşı bize yardım et"},{"SurahNumber":2,"VerseNumber":251,"Text":"Nihayet ALLAH'ın izniyle onları bozguna uğrattılar. Davut Calut'u öldürdü. ALLAH ona hükümdarlık ve anlayış verdi, ona dilediğini öğretti. ALLAH insanların bir kısmıyla bir kısmını savmasaydı yeryüzü bozulurdu. Fakat ALLAH tüm yaratıklara karşı lütufsahibidir"},{"SurahNumber":2,"VerseNumber":252,"Text":"Bunlar, sana gerçek olarak okuduğumuz ALLAH'ın ayetleridir ve elbette sen elçilerden birisin"}]}