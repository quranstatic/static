{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":56,"VerseNumber":75,"Text":"ထို့‌နောက် ငါအရှင်မြတ်သည် ကြယ်များဝင်သည့်‌နေရာ၊ စခန်းချသည့်‌နေရာများကို သက်‌သေထူ‌တော်မူသည်။ ###၁၄"},{"SurahNumber":56,"VerseNumber":76,"Text":"ထို့ပြင် စင်စစ် ထိုသို့ သက်‌သေထူခြင်းသည် အကယ်၍ အသင်တို့ သိရှိကြလျှင် ကြီးကျယ်‌သော ကျိန်ဆိုမှုအမှန်ပင် ဖြစ်သည်။"},{"SurahNumber":56,"VerseNumber":77,"Text":"အမှန်စင်စစ် ထိုအရာသည် ဂုဏ်ကျက်သ‌ရေနှင့် ပြည့်စုံ‌သော ကုရ်အာန်ကျမ်း‌တော်မြတ်ပင်ဖြစ်သည်။"},{"SurahNumber":56,"VerseNumber":78,"Text":"မှတ်တမ်းစာအုပ်တစ်ခုတွင် ထိန်းသိမ်း‌စောင့်‌ရှောက်ထားရှိပြီးဖြစ်သည်။"},{"SurahNumber":56,"VerseNumber":79,"Text":"ထိုမှတ်တမ်းစာအုပ်ကို စင်ကြယ်သန့်ရှင်းသည့်သူများမှလွဲ၍ မည်သူမျှမထိ‌တွေ့ကြ‌ပေ။ ###၁၅"},{"SurahNumber":56,"VerseNumber":80,"Text":"စကြဝဠာအ‌ပေါင်းအား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ ချ‌ပေး‌တော်မူခြင်းခံရခြင်းဖြစ်သည်။"},{"SurahNumber":56,"VerseNumber":81,"Text":"ထို့‌နောက်လည်း အသင်တို့သည် ဤအာယသ်‌တော်များကို ဂရုမစိုက်ဘဲ လျစ်လျူရှု‌နေကြသ‌လော။"},{"SurahNumber":56,"VerseNumber":82,"Text":"ထို့ပြင် အမှန်စင်စစ် အသင်တို့သည် မဟုတ်မမှန်ဟု ငြင်းပယ်မှုကိုပင် အသင်တို့၏ စားနပ်ရိက္ခာရှာ‌ဖွေ‌သော အလုပ်အကိုင်အဖြစ် ပြုလုပ်‌နေကြသ‌လော။###၁၆"},{"SurahNumber":56,"VerseNumber":83,"Text":"သို့ဖြစ်လျှင် အသက်ဝိညာဉ်သည် လည်မျိုသို့‌ရောက်ရှိလာသည့်အခါ အသင်တို့သည် အဘယ့်‌ကြောင့်(မဟုတ်မမှန်ဟု ငြင်းပယ်ခြင်း)မပြုကြ‌တော့သနည်း။"},{"SurahNumber":56,"VerseNumber":84,"Text":"ထိုအချိန်တွင် အသင်တို့သည်ကြည့်‌နေလျက်ရှိကြသည်။"},{"SurahNumber":56,"VerseNumber":85,"Text":"ထို့ပြင် ငါအရှင်မြတ်သည် အသင်တို့ထက်ပို၍ပင်ထိုသူနှင့် နီးကပ်လျက်ရှိ‌နေ‌တော်မူသည်။ သို့ရာတွင် အသင်တို့သည်မြင်ကြသည်မဟုတ်‌ပေ။"},{"SurahNumber":56,"VerseNumber":86,"Text":"ထို့ပြင် အသင်တို့သည် အစား‌ပေးခြင်းခံရမည့်သူများမဟုတ်ကြလျှင်၊"},{"SurahNumber":56,"VerseNumber":87,"Text":"အသင်တို့သည်အမှန်‌ပြောဆိုသူများဖြစ်ကြလျှင်၊ အဘယ့်‌ကြောင့် ထိုအသက်ဝိညာဉ်ကို ပြန်သွင်းမထားလိုက်ကြသနည်း။ (ပြန်လည်ယူမထားလိုက်ကြသနည်း။) ###၁၇"},{"SurahNumber":56,"VerseNumber":88,"Text":"ထို့‌နောက် မည်သို့ပင်ဖြစ်‌စေ၊ အကယ်၍(‌သေဆုံး)သူသည် နီးကပ်သူများထဲမှဖြစ်ခဲ့လျှင်၊"},{"SurahNumber":56,"VerseNumber":89,"Text":"သို့ဖြစ်လျှင်(သူ ့အတွက်) သက်သာအနားရမှု၊ အစားအစာနှင့် ‌ပျော်‌မွေ့ရာ‌နေရာဂျန်္နသ်ရှိလိမ့်မည်။"},{"SurahNumber":56,"VerseNumber":90,"Text":"ထို့ပြင် အကယ်၍သူသည် လက်ယာဘက်သားများထဲမှ ဖြစ်ခဲ့လျှင်၊"},{"SurahNumber":56,"VerseNumber":91,"Text":"သို့ဖြစ်လျှင်(အသင်သည်) လက်ယာဘက်သားများထဲမှဖြစ်၍ အသင့်အတွက် ငြိမ်းချမ်းသာယာမှုရှိမည် (ဟု သတင်း‌ပြောကြားခြင်းခံရမည်)။"},{"SurahNumber":56,"VerseNumber":92,"Text":"ထို့ပြင် အကယ်၍ ထိုသူသည်လမ်းမှား‌သောသူ၊ မဟုတ်မမှန်ဟု ငြင်းပယ်ကြသူများထဲမှဖြစ်ခဲ့လျှင်မူ၊"},{"SurahNumber":56,"VerseNumber":93,"Text":"ပွက်ပွက်ဆူ‌နေ‌သော ‌ရေ‌နွေးပူဖြင့် ဧည့်ခံမှုရှိမည်၊"},{"SurahNumber":56,"VerseNumber":94,"Text":"‌တောက်‌လောင်‌နေ‌သောမီးထဲသို့လည်း ဝင်‌ရောက်‌စေခြင်းရှိမည်။"},{"SurahNumber":56,"VerseNumber":95,"Text":"အမှန်စင်စစ် ဤ(အ‌ကြောင်းအရာ)သည် ထင်ရှားလှ‌သော မှန်ကန်မှုပင်ဖြစ်သည်။"},{"SurahNumber":56,"VerseNumber":96,"Text":"သို့ဖြစ်ရာ အသင် (တမန်‌တော်)သည် အသင့်အား ဖန်ဆင်း‌မွေးမြူ‌တော်မူ‌သော အလွန်ကြီးကျယ်မြင့်မြတ်‌သော အရှင်မြတ်၏ နာမ‌တော်ဖြင့် စင်ကြယ်‌တော်မူ‌ကြောင်းရွတ်ဆိုပါ။"},{"SurahNumber":57,"VerseNumber":1,"Text":"မိုး‌ကောင်းကင်များတွင် ရှိသမျှနှင့် ‌မြေပထဝီတွင်ရှိသမျှသည် အလ္လာဟ်အရှင်မြတ်သန့်ပြန့်စင်ကြယ်‌တော်မူ‌ကြောင်း ရွတ်ဆိုချီးမွမ်းကြသည်။ ထို့ပြင် အရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင်ဖြစ်‌တော်မူသည်။"},{"SurahNumber":57,"VerseNumber":2,"Text":"မိုး‌ကောင်းကင်များနှင့်၊ ‌မြေပထဝီ၏ စိုးမိုးအုပ်ချုပ်မှုအာဏာကို အရှင်မြတ်ပင် စိုးပိုင်‌တော်မူသည်။ အရှင်မြတ်ပင် အသက်ရှင် ‌စေ‌တော်မူသည်။ ထို့ပြင် အရှင်မြတ်ပင် အသက်‌သေ‌စေ‌တော်မူသည်။ ထို့ပြင် အရှင်မြတ်ပင် အရာအားလုံးအ‌ပေါ် အလွန်စွမ်း‌ဆောင်နိုင်‌တော်မူ‌သောအရှင် ဖြစ်‌တော်မူသည်။"},{"SurahNumber":57,"VerseNumber":3,"Text":"အရှင်မြတ်ပင် အစအဦးဆုံး တည်ရှိ‌တော်မူ‌သောအရှင်၊ အဆုံးစွန်‌နောက်ဆုံးတိုင်တည်ရှိ‌တော်မူမည့်အရှင်၊ ထင်ရှားစွာ ရှိ‌နေ‌တော်မူ‌သောအရှင်၊ အကွယ်တွင် လျှို့ဝှက်စွာ တည်ရှိ‌နေ‌တော်မူ‌သောအရှင်ဖြစ်‌တော်မူသည်။ ထို့ပြင် အရှင်မြတ်ပင် အရာအားလုံးကို အကြွင်းမဲ့သိ‌တော်မူ‌သောအရှင်ဖြစ်‌တော်မူသည်။"},{"SurahNumber":57,"VerseNumber":4,"Text":"အရှင်မြတ်ပင် မိုး‌ကောင်းကင်များနှင့်၊ ‌မြေပထဝီကို ‌ခြောက်ရက်(နှင့်ညီမျှ‌သောအချိန်)ဖြင့် ဖန်ဆင်း‌တော်မူခဲ့သည့်အရှင်မြတ်ဖြစ်‌တော်မူသည်။ ထို့‌နောက် အရှင်မြတ်သည် အရ်ရှ် ပလ္လင်‌တော်အ‌ပေါ်တွင်(၎င်းကို မမှီခိုဘဲ)တည်(ရှိလျက် အရှင်မြတ်နှင့်ထိုက်တန်‌တော်မူသည့်အတိုင်း စံမြန်း‌နေ)‌တော်မူသည်။အရှင်မြတ်သည် ‌မြေပထဝီထဲ ဝင်သည့် အရာနှင့်‌မြေပထဝီမှ ထွက်သည့်အရာကို၊ ထို့ပြင် မိုး‌ကောင်းကင်မှ ဆင်းသက်လာ‌သောအရာနှင့် မိုး‌ကောင်းကင်သို့ တက်သည့်အရာကို သိရှိ‌တော်မူသည်။ ထို့ပြင် အရှင်မြတ်သည် အသင်တို့ရှိ‌နေကြသည့် မည်သည့်‌နေရာ၌မဆို အသင်တို့နှင့် အတူတကွရှိ‌တော်မူသည်။ ထို့ပြင် အလ္လာဟ်အရှင်မြတ်သည် အသင်တို့ ပြုလုပ်သမျှကို အကြွင်းမဲ့မြင်‌တော်မူ‌သောအရှင်မြတ်ဖြစ်‌တော်မူသည်။"},{"SurahNumber":57,"VerseNumber":5,"Text":"မိုး‌ကောင်းကင်များနှင့် ‌မြေပထဝီအား စိုးမိုးအုပ်ချုပ်မှုအာဏာကို အရှင်မြတ်ပင်စိုးပိုင်‌တော်မူသည်။ ထို့ပြင် အ‌ရေးကိစ်္စဟူသမျှသည် အရှင်မြတ်ထံ‌တော်သို့ပင် ပြန်လည်‌ရောက်ရှိကြရမည်ဖြစ်သည်။"},{"SurahNumber":57,"VerseNumber":6,"Text":"အရှင်မြတ်သည် ညကို ‌နေ့ထဲတွင် ထည့်သွင်း‌တော်မူသည်။(‌နေ့တာရှည်‌စေ‌တော်မူသည်)။ ထို့ပြင် အရှင်မြတ်သည် ‌နေ့ကို ညထဲတွင်လည်း ထည့်သွင်း‌တော်မူသည်။ (ညတာ ရှည်‌စေ‌တော်မူသည်)။ ထို့ပြင် အရှင်မြတ်သည် စိတ်နှလုံးများထဲ၌ရှိသည်များကိုလည်း အကြွင်းမဲ့သိ‌တော်မူ‌သောအရှင်ဖြစ်‌တော်မူသည်။ ###၁"},{"SurahNumber":57,"VerseNumber":7,"Text":"အသင်တို့သည် အလ္လာဟ် အရှင်မြတ်နှင့် အရှင်မြတ်၏ တမန်‌တော်ကို အီမာန်ယုံကြည်ကြပါ။ ထို့ပြင် အသင်တို့သည် အကြင်ဥစ္စာပစ္စည်းများထဲမှ သုံးစွဲလှူဒါန်းကြပါ။ အရှင်မြတ်သည် အသင်တို့အား ထိုပစ္စည်းများနှင့် ပတ်သက်၍ ကိုယ်စားလှယ်များ ခန့်အပ်ထား‌တော်မူသည်။ ထို့ပြင် အသင်တို့ထဲမှ အကြင်သူများသည် အီမာန်ယုံကြည်ပြီး သုံးစွဲလှူဒါန်းခဲ့ကြသည်။ သူတို့အတွက် ကြီးကျယ်‌သောအကျိုးရှိမည်။ ###၂"},{"SurahNumber":57,"VerseNumber":8,"Text":"ထို့ပြင် အသင်တို့သည် အသင်တို့အားဖန်ဆင်း‌မွေးမြူ‌တော်မူ‌သော အရှင်မြတ်ကိုယုံကြည်ကြရန်အတွက် တမန်‌တော်သည် အသင်တို့အား ဖိတ်‌ခေါ်‌နေသည်။ ထို့ပြင် အမှန်စင်စစ်အရှင်မြတ်သည် အသင်တို့ထံမှ ကတိဝန်ခံချက်လည်း ယူထား‌တော်မူပြီးဖြစ်သည်။ ထို့ပြင် အကယ်၍ အသင်တို့သည် ယုံကြည်မည့်သူများဖြစ်ကြလျှင် အသင် တို့သည် အလ္လာဟ်အရှင်မြတ်ကို မယုံကြည်ရန် မည်သည့်အ‌ကြောင်းရှိကြသနည်း။ ###၃"},{"SurahNumber":57,"VerseNumber":9,"Text":"ထိုအရှင်မြတ်ပင် အသင်တို့အား အ‌မှောင်ထုများမှ အလင်းကို ထွက်‌စေရန်အတွက် အရှင်မြတ်၏ကျွန်၏အ‌ပေါ်တွင် ထင်ရှား‌သောအာယသ်‌တော်များကို ချ‌ပေး‌တော်မူ ‌သောအရှင်ဖြစ်‌တော်မူသည်။ ထို့ပြင် အမှန်စင်စစ်အလ္လာဟ်အရှင်မြတ်သည် အသင်တို့အ‌ပေါ်တွင် အလွန်နူးညံ့သိမ်‌မွေ့‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင်ဖြစ်‌တော်မူသည်။"},{"SurahNumber":57,"VerseNumber":10,"Text":"ထို့ပြင်(အသင်တို့မရှိ‌တော့သည့်‌နောက်လည်း)မိုး‌ကောင်းကင်များနှင့် ‌မြေပထဝီတွင် ကျန်ရှိမည့်အရာဟူသမျှသည် အလ္လာဟ်အရှင်မြတ်အတွက်ပင် ဖြစ်ပါလျက် အသင်တို့ သည် အလ္လာဟ်အရှင်မြတ်၏လမ်း‌တော်တွင် သုံးစွဲလှူဒါန်းခြင်းမပြုကြရန် အသင်တို့တွင် မည်သည့်အ‌ကြောင်းရှိသနည်း။ အသင်တို့ထဲမှ (မက္ကဟ်မြို့ကို)မ‌အောင်နိုင်မီ သုံးစွဲ လှူဒါန်းခဲ့ကြ‌သော၊ ဂျိဟာဒ် တိုက်ခိုက်ခဲ့ကြ‌သောသူများသည် (မက္ကဟ်မြို့ကို ‌အောင်နိုင်ပြီး‌နောက်တွင် သုံးစွဲခြင်း၊ တိုက်ခိုက်ခြင်းပြုခဲ့ကြ‌သောသူများနှင့်)မတူကြ‌ပေ။ ထို(မ‌အောင်နိုင်မီ)လှူဒါန်းတိုက်ခိုက်ခဲ့ကြ‌သောသူများသည် ‌နောက်တွင် သုံးစွဲလှူဒါန်းခြင်း၊ တိုက်ခိုက်ခြင်းပြုခဲ့ကြ‌သောသူများထက် အဆင့်အတန်းမြင့်ကြသည်။###၄ ထို့ပြင် အလ္လာဟ်အရှင်မြတ်သည် အားလုံးကို ‌ကောင်းကျိုး‌ပေး‌တော်မူရန် ကတိ‌ပေး‌တော်မူခဲ့သည်။ ထို့ပြင် အလ္လာဟ်အရှင်မြတ်သည် အသင်တို့ ပြုလုပ်သမျှကို သိမြင်‌တော်မူ‌သောအရှင်ဖြစ်‌တော်မူသည်။"},{"SurahNumber":57,"VerseNumber":11,"Text":"အလ္လာဟ်အရှင်မြတ်ကို ‌ကောင်းမြတ်‌သော ‌ကြွေးမြီ‌ချေးငှားမည့်သူမည်သူရှိသနည်း။ ထိုသို့ ‌ချေးငှားခဲ့လျှင် အရှင်မြတ်သည် ထို‌ကြွေးမြီကို သူ့အတွက် ဆထက်ထမ်းပိုး တိုးပွား‌စေ‌တော်မူမည့်အပြင် သူ့အတွက် မြင့်မြတ်သည့်အကျိုးလည်းရှိမည်ဖြစ်သည်။ ###၅"},{"SurahNumber":57,"VerseNumber":12,"Text":"ထို‌နေ့တွင် အသင် (တမန်‌တော်)သည် အီမာန် ယုံကြည်သူအမျိုးသား၊ အမျိုးသမီးများကို ‌တွေ့ မြင်ရမည်။ သူတို့၏ ‌ရောင်ခြည်သည် သူတို့၏‌ရှေ့နှင့် သူတို့၏ လက်ယာ ဘက်များတွင် ‌ပြေး‌နေလိမ့်မည်။ ###၆ (ဤသို့ ‌ပြောဆိုခြင်းလည်းခံကြရမည်)။ ယ‌နေ့ အသင်တို့အတွက် သတင်း‌ကောင်းပင်ဖြစ်သည်။ (အသင်တို့အတွက်) အကြင် ဥယျာဉ်များရှိသည်။ ထိုဥယျာဉ်များ၏‌အောက်မှ စမ်း‌ချောင်းများစီးဆင်း‌နေလိမ့်မည်။ ထိုအထဲတွင် အမြဲ‌နေကြရမည်။ ထိုအရာသည် ကြီးကျယ်‌သော ‌အောင်မြင်မှုဖြစ်သည်။"},{"SurahNumber":57,"VerseNumber":13,"Text":"ထို‌နေ့တွင်မုနာဖိက်အ‌ယောင်‌ဆောင် ‌ယောက်ျား၊ မိန်းမများသည် အီမာန်ယုံကြည်သူများကို (ဤသို့)‌ပြောဆိုကြမည်။ အသင်တို့၏ အလင်း‌ရောင်မှ (အနည်းငယ်မျှအလင်း) ရယူရန်အတွက် အသင်တို့သည် ကျွန်ုပ်တို့အား ‌စောင့်ဆိုင်းကြပါဦး။ (ထိုအခါ) သူတို့သည်(ဤသို့)‌ပြောဆိုခြင်းခံကြရမည်။ အသင်တို့သည် ‌နောက်ကို သွားပြီး အလင်း‌ရောင်ရှာ‌ဖွေလိုက်ကြပါ။ ###၇ ထိုအချိ်န်၌ပင် သူတို့၏အကြား၌ တံတိုင်းတစ်ခု စိုက်ထူလိုက်မည်ဖြစ်သည်။ ### ၈ ထိုတံတိုင်း၌ တံခါး တစ်ခုရှိမည်။ ထိုတံခါး၏ အတွင်းဘက်တွင်သနားကရုဏာရှိပြီး ထိုတံခါး၏ အပြင်ဘက်တွင် ပြစ်ဒဏ်ရှိမည်။"},{"SurahNumber":57,"VerseNumber":14,"Text":"ထို မွတ်စ်လင်မ် အ‌ယောင်‌ဆောင်များသည် ထို အီမာန် ယုံကြည်သူများအား “ကျွန်ုပ်တို့သည် အသင်တို့နှင့် အတူရှိခဲ့ကြသည်မဟုတ်‌လော”ဟု ဟစ်‌အော်‌ပြောဆိုကြမည်။ အီမာန် ယုံကြည်သူများက ‌ပြောဆိုကြမည်- “အဘယ့်‌ကြောင့်မဟုတ်ရမည်နည်း။ အမှန်ပင် အတူရှိခဲ့ကြသည်။ သို့ရာတွင် အသင်တို့သည် အသင်တို့ ကိုယ်ကို အသင်တို့လှည့်စားခဲ့ကြသည်။ ထို့ပြင် အသင်တို့သည် (အစ္စလာမ်သာသနာပျက်စီးရန်) ‌စောင့်ဆိုင်း‌နေခဲ့ကြသည်။ ထို့ပြင် အသင်တို့သည် အစ္စလာမ်နှင့် ပတ်သက်၍သံသယဖြစ်‌နေခဲ့ကြသည်။ အလဟဿ အကျိုးမဲ့‌မျှော်လင့်ချက်များသည်လည်း အသင်တို့အား လှည့်စားထားခဲ့သည်။ ‌နောက်ဆုံးတွင် အလ္လာဟ် အရှင်မြတ်၏အမိန့်‌တော် (‌သေခြင်းတရား)သည် ဆိုက်‌ရောက်လာခဲ့သည်။ ထို့ပြင် အလွန်လှည့်စားသူ (ရှိုင်သွာန် )သည် အသင်တို့အား အလ္လာဟ် အရှင်မြတ်နှင့် ပတ်သက်၍လှည့်စားထားခဲ့သည်။ ###၉"},{"SurahNumber":57,"VerseNumber":15,"Text":"သို့ဖြစ်ရာ ယ‌နေ့မူ အသင်တို့ထံမှလည်း မည်သည့်‌လျော်‌ကြေးမှ လက်ခံမည်မဟုတ်‌ပေ။ ထို့ပြင် ကာဖိရ်များထံမှလည်း လက်ခံမည်မဟုတ်‌ပေ။ အသင်တို့၏‌နေရာထိုင်ခင်းသည် (ငရဲ)မီးပင်ဖြစ်သည်။ ထိုမီးပင် အသင်တို့၏ အ‌ဖော်ဖြစ်သည်။ ထို့ပြင် ထိုပြန်လည်ရာစခန်းသည် အဘယ်မျှ ဆိုးယုတ်လို်က်သနည်း။"}]}