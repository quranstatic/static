{"Id":317,"LanguageCodes":["sn","sna"],"Name":"sna-abdullahjmadini","Author":"Abdullah J. M. Adini And Students","Language":"Shona","Description":"Shona","Direction":"ltr","Source":"https://www.islamic-invitation.com/","Translations":[{"SurahNumber":100,"VerseNumber":9,"Text":"Haazivi here kuti apo zviri mumakuva zvichaburitswa"},{"SurahNumber":100,"VerseNumber":10,"Text":"Uye izvo zviri muzvipfuva pazvichaitwa kuti zvizivikanwe"},{"SurahNumber":100,"VerseNumber":11,"Text":"Zvirokwazvo, nezuva iroro Tenzi vavo vachange vachinyatsoziva nezvavo (mabasa avo uye vovapa mubairo wavo)"},{"SurahNumber":101,"VerseNumber":1,"Text":"Nguva yokuparadzwa (zuva rokumutswa)"},{"SurahNumber":101,"VerseNumber":2,"Text":"Chii chinonzi nguva yokuparadzwa"},{"SurahNumber":101,"VerseNumber":3,"Text":"Uye chii chichakuita kuti uzive kuti nguva yokuparadzwa chii"},{"SurahNumber":101,"VerseNumber":4,"Text":"Izuva iro vachange vakaita sokunge shave-shave dzakapararira"},{"SurahNumber":101,"VerseNumber":5,"Text":"Uye makomo achaita sokunge shinda (wuru) yakaparadzirwa"},{"SurahNumber":101,"VerseNumber":6,"Text":"Asi kune uyo huremu hwemabasa ake (akanaka) huchange huchirema"},{"SurahNumber":101,"VerseNumber":7,"Text":"Achagara hupenyu hunofadza (kuJannah)"},{"SurahNumber":101,"VerseNumber":8,"Text":"Asi kune uyo huremu hwemabasa ake achange asingaremi"},{"SurahNumber":101,"VerseNumber":9,"Text":"Achawana imba yake iri Haawiya (gomba, Gehena)"},{"SurahNumber":101,"VerseNumber":10,"Text":"Uye chii chichakuita kuti uzive kuti chii"},{"SurahNumber":101,"VerseNumber":11,"Text":"Imoto unovirima (viriri remoto)"},{"SurahNumber":102,"VerseNumber":1,"Text":"Kuunganidza (zvenyika) kunokuitai kuti murivare"},{"SurahNumber":102,"VerseNumber":2,"Text":"Kusvikira mashanyira makuva (mafa)"},{"SurahNumber":102,"VerseNumber":3,"Text":"Kwete! Muchasvika pakuziva"},{"SurahNumber":102,"VerseNumber":4,"Text":"Zvakare kwete! Muchasvika pakuziva"},{"SurahNumber":102,"VerseNumber":5,"Text":"Kwete! Dai maiziva noruzivo rwechokwadi (magumo ekuunganidza, maisadaro)"},{"SurahNumber":102,"VerseNumber":6,"Text":"Zvirokwazvo, muchaona viriri remoto (weGehena)"},{"SurahNumber":102,"VerseNumber":7,"Text":"Uye zvakare, muchauona (iwo moto) nemeso akajeka"},{"SurahNumber":102,"VerseNumber":8,"Text":"Uye nezuva iroro zvirokwazvo muchabvunzwa nezvemafaro (zvamaiita panyika)"},{"SurahNumber":103,"VerseNumber":1,"Text":"(Ndinopika) nenguva"},{"SurahNumber":103,"VerseNumber":2,"Text":"Zvirokwazvo munhu akarasika"},{"SurahNumber":103,"VerseNumber":3,"Text":"Kusara kweavo vanotenda (muhumwechete hwaAllah), uye vachiita mabasa akanaka, uye vachikurudzirana chokwadi (kuita mabasa akanaka akatarwa naAllah nekusiya akaipa), uye vachikurudzirana kuva netariro (kutsungirira kubva kumatambudziko anovawana munzira yaAllah)"},{"SurahNumber":104,"VerseNumber":1,"Text":"Matambudziko kune wese anonyepera vamwe uye anonyeya"},{"SurahNumber":104,"VerseNumber":2,"Text":"Uyo akaunganidza hupfumi uye akahuverenga"},{"SurahNumber":104,"VerseNumber":3,"Text":"Anofunga kuti hupfumi hwake huchamuita kuti agare nokusingaperi"},{"SurahNumber":104,"VerseNumber":4,"Text":"Kwete! Achakandwa mumoto unoparadza"},{"SurahNumber":104,"VerseNumber":5,"Text":"Uye chii chichaita kuti uzive kuiti moto unoparadza chii"},{"SurahNumber":104,"VerseNumber":6,"Text":"Moto waAllah wakatungidzwa"},{"SurahNumber":104,"VerseNumber":7,"Text":"Uyo unopisa pamusoro pemoyo"},{"SurahNumber":104,"VerseNumber":8,"Text":"Zvirokwazvo, uchavharwa pamusoro pavo"},{"SurahNumber":104,"VerseNumber":9,"Text":"Mumitsigo yakatambanudzwa (kuti vacharangwa mumoto une mitsigo)"},{"SurahNumber":105,"VerseNumber":1,"Text":"Hauna kuona (Iwe Muhammad (SAW)) here zvakaitwa naTenzi vako kuvaridzi venzou? (Mauto ane nzou akabva kuYemen achitungamirirwa na Abrahah Al-Ashram vane chinangwa chekuparadza Ka’bah kuMakkah)"},{"SurahNumber":105,"VerseNumber":2,"Text":"Havana kuita here kuti hurongwa hwavo hurasike (hushaye basa)"},{"SurahNumber":105,"VerseNumber":3,"Text":"Uye vakavatumira shiri muzvikwata"},{"SurahNumber":105,"VerseNumber":4,"Text":"Dzichivatema nematombo akaumbirwa (Sijjeel)"},{"SurahNumber":105,"VerseNumber":5,"Text":"Uye vakavaita sokunge munda (usina chunhu) wakadyiwa (nemombe)"},{"SurahNumber":106,"VerseNumber":1,"Text":"(Mufaro mukuru kubva kuna Allah) nechengetedzo kumaQuraish"},{"SurahNumber":106,"VerseNumber":2,"Text":"Kuchengetedzwa kwavo pakufamba (vachienda kunotengesa) munguva yechando nenguva yekupisa"},{"SurahNumber":106,"VerseNumber":3,"Text":"Naizvozvo, ngavanamate (Allah) Tenzi ve imba iyi (Ka’bah ku Makkah)"},{"SurahNumber":106,"VerseNumber":4,"Text":"Avo vanovapa chikafu kubva munzara, uye vanovachengetedza kubva mukutya"},{"SurahNumber":107,"VerseNumber":1,"Text":"Wakambomuona here uyo anoramba zuva rekutongwa (rekuwana mubairo)"},{"SurahNumber":107,"VerseNumber":2,"Text":"Ndeuyo anobata nherera zvakashata (nehasha)"},{"SurahNumber":107,"VerseNumber":3,"Text":"Uye haakurudziri kupa anoshaya chikafu"},{"SurahNumber":107,"VerseNumber":4,"Text":"Naizvozvo, matambudziko kune vanamati (vanyengedzi)"},{"SurahNumber":107,"VerseNumber":5,"Text":"Avo vasingakoshesi (vano nonoka kuita) Swalaah (munamato kubva kunguva yayo yakatarwa)"},{"SurahNumber":107,"VerseNumber":6,"Text":"Avo vanoita mabasa akanaka kuti vaonekwe"},{"SurahNumber":107,"VerseNumber":7,"Text":"Uye vanonyima Al-Maa’uoon (rubatsiro diki nemunyu, shuga, mvura, nezvimwe zvakadaro)"},{"SurahNumber":108,"VerseNumber":1,"Text":"Zvirokwazvo, takakupa (Muhammad (SAW)) Al-Kauthar (Rwizi rwekuParadhiso)"},{"SurahNumber":108,"VerseNumber":2,"Text":"Naizvozvo namata Tenzi vako uye vopira (kwavari chete)"},{"SurahNumber":108,"VerseNumber":3,"Text":"Zvirokwazvo, uyo anokuvenga (Iwe Muhammad (SAW)) ndiye achaparadzwa"},{"SurahNumber":109,"VerseNumber":1,"Text":"Iti (Iwe Muhammad (SAW)): “Imi vasingatendi (muna Allah, muhumwechete wavo, ngirozi dzavo, Mabhuku avo, vatumwa vavo, muzuva rekutongwa, uye kuti zvose zvinoitika nokuda kwavo (Allah)"},{"SurahNumber":109,"VerseNumber":2,"Text":"Ini handinamati izvo zvamunonamata"},{"SurahNumber":109,"VerseNumber":3,"Text":"Uye imi hamunamati zvandinonamata"},{"SurahNumber":109,"VerseNumber":4,"Text":"Uye ini handizombonamati zvamunonamata"},{"SurahNumber":109,"VerseNumber":5,"Text":"Uye imi hamuzombonamati izvo zvandinonamata"},{"SurahNumber":109,"VerseNumber":6,"Text":"Kwamuri mune chitendero chenyu, uye ini kwandiri ndine chitendero changu.”"},{"SurahNumber":110,"VerseNumber":1,"Text":"Kana rubatsiro rwaAllah rwauya nekukunda"},{"SurahNumber":110,"VerseNumber":2,"Text":"Uye kana ukaona vanhu vachipinda vakawanda muchitendero chaAllah (Islaam)"},{"SurahNumber":110,"VerseNumber":3,"Text":"Nokudaro kudza kurumbidzwa kwaTenzi vako, uye vakumbire ruregerero.Zvirokwazvo ndivo vanoregerera"},{"SurahNumber":111,"VerseNumber":1,"Text":"Ngaaparadzwe maoko aAbu Lahab uye ngaaparadzwe"},{"SurahNumber":111,"VerseNumber":2,"Text":"Upfumi hwake nevana vake hazvisi kana kuzomubetsera"},{"SurahNumber":111,"VerseNumber":3,"Text":"Achapiswa mumoto uye une viriri rinobvira"},{"SurahNumber":111,"VerseNumber":4,"Text":"Uye mukadzi wake achange akatakura huni"},{"SurahNumber":111,"VerseNumber":5,"Text":"Muhuro make muchange muine tambo yemadheti yakakoswa yegavi nemurara"},{"SurahNumber":112,"VerseNumber":1,"Text":"Iti (Iwe Muhammad (SAW)): “NdiAllah, Vamwechete"},{"SurahNumber":112,"VerseNumber":2,"Text":"Allah vanodiwa nezvisikwa zvose (asi ivo hapana chavanoda)"},{"SurahNumber":112,"VerseNumber":3,"Text":"Havabereki vana, kuti ivo havana kuberekwa"},{"SurahNumber":112,"VerseNumber":4,"Text":"Hakuna mumwe akafanana navo kana kuti kuenzaniswa navo.”"},{"SurahNumber":113,"VerseNumber":1,"Text":"Iti: “Ndinotsvaga chengetedzo muna (Allah), Tenzi vekubuda kwezuva (mangwanani)"},{"SurahNumber":113,"VerseNumber":2,"Text":"Kubva kune zvakaipa zvavakasika"},{"SurahNumber":113,"VerseNumber":3,"Text":"Uye kubva kune zvakaipa zverima (usiku kana hwauya nerima)"},{"SurahNumber":113,"VerseNumber":4,"Text":"Uye kubva mune zvakaipa zveavo vanoita huroi kana vachifuridza chishwe (funda)"},{"SurahNumber":113,"VerseNumber":5,"Text":"Uye kubva kune zvakaipa zveuyo ane shanje kana achiita shanje.”"},{"SurahNumber":114,"VerseNumber":1,"Text":"Iti: “Ndinotsvaga kuchengetedzwa na(Allah), Tenzi wevanhu"},{"SurahNumber":114,"VerseNumber":2,"Text":"Mambo wevanhu"},{"SurahNumber":114,"VerseNumber":3,"Text":"Mwari wevanhu"},{"SurahNumber":114,"VerseNumber":4,"Text":"Kubva kuhuipi hwemuzevezeri (Satani anozevezera mumoyo yevanhu), uye obva (kubva mukuzevezera kwake mumoyo wemunhu mushure mokunge afunga Allah)"},{"SurahNumber":114,"VerseNumber":5,"Text":"Uyo anozevezera muzvipfuva zvevanhu"},{"SurahNumber":114,"VerseNumber":6,"Text":"Kubva kumaJinn (Zvisikwa zvakasikwa nemoto) nevanhu.”"}]}