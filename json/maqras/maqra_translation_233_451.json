{"Id":451,"LanguageCodes":["ur","urd"],"Name":"urd-abulaalamaududi","Author":"Abul A Ala Maududi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":78,"VerseNumber":1,"Text":"یہ لوگ کس چیز کے بارے میں پوچھ گچھ کر رہے ہیں؟"},{"SurahNumber":78,"VerseNumber":2,"Text":"کیا اُس بڑی خبر کے بارے میں"},{"SurahNumber":78,"VerseNumber":3,"Text":"جس کے متعلق یہ مختلف چہ میگوئیاں کرنے میں لگے ہوئے ہیں؟"},{"SurahNumber":78,"VerseNumber":4,"Text":"ہرگز نہیں، عنقریب اِنہیں معلوم ہو جائیگا"},{"SurahNumber":78,"VerseNumber":5,"Text":"ہاں، ہرگز نہیں، عنقریب اِنہیں معلوم ہو جائے گا"},{"SurahNumber":78,"VerseNumber":6,"Text":"کیا یہ واقعہ نہیں ہے کہ ہم نے زمین کو فرش بنایا"},{"SurahNumber":78,"VerseNumber":7,"Text":"اور پہاڑوں کو میخوں کی طرح گاڑ دیا"},{"SurahNumber":78,"VerseNumber":8,"Text":"اور تمہیں (مَردوں اور عورتوں کے) جوڑوں کی شکل میں پیدا کیا"},{"SurahNumber":78,"VerseNumber":9,"Text":"اور تمہاری نیند کو باعث سکون بنایا"},{"SurahNumber":78,"VerseNumber":10,"Text":"اور رات کو پردہ پوش"},{"SurahNumber":78,"VerseNumber":11,"Text":"اور دن کو معاش کا وقت بنایا"},{"SurahNumber":78,"VerseNumber":12,"Text":"اور تمہارے اوپر سات مضبوط آسمان قائم کیے"},{"SurahNumber":78,"VerseNumber":13,"Text":"اور ایک نہایت روشن اور گرم چراغ پیدا کیا"},{"SurahNumber":78,"VerseNumber":14,"Text":"اور بادلوں سے لگاتار بارش برسائی"},{"SurahNumber":78,"VerseNumber":15,"Text":"تاکہ اس کے ذریعہ سے غلہ اور سبزی"},{"SurahNumber":78,"VerseNumber":16,"Text":"اور گھنے باغ اگائیں؟"},{"SurahNumber":78,"VerseNumber":17,"Text":"بے شک فیصلے کا دن ایک مقرر وقت ہے"},{"SurahNumber":78,"VerseNumber":18,"Text":"جس روز صور میں پھونک مار دی جائے گی، تم فوج در فوج نکل آؤ گے"},{"SurahNumber":78,"VerseNumber":19,"Text":"اور آسمان کھول دیا جائے گا حتیٰ کہ وہ دروازے ہی دروازے بن کر رہ جائے گا"},{"SurahNumber":78,"VerseNumber":20,"Text":"اور پہاڑ چلائے جائیں گے یہاں تک کہ وہ سراب ہو جائیں گے"},{"SurahNumber":78,"VerseNumber":21,"Text":"درحقیقت جہنم ایک گھات ہے"},{"SurahNumber":78,"VerseNumber":22,"Text":"سرکشوں کا ٹھکانا"},{"SurahNumber":78,"VerseNumber":23,"Text":"جس میں وہ مدتوں پڑے رہیں گے"},{"SurahNumber":78,"VerseNumber":24,"Text":"اُس کے اندر کسی ٹھنڈک اور پینے کے قابل کسی چیز کا مزہ وہ نہ چکھیں گے"},{"SurahNumber":78,"VerseNumber":25,"Text":"کچھ ملے گا تو بس گرم پانی اور زخموں کا دھوون"},{"SurahNumber":78,"VerseNumber":26,"Text":"(اُن کے کرتوتوں) کا بھرپور بدلہ"},{"SurahNumber":78,"VerseNumber":27,"Text":"وہ کسی حساب کی توقع نہ رکھتے تھے"},{"SurahNumber":78,"VerseNumber":28,"Text":"اور ہماری آیات کو انہوں نے بالکل جھٹلا دیا تھا"},{"SurahNumber":78,"VerseNumber":29,"Text":"اور حال یہ تھا کہ ہم نے ہر چیز گن گن کر لکھ رکھی تھی"},{"SurahNumber":78,"VerseNumber":30,"Text":"اب چکھو مزہ، ہم تمہارے لیے عذاب کے سوا کسی چیز میں ہرگز اضافہ نہ کریں گے"},{"SurahNumber":78,"VerseNumber":31,"Text":"یقیناً متقیوں کے لیے کامرانی کا ایک مقام ہے"},{"SurahNumber":78,"VerseNumber":32,"Text":"باغ اور انگور"},{"SurahNumber":78,"VerseNumber":33,"Text":"اور نوخیر ہم سن لڑکیاں"},{"SurahNumber":78,"VerseNumber":34,"Text":"اور چھلکتے ہوئے جام"},{"SurahNumber":78,"VerseNumber":35,"Text":"وہاں کوئی لغو اور جھوٹی بات وہ نہ سنیں گے"},{"SurahNumber":78,"VerseNumber":36,"Text":"جزا اور کافی انعام تمہارے رب کی طرف سے"},{"SurahNumber":78,"VerseNumber":37,"Text":"اُس نہایت مہربان خدا کی طرف سے جو زمین اور آسمانوں کا اور ان کے درمیان کی ہر چیز کا مالک ہے جس کے سامنے کسی کو بولنے کا یارا نہیں"},{"SurahNumber":78,"VerseNumber":38,"Text":"جس روز روح اور ملائکہ صف بستہ کھڑے ہونگے، کوئی نہ بولے گا سوائے اُس کے جسے رحمٰن اجازت دے اور جو ٹھیک بات کہے"},{"SurahNumber":78,"VerseNumber":39,"Text":"وہ دن برحق ہے، اب جس کا جی چاہے اپنے رب کی طرف پلٹنے کا راستہ اختیار کر لے"},{"SurahNumber":78,"VerseNumber":40,"Text":"ہم نے تم لوگوں کو اُس عذاب سے ڈرا دیا ہے جو قریب آ لگا ہے جس روز آدمی وہ سب کچھ دیکھ لے گا جو اس کے ہاتھوں نے آگے بھیجا ہے، اور کافر پکار اٹھے گا کہ کاش میں خاک ہوتا"},{"SurahNumber":79,"VerseNumber":1,"Text":"قسم ہے اُن (فرشتوں کی) جو ڈوب کر کھینچتے ہیں"},{"SurahNumber":79,"VerseNumber":2,"Text":"اور آہستگی سے نکال لے جاتے ہیں"},{"SurahNumber":79,"VerseNumber":3,"Text":"اور (اُن فرشتوں کی جو کائنات میں) تیزی سے تیرتے پھرتے ہیں"},{"SurahNumber":79,"VerseNumber":4,"Text":"پھر (حکم بجا لانے میں) سبقت کرتے ہیں"},{"SurahNumber":79,"VerseNumber":5,"Text":"پھر (احکام الٰہی کے مطابق) معاملات کا انتظام چلاتے ہیں"},{"SurahNumber":79,"VerseNumber":6,"Text":"جس روز ہلا مارے گا زلزلے کا جھٹکا"},{"SurahNumber":79,"VerseNumber":7,"Text":"اور اس کے پیچھے ایک اور جھٹکا پڑے گا"},{"SurahNumber":79,"VerseNumber":8,"Text":"کچھ دل ہوں گے جو اُس روز خوف سے کانپ رہے ہوں گے"},{"SurahNumber":79,"VerseNumber":9,"Text":"نگاہیں اُن کی سہمی ہوئی ہوں گی"},{"SurahNumber":79,"VerseNumber":10,"Text":"یہ لوگ کہتے ہیں \"کیا واقعی ہم پلٹا کر پھر واپس لائے جائیں گے؟"},{"SurahNumber":79,"VerseNumber":11,"Text":"کیا جب ہم کھوکھلی بوسیدہ ہڈیاں بن چکے ہوں گے؟"},{"SurahNumber":79,"VerseNumber":12,"Text":"کہنے لگے \"یہ واپسی تو پھر بڑے گھاٹے کی ہوگی"},{"SurahNumber":79,"VerseNumber":13,"Text":"حالانکہ یہ بس اتنا کام ہے کہ ایک زور کی ڈانٹ پڑے گی"},{"SurahNumber":79,"VerseNumber":14,"Text":"اور یکایک یہ کھلے میدان میں موجود ہوں گے"},{"SurahNumber":79,"VerseNumber":15,"Text":"کیا تمہیں موسیٰؑ کے قصے کی خبر پہنچی ہے؟"},{"SurahNumber":79,"VerseNumber":16,"Text":"جب اس کے رب نے اُسے طویٰ کی مقدس وادی میں پکارا تھا"},{"SurahNumber":79,"VerseNumber":17,"Text":"کہ \"فرعون کے پاس جا، وہ سرکش ہو گیا ہے"},{"SurahNumber":79,"VerseNumber":18,"Text":"اور اس سے کہہ کیا تو اِس کے لیے تیار ہے کہ پاکیزگی اختیار کرے"},{"SurahNumber":79,"VerseNumber":19,"Text":"اور میں تیرے رب کی طرف تیری رہنمائی کروں تو (اُس کا) خوف تیرے اندر پیدا ہو؟"},{"SurahNumber":79,"VerseNumber":20,"Text":"پھر موسیٰؑ نے (فرعون کے پاس جا کر) اُس کو بڑی نشانی دکھائی"},{"SurahNumber":79,"VerseNumber":21,"Text":"مگر اُس نے جھٹلا دیا اور نہ مانا"},{"SurahNumber":79,"VerseNumber":22,"Text":"پھر چالبازیاں کرنے کے لیے پلٹا"},{"SurahNumber":79,"VerseNumber":23,"Text":"اور لوگوں کو جمع کر کے اس نے پکار کر کہا"},{"SurahNumber":79,"VerseNumber":24,"Text":"میں تمہارا سب سے بڑا رب ہوں"},{"SurahNumber":79,"VerseNumber":25,"Text":"آخرکار اللہ نے اسے آخرت اور دنیا کے عذاب میں پکڑ لیا"},{"SurahNumber":79,"VerseNumber":26,"Text":"درحقیقت اِس میں بڑی عبرت ہے ہر اُس شخص کے لیے جو ڈرے"},{"SurahNumber":79,"VerseNumber":27,"Text":"کیا تم لوگوں کی تخلیق زیادہ سخت کام ہے یا آسمان کی؟ اللہ نے اُس کو بنایا"},{"SurahNumber":79,"VerseNumber":28,"Text":"اُس کی چھت خوب اونچی اٹھائی پھر اُس کا توازن قائم کیا"},{"SurahNumber":79,"VerseNumber":29,"Text":"اور اُس کی رات ڈھانکی اور اُس کا دن نکالا"},{"SurahNumber":79,"VerseNumber":30,"Text":"اِس کے بعد زمین کو اس نے بچھایا"},{"SurahNumber":79,"VerseNumber":31,"Text":"اُس کے اندر سے اُس کا پانی اور چارہ نکالا"},{"SurahNumber":79,"VerseNumber":32,"Text":"اور پہاڑ اس میں گاڑ دیے"},{"SurahNumber":79,"VerseNumber":33,"Text":"سامان زیست کے طور پر تمہارے لیے اور تمہارے مویشیوں کے لیے"},{"SurahNumber":79,"VerseNumber":34,"Text":"پھر جب وہ ہنگامہ عظیم برپا ہوگا"},{"SurahNumber":79,"VerseNumber":35,"Text":"جس روز انسان اپنا سب کیا دھرا یاد کرے گا"},{"SurahNumber":79,"VerseNumber":36,"Text":"اور ہر دیکھنے والے کے سامنے دوزخ کھول کر رکھ دی جائے گی"},{"SurahNumber":79,"VerseNumber":37,"Text":"تو جس نے سرکشی کی تھی"},{"SurahNumber":79,"VerseNumber":38,"Text":"اور دنیا کی زندگی کو ترجیح دی تھی"},{"SurahNumber":79,"VerseNumber":39,"Text":"دوزخ ہی اس کا ٹھکانا ہوگی"},{"SurahNumber":79,"VerseNumber":40,"Text":"اور جس نے اپنے رب کے سامنے کھڑے ہونے کا خوف کیا تھا اور نفس کو بری خواہشات سے باز رکھا تھا"},{"SurahNumber":79,"VerseNumber":41,"Text":"جنت اس کا ٹھکانا ہوگی"},{"SurahNumber":79,"VerseNumber":42,"Text":"یہ لوگ تم سے پوچھتے ہیں کہ \"آخر وہ گھڑی کب آ کر ٹھیرے گی؟"},{"SurahNumber":79,"VerseNumber":43,"Text":"تمہارا کیا کام کہ اس کا وقت بتاؤ"},{"SurahNumber":79,"VerseNumber":44,"Text":"اس کا علم تو اللہ پر ختم ہے"},{"SurahNumber":79,"VerseNumber":45,"Text":"تم صرف خبردار کرنے والے ہو ہر اُس شخص کو جو اُس کا خوف کرے"},{"SurahNumber":79,"VerseNumber":46,"Text":"جس روز یہ لوگ اسے دیکھ لیں گے تو انہیں یوں محسوس ہوگا کہ (یہ دنیا میں یا حالت موت میں) بس ایک دن کے پچھلے پہر یا اگلے پہر تک ٹھیرے ہیں"}]}