{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":34,"VerseNumber":24,"Text":"De ki, \"Sizin için göklerden ve yerden kim besin sağlıyor?\" De ki, \"ALLAH.\" Öyleyse ya biz veya siz, ya doğru yoldadır, ya da açık bir sapıklık içindedir"},{"SurahNumber":34,"VerseNumber":25,"Text":"De ki, \"Bizim suçlarımızdan siz sorumlu değilsiniz, biz de sizin yaptıklarınızdan sorumlu değiliz"},{"SurahNumber":34,"VerseNumber":26,"Text":"De ki, \"Rabbimiz hepimizi toplar ve sonra aramızda gerçeğe göre hüküm verir. O Yargıçtır, Bilendir"},{"SurahNumber":34,"VerseNumber":27,"Text":"De ki, \"O'na kattığınız ortakları bana gösteriniz. Asla! O Üstün ve Bilge olan ALLAH'tır"},{"SurahNumber":34,"VerseNumber":28,"Text":"Biz seni tüm halka bir müjdeci ve uyarıcı olarak gönderdik. Ancak halkın çoğu bilmez"},{"SurahNumber":34,"VerseNumber":29,"Text":"Doğru söylüyorsanız o söz ne zaman gerçekleşecek?\" diyerek meydan okuyorlar"},{"SurahNumber":34,"VerseNumber":30,"Text":"De ki, \"Size bir saat gecikmeyecek, bir saat de erken gelmeyecek belirlenmiş bir gününüz vardır"},{"SurahNumber":34,"VerseNumber":31,"Text":"İnkarcılar, \"Biz ne bu Kuran'a ne de ondan öncekilere inanmayız,\" dediler. Zalimleri, Rab'leri huzurunda duruşma sırasında birbiriyle atışırken bir görseydin! (Öğrenim, araştırma, ekonomik, politik v. b. yönlerden) güçsüzleştirilenler, büyüklük taslamış olanlara, \"Siz olmasaydınız biz inanan kişiler olurduk,\" derler"},{"SurahNumber":34,"VerseNumber":32,"Text":"Büyüklenenler, güçsüzleştirilen izleyicilerine, \"Size hidayet geldikten sonra biz mi sizi saptırdık? Hayır, suçlu olanlar sizdiniz,\" derler"},{"SurahNumber":34,"VerseNumber":33,"Text":"Güçsüzleştirilenler, büyüklenenlere, \"Asıl sizdiniz. Bizim ALLAH'a karşı nankörlük göstermemiz ve O'na ortaklar koşmamız için gece gündüz planlar kuruyordunuz.\" Azabı gördüklerinde içlerinde pişmanlık duyarlar. İnkarcıların boyunlarına prangalar vurmuşuzdur. Yalnız yaptıklarının karşılığını almıyorlar mı"},{"SurahNumber":34,"VerseNumber":34,"Text":"Bir kente her ne zaman bir uyarıcı gönderirsek, elitleri, \"Sizin kendisiyle gönderildiğiniz mesajı reddediyoruz,\" dediler"},{"SurahNumber":34,"VerseNumber":35,"Text":"Hatta, \"Bizim paramız ve çocuklarımız daha çoktur; biz cezalandırılmayacağız,\" dediler"},{"SurahNumber":34,"VerseNumber":36,"Text":"De ki, \"Rabbim nimetleri dilediğine bol verir veya kısar. Ama halkın çoğu bilmez"},{"SurahNumber":34,"VerseNumber":37,"Text":"Sizi bize yaklaştıran şey ne paralarınızdır, ne de çocuklarınızdır. Ancak inanan ve erdemli davrananlar hariç. Onlara, yaptıklarının iki kat karşılığı verilecektir ve odalarında güvenlik içindedirler"},{"SurahNumber":34,"VerseNumber":38,"Text":"Ayetlerimize meydan okuyanlar azapta kalacaklar"},{"SurahNumber":34,"VerseNumber":39,"Text":"De ki, \"Rabbim, kullarından dilediğine nimeti bol verir ve onu kısar. Neyi verirseniz, onu size ödeyecektir. O, rızık verenlerin en iyisidir"},{"SurahNumber":34,"VerseNumber":40,"Text":"Hepsini topladığı gün meleklere, \"Şunlar mı size tapıyordu?\" der"},{"SurahNumber":34,"VerseNumber":41,"Text":"Dediler ki, \"Sen yücesin, velimiz (dostumuz) onlar değil, Sensin. Hayır, onlar cinlere tapıyorlardı. Çokları onlara inanıyordu"},{"SurahNumber":34,"VerseNumber":42,"Text":"O gün biribirinize yarar ve zarar veremezsiniz. Zalimlere, \"Yalanlamakta olduğunuz ateş azabını tadın,\" deriz"},{"SurahNumber":34,"VerseNumber":43,"Text":"Kendilerine apaçık ayetlerimiz okunduğunda, \"Bu, kesinlikle, sizi atalarınızın tapınma yolundan saptırmak isteyen bir adamdır.\" Dahası, \"Bu uydurulmuş bir iftiradan başka bir şey değildir,\" dediler. İnkarcılar, kendilerine gelen gerçek için, \"Besbelli, bu bir büyüdür,\" dediler"},{"SurahNumber":34,"VerseNumber":44,"Text":"Onlara, inceleyecekleri bir Kitap vermemiş ve senden önce onlara bir uyarıcı göndermemiştik"},{"SurahNumber":34,"VerseNumber":45,"Text":"Onlardan öncekiler yalanladılar. Halbuki onlara verilenlerin onda birine ulaşmamışlardı. Elçilerimi yalanladılar. Beni tanımamak da nasılmış"}]}