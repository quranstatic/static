{"Id":361,"LanguageCodes":["te","tel"],"Name":"tel-abdulraheemmoha","Author":"Abdul Raheem Mohammad Moulana","Language":"Telugu","Description":"Telugu","Direction":"ltr","Source":"https://qurancomplex.gov.sa/","Translations":[{"SurahNumber":68,"VerseNumber":1,"Text":"నూన్, కలం సాక్షిగా! మరియు వారు (దేవదూతలు) వ్రాస్తున్న దాని సాక్షిగా"},{"SurahNumber":68,"VerseNumber":2,"Text":"నీ ప్రభువు అనుగ్రహం వలన నీవు (ఓ ముహమ్మద్) పిచ్చివాడవు కావు"},{"SurahNumber":68,"VerseNumber":3,"Text":"మరియు నిశ్చయంగా, నీకు ఎన్నటికీ తరిగిపోని ప్రతిఫలం ఉంది"},{"SurahNumber":68,"VerseNumber":4,"Text":"మరియు నిశ్చయంగా, నీవు ఉత్తమమైన శీలవంతుడవు"},{"SurahNumber":68,"VerseNumber":5,"Text":"కావున త్వరలోనే నీవు చూడగలవు మరియు వారు కూడా చూడగలరు"},{"SurahNumber":68,"VerseNumber":6,"Text":"మీలో ఎవరికి పిచ్చి ఉందో"},{"SurahNumber":68,"VerseNumber":7,"Text":"నిశ్చయంగా, నీ ప్రభువు! ఆయనకు ఎవడు మార్గభ్రష్టుడయ్యాడో తెలుసు మరియు ఎవడు సన్మార్గం మీద ఉన్నాడో కూడా ఆయనకు బాగా తెలుసు"},{"SurahNumber":68,"VerseNumber":8,"Text":"కావున నీవు ఈ అసత్యవాదులను అనుసరించకు"},{"SurahNumber":68,"VerseNumber":9,"Text":"ఒకవేళ నీవు (ధర్మం విషయంలో) మెత్తపడితే వారు కూడా మెత్తపడ కోరుతున్నారు"},{"SurahNumber":68,"VerseNumber":10,"Text":"కావున నీవు ప్రమాణాలు చేసే ప్రతి నీచుడిని అనుసరించకు"},{"SurahNumber":68,"VerseNumber":11,"Text":"చాడీలు చెప్పేవాడిని, ఎత్తి పొడుస్తూ ఉండేవాడిని"},{"SurahNumber":68,"VerseNumber":12,"Text":"మంచిని నిరోధించేవాడిని, హద్దు మీరి ప్రవర్తించే పాపిష్ఠుడిని"},{"SurahNumber":68,"VerseNumber":13,"Text":"నిర్ధయుడిని, ఇంతే గాకుండా అపఖ్యాతి గల (నిందార్హుడైన) వాడిని"},{"SurahNumber":68,"VerseNumber":14,"Text":"వాడు ధనవంతుడూ మరియు సంతాన భాగ్యంతో తలతూగుతూ ఉన్నవాడు అయినా సరే"},{"SurahNumber":68,"VerseNumber":15,"Text":"ఒకవేళ వాడికి మా సూచనలు (ఆయాత్) వినిపిస్తే, అందుకు వాడు: \"ఇవి పూర్వకాలపు కట్టుకథలే!\" అని అంటాడు"},{"SurahNumber":68,"VerseNumber":16,"Text":"మేము త్వరలోనే వాడి ముక్కు మీద వాత పెడ్తాము"},{"SurahNumber":68,"VerseNumber":17,"Text":"నిశ్చయంగా, మేము ఆ తోటవారిని పరీక్షించినట్లుగా వీరిని కూడా పరీక్షిస్తాము. ఎవరైతే తెల్లవారగానే తప్పక దాని పంట కోసుకుందామని ప్రతిజ్ఞ చేసుకున్నారో"},{"SurahNumber":68,"VerseNumber":18,"Text":"మరియు (అల్లాహ్ కోరితే) అనే, మినహాయింపుకు తావు ఇవ్వకుండా"},{"SurahNumber":68,"VerseNumber":19,"Text":"కావున వారు పడుకొని ఉండగానే నీ ప్రభువు తరఫు నుండి దానిపై (ఆ తోటపై) ఒక ఆపద వచ్చి పడింది"},{"SurahNumber":68,"VerseNumber":20,"Text":"దాంతో తెల్లవారే సరికి అది (ఆ తోట) పంట కోసిన పొలం వలే మారి పోయింది"},{"SurahNumber":68,"VerseNumber":21,"Text":"తరువాత ఉదయం లేచి వారు ఒకరితో నొకరు ఇలా చెప్పుకోసాగారు"},{"SurahNumber":68,"VerseNumber":22,"Text":"మీరు పంటను కోయదలుచుకుంటే ఉదయమే మీ పొలానికి వెళ్ళండి"},{"SurahNumber":68,"VerseNumber":23,"Text":"ఆ తరువాత వారు ఒకరితోనొకరు (ఈ విధంగా) మెల్లగా చెప్పుకుంటూ బయలు దేరారు"},{"SurahNumber":68,"VerseNumber":24,"Text":"ఈ రోజు ఏ పేదవాడిని కూడా మీ దగ్గరకు రానివ్వకండి"},{"SurahNumber":68,"VerseNumber":25,"Text":"మరియు వారు (పేదవారిని) దగ్గరకు రానివ్వకూడదని గట్టి నిర్ణయంతో తెల్లవారు ఝామున బయలు దేరారు"},{"SurahNumber":68,"VerseNumber":26,"Text":"వారు దానిని (తోటను) చూసి ఇలా వాపోయారు: \"నిశ్చయంగా, మనం దారి తప్పాము"},{"SurahNumber":68,"VerseNumber":27,"Text":"కాదు! కాదు! మనం సర్వం కోల్పోయాము"},{"SurahNumber":68,"VerseNumber":28,"Text":"వారిలో మధ్యరకానికి చెందినవాడు ఇలా అన్నాడు: \"ఏమీ? నేను మీతో అనలేదా? మీరు ఎందుకు ఆయన (అల్లాహ్) పవిత్రతను కొనియాడరని ('ఇన్ షా అల్లాహ్!' అనరని)"},{"SurahNumber":68,"VerseNumber":29,"Text":"వారు ఇలా అన్నారు: \"మా ప్రభువు సర్వలోపాలకూ అతీతుడు! నిశ్చయంగా, మేమే దుర్మార్గులము"},{"SurahNumber":68,"VerseNumber":30,"Text":"తరువాత వారు అభిముఖులై ఒకరి నొకరు నిందించుకోసాగారు"},{"SurahNumber":68,"VerseNumber":31,"Text":"వారు ఇలా వాపోయారు: \"అయ్యో! మా పాడుగాను! నిశ్చయంగా, మేము తలబిరుసుతనం చూపాము"},{"SurahNumber":68,"VerseNumber":32,"Text":"బహశా! మన ప్రభువు మనకు దీనికి బదులుగా దీని కంటే శ్రేష్ఠమైన దానిని ప్రసాదించ వచ్చు! నిశ్చయంగా, మనం మన ప్రభువు వైపునకు (పశ్చాత్తాపంతో) మరలుదాము"},{"SurahNumber":68,"VerseNumber":33,"Text":"ఈ విధంగా ఉంటుంది శిక్ష! మరియు పరలోక శిక్ష దీని కంటే ఘోరంగా ఉంటుంది. వారు ఇది తెలుసుకుంటే ఎంత బాగుండేది"},{"SurahNumber":68,"VerseNumber":34,"Text":"నిశ్చయంగా, దైవభీతి గలవారికి వారి ప్రభువు వద్ద పరమానందకరమైన స్వర్గవనాలు ఉంటాయి"},{"SurahNumber":68,"VerseNumber":35,"Text":"ఏమీ? మేము విధేయులను (ముస్లింలను) నేరస్థులతో సమానంగా ఎంచుదుమా"},{"SurahNumber":68,"VerseNumber":36,"Text":"మీకేమయింది? మీరు ఏ విధమైన నిర్ణయాలు చేస్తున్నారు"},{"SurahNumber":68,"VerseNumber":37,"Text":"మీ వద్ద ఏదయినా (దివ్య) గ్రంథముందా? దాని నుండి మీరు నేర్చుకోవటానికి"},{"SurahNumber":68,"VerseNumber":38,"Text":"నిశ్చయంగా, అందులో మీకు, మీరు కోరేదంతా ఉందని"},{"SurahNumber":68,"VerseNumber":39,"Text":"లేక, పునరుత్థాన దినం వరకు, మీరు నిర్ణయించుకున్నదే మీకు తప్పక లభిస్తుందని, మేము మీతో చేసిన గట్టి ప్రమాణం ఏదైనా ఉందా"},{"SurahNumber":68,"VerseNumber":40,"Text":"వారిలో దీనికి ఎవడు హామీగా ఉన్నాడో అడుగు"},{"SurahNumber":68,"VerseNumber":41,"Text":"లేక, వారికి ఎవరైనా (వారు అల్లాహ్ కు కల్పించిన) భాగస్వాములు ఉన్నారా? ఒకవేళ వారు సత్యవంతులే అయితే తమ ఆ భాగస్వాములను తీసుకు రమ్మను"},{"SurahNumber":68,"VerseNumber":42,"Text":"(జ్ఞాపకముంచుకోండి) ఏ రోజయితే పిక్క ఎముక తెరిచి వేయబడుతుందో! మరియు వారు సాష్టాంగం (సజ్దా) చేయటానికి పిలువబడతారో, అప్పుడు వారు (కపట విశ్వాసులు), అలా (సజ్దా) చేయలేరు"},{"SurahNumber":68,"VerseNumber":43,"Text":"వారి చూపులు క్రిందికి వాలిపోయి ఉంటాయి, అవమానం వారిని ఆవరించి ఉంటుంది. మరియు వాస్తవానికి వారు నిక్షేపంగా ఉన్నప్పుడు సాష్టాంగం (సజ్దా) చేయటానికి ఆహ్వానించబడితే (తిరస్కరించేవారు)"},{"SurahNumber":68,"VerseNumber":44,"Text":"కావున నన్ను మరియు ఈ సందేశాన్ని అబద్ధమని తిరస్కరించే వారిని వదలండి. వారు గ్రహించని విధంగా మేము వారిని క్రమక్రమంగా (వినాశం వైపునకు) తీసుకొని పోతాము"},{"SurahNumber":68,"VerseNumber":45,"Text":"మరియు నేను వారికి కొంత వ్యవధి నిస్తున్నాను. నిశ్చయంగా, నా పన్నాగం చాలా దృఢమైనది"},{"SurahNumber":68,"VerseNumber":46,"Text":"లేక, (ఓ ప్రవక్తా!) నీవు వారిని ఏదైనా ప్రతిఫలం ఇవ్వమని అడుగుతున్నావా? వారికి దాని రుణం భారమవటానికి"},{"SurahNumber":68,"VerseNumber":47,"Text":"లేక, వారి వద్ద ఏదైనా అగోచర జ్ఞానం ఉందా? వారు దానిని వ్రాసి పెట్టడానికి"},{"SurahNumber":68,"VerseNumber":48,"Text":"కావున నీవు నీ ప్రభువు ఆజ్ఞ కొరకు వేచి ఉండు. మరియు నీవు, చేపవాని (యూనుస్) వలే వ్యవహరించకు. (గుర్తుకు తెచ్చుకో) అతను దుఃఖంలో ఉన్నప్పుడు (తన ప్రభువును) మొర పెట్టుకున్నాడు"},{"SurahNumber":68,"VerseNumber":49,"Text":"అతని ప్రభువు అనుగ్రహమే గనక అతనికి అందక పోయి ఉంటే, అతను అవమానకరమైన స్థితిలో (చేప కడుపులో పడి ఉండేవాడు కాని మేము అతనిని క్షమించాము). కావున అతను చౌట (బంజరు) మైదానంలో విసరి వేయ బడ్డాడు"},{"SurahNumber":68,"VerseNumber":50,"Text":"చివరకు అతని ప్రభువు అతనిని ఎన్నుకొని సత్పురుషులలో చేర్చాడు"},{"SurahNumber":68,"VerseNumber":51,"Text":"మరియు ఆ సత్యతిరస్కారులు, ఈ సందేశాన్ని (ఖుర్ఆన్ ను) విన్నప్పుడు, తమ చూపులతో నీ కాళ్ళు ఊడగొడతారా అన్నట్లు (నిన్ను జారించి పడవేసేటట్లు) నిన్ను చూస్తున్నారు. మరియు వారు నిన్ను (ఓ ముహమ్మద్!): \"నిశ్చయంగా ఇతడు పిచ్చివాడు!\" అని అంటున్నారు"},{"SurahNumber":68,"VerseNumber":52,"Text":"కాని సర్వలోకాల (వారికి) ఇదొక హితోపదేశం మాత్రమే"}]}