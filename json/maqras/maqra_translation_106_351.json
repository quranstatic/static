{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":15,"VerseNumber":50,"Text":"men Mitt straff [när det drabbar, innebär] det svåraste lidande"},{"SurahNumber":15,"VerseNumber":51,"Text":"OCH BERÄTTA för dem om Abrahams besökare"},{"SurahNumber":15,"VerseNumber":52,"Text":"hur de steg fram till honom och hälsade honom med fredshälsningen och han sade: \"Ert besök gör oss oroliga"},{"SurahNumber":15,"VerseNumber":53,"Text":"[Och] de sade: \"Du har ingenting att frukta! Vi kommer med det glada budskapet till dig att [du skall få] en son [som skall bli en vis man]"},{"SurahNumber":15,"VerseNumber":54,"Text":"[Abraham] svarade: \"Detta budskap ger ni mig trots min höga ålder? Vad är detta som ni säger mig"},{"SurahNumber":15,"VerseNumber":55,"Text":"De sade: \"Vårt budskap till dig är sanning. Var därför inte en av dem som misströstar [om Guds nåd]"},{"SurahNumber":15,"VerseNumber":56,"Text":"[Abraham] sade: \"Vem - utom den som helt har gått vilse - ger upp hoppet om sin Herres nåd"},{"SurahNumber":15,"VerseNumber":57,"Text":"[Och] han fortsatte: \"Vilka [andra] ärenden för er hit, ärade budbärare"},{"SurahNumber":15,"VerseNumber":58,"Text":"De svarade: \"Vi är sända till ett folk av obotfärdiga syndare [som skall förintas]"},{"SurahNumber":15,"VerseNumber":59,"Text":"Lot och hela hans hus skall dock räddas"},{"SurahNumber":15,"VerseNumber":60,"Text":"utom hans hustru som skall bli kvar - så har Gud beslutat - tillsammans med de övriga"},{"SurahNumber":15,"VerseNumber":61,"Text":"OCH NÄR de utsända kom till Lot"},{"SurahNumber":15,"VerseNumber":62,"Text":"sade han: \"Jag känner er inte"},{"SurahNumber":15,"VerseNumber":63,"Text":"De svarade: \"Nej, [vi är Guds utsända och] vi har kommit till dig med det som [dessa människor] aldrig ville tro på"},{"SurahNumber":15,"VerseNumber":64,"Text":"ja, vi har gett dig ett sant besked - var förvissad om att vi säger sanningen"},{"SurahNumber":15,"VerseNumber":65,"Text":"Gå härifrån med din familj i skydd av nattmörkret - gå [själv] sist [för säkerhets skull] och låt ingen se tillbaka - och fortsätt i den riktning som skall anvisas er"},{"SurahNumber":15,"VerseNumber":66,"Text":"Och Vi uppenbarade för honom detta [Vårt] beslut: \"När dagen bryter in, skall alla dessa syndare ha förintats"},{"SurahNumber":15,"VerseNumber":67,"Text":"Och stadens män, som gladde sig över den goda nyheten, kom [skyndande till Lots hus]"},{"SurahNumber":15,"VerseNumber":68,"Text":"[Lot] sade: \"Dessa män är mina gäster. Drag inte vanära över mig"},{"SurahNumber":15,"VerseNumber":69,"Text":"Frukta Gud och gör inte detta till en skammens dag"},{"SurahNumber":15,"VerseNumber":70,"Text":"De svarade: \"Har vi inte förbjudit dig att lägga dig ut för främlingar [som vi har lust till]"},{"SurahNumber":15,"VerseNumber":71,"Text":"[Lot] sade: \"Här är mina döttrar, om ni måste göra [vad ni har satt er i sinnet]"},{"SurahNumber":15,"VerseNumber":72,"Text":"[De utsända sade:] \"Så sant du lever [kommer de inte att lyssna till dig]! I sin upphetsning vet de inte vad de gör"},{"SurahNumber":15,"VerseNumber":73,"Text":"Och när solen gick upp genljöd över dem dånet [av Guds straff]"},{"SurahNumber":15,"VerseNumber":74,"Text":"Vi lade [deras städer] i ruiner och det förutbestämda straffet drabbade dem som ett regn av stenblock"},{"SurahNumber":15,"VerseNumber":75,"Text":"I detta ligger sannerligen budskap till dem som försöker tränga in i tingens innersta mening"},{"SurahNumber":15,"VerseNumber":76,"Text":"Dessa [städer] var belägna nära en ännu existerande väg"},{"SurahNumber":15,"VerseNumber":77,"Text":"Här ligger helt visst ett budskap till dem som tror"},{"SurahNumber":15,"VerseNumber":78,"Text":"Även de som bodde i [Madyans] skogklädda dalar var djupt orättfärdiga [människor]"},{"SurahNumber":15,"VerseNumber":79,"Text":"och Vi lät dem gå under. Båda dessa folk levde nära en [ännu] fullt synlig huvudväg"},{"SurahNumber":15,"VerseNumber":80,"Text":"INVÅNARNA i Al-Hidjr kallade [Våra] budbärare lögnare"},{"SurahNumber":15,"VerseNumber":81,"Text":"Vi gav dem del av Våra budskap, men de vände envist ryggen till"},{"SurahNumber":15,"VerseNumber":82,"Text":"De högg ut bostäder åt sig ur klippan och bodde där i trygghet"},{"SurahNumber":15,"VerseNumber":83,"Text":"Men en dag i gryningen genljöd dånet [av Guds straff] över dem"},{"SurahNumber":15,"VerseNumber":84,"Text":"och [befästningarna] som de hade uppfört kunde inte skydda dem [mot förintelsen]"},{"SurahNumber":15,"VerseNumber":85,"Text":"VI HAR inte skapat himlarna och jorden och allt däremellan utan en plan och ett syfte. Och Stunden skall komma [med räkenskap och dom]. Förlåt dem därför [Muhammad] och överse med [deras fel och brister]"},{"SurahNumber":15,"VerseNumber":86,"Text":"din Herre är Den som har skapat allt och har kunskap om allt"},{"SurahNumber":15,"VerseNumber":87,"Text":"VI HAR gett dig sju [verser] att ständigt upprepa och Koranen i all dess majestätiska skönhet"},{"SurahNumber":15,"VerseNumber":88,"Text":"Se inte [med avund] på de ögonblick av jordisk lycka som Vi skänker några av dessa [förnekare] och sörj inte över deras [otro], men visa hänsyn mot de troende och ge dem din kärleksfulla omtanke"},{"SurahNumber":15,"VerseNumber":89,"Text":"och säg [till människorna]: \"Jag är den varnare som varnar öppet och entydigt [för Guds straff]"},{"SurahNumber":15,"VerseNumber":90,"Text":"[Vi har nämligen anförtrott dig ett gudomligt budskap] så som Vi tidigare gav Våra uppenbarelser till dem som [därefter godtyckligt] delade upp dem i stycken"},{"SurahNumber":15,"VerseNumber":91,"Text":"[och] som [nu] betraktar Koranen som en rad föga trovärdiga [påståenden]"},{"SurahNumber":15,"VerseNumber":92,"Text":"Ja, vid din Herres namn! Vi skall sannerligen ställa dem alla till svars"},{"SurahNumber":15,"VerseNumber":93,"Text":"för vad de gjorde"},{"SurahNumber":15,"VerseNumber":94,"Text":"Förkunna därför allt som du blir befalld [att förkunna] och håll dig borta från dem som sätter medhjälpare vid Guds sida"},{"SurahNumber":15,"VerseNumber":95,"Text":"Vi skall skydda dig mot dem som gör narr av [Våra budskap]"},{"SurahNumber":15,"VerseNumber":96,"Text":"[och] som vid sidan av Gud dyrkar andra gudar; tids nog skall de få veta [sanningen]"},{"SurahNumber":15,"VerseNumber":97,"Text":"Vi vet att de [hädiska] ord som de yttrar gör dig djupt beklämd"},{"SurahNumber":15,"VerseNumber":98,"Text":"Lova och prisa därför din Herre och fall ned på ditt ansikte tillsammans med [de andra] som faller ned [inför Honom] i tillbedjan"},{"SurahNumber":15,"VerseNumber":99,"Text":"och dyrka din Herre till dess den fulla vissheten når dig"}]}