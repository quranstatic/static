{"Id":451,"LanguageCodes":["ur","urd"],"Name":"urd-abulaalamaududi","Author":"Abul A Ala Maududi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":94,"VerseNumber":1,"Text":"(اے نبیؐ) کیا ہم نے تمہارا سینہ تمہارے لیے کھول نہیں دیا؟"},{"SurahNumber":94,"VerseNumber":2,"Text":"اور تم پر سے وہ بھاری بوجھ اتار دیا"},{"SurahNumber":94,"VerseNumber":3,"Text":"جو تمہاری کمر توڑے ڈال رہا تھا"},{"SurahNumber":94,"VerseNumber":4,"Text":"اور تمہاری خاطر تمہارے ذکر کا آوازہ بلند کر دیا"},{"SurahNumber":94,"VerseNumber":5,"Text":"پس حقیقت یہ ہے کہ تنگی کے ساتھ فراخی بھی ہے"},{"SurahNumber":94,"VerseNumber":6,"Text":"بے شک تنگی کے ساتھ فراخی بھی ہے"},{"SurahNumber":94,"VerseNumber":7,"Text":"لہٰذا جب تم فارغ ہو تو عبادت کی مشقت میں لگ جاؤ"},{"SurahNumber":94,"VerseNumber":8,"Text":"اور اپنے رب ہی کی طرف راغب ہو"},{"SurahNumber":95,"VerseNumber":1,"Text":"قسم ہے انجیر اور زیتون کی"},{"SurahNumber":95,"VerseNumber":2,"Text":"اور طور سینا کی"},{"SurahNumber":95,"VerseNumber":3,"Text":"اور اِس پرامن شہر (مکہ) کی"},{"SurahNumber":95,"VerseNumber":4,"Text":"ہم نے انسان کو بہترین ساخت پر پیدا کیا"},{"SurahNumber":95,"VerseNumber":5,"Text":"پھر اُسے الٹا پھیر کر ہم نے سب نیچوں سے نیچ کر دیا"},{"SurahNumber":95,"VerseNumber":6,"Text":"سوائے اُن لوگوں کے جو ایمان لائے اور نیک عمل کرتے رہے کہ ان کے لیے کبھی ختم نہ ہونے والا اجر ہے"},{"SurahNumber":95,"VerseNumber":7,"Text":"پس (اے نبیؐ) اس کے بعد کون جزا و سزا کے معاملہ میں تم کو جھٹلا سکتا ہے؟"},{"SurahNumber":95,"VerseNumber":8,"Text":"کیا اللہ سب حاکموں سے بڑا حاکم نہیں ہے؟"},{"SurahNumber":96,"VerseNumber":1,"Text":"پڑھو (اے نبیؐ) اپنے رب کے نام کے ساتھ جس نے پیدا کیا"},{"SurahNumber":96,"VerseNumber":2,"Text":"جمے ہوئے خون کے ایک لوتھڑے سے انسان کی تخلیق کی"},{"SurahNumber":96,"VerseNumber":3,"Text":"پڑھو، اور تمہارا رب بڑا کریم ہے"},{"SurahNumber":96,"VerseNumber":4,"Text":"جس نے قلم کے ذریعہ سے علم سکھایا"},{"SurahNumber":96,"VerseNumber":5,"Text":"انسان کو وہ علم دیا جسے وہ نہ جانتا تھا"},{"SurahNumber":96,"VerseNumber":6,"Text":"ہرگز نہیں، انسان سرکشی کرتا ہے"},{"SurahNumber":96,"VerseNumber":7,"Text":"اِس بنا پر کہ وہ اپنے آپ کو بے نیاز دیکھتا ہے"},{"SurahNumber":96,"VerseNumber":8,"Text":"پلٹنا یقیناً تیرے رب ہی کی طرف ہے"},{"SurahNumber":96,"VerseNumber":9,"Text":"تم نے دیکھا اُس شخص کو"},{"SurahNumber":96,"VerseNumber":10,"Text":"جو ایک بندے کو منع کرتا ہے جبکہ وہ نماز پڑھتا ہو؟"},{"SurahNumber":96,"VerseNumber":11,"Text":"تمہارا کیا خیال ہے اگر (وہ بندہ) راہ راست پر ہو"},{"SurahNumber":96,"VerseNumber":12,"Text":"یا پرہیزگاری کی تلقین کرتا ہو؟"},{"SurahNumber":96,"VerseNumber":13,"Text":"تمہارا کیا خیال ہے اگر (یہ منع کرنے والا شخص حق کو) جھٹلاتا اور منہ موڑتا ہو؟"},{"SurahNumber":96,"VerseNumber":14,"Text":"کیا وہ نہیں جانتا کہ اللہ دیکھ رہا ہے؟"},{"SurahNumber":96,"VerseNumber":15,"Text":"ہرگز نہیں، اگر وہ باز نہ آیا تو ہم اس کی پیشانی کے بال پکڑ کر اسے کھینچیں گے"},{"SurahNumber":96,"VerseNumber":16,"Text":"اُس پیشانی کو جو جھوٹی اور سخت خطا کار ہے"},{"SurahNumber":96,"VerseNumber":17,"Text":"وہ بلا لے اپنے حامیوں کی ٹولی کو"},{"SurahNumber":96,"VerseNumber":18,"Text":"ہم بھی عذاب کے فرشتوں کو بلا لیں گے"},{"SurahNumber":96,"VerseNumber":19,"Text":"ہرگز نہیں، اُس کی بات نہ مانو اور سجدہ کرو اور (اپنے رب کا) قرب حاصل کرو"},{"SurahNumber":97,"VerseNumber":1,"Text":"ہم نے اِس (قرآن) کو شب قدر میں نازل کیا ہے"},{"SurahNumber":97,"VerseNumber":2,"Text":"اور تم کیا جانو کہ شب قدر کیا ہے؟"},{"SurahNumber":97,"VerseNumber":3,"Text":"شب قدر ہزار مہینوں سے زیادہ بہتر ہے"},{"SurahNumber":97,"VerseNumber":4,"Text":"فرشتے اور روح اُس میں اپنے رب کے اذن سے ہر حکم لے کر اترتے ہیں"},{"SurahNumber":97,"VerseNumber":5,"Text":"وہ رات سراسر سلامتی ہے طلوع فجر تک"},{"SurahNumber":98,"VerseNumber":1,"Text":"اہل کتاب اور مشرکین میں سے جو لوگ کافر تھے (وہ اپنے کفر سے) باز آنے والے نہ تھے جب تک کہ ان کے پاس دلیل روشن نہ آ جائے"},{"SurahNumber":98,"VerseNumber":2,"Text":"(یعنی) اللہ کی طرف سے ایک رسول جو پاک صحیفے پڑھ کر سنائے"},{"SurahNumber":98,"VerseNumber":3,"Text":"جن میں بالکل راست اور درست تحریریں لکھی ہوئی ہوں"},{"SurahNumber":98,"VerseNumber":4,"Text":"پہلے جن لوگوں کو کتاب دی گئی تھی اُن میں تفرقہ برپا نہیں ہوا مگر اِس کے بعد کہ اُن کے پاس (راہ راست) کا بیان واضح آ چکا تھا"},{"SurahNumber":98,"VerseNumber":5,"Text":"اور اُن کو اِس کے سوا کوئی علم نہیں دیا گیا تھا کہ اللہ کی بندگی کریں اپنے دین کو اُس کے لیے خالص کر کے، بالکل یکسو ہو کر، اور نماز قائم کریں اور زکوٰۃ دیں یہی نہایت صحیح و درست دین ہے"},{"SurahNumber":98,"VerseNumber":6,"Text":"اہل کتاب اور مشرکین میں سے جن لوگوں نے کفر کیا ہے وہ یقیناً جہنم کی آگ میں جائیں گے اور ہمیشہ اس میں رہیں گے، یہ لوگ بد ترین خلائق ہیں"},{"SurahNumber":98,"VerseNumber":7,"Text":"جو لوگ ایمان لے آئے اور جنہوں نے نیک عمل کیے، وہ یقیناً بہترین خلائق ہیں"},{"SurahNumber":98,"VerseNumber":8,"Text":"اُن کی جزا اُن کے رب کے ہاں دائمی قیام کی جنتیں ہیں جن کے نیچے نہریں بہ رہی ہوں گی، وہ ان میں ہمیشہ ہمیشہ رہیں گے اللہ ان سے راضی ہوا اور وہ اللہ سے راضی ہوئے یہ کچھ ہے اُس شخص کے لیے جس نے اپنے رب کا خوف کیا ہو"},{"SurahNumber":99,"VerseNumber":1,"Text":"جب زمین اپنی پوری شدت کے ساتھ ہلا ڈالی جائے گی"},{"SurahNumber":99,"VerseNumber":2,"Text":"اور زمین اپنے اندر کے سارے بوجھ نکال کر باہر ڈال دے گی"},{"SurahNumber":99,"VerseNumber":3,"Text":"اور انسان کہے گا کہ یہ اِس کو کیا ہو رہا ہے"},{"SurahNumber":99,"VerseNumber":4,"Text":"اُس روز وہ اپنے (اوپر گزرے ہوئے) حالات بیان کرے گی"},{"SurahNumber":99,"VerseNumber":5,"Text":"کیونکہ تیرے رب نے اُسے (ایساکرنے کا) حکم دیا ہوگا"},{"SurahNumber":99,"VerseNumber":6,"Text":"اُس روز لوگ متفرق حالت میں پلٹیں گے تاکہ اُن کے اعمال اُن کو دکھائے جائیں"},{"SurahNumber":99,"VerseNumber":7,"Text":"پھر جس نے ذرہ برابر نیکی کی ہوگی وہ اس کو دیکھ لے گا"},{"SurahNumber":99,"VerseNumber":8,"Text":"اور جس نے ذرہ برابر بدی کی ہوگی وہ اس کو دیکھ لے گا"},{"SurahNumber":100,"VerseNumber":1,"Text":"قسم ہے اُن (گھوڑوں) کی جو پھنکارے مارتے ہوئے دوڑتے ہیں"},{"SurahNumber":100,"VerseNumber":2,"Text":"پھر (اپنی ٹاپوں سے) چنگاریاں جھاڑتے ہیں"},{"SurahNumber":100,"VerseNumber":3,"Text":"پھر صبح سویرے چھاپہ مارتے ہیں"},{"SurahNumber":100,"VerseNumber":4,"Text":"پھر اس موقع پر گرد و غبار اڑاتے ہیں"},{"SurahNumber":100,"VerseNumber":5,"Text":"پھر اِسی حالت میں کسی مجمع کے اندر جا گھستے ہیں"},{"SurahNumber":100,"VerseNumber":6,"Text":"حقیقت یہ ہے کہ انسان اپنے رب کا بڑا ناشکرا ہے"},{"SurahNumber":100,"VerseNumber":7,"Text":"اور وہ خود اِس پر گواہ ہے"},{"SurahNumber":100,"VerseNumber":8,"Text":"اور وہ مال و دولت کی محبت میں بری طرح مبتلا ہے"}]}