{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":94,"VerseNumber":1,"Text":"၁။ အို-တမန်တော်၊ ငါသည် သင်၏ရင်ကို အဝန်းကျယ်စေတော်မူပြီမဟုတ်လော။"},{"SurahNumber":94,"VerseNumber":2,"Text":"၂၊၃။ သင်၏ကျောကို ဖိထားသောဝန်ထုပ်ဝန်ပိုးကြီးကို ငါယူပစ်တော်မူပြီမဟုတ်လော။"},{"SurahNumber":94,"VerseNumber":3,"Text":"၂၊၃။ သင်၏ကျောကို ဖိထားသောဝန်ထုပ်ဝန်ပိုးကြီးကို ငါယူပစ်တော်မူပြီမဟုတ်လော။"},{"SurahNumber":94,"VerseNumber":4,"Text":"၄။ သင်၏ တန်ခိုးအရှိန်ကို ကြီးမြင့်စေတော်မူပြီမဟုတ်လော။"},{"SurahNumber":94,"VerseNumber":5,"Text":"၅။ သို့သော် မှတ်သားလော့၊ ဒုက္ခသည် သုခ၌ ဆုံး၏။"},{"SurahNumber":94,"VerseNumber":6,"Text":"၆။ အမှန်ပင် ဒုက္ခသည် သုခ၌ ဆုံး၏။"},{"SurahNumber":94,"VerseNumber":7,"Text":"၇။ သို့ဖြစ်၍ သင်သည် အားလပ်သောအခါ ကြီးစွာကြိုးပမ်းအားထုတ်လော့။"},{"SurahNumber":94,"VerseNumber":8,"Text":"၈။ မိမိအရှင်သခင်နှစ်သက်တော်မူအောင် ကြိုးစားလော့။"},{"SurahNumber":95,"VerseNumber":1,"Text":"၁။ သင်္ဘောဖန်းသီးနှင့် သံလွင်သီးကိုသော်လည်းကောင်း။"},{"SurahNumber":95,"VerseNumber":2,"Text":"၂။ တူစီနာခေါ် သိနတောင်ကိုသော်လည်းကောင်း။"},{"SurahNumber":95,"VerseNumber":3,"Text":"၃။ ဤဘေးမဲ့အောင်မြေကိုသော်လည်းကောင်း၊ ငါသက်သေထူတော်မူ၏။"},{"SurahNumber":95,"VerseNumber":4,"Text":"၄။ ဧကန်အမှန် ငါသည် လူသားကို အမြင့်ဆုံးသောဘဝ၌ ဖန်ဆင်းတော်မူ၏။"},{"SurahNumber":95,"VerseNumber":5,"Text":"၅။ ထို့နောက်ငါသည် သူ့ကို အနိမ့်ဆုံးသောဘဝသို့ နှိမ့်ချတော်မူ၏။"},{"SurahNumber":95,"VerseNumber":6,"Text":"၆။ သို့သော်ယုံကြည်လျက် သုစရိုက်ကောင်းမှုပွားများသူတို့သည်ကား မကုန်မခန်းနိုင်သောဆုတော်ကို ရရှိကြလိမ့်မည်။"},{"SurahNumber":95,"VerseNumber":7,"Text":"၇။ ထို့ကြောင့်ယခုမှစ၍ မည်သူသည် စီရင်ဆုံးဖြတ်တော်မူခြင်းမရှိ၍ ငြင်းဆန်အံ့နည်း။"},{"SurahNumber":95,"VerseNumber":8,"Text":"၈။ အလ္လာဟ်အရှင်မြတ်သည် မှန်ကန်ထက်မြက်သောတရားသူကြီးအပေါင်းတို့တွင် အထွဋ်အခေါင်မဟုတ်ချေလော။"},{"SurahNumber":96,"VerseNumber":1,"Text":"၁။ အို-တမန်တော်၊ ဖန်ဆင်းတော်မူသောသင်၏ အရှင်သခင်၏ နာမတော်အားဖြင့် ဖတ်ရွတ်လော့။"},{"SurahNumber":96,"VerseNumber":2,"Text":"၂။ အရှင်မြတ်သည် လူသားကို သွေးခဲတစ်ခဲမှ စတင်ဖန်ဆင်းတော်မူ၏။"},{"SurahNumber":96,"VerseNumber":3,"Text":"၃။ ရွတ်ဖတ်လော့၊ သင်၏ အရှင်သခင်သည် အတိုင်းထက်အလွန်ရက်ရောပေးကမ်းစွန့်ကြဲတော်မူ၏။"},{"SurahNumber":96,"VerseNumber":4,"Text":"၄။ အရှင်မြတ်သည် ကလောင်တံဖြင့် သွန်သင်ပြသတော်မူ၏။"},{"SurahNumber":96,"VerseNumber":5,"Text":"၅။ လူသားအား သူမသိသောအတတ်ပညာကို သင်ကြားပေးတော်မူ၏။"},{"SurahNumber":96,"VerseNumber":6,"Text":"၆။ သို့သော် လူသားသည် အမှန်ပင် ထောင်ထားခြားနား၏။"},{"SurahNumber":96,"VerseNumber":7,"Text":"၇။ သူသည် မိမိကိုယ်ကို မိမိဇာတိပကတိအားဖြင့် ကုံလုံပြည့်စုံသည်ဟု ထင်မှတ်၏။"},{"SurahNumber":96,"VerseNumber":8,"Text":"၈။ အမှန်မှာ အပြန်လမ်းသည် သင်၏ အရှင်သခင်အထံတော်သို့သာ ရှိ၏။"},{"SurahNumber":96,"VerseNumber":9,"Text":"၉၊၁၀။ အို-တမန်တော်၊ ငါ၏ ကျေးကျွန်တော်အား သူဆွလားသ်ဝတ်ပြုသောအခါ ဝတ်မပြုရန် တားမြစ်သောသူယုတ် မာကို သင်သိမြင်ပြီမဟုတ်လော။"},{"SurahNumber":96,"VerseNumber":10,"Text":"၉၊၁၀။ အို-တမန်တော်၊ ငါ၏ ကျေးကျွန်တော်အား သူဆွလားသ်ဝတ်ပြုသောအခါ ဝတ်မပြုရန် တားမြစ်သောသူယုတ် မာကို သင်သိမြင်ပြီမဟုတ်လော။"},{"SurahNumber":96,"VerseNumber":11,"Text":"၁၁။ ထိုသူယုတ်မာသည် အလ္လာဟ်အရှင်မြတ်၏ ညွှန်ပြချက်ကို အားထားသည်ကို သင်မြင်သလော။"},{"SurahNumber":96,"VerseNumber":12,"Text":"၁၂။ ထိုသူယုတ်မာသည် သုစရိုက်ကောင်းမှုကို ဆင့်ဆိုသည်ကို သင်မြင်သလော။"},{"SurahNumber":96,"VerseNumber":13,"Text":"၁၃။ ထိုသူယုတ်မာသည် အလ္လာဟ်အရှင်မြတ်၏ နည်းပြလမ်းညွှန်ကို ငြင်းပယ်လျက် တရားတော်ကို တော်လှန်သည် ကို သင်မြင်ပြီမဟုတ်လော။"},{"SurahNumber":96,"VerseNumber":14,"Text":"၁၄။ ထိုသူယုတ်မာသည် အလ္လာဟ်အရှင်မြတ်မြင်တော်မူသည်ကို နားမလည်သလော။"},{"SurahNumber":96,"VerseNumber":15,"Text":"၁၅။ ထိုသူယုတ်မာသည် ရပ်တန့်လျှင် ငါသည် သူ၏ ဦးထိပ်ဆံကို ဆွဲငင်တော်မူလတံ့။"},{"SurahNumber":96,"VerseNumber":16,"Text":"၁၆။ မုသားပြုသူ၊ အပြစ်ရှိသူ၏ ဦးထိပ်ဆံ။"},{"SurahNumber":96,"VerseNumber":17,"Text":"၁၇။ ထိုအခါ ထိုသူယုတ်မာအား မိမိအသင်းသားများကို ခေါ်စေကုန်လော့။"},{"SurahNumber":96,"VerseNumber":18,"Text":"၁၈။ ငါလည်း ငရဲမှုးများကို ခေါ်တော်မူလတံ့။"},{"SurahNumber":96,"VerseNumber":19,"Text":"၁၉။ အို-တမန်တော်၊ သင်သည် ထိုသူယုတ်မာကို မနာခံလင့်၊ အလ္လာဟ်အရှင်မြတ်အား ဦးညွှတ်ချ၍ ချဉ်းကပ်လော့။"},{"SurahNumber":97,"VerseNumber":1,"Text":"၁။ ငါသည် ၄င်းကို ထူးမြတ်သောည၌ ချပေးသနားတော်မူ၏။"},{"SurahNumber":97,"VerseNumber":2,"Text":"၂။ ဤထူးမြတ်သောညသည် အဘယ်အရာဖြစ်သည်ကို သင်တမန်တော်အား မည်သူရှင်းလင်းပြောပြမည်နည်း။"},{"SurahNumber":97,"VerseNumber":3,"Text":"၃။ ဤထူးမြတ်သောညသည် လပေါင်းတစ်ထောင်ထက် သာလွန်မြင့်မြတ်၏။"},{"SurahNumber":97,"VerseNumber":4,"Text":"၄။ ဤည၌ မိမိတို့အရှင်သခင်၏ အမိန့်တော်အရ များလှစွာသော ကောင်းကင်တမန်တို့နှင့် တကွ ဂျစ်ဗရာအီလ် မင်းကြီးသည် အခွင့်ကိစ္စများကို ဆောင်ရွက်ရန် သက်ဆင်းကြကုန်၏။"},{"SurahNumber":97,"VerseNumber":5,"Text":"၅။ ဤညသည် နံနက်အာရုဏ်တက်သည့် တိုင်အောင် ဧချမ်းသာခြင်းဖြစ်၏။"},{"SurahNumber":98,"VerseNumber":1,"Text":"၁။ ရှေးကျမ်းတော်ရသူများနှင့် ဆင်းတုဝါဒီတို့သည် မိမိတို့ထံသို့ ထင်ရှားသောသက်သေခံချက် ကျရောက်လာသည့် တိုင်အောင် မိမိတို့အယူဝါဒများကို စွန့်လွှတ်ကြမည်မဟုတ်ချေ။"},{"SurahNumber":98,"VerseNumber":2,"Text":"၂။ ထိုထင်ရှားသောသက်သေခံချက်သည် သန့်ရှင်းစင်ကြယ်သောကျမ်းတော်မြတ်ကို ရွတ်ဖတ်သော အလ္လာဟ် အရှင်မြတ်အထံတော်မှ တမန်တော်ဖြစ်၏။"},{"SurahNumber":98,"VerseNumber":3,"Text":"၃။ ထိုကျမ်းတော်မြတ်တွင် ဖြောင့်မတ်မှန်ကန်သောပညတ်တော်များပါရှိကုန်၏။"},{"SurahNumber":98,"VerseNumber":4,"Text":"၄။ ရှေးကျမ်းတော်ရသူများသည် မိမိတို့ထံသို့ ထင်ရှားသောသက်သေခံချက်ကျရောက်လာပြီးမှသာ အချင်းချင်း ကွဲပြားခြားနားကြကုန်၏။"},{"SurahNumber":98,"VerseNumber":5,"Text":"၅။ လူသားသည် ပင်ကိုယ်အားဖြင့် ဖြောင့်မတ်မှန်ကန်သောကြောင့် ဘာသာတရားကို အလ္လာဟ်အရှင်မြတ်အတွက် သန့်ရှင်းစွာထားပြီးလျှင် အရှင်မြတ်အား ခဝပ်ကိုးကွယ်ခြင်း၊ ဆွလားသ်ဝတ်ပြုခြင်း၊ ဇကားသ်ပေးခြင်းတို့မှတပါး သူတို့အား မည်သည်ကိုမှ ပညတ်တော်မမူချေ၊ ဤသည်သာလျှင် ဘာသာတရားအစစ်အမှန်ဖြစ်၏။"},{"SurahNumber":98,"VerseNumber":6,"Text":"၆။ မှတ်သားကြလော့၊ ရှေးကျမ်းရသူများနှင့် ဆင်းတုဝါဒီများအနက် မိစ္ဆာဒိဋ္ဌိတို့သည် ငရဲမီးထဲတွင် နေကြရလတံ့၊ သူတို့သည် ဖန်ဆင်းတော်မူသောအရာတို့တွင် အယုတ်မာဆုံးဖြစ်ကြ၏။"},{"SurahNumber":98,"VerseNumber":7,"Text":"၇။ သို့သော် ယုံကြည်လျက် သုစရိုက်ကောင်းမှုပွားများသူတို့မူကား ဝေနေယျသတ္တဝါအပေါင်းတို့တွင် အမွန်မြတ်ဆုံး ဖြစ်ကြကုန်၏။"},{"SurahNumber":98,"VerseNumber":8,"Text":"၈။ သူတို့၏ ဆုသည် သူတို့၏ အရှင်သခင်၏ အထံတော်၌ရှိ၏၊ သူတို့သည် မြစ်အထွေထွေစီးဆင်းလျက်ရှိသော နိဗ္ဗာန်ဥယျာဉ်တော်များတွင် အစဉ်အမြဲခံစားစံစားကြကုန်လတံ့၊ အလ္လာဟ်အရှင်မြတ်သည် သူတို့ကို နှစ်သက်တော်မူသည်၊ သူတို့လည်း အရှင်မြတ်အား နှစ်သက်ကြ၏၊ ဤဆုလာဘ်တော်ကြီးသည် မိမိ၏ အရှင်သခင်အား ကြောက်ရွံ့ရိုကျိုးသူတို့အဖို့သာတည်း။"},{"SurahNumber":99,"VerseNumber":1,"Text":"၁။ ကမ္ဘာမြေကြီးသည် မိမိ၏ နောက်ဆုံးငလျင်အားဖြင့် တုန်လှုပ်သောအခါ။"},{"SurahNumber":99,"VerseNumber":2,"Text":"၂။ ကမ္ဘာမြေကြီးသည် မိမိဝန်ထုပ်ဝန်ပိုးများကို အန်ထုတ်ပစ်သောအခါ။"},{"SurahNumber":99,"VerseNumber":3,"Text":"၃။ လူသားတို့သည် ဤမဟာပထဝီမြေကြီးသည် အသို့ဖြစ်လာသနည်းဟု ဆိုသောအခါ။"},{"SurahNumber":99,"VerseNumber":4,"Text":"၄။ ထိုနေ့တော်ကြီး၌ ကမ္ဘာမြေကြီးသည် မိမိရာဇဝင်သမိုင်းကို ထုတ်ဖော်ပြောဆိုလတံ့။"},{"SurahNumber":99,"VerseNumber":5,"Text":"၅။ အကြောင်းမူကား သင်၏ အရှင်သခင်သည် ပထဝီမြေကြီးကို စကားပြောဆိုရန် ဗျာဒိတ်ပေးတော်မူသောကြောင့်ဖြစ်၏။"},{"SurahNumber":99,"VerseNumber":6,"Text":"၆။ ထိုနေ့တော်ကြီး၌ လူသားတို့သည် မိမိတို့ပြုကျင့်ခဲ့သမျှသော အမှုအခင်းတို့ကို ပြသ စီရင်တော်မူခြင်းခံအံ့သောငှာ အစုအစုခွဲလျက် ထွက်လာကြလတံ့။"},{"SurahNumber":99,"VerseNumber":7,"Text":"၇။ ထိုအခါအကြင်သူသည် ကောင်းမှုကုသိုလ်ကို အနုမြူခန့်မျှပြုခဲ့လျှင် ထသို ူသည် ထိုကောင်းမှုကို မျက်ဝါးထင်ထင် တွေ့မြင်ရလတံ့။"},{"SurahNumber":99,"VerseNumber":8,"Text":"၈။ အကြင်သူသည် မကောင်းမှုကို အနုမြူခန့်မျှပြုခဲ့လျှင် ထိုသူသည် ထိုမကောင်းမှု အကုသိုလ်ကို မျက်ဝါးထင်ထင် တွေ့မြင်ရလတံ့။"},{"SurahNumber":100,"VerseNumber":1,"Text":"၁။ အသက်ရှုပြင်းသောစစ်မြင်းများ။"},{"SurahNumber":100,"VerseNumber":2,"Text":"၂။ မီးပွင့်စေသောမြင်းများဖြစ်၏။"},{"SurahNumber":100,"VerseNumber":3,"Text":"၃။ နံနက်အာရုဏ်တက်တွင် ထိုးဝင်တိုက်ခိုက်သောမြင်းများ။"},{"SurahNumber":100,"VerseNumber":4,"Text":"၄။ လျင်မြန်သောအဟုန်ဖြင့် မြူဖုံထောင်းထောင်းထအောင်ပြေးလွှားသောမြင်းများ။"},{"SurahNumber":100,"VerseNumber":5,"Text":"၅။ ဤမြင်းများသည် ရန်သူတို့၏ အလယ်တွင်းသို့ တစ်လုံးတစ်စည်းတည်း ထုတ်ဖောက်ဝင်ရောက်သောမြင်းများ၊ ဤမြင်းများကို ငါသက်သေထူတော်မူ၏။"},{"SurahNumber":100,"VerseNumber":6,"Text":"၆။ မှတ်သားကြလော့၊ လူသားသည် မိမိအရှင်သခင်အား ကျေးစွပ်၏။"},{"SurahNumber":100,"VerseNumber":7,"Text":"၇။ မှတ်သားကြလော့၊ သူသည် ထိုအချက်ကို သက်သေခံ၏။"},{"SurahNumber":100,"VerseNumber":8,"Text":"၈။ မှတ်သားကြလော့၊ သူသည် ဥစ္စာပစ္စည်းမက်မောခြင်း၌ ကြီးစွာပြင်းထန်၏။"}]}