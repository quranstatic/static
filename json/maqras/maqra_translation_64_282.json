{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":7,"VerseNumber":65,"Text":"A do ludu Ad posłaliśmy ich brata Huda. Powiedział on: \"O ludu mój! Czcijcie Boga! Nie ma dla was boga, jak tylko On! Czyż nie możecie być bogobojni"},{"SurahNumber":7,"VerseNumber":66,"Text":"Powiedziała starszyzna z jego ludu - ci, którzy nie uwierzyli: \"My widzimy twoją głupotę i sądzimy, że jesteś z liczby kłamców"},{"SurahNumber":7,"VerseNumber":67,"Text":"On powiedział: \"Nie ma we mnie wcale głupoty, lecz ja jestem posłańcem od Pana światów"},{"SurahNumber":7,"VerseNumber":68,"Text":"Przekazuję wam posłanie mojego Pana i jestem dla was doradcą godnym zaufania"},{"SurahNumber":7,"VerseNumber":69,"Text":"Czy wydaje się wam dziwne, że przyszło do was napomnienie od waszego Pana przez człowieka spośród was, aby was ostrzegał? Przypomnijcie sobie, jak On uczynił was następcami ludu Noego i obdarzył was wspanialszą budową. Przypomnijcie sobie więc dobrodziejstwa Boga! Być może, będziecie szczęśliwi"},{"SurahNumber":7,"VerseNumber":70,"Text":"Oni powiedzieli: \"Czy ty przyszedłeś do nas, abyśmy czcili Boga Jedynego i abyśmy pozostawili to, co czcili nasi ojcowie? Przynieś nam więc to, czym nam grozisz, jeśli jesteś z liczby prawdomównych"},{"SurahNumber":7,"VerseNumber":71,"Text":"On powiedział: \"Spadła już na was srogość i gniew od waszego Pana. Czy będziecie sprzeczać się ze mną o imiona, którymi ich nazwaliście, wy i wasi ojcowie? Nie zesłał im Bóg żadnej władzy. Czekajcie więc! Ja jestem razem z wami wśród czekających"},{"SurahNumber":7,"VerseNumber":72,"Text":"I uratowaliśmy go, i tych, którzy byli razem z nim, przez miłosierdzie pochodzące od Nas, i zniszczyliśmy do ostatniego tych, którzy za kłamstwo uznali Nasze znaki i którzy nie byli wierzącymi"},{"SurahNumber":7,"VerseNumber":73,"Text":"I do ludu Samud posłaliśmy ich brata Saliha. On powiedział: \"O ludu mój! Czcijcie Boga! Nie ma dla was boga innego niż On! Otrzymaliście jasny dowód od waszego Pana. Oto wielbłądzica jest dla was znakiem! Pozwólcie jej paść się na ziemi Boga i nie dotknijcie jej żadnym złem, bo inaczej pochwyci was kara bolesna"},{"SurahNumber":7,"VerseNumber":74,"Text":"Przypomnijcie sobie, jak On uczynił was następcami po ludzie Ad i przygotował wam mieszkanie na ziemi. Na jej równinach budujecie sobie zamki, a góry drążycie jako domy. Przeto przypominajcie sobie dobrodziejstwa Boga i nie czyńcie zła na ziemi, szerząc zepsucie"},{"SurahNumber":7,"VerseNumber":75,"Text":"I powiedziała starszyzna z jego ludu - ci, którzy wbili się w dumę - do tych, którzy byli poniżeni - do tych spośród nich, którzy uwierzyli: \"Czy wy wiecie, że Salih jest posłany od jego Pana?\" Oni powiedzieli: \"Zaprawdę, my wierzymy w to, co zostało przez niego posłane"},{"SurahNumber":7,"VerseNumber":76,"Text":"Powiedzieli ci, którzy się wbili w dumę: \"Zaprawdę, my nie wierzymy w to, w co wy wierzycie"},{"SurahNumber":7,"VerseNumber":77,"Text":"I oni podcięli pęciny wielbłądzicy, i nie dali posłuchu rozkazowi ich Pana. I powiedzieli: \"O Salihu! Przynieś nam to, co obiecujesz, jeśli jesteś z tych, którzy zostali posłani"},{"SurahNumber":7,"VerseNumber":78,"Text":"I pochwyciło ich trzęsienie ziemi, tak iż rankiem pozostawali w swoich domostwach, leżąc piersiami do ziemi"},{"SurahNumber":7,"VerseNumber":79,"Text":"Wtedy odwrócił się od nich i powiedział: \"O ludu mój! Przekazałem wam posłanie mojego Pana i dawałem wam dobrą radę; lecz wy nie kochacie dobrze doradzających"},{"SurahNumber":7,"VerseNumber":80,"Text":"I Lota! Kiedy powiedział on do swego ludu: \"Czy będziecie popełniać bezecne czyny, jakich nie popełnił przed wami żaden ze światów"},{"SurahNumber":7,"VerseNumber":81,"Text":"Oto przychodzicie przez namiętność do mężczyzn zamiast do kobiet. Tak, jesteście ludem występnym"},{"SurahNumber":7,"VerseNumber":82,"Text":"I odpowiedzią jego ludu były tylko słowa: \"Wyprowadźcie ich z waszego miasta! To są ludzie, którzy się uważają za czystych"},{"SurahNumber":7,"VerseNumber":83,"Text":"I My uratowaliśmy jego i jego rodzinę - z wyjątkiem jego żony, która była wśród pozostających w tyle"},{"SurahNumber":7,"VerseNumber":84,"Text":"I zesłaliśmy na nich deszcz. Popatrz więc, jaki był ostateczny koniec grzeszników"},{"SurahNumber":7,"VerseNumber":85,"Text":"I do ludu Median posłaliśmy ich brata Szu`ajba! On powiedział: \"O ludu mój! Czcijcie Boga! Nie ma dla was boga innego niż On! Otrzymaliście przecież jasny dowód od waszego Pana. Dawajcie więc pełną miarę i wagę! Nie wyrządzajcie szkody ludziom w ich dobrach! Nie rozprzestrzeniajcie zepsucia na ziemi po jej udoskonaleniu! To jest dla was lepsze, jeśli jesteście wierzący"},{"SurahNumber":7,"VerseNumber":86,"Text":"Nie czatujcie na każdej drodze, by grozić i odsuwać od drogi Boga tych, którzy w Niego uwierzyli, starając się uczynić ją krzywą! I przypominajcie sobie, jak niewielu was było i On was pomnożył! I popatrzcie, jaki był ostateczny koniec tych, którzy szerzyli zepsucie"},{"SurahNumber":7,"VerseNumber":87,"Text":"A jeśli część z was uwierzyła w to, z czym ja zostałem posłany, a część nie uwierzyła - to bądźcie cierpliwi, aż rozsądzi między nami Bóg. On jest najlepszym z sędziów"}]}