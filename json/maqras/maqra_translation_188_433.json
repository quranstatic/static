{"Id":433,"LanguageCodes":["tr","tur"],"Name":"tur-wwwislamhouseco","Author":"Www.islamhouse.com","Language":"Turkish","Description":"Turkish","Direction":"ltr","Source":"www.islamhouse.com","Translations":[{"SurahNumber":40,"VerseNumber":21,"Text":"Onlar yeryüzünde dolaşıp, kendilerinden öncekilerin akıbetlerinin nasıl olduğuna bakmadılar mı? Onlar, kendilerinden daha güçlü ve yeryüzündeki eserleri daha üstündü. Böyle iken Allah, günahları sebebiyle onları yakaladı. Onları Allah’ın azabından koruyacak hiç kimse olmadı"},{"SurahNumber":40,"VerseNumber":22,"Text":"Bunun sebebi şu idi: Peygamberleri onlara apaçık mucizeler getiriyorlardı da onlar inkâr ediyorlardı. Bu yüzden Allah da onları yakalayıverdi. Şüphesiz O, güçlüdür, cezası da çok şiddetlidir"},{"SurahNumber":40,"VerseNumber":23,"Text":"Musa’yı da ayetlerimizle ve açık bir delil ile göndermiştik"},{"SurahNumber":40,"VerseNumber":24,"Text":"Firavun’a, Haman’a ve Karun’a gönderdik. Dediler ki: \"O bir sihirbazdır, bir yalancıdır"},{"SurahNumber":40,"VerseNumber":25,"Text":"Böylece o, kendilerine tarafımızdan hakkı getirince; \"Onunla beraber iman edenlerin oğullarını öldürün, kadınlarını sağ bırakın.\" dediler. Fakat kâfirlerin tuzağı hep boşa çıkmıştır"},{"SurahNumber":40,"VerseNumber":26,"Text":"Firavun dedi ki: \"Beni bırakın Musa'yı öldüreyim de o Rabbine yalvarsın! Çünkü ben onun sizin dininizi değiştireceğinden yahut yeryüzünde bozgunculuk çıkaracağından korkuyorum"},{"SurahNumber":40,"VerseNumber":27,"Text":"Musa dedi ki: \"Ben, hesap gününe inanmayan her kibirliden benim de Rabbim sizin de Rabbiniz olan (Allah)'a sığındım"},{"SurahNumber":40,"VerseNumber":28,"Text":"Firavun ailesinden, imanını gizlemekte olan Mü’min bir adam şöyle dedi: “Rabbim Allah’tır, dediği için bir adamı öldürecek misiniz? Hâlbuki o, size Rabbinizden apaçık mucizeler getirdi. Eğer yalancı ise yalanı kendi aleyhinedir. Eğer doğru söylüyorsa sizi tehdit ettiği şeylerin bir kısmı başınıza gelecektir. Şüphesiz Allah; aşırı giden, yalancılık eden kimseyi doğru yola eriştirmez"},{"SurahNumber":40,"VerseNumber":29,"Text":"Ey kavmim! Bugün (bu) yerde hükümranlık sizindir; hakim olanlar sizsiniz. Fakat Allah'ın şiddetli azabı bize gelirse ona karşı bize kim yardımcı olur?\" Firavun: \"Ben size kendi görüşümü söylüyorum ve yine size ancak doğru yolu gösteriyorum.\" dedi"},{"SurahNumber":40,"VerseNumber":30,"Text":"İman eden kimse şöyle dedi: \"Ey halkım! Doğrusu ben üzerinize önceki toplulukların günü gibi bir günün gelmesinden korkuyorum"},{"SurahNumber":40,"VerseNumber":31,"Text":"Nuh, Âd, Semûd kavminin ve ondan sonraki toplumların durumu gibi. Oysa Allah, kullarına zulmetmek istemez"},{"SurahNumber":40,"VerseNumber":32,"Text":"Ey halkım! Ben sizin için feryat gününden korkuyorum"},{"SurahNumber":40,"VerseNumber":33,"Text":"O gün arkanızı döner, kaçarsınız. Fakat, sizi Allah’tan koruyacak hiçbir şey yoktur. Allah kimi saptırırsa, artık onu doğru yola iletecek de yoktur"},{"SurahNumber":40,"VerseNumber":34,"Text":"Andolsun, daha önce Yusuf da size apaçık deliller getirmişti de, onun size getirdikleri hakkında şüphe edip durmuştunuz. Daha sonra o ölünce de, “Allah, ondan sonra asla peygamber göndermez.” demiştiniz. İşte Allah, aşırı giden şüpheci kimseleri böyle saptırır"},{"SurahNumber":40,"VerseNumber":35,"Text":"Bu kimseler, Allah’ın ayetleri hakkında, kendilerine gelen bir delil olmadığı halde tartışır dururlar. Bu; Allah katında da, iman edenlerin yanında da büyük bir gazap sebebidir. Allah, büyüklük taslayan her zorbanın kalbini işte böyle mühürler"},{"SurahNumber":40,"VerseNumber":36,"Text":"Firavun dedi ki: \"Ey Hâman! Benim için bir kule yap, belki ki o yollara ulaşırım"},{"SurahNumber":40,"VerseNumber":37,"Text":"Firavun dedi ki: \"Ey Hâmân! Bana yüksek bir kule yap, belki yollara, göklerin yollarına erişirim de Mûsâ’nın ilâhını görürüm. Doğrusu şu ki, ben onu yalancı sayıyorum.\" Firavun'a kötü işleri işte böyle süslü gösterildi ve yoldan saptırıldı. Firavun'un tuzağı hüsrandan başka bir şey değildir"},{"SurahNumber":40,"VerseNumber":38,"Text":"İman eden kişi şöyle dedi: \"Ey halkım! Bana uyun ki, size doğru yolu göstereyim"},{"SurahNumber":40,"VerseNumber":39,"Text":"Ey halkım! Şüphesiz bu dünya hayatı geçicidir, ama ahiret, doğrusu işte o, kalınacak yurttur"},{"SurahNumber":40,"VerseNumber":40,"Text":"Kim bir kötülük işlerse sadece onun benzeriyle cezalandırılır. Erkek olsun, kadın olsun kim de mü'min olarak bir salih amel işlerse işte onlar cennete girerler; orada hesapsızca rızıklandırılırlar"}]}