{"Id":48,"LanguageCodes":["bm","bam"],"Name":"bam-fodisulimankant","Author":"Fodi Suliman Kanti","Language":"Bambara","Description":"Bambara","Direction":"rtl","Source":"https://quranenc.com/en/browse/ankobambara_foudi","Translations":[{"SurahNumber":11,"VerseNumber":41,"Text":"‹ ߣߎߤߎ߲߫ › ߞߊ߲߫ ߞߏ߫ ߊߟߎ߫ ߦߟߍ߬ ‹ ߞߎߟߎ߲› ߞߣߐ߫ ߸ ߊ߬ ߓߏ߬ߙߌ ߣߴߊ߬ ߓߍߟߍ߲ ߓߍ߯ ߦߋ߫ ߞߍ߫ ߟߴߊߟߊ߫ ߕߐ߮ ߟߋ߬ ߟߊ߫ ، ߖߊ߯ߕߋ߬ ߸ ߒ ߡߊ߰ߙߌ ߦߋ߫ ߦߝߊ߬ߟߊ߫ ߘߌ߫ ߸ ߊ߰ ߤߌߣߟߊ߫ ߘߌ߫"},{"SurahNumber":11,"VerseNumber":42,"Text":"ߊ߬ ߦߋ߫ ߓߏ߬ߙߌ߬ ߟߴߊ߬ߟߎ߬ ߘߌ߫ ߟߊ߲߬ߓߏ߲ ߠߎ߬ ߢߊߝߍ߬ ߸ ߏ߬ ߟߎ߫ ߟߋ߬ ߦߏ߫ ߞߐ߲߬ߞߍ ߟߎ߬ ، ߣߎߤߎ߲߫ ߞߵߊ߬ ߘߋ߲ߞߍ߫ ߞߟߌ߫ ߸ ߏ߬ ߕߘߍ߬ ߝߏ߬ߣߊ߲ ߠߊ߫ ߸ ߞߏ߫ ߒ ߘߋ߲ߞߍ߫ ߟߋ߱ ߸ ߣߊ߬ ߦߍ߬ߟߵߊ߲ ߝߍ߬ ߏ߱ ߸ ߌ ߞߊߣߊ߬ ߞߍ߫ ߓߊ߲߬ߓߊ߮ ߟߎ߫ ߝߍ߬ ߘߋ߬"},{"SurahNumber":11,"VerseNumber":43,"Text":"ߏ߬ ߞߊ߲߫ ߞߏ߫ ߒߠߋ ߘߌ߫ ߦߍ߬ߟߍ߫ ߞߎ߬ߙߎ ߟߊ߫ ߸ ߏ߬ ߘߌ߫ ߒ ߕߊ߲߬ߞߊ߬ ߖߌ ߡߊ߬ ߸ ߣߎߤߊ߲߫ ߞߊ߲߫ ߞߏ߫ ߕߊ߲߬ߞߊ߬ߓߊ߰ ߛߌ߫ ߕߍ߫ ߓߌ߬ ߞߊ߬ ߓߐ߫ ߊߟߊ߫ ߟߊ߫ ߥߊߟߌߢߊ ߡߊ߬ ߸ ߝߏ߫ ߊߟߊ߫ ߓߊ߯ ߤߌߣߊ߫ ߡߍ߲ ߠߊ߫ ، ߘߊ߬ߡߊ߲߬ߛߊ߫ ߸ ߟߊ߲߬ߓߏ߲ ߠߎ߫ ߘߏ߲߬ ߘߴߊ߬ߟߎ߫ ߝߌ߬ߟߊ ߕߍ߫ ߸ ߞߵߊ߬ ߘߋ߲ߞߍ߫ ߞߍ߫ ߖߌ߫ ߘߐ߫ ߕߏߟߊ ߟߎ߬ ߘߏ߫ ߘߌ߫"},{"SurahNumber":11,"VerseNumber":44,"Text":"ߏ߬ ߞߍ ߸ ߊ߬ ߝߐ߫ ߘߊ߫ ߞߏ߫ ߌߟߋ߬ ߘߎ߱ ߸ ߌ ߟߊ߫ ߖߌ ߟߊߞߎ߬ߣߎ߲߬ ، ߞߏ߫ ߌߟߋ߬ ߛߊ߲ ߸ ߌ ߘߐߡߌ߬ߘߊ߫ ߕߋ߲߬ ، ߏ߬ ߞߍ ߖߌ ߖߊ߬ ߘߊ߫ ߞߵߊ߬ ߕߘߍ߬ ߥߊߟߌߢߊ ߓߘߊ߫ ߓߊ߲߫ ߟߊߕߍ߰ ߟߊ߫ ، ߞߎߟߎ߲ ߓߍߟߍ߲߫ ߘߊ߫ ߖߎߘߌ߫ ( ߞߐ߲߬ߞߍ ) ߞߊ߲߬ ، ߛߊߣߌߛߊߕߍ߫ ߸ ߊ߬ ߟߊߛߋ߫ ߘߊ߫ ߞߏ߫ ߡߌ߬ߙߌ߲߬ߘߌ߫ ߕߐ߬ߢߍ߰ߒߕߋ ߟߎ߬ ߓߘߊ߫ ߦߌߟߡߊߖߊ߲߰ߧߊ߫ ߔߏ߲߫"},{"SurahNumber":11,"VerseNumber":45,"Text":"ߣߎ߯ߤߎ߲߫ ߣߊ߬ ߘߴߊ߬ ߡߊ߰ߙߌ ߞߟߌ߫ ߸ ߞߏ߫ ߒ ߡߊ߰ߙߌ ߸ ߒ ߘߋ߲ߞߍ߫ ߦߋ߫ ߒ ߞߐߙߍ ߘߏ߫ ߟߋ߬ ߘߌ߫ ߘߋ߬ ߸ ߌ ߟߊ߫ ߦߟߌߡߊߘߌߦߊ ߘߏ߲߬ ߦߋ߫ ߕߎ߬ߢߊ߫ ߟߋ߬ ߘߌ߫ ߸ ߌߟߋ ߟߋ߫ ߘߏ߲߬ ߦߋ߫ ߞߕߌߟߊ ߟߎ߬ ߟߊ߫ ߞߕߌߟߊ ߘߌ߫"},{"SurahNumber":11,"VerseNumber":46,"Text":"‹ ߊߟߊ߫ › ߞߊ߲߫ ߞߏ߫ ߣߎ߯ߤߎ߲߫ ߸ ߏ߬ ߕߴߌ ߟߊ߫ ߘߋ߲ߓߦߊ ߝߋ߲߫ ߘߌ߫ ߘߋ߬ ߸ ߓߊ ߏ߬ ߦߋ߫ ߓߊ߯ߙߊ߫ ߟߋ߬ ߘߌ߫ ߡߍ߲ ߕߍ߫ ߢߊ߬ߕߊ߫ ߘߌ߫ ، ߏ߬ ߘߐ߫ ߸ ߌ ߞߊߣߊ߬ ߒ ߕߙߊ߫ ߞߏ߫ ߟߊ߫ ߌ ߡߊ߫ ߡߍ߲ ߢߊߟߐ߲߫ ، ߒߠߋ ߦߴߌ ߟߊߟߌ߫ ߟߊ߫ ߟߋ߬ ߸ ߌ ߞߊߣߊ߬ ߞߍ߫ ߡߐ߰ ߞߎ߲߬ߒߕߊ߲ ߠߎ߬ ߘߏ߫ ߘߌ߫"},{"SurahNumber":11,"VerseNumber":47,"Text":"ߊ߬ ߞߊ߲߫ ߞߏ߫ ߒ ߡߊ߰ߙߌ ߸ ߒ ߧߋ߫ ߕߊ߲߬ߞߊ߬ ߕߙߊ ߞߍ߫ ߟߴߌ ߟߊ߫ ߸ ߌ ߦߋ߫ ߒ ߕߊ߲߬ߞߊ߬ ߌ ߕߙߊ ߡߊ߬ ߞߏ߫ ߟߊ߫ ߡߎ߬ߕߎ߲߬ ߒ ߡߊ߫ ߡߍ߲ ߢߊߟߐ߲߫ ، ߣߴߌ ߝߊ߲߭ ߡߊ߫ ߦߝߊ߬ ߒ ߡߊ߬ ߞߊ߬ ߤߌߣߊ߫ ߒ ߠߊ߫ ߸ ߒ ߘߌ߫ ߞߍ߫ ߓߣߐ߬ߓߊ߮ ߟߎ߬ ߘߏ߫ ߘߌ߫"},{"SurahNumber":11,"VerseNumber":48,"Text":"ߊ߬ ߝߐ߫ ߘߊ߫ ߞߏ߫ ߣߎ߯ߤߎ߲߫ ߸ ߖߌ߰ ߞߊ߬ ߓߐ߫ ߞߎߟߎ߲ ߘߐ߫ ߖߐ ߘߌ߫ ߞߊ߬ ߝߘߊ߫ ߒ߬ߠߎ߬ ߟߊ߫ ߸ ߊ߬ ߣߌ߫ ߓߙߊߞߊ ߟߎ߬ ߘߴߌ ߞߊ߲߬ ߸ ߊ߬ ߣߌ߫ ߡߊ߲߬ߕߏ߲ ߘߏ߫ ߟߎ߫ ߞߊ߲߬ ߌ ߝߍ߬ ߡߐ߮ ߟߎ߬ ߘߐ߫ ، ߒ߬ߞߊ߬ ߡߊ߲߬ߕߏ߲߬ ߜߘߍ߫ ߟߎ߫ ߓߍ߫ ߸ ߊ߲ ߘߴߏ߬ ߟߎ߬ ߛߐ߫ ( ߘߎߢߊ߫ ) ߘߊ߰ߡߎ߲ ߠߊ߫ ߖߐ߫ ، ߞߊ߬ ߓߊ߲߫ ߸ ߖߊ߲߰ߞߕߊ߬ ߘߌߡߌ߲ߣߍ߲ ߘߌߣߊ߬ ߡߊ߰ ߏ߬ ߟߎ߬ ߟߴߊ߲ ߓߟߏ߫ ߟߋ߬ ߘߍ߯"},{"SurahNumber":11,"VerseNumber":49,"Text":"ߒ߬ߓߊ߬ ߞߏ߫ ߘߏ߲߰ߣߍ߲ ߠߎ߫ ߖߊ߲߬ߖߏ߲ ߠߎ߬ ߘߏ߫ ߟߋ߬ ߦߟߌߘߏ߲ ߞߍߣߴߌ ߟߊ߫ ߒ߬ ߓߟߏ߫ ߣߌ߲߬ ، ߣߴߏ߬ ߕߍ߫ ߸ ߌߟߋ ߣߴߌ ߟߊ߫ ߡߌ߬ߙߌ߲߬ߘߌ ߕߘߍ߬ ߡߴߏ߬ ߟߐ߲߫ ߣߌ߲߬ ߢߍ߫ ߞߘߐ߬ߡߊ߲߫ ، ߒ߬ߓߊ߬ ߌߟߋ ߌ ߡߎ߬ߢߎ߲߫ ߠߋ߬ ߸ ( ߞߵߌ ߟߊ߫ ߌ ߓߏ߲߫ ߓߌߢߍ ߘߌ߫ ߖߐ߫) ، ߓߊߏ߬ ߞߏ߫ ߟߊߓߊ߲ ߦߋ߫ ߝߊ߲ߕߊ߲ߞߟߊ ߟߎ߫ ߟߋ߬ ߕߊ ߘߌ߫"},{"SurahNumber":11,"VerseNumber":50,"Text":"ߊ߲ ߞߊ߬ ߊ߯ߘߌ ߟߎ߬ ߓߊߘߋ߲߫ ߤߎ߯ߘߎ߫ ߗߋ߫ ߊ߬ߟߎ߫ ߡߊ߬ ، ߏ߬ ߞߊ߲߫ ߞߏ߫ ߒ ߓߊߘߋ߲ ߠߎ߬ ߸ ߊߟߎ߯ ߊߟߊ߫ ߓߊ߬ߕߏ߬ ، ߡߊ߰ߙߌ߬ ߜߘߍ߫ ߕߴߊߟߎ߫ ߟߴߏ߬ ߡߍ߲ ߞߐ߫ ، ߊߟߎ߫ ߘߏ߲߬ ߕߍ߫ ߝߏߦߌ߬ ߘߌ߫ ߞߎ߲߬ߘߐ߬ߕߍ߰ߟߊ ߟߎ߬ ߞߐ߫"},{"SurahNumber":11,"VerseNumber":51,"Text":"ߞߏ߫ ߒ ߓߊߘߋ߲ ߠߎ߬ ߸ ߒߠߋ ߕߍ߫ ߊ߬ߟߋ߬ ߢߌ߲߬ ߛߙߊ߬ ߡߞߊߣߌ߲߫ ߠߴߊߟߎ߫ ߟߊ߫ ߸ ߓߊ ߒߠߋ ߛߊ߬ߙߊ ߕߍ߫ ߘߏ߫ ߜߘߍ߫ ߡߊ߬ ߝߏ߫ ߡߍ߲ ߞߊ߬ ߒ ߘߊ߲߫ ، ߦߊ߯ߟߊ߫ ߤߊ߲ߞߟߌ߫ ߟߋ߬ ߕߍ߫ ߊߟߎ߫ ߟߊ߫ ߓߊ߬؟"},{"SurahNumber":11,"VerseNumber":52,"Text":"ߞߏ߫ ߒ ߓߊߘߋ߲ ߠߎ߬ ߸ ߊߟߎ߫ ߦߝߊ߬ ߢߌߣߌ߲ ߞߍ߫ ߊߟߎ߫ ߡߊ߰ߙߌ ߟߊ߫ ߸ ߞߊ߬ ߓߊ߲߫ ߞߵߊߟߎ߫ ߖߘߍ߬ߟߊߛߊ߬ߦߌ߫ ߊ߬ ߡߊ߬ ، ߏ߬ ߓߊ߯ ߞߍ߫ ߊ߬ ߘߌ߫ ߡߐ߲ߕߐ߲ ߗߋ߫ ߊߟߎ߫ ߡߊ߬ ( ߖߌ ߘߌ߫ ) ߓߙߐߕߐߕߐ߫ ، ߊ߬ ߣߴߊ߬ ߘߴߊߟߎ߫ ߖߘߌ߫ ߝߊ߲߬ߞߊ߬ ߜߘߍ߫ ߟߊ߫ ߞߵߏ߬ ߟߴߊߟߎ߫ ߝߊ߲߬ߞߊ߬ ߞߘߐ ߞߊ߲߬ ، ߒ߬ߞߵߊߟߎ߫ ߞߊߣߵߊߟߎ߫ ߞߐߘߏ߲߬ ߞߊ߬ ߞߍ߫ ߛߐ߲߬ߡߊ ߟߎ߬ ߘߌ߫ ߘߋ߬"},{"SurahNumber":11,"VerseNumber":53,"Text":"ߊ߬ߟߎ߬ ߞߊ߲߫ ߞߏ߫ ߤߍ߲߬ ߌߟߋ߬ ߤߎ߯ߘߎ߫ ߸ ߌ ߡߊ߫ ߣߵߊ߲ ߡߊ߬ ߔߊߞߌ߫ ߘߌ߫ ߢߌ߲߬ ߘߌ߫ ߡߎߣߎ߲߬ ߘߋ߬ ، ߊ߲ߠߎ߫ ߘߏ߲߬ ߕߍߣߊ߫ ߒ߬ ߡߊ߰ߙߌ ߟߎ߬ ߕߏ߫ ߟߊ߫ ߦߋ߲߬ ߌߟߋ ߟߊ߫ ߞߎߡߊ ߞߏߛߐ߲߬ ، ߊ߲ ߜߎ ߕߍߣߊ߫ ߘߍ߲߬ߞߣߍ߬ߦߊ߬ ߟߴߌ ߡߊ߬ ߟߋ߬ ߘߍ߯"},{"SurahNumber":11,"VerseNumber":54,"Text":"ߊ߲ ߘߏ߲߬ ߕߍ߫ ߘߏ߫ ߜߘߍ߫ ߝߐ߫ ߟߊ߫ ߸ ߒ ߞߏ߫ ߝߏ߫ ߣߴߊ߲ ߡߊ߰ߙߌ ߘߏ߫ ߟߎ߫ ߣߐ߬ ߞߍ߫ ߘߊ߫ ߖߎ߯ߡߊ߲߫ ߞߍ߫ ߟߴߌ ߟߊ߫ ߞߍ߬ ߸ ( ߞߵߌ ߟߐ߬ ߝߊ߬ߕߐ߬ ߞߊ߲߬ ߝߐ ߟߊ߫) ، ߤߎ߯ߘߎ߫ ߞߊ߲߫ ߞߏ߫ ߒ ߧߋ߫ ߊߟߊ߫ ߞߍ߫ ߟߊ߫ ߒ ߛߙߋ ߘߌ߫ ߸ ߊߟߎ߫ ߖߍ߬ߘߍ ߝߣߊ߫ ߦߋ߫ ߛߙߋߦߊ߫ ߸ ߞߏ߫ ߒߠߋ ߣߍ߰ߓߐߣߍ߲߫ ߠߋ߬ ߊߟߎ߫ ߟߊ߫ ߛߏߡߦߊ߫ ߞߏ ߟߎ߬ ߘߐ߫ ߝߋߎ߫"},{"SurahNumber":11,"VerseNumber":55,"Text":"(ߊߟߎ߫ ߣߊ߬ ߡߍ߲ ߠߎ߫ ߕߊ߬ ߟߊ߫ ) ߞߵߊߟߊ߫ ߕߏ߫ ߦߋ߲߬ ߞߊ߬ߣߌ߲߫ ߸ ߊߟߎ߫ ( ߓߍ߯ ) ߟߊߘߍ߬ߣߍ߲ ߦߋ߫ ߒ ߘߓߊ߬ߙߌ߬ ߝߛߊߦߌ߫ ، ߊߟߎ߫ ߝߊ߲߭ ߞߊ߫ ߒ ߘߏ߲߰ߘߌ߫ ߟߋ߬"},{"SurahNumber":11,"VerseNumber":56,"Text":"ߒߠߋ ߛߍ߲߬ߓߍ߬ߣߍ߲߬ ߊߟߊ߫ ߟߋ߬ ߟߊ߫ ߸ ߒߠߋ ߡߊ߰ߙߌ ߣߴߊߟߎ߫ ߡߊ߰ߙߌ ߞߊ߬ߣߌ߲߫. ߡߊ߬ߛߍ߲߬ߛߍ߲߬ߓߊ߰ ߛߌ߫ ߕߍ߫ ߸ ߣߌ߫ ߡߍ߲ ߕߋ߲ߛߌ ߕߴߊ߬ ߓߟߏ߫ ، ߖߊ߯ߕߋ߬ ߸ ߒ ߡߊ߰ߙߌ ߦߋ߫ ߛߌߟߊ߫ ߕߋߟߋ߲ߣߍ߲ ߠߋ߫ ߞߊ߲߬"},{"SurahNumber":11,"VerseNumber":57,"Text":"ߣߴߊߟߎ߫ ߞߵߊߟߎ߫ ߞߐߘߏ߲߬ ߘߏ߲߬ ߸ ߒߠߋ ߗߋߣߍ߲߫ ߞߊ߲ ߡߍ߲ ߘߌ߫ ߸ ߒ ߞߏ߬ߣߌ߲ ߓߘߊ߫ ߓߊ߲߫ ߏ߬ ߟߊߛߋ߫ ߟߴߊߟߎ߫ ߡߊ߬ ، ߒ ߡߊ߰ߙߌ ߘߌ߫ ߡߌ߬ߙߌ߲߬ߘߌ߬ ߜߘߍ߫ ߞߍ߫ (ߊߟߎ߫) ߣߘߐ߬ߓߌߟߊ ߘߌ߫ ߸ ߡߍ߲ ߕߍ߫ ߊߟߎ߫ ߘߌ߫ ، ߊߟߎ߫ ߘߏ߲߬ ߕߴߊ߬ ߕߙߐ߫ ߝߏߦߌ߬ ߟߊ߫ ، ߓߊߏ߬ ߒ ߡߊ߰ߙߌ ߦߋ߫ ߞߏ ߓߍ߯ ߕߊ߲߬ߞߊ߬ߓߊ߮ ߟߋ߬ ߘߌ߫"},{"SurahNumber":11,"VerseNumber":58,"Text":"ߊ߲ ߠߊ߫ ߖߊ߬ߡߊߙߌ ߣߊ߬ߣߍ߲ ߸ ߊ߲ ߞߊ߬ ߤߎ߯ߘߎ߫ ߣߴߊ߬ ߝߍ߬ ߡߐ߯ ߘߍ߲߬ߞߣߍ߬ߦߊ߬ߣߍ߲ ߠߎ߬ ߟߊߞߛߌ߫ ߒ߬ ߠߊ߫ ߤߌߣߊ ߟߊ߫ ، ߊ߲ ߞߵߊ߬ߟߎ߫ ߔߏ߬ߘߏ߲߬ߞߌ߫ ߖߊ߲߰ߞߕߊ߬ ߖߎ߮ ߘߐ߫"},{"SurahNumber":11,"VerseNumber":59,"Text":"ߊ߯ߘߌ ߏ߬ ߟߎ߫ ߟߋ߫ ߞߵߊ߬ߟߎ߫ ߡߊ߰ߙߌ ߟߊ߫ ߘߊ߬ߟߎ ߟߎ߬ ߡߊߛߐ߬ߛߐ߬ ߸ ߞߵߏ߬ ߟߊ߫ ߞߋߟߊ ߟߎ߫ ߛߐ߬ߛߐ߫ ، ߊ߬ ߣߌ߫ ߞߊ߬ ߖߘߍ߬ߛߊ߰ߣߦߊ߬ߟߊ߫ ߞߊߝߋߜߍߟߍ߲ ߘߊ߬ߡߊ ߟߊ߫ ߖߊ߬ߡߊߙߌ ߟߊߓߊ߬ߕߏ߬"},{"SurahNumber":11,"VerseNumber":60,"Text":"ߏ߬ ߟߎ߫ ߣߐ߬ߝߍ߬ߜߍ߲߫ ߘߊ߫ ߘߊ߲ߞߊ ߟߋ߬ ߟߊ߫ ߘߎߢߊ߫ ߢߌ߲߬ ߘߐ߫ ߸ ߊ߬ ߣߌ߫ ߟߐ߬ߓߊ ߟߏ߲ ߝߣߊ߫ ߘߐ߫. ߞߏ߬ߞߏ߫ ߊ߯ߘߌ ߟߎ߫ ߟߋ߫ ߓߊ߲߬ ߘߴߊ߬ߟߎ߫ ߡߊ߰ߙߌ ߘߐ߫ ߞߍ߬؟ ߞߏ߬ߞߏ߫ ߤߎ߯ߘߎ߫ ߡߌ߬ߙߌ߲߬ߘߌ߫ ߊ߯ߘߌ ߟߎ߫ ߟߋ߬ ߦߙߐߡߊߖߊ߲߬ߧߊ߬ ߘߊ߫ ߞߍ߬ ߞߵߊ߬ߟߎ߬ ߞߍ߫ ߞߎ߲߫؟"}]}