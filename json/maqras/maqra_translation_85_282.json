{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":10,"VerseNumber":26,"Text":"Tych, którzy czynili dobro, czeka piękna nagroda i jeszcze coś więcej. I nie pokryje ich twarzy pył ani poniżenie. Oni będą mieszkańcami Ogrodu, gdzie przebywać będą na wieki"},{"SurahNumber":10,"VerseNumber":27,"Text":"A ci, którzy popełnili złe czyny, otrzymają jako zapłatę zło podobne. I okryje ich poniżenie; nie będą mieli żadnego obrońcy przed Bogiem! Ich twarze zostaną pokryte jakby mrocznymi płatami nocy. Oni będą mieszkańcami ognia, gdzie pozostaną na wieki"},{"SurahNumber":10,"VerseNumber":28,"Text":"A w Dniu, kiedy zbierzemy ich wszystkich, powiemy wtedy do tych, którzy wymyślali współtowarzyszy: \"Na wasze miejsce, wy i wasi współtowarzysze\" I My ich rozdzielimy, a ich współtowarzysze powiedzą: \"Wy przecież nas nie czciliście"},{"SurahNumber":10,"VerseNumber":29,"Text":"A Bóg wystarczy jako świadek między nami i wami, iż nie dbaliśmy o waszą cześć"},{"SurahNumber":10,"VerseNumber":30,"Text":"Tam doświadczy każda dusza, co ona pierwej uczyniła. Oni zostaną odprawieni do Boga, ich Pana prawdziwego, a odsunie się od nich to, co oni wymyślali"},{"SurahNumber":10,"VerseNumber":31,"Text":"Powiedz: \"Kto daje wam zaopatrzenie z nieba i z ziemi? Kto włada słuchem i spojrzeniem? Kto wyprowadza żywe z martwego? I kto wyprowadza martwe z żywego? I kto zarządza wszelką sprawą?\" Oni powiedzą: \"Bóg. Powiedz im więc: \"Czyż nie będziecie bogobojni"},{"SurahNumber":10,"VerseNumber":32,"Text":"Oto Bóg, Pan wasz prawdziwy! A cóż jest poza prawdą - jeśli nie błąd? Jakże wy jesteście odwróceni"},{"SurahNumber":10,"VerseNumber":33,"Text":"Tak ziściło się słowo twojego Pana na tych, którzy szerzyli zepsucie; bo oto oni nie wierzą"},{"SurahNumber":10,"VerseNumber":34,"Text":"Powiedz: \"Czy wśród waszych współtowarzyszy jest taki, który stwarza po raz pierwszy, a potem powtarza stworzenie?\" Powiedz: \"Bóg stwarza po raz pierwszy, a potem powtarza stworzenie! Jakże wy więc dajecie się wplątać w kłamstwo"},{"SurahNumber":10,"VerseNumber":35,"Text":"Powiedz: \"Czy wśród waszych współtowarzyszy jest taki, który prowadzi prosto ku prawdzie?\" Powiedz: \"To Bóg prowadzi drogą prostą ku prawdzie. Czyż więc ten, kto prowadzi drogą prostą ku prawdzie, nie zasługuje bardziej na to, by postępować za nim, niż ten, który nie prowadzi drogą prostą, ale sam jest prowadzony? Cóż więc z wami? Jak sądzicie"},{"SurahNumber":10,"VerseNumber":36,"Text":"Lecz większość z nich postępuje tylko za domniemaniem! Jednak, zaprawdę, domniemanie nie pomoże nic wobec prawdy. Zaprawdę, Bóg dobrze wie, co wy czynicie"},{"SurahNumber":10,"VerseNumber":37,"Text":"Ten Koran nie mógł być wymyślony poza Bogiem! On jest potwierdzeniem prawdziwości tego, co było przed nim, i wyjaśnieniem Księgi - co do której nie ma żadnej wątpliwości - pochodzącej od Pana światów"},{"SurahNumber":10,"VerseNumber":38,"Text":"Oni, być może, powiedzą: \"Wymyślił go!\" Powiedz: \"Przynieście więc surę podobną do niego i wzywajcie, kogo możecie, poza Bogiem, jeśli jesteście prawdomówni"},{"SurahNumber":10,"VerseNumber":39,"Text":"Tak! Za kłamstwo uznali to, czego nie objęli swoją wiedzą i czego wyjaśnienie jeszcze do nich nie doszło. Podobnie kłam zadawali ci, którzy byli przed nimi. Popatrzże, jaki był ostateczny koniec ludzi niesprawiedliwych"},{"SurahNumber":10,"VerseNumber":40,"Text":"Wśród nich są tacy, którzy w niego wierzą, i są tacy, którzy w niego nie wierzą. A Pan twój zna najlepiej tych, którzy szerzą zepsucie"},{"SurahNumber":10,"VerseNumber":41,"Text":"A jeśli oni będą cię uważać za kłamcę, to powiedz: \"Do mnie należy moje działanie, a do was należy wasze działanie. Wy nie jesteście odpowiedzialni za to, co ja czynię, ani ja nie jestem odpowiedzialny za to, co wy czynicie"},{"SurahNumber":10,"VerseNumber":42,"Text":"Wśród nich są tacy, którzy się tobie przysłuchują. Ale czy ty zmusisz do słuchania głuchych, przecież oni i tak nie rozumieją"},{"SurahNumber":10,"VerseNumber":43,"Text":"I wśród nich są tacy, którzy spoglądają na ciebie. Ale czy ty możesz poprowadzić ślepych, jeśli oni nie widzą"},{"SurahNumber":10,"VerseNumber":44,"Text":"Zaprawdę, Bóg nie czyni ludziom niesprawiedliwości, lecz ludzie sobie samym wyrządzają niesprawiedliwość"},{"SurahNumber":10,"VerseNumber":45,"Text":"W Dniu, kiedy On ich zbierze, wyda im się, że nie, przebywali dłużej, jak tylko jedną godzinę dnia, i poznają siebie nawzajem. A stracą ci, którzy za kłamstwo uznali spotkanie z Bogiem i nie byli prowadzeni drogą prostą"},{"SurahNumber":10,"VerseNumber":46,"Text":"My albo pokażemy ci część z tego, co im obiecujemy, albo wezwiemy cię do Siebie. Do Nas oni powrócą! A Bóg potem będzie świadkiem tego, co oni czynią"},{"SurahNumber":10,"VerseNumber":47,"Text":"Każdy naród ma swojego posłańca. A kiedy przyjdzie ich posłaniec, wszystko będzie między nimi rozstrzygnięte według słuszności i oni nie doznają niesprawiedliwości"},{"SurahNumber":10,"VerseNumber":48,"Text":"Oni mówią: \"Kiedy się spełni ta obietnica, jeśli jesteście prawdomówni"},{"SurahNumber":10,"VerseNumber":49,"Text":"Powiedz: \"Ja nie władam dla samego siebie ani szkodą, ani korzyścią, poza tym, co Bóg zechce.\" Każdy naród ma swój kres. Kiedy nadejdzie ten kres, to oni nie będą w stanie go opóźnić ani o godzinę ani też nie zdołają go przyspieszyć"},{"SurahNumber":10,"VerseNumber":50,"Text":"Powiedz: \"Jak wam się wydaje? Jeśli przyjdzie do was Jego kara, w nocy albo podczas dnia, to jaką jej część chcieliby przyśpieszyć grzesznicy"},{"SurahNumber":10,"VerseNumber":51,"Text":"Czy teraz uwierzycie w nią, kiedy ona na was spadła? Teraz?! Choć przedtem staraliście się ją przyśpieszyć"},{"SurahNumber":10,"VerseNumber":52,"Text":"Wtedy będzie powiedziane tym, którzy byli niesprawiedliwi: \"Zakosztujcie kary wieczności! Czyż nie otrzymaliście zapłaty za to tylko, co sami zarobiliście"}]}