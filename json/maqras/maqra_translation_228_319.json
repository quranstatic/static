{"Id":319,"LanguageCodes":["so","som"],"Name":"som-abdullahhasanja","Author":"Abdullah Hasan Jacob","Language":"Somali","Description":"Somali","Direction":"ltr","Source":"https://quranenc.com/en/browse/somali_yacob","Translations":[{"SurahNumber":70,"VerseNumber":19,"Text":"Hubaal Aadmigu waxaa lagu abuuray sabar yaraan iyo degdegsiinyo"},{"SurahNumber":70,"VerseNumber":20,"Text":"Marka uu dhib taabto waa murugoodaa"},{"SurahNumber":70,"VerseNumber":21,"Text":"Oo marka uu khayr helo waa masuugaa"},{"SurahNumber":70,"VerseNumber":22,"Text":"Kuwa tukada mooyaane"},{"SurahNumber":70,"VerseNumber":23,"Text":"Ee daa’ima salaaddooda"},{"SurahNumber":70,"VerseNumber":24,"Text":"Oo ah kuwa maalkooda uu ugu jiro qayb la yaqaan"},{"SurahNumber":70,"VerseNumber":25,"Text":"Kan tuugsada, iyo kan aan wax heysan"},{"SurahNumber":70,"VerseNumber":26,"Text":"Oo ah kuwaa rumeysan Maalinta is abaal marinta"},{"SurahNumber":70,"VerseNumber":27,"Text":"Ee iyagu ka baqa cadaabta Rabbigood"},{"SurahNumber":70,"VerseNumber":28,"Text":"Hubaal Cadaabta Rabbigaa waa wax aan aamin laga aheyn"},{"SurahNumber":70,"VerseNumber":29,"Text":"Oo ah kuwa ilaaliya xubnahooda gaarka ah"},{"SurahNumber":70,"VerseNumber":30,"Text":"Xagga xaasaskooda ma’ahee ama kuwaa ay gacmahoodu midig hantaan,_oo (markaa) hubaal ma laha wax eed ah"},{"SurahNumber":70,"VerseNumber":31,"Text":"Kiise isagu doona inuu intaas dabo maro, kuwaa weeye kuwa xadgudbayaasha ah"},{"SurahNumber":70,"VerseNumber":32,"Text":"Iyo kuwaa ilaaliya ammaanooyinkooda iyo ballamahooda"},{"SurahNumber":70,"VerseNumber":33,"Text":"Kuwaa iyagu si toosan u guta markhaa- tiyadooda"},{"SurahNumber":70,"VerseNumber":34,"Text":"Oo ah kuwa iyagu xafida oo dhowra salaaddooda"},{"SurahNumber":70,"VerseNumber":35,"Text":"Kuwaas waxay geli doonaan Beeraha Jannada iyagoo sharfan"},{"SurahNumber":70,"VerseNumber":36,"Text":"Muxuuse arrinkoodu yahay kuwaa Xaqa diida waa iyaga u soo degdega hareeraheeda’e"},{"SurahNumber":70,"VerseNumber":37,"Text":"Xagga midigta iyo bidixda koox koox u jooga"},{"SurahNumber":70,"VerseNumber":38,"Text":"Ma wuxuu qof walba oo iyaga ka mid ahi rabaa in laga yeelo inuu galo Jannada barwaaqada ah"},{"SurahNumber":70,"VerseNumber":39,"Text":"Mayee, hubaal Waxaan ka abuurnay waxa ay og yihiin"},{"SurahNumber":70,"VerseNumber":40,"Text":"Mayee se! Waxaan ku dhaartay Rabbiga bariyada iyo galbeedyada inaan xaqiiq Karno"},{"SurahNumber":70,"VerseNumber":41,"Text":"Inaan ku beddelno (Kuwo kale) oo ka wanaagsan; oo ma nalaga adkaan doono"},{"SurahNumber":70,"VerseNumber":42,"Text":"Ee isaga tag iyaga keligood inay ku socdaan waxyaalo aan jirin oo been ah oo iska cayaaraan, jeer ay qaabilaan fool ka fool Maalintooda loogu gooddiyo"},{"SurahNumber":70,"VerseNumber":43,"Text":"Maalinta ay ka soo bixi doonaan qu- buuraha iyagoo degdegaya sida inay u tartarmayaan calaamo loo taagay"},{"SurahNumber":70,"VerseNumber":44,"Text":"Indhahoodu rogan yihiin, dulli baa dabooli doona (korka oo dhan)! Taasu waa Maalintii loogu gooddiyey"},{"SurahNumber":71,"VerseNumber":1,"Text":"Hubaal Waxaanu u soo dirnay Nuux dadkiisii (Annagoo leh): U dig dadkaaga inta aysan u iman cadaab xanuun badan"},{"SurahNumber":71,"VerseNumber":2,"Text":"Wuxuu yidhi: Dadkaygiiyow! Hubaal waxaan anigu idiin ahay dige cad"},{"SurahNumber":71,"VerseNumber":3,"Text":"Inaad caabudddaan Allaah, oo aad dhowrtaan (xilka uu idin saaray), oo anigana i adeeca"},{"SurahNumber":71,"VerseNumber":4,"Text":"Wuxuu idiin dhaafi wax ka mid ah dambiyadiinna, oo idiin dib dhigi ilaa muddo magacaaban. hubaal, muddada Alle gooyey marka ay timaaddo lama dib dhigo, waase haddii aad og tihiin"},{"SurahNumber":71,"VerseNumber":5,"Text":"Wuxuu yidhi: Rabbiyow! Hubaal waxaan anigu ugu baaqay (Towxiidka) dadkeygii habeen iyo maalinba"},{"SurahNumber":71,"VerseNumber":6,"Text":"Ha yeeshee baaqeygu uma uusan kordhin waxaan aheyn didmo"},{"SurahNumber":71,"VerseNumber":7,"Text":"Oo mar kastoo aan u baaqo si aad ugu dambi dhaafto, waxay dhex geliyaan farahooda dhegahooda2, oo isku dadaan maryahooda, oo madax adaygaan oo waxaa ka buuxsama kibir iyo san taag"},{"SurahNumber":71,"VerseNumber":8,"Text":"Haddana hubaal waxaan ugu baaqay (Towxiidka) si cod kore ah"},{"SurahNumber":71,"VerseNumber":9,"Text":"Haddana hubaal waxaan ula hadlay iyaga si guud , oo waxaan ula hadlay iyaga si gaar ah (sir iyo saaqba)"},{"SurahNumber":71,"VerseNumber":10,"Text":"Markaas waxaan idhi: Ka barya dambi dhaaf Rabbigiin; hubaal waa Dambi Dhaaf Badane’e"},{"SurahNumber":71,"VerseNumber":11,"Text":"Wuxuu u soo diri doonaa dushiinna daruur idiin shubeysa roob darar ah"},{"SurahNumber":71,"VerseNumber":12,"Text":"Oo idinku deeqi maal iyo awlaad, oo idiin yeeli beero, oo idiin yeeli webiyaal"},{"SurahNumber":71,"VerseNumber":13,"Text":"Maxaa idinku dhacay aydaan uga cabsoon Weynida Ilaahay"},{"SurahNumber":71,"VerseNumber":14,"Text":"Oo dhab ahaan wuxuu idin abuuray idinkoo soo maray heerar (kala duwan)"},{"SurahNumber":71,"VerseNumber":15,"Text":"Mawaydan arag sida Allaah u abuuray toddobada samo ee kala korreeya"},{"SurahNumber":71,"VerseNumber":16,"Text":"Oo yeelay dayaxa dhexdiis nuur, oo ka yeelay qorraxda nal"},{"SurahNumber":71,"VerseNumber":17,"Text":"Oo Allaah Wuxuu idinka soo bixiyey dhulka bixitaan"},{"SurahNumber":71,"VerseNumber":18,"Text":"Markaas idinku celin gudahiisa oo idinka soo bixin baxsiis (Cusub)"},{"SurahNumber":71,"VerseNumber":19,"Text":"Oo Allaah Wuxuu idiinka yeelay dhulka gogol fidsan"},{"SurahNumber":71,"VerseNumber":20,"Text":"Si aad ugu socotaan dhexdiisa waddooyin waasic ah"},{"SurahNumber":71,"VerseNumber":21,"Text":"Nuux wuxuu yidhi: Rabbiyow! Hubaal waa ii caasiyeen, oo raaceen mid isagu maalkiisu iyo awlaaddiisu aysan u kordhin waxaan aheyn khasaaro"},{"SurahNumber":71,"VerseNumber":22,"Text":"Oo waxay qooleen shirqool aad u weyn"},{"SurahNumber":71,"VerseNumber":23,"Text":"Oo waxay yidhaahdeen: Sinnaba ha uga tegina ilaahyadiinna, hana ka tegina Wadd ama Suwaac ama Yaquus iyo Yacuuq iyo Nasar"},{"SurahNumber":71,"VerseNumber":24,"Text":"Oo xaqiiq waxay lumiyeen in badan, oo ha u kordhin gar ma qaatayaasha waxaan aheyn habow"},{"SurahNumber":71,"VerseNumber":25,"Text":"Gefafkoodii dartood baa loo qarqiyey, markaas laga yeelay inay galaan Naar, marka ma helin cid u soo gargaarta Allaah sokadi"},{"SurahNumber":71,"VerseNumber":26,"Text":"Oo Nuux wuxuu yidhi: Rabbiyow! Ha kaga tegin dhulka korkiisa axad deggan oo ka mid ah gaalada"},{"SurahNumber":71,"VerseNumber":27,"Text":"Waayo hubaal haddii aad deyso iyaga, waxay dhumin addoomahaaga, oo ma dhali doonaan waxaan aheyn faajir, abaal dhac badan"},{"SurahNumber":71,"VerseNumber":28,"Text":"Rabbiyow! Ii Dambi dhaaf aniga, iyo waalidkeyba iyo qofkii soo gala gurigeyga isagoo mu’min ah, iyo mu’miniinta iyo mu’minooyinka. Oo ha u kordhin daalimiinta (mushrikiinta, gaalada, iwm,) waxaan aheyn burbur iyo baabba’a"}]}