{"Id":447,"LanguageCodes":["uk","ukr"],"Name":"ukr-mykhayloyakubov","Author":"Mykhaylo Yakubovych","Language":"Ukrainian","Description":"Ukrainian","Direction":"ltr","Source":"","Translations":[{"SurahNumber":30,"VerseNumber":1,"Text":"Аліф. Лям. Мім"},{"SurahNumber":30,"VerseNumber":2,"Text":"Переможені ромеї"},{"SurahNumber":30,"VerseNumber":3,"Text":"у найближчих землях. Але після своєї поразки переможуть вони"},{"SurahNumber":30,"VerseNumber":4,"Text":"за кілька років. Влада належала Аллагу раніше і буде належати далі. Того дня віруючі зрадіють"},{"SurahNumber":30,"VerseNumber":5,"Text":"допомозі Аллага. Він допомагає, кому побажає. Він — Всемогутній, Милостивий"},{"SurahNumber":30,"VerseNumber":6,"Text":"Така обіцянка Аллага. Аллаг не порушує Своєї обіцянки, але ж більшість людей не знає"},{"SurahNumber":30,"VerseNumber":7,"Text":"Вони знають про земне життя тільки явне, а до життя наступного вони неуважні"},{"SurahNumber":30,"VerseNumber":8,"Text":"Невже вони не замислювалися про себе? Аллаг створив небеса, землю й те, що між ними, лише в істині й на певний строк. Але ж більшість людей не вірують у зустріч зі своїм Господом"},{"SurahNumber":30,"VerseNumber":9,"Text":"Невже вони не подорожували землею та не бачили, яким був кінець тих, які жили раніше за них? Вони переважали їх силою, краще обробляли землю та заселяли її. Їхні посланці приходили до них із ясними знаменнями. Аллаг не чинив із ними несправедливо — вони самі були несправедливі до себе"},{"SurahNumber":30,"VerseNumber":10,"Text":"Кінцем тих, які чинили зло, стало зло, адже вони вважали знамення Аллага брехнею та глузували з них"},{"SurahNumber":30,"VerseNumber":11,"Text":"Аллаг починає творіння, потім повторює його, а потім до Нього ви повернетесь"},{"SurahNumber":30,"VerseNumber":12,"Text":"Коли настане Час, розгубляться грішники"},{"SurahNumber":30,"VerseNumber":13,"Text":"Ніхто з їхніх спільників не заступиться за них, і вони відкинуть тих спільників"},{"SurahNumber":30,"VerseNumber":14,"Text":"Того Дня, коли настане Час, усі розділяться"},{"SurahNumber":30,"VerseNumber":15,"Text":"Ті, які увірували й робили добро, будуть насолоджуватися в садах"},{"SurahNumber":30,"VerseNumber":16,"Text":"а ті, які не увірували та вважали брехнею Наші знамення й зустріч у наступному житті, зазнають покарання"},{"SurahNumber":30,"VerseNumber":17,"Text":"Тож прославляйте Аллага, коли настає вечір і коли настає ранок"},{"SurahNumber":30,"VerseNumber":18,"Text":"Йому належить хвала на небесах і на землі. [Прославляйте] Його надвечір та в полудень"},{"SurahNumber":30,"VerseNumber":19,"Text":"Він виводить живе з мертвого, а мертве з живого. Він оживляє землю після її смерті; так само й вас виведуть із могил"},{"SurahNumber":30,"VerseNumber":20,"Text":"Серед Його знамень — те, що Він створив вас із праху. Після цього ви стали людьми й розселяєтесь"},{"SurahNumber":30,"VerseNumber":21,"Text":"Серед Його знамень — те, що Він створив вам дружин із вас самих, щоб ви знаходили в них спокій, і встановив між вами любов і милосердя. Воістину, в цьому — знамення для людей, які думають"},{"SurahNumber":30,"VerseNumber":22,"Text":"Серед Його знамень — створення небес і землі, а також відмінності між мовами й кольорами. Воістину, в цьому – знамення для жителів світів"},{"SurahNumber":30,"VerseNumber":23,"Text":"Серед Його знамень — ваш сон уночі та вдень, а також пошуки Його милості. Воістину, в цьому — знамення для людей, які здатні слухати"},{"SurahNumber":30,"VerseNumber":24,"Text":"Серед Його знамень — те, що Він показує вам блискавку, щоб викликати страх і надію, а також проливає з неба воду, щоб оживити нею землю після її смерті. Воістину, в цьому — знамення для людей, які розуміють"},{"SurahNumber":30,"VerseNumber":25,"Text":"Серед Його знамень — те, що небо та земля тримаються за Його наказом. Щойно Він покличе вас, ви одразу вийдете з землі"},{"SurahNumber":30,"VerseNumber":26,"Text":"Йому належить усе, що на небесах і на землі. Усі покірні Йому"},{"SurahNumber":30,"VerseNumber":27,"Text":"Він — Той, Хто починає творіння, а потім повторює його. І це для Нього легко! Аллагу належать найвищі якості, і Він — Всемогутній, Мудрий"},{"SurahNumber":30,"VerseNumber":28,"Text":"Аллаг навів вам як притчу вас самих. Чи є серед невільників, якими оволоділи ваші правиці, спільники в тому, чим Ми наділили вас, та яких ви боїтеся так, як боїтеся одне одного? Ось так Ми роз’яснюємо знамення для людей, які розуміють"},{"SurahNumber":30,"VerseNumber":29,"Text":"Та ж ні! Ті, які чинять несправедливо, йдуть за своїми пристрастями без жодного знання. Хто ж поведе прямим шляхом тих, кого Аллаг увів в оману? Немає у них помічників"},{"SurahNumber":30,"VerseNumber":30,"Text":"Поверни своє обличчя до релігії як ханіф! Це — вроджена якість, із якою Аллаг створив людей. Немає зміни в творінні Аллага. Це є правильна релігія — але ж більшість людей не знає"}]}