{"Id":66,"LanguageCodes":["bs","bos"],"Name":"bos-muhamedmehanovi","Author":"Muhamed Mehanovic","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_mihanovich/v1.1.0-csv.1 , https://quranenc.com/en/browse/bosnian_mihanovich , https://quranenc.com ,","Translations":[{"SurahNumber":16,"VerseNumber":75,"Text":"Allah navodi primjer roba u tuđem vlasništvu, koji ništa nema, i onoga kome smo Mi lijepu opskrbu dali i koji udjeljuje iz toga, i tajno i javno - zar su oni jednaki?! Neka je hvaljen Allah! Ali, većina njih ne zna"},{"SurahNumber":16,"VerseNumber":76,"Text":"Allah vam navodi kao primjer dvojicu ljudi, od kojih je jedan gluhonijem, koji ni za šta nije sposoban, i koji je na teretu gospodaru svome - kud god ga pošalje, nikakva dobra ne donese. Da li je on jednak onom koji traži da se pravedno postupa, a i sam je na Pravom putu"},{"SurahNumber":16,"VerseNumber":77,"Text":"Allah zna sve tajne nebesa i Zemlje! A Smak svijeta će kao treptaj oka, ili još brže, doći - zaista Allah nad svime ima moć"},{"SurahNumber":16,"VerseNumber":78,"Text":"Allah vas iz nutrina majki vaših izvodi dok još ništa ne znate, i daje vam sluh i vid i razum - da biste se zahvaljivali"},{"SurahNumber":16,"VerseNumber":79,"Text":"Zar oni ne vide ptice kako su potčinjene u prostranstvu nebeskom?!, njih samo Allah drži. Tu su, zaista, dokazi ljudima koji vjeruju"},{"SurahNumber":16,"VerseNumber":80,"Text":"Allah vam daje smiraj u vašim kućama, i daje vam od kože stoke šatore, koje lahko nosite dok putujete i kad se smjestite, a od vune njihove, i dlake njihove, i kostrijeti njihove imovinu i odjeću, sve do određenog roka"},{"SurahNumber":16,"VerseNumber":81,"Text":"Allah vam u onome što je stvorio hlad daje, i skloništa u brdima vam daje, i odjeću koja vas čuva od vrućine daje vam, a i odjeću koja vas od vlastite sile štiti - tako vam upotpunjava blagodat Svoju da biste bili predani"},{"SurahNumber":16,"VerseNumber":82,"Text":"A ako se oni okrenu - pa tvoja je dužnost samo da jasno saopćiš"},{"SurahNumber":16,"VerseNumber":83,"Text":"Iako znaju za blagodat Allahovu, opet je poriču i većina njih nevjernici su"},{"SurahNumber":16,"VerseNumber":84,"Text":"A na Dan kada iz svakog naroda svjedoka podignemo, nevjernicima neće biti dopušteno da se pravdaju, niti će im biti udovoljeno da blagonaklonost za povratak traže"},{"SurahNumber":16,"VerseNumber":85,"Text":"Kad se oni koji su zulum činili osvjedoče u patnju, u tome olakšanja niti odgode neće imati"},{"SurahNumber":16,"VerseNumber":86,"Text":"A kad oni koji su Njemu druge u obožavanju pridruživali vide svoja božanstva, reći će:\"Gospodaru naš, ovo su naša božanstva koja smo, mimo Tebe, molili.\" Ona će im dobaciti: \"Vi ste, uistinu, lažljivci"},{"SurahNumber":16,"VerseNumber":87,"Text":"I oni će se toga dana Allahu pokoriti, i nestat će ono što su lažno obožavali"},{"SurahNumber":16,"VerseNumber":88,"Text":"Onima koji nisu vjerovali i koji su od Allahova puta odvraćali, povećat ćemo patnju preko patnje, zato što su smutnju pravili"},{"SurahNumber":16,"VerseNumber":89,"Text":"I sjeti se Dana kada protiv svakog naroda oživimo po jednog svjedoka, iz njega samog, i tebe dovedemo kao svjedoka protiv ovih! Mi tebi objavljujemo Knjigu kao objašnjenje za sve - kao uputu, i milost, i radosnu vijest za muslimane"}]}