{"Id":218,"LanguageCodes":["kk","kaz"],"Name":"kaz-khalifahaltai","Author":"Khalifah Altai","Language":"Kazakh","Description":"Kazakh","Direction":"ltr","Source":"","Translations":[{"SurahNumber":29,"VerseNumber":1,"Text":"Ұғымын Алла біледі"},{"SurahNumber":29,"VerseNumber":2,"Text":"Адамдар: \"Сендік\" деумен сыналмай қойып қойылатындықтарын ойлай ма"},{"SurahNumber":29,"VerseNumber":3,"Text":"Рас олардан бұрынгыларды да сынаған едік. Сондай-ақ Алла, әлбетте шыншылдарды да біледі, өтірікшілерді де біледі"},{"SurahNumber":29,"VerseNumber":4,"Text":"Немесе жамандық істегендер, Бізден қашып құтыламыз деп, ойлай ма? Олар нендей жаман үкім береді"},{"SurahNumber":29,"VerseNumber":5,"Text":"Кім Аллаға жолығуды үміттенсе, әрине Алланың белгілі мезгілі келеді. Ол, аса естуші, толық білуші"},{"SurahNumber":29,"VerseNumber":6,"Text":"Біреу игілік үшін күрессе, сөзсіз өзі үшін күреседі. Әрине Алла, әлемнен бай"},{"SurahNumber":29,"VerseNumber":7,"Text":"Сондай иман келтіріп, ізгі іс істегендердің жамандықтарын әлбетте жоямыз да өздерін істегендерінен көрі жақсырақ сыйлыққа бөлейміз"},{"SurahNumber":29,"VerseNumber":8,"Text":"Адам баласына әке-шешесіне жақсылық қылуды нұсқадық. Егер екеуі саған білмеген нәрсеңді Маған ортақ қосуыңа тырысса, онда ол екеуіне бағынба. Қайтар жерің Мен жақ. Сол уақытта сендерге не істегендеріңді түсіндіремін"},{"SurahNumber":29,"VerseNumber":9,"Text":"Ал иман келтіріп, ізгі іс істегендерді игілерге қосамыз"},{"SurahNumber":29,"VerseNumber":10,"Text":"Адамдардың кейбірі: \"Аллаға иман келтірдік\" дейді де олар Алла жолында жапа тартса, адамдардың кесірін, Алланың азабындай көреді. Әлбетте Раббыңнан бір нүсырат келетін болса: \"Әрине біз сендермен бірге едік\" дейді. Алла әлемдегілердің көңілдеріндегіні жақсы біледі емес пе"},{"SurahNumber":29,"VerseNumber":11,"Text":"Әлбетте Алла иман келтіргендерді де біледі. Әрине мүнафықтарды да біледі"},{"SurahNumber":29,"VerseNumber":12,"Text":"Сондай кәпірлер, иман келтіргендерге: \"Біздіқ жолымызға ілесіңдер, қателіктеріңді біз көтерейік\" деді. Негізінен олар, бұлардың күнәларынан еш нәрсе көтеруші емес. Расында олар суайт"},{"SurahNumber":29,"VerseNumber":13,"Text":"Әрине олар, өз жүктерін де онымен бірге басқа жүктер де көтереді. Әлбетте олар қиямет күні, жасама істерінен сұраққа тартылады"},{"SurahNumber":29,"VerseNumber":14,"Text":"Рас Нұх (Ғ.С.) ты еліне жібердік. Сонда олардың ішінде тоғыз жүз елу жыл түрды. Сол уақытта оларды топан басып алды, олар; залым еді"},{"SurahNumber":29,"VerseNumber":15,"Text":"Оны және кемедегі жолдастарын құтқарып, ол уақиғаны әлемдерге ғибрат қылдық"},{"SurahNumber":29,"VerseNumber":16,"Text":"Ыбырайым (Ғ.С.) ды да. Сол уақытта еліне: \"Аллаға құлшылық қылыңдар да Одан қорқыңдар. Егер білсеңдер, оларың сендер үшін хайырлы\" деді"},{"SurahNumber":29,"VerseNumber":17,"Text":"Алладан өзге табынғандарың, сендерге ризық бере алмайды. Онда ризықты Алланың қасынан іздеңдер. Оған құлшылық қылыңдар да Оған шүкір етіңдер. Сол жаққа қайтарыласыңдар"},{"SurahNumber":29,"VerseNumber":18,"Text":"Егер сендер жасынға шығарсаңдар, расында бұрынғы үмметтер де жасынға айналдырған. Пайғамбардың міндеті ашық жалғастыру ғана"},{"SurahNumber":29,"VerseNumber":19,"Text":"Олар көрмеді ме? Алла жаратуды қалай бастайды, сосын оны қайтарады. Расында Бұл Аллаға оңай"},{"SurahNumber":29,"VerseNumber":20,"Text":"(Мұхаммед Ғ.С.): \"Жер жүзінде кезіңдер де жаратуды қалай бастап, сосын екінші жасауды да жасайды. Көріңдер! Расында Алланың әр нәрсеге күші жетеді\" де"},{"SurahNumber":29,"VerseNumber":21,"Text":"Кімді қаласа, азап қылады да кімді қаласа, мәрхамет етеді. Сондай-ақ Сол жаққа бұрыласыңдар"},{"SurahNumber":29,"VerseNumber":22,"Text":"Сендер жерде де көкте де Алланы әлсірете алмайсыңдар. Сондай-ақ сендерге Алладан өзге не дос не жәрдемші жоқ"},{"SurahNumber":29,"VerseNumber":23,"Text":"Сондай Алланың аяттарына әрі өзіне қауышуға қарсы келгендер; міне солар, рахметімнен күдер үзді. Сондай-ақ олар үшін күйзелтуші азап бар"},{"SurahNumber":29,"VerseNumber":24,"Text":"Сонда елінің жауабы: \"Ыбырайыиды өлтіріңдер немесе оны өртеңдер\" деу ғана болды. Алла оны оттан құтқарды. Сөз жоқ, бұнда сенген елге ғибраттар бар"},{"SurahNumber":29,"VerseNumber":25,"Text":"(Ыбырайым Ғ.С.): \"Шын мәнінде сендер дүние тіршілігінде өзара достық үшін Алладан өзге бұттар жасап алдыңдар. Сосын қиямет күні бір-біріңе қарсы шығып, бір-біріңді қарғайсыңдар да орындарың тозақ болып, сендерге ешбір жәрдемші болмайды\" деді"}]}