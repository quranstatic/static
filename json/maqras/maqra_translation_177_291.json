{"Id":291,"LanguageCodes":["ro","ron"],"Name":"ron-georgegrigore","Author":"George Grigore","Language":"Romanian","Description":"Romanian","Direction":"ltr","Source":"http://tanzil.net","Translations":[{"SurahNumber":36,"VerseNumber":28,"Text":"După el, nu am pogorât din cer vreo oştire asupra poporului său şi nici nu vor pogorî"},{"SurahNumber":36,"VerseNumber":29,"Text":"Nu va fi decât un singur Strigăt, şi vor fi cu toţii stinşi"},{"SurahNumber":36,"VerseNumber":30,"Text":"Vai vouă, robilor! Nici un trimis n-a venit la ei, fără ca ei să nu-şi bată joc de el"},{"SurahNumber":36,"VerseNumber":31,"Text":"N-au văzut ei oare câte leaturi am nimicit înaintea lor şi care nu se vor mai întoarce niciodată la ei"},{"SurahNumber":36,"VerseNumber":32,"Text":"Nu există nimeni care să nu fie înfăţişat înaintea Noastră"},{"SurahNumber":36,"VerseNumber":33,"Text":"Pentru ei este un semn pământul mort căruia Noi îi dăm viaţă şi dăm la iveală din el grâne din care ei mănâncă"},{"SurahNumber":36,"VerseNumber":34,"Text":"Noi am rânduit pe el livezile de curmali şi podgoriile de vie şi am făcut să ţâşnească izvoare"},{"SurahNumber":36,"VerseNumber":35,"Text":"ca ei să mănânce din rodul lui şi ceea ce au trudit mâinile lor. Nu sunt oare mulţumitori"},{"SurahNumber":36,"VerseNumber":36,"Text":"Mărire Celui ce a creat soiurile toate cele ce cresc din pământ de la sine şi cele de la ei şi cele pe care nu le cunosc"},{"SurahNumber":36,"VerseNumber":37,"Text":"Este un semn pentru ei noaptea din care Noi dezghiocăm ziua şi ei rămân în beznă"},{"SurahNumber":36,"VerseNumber":38,"Text":"şi soarele ce aleargă spre un culcuş al lui, căci aceasta este sorocirea Puternicului, Ştiutorului"},{"SurahNumber":36,"VerseNumber":39,"Text":"Şi luna căreia i-am sorocit coborâşurile până când se întoarnă asemnea unei cozi de frunză de curmal, veche şi scorojită"},{"SurahNumber":36,"VerseNumber":40,"Text":"Soarelui nu i se cuvine să prindă luna, şi nici nopţii să o ia înaintea zilei, ci toate plutesc în cerc"},{"SurahNumber":36,"VerseNumber":41,"Text":"Pentru ei este un semn că le-am purtat seminţia pe corabia încărcată"},{"SurahNumber":36,"VerseNumber":42,"Text":"Şi lor le-am creat asemenea ei ca să urce pe ele"},{"SurahNumber":36,"VerseNumber":43,"Text":"Dacă am voi, i-am îneca, şi nu ar avea nici un ajutor şi nu ar fi mântuiţi"},{"SurahNumber":36,"VerseNumber":44,"Text":"decât cu milostivenie de la Noi şi o bucurie vremelnică"},{"SurahNumber":36,"VerseNumber":45,"Text":"Când li se spune: “Temeţi-vă de ceea ce este înaintea voastră şi de ceea ce este în urma voastră! Poate veţi fi miluiţi!”"},{"SurahNumber":36,"VerseNumber":46,"Text":"Nu a fost nici un semn din semnele Domnului lor care le-a venit fără ca ei să nu îi întoarcă spatele"},{"SurahNumber":36,"VerseNumber":47,"Text":"Când li se spune: “Daţi milostenie din ceea ce v-a înzestrat Dumnezeu!”, cei care tăgăduiesc spun celor care cred: “Noi să-l hrănim pe cel care Dumnezeu l-ar putea hrăni, dacă ar voi? Voi sunteţi într-o vădită rătăcire.”"},{"SurahNumber":36,"VerseNumber":48,"Text":"Ei spun: “Pe când această făgăduială, dacă spuneţi adevărul?”"},{"SurahNumber":36,"VerseNumber":49,"Text":"Ei nu au de aşteptat, căci un singur Strigăt îi va lua pe când se învrăjbesc"},{"SurahNumber":36,"VerseNumber":50,"Text":"Nu vor putea lăsa ceva cu limbă de moarte, şi nici la ai lor să se întoarcă"},{"SurahNumber":36,"VerseNumber":51,"Text":"Şi când în trâmbiţă se va sufla, din morminte se vor grăbi către Domnul lor"},{"SurahNumber":36,"VerseNumber":52,"Text":"Ei vor spune atunci: “Vai nouă! Cine ne-a sculat din aşternutul nostru"},{"SurahNumber":36,"VerseNumber":53,"Text":"Aceasta este ceea ce Milostivul v-a făgăduit. Trimişii au spus Adevărul! Nu va fi decât un singur Strigăt şi toţi vor fi aduşi înaintea Noastră"},{"SurahNumber":36,"VerseNumber":54,"Text":"Nimeni, în Ziua aceea, nu va fi nedreptăţit cu ceva. Nu veţi fi răsplătiţi decât pentru ceea ce aţi făptuit"},{"SurahNumber":36,"VerseNumber":55,"Text":"În Ziua aceea, singura trudă, a celor din Rai, va fi să se desfete"},{"SurahNumber":36,"VerseNumber":56,"Text":"Împreună cu soaţele lor, vor sta sub umbrare, aşezaţi pe paturi de nuntă"},{"SurahNumber":36,"VerseNumber":57,"Text":"Vor avea acolo fructe şi vor avea ceea ce vor cere"},{"SurahNumber":36,"VerseNumber":58,"Text":"“Pace!” O vorbă de la un Domn Milos"},{"SurahNumber":36,"VerseNumber":59,"Text":"O, nelegiuiţilor! Treceţi deoparte în Ziua aceea"}]}