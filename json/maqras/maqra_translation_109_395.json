{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":16,"VerseNumber":51,"Text":"ALLAH, \"İki tanrı edinmeyin, O'ndan başka tanrı yoktur. Sadece benden çekinin,\" demiştir"},{"SurahNumber":16,"VerseNumber":52,"Text":"Göklerde ve yerde ne varsa O'nundur. Din de sürekli sadece O'nundur. ALLAH'tan başkasını mı sayıyorsunuz"},{"SurahNumber":16,"VerseNumber":53,"Text":"Size ulaşan her nimet ALLAH'tandır. Nitekim, bir sıkıntıya uğradığınızda sadece O'na yalvarırsınız"},{"SurahNumber":16,"VerseNumber":54,"Text":"Ne var ki, sizden o sıkıntıyı kaldırdığı zaman, sizden bir grup hemen Rab'lerine ortak koşmaya başlar"},{"SurahNumber":16,"VerseNumber":55,"Text":"Kendilerine verilene nankörlük ederek... Keyfinize bakın; yakında mutlaka bileceksiniz"},{"SurahNumber":16,"VerseNumber":56,"Text":"Kendilerine verdiğimiz rızıklardan bilinçsizlere bir pay ayırırlar. ALLAH'a andosun ki siz bu uydurduğunuz şeylerden sorulacaksınız"},{"SurahNumber":16,"VerseNumber":57,"Text":"Yüce ALLAH'a kızları ayırıyorlar; kendilerine de hoşlandıklarını"},{"SurahNumber":16,"VerseNumber":58,"Text":"Onlardan birine dişi müjdelendiği zaman, büyük bir öfkeyle yüzü kapkara kesilir"},{"SurahNumber":16,"VerseNumber":59,"Text":"Kendisine müjdelenen 'kötülükten' utanarak halkından kendini gizlemeye çalışır. Şimdi onu utana utana tutsun mu, yoksa toprağa mı gömsün! Ne kötü yargıda bulunuyorlar"},{"SurahNumber":16,"VerseNumber":60,"Text":"Ahirete inanmıyanlar kötü örneği oluştururlar; halbuki en yüce örnekler ALLAH'ındır. O Üstündür, Bilgedir"},{"SurahNumber":16,"VerseNumber":61,"Text":"ALLAH zulümlerinden dolayı insanları cezalandırsaydı orada bir yaratık bırakmazdı; ne var ki onları belli bir süreye kadar erteler. Sürelerinin sonu geldiği zaman da ne bir saat öne alınırlar, ne de ertelenirler"},{"SurahNumber":16,"VerseNumber":62,"Text":"Hoşlanmadıkları şeyleri ALLAH'a malediyorlar ve kendilerinin iyi hakkettikleri yalanını dillerinde geveliyorlar. Elbette, ateşe terkedilecekler"},{"SurahNumber":16,"VerseNumber":63,"Text":"ALLAH'a andolsun ki senden önceki toplumlara da elçiler gönderdiğimizde şeytan işlerini onlara güzel gösterdi. Nitekim onların velisi (yakın arkadaşı) bugün odur. Onlar acı bir azaba mahkum olmuşlardır"},{"SurahNumber":16,"VerseNumber":64,"Text":"Sana bu kitabı indirdik ki, anlaşmazlığa düştükleri konuları kendilerine bildiresin. Bu kitap, inanan bir topluluk için bir yol göstericidir, bir rahmettir"},{"SurahNumber":16,"VerseNumber":65,"Text":"ALLAH gökten bir su indirir ve onunla yeryüzünü ölümünden sonra diriltir. Dinleyen bir toplum için bunda bir işaret vardır"},{"SurahNumber":16,"VerseNumber":66,"Text":"Sizin için çiftlik hayvanlarında da dersler vardır. İçmeniz için karınlarından, yani sindirilmiş yiyecek ile kan arasından çıkan bir maddeyi size sunuyoruz: İçimi lezzetli saf süt"},{"SurahNumber":16,"VerseNumber":67,"Text":"Ve hurma ağaçlarının meyvelerinden, üzümlerden hem sarhoş edici içkiler ve hem de güzel bir rızık elde edersiniz. Akleden bir toplum için bunda bir işaret vardır"},{"SurahNumber":16,"VerseNumber":68,"Text":"Ve Rabbin arıya vahyetti: \"Dağlardan, ağaçlardan ve kurdukların (kovanlar) dan evler edin"},{"SurahNumber":16,"VerseNumber":69,"Text":"Sonra, her çeşit meyveden ye ve Rabbinin planını aynen izle.\" Karınlarından, insanlar için şifa içeren çeşitli renklerden bir içecek çıkar. Düşünen insanlar için bunda bir işaret vardır"},{"SurahNumber":16,"VerseNumber":70,"Text":"Ve sizi ALLAH yarattı, sonra da yaşamınıza son verir. Sizden bazıları hayatın en kötü zamanına kadar yaşatılır ki bilgiden sonra hiçbir şeyi bilmesin. ALLAH Bilendir, Her Şeye Gücü Yetendir"},{"SurahNumber":16,"VerseNumber":71,"Text":"ALLAH rızık (varlık) açısından sizi birbirinize üstün kılmıştır. Nitekim, üstün kılınanlar, emirleri altındakilerle varlıklarını eşit paylaşmazlar. ALLAH'ın nimetini mi reddediyorlar"},{"SurahNumber":16,"VerseNumber":72,"Text":"Ve ALLAH kendi cinsinizden sizin için eşler yarattı, eşlerinizden de sizin için çocuklar ve torunlar yarattı ve size güzel rızıklar verdi. Böyleyken onlar batıla inanıp ALLAH'ın nimetine nankörlük mü ediyorlar"},{"SurahNumber":16,"VerseNumber":73,"Text":"ALLAH'ı bırakıp, kendilerine göklerden ve yerden rızık sağlamıyan aciz kişilere kulluk ediyorlar"},{"SurahNumber":16,"VerseNumber":74,"Text":"Öyleyse, ALLAH'a örnekler vermeyiniz; siz bilmezken ALLAH bilir"}]}