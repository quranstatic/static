{"Id":151,"LanguageCodes":["fa","fas"],"Name":"fas-abolfazlbahramp","Author":"Abolfazl Bahrampour","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":25,"VerseNumber":21,"Text":"و كسانى كه به لقاى ما اميد ندارند گفتند: چرا فرشتگان بر ما نازل نشدند؟ يا پروردگارمان را نمى‌بينيم؟ راستى كه آنها در باره‌ى خويشتن تكبر ورزيدند و طغيان كردند، طغيانى بزرگ"},{"SurahNumber":25,"VerseNumber":22,"Text":"روزى كه فرشتگان را ببينند، بشارتى در آن روز براى مجرمان نخواهد بود و [به التماس‌] مى‌گويند: ما را امان دهيد و معاف داريد"},{"SurahNumber":25,"VerseNumber":23,"Text":"و به سراغ اعمالى كه كرده‌اند مى‌رويم و آن را چون گردى پراكنده بر باد مى‌دهيم"},{"SurahNumber":25,"VerseNumber":24,"Text":"آن روز جايگاه اهل بهشت بهتر و استراحتگاهشان نيكوتر است"},{"SurahNumber":25,"VerseNumber":25,"Text":"و روزى كه آسمان با ابرهايش بشكافد و فرشتگان چنان كه بايد فرستاده شوند"},{"SurahNumber":25,"VerseNumber":26,"Text":"آن روز فرمانروايى، واقعى و از آن [خداى‌] رحمان است و روزى است كه بر كافران بسى دشوار خواهد بود"},{"SurahNumber":25,"VerseNumber":27,"Text":"و روزى كه ستمكار دست‌هاى خود را به دندان گزد و گويد: اى كاش با پيامبر راهى پيش مى‌گرفتم"},{"SurahNumber":25,"VerseNumber":28,"Text":"اى واى بر من، كاش فلانى را دوست خود نگرفته بودم"},{"SurahNumber":25,"VerseNumber":29,"Text":"همانا مرا از قرآن پس از آن كه براى من آمده بود دور ساخت و شيطان همواره خوار كننده و فرو گذارنده‌ى انسان بوده است"},{"SurahNumber":25,"VerseNumber":30,"Text":"و پيامبر گويد: پروردگارا! قوم من اين قرآن را رها كردند"},{"SurahNumber":25,"VerseNumber":31,"Text":"و اين گونه براى هر پيامبرى دشمنى از ميان مجرمان قرار داديم، و همين بس كه پروردگارت راهنما و ياور [تو] باشد"},{"SurahNumber":25,"VerseNumber":32,"Text":"و كسانى كه كافر شدند گفتند: چرا قرآن يكجا بر او نازل نشده است؟ اين گونه [فرستاديم‌] تا دل تو را به وسيله آن استوار گردانيم و آن را به تدريج بر تو خوانديم"},{"SurahNumber":25,"VerseNumber":33,"Text":"و براى تو هيچ مثلى نمى‌آورند مگر آن كه [پاسخى‌] حق و تفسيرى نيكوتر برايت مى‌آوريم"},{"SurahNumber":25,"VerseNumber":34,"Text":"كسانى كه به رو افتاده به سوى جهنم رانده مى‌شوند، در بدترين جايگاه و بى‌راهه‌ترين راه قرار دارند"},{"SurahNumber":25,"VerseNumber":35,"Text":"و به راستى ما به موسى كتاب آسمانى عطا كرديم و برادرش هارون را همراه او مددكارش كرديم"},{"SurahNumber":25,"VerseNumber":36,"Text":"پس گفتيم: به سوى قومى برويد كه آيات ما را تكذيب كردند پس ما آنان را به سختى هلاك نموديم"},{"SurahNumber":25,"VerseNumber":37,"Text":"و قوم نوح را آن‌گاه كه پيامبران را تكذيب كردند غرقشان كرديم و آنها را براى مردم عبرتى ساختيم، و براى ستمكاران عذابى پر درد آماده كرده‌ايم"},{"SurahNumber":25,"VerseNumber":38,"Text":"و نيز عاديان و ثموديان و اصحاب رسّ و نسل‌هاى بسيارى را كه ميان اين جماعت‌ها بودند [هلاك كرديم‌]"},{"SurahNumber":25,"VerseNumber":39,"Text":"و براى همه آنان مثل‌ها زديم و [چون پند نگرفتند] همه را به طور كامل نابود كرديم"},{"SurahNumber":25,"VerseNumber":40,"Text":"و قطعا بر شهرى كه باران بلا بر آن بارانده شد گذر كرده‌اند آيا آن را نمى‌ديدند؟ لكن آنها زنده شدن [خود] را باور نداشتند"},{"SurahNumber":25,"VerseNumber":41,"Text":"و چون تو را ببينند، جز به ريشخندت نگيرند كه آيا اين همان كسى است كه خدا او را به رسالت فرستاده است؟"},{"SurahNumber":25,"VerseNumber":42,"Text":"چيزى نمانده بود كه ما را از خدايانمان اگر بر آن‌ها ايستادگى نمى‌كرديم گمراه سازد. به زودى هنگامى كه عذاب را ببينند خواهند دانست چه كسى گمراه‌تر است"},{"SurahNumber":25,"VerseNumber":43,"Text":"آيا آن كس كه هواى نفس خود را معبود خويش گرفته است ديدى؟ آيا تو ضامن او هستى"},{"SurahNumber":25,"VerseNumber":44,"Text":"آيا گمان مى‌كنى كه بيشترشان مى‌شنوند يا مى‌انديشند؟ آنان جز مانند ستوران نيستند، بلكه گمراه‌ترند"},{"SurahNumber":25,"VerseNumber":45,"Text":"آيا ننگريستى كه پروردگارت چگونه سايه را امتداد داده است؟ و اگر مى‌خواست آن را ساكن قرار مى‌داد [كه يكسره شب باشد]، آن‌گاه خورشيد را نمايانگر آن قرار داديم"},{"SurahNumber":25,"VerseNumber":46,"Text":"سپس آن [سايه‌] را اندك اندك به سوى خود بازگرفتيم"},{"SurahNumber":25,"VerseNumber":47,"Text":"و اوست كسى كه شب را براى شما پوشش و خواب را استراحت و روز را [زمان‌] برخاستن [براى كسب و كار] قرار داد"},{"SurahNumber":25,"VerseNumber":48,"Text":"و اوست آن كس كه بادها را پيش از باران رحمتش بشارت دهنده فرستاد، و از آسمان آبى [پاك و] پاك كننده نازل كرديم"},{"SurahNumber":25,"VerseNumber":49,"Text":"تا با آن زمين مرده را زنده كنيم و آن را به آفريده‌هاى خويش، چهارپايان و آدميان بسيار بنوشانيم"},{"SurahNumber":25,"VerseNumber":50,"Text":"و به راستى ما آن [آب‌] را در ميان مردم گردانيديم تا [به نعمت خدا] توجه كنند، اما بيشتر مردم سرباز زدند و جز ناسپاسى نكردند"},{"SurahNumber":25,"VerseNumber":51,"Text":"و اگر مى‌خواستيم قطعا در هر شهرى هشدار دهنده‌اى بر مى‌انگيختيم [ليكن تأثير نداشت‌]"},{"SurahNumber":25,"VerseNumber":52,"Text":"پس از كافران اطاعت مكن و به وسيله قرآن با ايشان به جهادى بزرگ بپرداز"}]}