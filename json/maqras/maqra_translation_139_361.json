{"Id":361,"LanguageCodes":["te","tel"],"Name":"tel-abdulraheemmoha","Author":"Abdul Raheem Mohammad Moulana","Language":"Telugu","Description":"Telugu","Direction":"ltr","Source":"https://qurancomplex.gov.sa/","Translations":[{"SurahNumber":23,"VerseNumber":75,"Text":"ఒకవేళ మేము వారిని కరుణించి, (ఇహలోకంలో వారికున్న) ఆపదను తొలగించినా! వారు తలబిరుసుతనంతో పట్టు విడువకుండా త్రోవ తప్పి, సంచరిస్తూ ఉంటారు"},{"SurahNumber":23,"VerseNumber":76,"Text":"మరియు వాస్తవానికి, మేము వారిని శిక్షకు గురి చేశాము. అయినా వారు తమ ప్రభువు ముందు వంగలేదు మరియు వారు వినమ్రులు కూడా కాలేదు"},{"SurahNumber":23,"VerseNumber":77,"Text":"చివరకు మేము వారి కొరకు కఠిన శిక్షా ద్వారాన్ని తెరిచాము. అప్పుడు వారు నిరాశ చెందిన వారయ్యారు"},{"SurahNumber":23,"VerseNumber":78,"Text":"మరియు ఆయనే, మీకు వినే శక్తినీ, చూసే శక్తినీ మరియు (అర్థం చేసుకోవటానికి) హృదయాలను సృజించినవాడు! అయినా మీరెంత తక్కువగా కృతజ్ఞతలు తెలుపుతున్నారు"},{"SurahNumber":23,"VerseNumber":79,"Text":"మరియు మిమ్మల్ని భూమిపై వ్యాపింప జేసినవాడు ఆయనే. మరియు ఆయన వద్దనే మీరంతా సమావేశ పరచబడతారు"},{"SurahNumber":23,"VerseNumber":80,"Text":"మరియు మీకు జీవితాన్ని ఇచ్చేవాడు మరియు మరణింపజేసేవాడు ఆయనే! మరియు రాత్రింబవళ్ళ మార్పు ఆయన ఆధీనంలోనే ఉంది. ఏమీ? మీరిది అర్థం చేసుకోలేరా"},{"SurahNumber":23,"VerseNumber":81,"Text":"కాని వారు తమ పూర్వీకులు పలికినట్లే పలుకుతున్నారు"},{"SurahNumber":23,"VerseNumber":82,"Text":"వారంటున్నారు: \"ఏమీ? మేము మరణించి, మట్టిగా మరియు ఎముకలుగా మారి పోయిన తరువాత కూడా మళ్ళీ సజీవులుగా లేపబడతామా"},{"SurahNumber":23,"VerseNumber":83,"Text":"వాస్తవానికి, ఇటువంటి వాగ్దానాలు, మాకూ మరియు మాకు పూర్వం మా తాతముత్తాతలకు చేయబడినవే! వాస్తవానికి ఇవి కేవలం పూర్వకాలపు కట్టుకథలు మాత్రమే"},{"SurahNumber":23,"VerseNumber":84,"Text":"వారిని ఇలా అడుగు: \"ఈ భూమి మరియు ఇందులో ఉన్నదంతా ఎవరికి చెందినదో మీకు తెలిస్తే చెప్పండి"},{"SurahNumber":23,"VerseNumber":85,"Text":"వారంటారు: \"అల్లాహ్ కే!\" వారితో అను: \"అయినా మీరు హితోపదేశం స్వీకరించరా"},{"SurahNumber":23,"VerseNumber":86,"Text":"వారిని అడుగు: \"సప్తాకాశాల ప్రభువు మరియు సర్వోత్తమ సింహాసనానికి (అర్ష్ కు) ప్రభువు ఎవరు"},{"SurahNumber":23,"VerseNumber":87,"Text":"వారంటారు: \"అల్లాహ్ మాత్రమే!\" అని. వారితో అను: \"అయితే మీరెందుకు ఆయన పట్ల భయభక్తులు కలిగి ఉండరు"},{"SurahNumber":23,"VerseNumber":88,"Text":"వారిని ఇలా అడుగు: \"మీకు తెలిస్తే చెప్పండి! ప్రతిదానిపై పాలనాధికారం ఎవరి చేతిలో ఉంది? మరియు ప్రతిదానికి శరణమిచ్చేవాడు ఆయనే మరియు ఆయనకు వ్యతిరేకంగా శరణమివ్వగల వాడెవ్వడూ లేనివాడు, ఎవరు"},{"SurahNumber":23,"VerseNumber":89,"Text":"వారంటారు: \"అల్లాహ్ మాత్రమే!\" వారితో అను: \"అయితే మీరెందుకు మాయాజాలానికి గురవుతున్నారు (మోసగింపబడుతున్నారు)"},{"SurahNumber":23,"VerseNumber":90,"Text":"అలా కాదు! మేము వారికి సత్యాన్ని అందజేశాము. మరియు నిశ్చయంగా, వారే అసత్యవాదులు"},{"SurahNumber":23,"VerseNumber":91,"Text":"అల్లాహ్ ఎవ్వరినీ కూడా తనకు సంతానంగా చేసుకోలేదు మరియు ఆయనతో పాటు మరొక ఆరాధ్య దేవుడు లేడు. అలా అయితే ప్రతి దేవుడు తన సృష్టితో వేరై పోయేవాడు మరియు వారు ఒకరిపై నొకరు ప్రాబల్యం పొందగోరేవారు. అల్లాహ్! వారు కల్పించే వాటికి అతీతుడు"},{"SurahNumber":23,"VerseNumber":92,"Text":"ఆయన అగోచర మరియు గోచర విషయాల జ్ఞానం గలవాడు. వారు సాటి కల్పించే భాగస్వాముల కంటే, ఆయన అత్యున్నతుడు"},{"SurahNumber":23,"VerseNumber":93,"Text":"(ఓ ముహమ్మద్!) ఇలా ప్రార్థించు: \"ఓ నా ప్రభూ! ఏ (శిక్ష అయితే) వారికి (అవిశ్వాసులకు) వాగ్దానం చేయబడి ఉన్నదో దానిని నీవు నాకు చూపనున్నచో"},{"SurahNumber":23,"VerseNumber":94,"Text":"ఓ నా ప్రభూ! నన్ను ఈ దుర్మార్గ ప్రజలలో చేర్చకు"},{"SurahNumber":23,"VerseNumber":95,"Text":"మరియు నిశ్చయంగా, మేము వారికి (అవిశ్వాసులకు) వాగ్దానము చేసింది (శిక్ష) నీకు చూపగల సమర్ధులము"},{"SurahNumber":23,"VerseNumber":96,"Text":"చెడును, మంచితనముతో నివారించు. వారు ఆపాదించే విషయాలు మాకు బాగా తెలుసు"},{"SurahNumber":23,"VerseNumber":97,"Text":"మరియు ఇలా ప్రార్థించు: \"ఓ నా ప్రభూ! షైతానులు రేకెత్తించే కలతల నుండి (రక్షణ పొందటానికి) నేను నీ శరణు వేడుకుంటున్నాను"},{"SurahNumber":23,"VerseNumber":98,"Text":"మరియు ఓ నా ప్రభూ! అవి నా వద్దకు రాకుండా ఉండాలని, నేను నీ శరణు వేడుకుంటున్నాను"},{"SurahNumber":23,"VerseNumber":99,"Text":"చివరికి వారిలో ఒకడికి మరణం సమీపించినప్పుడు వాడిలా వేడుకుంటాడు: \"ఓ నా ప్రభూ! నన్ను తిరిగి (భూలోకానికి) పంపు"},{"SurahNumber":23,"VerseNumber":100,"Text":"నేను చేయకుండా వచ్చిన సత్కార్యాలు చేయటానికి.\" అది కాని పని. నిశ్చయంగా అది అతని నోటిమాట మాత్రమే! ఇక (ఈ మరణించిన) వారు తిరిగి లేపబడే దినం వరకు వారి ముందు ఒక అడ్డుతెర (బర్ జఖ్) ఉంటుంది"},{"SurahNumber":23,"VerseNumber":101,"Text":"ఆ తరువాత బాగా ఊదబడిన దినమున వారి మధ్య ఎలాంటి సంబంధాలు ఉండవు. మరియు వారు ఒకరి నొకరు పలుకరించుకోరు కూడా"},{"SurahNumber":23,"VerseNumber":102,"Text":"ఇక ఎవరి (సత్కార్యాల) పళ్ళాలు బరువుగా ఉంటాయో, ఆలాంటి వారే సాఫల్యం పొందేవారు"},{"SurahNumber":23,"VerseNumber":103,"Text":"మరియు ఎవరి పళ్ళాలు తేలికగా ఉంటాయో, అలాంటి వారే తమను తాము నష్టానికి గురి చేసుకున్న వారు, వారే నరకంలో శాశ్వతంగా ఉండేవారు"},{"SurahNumber":23,"VerseNumber":104,"Text":"అగ్ని వారి ముఖాలను కాల్చి వేస్తుంది. వారి పెదవులు బిగించుకు పోయి, పళ్ళు బయట పడతాయి"},{"SurahNumber":23,"VerseNumber":105,"Text":"(వారిని అల్లాహ్ ఇలా ప్రశ్నిస్తాడు): \"ఏమీ? నా సూచనలు మీకు వినిపించబడలేదా? అప్పుడు మీరు వాటిని అసత్యాలని తిరస్కరిస్తూ ఉండేవారు కదా"},{"SurahNumber":23,"VerseNumber":106,"Text":"వారిలా అంటారు: \"ఓ మా ప్రభూ! మా దురదృష్టం మమ్మల్ని క్రమ్ముకొని ఉండింది. మేము మార్గభ్రష్టులమైన వారిగా ఉండేవారం"},{"SurahNumber":23,"VerseNumber":107,"Text":"ఓ మా ప్రభూ! మమ్మల్ని దీని (ఈ నరకం) నుండి బయటకు తీయి. ఒకవేళ మేము మరల (పాపాలు) చేస్తే, మేము నిశ్చయంగా, దుర్మార్గులమే"},{"SurahNumber":23,"VerseNumber":108,"Text":"ఆయన (అల్లాహ్) అంటాడు: \"దానిలోనే పరాభవంతో పడి ఉండండి మరియు నాతో మాట్లాడకండి"},{"SurahNumber":23,"VerseNumber":109,"Text":"నిశ్చయంగా, నా దాసులలో కొందరు ఇలా ప్రార్థించే వారున్నారు: \"ఓ మా ప్రభూ! మేము విశ్వసించాము, మమ్మల్ని క్షమించు మరియు మమ్మల్ని కరుణించు మరియు కరుణించేవారిలో నీవే అత్యుత్తముడవు"},{"SurahNumber":23,"VerseNumber":110,"Text":"కాని మీరు వారిని పరిహాసానికి గురి చేసేవారు, చివరకు (ఆ పరిహాసమే) మిమ్మల్ని నా ధ్యానం నుండి మరపింపజేసింది; మరియు మీరు వారి మీద నవ్వేవారు (ఎగతాళి చేసేవారు)"},{"SurahNumber":23,"VerseNumber":111,"Text":"నిశ్చయంగా, ఈ రోజు నేను వారికి, వారి సహనానికి తగిన ప్రతిఫలాన్ని ఇచ్చాను. నిశ్చయంగా వారే విజయం పొందినవారు"},{"SurahNumber":23,"VerseNumber":112,"Text":"(అల్లాహ్) ఇలా ప్రశ్నిస్తాడు: \"మీరు భూమిలో ఎన్ని సంవత్సరాలు గడిపారు"},{"SurahNumber":23,"VerseNumber":113,"Text":"వారిలా జవాబిస్తారు: \"మేమక్కడ ఒక్క దినమో లేక దినపు కొంత భాగమో ఉంటిమి. లెక్క పెట్టిన వారిని అడుగు"},{"SurahNumber":23,"VerseNumber":114,"Text":"(అల్లాహ్) అంటాడు: \"మీరక్కడ ఉన్నది కొంతకాలం మాత్రమే! ఒకవేళ ఇది మీరు తెలుసుకొని ఉంటే (ఎంత బాగుండేది)"},{"SurahNumber":23,"VerseNumber":115,"Text":"ఏమీ? వాస్తవానికి మేము మిమ్మల్ని వృథాగానే పుట్టించామని మరియు మీరు మా వైపునకు ఎన్నడూ మరలి రారని భావించారా"},{"SurahNumber":23,"VerseNumber":116,"Text":"కావున (తెలుసుకోండి) అల్లాహ్ అత్యున్నతుడు, నిజమైన విశ్వసార్వభౌముడు, ఆయన తప్ప మరొక ఆరాధ్య దేవుడు లేడు. ఆయనే గౌరవప్రదమైన సింహాసనానికి (అర్ష్ కు) ప్రభువు"},{"SurahNumber":23,"VerseNumber":117,"Text":"ఇక ఎవడైనా అల్లాహ్ తో పాటు మరొక దైవాన్ని - తన వద్ద దాని కొరకు ఎలాంటి ఆధారం లేకుండానే - ప్రార్థిస్తాడో, నిశ్చయంగా అతని లెక్క అతని ప్రభువు వద్ద ఉంది. నిశ్చయంగా, సత్యతిరస్కారులు సాఫల్యము పొందలేరు"},{"SurahNumber":23,"VerseNumber":118,"Text":"కావున నీవు ఇలా ప్రార్థించు: \"ఓ నా ప్రభూ! నన్ను క్షమించు, నన్ను కరుణించు, కరుణించేవారిలో నీవే అత్యుత్తముడవు"}]}