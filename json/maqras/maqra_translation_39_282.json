{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":4,"VerseNumber":114,"Text":"Nie ma żadnego dobra w ich licznych tajnych rozmowach, z wyjątkiem głosu tego, kto nakazuje jałmużnę albo - słuszne postępowanie, albo - zgodę między ludźmi. A kto tak czyni, bardzo pragnąc przypodobać się Bogu - to My mu damy nagrodę ogromną"},{"SurahNumber":4,"VerseNumber":115,"Text":"A kto oddzieli się od Posłańca, mając jasną wiedzę o tym, jaka jest dla niego droga prosta, a postępuje inną drogą niż droga wiernych - to My obrócimy go ku temu, ku czemu on sam się zwrócił, i wystawimy go na spalenie w Gehennie. A jakże złe to miejsce przybycia"},{"SurahNumber":4,"VerseNumber":116,"Text":"Zaprawdę, Bóg nie przebacza tego, żeby Mu dodawano współtowarzyszy, lecz On przebacza, komu chce, inne przewinienia. Ale kto dodaje Bogu współtowarzyszy, ten zabłądził zabłądzeniem dalekim"},{"SurahNumber":4,"VerseNumber":117,"Text":"Oni wzywają, poza Nim, tylko bóstwa żeńskie; i wzywają tylko szatana buntownika"},{"SurahNumber":4,"VerseNumber":118,"Text":"Przeklął go Bóg, a on powiedział: \"Ja z pewnością wezmę sobie oznaczoną część spośród Twoich sług"},{"SurahNumber":4,"VerseNumber":119,"Text":"I sprowadzę ich z drogi, i wzbudzę w nich pragnienia, gdy rozkażę im - oni będą obcinali uszy bydłu, gdy rozkażę im - oni będą zmieniać stworzenie Boga!\" A kto weźmie sobie szatana jako opiekuna, zamiast Boga, ten ponosi stratę oczywistą"},{"SurahNumber":4,"VerseNumber":120,"Text":"On obiecuje im i budzi w nich pragnienia; lecz szatan obiecuje tylko złudę"},{"SurahNumber":4,"VerseNumber":121,"Text":"Dla tych miejscem schronienia jest Gehenna. I nie znajdą oni od niej wybawienia"},{"SurahNumber":4,"VerseNumber":122,"Text":"A tych, którzy wierzą i czynią dobre dzieła - My wprowadzimy do Ogrodów, gdzie w dole płyną strumyki; tam będą przebywać wiecznie - nieśmiertelni. Obietnica Boga jest prawdą! A kto jest bardziej prawdziwy niż Bóg w tym, co mówi"},{"SurahNumber":4,"VerseNumber":123,"Text":"To nie zależy od waszych życzeń ani też od życzeń ludzi Księgi. Kto czyni zło, ten otrzyma za nie zapłatę; i nie znajdzie on dla siebie, poza Bogiem, ani opiekuna, ani pomocnika"},{"SurahNumber":4,"VerseNumber":124,"Text":"Ktokolwiek pełni dobre dzieła - mężczyzna czy kobieta - i jest wierzącym - tacy wejdą do Ogrodu i nie doznają niesprawiedliwości nawet na łupinkę daktyla"},{"SurahNumber":4,"VerseNumber":125,"Text":"A kto lepiej wyznaje religię aniżeli ten, kto poddał swoje oblicze Bogu, czyniąc przy tym dobro i postępując za tradycją religijną Abrahama, prawdziwie pobożnego hanifa? A Bóg wziął sobie Abrahama za przyjaciela"},{"SurahNumber":4,"VerseNumber":126,"Text":"Do Boga należy to, co jest w niebiosach, i to, co jest na ziemi. Bóg obejmuje każdą rzecz"},{"SurahNumber":4,"VerseNumber":127,"Text":"Oni będą cię pytać w sprawie kobiet. Powiedz: \"Bóg daje wam pouczenie o nich - to, co wam się recytuje w Księdze: w sprawie osieroconych dziewcząt, którym nie dajecie tego, co im zostało przepisane, kiedy pragniecie je poślubić; i pouczenie w sprawie słabowitych dzieci; i abyście byli dla sierot sprawiedliwi.\" A cokolwiek uczynicie dobrego, to, zaprawdę, Bóg wie o tym dobrze"},{"SurahNumber":4,"VerseNumber":128,"Text":"Jeśli kobieta obawia się złego traktowania lub obojętności ze strony swojego męża, to nie będą mieli grzechu, jeśli dojdą między sobą do zgody, bo zgoda jest lepsza. W duszach zawsze mieszka chciwość. Ale jeśli czynicie dobro i jesteście bogobojni - to, zaprawdę, Bóg jest w pełni świadomy tego, co czynicie"},{"SurahNumber":4,"VerseNumber":129,"Text":"Wy nie będziecie mogli być sprawiedliwi dla każdej z waszych kobiet, nawet gdybyście chcieli. Ale nie odsuwajcie się całkowicie, aby jednej z nich nie pozostawić jakby w zawieszeniu. A jeśli się pogodzicie i będziecie bogobojni, to, zaprawdę, Bóg jest przebaczający, litościwy"},{"SurahNumber":4,"VerseNumber":130,"Text":"A jeśli małżonkowie się rozłączą, to Bóg wzbogaci każde Swoją obfitością. Bóg jest wszechobejmujący, mądry"},{"SurahNumber":4,"VerseNumber":131,"Text":"Do Boga należy to, co jest w niebiosach, I to, co jest na ziemi Nakazaliśmy już tym, którzy byli przed wami, i wam samym: \"Bójcie się Boga!\" A jeśli będziecie niewiernymi, to przecież do Boga należy to, co jest w niebiosach, i to, co jest na ziemi! Bóg jest bogaty i godny chwały"},{"SurahNumber":4,"VerseNumber":132,"Text":"Do Boga należy to, co jest w niebiosach, i to, co jest na ziemi. Bóg wystarczy jako poręczyciel"},{"SurahNumber":4,"VerseNumber":133,"Text":"Jeśli On zechce, to was usunie, o ludzie! i przyprowadzi innych. Bóg jest w stanie to uczynić"},{"SurahNumber":4,"VerseNumber":134,"Text":"Kto pragnie nagrody tego świata - to u Boga jest przecież nagroda tego świata i ostatecznego. Bóg jest dobrze słyszącym i jasno widzącym"}]}