{"Id":349,"LanguageCodes":["sw","swa"],"Name":"swa-alimuhsinalbarw","Author":"Ali Muhsin Al Barwani","Language":"Swahili","Description":"Swahili","Direction":"ltr","Source":"http://tanzil.net","Translations":[{"SurahNumber":70,"VerseNumber":19,"Text":"Hakika mtu ameumbwa na papara"},{"SurahNumber":70,"VerseNumber":20,"Text":"Inapo mgusa shari hupapatika"},{"SurahNumber":70,"VerseNumber":21,"Text":"Na inapo mgusa kheri huizuilia"},{"SurahNumber":70,"VerseNumber":22,"Text":"Isipo kuwa wanao sali"},{"SurahNumber":70,"VerseNumber":23,"Text":"Ambao wanadumisha Sala zao"},{"SurahNumber":70,"VerseNumber":24,"Text":"Na ambao katika mali yao iko haki maalumu"},{"SurahNumber":70,"VerseNumber":25,"Text":"Kwa mwenye kuomba na anaye jizuilia kuomba"},{"SurahNumber":70,"VerseNumber":26,"Text":"Na ambao wanaisadiki Siku ya Malipo"},{"SurahNumber":70,"VerseNumber":27,"Text":"Na ambao wanaiogopa adhabu itokayo kwa Mola wao Mlezi"},{"SurahNumber":70,"VerseNumber":28,"Text":"Hakika adhabu ya Mola wao Mlezi si ya kuaminika nayo"},{"SurahNumber":70,"VerseNumber":29,"Text":"Na ambao wanahifadhi tupu zao"},{"SurahNumber":70,"VerseNumber":30,"Text":"Isipo kuwa kwa wake zao, au iliyo wamiliki mikono yao ya kuume, basi hao hawalaumiwi"},{"SurahNumber":70,"VerseNumber":31,"Text":"Lakini wanao taka kinyume ya haya, basi hao ndio wanao ruka mipaka"},{"SurahNumber":70,"VerseNumber":32,"Text":"Na ambao wanazichunga amana zao na ahadi zao"},{"SurahNumber":70,"VerseNumber":33,"Text":"Na ambao wanasimama imara katika ushahidi wao"},{"SurahNumber":70,"VerseNumber":34,"Text":"Na ambao wanazihifadhi Sala zao"},{"SurahNumber":70,"VerseNumber":35,"Text":"Hao ndio watakao hishimiwa Peponi"},{"SurahNumber":70,"VerseNumber":36,"Text":"Wana nini wale walio kufuru wanakutumbulia macho tu"},{"SurahNumber":70,"VerseNumber":37,"Text":"Makundi kwa makundi upande wa kulia na upande wa kushoto"},{"SurahNumber":70,"VerseNumber":38,"Text":"Kwani kila mmoja wao anatumai kuingizwa katika Pepo ya neema"},{"SurahNumber":70,"VerseNumber":39,"Text":"La, hasha! Hakika Sisi tumewaumba kutokana na wanacho kijua"},{"SurahNumber":70,"VerseNumber":40,"Text":"Basi naapa kwa Mola Mlezi wa mashariki zote na magharibi zote kwamba Sisi tunaweza"},{"SurahNumber":70,"VerseNumber":41,"Text":"Kuwabadili kwa walio bora kuliko wao; na Sisi hatushindwi"},{"SurahNumber":70,"VerseNumber":42,"Text":"Basi waache wapige porojo na wacheze, mpaka wakutane na siku yao wanayo ahidiwa"},{"SurahNumber":70,"VerseNumber":43,"Text":"Siku watakapotoka makaburini kwa upesi kama kwamba wanakimbilia mfundo"},{"SurahNumber":70,"VerseNumber":44,"Text":"Macho yao yatainama, fedheha itawafunika. Hiyo ndiyo Siku waliyo kuwa wakiahidiwa"},{"SurahNumber":71,"VerseNumber":1,"Text":"Hakika Sisi tulimtuma Nuh'u kwa watu wake: Uwaonye kaumu yako kabla ya kuwafikia adhabu chungu"},{"SurahNumber":71,"VerseNumber":2,"Text":"Akasema: Enyi watu wangu! Kwa hakika mimi ni mwonyaji wa dhaahiri kwenu"},{"SurahNumber":71,"VerseNumber":3,"Text":"Ya kwamba mumuabudu Mwenyezi Mungu, na mumche Yeye, na mumt'ii"},{"SurahNumber":71,"VerseNumber":4,"Text":"Atakughufirieni madhambi yenu, na atakuakhirisheni mpaka muda ulio wekwa. Hakika muda wa Mwenyezi Mungu utapo fika haucheleweshwi. Laiti mngejua"},{"SurahNumber":71,"VerseNumber":5,"Text":"Akasema: Ee Mola wangu Mlezi! Hakika mimi nimewaita watu wangu usiku na mchana"},{"SurahNumber":71,"VerseNumber":6,"Text":"Lakini wito wangu haukuwazidisha ila kukimbia"},{"SurahNumber":71,"VerseNumber":7,"Text":"Na hakika mimi kila nilipo waita ili upate kuwaghufiria, walijiziba masikio yao kwa vidole vyao, na wakajigubika nguo zao, na wakakamia, na wakatakabari vikubwa mno"},{"SurahNumber":71,"VerseNumber":8,"Text":"Tena niliwaita kwa uwazi"},{"SurahNumber":71,"VerseNumber":9,"Text":"Kisha nikawatangazia kwa kelele, tena nikasema nao kwa siri"},{"SurahNumber":71,"VerseNumber":10,"Text":"Nikasema: Ombeni msamaha kwa Mola wenu Mlezi; hakika Yeye ni Mwingi wa kusamehe"},{"SurahNumber":71,"VerseNumber":11,"Text":"Atakuleteeni mvua inyeshe mfululizo"},{"SurahNumber":71,"VerseNumber":12,"Text":"Na atakupeni mali na wana, na atakupeni mabustani na atakufanyieni mito"},{"SurahNumber":71,"VerseNumber":13,"Text":"Mna nini hamweki heshima ya Mwenyezi Mungu"},{"SurahNumber":71,"VerseNumber":14,"Text":"Na hali Yeye kakuumbeni daraja baada ya daraja"},{"SurahNumber":71,"VerseNumber":15,"Text":"Kwani hamwoni jinsi Mwenyezi Mungu alivyo ziumba mbingu saba kwa matabaka"},{"SurahNumber":71,"VerseNumber":16,"Text":"Na akaufanya mwezi ndani yake uwe nuru, na akalifanya jua kuwa taa"},{"SurahNumber":71,"VerseNumber":17,"Text":"Na Mwenyezi Mungu amekuotesheni katika ardhi kama mimea"},{"SurahNumber":71,"VerseNumber":18,"Text":"Kisha atakurudsheni humo na atakutoeni tena"},{"SurahNumber":71,"VerseNumber":19,"Text":"Na Mwenyezi Mungu amekukunjulieni ardhi kama busati"},{"SurahNumber":71,"VerseNumber":20,"Text":"Ili mtembee humo katika njia zilizo pana"},{"SurahNumber":71,"VerseNumber":21,"Text":"Nuh'u akasema: Mola wangu Mlezi! Hakika hao wameniasi, na wamemfuata yule ambaye mali yake na wanawe hawakumzidishia ila khasara"},{"SurahNumber":71,"VerseNumber":22,"Text":"Na wakapanga vitimbi vikubwa"},{"SurahNumber":71,"VerseNumber":23,"Text":"Na wakasema: Msiwaache miungu yenu, wala msimwache Wadda wala Suwaa' wala Yaghutha, wala Yau'qa, wala Nasra"},{"SurahNumber":71,"VerseNumber":24,"Text":"Na hao walikwisha wapoteza wengi, wala usiwazidishie walio dhulumu ila kupotea"},{"SurahNumber":71,"VerseNumber":25,"Text":"Basi kwa ajili ya makosa yao waligharikishwa wakaingizwa Motoni, wala hawakuwapata wa kuwanusuru badala ya Mwenyezi Mungu"},{"SurahNumber":71,"VerseNumber":26,"Text":"Na Nuh'u akasema: Mola wangu Mlezi! Usimwache juu ya ardhi mkaazi wake yeyote katika makafiri"},{"SurahNumber":71,"VerseNumber":27,"Text":"Hakika ukiwaacha watawapoteza waja wako, wala wao hawatazaa ila waovu makafiri"},{"SurahNumber":71,"VerseNumber":28,"Text":"Mola wangu Mlezi! Nighufirie mimi na wazazi wangu, na kila aliye ingia nyumbani mwangu kuwa ni mwenye kuamini, na Waumini wote wanaume, na Waumini wanawake. Na wala usiwazidishie walio dhulumu ila kupotea"}]}