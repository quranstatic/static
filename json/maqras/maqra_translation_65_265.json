{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":7,"VerseNumber":88,"Text":"၎င်း(တမန်‌တော်ရှုအိုင်ဗ်)၏အမျိုးသားများထဲမှ ‌မောက်မာ‌သော အကြီးအကဲများက ‌ပြောဆိုခဲ့ကြသည်- “အို- ရှုအိုင်ဗ်၊ ကျွန်ုပ်တို့သည် အသင်နှင့် အသင်အား အီမာန်ယုံကြည်ကြ‌သောသူများကို ကျွန်ုပ်တို့မြို့ရွာမှ* အမှန်ပင် နှင်ထုတ်ပစ်ကြမည်။ သို့မဟုတ် အသင်တို့သည် ကျွန်ုပ်တို့၏သာသနာထဲသို့ အမှန်ပင် ပြန်လှည့်လာကြရမည်။“* ၎င်း(တမန်‌တော်ရှုအိုင်ဗ်)က ‌ပြောဆို‌ဖြေကြားသည်- “ငါတို့သည် (အသင်တို့၏သာသနာကို) မလိုလားဘဲနှင့် (ပြန်ဝင်ကြရမည်)‌လော။“"},{"SurahNumber":7,"VerseNumber":89,"Text":"“အလ္လာဟ်အရှင်မြတ်က ငါတို့အား ၎င်း(အသင်တို့၏သာသနာ)မှ ကယ်တင်ပြီး ‌နောက်မှ အကယ်၍ ငါတို့သည် အသင်တို့၏သာသနာထဲသို့ ပြန်လည်ဝင်‌ရောက်ခဲ့ကြမည်ဆိုလျှင် အမှန်စင်စစ် ငါတို့အ‌နေနှင့် အလ္လာဟ်အရှင်မြတ်အ‌ပေါ်တွင် လုပ်ကြံဖန်တီး၍ မုသားစွပ်စွဲသူများပင် ဖြစ်ကြလိမ့်မည်။ အမှန်ပင် ငါတို့သည် ငါတို့အား ဖန်ဆင်း‌မွေးမြူ‌တော်မူ‌သောအရှင်ဖြစ်‌တော်မူသည့် အလ္လာဟ်အရှင်မြတ် အလိုရှိ‌တော်မူသည်မှလွဲ၍ ငါတို့အတွက် ထိုသာသနာထဲသို့ ပြန်ဝင်ကြရန် မဖြစ်နိုင်‌ပေ။* ငါတို့အား ဖန်ဆင်း‌မွေးမြူ‌တော်မူ‌သောအရှင်မြတ်သည် အသိပညာနှင့် အရာအားလုံးကို လွှမ်းခြုံထား‌တော်မူသည်။ ငါတို့သည် အလ္လာဟ်အရှင်မြတ်အ‌ပေါ်၌သာ ယုံပုံလွှဲအပ်ခဲ့ကြပြီဖြစ်သည်။ အို- ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်၊ အရှင်မြတ်သည် ကျွန်ုပ်တို့နှင့် ကျွန်ုပ်တို့အမျိုးသားများ၏ကြားတွင် မှန်ကန်စွာ စီရင်ဆုံးဖြတ်‌ပေးသနား‌တော်မူပါ။ ထို့ပြင် အရှင်မြတ်ပင် အ‌ကောင်းဆုံး စီရင်ဆုံးဖြတ်‌ပေးသနား‌တော်မူ‌သောအရှင် ဖြစ်‌တော်မူပါသည်။“"},{"SurahNumber":7,"VerseNumber":90,"Text":"ထို့ပြင် ၎င်း၏အမျိုးသားများထဲမှ ငြင်းပယ်ကြ‌သော အကြီးအကဲများက (သူတို့၏လူများကို)‌ပြောဆိုခဲ့ကြသည်- “အကယ်၍ အသင်တို့သည် (တမန်‌တော်)ရှုအိုင်ဗ်၏အမိန့်ကို လိုက်နာကြလျှင် အမှန်ပင် အသင်တို့သည် ပျက်စီးဆုံးရှုံးသူများ ဖြစ်ကြလိမ့်မည်။“"},{"SurahNumber":7,"VerseNumber":91,"Text":"ထို့‌နောက် သူတို့အား ပြင်းထန်‌သော‌မြေငလျင်သည် ဖမ်းဆီးကွပ်မျက်လိုက်သည်။ သို့ဖြစ်ရာ သူတို့သည် သူတို့၏‌နေအိမ်များ၌ပင် ‌မှောက်လျက်နှင့် ‌သေ‌ကြေပျက်စီးသွားကြ‌တော့သည်။"},{"SurahNumber":7,"VerseNumber":92,"Text":"(တမန်‌တော်)ရှုအိုင်ဗ်ကို မဟုတ်မမှန် စွပ်စွဲငြင်းပယ်ခဲ့ကြ‌သောသူများသည် ထို‌နေရာတွင် လုံးဝ မ‌နေထိုင်ဖူးသကဲ့သို့ပင် ပျက်စီးခဲ့ကြသည်။ (တမန်‌တော်)ရှုအိုင်ဗ်ကို မဟုတ်မမှန် စွပ်စွဲငြင်းပယ်ခဲ့ကြ‌သောသူများသာလျှင် ပျက်စီးဆုံးရှုံးသူများ ဖြစ်ခဲ့ကြသည်။"},{"SurahNumber":7,"VerseNumber":93,"Text":"ထို့‌နောက် ၎င်း(တမန်‌တော်ရှုအိုင်ဗ်)သည် သူတို့ထံမှ မျက်နှာလွှဲပြီးထွက်ခဲ့သည်၊ ထို့ပြင် ၎င်းက ‌ပြောဆိုခဲ့သည်- “အို- ငါ၏အမျိုးသားအ‌ပေါင်းတို့၊ ငါသည် အမှန်စင်စစ် ငါ့အား ဖန်ဆင်း‌မွေးမြူ‌တော်မူ‌သောအရှင် မှာကြား‌တော်မူလိုက်သည့် အမိန့်‌တော်များကို အသင်တို့ထံ ‌ရောက်‌အောင် ပို့‌ဆောင်ခဲ့ပြီးဖြစ်သည်။ ၎င်းပြင် ငါသည် အသင်တို့၏ ‌ကောင်းကျိုးကိုလည်း သယ်ပိုး‌ဆောင်ရွက်ခဲ့ပြီးဖြစ်သည်။“"},{"SurahNumber":7,"VerseNumber":94,"Text":"ထို့ပြင် ငါအရှင်မြတ်သည် မည်သည့်မြို့ရွာကိုမဆို တမန်‌တော်တစ်ပါးပါးအား ‌စေလွှတ်‌တော်မူခဲ့လျှင် ထိုမြို့သူရွာသားများအား ကျိုးနွံလာကြရန် ဆင်းရဲဒုက္ခ၊ ‌ရောဂါ‌ဝေဒနာများနှင့် ဒဏ်ခတ်‌တော်မူသည်။"},{"SurahNumber":7,"VerseNumber":95,"Text":"ထို့‌နောက် ငါအရှင်မြတ်သည် မ‌ကောင်း‌သောအ‌ခြေအ‌နေမှ ‌ကောင်း‌သောအ‌ခြေအ‌နေသို့ ‌ပြောင်းလဲ‌ပေး‌တော်မူခဲ့သည်။ ‌နောက်ဆုံး၌ သူတို့သည် ကြီးပွားများပြားလာကြ‌သောအခါ ကျပ်တည်းမှုနှင့် ‌ချောင်လည်မှုသည် အမှန်ပင် ငါတို့၏အဘ၊ ဘိုး၊ ‌ဘေး၊ ဘီ၊ ဘင်များ၌လည်း ကျ‌ရောက်ခဲ့ကြသည်ပင်ဖြစ်သည်ဟု ‌ပြောဆိုခဲ့ကြသည်။ သို့ဖြစ်ရာ ငါအရှင်မြတ်သည် သူတို့ကို သူတို့မသိလိုက်ဘဲလျက် ရုတ်တရက် ဖမ်းဆီးအ‌ရေးယူ‌တော်မူလိုက်သည်။"},{"SurahNumber":7,"VerseNumber":96,"Text":"ထို့ပြင် အကယ်၍ မြို့ရွာ‌ဒေသများတွင် ‌နေထိုင်ကြသူများသည် အီမာန်ယုံကြည်ပြီး ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်ခဲ့ကြလျှင် ငါအရှင်မြတ်သည် သူတို့အတွက် မိုး‌ကောင်းကင်နှင့် ‌မြေပထဝီမှ ‌ကောင်းချီးမဂင်္လာများ(၏တံခါးများ)ကို ဖွင့်‌ပေး‌တော်မူခဲ့မည် အမှန်ပင်။* သို့ရာတွင် သူတို့သည် (တမန်‌တော်များကို) မဟုတ်မမှန် စွပ်စွဲငြင်းပယ်ခဲ့ကြသည့်အတွက် ငါအရှင်မြတ်သည် သူတို့အား သူတို့ရှာ‌ဖွေဆည်းပူးခဲ့ကြ‌သောအရာ(အပြစ်)များ‌ကြောင့် ဖမ်းဆီးအ‌ရေးယူ‌တော်မူခဲ့သည်။"},{"SurahNumber":7,"VerseNumber":97,"Text":"သို့ဖြစ်ရာ မြို့ရွာ‌ဒေသများတွင် ‌နေထိုင်ကြသူများ*သည် ညအခါ၌ သူတို့ အိပ်‌ပျော်‌နေလျက်ရှိစဉ် ငါအရှင်မြတ်၏အပြစ်ဒဏ် သူတို့ထံ‌ရောက်လာမည်ကို စိုးရိမ်မှု ကင်းမဲ့‌နေကြသ‌လော။"},{"SurahNumber":7,"VerseNumber":98,"Text":"သို့မဟုတ် မြို့ရွာ‌ဒေသများတွင် ‌နေထိုင်ကြသူများသည် နံနက်အချိန်၌ သူတို့ ကစား‌နေကြလျက်ရှိစဉ် ငါအရှင်မြတ်၏အပြစ်ဒဏ် သူတို့ထံ‌ရောက်လာမည်ကို စိုးရိမ်မှု ကင်းမဲ့‌နေကြသ‌လော။"},{"SurahNumber":7,"VerseNumber":99,"Text":"၎င်းပြင် သူတို့သည် အလ္လာဟ်အရှင်မြတ်၏ အစီအစဉ်ချမှတ်မှုကို စိုးရိမ်မှုကင်းမဲ့ပြီး စိတ်ချ‌နေကြသ‌လော။ သို့ဖြစ်လျှင် နစ်နာမည့်သူများ*မှလွဲ၍ အလ္လာဟ်အရှင်၏ အစီအစဉ်ချမှတ်မှုကို စိုးရိမ်မှုကင်းမဲ့‌သောသူ မည်သူမျှမရှိ‌ပေ။"},{"SurahNumber":7,"VerseNumber":100,"Text":"၎င်းပြင် (ထို)‌ဒေသတွင် ‌နေထိုင်ခဲ့ကြ‌သောသူများ မရှိ‌တော့သည့်‌နောက် ဤ‌ဒေသကို အ‌မွေဆက်ခံ‌နေထိုင်သူများအတွက် အကယ်၍ ငါအရှင်မြတ်အလိုရှိ‌တော်မူလျှင် သူတို့ကိုလည်း သူတို့၏အပြစ်များ‌ကြောင့် (ထိုလူများကဲ့သို့) ဒုက္ခ‌ရောက်‌စေ‌တော်မူမည်ဆိုသည်ကို သင်ခန်းစာ မရရှိကြ‌လေသ‌လော။ ထို့ပြင် ငါအရှင်မြတ်သည် သူတို့၏စိတ်နှလုံးများအ‌ပေါ်၌ တံဆိပ်ခတ်နှိပ်ထား‌တော်မူခြင်း‌ကြောင့် သူတို့သည် နား‌ထောင်နိုင်ကြ‌တော့မည် မဟုတ်‌ပေ။"},{"SurahNumber":7,"VerseNumber":101,"Text":"ဤသည် အကြင်‌ဒေသများပင်ဖြစ်သည်။ ထို‌ဒေသများ၏ အချို့အ‌ကြောင်းများကို အသင်၏အ‌ပေါ်တွင် ငါအရှင်မြတ်က ပြန်‌ပြောပြ‌တော်မူသည်။ ထို့ပြင် အမှန်စင်စစ် ထို‌ဒေသတွင် ‌နေထိုင်သူများထံသို့ သူတို့၏နဗီတမန်‌တော်များသည် ထင်ရှား‌သော သက်‌သေလက္ခဏာများနှင့်အတူ ‌ရောက်ရှိလာခဲ့ကြသည်။* သို့ရာတွင် သူတို့သည် ယခင်က သူတို့ ငြင်းပယ်ခဲ့ကြ‌သောအရာများ‌ကြောင့် ယုံကြည်ကြမည့်သူများ မဟုတ်ကြ‌ပေ။ ဤသို့ပင် အလ္လာဟ်အရှင်မြတ်သည် ကာဖိရ်ငြင်းပယ်သူများ၏စိတ်နှလုံးများအ‌ပေါ်၌ တံဆိပ်ခတ်နှိပ်‌တော်မူသည်။"},{"SurahNumber":7,"VerseNumber":102,"Text":"ထို့ပြင် ငါအရှင်မြတ်သည် သူတို့ထဲမှ အ‌မြောက်အမြား၌ ကတိတည်ကြည်မှု*ကို ‌တွေ့ရှိ‌တော်မမူခဲ့‌ပေ။ ၎င်းပြင် အမှန်စင်စစ် ငါအရှင်မြတ်သည် သူတို့ထဲမှ အ‌မြောက်အမြားကို စည်း‌ဖောက်သူများအဖြစ်သာ ‌တွေ့ရှိ‌တော်မူခဲ့သည်။"},{"SurahNumber":7,"VerseNumber":103,"Text":"ထို့‌နောက် ငါအရှင်မြတ်သည် ထိုတမန်‌တော်များ၏‌နောက်တွင် (တမန်‌တော်)မူစာကို ငါအရှင်မြတ်၏ သက်‌သေသာဓကများနှင့်တကွ* ဖိရ်‌အောင်န်နှင့် သူ၏မှူးမတ်များထံသို့ ‌စေလွှတ်‌တော်မူခဲ့‌သောအခါ သူတို့က ထိုသက်‌သေသာဓကများကို မတရားငြင်းပယ်မှုပြုကြသည်။ သို့ဖြစ်ရာ ဖျက်ဆီးပြုလုပ်သူများ၏ ‌နောက်ဆုံးဖြစ်ရပ်သည် မည်သို့ဖြစ်ခဲ့သနည်းဆိုသည်ကို အသင်(တမန်‌တော်)ကြည့်ရှုပါ။"},{"SurahNumber":7,"VerseNumber":104,"Text":"ထို့ပြင် (တမန်‌တော်)မူစာက ‌ပြောဆိုခဲ့သည်- “အို-ဖိရ်‌အောင်န်၊ အမှန်စင်စစ် ငါသည် စကြဝဠာအားလုံးကို ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ ‌စေလွှတ်‌တော်မူခြင်းခံရ‌သော တမန်‌တော်တစ်ပါးဖြစ်သည်။“"},{"SurahNumber":7,"VerseNumber":105,"Text":"အလ္လာဟ်အရှင်မြတ်နှင့်ပတ်သက်၍ အမှန်ကိုသာ‌ပြောဆိုရန် ငါ့တွင် တာဝန်ရှိသည်။ ငါသည် အမှန်စင်စစ် အသင်တို့ထံသို့ အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ ထင်ရှား‌သော သက်‌သေလက္ခဏာကို ယူ‌ဆောင်ခဲ့ပြီဖြစ်သည်။ သို့ဖြစ်ရာ အသင်သည် အစ္စရာအီလ်မျိုးနွယ်များကို ငါနှင့်အတူ ထည့်လိုက်ပါ။"},{"SurahNumber":7,"VerseNumber":106,"Text":"သူ(ဖိရ်‌အောင်န်)က‌ပြောဆိုသည်- “အသင်သည် အကယ်၍ သက်‌သေလက္ခဏာ တစ်စုံတစ်ခု ယူ‌ဆောင်လာခဲ့သည်ဆိုလျှင် အသင်သည် အမှန်ကို‌ပြောသူဖြစ်လျှင် ထိုသက်‌သေလက္ခဏာကို တင်ပြပါ။"},{"SurahNumber":7,"VerseNumber":107,"Text":"သို့ဖြစ်ရာ ၎င်း(တမန်‌တော်မူစာ)သည် ၎င်း၏‌တောင်‌ဝှေးကို ပစ်ချလိုက်‌သောအခါ ရုတ်တရက် ထို‌တောင်‌ဝှေးသည် ထင်ရှား‌သော‌မြွေကြီးတစ်‌ကောင်ဖြစ်‌နေ‌တော့သည်။"},{"SurahNumber":7,"VerseNumber":108,"Text":"ထို့ပြင် ၎င်း(တမန်‌တော်မူစာ)သည် ၎င်း၏လက်ကို (အပြင်)ဆွဲထုတ်လိုက်‌သောအခါ ရုတ်တရက် ထိုလက်သည် ကြည့်ရှုသူများအတွက် ဝင်းလက်‌တောက်ပ‌နေ‌တော့သည်။"},{"SurahNumber":7,"VerseNumber":109,"Text":"ဖိရ်‌အောင်န်၏အမျိုးသားများထဲမှ အကြီးအကဲများက ‌ပြောဆိုကြသည်- “အမှန်စင်စစ် ဤသူသည် အလွန်သိကျွမ်း‌သော ‌မှော်ဆရာတစ်ဦးပင်ဖြစ်သည်။“"},{"SurahNumber":7,"VerseNumber":110,"Text":"၎င်းသည် (၎င်း၏‌မှော်ဆရာအတတ်နှင့်) အသင်တို့ကို အသင်တို့၏နယ်‌မြေမှ နှင်ထုတ်ရန်ကြံစည်‌နေခြင်းဖြစ်သည်။ သို့ဖြစ်ရာ အသင်တို့သည် မည်သို့ အကြံပြုချင်ကြသနည်း။"},{"SurahNumber":7,"VerseNumber":111,"Text":"သူတိုု့က ‌ပြောဆိုအကြံပြုကြသည်- “၎င်း(တမန်‌တော်မူစာ)နှင့် ၎င်း၏အစ်ကိုအား ဆိုင်းငံ့ထားလိုက်ပါ။ ထို့ပြင် မြို့ရွာများသို့ မင်း‌စေများ ‌စေလွှတ်လိုက်ပါ။“"},{"SurahNumber":7,"VerseNumber":112,"Text":"“ထိုမင်း‌စေများက အသင်ဘုရင်မင်းထံသို့ သိကျွမ်း‌သော‌မှော်ဆရာများကို (စု‌ဆောင်း)‌ခေါ်‌ဆောင်လာကြမည်။“"},{"SurahNumber":7,"VerseNumber":113,"Text":"ထို့‌နောက် ‌မှော်ဆရာများသည် ဖိရ်‌အောင်န်ထံသို့ ‌ရောက်ရှိလာခဲ့ကြ၍ ‌ပြောဆိုကြသည်- “အကယ်၍ ကျွန်ုပ်တို့သည် ‌အောင်နိုင်ခဲ့ကြလျှင် အမှန်ပင် ကျွန်ုပ်တို့အတွက် အမှန်ပင် ကျွန်ုပ်တို့အတွက် ဆုလာဘ်တစ်စုံတစ်ရာ ရရှိကြပါမည်‌လော။“"},{"SurahNumber":7,"VerseNumber":114,"Text":"သူ(ဖိရ်‌အောင်န်)က ‌ပြောဆိုသည်- “ဟုတ်သည်၊ (ဆုလာဘ်များရမည်)ထို့ထက်မက အသင်တို့သည် (ငါ၏အပါး၌)အနီးကပ်‌နေရမည့်သူများအထဲတွင် အမှန်ပင် ပါဝင်ကြလိမ့်မည်။"},{"SurahNumber":7,"VerseNumber":115,"Text":"ထို‌မှော်ဆရာများက ‌ပြောဆိုကြသည်- “အို- မူစာ၊ အသင်သည် (အသင်၏‌တောင်‌ဝှေးကို ဦးစွာ)ချပြမည်‌လော၊ သို့မဟုတ် ကျွန်ုပ်တို့သည် (ကျွန်ုပ်တို့၏တုတ်များ၊ ကြိုးများကို ဦးစွာ)ချပြရမည်‌လော။"},{"SurahNumber":7,"VerseNumber":116,"Text":"၎င်း(တမန်‌တော်မူစာ)က ‌ပြောဆိုသည်- “အသင်တို့ပင် (ဦးစွာ)ပစ်ချကြပါ။“ ထို့‌နောက် သူတို့သည် (သူတို့၏ တုတ်များနှင့် ကြိုးများကို)ပစ်ချလိုက်ကြ‌သောအခါ လူများ၏မျက်စိများကို လှည့်စားလိုက်ကြသည်။ ၎င်းပြင် လူများအား ‌ကြောက်လန့်‌စေခဲ့ကြသည်။ ထို့ပြင် သူတို့သည် ကြီးကျယ်‌သော စုန်းပ‌ယောဂကို* ယူ‌ဆောင်လာခဲ့ခြင်းဖြစ်သည်။"}]}