{"Id":447,"LanguageCodes":["uk","ukr"],"Name":"ukr-mykhayloyakubov","Author":"Mykhaylo Yakubovych","Language":"Ukrainian","Description":"Ukrainian","Direction":"ltr","Source":"","Translations":[{"SurahNumber":50,"VerseNumber":27,"Text":"Скаже приятель-[шайтан]: «Господи наш! Я не збивав його зі шляху істини, він сам заблукав у далечині!»"},{"SurahNumber":50,"VerseNumber":28,"Text":"Не сперечайтеся в Моїй присутності, бо Я вже попередив вас"},{"SurahNumber":50,"VerseNumber":29,"Text":"Не відміниться слово Моє і Я не утискаю своїх рабів"},{"SurahNumber":50,"VerseNumber":30,"Text":"У той День спитаємо Ми в геєни: «Чи ти заповнена?» Вона відповість: «Чи потрібно ще більше?»"},{"SurahNumber":50,"VerseNumber":31,"Text":"Наблизиться рай до богобоязливих, і не буде віддаленим"},{"SurahNumber":50,"VerseNumber":32,"Text":"Це те, що було обіцяне кожному, хто кається і тримається [віри]"},{"SurahNumber":50,"VerseNumber":33,"Text":"тому, хто боїться Милостивого потаємно, і прийшов із каяттям у серці"},{"SurahNumber":50,"VerseNumber":34,"Text":"Увійдіть із миром! Це — День Вічності"},{"SurahNumber":50,"VerseNumber":35,"Text":"Їм — все, що вони побажають, а в Нас — ще більше того"},{"SurahNumber":50,"VerseNumber":36,"Text":"Як багато поколінь, сильніших за них, Ми знищили ще раніше! Шукали вони притулок по всій землі. Та чи можливо втекти"},{"SurahNumber":50,"VerseNumber":37,"Text":"Воістину, в цьому — нагадування тому, хто має серце, хто слухає і хто є свідком"},{"SurahNumber":50,"VerseNumber":38,"Text":"Істинно, створили Ми небеса, землю й те, що між ними, за шість днів; і не торкнулася Нас втома"},{"SurahNumber":50,"VerseNumber":39,"Text":"Будь терплячим до того, що вони кажуть, і прославляй Господа твого до сходу сонця і перед заходом"},{"SurahNumber":50,"VerseNumber":40,"Text":"І вночі прославляй Його і після поклонів"},{"SurahNumber":50,"VerseNumber":41,"Text":"Прислухайся у той День, коли глашатай почне кликати з найближчого місця"},{"SurahNumber":50,"VerseNumber":42,"Text":"у День, коли почуєте справжній крик. Це і буде День виходу [з могил]"},{"SurahNumber":50,"VerseNumber":43,"Text":"Воістину, це Ми даємо життя й смерть і до Нас повернення"},{"SurahNumber":50,"VerseNumber":44,"Text":"У той День земля швидко розколеться над ними і зібрати їх — легко для Нас"},{"SurahNumber":50,"VerseNumber":45,"Text":"Ми краще знаємо, що вони кажуть, тож ти не силуй їх. Застерігай же Кораном тих, хто боїться Моєї обіцянки"},{"SurahNumber":51,"VerseNumber":1,"Text":"Клянуся тими, які розсіюють"},{"SurahNumber":51,"VerseNumber":2,"Text":"Клянуся тими, які несуть вагу"},{"SurahNumber":51,"VerseNumber":3,"Text":"Клянуся тими, які пливуть легко"},{"SurahNumber":51,"VerseNumber":4,"Text":"Клянуся тими, які розподіляють справи"},{"SurahNumber":51,"VerseNumber":5,"Text":"Воістину, те, що обіцяно вам — правда"},{"SurahNumber":51,"VerseNumber":6,"Text":"Суд неодмінно настане"},{"SurahNumber":51,"VerseNumber":7,"Text":"Клянуся небом, по якому прокладені шляхи"},{"SurahNumber":51,"VerseNumber":8,"Text":"Воістину, ви сперечаєтесь між собою"},{"SurahNumber":51,"VerseNumber":9,"Text":"Але відвертається від [Корану] той, хто збився зі шляху"},{"SurahNumber":51,"VerseNumber":10,"Text":"Нехай же згинуть брехуни"},{"SurahNumber":51,"VerseNumber":11,"Text":"і ті, хто перебуває в пітьмі невігластва"},{"SurahNumber":51,"VerseNumber":12,"Text":"Вони запитують: «Коли ж настане День Суду?»"},{"SurahNumber":51,"VerseNumber":13,"Text":"У той День вони будуть покарані вогнем"},{"SurahNumber":51,"VerseNumber":14,"Text":"Скуштуйте ж вашої кари, яку ви так намагалися прискорити"},{"SurahNumber":51,"VerseNumber":15,"Text":"Воістину, богобоязливі будуть у райських садах, серед джерел"},{"SurahNumber":51,"VerseNumber":16,"Text":"отримуючи те, що дарував їм Господь їхній. Воістину, вони за життя були праведниками"},{"SurahNumber":51,"VerseNumber":17,"Text":"спали лише малу частину ночі"},{"SurahNumber":51,"VerseNumber":18,"Text":"а перед світанком вони благали про прощення"},{"SurahNumber":51,"VerseNumber":19,"Text":"і віддавали частку майна бідняку та вбогому"},{"SurahNumber":51,"VerseNumber":20,"Text":"На землі є знамення для впевнених людей"},{"SurahNumber":51,"VerseNumber":21,"Text":"а також у вас самих. Невже ви не бачите"},{"SurahNumber":51,"VerseNumber":22,"Text":"А на небі — наділ ваш і те, що обіцяно вам"},{"SurahNumber":51,"VerseNumber":23,"Text":"Клянуся Господом неба й землі, що це — така ж істина, як і те, що ви наділені мовою"},{"SurahNumber":51,"VerseNumber":24,"Text":"Чи дійшла до тебе розповідь про шляхетних гостей Ібрагіма"},{"SurahNumber":51,"VerseNumber":25,"Text":"Коли вони увійшли до нього й сказали: «Мир!» Він відповів: «Мир і вам, люди незнайомі!»"},{"SurahNumber":51,"VerseNumber":26,"Text":"Він вийшов до своєї родини та приніс жирне теля"},{"SurahNumber":51,"VerseNumber":27,"Text":"Подавши його, він запитав: «Чи не скуштуєте?»"},{"SurahNumber":51,"VerseNumber":28,"Text":"І злякався їх. Вони сказали: «Не бійся!» — та й сповістили йому добру звістку про розумного хлопчика"},{"SurahNumber":51,"VerseNumber":29,"Text":"Його дружина заголосила та почала бити себе по обличчю. І вона вигукнула: «Я ж стара, безплідна!»"},{"SurahNumber":51,"VerseNumber":30,"Text":"Вони відповіли: «Так сказав Господь твій. Воістину, Він — Мудрий, Всезнаючий!»"}]}