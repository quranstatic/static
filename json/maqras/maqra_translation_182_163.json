{"Id":163,"LanguageCodes":["fa","fas"],"Name":"fas-sayyedjalaloddi","Author":"Sayyed Jalaloddin Mojtabavi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":38,"VerseNumber":21,"Text":"و آيا خبر آن خصمان- شاكيان- به تو رسيد هنگامى كه از ديوار نمازگاه- يا غرفه- [داوود] بالا رفتند"},{"SurahNumber":38,"VerseNumber":22,"Text":"آنگاه كه بر داوود در آمدند- ناگاه و بى‌خبر-، پس از ايشان ترسيد گفتند: مترس، ما دو [گروه‌] شاكى هستيم كه يكى از ما بر ديگرى ستم كرده است پس ميان ما براستى و درستى حكم كن و بيداد مكن و ما را به راه راست راه نماى"},{"SurahNumber":38,"VerseNumber":23,"Text":"اين برادر من است او را نود و نُه ميش است و مرا يك ميش، مى‌گويد: اين يك را هم به من واگذار و در گفتار بر من چيره گشته است- به من زور مى‌گويد"},{"SurahNumber":38,"VerseNumber":24,"Text":"[داوود] گفت: بى‌گمان با خواستن ميش تو [و افزودن آن‌] به ميشان خويش بر تو ستم كرده است، و هر آينه بسيارى از شريكان- كه مال به هم مى‌آميزند- برخى‌شان بر برخى ستم مى‌كنند مگر آنان كه ايمان آورده و كارهاى نيك و شايسته كرده‌اند، و ايشان اندكند. و [در اينجا] داوود دانست كه همانا او را آزمون كرده‌ايم پس، از پروردگار خويش آمرزش خواست و سجده‌كنان بر روى بيفتاد و [به خداى‌] بازگشت- توبه كرد"},{"SurahNumber":38,"VerseNumber":25,"Text":"پس آن [لغزش‌] را براى او آمرزيديم، و هر آينه او را نزد ما نزديكى است و نيكو بازگشتى- سرانجامى نيك"},{"SurahNumber":38,"VerseNumber":26,"Text":"اى داوود، همانا تو را در زمين خليفه- نماينده خود- ساختيم پس ميان مردم براستى و درستى حكم كن و خواهش نفس را پيروى مكن، كه تو را از راه خدا گمراه مى‌گرداند. همانا كسانى كه از راه خدا گمراه شوند به سزاى آنكه روز حساب را فراموش كردند عذابى سخت دارند"},{"SurahNumber":38,"VerseNumber":27,"Text":"و آسمان و زمين و آنچه را در ميان آنهاست بيهوده نيافريديم. اين پندار كسانى است كه كفر ورزيدند. پس واى بر آنان كه كفر ورزيدند از آتش [دوزخ‌]"},{"SurahNumber":38,"VerseNumber":28,"Text":"مگر كسانى را كه ايمان آوردند و كارهاى نيك و شايسته كردند مانند تباهكاران در زمين مى‌گردانيم؟! يا مگر پرهيزكاران را مانند بدكاران مى سازيم؟"},{"SurahNumber":38,"VerseNumber":29,"Text":"[اين قرآن‌] كتابى است فرخنده و با بركت كه آن را به سوى تو فرو فرستاديم تا در آيات آن بينديشند، و تا خردمندان پند گيرند"},{"SurahNumber":38,"VerseNumber":30,"Text":"و سليمان را به داوود بخشيديم، نيكو بنده‌اى بود، همانا او بسى بازگردنده [به سوى ما] بود"},{"SurahNumber":38,"VerseNumber":31,"Text":"[ياد كن‌] آنگاه كه در پايان روز اسبان تيزتك را بر او عرضه داشتند"},{"SurahNumber":38,"VerseNumber":32,"Text":"پس گفت: من دوستى خير- يعنى اسبان- را بر يادكرد پروردگارم- يعنى نماز عصر- بگزيديم تا [آفتاب‌] در پرده [شب‌] پنهان گشت- يعنى فرو شد"},{"SurahNumber":38,"VerseNumber":33,"Text":"آنها"},{"SurahNumber":38,"VerseNumber":34,"Text":"و هر آينه سليمان را آزموديم و بر تخت او كالبدى افكنديم، آنگاه [به خداى‌] باز گشت- توبه كرد"},{"SurahNumber":38,"VerseNumber":35,"Text":"گفت: پروردگارا، مرا بيامرز و مرا آن پادشاهى ببخش كه پس از من هيچ كس را نسزد، كه تويى بسيار بخشنده"},{"SurahNumber":38,"VerseNumber":36,"Text":"پس باد را براى او رام گردانيديم، كه به فرمان او به نرمى و خوشى هر جا كه مى‌خواست روان مى‌شد"},{"SurahNumber":38,"VerseNumber":37,"Text":"و ديوان را [رام كرديم‌] هر خانه‌ساز- بنّا- و هر فرورونده به دريا- غواص- را"},{"SurahNumber":38,"VerseNumber":38,"Text":"و نيز ديگران- ديگر ديوان- را كه به هم بسته در بندها بودند [رام او ساختيم‌]"},{"SurahNumber":38,"VerseNumber":39,"Text":"[گفتيم:] اين است بخشش بى‌شمار ما- كه پايان ندارد يا بى‌حساب است- پس [هر چه خواهى‌] ببخش يا نگاه دار"},{"SurahNumber":38,"VerseNumber":40,"Text":"و هر آينه او راست نزد ما نزديكى و بازگشتى نيكو- سرانجامى نيك"},{"SurahNumber":38,"VerseNumber":41,"Text":"و بنده ما ايوب را ياد كن آنگاه كه پروردگار خويش را خواند كه شيطان مرا رنجورى و عذاب رسانيده است"},{"SurahNumber":38,"VerseNumber":42,"Text":"[او را گفتيم:] پاى خود بر زمين بزن، [پس پاى بر زمين زد و چشمه‌اى پديد آمد، او را گفتيم:] اين آبى است خنك براى شست‌وشو- كه خود را بشويى- و آشاميدنى [خنك‌]- كه بنوشى"},{"SurahNumber":38,"VerseNumber":43,"Text":"و خانواده‌اش را به او بخشيديم و نيز همچندشان را با ايشان، تا بخشايشى باشد از ما و يادكرد و پندى براى خردمندان"},{"SurahNumber":38,"VerseNumber":44,"Text":"و به دست خود دسته‌اى گياه برگير پس با آن بزن و سوگند مشكن. ما او را شكيبا يافتيم، نيك بنده‌اى بود، همانا بسيار بازگردنده [به ما] بود"},{"SurahNumber":38,"VerseNumber":45,"Text":"و بندگان ما ابراهيم و اسحاق و يعقوب خداوندان دستها- كنايه از نيرو و قدرت براى طاعت و عبادت- و ديدگان- كنايه از بينش و بصيرت در دين و حقيقت- را ياد كن"},{"SurahNumber":38,"VerseNumber":46,"Text":"ما ايشان را ويژه- پاك و خالص- ساختيم به آن ويژگى كه يادكرد آن جهان است"},{"SurahNumber":38,"VerseNumber":47,"Text":"و هر آينه ايشان نزد ما از برگزيدگان و نيكان‌اند"},{"SurahNumber":38,"VerseNumber":48,"Text":"و اسماعيل و يسع و ذو الكفل را ياد كن، و همه از نيكان [و گزيدگان‌] بودند"},{"SurahNumber":38,"VerseNumber":49,"Text":"اين [قرآن‌] يادكرد و پندى است، و هر آينه پرهيزگاران را بازگشتى نيكو- سرانجامى نيك- است،"},{"SurahNumber":38,"VerseNumber":50,"Text":"بهشتهاى پاينده كه درها [ى آن‌] برايشان گشاده باشد"},{"SurahNumber":38,"VerseNumber":51,"Text":"در حالى كه در آنها تكيه زنند، در آنجا ميوه‌هاى فراوان [و گوناگون‌] و نوشيدنى مى‌خواهند"}]}