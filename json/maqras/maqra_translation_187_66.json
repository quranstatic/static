{"Id":66,"LanguageCodes":["bs","bos"],"Name":"bos-muhamedmehanovi","Author":"Muhamed Mehanovic","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_mihanovich/v1.1.0-csv.1 , https://quranenc.com/en/browse/bosnian_mihanovich , https://quranenc.com ,","Translations":[{"SurahNumber":40,"VerseNumber":1,"Text":"Ha-mim"},{"SurahNumber":40,"VerseNumber":2,"Text":"Objavljivanje Knjige je od Allaha Silnoga, Sveznajućeg"},{"SurahNumber":40,"VerseNumber":3,"Text":"Oprostitelja grijeha i Primatelja pokajanja, Onoga Koji žestoko kažnjava i Koji je Posjednik obilnog dobra; istinskog Boga osim Njega nema, kod Njega je konačno odredište"},{"SurahNumber":40,"VerseNumber":4,"Text":"O Allahovim ajetima i znakovima raspravljaju samo oni koji ne vjeruju, pa neka te ne obmanjuje to što oni putujući po zemlji uživaju"},{"SurahNumber":40,"VerseNumber":5,"Text":"I Nuhov je narod prije njih poricao, a i skupine poslije njega. Svaki narod nastojao je ščepati svoga poslanika, i rasprave svoje na neistini temeljio da njome Istinu uništi, pa sam ga Ja kažnjavao - a kakva je bila kazna Moja"},{"SurahNumber":40,"VerseNumber":6,"Text":"I tako će se riječ Gospodara tvoga ispuniti da će oni koji nisu vjerovali - stanovnici u Vatri biti"},{"SurahNumber":40,"VerseNumber":7,"Text":"Oni koji nose Arš i oni koji su oko njega, slave i hvale Gospodara svoga i vjeruju u Njega, i mole se da budu oprošteni grijesi vjernicima: \"Gospodaru naš, Ti sve obuhvataš milošću i znanjem; zato oprosti onima koji se pokaju i koji slijede Tvoj put i sačuvaj ih patnje u Vatri"},{"SurahNumber":40,"VerseNumber":8,"Text":"Gospodaru naš, uvedi ih u vrtove Adna koje si im obećao, i one koji su bili dobri od predaka njihovih, i žena njihovih, i potomstva njihovog. Ti si, uistinu, Silni i Mudri"},{"SurahNumber":40,"VerseNumber":9,"Text":"I sačuvaj ih zala, jer, koga Ti toga dana poštediš zala - Ti si mu se smilovao, a to će, zaista, veliki uspjeh biti"},{"SurahNumber":40,"VerseNumber":10,"Text":"Onima koji nisu vjerovali bit će doviknuto: \"Allahov prezir prema vama kad ste, pozivani da vjerujete, ostali nevjernici - bio je, doista, veći od vašeg prezira sada prema sebi"},{"SurahNumber":40,"VerseNumber":11,"Text":"Gospodaru naš\", reći će oni, \"dva puta si nas usmrtio i dva puta si nas oživio; mi priznajemo grijehe naše, pa ima li za izlazak puta kakva"},{"SurahNumber":40,"VerseNumber":12,"Text":"To vam je zato što niste vjerovali kad je prizivan Allah Jedini, a vjerovali ste ako bi Mu neko drugi u obožavanju pridružen bio! Presuda pripada jedino Allahu, Uzvišenom i Velikom"},{"SurahNumber":40,"VerseNumber":13,"Text":"On vam pokazuje znakove Svoje i spušta vam opskrbu s neba, a pouku će prihvatiti samo onaj koji se Njemu obraća"},{"SurahNumber":40,"VerseNumber":14,"Text":"Molite zato Allaha, iskreno Mu ispovijedajući vjeru - pa makar to nevjernicima bilo mrsko"},{"SurahNumber":40,"VerseNumber":15,"Text":"On je vlasnik visokih stupnjeva, Gospodar Arša Koji šalje objavu iz odredbe Svoje - kome hoće od robova Svojih, da upozori na Dan susreta međusobnog"},{"SurahNumber":40,"VerseNumber":16,"Text":"na Dan kada će se oni pojaviti, kada Allahu neće o njima ništa skriveno biti. Kome vlast pripada danas? Allahu, Jedinom, Potčinitelju svega"},{"SurahNumber":40,"VerseNumber":17,"Text":"Svaki će čovjek taj Dan prema zasluzi kažnjen ili nagrađen biti; taj Dan neće biti nepravde! Allah, zaista, brzo račun svodi"},{"SurahNumber":40,"VerseNumber":18,"Text":"I upozori ih na Bliski dan, kada će srca do grkljana doprijeti i popriječiti se, kada zulumćari ni prisna prijatelja ni posrednika neće imati čiji zagovor bi uslišan bio"},{"SurahNumber":40,"VerseNumber":19,"Text":"On zna poglede koji kriomice u ono što je zabranjeno gledaju, a i ono što grudi kriju"},{"SurahNumber":40,"VerseNumber":20,"Text":"Allah će po pravdi presuditi, a oni koje pored Njega mole - neće ni po čemu suditi. Allah, je zaista, Svečujući i Svevideći"}]}