{"Id":1,"LanguageCodes":["aa","aar"],"Name":"aar-sheikhmahmoudab","Author":"Sheikh Mahmoud Abdel Qader Hamz And Group Of Scholars","Language":"Afar","Description":"Afar","Direction":"ltr","Source":"https://qurancomplex.gov.sa/","Translations":[{"SurahNumber":73,"VerseNumber":20,"Text":"Nabiyow! diggah ku Rabbi atu barti salaatah waqdik teyna barak sidiica afak namma afak daguk raqtam kaak soltaah, aka adda garab kaak soltaah, aka adda kaadu sidocaytoh afa kaak soltam yaaxigeh, ku kataysiisik hortay kolluk tanî luk, yalli usuk bar kee laqo takkeh gide yaaxigeeh usuk ken waadoysa, yalli isin bar inkih salaatah soolak xintaanam duude waytaanam yeexegeeh, qafu siinih kak abeeh siinil xabbacoyseh, toysa barti salaatal qhuraanak siinih xabbacowtem akriya, yalli siinik biyaakita maray barti salaatah soolam duude waa siinit aneelem yeexegeh, kaadu aka maray yallih muxxo (rizqhi kinnuk) gurrusay baaxô bagul kabxah (tellemmo kinnuk) yangayyee kee aka maray yallih gital gaaduh yangicille siinik aneelem yeexegeh, toysa barti salaatal qhuraanak siinih xabbacowtem akriya, kaadu fardi salat elle faxxiima'nnal abaay, zakay waajibik siinil tani acuwa, kaadu yallih fooca edde faxak sadqhat ottocowwa, kaadu simaamey sinni nafsih maqaanek tatrussu hayteenem is yallih xaqul isin addunyal tatrusseenimik kayrih aysuk raqtaah galtoh nabuk raaqak tet geetton, kaadu yallak dambi cabti esserita, diggah yalli dambi cabtili xuwawli kinnik"},{"SurahNumber":74,"VerseNumber":1,"Text":"Kee bududet yan Nabiyow"},{"SurahNumber":74,"VerseNumber":2,"Text":"Ugutaay sinam Yallih digaalák meesis"},{"SurahNumber":74,"VerseNumber":3,"Text":"Kaadu isi Rabbi eyneb"},{"SurahNumber":74,"VerseNumber":4,"Text":"Kaadu isi sara najaasak saytunnos"},{"SurahNumber":74,"VerseNumber":5,"Text":"Kaadu Yallat agleyta haanam kee raqqate umaaneenak exxer"},{"SurahNumber":74,"VerseNumber":6,"Text":"Kaadu tu edde tassamgguh acwa maabin"},{"SurahNumber":74,"VerseNumber":7,"Text":"Kaadu ku Rabbih kacanu edde geytu waytaamal isbir"},{"SurahNumber":74,"VerseNumber":8,"Text":"Tokkel ugut Baantá fooximtu wayta waqdi"},{"SurahNumber":74,"VerseNumber":9,"Text":"Too ayró gibdi ayró"},{"SurahNumber":74,"VerseNumber":10,"Text":"Too ayró korosul xabcá mali"},{"SurahNumber":74,"VerseNumber":11,"Text":"Nabiyow! Yoo kee inâ bagut dibuk anuk gineh an num (waliid ibnul mughiira kinnuk) sittah cab"},{"SurahNumber":74,"VerseNumber":12,"Text":"Kaadu maggo maalu kah ecee num"},{"SurahNumber":74,"VerseNumber":13,"Text":"Kaadu kaallih geytimta xaylo kah ecee num"},{"SurahNumber":74,"VerseNumber":14,"Text":"Addunyal mano xabbacoysiyyah kah xabbacoyseeh farakka kah hee num"},{"SurahNumber":74,"VerseNumber":15,"Text":"Tohuk lakal xalay kee maalu kaah ossam qaagitaah sangeela"},{"SurahNumber":74,"VerseNumber":16,"Text":"Caagid usuk elle yakkale inna hinna, diggah usuk naayoota cirdih angadduk suge"},{"SurahNumber":74,"VerseNumber":17,"Text":"Saytutticin qaley girák tani yawqeemih kaa dirkiseyyo"},{"SurahNumber":74,"VerseNumber":18,"Text":"Diggah usuk isi nafsil cubbuseeh, massoyseh Nabii kee Qhuraan xagitik iyyuwaam"},{"SurahNumber":74,"VerseNumber":19,"Text":"Tokkel usuk abbarsimehik mannal massoysee ta uma xagit"},{"SurahNumber":74,"VerseNumber":20,"Text":"Tohuk lakal abbarsimehik mannal massoyseeh ta uma xagit"},{"SurahNumber":74,"VerseNumber":21,"Text":"Tohuk lakal usuk cubbii kee malat qagteh"},{"SurahNumber":74,"VerseNumber":22,"Text":"Tohuk lakal ceereeh fooca kaxxa ribiyyah ribe"},{"SurahNumber":74,"VerseNumber":23,"Text":"Tohuk lakal cakkit derre cabeeh, kaxxamariiniteh"},{"SurahNumber":74,"VerseNumber":24,"Text":"Tokkel Qhuraanak: ah tu hinna Mucammad naharsi marak baahe baab akke waytek iyye"},{"SurahNumber":74,"VerseNumber":25,"Text":"Ah tu hinna seehadâ maxcó akke waytek iyye"},{"SurahNumber":74,"VerseNumber":26,"Text":"Saqhar deqsitta girá kaa culseyyo, teetit cararaah tet digaalá tammoysuh"},{"SurahNumber":74,"VerseNumber":27,"Text":"Saqhar kinni girá maca koo tiysixxigeeh"},{"SurahNumber":74,"VerseNumber":28,"Text":"Is xagaral cado macabtaay, lafa macabta carrissa tet akke waytek"},{"SurahNumber":74,"VerseNumber":29,"Text":"Is xagar carissaah, dattossah"},{"SurahNumber":74,"VerseNumber":30,"Text":"Taban kee sagaal tet amol yan malaykak"},{"SurahNumber":74,"VerseNumber":31,"Text":"Kaadu girá dacrisa mara malayka akke waytek maabinnino, Kaadu maabinnino ken ixxu koroosite marah aqayyaareey, kitab kah yontocowwime mari yasmitê gideh iyyaanam akke waytek, kaadu yeemene mari iimaan elle ossituuy, kitab kah yontocowwime maraa kee moominiin elle agaywaagite waytu, kaadu sorkocobbaxittet biyak le maraa kee koros Yalli tahat ceelalloh maca faxee ittuh, Tonnaah Yalli isih faxe mara makkoysaah isih faxe mara tirri haa, ku Rabbih qandé takkeh gide taaxigê matan kaa akke waytek, girá tu hinna is seehadah kassis takkemkeh iyyaanam akke waytek"},{"SurahNumber":74,"VerseNumber":32,"Text":"Koros elle takkale inna hinna, Yalli alsál xiibite"},{"SurahNumber":74,"VerseNumber":33,"Text":"Kaadu Bari derre caba waqdil xiibite"},{"SurahNumber":74,"VerseNumber":34,"Text":"Maaci ifá waqdil xiibite"},{"SurahNumber":74,"VerseNumber":35,"Text":"Diggah, is (girá kinnuk) nabaamak tiyak teyná"},{"SurahNumber":74,"VerseNumber":36,"Text":"Is seehadah meesissoh tan"},{"SurahNumber":74,"VerseNumber":37,"Text":"Siinik faxe mari maqaanél taturay hinnay umaanél wadirrooway"},{"SurahNumber":74,"VerseNumber":38,"Text":"Ummaan nafsi abiteemit axawah yan"},{"SurahNumber":74,"VerseNumber":39,"Text":"Migdi maray moominiinih yani akke waytek"},{"SurahNumber":74,"VerseNumber":40,"Text":"Jannat addal sitta esseraanah"},{"SurahNumber":74,"VerseNumber":41,"Text":"Umeyniitiy gira cultê caalat"},{"SurahNumber":74,"VerseNumber":42,"Text":"Saqhar deqsitta girá maca sin culussee keenik iyyan"},{"SurahNumber":74,"VerseNumber":43,"Text":"Addunyal salat aba marâ lih salat abak masuginnino iyyan"},{"SurahNumber":74,"VerseNumber":44,"Text":"Kaadu tu mali askamuk masuginnino"},{"SurahNumber":74,"VerseNumber":45,"Text":"Kaadu umaanet giirisa marâ lih giirisak sugne"},{"SurahNumber":74,"VerseNumber":46,"Text":"Kaadu galtóh ayró (Qhiyaamah ayró kinnuk) dirabboysak sugne"},{"SurahNumber":74,"VerseNumber":47,"Text":"Asmat (Raba kinnuk) net xikki iyyam fanah"},{"SurahNumber":74,"VerseNumber":48,"Text":"Tokkel shafaaqat abá marih shafaaqatta tu keenih maxiqta"},{"SurahNumber":74,"VerseNumber":49,"Text":"A koros kassitit (Qhuraan kinnuk) derre kah cabtam maca lee"},{"SurahNumber":74,"VerseNumber":50,"Text":"Gilsime dibookolih innah"},{"SurahNumber":74,"VerseNumber":51,"Text":"Lubaakak kude waqdi"},{"SurahNumber":74,"VerseNumber":52,"Text":"Wonna hinnay keenik kulli seehadayti fakut tan kitooba iseh tantacawwimeeh geyam faxa"},{"SurahNumber":74,"VerseNumber":53,"Text":"Tonna hinnay diggah, usun ellecaboh ayrók ma meesitan"},{"SurahNumber":74,"VerseNumber":54,"Text":"Nummah ta Qhuraan usuk kassiisi elle kaskassoowa marah"},{"SurahNumber":74,"VerseNumber":55,"Text":"Tokkel kassitam faxa mari kaal kaskassoowah"},{"SurahNumber":74,"VerseNumber":56,"Text":"Kaal (Qhuraan kinnuk) kaskassowtam matan Yalli kah faxe num akke waytek, usuk (Yalla kinnuk) kak meesitoonu meesi caglitaah, dambi cabti caglita Rabbi kinni"}]}