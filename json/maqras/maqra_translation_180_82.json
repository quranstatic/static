{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":37,"VerseNumber":83,"Text":"K jeho přívržencům také Abraham náležel"},{"SurahNumber":37,"VerseNumber":84,"Text":"když k Pánu svému se srdcem čistým přišel"},{"SurahNumber":37,"VerseNumber":85,"Text":"a otci svému a lidu svému pravil: \"Co to uctíváte"},{"SurahNumber":37,"VerseNumber":86,"Text":"Což falešná božstva místo Boha si žádáte"},{"SurahNumber":37,"VerseNumber":87,"Text":"A co o Pánu lidstva soudíte"},{"SurahNumber":37,"VerseNumber":88,"Text":"A pohled svůj ke hvězdám upřel"},{"SurahNumber":37,"VerseNumber":89,"Text":"a zvolal: \"Věru jsem ochořel"},{"SurahNumber":37,"VerseNumber":90,"Text":"I odvrátili se od něho, záda mu ukazujíce"},{"SurahNumber":37,"VerseNumber":91,"Text":"Abraham pak vnikl k božstvům jejich a řekl: \"Co že nejíte"},{"SurahNumber":37,"VerseNumber":92,"Text":"a co je s vámi, že nemluvíte"},{"SurahNumber":37,"VerseNumber":93,"Text":"A vrhl se na ně, zasazuje jim úder pravicí"},{"SurahNumber":37,"VerseNumber":94,"Text":"však přiblížili se k němu lidé běžící"},{"SurahNumber":37,"VerseNumber":95,"Text":"I otázal se: \"Chcete uctívat, co sami jste vytesali"},{"SurahNumber":37,"VerseNumber":96,"Text":"zatímco je to Bůh, jenž stvořil vás i to, co jste udělali"},{"SurahNumber":37,"VerseNumber":97,"Text":"I zvolali: \"Postavte pro něj hranici a vhoďte jej v oheň hořící"},{"SurahNumber":37,"VerseNumber":98,"Text":"Takto mu chtěli úklad nastrojit, však poníženými jsme je učinili"},{"SurahNumber":37,"VerseNumber":99,"Text":"I pravil Abraham: \"K Pánu svému půjdu, aby mne správně řídil"},{"SurahNumber":37,"VerseNumber":100,"Text":"Pane, dejž mi syna, jenž patřit bude mezi bezúhonné"},{"SurahNumber":37,"VerseNumber":101,"Text":"A oznámili jsme mu radostnou zvěst o chlapci povahy mírné"},{"SurahNumber":37,"VerseNumber":102,"Text":"A když dospěl do věku, kdy s otcem se mohl podílet na úsilí, řekl Abraham: \"Synáčku, viděl jsem ve snu, že tě mám obětovat; uvaž a řekni, jaké mínění máš?\" I odvětil: \"Otče můj, učiň, co ti bylo poručeno; a bude-li Bůh chtít, mne věru neochvějným shledáš"},{"SurahNumber":37,"VerseNumber":103,"Text":"A když se oba do vůle Boží odevzdali a on položil ho čelem k zemi"},{"SurahNumber":37,"VerseNumber":104,"Text":"zvolali jsme naň: \"Abrahame"},{"SurahNumber":37,"VerseNumber":105,"Text":"věru jsi již prokázal, že vidění jsi za pravdu měl - a takto ty, kdož dobré činí, odměňujeme"},{"SurahNumber":37,"VerseNumber":106,"Text":"vždyť byla to jen zjevná zkouška"},{"SurahNumber":37,"VerseNumber":107,"Text":"A velkou obětí jsme syna jeho vykoupili"},{"SurahNumber":37,"VerseNumber":108,"Text":"a u posledních jsme mu požehnali"},{"SurahNumber":37,"VerseNumber":109,"Text":"Mír budiž s Abrahamem"},{"SurahNumber":37,"VerseNumber":110,"Text":"Takto odměňujeme dobro konající"},{"SurahNumber":37,"VerseNumber":111,"Text":"vždyť on byl služebník Náš věřící"},{"SurahNumber":37,"VerseNumber":112,"Text":"A oznámili jsme mu radostnou zvěst o Izákovi, jenž prorok byl, k bezúhonným patřící"},{"SurahNumber":37,"VerseNumber":113,"Text":"Pak požehnali jsme jemu i Izákovi; a mezi jejich potomky jsou někteří, kdož dobro konají, však jiní sami na sobě křivdu zjevnou páchají"},{"SurahNumber":37,"VerseNumber":114,"Text":"A dobrodiním jsme také Mojžíše a Áróna zahrnuli"},{"SurahNumber":37,"VerseNumber":115,"Text":"a před pohromou nesmírnou jsme je oba i lid jejich zachránili"},{"SurahNumber":37,"VerseNumber":116,"Text":"a pomoc jsme jim poskytli, takže vítěznými se stali"},{"SurahNumber":37,"VerseNumber":117,"Text":"a Písmo nanejvýš zřetelné jsme jim darovali"},{"SurahNumber":37,"VerseNumber":118,"Text":"a oba po stezce přímé jsme vedli"},{"SurahNumber":37,"VerseNumber":119,"Text":"a u posledních jsme jim požehnali"},{"SurahNumber":37,"VerseNumber":120,"Text":"Mír budiž s Mojžíšem a Árónem"},{"SurahNumber":37,"VerseNumber":121,"Text":"Takto odměňujeme dobro konající"},{"SurahNumber":37,"VerseNumber":122,"Text":"vždyť oba patří mezi služebníky Naše věřící"},{"SurahNumber":37,"VerseNumber":123,"Text":"Také Eliáš byl z vyslanců Božích"},{"SurahNumber":37,"VerseNumber":124,"Text":"když k lidu svému pravil: \"Což bohabojní nebudete, a"},{"SurahNumber":37,"VerseNumber":125,"Text":"Baala vzývat chcete a nejlepšího ze stvořitelů opustíte"},{"SurahNumber":37,"VerseNumber":126,"Text":"Boha, Pána svého i Pána vašich předků dávných"},{"SurahNumber":37,"VerseNumber":127,"Text":"Však za lháře ho prohlásili, a věru budou předvedeni"},{"SurahNumber":37,"VerseNumber":128,"Text":"kromě těch, kdož služebníky Božími upřímnými byli"},{"SurahNumber":37,"VerseNumber":129,"Text":"A u posledních jsme mu požehnali"},{"SurahNumber":37,"VerseNumber":130,"Text":"Mír budiž s Eliášem"},{"SurahNumber":37,"VerseNumber":131,"Text":"Takto odměňujeme dobro konající"},{"SurahNumber":37,"VerseNumber":132,"Text":"vždyť on byl služebník Náš věřící"},{"SurahNumber":37,"VerseNumber":133,"Text":"A také Lot byl vskutku mezi Božími vyslanci"},{"SurahNumber":37,"VerseNumber":134,"Text":"když jsme jej i rodinu jeho celou zachránili"},{"SurahNumber":37,"VerseNumber":135,"Text":"kromě stařeny jedné, jež zůstala s opozdilci"},{"SurahNumber":37,"VerseNumber":136,"Text":"a potom jsme všechny ostatní zahubili"},{"SurahNumber":37,"VerseNumber":137,"Text":"A věru kolem měst jejich za jitra procházíte"},{"SurahNumber":37,"VerseNumber":138,"Text":"i za noci; což to nepochopíte"},{"SurahNumber":37,"VerseNumber":139,"Text":"A rovněž Jonáš jedním z vyslanců Božích byl"},{"SurahNumber":37,"VerseNumber":140,"Text":"když na loď naloženou se uchýlil"},{"SurahNumber":37,"VerseNumber":141,"Text":"a vrhal los a byl tím, jenž ztratil"},{"SurahNumber":37,"VerseNumber":142,"Text":"a pohltila jej ryba, zatímco pokárání zasloužil"},{"SurahNumber":37,"VerseNumber":143,"Text":"A kdyby nebyl z těch, kdož Boha oslavují"},{"SurahNumber":37,"VerseNumber":144,"Text":"byl by jistě v břiše jejím zůstal až do dne vzkříšení"}]}