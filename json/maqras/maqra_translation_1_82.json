{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":1,"VerseNumber":1,"Text":"Ve jménu Boha milosrdného, slitovného"},{"SurahNumber":1,"VerseNumber":2,"Text":"Chvála Bohu, Pánu lidstva veškerého"},{"SurahNumber":1,"VerseNumber":3,"Text":"Milosrdnému, Slitovnému"},{"SurahNumber":1,"VerseNumber":4,"Text":"vládci dne soudného"},{"SurahNumber":1,"VerseNumber":5,"Text":"Tebe uctíváme a Tebe o pomoc žádáme"},{"SurahNumber":1,"VerseNumber":6,"Text":"veď nás stezkou přímou"},{"SurahNumber":1,"VerseNumber":7,"Text":"stezkou těch, jež zahrnuls milostí Svou, ne těch, na něž jsi rozhněván, ani těch, kdo v bludu jsou"},{"SurahNumber":2,"VerseNumber":1,"Text":"Alif lám mím"},{"SurahNumber":2,"VerseNumber":2,"Text":"Toto Písmo, o němž pochyby není, je vedením pro bohabojné"},{"SurahNumber":2,"VerseNumber":3,"Text":"kteří v nepoznatelné věří, modlitbu dodržují a z toho, co jsme jim uštědřili, rozdávají"},{"SurahNumber":2,"VerseNumber":4,"Text":"kteří věří v to, co bylo sesláno tobě, i v to, co bylo sesláno před tebou, a pevně jsou o životě budoucím přesvědčeni"},{"SurahNumber":2,"VerseNumber":5,"Text":"ti Pánem svým jsou správně vedení a ti budou blažení"},{"SurahNumber":2,"VerseNumber":6,"Text":"Však věru je lhostejno pro nevěřící, zda napomínáš je, či nikoliv - stejně neuvěří"},{"SurahNumber":2,"VerseNumber":7,"Text":"Bůh srdce jejich i sluch jejich zapečetil a přes oči jejich clonu položil a pro ně je určen trest hrozný"},{"SurahNumber":2,"VerseNumber":8,"Text":"Jsou mezi lidmi někteří, kdož říkají: \"Věříme v Boha i v den soudný,\" zatím však jsou nevěřící"},{"SurahNumber":2,"VerseNumber":9,"Text":"Snaží se oklamat Boha a ty, kdož uvěřili, avšak klamou jen sami sebe, aniž o tom mají tušení"},{"SurahNumber":2,"VerseNumber":10,"Text":"V srdcích jejich jest choroba a Bůh tuto chorobu rozmnožil; jim dostane se trestu bolestného za to, že lhali"},{"SurahNumber":2,"VerseNumber":11,"Text":"A když se jim řekne: \"Nešiřte pohoršení na zemi!\", tu odpovídají: \"My ji jen polepšujeme"},{"SurahNumber":2,"VerseNumber":12,"Text":"Což však to nejsou právě oni, kdož pohoršení šíří, ale nemají o tom ponětí"},{"SurahNumber":2,"VerseNumber":13,"Text":"A když se jim řekne: \"Uvěřte, jako již uvěřili tito lidé!\", tu odpovídají: \"Cožpak máme věřit tak, jako tito hlupáci?\" Zdaž však nejsou právě oni hlupáci, jenže o tom nevědí"},{"SurahNumber":2,"VerseNumber":14,"Text":"Když potkají ty, kdož uvěřili, říkají: \"Uvěřili jsme\", když však zůstanou sami se svými satany, hovoří: \"Jsme s vámi a tamtěm se jen posmíváme"},{"SurahNumber":2,"VerseNumber":15,"Text":"Bůh se jim však sám vysměje a ponechá je dlouho tápat jak slepé ve vzpurnosti jejich"},{"SurahNumber":2,"VerseNumber":16,"Text":"To jsou ti, kdož koupili blud za správné vedení, však obchod jejich jim nepřinesl zisk a po správné cestě se neubírají"},{"SurahNumber":2,"VerseNumber":17,"Text":"Podobají se tomu, jenž rozžehl oheň: když osvětleno jim bylo vše, co je kolem, Bůh odnesl jim světlo a nechal je v temnotě, nevidoucí"},{"SurahNumber":2,"VerseNumber":18,"Text":"Hluší, němí a slepí - z bludu svého se nenavrátí"},{"SurahNumber":2,"VerseNumber":19,"Text":"Anebo jako když objeví se na nebi mrak deštivý, plný temnoty, hromů a blesků: lidé si zacpávají prsty uši své před hromobitím, bojíce se smrti; avšak Bůh obklopuje nevěřící ze všech stran"},{"SurahNumber":2,"VerseNumber":20,"Text":"Blesk div jim zrak neodňal, však dokud je blesky ozařují, kráčí při svitu jejich, a když nad nimi se zatmí, zastaví se. Kdyby Bůh chtěl, odňal by jim zrak i sluch, neb Bůh je nad věci každou všemocný"},{"SurahNumber":2,"VerseNumber":21,"Text":"Lidé, uctívejte Pána svého, jenž stvořil vás i ty, kdož před vámi byli - snad budete bát se Boha"},{"SurahNumber":2,"VerseNumber":22,"Text":"jenž pro vás učinil zemi lůžkem a nebesa kupolí a jenž seslal z nebe vodu a dal pomocí jí vyrůst plodům pro obživu vaši. Nedávejte Bohu rovných, vždyť dobře to víte"},{"SurahNumber":2,"VerseNumber":23,"Text":"Jste-li na pochybách o tom, co jsme seslali služebníku svému, tedy přineste súru podobnou této a předvolejte si svědky své kromě Boha, jste-li pravdomluvní"},{"SurahNumber":2,"VerseNumber":24,"Text":"Však neučiníte-li to - a vám se to věru nepodaří - pak střezte se ohně, jehož palivem jsou lidé a kamení a jenž připraven je pro nevěřící"},{"SurahNumber":2,"VerseNumber":25,"Text":"Oznam radostnou zvěst těm, kdož uvěřili a zbožné skutky konali, že pro ně jsou připraveny zahrady, pod nimiž řeky tekou. A kdykoliv se jim za odměnu dostane z nich ovoce, tu řeknou: \"Toto je jako to, co nám již dříve bylo uštědřeno,\" avšak dostalo se jim jen něco podobného. A budou tam mít manželky čisté? a budou tam nesmrtelní"}]}