{"Id":1,"LanguageCodes":["aa","aar"],"Name":"aar-sheikhmahmoudab","Author":"Sheikh Mahmoud Abdel Qader Hamz And Group Of Scholars","Language":"Afar","Description":"Afar","Direction":"ltr","Source":"https://qurancomplex.gov.sa/","Translations":[{"SurahNumber":75,"VerseNumber":1,"Text":"Diggah Yalli Qhiyaamah ayról xiibite"},{"SurahNumber":75,"VerseNumber":2,"Text":"Kaadu diggah moominti nafsiy isi yassacakkel xiibite"},{"SurahNumber":75,"VerseNumber":3,"Text":"Seehadayti (korosta kinnuk) kay lafoofi gaaboyse weennom yakka lee"},{"SurahNumber":75,"VerseNumber":4,"Text":"Yeey, nanu tet gaaboysenno, kay feeraarih exaaxi massosnam duudak"},{"SurahNumber":75,"VerseNumber":5,"Text":"Tonna hinnay, seehadayti isi foocal tanim dirabboysam faxa"},{"SurahNumber":75,"VerseNumber":6,"Text":"Qhiyaamah ayró maa waqdii iyyeh esseraamal? (kah esseram anqasa)"},{"SurahNumber":75,"VerseNumber":7,"Text":"Tokkel Mablá baditta waqdi"},{"SurahNumber":75,"VerseNumber":8,"Text":"Kaadu alsá diifi duugumta waqdi"},{"SurahNumber":75,"VerseNumber":9,"Text":"Kaadu ayroó kee alsá gaaboysimtaah inki arac yawqen waqdi"},{"SurahNumber":75,"VerseNumber":10,"Text":"Seehadayti: woo ayró (Qhiyaamah ayró kinnuk) anke kudnaa anke eleelitnaa iyya"},{"SurahNumber":75,"VerseNumber":11,"Text":"Tonna hinnay eleelitan rike matan"},{"SurahNumber":75,"VerseNumber":12,"Text":"Woo ayró idyaa kee madab ku Rabbih xaqu cagalah"},{"SurahNumber":75,"VerseNumber":13,"Text":"Seehadaytuh woo ayró taamak yuysukumem kee wadirroysem warsintah"},{"SurahNumber":75,"VerseNumber":14,"Text":"Tonna hinnay, seehadayti isi nafsil isih sumaaqita"},{"SurahNumber":75,"VerseNumber":15,"Text":"Kaadu Abeh yan uma taamak faxem malkitaamah woo malkit kaah xiqam mali"},{"SurahNumber":75,"VerseNumber":16,"Text":"Nabiyow wacyi kol ooba waqdi qhuraanat isi arraba masgayyin, raqsat kaak tasissikeemih fayxih"},{"SurahNumber":75,"VerseNumber":17,"Text":"Diggah nel tan kaa liilil kaa gaabosnam, kee kay kiraati"},{"SurahNumber":75,"VerseNumber":18,"Text":"Kaadu Nabiyow ni farmoyti jibriil gitak qhuraan kol nakriye waqdi, kaa ankacisaay tibbi ixxic, tohuk lakal usuk koo elle barse innal ikriy"},{"SurahNumber":75,"VerseNumber":19,"Text":"Tohuk lakal diggah kay baxxaqisiyyi nel yan"},{"SurahNumber":75,"VerseNumber":20,"Text":"Korosey caagid Isin elle takkalen inna hinna, ugut kee galtok tu matana ittaanamal, nummah isin addunyaa kee tet bilhada kicinton"},{"SurahNumber":75,"VerseNumber":21,"Text":"Kaadu isin akeera cabtaanaah, teetih mataamittan"},{"SurahNumber":75,"VerseNumber":22,"Text":"Woo ayró meqe marih Foocitte (qhiyaamah ayró kinnuk) iftah"},{"SurahNumber":75,"VerseNumber":23,"Text":"Isi Rabbî fanah wagitta.(woh meqe mara kinnuk)"},{"SurahNumber":75,"VerseNumber":24,"Text":"Kaadu woo ayró uma marih foocitte ribbimtah"},{"SurahNumber":75,"VerseNumber":25,"Text":"Kaxxa umaanéy xiiron lafoofi teetik edde taddigillee teetit akke lem tasmiteh"},{"SurahNumber":75,"VerseNumber":26,"Text":"Nummah rooci (coxxo) kaxkaxxo gufa waqdi"},{"SurahNumber":75,"VerseNumber":27,"Text":"Iyyi kaa daylisaa iyyan"},{"SurahNumber":75,"VerseNumber":28,"Text":"Kaadu diggah usuk (raba num) addunyak baxsimam yasmiteh. (raba kinnuk)"},{"SurahNumber":75,"VerseNumber":29,"Text":"Kaadu sarba sarbat makitta"},{"SurahNumber":75,"VerseNumber":30,"Text":"Woo ayro (Qhiyaamah ayró kinnuk) seehadak beyto ku Rabbî fanah takke"},{"SurahNumber":75,"VerseNumber":31,"Text":"Tokkel korosti Yallih farmoytaa kee qhuraan manummaysinnaay, salat maabinna"},{"SurahNumber":75,"VerseNumber":32,"Text":"Takkay immay qhuraan dirabboyseeh, iimaanat derre cabe"},{"SurahNumber":75,"VerseNumber":33,"Text":"Tohuk lakat isi marâ fanah kaxxamariinitak gexe"},{"SurahNumber":75,"VerseNumber":34,"Text":"Finqi koh yan, kaadu finqi koh yan"},{"SurahNumber":75,"VerseNumber":35,"Text":"Tohuk lakal finqi koh yan kaadu finqi koh yan"},{"SurahNumber":75,"VerseNumber":36,"Text":"Seehadayti foyyah annaak calayah yanitay kaa iyyoonuwaanam yakkalee"},{"SurahNumber":75,"VerseNumber":37,"Text":"Seehadayti daacoyti tiffoytay maxaxat caxaanak yekkeh manannaa"},{"SurahNumber":75,"VerseNumber":38,"Text":"Tohuk lakal dabloytak yekkeeh, Yalli kaa gineeh, kaa masssoyseeh, weelo kaa yeymeegqe"},{"SurahNumber":75,"VerseNumber":39,"Text":"Tokkel namma qaynat kaa abé lab num kee say numuh anuk"},{"SurahNumber":75,"VerseNumber":40,"Text":"Yallay toh abe rabtem yaynuwweemih qamal geytoli hinnaa? (yeey kinnih)"},{"SurahNumber":76,"VerseNumber":1,"Text":"Nummah seehadaytut rooci haanak duma dabaanak xer (der) daban kaal tatre, usuk cusaanamay xagar kak xagaanah tuh suge kalah"},{"SurahNumber":76,"VerseNumber":2,"Text":"Diggah nanu seehadaytu lab num kee say numuk yengele daacoytih tiffak kaa ginne kaa naqayyaruh, (mokkorruh) tokkel yaabbeeh yable seehadaytu kaa abne"},{"SurahNumber":76,"VerseNumber":3,"Text":"Diggah nanı tirtô gitaa kee makô gita kaah baxxaqisneh moomintuy faatita akkee kee korostay yangadde akke yakke immay"},{"SurahNumber":76,"VerseNumber":4,"Text":"Diggah nanu korosuh, silsilootay ibitte keenik edde debraanaa kee, ogoogay fillittee kee gaboobi ittat keenik edde yaxeenii kee, saqiir deqsitta giráy ken carrisa keenih massosne"},{"SurahNumber":76,"VerseNumber":5,"Text":"Diggah meqe mari galoosay gocoyuk (kamri) kibuk taniy agleh kaafuur lek yaaquben"},{"SurahNumber":76,"VerseNumber":6,"Text":"Ama gocoyuy yaaqubeeniy kaafuur agleh edde yani, is daray Yallih naqoosa kak taaqube, usun ayfuxxukiyyah tet yayfuxxukeeniih, faxxa heen kabul tet beyan"},{"SurahNumber":76,"VerseNumber":7,"Text":"Ama mari axbuux (nadri) duudusaah, Qhiyaamah ayróy umaané kak fixiixih tani Yallih digaalák meesitan"},{"SurahNumber":76,"VerseNumber":8,"Text":"Kaadu usun tumaliiy qayxixxuu kee seewaytu maaqó yaskamen tet kacanu luk"},{"SurahNumber":76,"VerseNumber":9,"Text":"Cagalah nanu sin kah naskamem Yallih foocih taaga, galtoo kee faatit siinik elle mafanna iyyan"},{"SurahNumber":76,"VerseNumber":10,"Text":"Diggah nanu ninni Rabbik meesitna, gibdah fooci edde ribbiima (kamadima) ayrók (Qhiyaamah ayró kinnuk)"},{"SurahNumber":76,"VerseNumber":11,"Text":"Tokkel Yalli woo ayróh umaanék ken reebiseeh, fooci ifuu kee wallé (farcat) keenih yecee"},{"SurahNumber":76,"VerseNumber":12,"Text":"Kaadu yisbireenimih sabbatah jannat kee cariiril ken galte"},{"SurahNumber":76,"VerseNumber":13,"Text":"Kay addal qaraakiyil kelitak, ayró mayablaanaay, kaxxa xabca mayablan"},{"SurahNumber":76,"VerseNumber":14,"Text":"Kaadu Kay cooxih silaaló keenit xayyowtah ken silaalisak, kaadu ama cooxih mexexih mafaala xabbacoowiyyah keenih xabbacowta"},{"SurahNumber":76,"VerseNumber":15,"Text":"Kaadu jannatti urruy ken yakdume keenit meekisah, mingiilay lakqok tanii kee kobboyyaayiy bililleelak (karaarit kinnuk) tani"},{"SurahNumber":76,"VerseNumber":16,"Text":"Bililleelay lakqok taniy usun elle faxaanah gidel kiyaasiyyah kiyaaseeni"},{"SurahNumber":76,"VerseNumber":17,"Text":"Kaadu kay addal galoosay gocoyuk kibuk taniy agleh zanjabiil lek ken yafqen"},{"SurahNumber":76,"VerseNumber":18,"Text":"Kay addal tan daray, salsabiil deqsittak yaaquben"}]}