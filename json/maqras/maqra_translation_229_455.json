{"Id":455,"LanguageCodes":["ur","urd"],"Name":"urd-muhammadhussain","Author":"Muhammad Hussain Najafi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":72,"VerseNumber":1,"Text":"اے نبی (ص)) آپ(ص) کہئے! کہ مجھے وحی کی گئی ہے کہ جنات کے ایک گروہ نے (قرآن کو) توجہ کے ساتھ سنا پھر (جا کر اپنی قوم سے) کہا کہ ہم نے بڑا عجیب قرآن سنا ہے۔"},{"SurahNumber":72,"VerseNumber":2,"Text":"جو بھلائی کی طرف راہنمائی کرتا ہے اس لئے ہم تو اس پر ایمان لے آئے اور اب ہم کسی کوبھی اپنے پروردگار کا شریک نہیں بنائیں گے۔"},{"SurahNumber":72,"VerseNumber":3,"Text":"اور یہ کہ ہمارے پروردگار کی شان بہت بلند ہے اس نے (اپنے لئے) نہ کوئی بیوی بنائی ہے اور نہ اولاد۔"},{"SurahNumber":72,"VerseNumber":4,"Text":"اور یہ کہ ہمارے بےوقوف لوگ خدا کے بارے میں خلافِ حق (ناروا) باتیں کرتے رہتے ہیں۔"},{"SurahNumber":72,"VerseNumber":5,"Text":"اور یہ کہ ہمارا خیال تھا کہ انسان اور جن خدا کے بارے میں ہرگز جھوٹی بات نہیں کہیں گے۔"},{"SurahNumber":72,"VerseNumber":6,"Text":"اور یہ کہ انسانوں میں سے کچھ لوگ جنات میں سے کچھ لوگوں کی پناہ لیا کرتے تھے۔"},{"SurahNumber":72,"VerseNumber":7,"Text":"اور یہ کہ انہوں (انسانوں) نے بھی تمہاری طرح یہ خیال کیا کہ اللہ کسی کو (دوبارہ زندہ کر کے) نہیں اٹھائے گا (یا کسی کو رسول بنا کر نہیں بھیجے گا)۔"},{"SurahNumber":72,"VerseNumber":8,"Text":"اور یہ کہ ہم نے آسمان کو ٹٹولا تو اسے پایا کہ وہ سخت پہریداروں اور شہابوں سے بھر دیا گیا ہے۔"},{"SurahNumber":72,"VerseNumber":9,"Text":"اور یہ کہ ہم (پہلے کچھ) سن گن لینے کیلئے آسمان کے بعض خاص مقامات پر بیٹھا کرتے تھے مگر اب جو (جن) سننے کی کوشش کرتا ہے تو وہ ایک شہاب کو اپنی گھات میں پاتا ہے۔"},{"SurahNumber":72,"VerseNumber":10,"Text":"اور یہ کہ ہم نہیں سمجھتے کہ آیا زمین والوں کیلئے کسی برائی کا ارادہ کیا گیا ہے یا ان کے پروردگار نے ان کے ساتھ بھلائی کرنے کا ارادہ کیا ہے۔"},{"SurahNumber":72,"VerseNumber":11,"Text":"اور یہ کہ ہم میں سے کچھ نیک ہیں اور کچھ اور طرح اور ہم مختلف الرّائے لوگ تھے۔"},{"SurahNumber":72,"VerseNumber":12,"Text":"اور یہ کہ ہم سمجھتے ہیں کہ ہم زمین میں اللہ کو عاجز نہیں کر سکتے اور نہ ہی بھاگ کر اسے بےبس کر سکتے ہیں۔"},{"SurahNumber":72,"VerseNumber":13,"Text":"اور یہ کہ ہم نے جب ہدایت کی بات سنی تو اس پر ایمان لے آئے پس جو اپنے پروردگار پر ایمان لائے گا تو اسے نہ کسی کمی (نقصان) کا خوف ہوگا اور نہ زیادتی کا۔"},{"SurahNumber":72,"VerseNumber":14,"Text":"اور یہ کہ ہم میں سے بعض مسلم (فرمانبردار) ہیں اور کچھ راہِ راست سے منحرف (نافرمان) ہیں پس جنہوں نے اسلام (فرمانبرداری) کی راہ اختیار کی تو انہوں نے بھلائی کا راستہ ڈھونڈھ لیا۔"},{"SurahNumber":72,"VerseNumber":15,"Text":"اور جو راہِ راست سے منحرف ہوں گے وہ جہنم کا ایندھن بنیں گے۔"},{"SurahNumber":72,"VerseNumber":16,"Text":"اور یہ کہ اگر یہ لوگ راہِ راست پر ثابت قدم رہتے تو ہم انہیں خوب سیراب کرتے۔"},{"SurahNumber":72,"VerseNumber":17,"Text":"تاکہ اس نعمت سے ان کی آزمائش کریں اور جو شخص اپنے پروردگار کی یاد سے منہ موڑے گا خدا اسے ایسے سخت عذاب میں داخل کرے گا جو بڑھتا ہی جائے گا۔"},{"SurahNumber":72,"VerseNumber":18,"Text":"اور یہ کہ سجدہ کے مقامات خاص اللہ کیلئے ہیں لہذا اللہ کے ساتھ کسی اور کو نہ پکارو۔"},{"SurahNumber":72,"VerseNumber":19,"Text":"اور یہ کہ جب بھی اللہ کا خاص بندہ (رسول (ص)) اس کو پکارنے کیلئے کھڑا ہوتا ہے تو (ایسا معلوم ہوتاہے کہ) لوگ اس پر ٹوٹ پڑیں گے۔"},{"SurahNumber":72,"VerseNumber":20,"Text":"آپ(ص) کہئے! کہ میں تو صرف اپنے پروردگار کو پکارتا ہوں اور کسی کو اس کا شریک قرار نہیں دیتا۔"},{"SurahNumber":72,"VerseNumber":21,"Text":"کہیے! میں تمہارے لئے نہ کسی نقصان اور برائی کا اختیار رکھتا ہوں اور نہ کسی بھلائی کا۔"},{"SurahNumber":72,"VerseNumber":22,"Text":"آپ کہیے! کہ مجھے اللہ سے کوئی پناہ نہیں دے سکتا اور میں اس کے سوا اور کوئی جائے پناہ نہیں پاتا۔"},{"SurahNumber":72,"VerseNumber":23,"Text":"(ہاں البتہ) میرا کام صرف یہ ہے کہ اللہ کی طرف سے تبلیغ کروں اور اس کے پیغامات (لوگوں تک) پہنچاؤں اور جو خدا اور اس کے رسول(ع) کی نافرمانی کرے گا تو اس کے لئے دوزخ کی آگ ہے جس میں (ایسے لوگ) ہمیشہ رہیں گے۔"},{"SurahNumber":72,"VerseNumber":24,"Text":"(یہ لوگ اپنی کجروی سے باز نہیں آئیں گے) یہاں تک کہ جب وہ وہ چیز (عذاب) دیکھ لیں گے جس کا ان سے وعدہ وعید کیا جا رہا ہے تو انہیں معلوم ہو جائے گا کہ مددگار اور تعداد کی حیثیت سے کون زیادہ کمزور ہے۔"},{"SurahNumber":72,"VerseNumber":25,"Text":"آپ(ص) کہہ دیجیے! کہ میں نہیں جانتا کہ جس چیز (عذاب) کا تم لوگوں سے وعدہ وعید کیا جارہا ہے کہ آیا وہ قریب ہے یا میرا پروردگار اس کیلئے کوئی طویل مدت مقرر کرتا ہے۔"},{"SurahNumber":72,"VerseNumber":26,"Text":"وہ (اللہ) عالِمُ الغیب ہے وہ اپنے غیب پر کسی کو مطلع نہیں کرتا۔"},{"SurahNumber":72,"VerseNumber":27,"Text":"سوائے اپنے اس رسول کے جسے وہ اس بات کے لئے منتخب کرتا ہے تو وہ اس کے آگے پیچھے محافظ (فرشتے) لگا دیتا ہے۔"},{"SurahNumber":72,"VerseNumber":28,"Text":"تاکہ وہ معلوم کرے کہ انہوں نے اپنے پروردگار کے پیغامات کو پہنچا دیا ہے اور وہ ان کے حالات کا احاطہ کئے ہوئے ہے اور اس نے ہر چیز کو گن رکھا ہے۔"},{"SurahNumber":73,"VerseNumber":1,"Text":"اے کمبلی اوڑھنے والے (رسول(ص))۔"},{"SurahNumber":73,"VerseNumber":2,"Text":"رات کو(نماز میں) کھڑے رہا کیجئے مگر (پوری رات نہیں بلکہ) تھوڑی رات۔"},{"SurahNumber":73,"VerseNumber":3,"Text":"یعنی آدھی رات یا اس میں سے بھی کچھ کم کر دیجئے۔"},{"SurahNumber":73,"VerseNumber":4,"Text":"یا اس سے کچھ بڑھا دیجئے! اور قرآن کو ٹھہر ٹھہر کر (اور واضح کر کے) پڑھا کیجئے! ۔"},{"SurahNumber":73,"VerseNumber":5,"Text":"بےشک ہم آپ(ص) پر ایک بھاری کلام ڈالنے والے ہیں۔"},{"SurahNumber":73,"VerseNumber":6,"Text":"بےشک رات کا اٹھنا سخت روندتا ہے (اور سخت کوفت کا باعث ہے) مگر ذکر (خدا اور قرآن خوانی) کیلئے زیادہ موزوں اور ٹھیک ہے۔"},{"SurahNumber":73,"VerseNumber":7,"Text":"بلاشبہ دن میں آپ(ص) کیلئے بڑی مشغولیت ہے۔"},{"SurahNumber":73,"VerseNumber":8,"Text":"اور اپنے پروردگار کے نام کا ذکر کیجئے اور (سب سے کٹ کر) اسی کی طرف متوجہ ہو جائیے۔"},{"SurahNumber":73,"VerseNumber":9,"Text":"وہ مشرق و مغرب کا پروردگار ہے اس کے سوا کوئی خدا نہیں ہے۔ پس اسی کو اپنا کارساز بنائیے۔"},{"SurahNumber":73,"VerseNumber":10,"Text":"اور ان (کفار) کی باتوں پر صبر کیجئے! اور بڑی خوبصورتی کے ساتھ ان سے الگ ہو جائیے۔"},{"SurahNumber":73,"VerseNumber":11,"Text":"اور مجھے اور ان جھٹلانے والے اہلِ دولت کو چھوڑ دیجئے اور انہیں تھوڑی سی مہلت دیجئے"},{"SurahNumber":73,"VerseNumber":12,"Text":"ہمارے پاس ان کیلئے بیٹریاں اور دوزخ کی آگ ہے۔"},{"SurahNumber":73,"VerseNumber":13,"Text":"اور گلے میں پھنس جانے والی غذا اور دردناک عذاب ہے۔"},{"SurahNumber":73,"VerseNumber":14,"Text":"یہ اس دن ہوگا جب زمین اور پہاڑ ہلنے لگیں گے اور پہاڑ ریت کے بکھر نے والے تودے بن جائیں گے۔"},{"SurahNumber":73,"VerseNumber":15,"Text":"ہم نے تمہاری طرف ایک رسول(ص) بھیجا ہے تم پر گواہ بنا کر جس طرح ہم نے فر عون کی طرف ایک رسول(ع) بھیجا تھا۔"},{"SurahNumber":73,"VerseNumber":16,"Text":"پھر جب فرعون نے رسول(ع) کی نافرمانی کی تو ہم نے اسے بڑا سخت پکڑا۔"},{"SurahNumber":73,"VerseNumber":17,"Text":"اگر تم نے کفر اختیار کیا تو اس دن کے عذاب سے کیونکر بچوگے جو بچوں کو بوڑھا بنا دے گا۔"},{"SurahNumber":73,"VerseNumber":18,"Text":"جس کی سختی سے آسمان پھٹ جائے گا (اور یہ) اللہ کا وعدہ ہے جو پورا ہو کر رہے گا۔"},{"SurahNumber":73,"VerseNumber":19,"Text":"بےشک یہ ایک بڑی نصیحت ہے پس جو چاہے وہ اپنے پروردگار کی طرف راستہ اختیار کرے۔"}]}