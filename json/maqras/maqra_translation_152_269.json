{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":27,"VerseNumber":27,"Text":"Hij zei: \"We zullen zien of jij gelijk hebt of dat jij tot de leugenaars behoort"},{"SurahNumber":27,"VerseNumber":28,"Text":"Breng deze brief van mij weg en overhandig hem aan hen. Wend je dan van hen af en kijk wat zij terugzeggen"},{"SurahNumber":27,"VerseNumber":29,"Text":"Zij zei: \"Raad van voornaamsten! Aan mij is een voortreffelijke brief overhandigd"},{"SurahNumber":27,"VerseNumber":30,"Text":"Hij is van Soelaimaan en hij luidt: In de naam van God, de erbarmer, de barmhartige"},{"SurahNumber":27,"VerseNumber":31,"Text":"Weest niet hovaardig tegenover mij en komt tot mij als [mensen] die zich [aan God] hebben overgegeven"},{"SurahNumber":27,"VerseNumber":32,"Text":"Zij zei: \"Raad van voornaamsten! Geeft mij uitsluitsel over wat ik zal beschikken; ik tref geen beschikking zonder dat jullie er getuige van zijn"},{"SurahNumber":27,"VerseNumber":33,"Text":"Zij zeiden: \"Wij bezitten een strijdmacht en kunnen hevig geweld uitoefenen, maar de beschikking is aan jou. Kijk maar wat je wilt bevelen"},{"SurahNumber":27,"VerseNumber":34,"Text":"Zij zei: \"Wanneer koningen een stad binnentrekken brengen zij haar tot verderf en maken de machtigen onder haar mensen tot onderworpelingen. Zo doen zij"},{"SurahNumber":27,"VerseNumber":35,"Text":"Ik zal naar hen een geschenk zenden en kijken waarmee de gezondenen terugkeren"},{"SurahNumber":27,"VerseNumber":36,"Text":"Toen hij dan bij Soelaimaan kwam zei deze: \"Willen jullie mij met bezit overladen? Wat God mij gegeven heeft is beter dan wat jullie mij geven. Jullie echter verheugen je over jullie geschenk"},{"SurahNumber":27,"VerseNumber":37,"Text":"Keer naar hen terug, wij zullen met troepen tot hen komen waartegen geen weerstand geboden kan worden en wij zullen hen er als onderworpelingen die onderdanig zijn uit verdrijven"},{"SurahNumber":27,"VerseNumber":38,"Text":"Hij zei: \"Raad van voornaamsten! Wie van jullie brengt mij haar troon voordat zij tot mij komen als [mensen] die zich [aan God] hebben overgegeven"},{"SurahNumber":27,"VerseNumber":39,"Text":"Een 'ifriet van de djinn zei: \"Ik zal hem jou brengen voordat jij van jouw plaats opstaat. Ik heb er de kracht voor en ben betrouwbaar"},{"SurahNumber":27,"VerseNumber":40,"Text":"Hij die kennis van het boek had zei: \"Ik breng hem je voordat jij met je oog hebt geknipperd.\" En toen hij hem daar bij zich zag staan zei hij: \"Dit is een gunst van mijn Heer om mij op de proef te stellen of ik dank zal betuigen of ondankbaar ben. En wie dank betuigt doet dat in zijn eigen voordeel en wie ondankbaar is? mijn Heer is behoefteloos en edel"},{"SurahNumber":27,"VerseNumber":41,"Text":"Hij zei: \"Maak haar troon voor haar onherkenbaar, dan zullen wij kijken of haar de goede richting gewezen is of dat zij behoort bij hen die het goede pad niet volgen"},{"SurahNumber":27,"VerseNumber":42,"Text":"Toen zij dan kwam zei men tot haar: \"Is dit jouw troon?\" Zij zei: \"Het is alsof het hem is.\" [Soelaimaan zei:] \"Aan ons was voor haar tijd al kennis gegeven en wij hadden ons [aan God] overgegeven"},{"SurahNumber":27,"VerseNumber":43,"Text":"Maar wat zij in plaats van God dienden had haar [van het goede pad] afgehouden. Zij behoorde tot ongelovige mensen"},{"SurahNumber":27,"VerseNumber":44,"Text":"Men zei tot haar: \"Treed het paleis binnen.\" En toen zij het zag dacht zij dat het diep water was en zij ontblootte haar benen. Hij zei: \"Het is een met glasplaten bekleed paleis.\" Zij zei: \"Mijn Heer, ik heb mijzelf onrecht aangedaan en ik geef mij samen met Soelaimaan over aan God, de Heer van de wereldbewoners"},{"SurahNumber":27,"VerseNumber":45,"Text":"En Wij hebben tot de Thamoed hun broeder Salih gezonden: \"Dient God!\" Toen waren zij opeens twee groepen die met elkaar twistten"},{"SurahNumber":27,"VerseNumber":46,"Text":"Hij zei: \"O mensen, waarom wensen jullie het slechte eerder dan het goede te verhaasten? Vroegen jullie God maar om vergeving; misschien zal aan jullie barmhartigheid bewezen worden"},{"SurahNumber":27,"VerseNumber":47,"Text":"Zij zeiden: \"Wij zien in jou en wie met jou zijn een slecht voorteken.\" Hij zei: \"Jullie slechte voorteken is bij God. Ja zeker, jullie zijn mensen die in verzoeking gebracht worden"},{"SurahNumber":27,"VerseNumber":48,"Text":"En er was in de stad een bende van negen die op de aarde verderf zaaiden en die geen orde op zaken stelden"},{"SurahNumber":27,"VerseNumber":49,"Text":"Zij zeiden: \"Zweert met elkaar bij God dat wij hem en zijn huisgenoten 's nachts zullen overvallen en dan zullen wij tegen zijn beschermer zeggen: Wij waren geen getuige van zijn vernietiging en wij spreken de waarheid"},{"SurahNumber":27,"VerseNumber":50,"Text":"Zij maakten plannen en Wij maakten plannen zonder dat zij het beseften"},{"SurahNumber":27,"VerseNumber":51,"Text":"Kijk dan hoe het einde was van hun plannenmakerij: Wij vernietigden hen en hun volk allen tezamen"},{"SurahNumber":27,"VerseNumber":52,"Text":"Dat zijn hun huizen, verlaten en vervallen omdat zij onrecht pleegden. Daarin is een teken voor mensen die weten"},{"SurahNumber":27,"VerseNumber":53,"Text":"Maar Wij redden hen die geloofden en godvrezend waren"},{"SurahNumber":27,"VerseNumber":54,"Text":"En Loet, toen hij tot zijn volk zei: \"Zullen jullie een gruweldaad begaan hoewel jullie het doorzien"},{"SurahNumber":27,"VerseNumber":55,"Text":"Zullen jullie uit begeerte tot de mannen gaan in plaats van tot de vrouwen? Ja zeker, jullie zijn mensen die niets weten"}]}