{"Id":184,"LanguageCodes":["ha","hau"],"Name":"hau-abubakarmahmood","Author":"Abubakar Mahmood Jummi","Language":"Hausa","Description":"Hausa","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":51,"VerseNumber":31,"Text":"(Ibrãĩm) ya ce: \"To mẽne ne babban al'almarinku, yã kũ Manzanni"},{"SurahNumber":51,"VerseNumber":32,"Text":"Suka ce: \"Lalle mũ, an aike mu zuwa ga waɗansu mutãne, mãsu laifi"},{"SurahNumber":51,"VerseNumber":33,"Text":"Dõmin mu saka musu waɗansu duwãtsu na wani yumɓu (bom)"},{"SurahNumber":51,"VerseNumber":34,"Text":"Waɗanda aka yi wa alãma daga wajen Ubangijinka, dõmin mãsu ɓarna"},{"SurahNumber":51,"VerseNumber":35,"Text":"Sa'an, nan Muka fitar da wanda ya kasance a cikinta daga mũminai"},{"SurahNumber":51,"VerseNumber":36,"Text":"Sai dai ba mu sãmu ba, a cikinta, fãce gida guda na Musulmi"},{"SurahNumber":51,"VerseNumber":37,"Text":"Kuma Muka bar wata ãyã, a cikinta, ga waɗanda ke jin tsõron azãba, mai raɗaɗi"},{"SurahNumber":51,"VerseNumber":38,"Text":"Kuma ga Mũsã, a lõkacin da Muka aiko shi zuwa ga Fir'auna da wani dalĩli bayyananne"},{"SurahNumber":51,"VerseNumber":39,"Text":"Sai ya jũya bãya tãre da ƙarfinsa, kuma ya ce: \"Mai sihiri ne kõ kuwa mahaukaci"},{"SurahNumber":51,"VerseNumber":40,"Text":"Sabõda haka, Muka kama shi tãre da rundunarsa, sa'an nan Muka jẽfa su a cikin tẽku, alhãli kuwa yanã wanda ake zargi"},{"SurahNumber":51,"VerseNumber":41,"Text":"Kuma ga Ãdãwa, a lõkacin da Muka aika iska ƙẽƙasasshiya a kansu"},{"SurahNumber":51,"VerseNumber":42,"Text":"Bã ta barin kõme da ta jẽ a kansa, fãce ta mayar da shi kamar rududdugaggun ƙasũsuwa"},{"SurahNumber":51,"VerseNumber":43,"Text":"Kuma ga Samũdãwa, a lõkacin da aka ce musu: \"Ku ji ɗan dãɗi har wani ɗan lõkaci"},{"SurahNumber":51,"VerseNumber":44,"Text":"Sai suka yi girman kai ga umurnin Ubangijinsu, sabõda haka tsãwa ta kãma su, alhãli kuwa sunã kallo"},{"SurahNumber":51,"VerseNumber":45,"Text":"Ba su kõ sãmu dãmar tsayãwa ba, kuma ba su kasance mãsu nẽman ãgaji ba"},{"SurahNumber":51,"VerseNumber":46,"Text":"Da mutãnen Nũhu a gabãnin haka, lalle sun kasance waɗansu irin mutãne ne fãsiƙai"},{"SurahNumber":51,"VerseNumber":47,"Text":"Kuma sama, mun gina ta da wani irin ƙarfi, alhãli kuwa lalle Mũ ne Mãsu yalwatãwa"},{"SurahNumber":51,"VerseNumber":48,"Text":"Kuma ƙasã Mun shimfiɗa ta, To, madalla da mãsu shimfiɗãwa, Mũ"},{"SurahNumber":51,"VerseNumber":49,"Text":"Kuma daga kõme Mun halitta nau'i biyu, watakila zã ku yi tunãni"},{"SurahNumber":51,"VerseNumber":50,"Text":"Sabõda haka ku gudu zuwa ga Allah, lalle nĩ mai gargaɗi kawai ne a gare ku, mai bayyanannen gargaɗi"},{"SurahNumber":51,"VerseNumber":51,"Text":"Kuma kada ku sanya, tãre da Allah wani abin bautãwa na dabam, lalle nĩ, mai gargaɗi kawai ne a gare ku, mai bayyanannen gargaɗi"},{"SurahNumber":51,"VerseNumber":52,"Text":"Kamar haka dai wani Manzo bai jẽ wa waɗanda ke gabãninsu ba fãce sun ce: \"Mai sihiri ne kõ mahaukaci"},{"SurahNumber":51,"VerseNumber":53,"Text":"shin, sunã yi wa jũna wasiyya da shi ne? Ã'a, sũ dai mutãne ne mãsu girman kai"},{"SurahNumber":51,"VerseNumber":54,"Text":"Sai ka jũya daga barinsu, kuma kai ba abin zargi ba ne"},{"SurahNumber":51,"VerseNumber":55,"Text":"Kuma ka tunãtar, dõmin tunãtarwa tanã amfãnin mũminai"},{"SurahNumber":51,"VerseNumber":56,"Text":"Kuma Ban halitta aljannu da mutãne ba sai dõmin su bauta Mini"},{"SurahNumber":51,"VerseNumber":57,"Text":"Bã Ni nufln (sãmun) wani arziki daga gare su, Bã Ni nufin su (yi Mini hidimar) ciyar da Ni"},{"SurahNumber":51,"VerseNumber":58,"Text":"Lalle Allah, Shĩ ne Mai azurtãwa, Mai ĩkon yi, Mai cikakken ƙarfi"},{"SurahNumber":51,"VerseNumber":59,"Text":"To, lalle waɗanda suka yi zãlunci sunã da masaki (na ɗĩban zunubi) kamar masakin abõkansu, sabõda haka kada su yi Mini gaggãwa"},{"SurahNumber":51,"VerseNumber":60,"Text":"Sabõda haka, bone ya tabbata ga waɗanda suka kãfirta, daga rãnar su wadda aka yi musu alkawari"},{"SurahNumber":52,"VerseNumber":1,"Text":"Inã rantsuwa da ¦ũr (Dũtsen Mũsã)"},{"SurahNumber":52,"VerseNumber":2,"Text":"Da wani littãfi rubũtacce"},{"SurahNumber":52,"VerseNumber":3,"Text":"A cikin wata takardar fãta shimfiɗaɗɗa"},{"SurahNumber":52,"VerseNumber":4,"Text":"Da Gidan da aka rãyar da shi (da ibãda)"},{"SurahNumber":52,"VerseNumber":5,"Text":"Da rufin nan da aka ɗaukaka"},{"SurahNumber":52,"VerseNumber":6,"Text":"Da tẽkun nan da aka cika (da ruwa)"},{"SurahNumber":52,"VerseNumber":7,"Text":"Lalle, azãbar Ubangijinka, haƙĩƙa, mai aukuwa ce"},{"SurahNumber":52,"VerseNumber":8,"Text":"Bã ta da mai tunkuɗẽwa"},{"SurahNumber":52,"VerseNumber":9,"Text":"Rãnar da samã ke yin mõtsi tanã kai kãwo"},{"SurahNumber":52,"VerseNumber":10,"Text":"Kuma duwãtsu nã tafiya sunã shũɗẽwa"},{"SurahNumber":52,"VerseNumber":11,"Text":"To, bone yã tabbata a rãnar nan ga mãsu ƙaryatãwa"},{"SurahNumber":52,"VerseNumber":12,"Text":"Waɗanda suke a cikin kududdufi sunã wãsã"},{"SurahNumber":52,"VerseNumber":13,"Text":"Rãnar da zã a tunkuɗa su zuwa wutar Jahannama, tunkuɗãwa"},{"SurahNumber":52,"VerseNumber":14,"Text":"(A ce musu): \"Wannan ita ce wutar da kuka kasance kunã ƙaryatãwa game da ita"},{"SurahNumber":52,"VerseNumber":15,"Text":"To, shin wannan sihiri ne kõ kuwa kũ ne bã ku gani"},{"SurahNumber":52,"VerseNumber":16,"Text":"Ku shigẽ ta. To, ku yi haƙuri ko kuma kada ku yi haƙuri, dai dai ne a kanku, kawai anã yi muku sakamakon abin da kuka kasance kunã aikatãwa"},{"SurahNumber":52,"VerseNumber":17,"Text":"Lalle, mãsu taƙawa, sunã a cikin gidãjen Aljanna da wata ni'ima"},{"SurahNumber":52,"VerseNumber":18,"Text":"Sunã mãsu jin dãɗi da abin da Ubangijinsu Ya ba su, kuma Ubangijinsu Ya tsãre musu azãbar Jahĩm"},{"SurahNumber":52,"VerseNumber":19,"Text":"(A ce musu): \"Ku ci, ku sha, da ni'ima, dõmin abin da kuka kasance kunã aikatãwa"},{"SurahNumber":52,"VerseNumber":20,"Text":"Sunã kishingiɗe a kan karagu waɗanda ke cikin sahu, kuma Muka aurar da su waɗansu mãtã mãsu farin idãnu, mãsu girmansu"},{"SurahNumber":52,"VerseNumber":21,"Text":"Kuma waɗanda suka yi ĩmãni kuma zũriyarsu *suka bĩ su ga ĩmãnin, Mun riskar da zũriyarsu da su, alhãli kuwa bã da Mun rage musu kõme ba daga aikinsu, kõwane mutum jingina ne ga abin da ya sana'anta"},{"SurahNumber":52,"VerseNumber":22,"Text":"Kuma Muka yalwata musu 'ya'yan itãce da nãma irin wanda suke marmari"},{"SurahNumber":52,"VerseNumber":23,"Text":"Sunã mĩƙa wa jũnansu a cikinta hinjãlan giya, wadda bãbu yãsassar magana a cikinta, kuma bãbu jin nauyin zunubi"}]}