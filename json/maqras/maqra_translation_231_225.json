{"Id":225,"LanguageCodes":["rw","kin"],"Name":"kin-rwandamuslimsas","Author":"Rwanda Muslims Association Team","Language":"Kinyarwanda","Description":"Kinyarwanda","Direction":"ltr","Source":"https://quranenc.com/en/browse/kinyarwanda_assoc","Translations":[{"SurahNumber":75,"VerseNumber":1,"Text":"Ndahiye umunsi w’izuka"},{"SurahNumber":75,"VerseNumber":2,"Text":"Nanarahiye umutima (w’umwemeramana) ugaya nyirawo (kubera guteshuka ku nzira igororotse)"},{"SurahNumber":75,"VerseNumber":3,"Text":"Ese umuntu (w’umuhakanyi) akeka ko tutazakoranya amagufa ye (tumuzura)"},{"SurahNumber":75,"VerseNumber":4,"Text":"Ni byo! Dushoboye no kuringaniza imitwe y’intoki ze (imirongo iyiriho igasubira nk’uko yari imeze mbere)"},{"SurahNumber":75,"VerseNumber":5,"Text":"Ahubwo umuntu (ahakana izuka) ashaka icyatuma akomeza kwibera mu bwangizi"},{"SurahNumber":75,"VerseNumber":6,"Text":"Abaza (akerensa) ati “Uwo munsi w’izuka uzaba ryari?”"},{"SurahNumber":75,"VerseNumber":7,"Text":"(Uwo munsi uzaba) igihe amaso azakanaguzwa (kubera ubwoba)"},{"SurahNumber":75,"VerseNumber":8,"Text":"N’ukwezi kukazima"},{"SurahNumber":75,"VerseNumber":9,"Text":"Ndetse izuba n’ukwezi bigahurizwa hamwe (kimwe kikinjira mu kindi)"},{"SurahNumber":75,"VerseNumber":10,"Text":"Icyo gihe umuntu azavuga ati “Ni he ho guhungira?”"},{"SurahNumber":75,"VerseNumber":11,"Text":"(Azabwirwa ati) “Oya! Nta ho guhungira hahari!”"},{"SurahNumber":75,"VerseNumber":12,"Text":"Kuri uwo munsi, igarukiro rizaba ari kwa Nyagasani wawe (wenyine)"},{"SurahNumber":75,"VerseNumber":13,"Text":"Kuri uwo munsi, umuntu azabwirwa ibyo yakoze mbere n’ibyo yaherutse (byaba ibyiza cyangwa ibibi)"},{"SurahNumber":75,"VerseNumber":14,"Text":"Ahubwo umuntu azibera umuhamya w’ibyo yakoze (kuko ingingo z’umubiri we ari zo zizamushinja ibyo yakoze)"},{"SurahNumber":75,"VerseNumber":15,"Text":"Kabone n’ubwo yatanga impamvu ze (agamije kwiregura)"},{"SurahNumber":75,"VerseNumber":16,"Text":"(Yewe Muhamadi), ntukanyeganyeze ururimi rwawe kubera ubwira ngo (Qur’an) itagucika (ugira ngo uvuge ibyo uhishurirwa, ahubwo ujye utega amatwi wumve ibyo uba uhishurirwa na Malayika Jibrilu)"},{"SurahNumber":75,"VerseNumber":17,"Text":"Mu by’ukuri ni twe tuzayikusanyiriza (mu gituza cyawe) kandi ni natwe tuzakwigisha kuyisoma (Qur’an)"},{"SurahNumber":75,"VerseNumber":18,"Text":"Nituyigusomera (binyuze kuri Malayika wacu), ujye ukurikira isomwa ryayo"},{"SurahNumber":75,"VerseNumber":19,"Text":"Hanyuma ni twe (Allah) tuzayigusobanurira"},{"SurahNumber":75,"VerseNumber":20,"Text":"(Ibyo mukeka ko mutazazurwa mukanabazwa ibyo mwakoze) si ko biri; ahubwo mukunda ubuzima bwo ku isi butaramba"},{"SurahNumber":75,"VerseNumber":21,"Text":"Mukirengagiza imperuka"},{"SurahNumber":75,"VerseNumber":22,"Text":"Kuri uwo munsi, uburanga (bw’abemeramana) buzaba burabagirana"},{"SurahNumber":75,"VerseNumber":23,"Text":"Bureba Nyagasani wabwo"},{"SurahNumber":75,"VerseNumber":24,"Text":"Kuri uwo munsi kandi, uburanga (bw’abahakanyi) buzaba bwijimye"},{"SurahNumber":75,"VerseNumber":25,"Text":"Bibaza ko bagiye guhura n’ishyano"},{"SurahNumber":75,"VerseNumber":26,"Text":"Uramenye (utazarutisha isi imperuka, kuko) iyo (roho) igeze mu ngoto (igihe cyo gupfa)"},{"SurahNumber":75,"VerseNumber":27,"Text":"Hanyuma hakavugwa ngo “Ni nde wamutabara (akamurinda urupfu)?”"},{"SurahNumber":75,"VerseNumber":28,"Text":"Nuko (ugiye gupfa) akamenya ko igihe cyo gutandukana (gupfa) cyageze"},{"SurahNumber":75,"VerseNumber":29,"Text":"Maze (kubera ububabare bwo gukurwamo roho), ukuguru kwe kuzahuzwa n’ukundi"},{"SurahNumber":75,"VerseNumber":30,"Text":"Kuri uwo munsi, (wowe muntu ukuwemo roho) uzerekezwa kwa Nyagasani wawe"},{"SurahNumber":75,"VerseNumber":31,"Text":"Ariko (umuhakanyi) ntiyigeze yemera ndetse nta n’ubwo yigeze asali"},{"SurahNumber":75,"VerseNumber":32,"Text":"Ahubwo yahinyuye (Qur’an) maze ayitera umugongo"},{"SurahNumber":75,"VerseNumber":33,"Text":"Hanyuma akagenda yibona yerekeza mu muryango we"},{"SurahNumber":75,"VerseNumber":34,"Text":"Ufite akaga (yewe muntu w’umuhakanyi)! Kandi na none ufite akaga"},{"SurahNumber":75,"VerseNumber":35,"Text":"Nyamara ufite akaga (yewe muntu w’umuhakanyi)! Kandi ufite akaga"},{"SurahNumber":75,"VerseNumber":36,"Text":"Ese umuntu yibwira ko azarekwa gusa (atabajijwe ibyo yakoze ngo abihemberwe cyangwa ngo abihanirwe)"},{"SurahNumber":75,"VerseNumber":37,"Text":"Ese ntiyari intanga mu masohoro asohowe"},{"SurahNumber":75,"VerseNumber":38,"Text":"Hanyuma akaba urusoro rw’amaraso, maze Allah akamurema, akanamutunganya (akaba umuntu wuzuye)"},{"SurahNumber":75,"VerseNumber":39,"Text":"Maze akamuremamo ibitsina bibiri: gabo na gore"},{"SurahNumber":75,"VerseNumber":40,"Text":"Ese uwo (Allah ukora ibyo) si We ushoboye kuzura abapfuye"},{"SurahNumber":76,"VerseNumber":1,"Text":"Ese nta gihe kirekire cyabayeho umuntu ari ikintu kitazwi"},{"SurahNumber":76,"VerseNumber":2,"Text":"Mu by’ukuri twaremye umuntu mu ntanga zivanze (iz’umugabo n’iz’umugore) kugira ngo tumugerageze. (Ni yo mpamvu) twamuhaye kumva no kubona"},{"SurahNumber":76,"VerseNumber":3,"Text":"Mu by’ukuri twamweretse inzira; kugira ngo nabishaka ahitemo kwemera cyangwa guhakana (Nyagasani we)"},{"SurahNumber":76,"VerseNumber":4,"Text":"Mu by’ukuri abahakanyi twabateguriye (kuzabahanisha) iminyururu, ingoyi ndetse n’umuriro ugurumana"},{"SurahNumber":76,"VerseNumber":5,"Text":"Mu by’ukuri abakiranutsi bazanywera mu kirahuri (cy’ikinyobwa kidasindisha) kivanze n’amazi ya Kafuur"},{"SurahNumber":76,"VerseNumber":6,"Text":"(Iyo Kafuur) ni isoko y’amazi (yo mu ijuru) abagaragu ba Allah bazanywaho, ikazajya ivubura amazi menshi (bakayerekeza aho bashaka)"},{"SurahNumber":76,"VerseNumber":7,"Text":"(Abo bakiranutsi) ni abesa imihigo (yabo bahigiye Allah), bakanatinya umunsi ikibi cyawo kizakwira hose (umunsi w’imperuka)"},{"SurahNumber":76,"VerseNumber":8,"Text":"Bakanaha amafunguro abakene, imfubyi n’imbohe, kabone n’iyo na bo baba bayakeneye"},{"SurahNumber":76,"VerseNumber":9,"Text":"(Bavuga bati) “Rwose, turabagaburira kubera gushaka kwishimirwa na Allah. Nta nyiturano cyangwa ishimwe tubashakaho.”"},{"SurahNumber":76,"VerseNumber":10,"Text":"“Rwose dutinya umunsi ukomeye kandi uzaba urimo ingorane, uturutse kwa Nyagasani wacu, uzatuma (uburanga bw’abahakanyi) bwijima.”"},{"SurahNumber":76,"VerseNumber":11,"Text":"Bityo, Allah azabarinda (abamwemeye) ibibi by’uwo munsi, kandi azabaha kurabagirana (mu buranga bwabo) ndetse n’ibyishimo"},{"SurahNumber":76,"VerseNumber":12,"Text":"Azanabagororera ijuru n’imyambaro y’ihariri kubera ko barangwaga no kwihangana"},{"SurahNumber":76,"VerseNumber":13,"Text":"Bazaba begamye ku bitanda bitatse, (kandi mu Ijuru) ntibazigera bahumva ubushyuhe bw’izuba cyangwa imbeho bikabije"},{"SurahNumber":76,"VerseNumber":14,"Text":"Kandi igicucu (cy’ibiti byo mu ijuru) kizaba kibegereye, ndetse n’imbuto zabyo zizabegerezwa"},{"SurahNumber":76,"VerseNumber":15,"Text":"Bazazengurutswamo amasahane ya Feza (ariho ibiribwa byiza) n’ibikombe bikozwe mu birahuri"},{"SurahNumber":76,"VerseNumber":16,"Text":"Ibirahuri bikoze muri Feza, byuzuye neza (bijyanye n’ibyifuzo bya buri wese)"},{"SurahNumber":76,"VerseNumber":17,"Text":"Bazanahabwa ikirahuri (cy’ikinyobwa kidasindisha) kivanze na tangawizi"},{"SurahNumber":76,"VerseNumber":18,"Text":"Izavomwa mu isoko yitwa Salisabila"}]}