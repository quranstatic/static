{"Id":231,"LanguageCodes":["knx"],"Name":"knx-unknown","Author":"Unknown","Language":"Kendayan","Description":"Kendayan","Direction":"ltr","Source":"https://www.islamic-invitation.com","Translations":[{"SurahNumber":26,"VerseNumber":181,"Text":"Sampuranaatnlah takaran man amelah ngarugiatn urakng lain"},{"SurahNumber":26,"VerseNumber":182,"Text":"Man timbanglah Man timbangan nang banar"},{"SurahNumber":26,"VerseNumber":183,"Text":"Man amelah kita’ ngarugiatn talino man ngurangi’ hak-haknya man amelah babuat karusakatn ka’ tanah ai’"},{"SurahNumber":26,"VerseNumber":184,"Text":"Man bataqwalah ka’ Allah nang udah majoat kao man umat-umat nang dahoya"},{"SurahNumber":26,"VerseNumber":185,"Text":"Ia ka’ koa bakata, ”kao nana’ lain inggelah urakng-urakng nang kana seher”"},{"SurahNumber":26,"VerseNumber":186,"Text":"Man kao nggelah talino ampahe kami, man sabatolnya kami nu’an kao tamasok urakng- urakng nang pangalok"},{"SurahNumber":26,"VerseNumber":187,"Text":"Maka jantu’anlah ka’ kami gumpalatn dari langit, kade’ kao tamasok urakng-urakng nang batol"},{"SurahNumber":26,"VerseNumber":188,"Text":"Ia (Syua’ib) bakata, ”Tuhanku labih nau’an ahe nang kita’ karajaatni’.”"},{"SurahNumber":26,"VerseNumber":189,"Text":"Laka’ koa iaka’koa madah alok (Syua’ib) lalu iaka’koa ditimpa ajap ka’ ari nang galap. Sungguh kaolah ajap ka’ ari nang dahsyat"},{"SurahNumber":26,"VerseNumber":190,"Text":"Sungguh ka’ ari nang ampeatn koa batol- batol ada tanda (kakuasa’an Allah), tapi kamanyakatn iaka’koa nana’ baiman"},{"SurahNumber":26,"VerseNumber":191,"Text":"Man sungguh, Tuhannyu ialah nang Maha Gagah, Maha Panyayang"},{"SurahNumber":26,"VerseNumber":192,"Text":"Man Sungguh, (al-Quran) nian batol-batol dituruntatn di Tuhan saluruh alam"},{"SurahNumber":26,"VerseNumber":193,"Text":"Nang di Ar-Ruh Al-Amin (Jibril) ngineakng turutn"},{"SurahNumber":26,"VerseNumber":194,"Text":"Ka’ dalapm atinyu (Muhammad) supaya kao tamasok urakng nang mare’ paringatatn"},{"SurahNumber":26,"VerseNumber":195,"Text":"Make bahasa Arab nang jalas"},{"SurahNumber":26,"VerseNumber":196,"Text":"Man sungguh, (al-Quran) koa (disabut) ka’dalapm kitab-kitab urakng nang dolo’"},{"SurahNumber":26,"VerseNumber":197,"Text":"Ahe ke’ nana’ (cukup) man jadi bukti ka’ iaka’koa. Bahoa’ sigana ulama Bani Israil nau’ani’nya"},{"SurahNumber":26,"VerseNumber":198,"Text":"Man sa’ande’nya (al-Quran) koa Kami turun- tatn ka’ sabagiatn dari golongan buke’ Arab"},{"SurahNumber":26,"VerseNumber":199,"Text":"Lalu ia macaatnnya ka’ iaka’koa (urakng- urakng kapir); pasti iaka’koa nana’ uga’ baimana’"},{"SurahNumber":26,"VerseNumber":200,"Text":"Ampakoalah, Kami tama’an (sipat alok man ingkar) ka’ dalapm atii urakng-urakng nang badosa"},{"SurahNumber":26,"VerseNumber":201,"Text":"Iaka’koa nana’ baiman ka’ ia, sampe iaka’koa nele’ siksa nang padih"},{"SurahNumber":26,"VerseNumber":202,"Text":"Maka ataknglah ka’ iaka’koa ajap nang tiba- tiba, katika iaka’koa nana’ nyadari’nya"},{"SurahNumber":26,"VerseNumber":203,"Text":"Lalu iaka’koa bakata, ”ahe ke’ kami dibare’a pananggohan waktu?”"},{"SurahNumber":26,"VerseNumber":204,"Text":"Buke’ ke’ iaka’koa nang minta’ supaya siksa kami di pacapat"},{"SurahNumber":26,"VerseNumber":205,"Text":"Maka lea mae pandapatnyu kade’ iaka’koa Kami bare’atn kasanangan idup sangahe tahutn agi’"},{"SurahNumber":26,"VerseNumber":206,"Text":"Laka’ koa atakng ka’ iaka’koa siksa nang diamcaman ka’ iaka’koa"},{"SurahNumber":26,"VerseNumber":207,"Text":"Tatap nana’ baguna ka’ laka’ koa kanyamanan nang ia rasaatn"},{"SurahNumber":26,"VerseNumber":208,"Text":"Man Kami nana’ mimasaatn suatu nagari koa, kacoali salaka’ ada urakng-urakng nang mare’ paringatatn ka’ ia"},{"SurahNumber":26,"VerseNumber":209,"Text":"Nto’ (manjadi) paringatatn, man Kami nana’ balaku zalim"},{"SurahNumber":26,"VerseNumber":210,"Text":"Man (al-Quran) koa buke’ diincakng turutn di setan-setan"},{"SurahNumber":26,"VerseNumber":211,"Text":"Man nana’lah pantas ka’ ia ka’koa (al-Quran koa) man ia ka’ koa pun nana’ akan sanggup"},{"SurahNumber":26,"VerseNumber":212,"Text":"Sabatolnya nto’ nangaratnnya pun iaka’koa dijauhatn"},{"SurahNumber":26,"VerseNumber":213,"Text":"Maka amelah kao nyaru’ (nyambah) Tuhan salain Allah, nae’ kao tamasok urakng- urakng nang di ajap"},{"SurahNumber":26,"VerseNumber":214,"Text":"Man bare’lah paringatatn ka’ sigana ayukng pagenyu (Muhammad) nang samak"},{"SurahNumber":26,"VerseNumber":215,"Text":"Man randahatnlah diri’nyu ka’ urakng- urakng nang baiman nang ngikuti’nyu"},{"SurahNumber":26,"VerseNumber":216,"Text":"Laka’ koa kade’ iaka’koa busak kianat ka’ kao, maka kataatnlah (Muhammad) sabatolnya aku nana’ batonggongjawap tahadap ahe kao karajaatn"},{"SurahNumber":26,"VerseNumber":217,"Text":"Man bataqwalah ka’ Allah nang Maha Gagah, Maha Panyayang"},{"SurahNumber":26,"VerseNumber":218,"Text":"Nang ngilala kao katika kao badiri (nto’ salat)"},{"SurahNumber":26,"VerseNumber":219,"Text":"Man ngilalai’ parubahatn garakatn ka’ antara urakng-urakng nang sujud"},{"SurahNumber":26,"VerseNumber":220,"Text":"Sungguh Ia maha ngangar, Maha Nau’an"},{"SurahNumber":26,"VerseNumber":221,"Text":"Mao’ke’ Aku padahatn ka’ kita’, ka’ sae setan-setan koa baturunani’"},{"SurahNumber":26,"VerseNumber":222,"Text":"Iaka’koa (setan) turutn ka’ satiap urank pangalok nang manyak dosa"},{"SurahNumber":26,"VerseNumber":223,"Text":"Iaka’koa nyampeatn asil panangaratnnya, sadangkan kawanyakatn iaka’koa urakng- urakng nang pangolok"},{"SurahNumber":26,"VerseNumber":224,"Text":"Man panya’ir-panya’ir koa diikuti’ di urakng-urakng nangs sasat"},{"SurahNumber":26,"VerseNumber":225,"Text":"Nana’ ke’ kao nele’ bahoa’ iaka’koa ngambara ka’ satiap arokng"},{"SurahNumber":26,"VerseNumber":226,"Text":"Man bahoa’ aiaka’koa ngataatn ahe nang ia sandiri nana’ ngarajaatn (nya)"},{"SurahNumber":26,"VerseNumber":227,"Text":"Kacolai urakng-urakng (panya’ir-panya’ir) nang baiman man babuat kabaikatn man manyak ngingat Allah man namu kamanangan salaka’ dijalimi’ (karana nyawap puisi-puisi urakng-urakng kapir). Man urakng-urakng nang zalim nae nau’an ka’ mae tampat ia ka’ koa akan di pulangkatni’"}]}