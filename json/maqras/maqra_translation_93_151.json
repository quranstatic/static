{"Id":151,"LanguageCodes":["fa","fas"],"Name":"fas-abolfazlbahramp","Author":"Abolfazl Bahrampour","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":11,"VerseNumber":84,"Text":"و به سوى [اهل‌] مدين برادرشان شعيب را [فرستاديم‌]. گفت: اى قوم من! خداوند را بپرستيد كه براى شما جز او معبودى نيست، و پيمانه و ترازو را مكاهيد، به راستى شما را در نعمت و خوشى مى‌بينم، ولى از عذاب روزى فراگير بر شما بيمناكم"},{"SurahNumber":11,"VerseNumber":85,"Text":"و اى قوم من! پيمانه و ترازو را به انصاف تمام دهيد و از اجناس مردم نكاهيد و در زمين سر به فساد بر مداريد"},{"SurahNumber":11,"VerseNumber":86,"Text":"اگر مؤمن باشيد آنچه خدا [از كسب حلال‌] براى شما باقى گذارده بهتر است و من بر شما نگاهبان نيستم"},{"SurahNumber":11,"VerseNumber":87,"Text":"گفتند: اى شعيب! آيا نمازت تو را بر آن مى‌دارد كه آنچه را پدرانمان مى‌پرستيدند رها كنيم يا در اموال خود هر طور كه بخواهيم عمل نكنيم؟ همانا تو مردى بردبار و فرزانه‌اى [پس چرا ما را محدود مى‌كنى‌]"},{"SurahNumber":11,"VerseNumber":88,"Text":"گفت: اى قوم من! چه مى‌گوييد اگر از جانب پروردگارم دليلى روشن داشته باشم و او مرا موهبتى نيكو (نبوت) عطا كرده باشد [آيا مى‌توانم از فرمانش سرپيچى كنم؟] من نمى‌خواهم در آنچه شما را از آن باز مى‌دارم خود خلاف آن كنم و تا آن جا كه بتوانم جز اصلاح نمى‌خوا"},{"SurahNumber":11,"VerseNumber":89,"Text":"و اى قوم من! دشمنى با من شما را بر آن ندارد [كارى كنيد] كه به شما آن رسد كه به قوم نوح يا قوم هود يا قوم صالح رسيد، و قوم لوط از شما چندان دور نيست"},{"SurahNumber":11,"VerseNumber":90,"Text":"و از پروردگار خود آمرزش بخواهيد، سپس به سوى او بازگرديد كه پروردگار من مهربان و دوستدار [بندگان‌] است"},{"SurahNumber":11,"VerseNumber":91,"Text":"گفتند: اى شعيب! بسيارى از آنچه را كه مى‌گويى نمى‌فهميم و ما به راستى تو را در ميان خود ناتوان مى‌بينيم، و اگر [به احترام‌] عشيره‌ات نبود سنگسارت مى‌كرديم، و تو بر ما غالب نيستى"},{"SurahNumber":11,"VerseNumber":92,"Text":"گفت: اى قوم من! آيا عشيره‌ى من در نزد شما عزيزتر از خداست كه او را پشت سر نهاده‌ايد؟ بى‌ترديد پروردگار من به آنچه مى‌كنيد احاطه دارد"},{"SurahNumber":11,"VerseNumber":93,"Text":"و اى قوم من! شما هر چه در توان داريد عمل كنيد، من [نيز] عمل مى‌كنم. به زودى خواهيد دانست كه به چه كسى عذابى رسد كه رسوايش كند؟ و دروغگو كيست؟ منتظر باشيد كه من نيز با شما منتظرم"},{"SurahNumber":11,"VerseNumber":94,"Text":"و چون فرمان ما آمد، شعيب و كسانى را كه با او ايمان آورده بودند به رحمت خويش نجات داديم و كسانى را كه ستم كرده بودند صيحه بگرفت و در خانه‌هايشان به رو افتادند [و هلاك شدند]"},{"SurahNumber":11,"VerseNumber":95,"Text":"گويى هرگز در آن [خانه‌ها] نبوده‌اند. هان كه طرد و هلاك باد [مردم‌] مدين را، همان گونه كه ثمود هلاك شدند"},{"SurahNumber":11,"VerseNumber":96,"Text":"و به راستى موسى را با آيات خود و حجتى روشن فرستاديم"},{"SurahNumber":11,"VerseNumber":97,"Text":"به سوى فرعون و سران قوم وى، ولى آنها از فرمان فرعون پيروى كردند و فرمان فرعون هدايتگر نبود"},{"SurahNumber":11,"VerseNumber":98,"Text":"روز قيامت پيشاپيش قومش مى‌رود و آنها را به آتش وارد مى‌كند، و بد جاى ورودى است"},{"SurahNumber":11,"VerseNumber":99,"Text":"و در اين دنيا و روز قيامت به لعنت بدرقه شدند، و بد عطايى نصيبشان شد"},{"SurahNumber":11,"VerseNumber":100,"Text":"اين از خبرهاى آن شهرهاست كه آن را بر تو حكايت مى‌كنيم. برخى از آنها برپا هستند و برخى ويران شده‌اند"},{"SurahNumber":11,"VerseNumber":101,"Text":"و ما به آنها ستم نكرديم، بلكه آنها [بودند كه‌] به خودشان ستم كردند. پس چون فرمان پروردگارت آمد، خدايانى كه به جاى خدا مى‌خواندند هيچ مشكلى را از آنها دور نكردند و جز بر هلاكشان نيفزودند"},{"SurahNumber":11,"VerseNumber":102,"Text":"و اين گونه است گرفتار كردن پروردگارت آن‌گاه كه مردم شهرها را به سزاى ظلمشان گرفتار مى‌كند. بى‌ترديد مجازات خداوند دردناك و سخت است"},{"SurahNumber":11,"VerseNumber":103,"Text":"قطعا در اين [يادآورى‌ها] براى كسى كه از عذاب آخرت مى‌ترسد عبرتى است. آن [روز] روزى است كه مردم براى آن گرد آورده شوند و آن [روز] روز حضور و شهود است"},{"SurahNumber":11,"VerseNumber":104,"Text":"و ما آن را جز تا زمانى محدود به تأخير نمى‌اندازيم"},{"SurahNumber":11,"VerseNumber":105,"Text":"روزى فرا رسد كه هيچ كس جز به اذن او سخن نگويد، پس بعضى از مردم تيره‌بخت و برخى نيكبخت‌اند"},{"SurahNumber":11,"VerseNumber":106,"Text":"اما كسانى كه تيره‌بخت شدند، برايشان در آتش ضجّه و ناله است"},{"SurahNumber":11,"VerseNumber":107,"Text":"تا آسمان‌ها و زمين برپاست در آن ماندگار خواهند بود، مگر آن كه پروردگار تو بخواهد، كه بى‌ترديد خداى تو هر چه را خواهد كننده است"}]}