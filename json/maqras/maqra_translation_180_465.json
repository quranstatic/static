{"Id":465,"LanguageCodes":["uz","uzb"],"Name":"uzb-muhammadsodikmu","Author":"Muhammad Sodik Muhammad Yusuf","Language":"Uzbek","Description":"Uzbek","Direction":"ltr","Source":"http://tanzil.net","Translations":[{"SurahNumber":37,"VerseNumber":83,"Text":"Албатта, Иброҳим ҳам унинг гуруҳидандир. (Нуҳдан кейин келган Иброҳим Пайғамбар, Аллоҳнинг йўлини тутишда у билан бир гуруҳдан эди)"},{"SurahNumber":37,"VerseNumber":84,"Text":"Ўшанда у ўз Роббига соғлом қалб ила келмишди"},{"SurahNumber":37,"VerseNumber":85,"Text":"Ўшанда отасига ва қавмига: «Нимага ибодат қилмоқдасиз"},{"SurahNumber":37,"VerseNumber":86,"Text":"Аллоҳдан ўзга уйдирма илоҳларни хоҳлайсизларми"},{"SurahNumber":37,"VerseNumber":87,"Text":"Оламларнинг Робби ҳақида нима гумонингиз бор?!» демишди"},{"SurahNumber":37,"VerseNumber":88,"Text":"У юлдузларга бир назар солди"},{"SurahNumber":37,"VerseNumber":89,"Text":"Ва: «Албатта, мен беморман» деди. (Иброҳим алайҳиссалом юраги сиқилавериб, ноқулай ҳолатга тушиб қолганини айтди. Қавмига куявериб, қалби дардга тўлганини билдирди)"},{"SurahNumber":37,"VerseNumber":90,"Text":"Дарҳол, ундан юз ўгириб юриб кетдилар"},{"SurahNumber":37,"VerseNumber":91,"Text":"Бас, тезда уларнинг худоларига бурилди ва: «Қани, емайсизларми"},{"SurahNumber":37,"VerseNumber":92,"Text":"Сизга нима бўлди?! Гапирмайсизларми?!» деди"},{"SurahNumber":37,"VerseNumber":93,"Text":"Сўнг уларга яқинлашиб, ўнг қўл билан ура бошлади"},{"SurahNumber":37,"VerseNumber":94,"Text":"Улар у томон шошиб, бир-бирларини туртиб кела бошлади. (Мушриклар Иброҳим алайҳиссалом томон шошиб-пишиб, тезроқ бориш учун бир-бирларини туртишиб-суришиб етиб келишди)"},{"SurahNumber":37,"VerseNumber":95,"Text":"У: «Ўзингиз йўниб ясаган нарсага ибодат қиласизларми"},{"SurahNumber":37,"VerseNumber":96,"Text":"Ҳолбуки, сизни ҳам, қолган нарсаларингизни ҳам Аллоҳ яратган-ку?!» деди"},{"SurahNumber":37,"VerseNumber":97,"Text":"Улар: «Унинг учун (ўчоқ) бино қилинглар, бас, уни гулханга отинглар!» дедилар"},{"SurahNumber":37,"VerseNumber":98,"Text":"Бас, улар унга макр-ҳийлани ирода қилишди. Биз уларни тубан қилдик"},{"SurahNumber":37,"VerseNumber":99,"Text":"У: «Албатта, мен Роббимга боргувчиман. У мени ҳидоят қилур"},{"SurahNumber":37,"VerseNumber":100,"Text":"Роббим, менга солиҳлардан ато эт», деди"},{"SurahNumber":37,"VerseNumber":101,"Text":"Бас, Биз унга бир ҳалим ўғилнинг хушхабарини бердик"},{"SurahNumber":37,"VerseNumber":102,"Text":"Бас, қачонки (бола) унинг ўзи билан бирга юрадиган бўлганида: «Эй ўғилчам, мен тушимда сени сўяётганимни кўрмоқдаман, боқиб кўр, нима дейсан?» деди. У: «Эй отажон, сенга амр этилганни бажар, инша Аллоҳ, мени сабр қилгувчилардан топурсан», деди"},{"SurahNumber":37,"VerseNumber":103,"Text":"Икковлари таслим бўлиб, уни пешонасича ётқизганида"},{"SurahNumber":37,"VerseNumber":104,"Text":"Биз унга нидо қилдик: «Эй Иброҳим"},{"SurahNumber":37,"VerseNumber":105,"Text":"Батаҳқиқ, сен тушни тасдиқ қилдинг! Албатта, биз гўзал иш қилгувчиларни мана шундай мукофотлаймиз», деб"},{"SurahNumber":37,"VerseNumber":106,"Text":"Албатта, бу очиқ-ойдин синовнинг айни ўзидир"},{"SurahNumber":37,"VerseNumber":107,"Text":"Биз унинг ўрнига катта қурбонлик фидо қилдик. (Иброҳим қурбонлик учун боласини сўйишга тайёрлигини билдирди. Уни ётқизиб, бўйнига пичоқ тиради. Аммо Аллоҳнинг мақсади Исмоилнинг қонини оқизиш бўлмагани учун пичоқ ўтмади. Шунда Аллоҳ таоло Иброҳимга алайҳиссалом юқоридаги нидони қилди ва Исмоилнинг алайҳиссалом ўрнига сўйиш учун жаннатдан катта бир қўчқорни ато этди. Иброҳим алайҳиссалом ўша қўчқорни қурбонликка сўйди)"},{"SurahNumber":37,"VerseNumber":108,"Text":"Ва кейингилар ичида унинг учун (олқишлар) қолдирдик"},{"SurahNumber":37,"VerseNumber":109,"Text":"Иброҳимга салом бўлсин"},{"SurahNumber":37,"VerseNumber":110,"Text":"Биз гўзал амал қилгувчиларни шундай мукофотлармиз"},{"SurahNumber":37,"VerseNumber":111,"Text":"Чунки у мўмин бандаларимиздандир"},{"SurahNumber":37,"VerseNumber":112,"Text":"Яна Биз унга солиҳлардан бир Пайғамбар бўлажак Исҳоқнинг хушхабарини бердик"},{"SurahNumber":37,"VerseNumber":113,"Text":"Ва унга ҳам, Исҳоққа ҳам барака бердик. Икковларининг зурриётидан гўзал амал қилгувчи ҳам, ўзига очиқ-ойдин зулм қилгувчи ҳам бўлур. (Иброҳимга ҳам, Исҳоққа ҳам барака бердик. Уларнинг наслидан Пайғамбарлар чиқадиган қилиб қўйдик. Ким ўша Пайғамбарларга эргашса, гўзал иш қилган бўлади. Ким эргашмаса, ўзига ўзи зулм қилган бўлади)"},{"SurahNumber":37,"VerseNumber":114,"Text":"Батаҳқиқ, Биз Мусо ва Ҳорунга неъмат бердик"},{"SurahNumber":37,"VerseNumber":115,"Text":"Икковларига ва қавмларига катта ғамдан нажот бердик"},{"SurahNumber":37,"VerseNumber":116,"Text":"Ва уларга нусрат бердик, бас, улар ғолиб бўлдилар"},{"SurahNumber":37,"VerseNumber":117,"Text":"Ва Биз икковларига равшану комил баёнли китобни бердик"},{"SurahNumber":37,"VerseNumber":118,"Text":"Ва икковларини сиротул мустақиймга ҳидоят қилдик"},{"SurahNumber":37,"VerseNumber":119,"Text":"Ва кейингилар ичида икковлари учун (олқишлар) қолдирдик"},{"SurahNumber":37,"VerseNumber":120,"Text":"Мусо ва Ҳорунга салом бўлсин"},{"SurahNumber":37,"VerseNumber":121,"Text":"Биз гўзал амал қилгувчиларни мана шундай мукофотлармиз"},{"SurahNumber":37,"VerseNumber":122,"Text":"Чунки икковлари мўмин бандаларимиздандирлар"},{"SurahNumber":37,"VerseNumber":123,"Text":"Албатта, Илёс ҳам Пайғамбарлардандир"},{"SurahNumber":37,"VerseNumber":124,"Text":"Ўшанда у қавмига: «Тақво қилмайсизми"},{"SurahNumber":37,"VerseNumber":125,"Text":"Баълга ибодат қилиб, яратувчиларнинг энг яхшисини"},{"SurahNumber":37,"VerseNumber":126,"Text":"Ўз Роббингизни ва аввалги ота-боболарингизнинг Робби Аллоҳни тарк этасизми?!» деди"},{"SurahNumber":37,"VerseNumber":127,"Text":"Бас, уни ёлғончи қилдилар. Энди, албатта, улар (азобга) ҳозир қилингувчилардир"},{"SurahNumber":37,"VerseNumber":128,"Text":"Магар Аллоҳнинг мухлис бандаларигина (мустаснодир)"},{"SurahNumber":37,"VerseNumber":129,"Text":"Ва кейингилар ичида унинг учун (олқишлар) қолдирдик"},{"SurahNumber":37,"VerseNumber":130,"Text":"Илиёсийнга салом бўлсин"},{"SurahNumber":37,"VerseNumber":131,"Text":"Биз гўзал амал қилгувчиларни мана шундай мукофотлармиз"},{"SurahNumber":37,"VerseNumber":132,"Text":"Чунки у мўмин бандаларимиздандир. (Шунинг учун иймон тақозоси билан Бизнинг йўлимизда жиҳод қилди ва олий мақомларга эришди)"},{"SurahNumber":37,"VerseNumber":133,"Text":"Албатта, Лут ҳам Пайғамбарлардандир"},{"SurahNumber":37,"VerseNumber":134,"Text":"Ўшанда Биз унга ва унинг аҳлига, ҳаммаларига нажот бердик"},{"SurahNumber":37,"VerseNumber":135,"Text":"Магар бир кампиргина (азобда) қолгувчилардан бўлди"},{"SurahNumber":37,"VerseNumber":136,"Text":"Сўнгра қолганларини ҳалок этдик"},{"SurahNumber":37,"VerseNumber":137,"Text":"Албатта, сиз уларнинг устидан ўтиб турурсизлар. Эрталаб"},{"SurahNumber":37,"VerseNumber":138,"Text":"Ва кечда ҳам. Ақл юритмайсизларми"},{"SurahNumber":37,"VerseNumber":139,"Text":"Албатта, Юнус ҳам Пайғамбарлардандир"},{"SurahNumber":37,"VerseNumber":140,"Text":"Ўшанда у тўлган кемага қочди"},{"SurahNumber":37,"VerseNumber":141,"Text":"Бас, қуръа ташлашди ва у мағлублардан бўлди. (Юнус алайҳиссаломга ҳам қуръа ташлашди ва мағлуб бўлди. Қуръа у кишига чиқди. Келишувга биноан, у киши сувга ташланди)"},{"SurahNumber":37,"VerseNumber":142,"Text":"Бас, уни маломатга лойиқ бўлган ҳолида наҳанг балиқ ютди"},{"SurahNumber":37,"VerseNumber":143,"Text":"Агар у кўп тасбиҳ айтгувчилардан бўлмаганида эди"},{"SurahNumber":37,"VerseNumber":144,"Text":"Унинг қорнида қайта тирилтирадиган кунгача қолиб кетар эди. (Юнус алайҳиссалом балиқ қорнида туриб Аллоҳга кўп тасбиҳ айтмаганида, ўша балиқнинг ичида қиёматгача қолиб кетар эди)"}]}