{"Id":460,"LanguageCodes":["ur","urd"],"Name":"urd-muhammadtahirul","Author":"Muhammad Tahir Ul Qadri","Language":"Urdu","Description":"Urdu","Direction":"rtl","Source":"https://irfan-ul-quran.com/","Translations":[{"SurahNumber":87,"VerseNumber":1,"Text":"اپنے رب کے نام کی تسبیح کریں جو سب سے بلند ہے"},{"SurahNumber":87,"VerseNumber":2,"Text":"جس نے (کائنات کی ہر چیز کو) پیدا کیا پھر اسے (جملہ تقاضوں کی تکمیل کے ساتھ) درست توازن دیا"},{"SurahNumber":87,"VerseNumber":3,"Text":"اور جس نے (ہر ہر چیز کے لئے) قانون مقرر کیا پھر (اسے اپنے اپنے نظام کے مطابق رہنے اور چلنے کا) راستہ بتایا"},{"SurahNumber":87,"VerseNumber":4,"Text":"اور جس نے (زمین سے) چارہ نکالا"},{"SurahNumber":87,"VerseNumber":5,"Text":"پھر اسے سیاہی مائل خشک کردیا"},{"SurahNumber":87,"VerseNumber":6,"Text":"(اے حبیبِ مکرّم!) ہم آپ کو خود (ایسا) پڑھائیں گے کہ آپ (کبھی) نہیں بھولیں گے"},{"SurahNumber":87,"VerseNumber":7,"Text":"مگر جو اللہ چاہے، بیشک وہ جہر اور خفی (یعنی ظاہر و پوشیدہ اور بلند و آہستہ) سب باتوں کو جانتا ہے"},{"SurahNumber":87,"VerseNumber":8,"Text":"اور ہم آپ کو اس آسان (شریعت پر عمل پیرا ہونے) کے لئے (بھی) سہولت فراہم فرمائیں گے"},{"SurahNumber":87,"VerseNumber":9,"Text":"پس آپ نصیحت فرماتے رہیے بشرطیکہ نصیحت (سننے والوں کو) فائدہ دے"},{"SurahNumber":87,"VerseNumber":10,"Text":"البتہ وہی نصیحت قبول کرے گا جو اللہ سے ڈرتا ہوگا"},{"SurahNumber":87,"VerseNumber":11,"Text":"اور بدبخت اس (نصیحت) سے پہلو تہی کرے گا"},{"SurahNumber":87,"VerseNumber":12,"Text":"جو (قیامت کے دن) سب سے بڑی آگ میں داخل ہوگا"},{"SurahNumber":87,"VerseNumber":13,"Text":"پھر وہ اس میں نہ مرے گا اور نہ جیئے گا"},{"SurahNumber":87,"VerseNumber":14,"Text":"بیشک وہی بامراد ہوا جو (نفس کی آفتوں اور گناہ کی آلودگیوں سے) پاک ہوگیا"},{"SurahNumber":87,"VerseNumber":15,"Text":"اور وہ اپنے رب کے نام کا ذکر کرتا رہا اور (کثرت و پابندی سے) نماز پڑھتا رہا"},{"SurahNumber":87,"VerseNumber":16,"Text":"بلکہ تم (اللہ کی طرف رجوع کرنے کی بجائے) دنیاوی زندگی (کی لذتوں) کو اختیار کرتے ہو"},{"SurahNumber":87,"VerseNumber":17,"Text":"حالانکہ آخرت (کی لذت و راحت) بہتر اور ہمیشہ باقی رہنے والی ہے"},{"SurahNumber":87,"VerseNumber":18,"Text":"بیشک یہ (تعلیم) اگلے صحیفوں میں (بھی مذکور) ہے"},{"SurahNumber":87,"VerseNumber":19,"Text":"(جو) ابراہیم اور موسٰی (علیہما السلام) کے صحائف ہیں"},{"SurahNumber":88,"VerseNumber":1,"Text":"کیا آپ کو (ہر چیز پر) چھا جانے والی قیامت کی خبر پہنچی ہے"},{"SurahNumber":88,"VerseNumber":2,"Text":"اس دن کتنے ہی چہرے ذلیل و خوار ہوں گے"},{"SurahNumber":88,"VerseNumber":3,"Text":"(اللہ کو بھول کر دنیاوی) محنت کرنے والے (چند روزہ عیش و آرام کی خاطر سخت) مشقتیں جھیلنے والے"},{"SurahNumber":88,"VerseNumber":4,"Text":"دہکتی ہوئی آگ میں جا گریں گے"},{"SurahNumber":88,"VerseNumber":5,"Text":"(انہیں) کھولتے ہوئے چشمہ سے (پانی) پلایا جائے گا"},{"SurahNumber":88,"VerseNumber":6,"Text":"ان کے لئے خاردار خشک زہریلی جھاڑیوں کے سوا کچھ کھانا نہ ہوگا"},{"SurahNumber":88,"VerseNumber":7,"Text":"(یہ کھانا) نہ فربہ کرے گا اور نہ بھوک ہی دور کرے گا"},{"SurahNumber":88,"VerseNumber":8,"Text":"(اس کے برعکس) اس دن بہت سے چہرے (حسین) بارونق اور ترو تازہ ہوں گے"},{"SurahNumber":88,"VerseNumber":9,"Text":"اپنی (نیک) کاوشوں کے باعث خوش و خرم ہوں گے"},{"SurahNumber":88,"VerseNumber":10,"Text":"عالی شان جنت میں (قیام پذیر) ہوں گے"},{"SurahNumber":88,"VerseNumber":11,"Text":"اس میں کوئی لغو بات نہ سنیں گے (جیسے اہلِ باطل ان سے دنیا میں کیا کرتے تھے)"},{"SurahNumber":88,"VerseNumber":12,"Text":"اس میں بہتے ہوئے چشمے ہوں گے"},{"SurahNumber":88,"VerseNumber":13,"Text":"اس میں اونچے (بچھے ہوئے) تخت ہوں گے"},{"SurahNumber":88,"VerseNumber":14,"Text":"اور جام (بڑے قرینے سے) رکھے ہوئے ہوں گے"},{"SurahNumber":88,"VerseNumber":15,"Text":"اور غالیچے اور گاؤ تکیے قطار در قطار لگے ہوں گے"},{"SurahNumber":88,"VerseNumber":16,"Text":"اور نرم و نفیس قالین اور مَسندیں بچھی ہوں گی"},{"SurahNumber":88,"VerseNumber":17,"Text":"(منکرین تعجب کرتے ہیں کہ جنت میں یہ سب کچھ کیسے بن جائے گا! تو) کیا یہ لوگ اونٹ کی طرف نہیں دیکھتے کہ وہ کس طرح (عجیب ساخت پر) بنایا گیا ہے"},{"SurahNumber":88,"VerseNumber":18,"Text":"اور آسمان کی طرف (نگاہ نہیں کرتے) کہ وہ کیسے (عظیم وسعتوں کے ساتھ) اٹھایا گیا ہے"},{"SurahNumber":88,"VerseNumber":19,"Text":"اور پہاڑوں کو (نہیں دیکھتے) کہ وہ کس طرح (زمین سے ابھار کر) کھڑے کئے گئے ہیں"},{"SurahNumber":88,"VerseNumber":20,"Text":"اور زمین کو (نہیں دیکھتے) کہ وہ کس طرح (گولائی کے باوجود) بچھائی گئی ہے"},{"SurahNumber":88,"VerseNumber":21,"Text":"پس آپ نصیحت فرماتے رہئے، آپ تو نصیحت ہی فرمانے والے ہیں"},{"SurahNumber":88,"VerseNumber":22,"Text":"آپ ان پر جابر و قاہر (کے طور پر) مسلط نہیں ہیں"},{"SurahNumber":88,"VerseNumber":23,"Text":"مگر جو رُوگردانی کرے اور کفر کرے"},{"SurahNumber":88,"VerseNumber":24,"Text":"تو اسے اللہ سب سے بڑا عذاب دے گا"},{"SurahNumber":88,"VerseNumber":25,"Text":"بیشک (بالآخر) ہماری ہی طرف ان کا پلٹنا ہے"},{"SurahNumber":88,"VerseNumber":26,"Text":"پھر یقیناً ہمارے ہی ذمہ ان کا حساب (لینا) ہے"},{"SurahNumber":89,"VerseNumber":1,"Text":"اس صبح کی قَسم (جس سے ظلمتِ شب چھٹ گئی)٭o٭ مراد ہر روز کی صبح یا نمازِ فجر ہے یا بطورِ خاص ماہ ذی الحجہ کی پہلی صبح یا یکم محرم کی صبح ہے یا عید الاضحٰی کی صبح۔ اس سے مراد سیدنا محمد مصطفی صلی اللہ علیہ وآلہ وسلم کی ذاتِ گرامی بھی ہے جن کی بعثت سے شبِ ظلمت کا خاتمہ ہوا اور صبحِ ایمان پھوٹی"},{"SurahNumber":89,"VerseNumber":2,"Text":"اور دس (مبارک) راتوں کی قَسم٭o٭ مراد ماہِ رمضان کے آخری عشرہ کی راتیں یا پہلے عشرۂ محرّم کی راتیں ہیں یا اوّل عشرۂ ذی الحجہ کی راتیں ہیں جو برکات و درجات سے معمور ہیں"},{"SurahNumber":89,"VerseNumber":3,"Text":"اور جفت کی قَسم اور طاق کی قَسم٭o٭ جفت (جوڑا) سے مراد کل مخلوق ہے جو جوڑوں کی صورت میں پیدا کی گئی ہے، اور طاق (فرد و تنہا) سے مراد خالق ہے جو وحدہ لا شریک ہے۔ یا شَفع یومِ نحر (قربانی) اور وَتر یومِ عرفہ (حج) ہے، یا شَفع سے مراد دنیا کے شب و روز ہیں اور وَتر سے مراد یومِ قیامت ہے جس کی کوئی شب نہ ہوگی۔ یا شَفع سے مراد سال بھر کی عام جفت راتیں ہیں اور وَتر سے مراد سال بھر کی برکت والی طاق راتیں ہیں، مثلاً شبِ معراج، شبِ برات اور شبِ قدر وغیرہ جو پے در پے رجب، شعبان اور رمضان میں آتی ہیں۔ یا شَفع سے مراد حضرت آدم علیہ السلام اور حضرت حواء علیہا السلام کا پہلا جوڑا ہے اور وَتر سے مراد تنہا حضرت آدم علیہ السلام، جن سے تخلیقِ انسانیت کی ابتداء ہوئی"},{"SurahNumber":89,"VerseNumber":4,"Text":"اور رات کی قسم جب گزر چلے (مراد ہر شب ہے یا بطورِ خاص شبِ مزدلفہ یا شبِ قدر)"},{"SurahNumber":89,"VerseNumber":5,"Text":"بیشک ان میں عقل مند کے لئے بڑی قسم ہے"},{"SurahNumber":89,"VerseNumber":6,"Text":"کیا آپ نے نہیں دیکھا کہ آپ کے رب نے (قومِ) عاد کے ساتھ کیسا (سلوک) کیا؟"},{"SurahNumber":89,"VerseNumber":7,"Text":"(جو اہلِ) اِرم تھے (اور) بڑے بڑے ستونوں (کی طرح دراز قد اور اونچے محلات) والے تھے"},{"SurahNumber":89,"VerseNumber":8,"Text":"جن کا مثل (دنیا کے) ملکوں میں (کوئی بھی) پیدا نہیں کیا گیا"},{"SurahNumber":89,"VerseNumber":9,"Text":"اور ثمود (کے ساتھ کیا سلوک ہوا) جنہوں نے وادئ (قری) میں چٹانوں کو کاٹ (کر پتھروں سے سینکڑوں شہروں کو تعمیر کر) ڈالا تھا"},{"SurahNumber":89,"VerseNumber":10,"Text":"اور فرعون (کا کیا حشر ہوا) جو بڑے لشکروں والا (یا لوگوں کو میخوں سے سزا دینے والا) تھا"},{"SurahNumber":89,"VerseNumber":11,"Text":"(یہ) وہ لوگ (تھے) جنہوں نے (اپنے اپنے) ملکوں میں سرکشی کی تھی"},{"SurahNumber":89,"VerseNumber":12,"Text":"پھر ان میں بڑی فساد انگیزی کی تھی"},{"SurahNumber":89,"VerseNumber":13,"Text":"تو آپ کے رب نے ان پر عذاب کا کوڑا برسایا"},{"SurahNumber":89,"VerseNumber":14,"Text":"بیشک آپ کا رب (سرکشوں اور نافرمانوں کی) خوب تاک میں ہے"},{"SurahNumber":89,"VerseNumber":15,"Text":"مگر انسان (ایسا ہے) کہ جب اس کا رب اسے (راحت و آسائش دے کر) آزماتا ہے اور اسے عزت سے نوازتا ہے اور اسے نعمتیں بخشتا ہے تو وہ کہتا ہے: میرے رب نے مجھ پر کرم فرمایا"},{"SurahNumber":89,"VerseNumber":16,"Text":"لیکن جب وہ اسے (تکلیف و مصیبت دے کر) آزماتا ہے اور اس پر اس کا رزق تنگ کرتا ہے تو وہ کہتا ہے: میرے رب نے مجھے ذلیل کر دیا"},{"SurahNumber":89,"VerseNumber":17,"Text":"یہ بات نہیں بلکہ (حقیقت یہ ہے کہ عزت اور مال و دولت کے ملنے پر) تم یتیموں کی قدر و اِکرام نہیں کرتے"},{"SurahNumber":89,"VerseNumber":18,"Text":"اور نہ ہی تم مسکینوں (یعنی غریبوں اور محتاجوں) کو کھانا کھلانے کی (معاشرے میں) ایک دوسرے کو ترغیب دیتے ہو"},{"SurahNumber":89,"VerseNumber":19,"Text":"اور وراثت کا سارا مال سمیٹ کر (خود ہی) کھا جاتے ہو (اس میں سے افلاس زدہ لوگوں کا حق نہیں نکالتے)"},{"SurahNumber":89,"VerseNumber":20,"Text":"اور تم مال و دولت سے حد درجہ محبت رکھتے ہو"},{"SurahNumber":89,"VerseNumber":21,"Text":"یقیناً جب زمین پاش پاش کر کے ریزہ ریزہ کر دی جائے گی"},{"SurahNumber":89,"VerseNumber":22,"Text":"اور آپ کا رب جلوہ فرما ہوگا اور فرشتے قطار در قطار (اس کے حضور) حاضر ہوں گے"},{"SurahNumber":89,"VerseNumber":23,"Text":"اور اس دن دوزخ پیش کی جائے گی، اس دن انسان کو سمجھ آجائے گی مگر (اب) اسے نصیحت کہاں (فائدہ مند) ہوگی"},{"SurahNumber":89,"VerseNumber":24,"Text":"وہ کہے گا: اے کاش! میں نے اپنی (اس اصل) زندگی کے لئے (کچھ) آگے بھیج دیا ہوتا (جو آج میرے کام آتا)"},{"SurahNumber":89,"VerseNumber":25,"Text":"سو اس دن نہ اس کے عذاب کی طرح کوئی عذاب دے سکے گا"},{"SurahNumber":89,"VerseNumber":26,"Text":"اور نہ اس کے جکڑنے کی طرح کوئی جکڑ سکے گا"},{"SurahNumber":89,"VerseNumber":27,"Text":"اے اطمینان پا جانے والے نفس"},{"SurahNumber":89,"VerseNumber":28,"Text":"تو اپنے رب کی طرف اس حال میں لوٹ آکہ تو اس کی رضا کا طالب بھی ہو اور اس کی رضا کا مطلوب بھی (گویا اس کی رضا تیری مطلوب ہو اور تیری رضا اس کی مطلوب)"},{"SurahNumber":89,"VerseNumber":29,"Text":"پس تو میرے (کامل) بندوں میں شامل ہو جا"},{"SurahNumber":89,"VerseNumber":30,"Text":"اور میری جنتِ (قربت و دیدار) میں داخل ہو جا"}]}