{"Id":368,"LanguageCodes":["tg","tgk"],"Name":"tgk-khojamirov","Author":"Khoja Mirov","Language":"Tajik","Description":"Tajik","Direction":"ltr","Source":"","Translations":[{"SurahNumber":90,"VerseNumber":1,"Text":"(Аллоҳ савганд ёд мекунад:) Савганд ба ин шаҳр (ва он Макка аст)"},{"SurahNumber":90,"VerseNumber":2,"Text":"Ва шаҳре, ки ту сокини он ҳастӣ"},{"SurahNumber":90,"VerseNumber":3,"Text":"Ва савганд ба падар ва фарзанде, ки ба вуҷуд овард, (яъне, ба падари башарият, Одам алайҳиссалом ва фарзандони ӯ)"},{"SurahNumber":90,"VerseNumber":4,"Text":"Ҳамоно, ки одамиро дар ранҷу меҳнат биёфаридаем"},{"SurahNumber":90,"VerseNumber":5,"Text":"Оё мепиндорад, бо он чӣ аз мол ҷамъ намуд, ки касе бар ӯ тавоно нагардад"},{"SurahNumber":90,"VerseNumber":6,"Text":"Фахр карда мегӯяд: «Моли фаровонеро харҷ кардам!»"},{"SurahNumber":90,"VerseNumber":7,"Text":"Оё мепиндорад, ки касе ӯро надидааст"},{"SurahNumber":90,"VerseNumber":8,"Text":"Оё барои ӯ ду чашм наёфаридаем"},{"SurahNumber":90,"VerseNumber":9,"Text":"Ва забону ду лабро наёфаридаем"},{"SurahNumber":90,"VerseNumber":10,"Text":"Ва оё барои вай роҳи неку бадро баён накардаем"},{"SurahNumber":90,"VerseNumber":11,"Text":"Пас ин шахси худсито ҳоло ба гузаргоҳи душвор дарнаёмадааст"},{"SurahNumber":90,"VerseNumber":12,"Text":"Ва ту чӣ донӣ, ки гузаргоҳи сахт чист ва ба гузаштани он чӣ мадад мерасонад"},{"SurahNumber":90,"VerseNumber":13,"Text":"Озод кардани ғуломи мӯъмин аст"},{"SurahNumber":90,"VerseNumber":14,"Text":"ё таъом додан дар рӯзи гуруснагӣ"},{"SurahNumber":90,"VerseNumber":15,"Text":"ба ятиме, ки хешованд бошад, ки ҳам садақа мешавад ва силаи раҳм ба ҷо меояд"},{"SurahNumber":90,"VerseNumber":16,"Text":"ё ба мискини хокнишине, (яъне, бенавое, ки ҳеҷ чиз надорад)"},{"SurahNumber":90,"VerseNumber":17,"Text":"Баъд, аз он бошад, аз гурӯҳи онҳое, ки имон овардаанд ба Аллоҳу Паёмбар ва васият карданд якдигарро ба сабр намудан бар тоъати Аллоҳ ва сабр аз нофармониҳои Ӯ ва тавсия намуданд якдигарро ба шафқату меҳрубонӣ ба бандагони Аллоҳ"},{"SurahNumber":90,"VerseNumber":18,"Text":"Онон, ки чунин афъолро иҷро намуданд, инҳо аҳли саъодатанд"},{"SurahNumber":90,"VerseNumber":19,"Text":"Ва касоне, ки ба оёти Мо кофир шуданд, инҳо бадбахтонанд"},{"SurahNumber":90,"VerseNumber":20,"Text":"Насиби онҳост оташе, ки аз ҳар сӯ сараш пӯшидааст"},{"SurahNumber":91,"VerseNumber":1,"Text":"Аллоҳ савганд ёд мекунад: Савганд ба офтоб ва равшаниаш ба ҳангоми чошт"},{"SurahNumber":91,"VerseNumber":2,"Text":"ва савганд, ба моҳ чун аз паи он барояд"},{"SurahNumber":91,"VerseNumber":3,"Text":"ва савганд, ба рӯз, чун дунёро равшан кунад"},{"SurahNumber":91,"VerseNumber":4,"Text":"ва савганд, ба шаб, чун рӯзро бипӯшад"},{"SurahNumber":91,"VerseNumber":5,"Text":"ва савганд, ба осмон ва ба он ки онро бино кард"},{"SurahNumber":91,"VerseNumber":6,"Text":"ва савганд, ба замин ва ба он ки онро паҳн кард"},{"SurahNumber":91,"VerseNumber":7,"Text":"ва савганд, ба нафси одамӣ ва ба он ки некӯяш биёфарид"},{"SurahNumber":91,"VerseNumber":8,"Text":"сипас шинохти бадиҳову парҳезгориҳояшро ба ӯ илҳом кард"},{"SurahNumber":91,"VerseNumber":9,"Text":"Ҳамоно касе, ки нафсашро пок дошт, наҷот ёфт"},{"SurahNumber":91,"VerseNumber":10,"Text":"Ҳамоно касе, ки нафсашро палид сохт ва онро дар маъсият одат дод, ҳалок шуд"},{"SurahNumber":91,"VerseNumber":11,"Text":"Қавми Самуд паёмбарашонро аз рӯи саркашии худ, дурӯғ бароварданд"},{"SurahNumber":91,"VerseNumber":12,"Text":"Он гоҳ, ки бадбахттаринашон бархост ва рафт аз барои куштани шутур"},{"SurahNumber":91,"VerseNumber":13,"Text":"Паёмбари Аллоҳ Солеҳ алайҳиссалом ба онҳо гуфт, ки ба шутур коре надошта бошед, ҳамоно ин муъҷизаи Аллоҳ аст ва ӯро аз навбати обаш боз надоред"},{"SurahNumber":91,"VerseNumber":14,"Text":"Ӯро дурӯғ бароварданд ва шутурро куштанд. Пас Парвардигорашон ба сабаби гуноҳашон бар сарашон азоб овард ва бо хок баробар сохт"},{"SurahNumber":91,"VerseNumber":15,"Text":"Ва Ӯ таъоло баъд аз фуруд овардани азоб аз оқибати кори онҳо наметарсад"},{"SurahNumber":92,"VerseNumber":1,"Text":"Аллоҳ савганд ёд мекунад, ба шаб, ҳангоме ки торикии он ҳама ҷоро мепӯшад"},{"SurahNumber":92,"VerseNumber":2,"Text":"ва савганд, ба рӯз, он гоҳ, ки равшан шавад"},{"SurahNumber":92,"VerseNumber":3,"Text":"ва савганд, ба он ки нару модаро биёфарид"},{"SurahNumber":92,"VerseNumber":4,"Text":"бегумон кӯшишу амалҳои шумо гуногун аст"},{"SurahNumber":92,"VerseNumber":5,"Text":"Аммо касе, ки аз молаш бахшид ва парҳезгорӣ кард"},{"SurahNumber":92,"VerseNumber":6,"Text":"ва оини некро (калимаи тайибаро) тасдиқ кард"},{"SurahNumber":92,"VerseNumber":7,"Text":"пас ба зудӣ роҳи расидан ба осоишро барояш осон мегардонем"},{"SurahNumber":92,"VerseNumber":8,"Text":"Аммо он касе, ки бахиливу беэҳтиёҷӣ кард"},{"SurahNumber":92,"VerseNumber":9,"Text":"ва ба калимаи тайиба имон наёвард"},{"SurahNumber":92,"VerseNumber":10,"Text":"пас ба зудӣ роҳашро ба сӯи бадӣ ва душворӣ осон мегардонем, (яъне, барои дӯзах омода месозем)"},{"SurahNumber":92,"VerseNumber":11,"Text":"Ва чун ҳалок гардад ва дар ҷаҳаннам фурӯ афтад, дороияш ба ҳолаш фоида набахшад"},{"SurahNumber":92,"VerseNumber":12,"Text":"Ва бегумон нишон додани роҳ ба сӯи Аллоҳ ва ҷаннати Ӯ бар дӯши мост"},{"SurahNumber":92,"VerseNumber":13,"Text":"Ва аз они Мост ҳама мулки он ҷаҳону ин чаҳон"},{"SurahNumber":92,"VerseNumber":14,"Text":"Пас шуморо эй одамон аз оташе, ки забона мезанад, бим додем"},{"SurahNumber":92,"VerseNumber":15,"Text":"Ба он дохил намешавад ва намесӯзад, магар бадбахттарин инсон"},{"SurahNumber":92,"VerseNumber":16,"Text":"Ҳамон ки Паёмбари Аллоҳ Муҳаммад саллаллоҳу алайҳи ва салламро дурӯғ баровард ва аз имон овардан рӯй гардонид"},{"SurahNumber":92,"VerseNumber":17,"Text":"Ва парҳезгортарин мардум аз он оташе, ки шӯъла мезанад дур дошта хоҳад шуд"},{"SurahNumber":92,"VerseNumber":18,"Text":"касе, ки моли худро медиҳад, то хештанро покиза бидорад"},{"SurahNumber":92,"VerseNumber":19,"Text":"Ва ҳеҷ касро назди ӯ ҳаққи неъмате нест, то бихоҳад ба ин васила ба ӯ ҷазо дода шавад"},{"SurahNumber":92,"VerseNumber":20,"Text":"Ғайри ҷӯстани хушнудии Парвардигори баландмартабаи худ"},{"SurahNumber":92,"VerseNumber":21,"Text":"Ва ба зудӣ дар ҷаннат хушнуд хоҳад шуд"},{"SurahNumber":93,"VerseNumber":1,"Text":"Аллоҳ савганд ёд мекунад: Савганд ба вақти чошт"},{"SurahNumber":93,"VerseNumber":2,"Text":"Ва савганд, ба шаб, чун бипӯшад бо торикии худ атрофро"},{"SurahNumber":93,"VerseNumber":3,"Text":"Эй Муҳаммад, ки Парвардигорат туро тарк накардааст ба сабаби таъхири ваҳй ва бад ҳам надидааст"},{"SurahNumber":93,"VerseNumber":4,"Text":"Албатта охират барои ту беҳтар аз дунёст"},{"SurahNumber":93,"VerseNumber":5,"Text":"Ба зудӣ Парвардигорат туро эй Муҳаммад аз неъматҳои гуногун ато хоҳад дод, то хушнуд шавӣ"},{"SurahNumber":93,"VerseNumber":6,"Text":"Оё туро қабл аз ин ятим наёфт ва ҷоят дод"},{"SurahNumber":93,"VerseNumber":7,"Text":"Ва туро роҳгумкарда ёфт, ки намедонистӣ чӣ аст китоб ва чӣ аст имон, пас таълим дод туро он чиро, ки намедонистӣ ва ба некӯтарин амалҳо ҳидоятат кард"},{"SurahNumber":93,"VerseNumber":8,"Text":"Ва туро фақир ва бечиз ёфт ва ба қаноъат ва сабр сарватманд ва дороят гардонд"},{"SurahNumber":93,"VerseNumber":9,"Text":"Пас ятимро маёзор"},{"SurahNumber":93,"VerseNumber":10,"Text":"ва гадоро марон, балки таъом деҳ ва ҳоҷаташро баробар гардон"},{"SurahNumber":93,"VerseNumber":11,"Text":"ва аз неъмати Парвардигорат, ки ба ту арзонӣ кардааст, сухан бигӯй"}]}