{"Id":275,"LanguageCodes":["ny","nya"],"Name":"nya-alhajiyusufmuha","Author":"Al Haji Yusuf Muhammad Kanyamula","Language":"Chichewa","Description":"Chichewa","Direction":"ltr","Source":"http://goodwordbooks.com/, Goodword Books, Islamic Dawah Movement of Southern Africa","Translations":[{"SurahNumber":90,"VerseNumber":1,"Text":"Ine ndili kulumbira pali Mzinda uwu"},{"SurahNumber":90,"VerseNumber":2,"Text":"Ndipo iwe uli ndi ufulu mu Mzinda uwu"},{"SurahNumber":90,"VerseNumber":3,"Text":"Ndi pali wobereka ndi chimene adabereka"},{"SurahNumber":90,"VerseNumber":4,"Text":"Ndithudi Ife tidamulenga munthu m’mavuto"},{"SurahNumber":90,"VerseNumber":5,"Text":"Kodi amaganiza kuti palibe wina aliyense amene ali ndi mphamvu pa iye"},{"SurahNumber":90,"VerseNumber":6,"Text":"Iye amanena monyada kuti: “Ine Al-Shams\t653 ndaononga chuma chambiri.”"},{"SurahNumber":90,"VerseNumber":7,"Text":"Kodi iye amaganiza kuti palibe wina amene ali kumuona"},{"SurahNumber":90,"VerseNumber":8,"Text":"Kodi Ife sitidamupatse maso awiri"},{"SurahNumber":90,"VerseNumber":9,"Text":"Ndi lirime ndi milomo iwiri"},{"SurahNumber":90,"VerseNumber":10,"Text":"Ndi kumulangiza iye njira ziwiri"},{"SurahNumber":90,"VerseNumber":11,"Text":"Koma sayerekeza kutsata njira yozyolika"},{"SurahNumber":90,"VerseNumber":12,"Text":"Kodi chidzakuuza ndi chiani za njira yozyolika"},{"SurahNumber":90,"VerseNumber":13,"Text":"Ndi kumasula kapolo"},{"SurahNumber":90,"VerseNumber":14,"Text":"Kapena kupereka chakudya nthawi ya njala"},{"SurahNumber":90,"VerseNumber":15,"Text":"Kwa wamasiye amene ndi wachinansi"},{"SurahNumber":90,"VerseNumber":16,"Text":"Kapena munthu wosauka, wofuna chithandizo"},{"SurahNumber":90,"VerseNumber":17,"Text":"Ndipo iye anakhala mmodzi wa anthu amene akhulupirira, ndipo analangizana wina ndi mzake kupilira, kumva chisoni ndi kuonetsa chifundo"},{"SurahNumber":90,"VerseNumber":18,"Text":"Iwo ndiwo amene adzakhala kudzanja lamanja"},{"SurahNumber":90,"VerseNumber":19,"Text":"Koma iwo amene anakana chivumbulutso chathu, adzaima ku dzanja lamanzere"},{"SurahNumber":90,"VerseNumber":20,"Text":"Ndipo moto wa ku Gahena udzawakuta iwo"},{"SurahNumber":91,"VerseNumber":1,"Text":"Pali dzuwa ndi kuwala kwake"},{"SurahNumber":91,"VerseNumber":2,"Text":"Ndi pali mwezi umene umatuluka dzuwa litalowa"},{"SurahNumber":91,"VerseNumber":3,"Text":"Ndi masana pamene kumayera"},{"SurahNumber":91,"VerseNumber":4,"Text":"Ndi pali usiku umene umabisa"},{"SurahNumber":91,"VerseNumber":5,"Text":"Ndi pali Kumwamba ndi Iye amene adakulenga"},{"SurahNumber":91,"VerseNumber":6,"Text":"Ndi pali dziko lapansi ndi Iye amene analitambasula"},{"SurahNumber":91,"VerseNumber":7,"Text":"Ndi pali mzimu ndi Iye amene adaulenga"},{"SurahNumber":91,"VerseNumber":8,"Text":"Ndi kumupatsa iye nzeru zodziwa choipa ndi chabwino"},{"SurahNumber":91,"VerseNumber":9,"Text":"Ndithudi wopambana ndi amene amadziyeretsa"},{"SurahNumber":91,"VerseNumber":10,"Text":"Ndipo wolephera ndiye amene wadzidetsa"},{"SurahNumber":91,"VerseNumber":11,"Text":"Anthu a Thamoud adakana Mtumwi wawo poukiramoyerekedwa"},{"SurahNumber":91,"VerseNumber":12,"Text":"Pamenemunthuolakwakwambiri adayambitsa chipolowe"},{"SurahNumber":91,"VerseNumber":13,"Text":"Ndipo Mthenga wa Mulungu anati kwa iwo: “Samalirani ngamira ya ikazi ya Mulungu ndi tsiku lake lomwa madzi!”"},{"SurahNumber":91,"VerseNumber":14,"Text":"Iwo sadakhulupirire ayi ndipo ngamirayo adaipha. Motero Ambuye wawo adawaononga chifukwa cha machimo awo ndipo adafafaniza onse mosasankha"},{"SurahNumber":91,"VerseNumber":15,"Text":"Iye sadaope chotsatira chake"},{"SurahNumber":92,"VerseNumber":1,"Text":"Paliusikupamenemdimaumayamba"},{"SurahNumber":92,"VerseNumber":2,"Text":"Ndimasanapamene kumayera"},{"SurahNumber":92,"VerseNumber":3,"Text":"Ndi pali Iye amene adalenga chachimuna ndi chachikazi"},{"SurahNumber":92,"VerseNumber":4,"Text":"Ndithudi zochita zanu zonse zili ndi mapeto osiyana"},{"SurahNumber":92,"VerseNumber":5,"Text":"Akakhala iye amene amapereka chaulere ndipo amamuopa Mulungu"},{"SurahNumber":92,"VerseNumber":6,"Text":"Ndipo amakhulupirira pochita zinthu zabwino"},{"SurahNumber":92,"VerseNumber":7,"Text":"Ife tidzamusalazira njira yake ya ku chipulumutso"},{"SurahNumber":92,"VerseNumber":8,"Text":"Koma iye amene sapereka chaulere ndipo amaganiza kuti ndi woima payekha"},{"SurahNumber":92,"VerseNumber":9,"Text":"Sakhulupirira ndipo sachita ntchito zabwino"},{"SurahNumber":92,"VerseNumber":10,"Text":"Tidzamusalazira njira yake ya ku chionongeko"},{"SurahNumber":92,"VerseNumber":11,"Text":"Kodi chuma chake chidzamuthandiza chiani pamene iye azidzazunzika"},{"SurahNumber":92,"VerseNumber":12,"Text":"Ndithudi ndi udindo wathu kupereka chilangizo"},{"SurahNumber":92,"VerseNumber":13,"Text":"Ndipo, ndithudi, zonse za m’moyo umene uli nkudza ndi za m’moyo uno ndi zathu"},{"SurahNumber":92,"VerseNumber":14,"Text":"Motero ndakuchenjezani za moto wa lawilawi"},{"SurahNumber":92,"VerseNumber":15,"Text":"Kulibe Al-Dhuha\t655 munthu amene akapsye nawo kupatula munthu wochita zoipa"},{"SurahNumber":92,"VerseNumber":16,"Text":"Amene amakana choonadi ndipo safuna kumvera chenjezo"},{"SurahNumber":92,"VerseNumber":17,"Text":"Koma anthu onse olungama, adzatalikirana nawo"},{"SurahNumber":92,"VerseNumber":18,"Text":"Amene amapereka chaulere chake poonjezera kudziyeretsa"},{"SurahNumber":92,"VerseNumber":19,"Text":"Osati chifukwa chakuti afuna kupezako cholowa ayi"},{"SurahNumber":92,"VerseNumber":20,"Text":"Kupatula ndi cholinga chopeza chisomo cha Ambuye wake, wapamwamba mwamba"},{"SurahNumber":92,"VerseNumber":21,"Text":"Ndithudi iye adzasangalala"},{"SurahNumber":93,"VerseNumber":1,"Text":"Pali usana"},{"SurahNumber":93,"VerseNumber":2,"Text":"Ndi pali usiku pamene ulipo"},{"SurahNumber":93,"VerseNumber":3,"Text":"Ambuye wako sadakutaye iwe ndiponso sakudana nawe ayi"},{"SurahNumber":93,"VerseNumber":4,"Text":"Ndipo, ndithudi, moyo umene uli nkudza ndi wabwino kwa iwe kuposa moyo uno"},{"SurahNumber":93,"VerseNumber":5,"Text":"Ndithudi Ambuye wako adzakupatsa, ndipo iwe chidzakukondweretsa"},{"SurahNumber":93,"VerseNumber":6,"Text":"Kodi sadakupeze iwe uli wa masiye ndipo adakupatsa malo okhala"},{"SurahNumber":93,"VerseNumber":7,"Text":"Kodi sadakupeze uli wosochera ndipo Iye adakutsogolera"},{"SurahNumber":93,"VerseNumber":8,"Text":"Kodi sadakupeze iwe waumphawi ndipo adakulemeretsa"},{"SurahNumber":93,"VerseNumber":9,"Text":"Motero iwe usapondereze pansi mwana wa masiye"},{"SurahNumber":93,"VerseNumber":10,"Text":"Ndipo usapirikitse munthu wopempha"},{"SurahNumber":93,"VerseNumber":11,"Text":"Koma lengeza chisomo cha a Ambuye wako"}]}