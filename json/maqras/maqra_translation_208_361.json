{"Id":361,"LanguageCodes":["te","tel"],"Name":"tel-abdulraheemmoha","Author":"Abdul Raheem Mohammad Moulana","Language":"Telugu","Description":"Telugu","Direction":"ltr","Source":"https://qurancomplex.gov.sa/","Translations":[{"SurahNumber":50,"VerseNumber":27,"Text":"అతని స్నేహితుడు (ఖరీనున్) ఇలా అంటాడు: \"ఓ మా ప్రభూ! నేను ఇతని తలబిరుసుతనాన్ని ప్రోత్సహించలేదు, కాని ఇతడే స్వయంగా, మార్గభ్రష్టత్వంలో చాలా దూరం వెళ్ళి పోయాడు"},{"SurahNumber":50,"VerseNumber":28,"Text":"ఆయన (అల్లాహ్) ఇలా అంటాడు: \"మీరు నా దగ్గర వాదులాడకండి మరియు వాస్తవానికి నేను ముందుగానే మీ వద్దకు హెచ్చరికను పంపి ఉన్నాను"},{"SurahNumber":50,"VerseNumber":29,"Text":"నా దగ్గర మాట మార్చటం జరుగదు మరియు నేను నా దాసులకు అన్యాయం చేసేవాడను కాను"},{"SurahNumber":50,"VerseNumber":30,"Text":"ఆ రోజు మేము నరకంతో: \"నీవు నిండిపోయావా?\" అని ప్రశ్నిస్తాము. మరియు అది: \"ఇంకా ఏమైనా ఉందా ఏమిటి?\" అని అడుగుతుంది"},{"SurahNumber":50,"VerseNumber":31,"Text":"మరియు స్వర్గం దైవభీతి గలవారి దగ్గరకు తీసుకురాబడుతుంది! అది వారి నుండి ఏ మాత్రం దూరంగా ఉండదు"},{"SurahNumber":50,"VerseNumber":32,"Text":"(వారితో ఇలా అనబడుతుంది): \"ఇదే మీకు వాగ్దానం చేయబడినది. మళ్ళీ మళ్ళీ మా వైపుకు మరలే ప్రతివానికి, (మా హద్దును) లక్ష్యపెట్టిన (పాటించిన) వానికి"},{"SurahNumber":50,"VerseNumber":33,"Text":"అగోచరుడైన ఆ కరుణామయునికి భయపడేవానికి మరియు మా వైపునకు పశ్చాత్తాప హృదయంతో మరలేవానికి"},{"SurahNumber":50,"VerseNumber":34,"Text":"ఇందులో (ఈ స్వర్గంలో), శాంతితో ప్రవేశించండి. ఇదే శాశ్వాత జీవిత దినం"},{"SurahNumber":50,"VerseNumber":35,"Text":"అందులో వారికి, వారు కోరేదంతా ఉంటుంది. మరియు మా దగ్గర ఇంకా చాలా ఉంది"},{"SurahNumber":50,"VerseNumber":36,"Text":"మరియు మేము, వీరికి పూర్వం ఎన్నో తరాల వారిని నాశనం చేశాము. వారు వీరి కంటే ఎక్కువ శక్తిమంతులు. కాని, (మా శిక్ష పడినప్పుడు) వారు దేశదిమ్మరులై పోయారు. ఏమీ? వారికి తప్పించుకునే మార్గం ఏదైనా దొరికిందా"},{"SurahNumber":50,"VerseNumber":37,"Text":"నిశ్చయంగా, హృదయమున్న వాడికి, శ్రద్ధతో వినేవాడికి మరియు లక్ష్యపెట్టే వాడికి ఇందులో ఒక గుణపాఠముంది"},{"SurahNumber":50,"VerseNumber":38,"Text":"మరియు వాస్తవంగా! మేము ఆకాశాలను మరియు భూమిని మరియు వాటి మధ్యనున్న సమస్తాన్ని ఆరు దినములలో (అయ్యామ్ లలో) సృష్టించాము. కాని మాకు ఎలాంటి అలసట కలుగలేదు"},{"SurahNumber":50,"VerseNumber":39,"Text":"కావున (ఓ ముహమ్మద్!) వారు పలికే మాటలకు సహనం వహించు మరియు నీ ప్రభువు పవిత్రతను కొనియాడు. ఆయన స్తోత్రాలు చెయ్యి. ప్రతిరోజు సూర్యోదయానికి ముందు మరియు సూర్యాస్తమయానికి ముందు కూడా"},{"SurahNumber":50,"VerseNumber":40,"Text":"మరియు రాత్రి వేళలో కూడా ఆయన పవిత్రతను కొనియాడు మరియు సాష్టాంగం (సజ్దా) చేసిన తరువాత కూడా స్తుతించు"},{"SurahNumber":50,"VerseNumber":41,"Text":"మరియు చెవి యొగ్గి విను, చాటింపు చేసేవాడు అతి దగ్గరి నుంచే పిలిచే రోజున"},{"SurahNumber":50,"VerseNumber":42,"Text":"ఆ రోజు మీరు ఒక భయంకర శబ్దం వినేది సత్యం. (గోరీలలో నుండి) బయటికి వచ్చే దినం అదే"},{"SurahNumber":50,"VerseNumber":43,"Text":"నిశ్చయంగా, మేమే జీవనమిచ్చే వారం మరియు మేమే మరణింపజేసే వారం మరియు మీ అందరి మరలింపు మా వైపునకే జరుగుతుంది"},{"SurahNumber":50,"VerseNumber":44,"Text":"ఆ రోజు భూమి చీలిపోయి వారందరూ పరుగిడుతూ బయటికి వస్తారు. అదే సమావేశ సమయం. అది మాకెంతో సులభం"},{"SurahNumber":50,"VerseNumber":45,"Text":"వారనేది మాకు బాగా తెలుసు. నీవు వారిని (విశ్వసించమని) బలవంతం చేయలేవు. కావున నా హెచ్చరికకు భయపడే వాడికి మాత్రమే నీవు ఈ ఖుర్ఆన్ ద్వారా హితబోధ చెయ్యి"},{"SurahNumber":51,"VerseNumber":1,"Text":"దుమ్ము ఎగురవేసే వాటి (గాలుల) సాక్షిగా"},{"SurahNumber":51,"VerseNumber":2,"Text":"మరియు (నీటి) భారాన్ని మోసే (మేఘాల)"},{"SurahNumber":51,"VerseNumber":3,"Text":"మరియు సముద్రంలో సులభంగా తేలియాడే (ఓడల)"},{"SurahNumber":51,"VerseNumber":4,"Text":"మరియు (ఆయన) ఆజ్ఞతో (అనుగ్రహాలను) పంచిపెట్టే (దేవదూతల సాక్షిగా)"},{"SurahNumber":51,"VerseNumber":5,"Text":"నిశ్చయంగా, మీకు చేయబడ్డ వాగ్దానం సత్యం"},{"SurahNumber":51,"VerseNumber":6,"Text":"మరియు నిశ్చయంగా తీర్పు రానున్నది"},{"SurahNumber":51,"VerseNumber":7,"Text":"మార్గాలతో నిండిన ఆకాశం సాక్షిగా"},{"SurahNumber":51,"VerseNumber":8,"Text":"నిశ్చయంగా, మీరు భేదాభిప్రాయాలలో పడి ఉన్నారు"},{"SurahNumber":51,"VerseNumber":9,"Text":"(సత్యం నుండి) మరలింపబడిన వాడే, మోసగింపబడిన వాడు"},{"SurahNumber":51,"VerseNumber":10,"Text":"ఆధారం లేని అభిప్రాయాలు గలవారే నాశనం చేయబడేవారు"},{"SurahNumber":51,"VerseNumber":11,"Text":"ఎవరైతే నిర్లక్ష్యంలో పడి అశ్రద్ధగా ఉన్నారో"},{"SurahNumber":51,"VerseNumber":12,"Text":"వారు ఇలా అడుగుతున్నారు: \"తీర్పుదినం ఎప్పుడు రానున్నది"},{"SurahNumber":51,"VerseNumber":13,"Text":"ఆ దినమున, వారు అగ్నితో దహింపబడతారు (పరీక్షింపబడతారు)"},{"SurahNumber":51,"VerseNumber":14,"Text":"(వారితో ఇలా అనబడుతుంది): \"మీ పరీక్షను రుచి చూడండి! మీరు దీని కొరకే తొందర పెట్టేవారు"},{"SurahNumber":51,"VerseNumber":15,"Text":"నిశ్చయంగా, దైవభీతి గలవారు చెలమలు గల స్వర్గవనాలలో ఉంటారు"},{"SurahNumber":51,"VerseNumber":16,"Text":"తమ ప్రభువు తమకు ప్రసాదించిన వాటితో సంతోషపడుతూ! నిశ్చయంగా వారు అంతకు పూర్వం సజ్జనులై ఉండేవారు"},{"SurahNumber":51,"VerseNumber":17,"Text":"వారు రాత్రివేళలో చాలా తక్కువగా నిద్రపోయేవారు"},{"SurahNumber":51,"VerseNumber":18,"Text":"మరియు వారు రాత్రి చివరి ఘడియలలో క్షమాపణ వేడుకునే వారు"},{"SurahNumber":51,"VerseNumber":19,"Text":"మరియు వారి సంపదలో యాచించే వారికి మరియు ఆవశ్యకత గలవారికి హక్కు ఉంటుంది"},{"SurahNumber":51,"VerseNumber":20,"Text":"మరియు భూమిలో కూడా నమ్మేవారి కొరకు ఎన్నో నిదర్శనాలు (ఆయాత్) ఉన్నాయి"},{"SurahNumber":51,"VerseNumber":21,"Text":"మరియు స్వయంగా మీలో కూడా ఉన్నాయి. ఏమీ? మీరు చూడలేరా"},{"SurahNumber":51,"VerseNumber":22,"Text":"మరియు ఆకాశంలో మీ జీవనోపాధి మరియు మీకు వాగ్దానం చేయబడినది ఉంది"},{"SurahNumber":51,"VerseNumber":23,"Text":"కావున భూమ్యాకాశాల ప్రభువు సాక్షిగా! నిశ్చయంగా, ఇది సత్యం; ఏ విధంగానైతే మీరు మాట్లాడగలిగేది (సత్యమో)"},{"SurahNumber":51,"VerseNumber":24,"Text":"ఏమీ? ఇబ్రాహీమ్ యొక్క గౌరవనీయులైన అతిథుల గాథ నీకు చేరిందా"},{"SurahNumber":51,"VerseNumber":25,"Text":"వారు అతని వద్దకు వచ్చినపుడు: \"మీకు సలాం!\" అని అన్నారు. అతను: \"మీకూ సలాం!\" అని జవాబిచ్చి : \"మీరు పరిచయం లేని (కొత్త) వారుగా ఉన్నారు.\" అని అన్నాడు"},{"SurahNumber":51,"VerseNumber":26,"Text":"తరువాత అతను తన ఇంటిలోకి పోయి బలిసిన (వేయించిన) ఒక ఆవు దూడను తీసుకొని వచ్చాడు"},{"SurahNumber":51,"VerseNumber":27,"Text":"దానిని వారి ముందుకు జరిపి: \"ఏమీ? మీరెందుకు తినటం లేదు?\" అని అడిగాడు"},{"SurahNumber":51,"VerseNumber":28,"Text":"(వారు తినకుండా ఉండటం చూసి), వారి నుండి భయపడ్డాడు. వారన్నారు: \"భయపడకు!\" మరియు వారు అతనికి జ్ఞానవంతుడైన కుమారుని శుభవార్తనిచ్చారు"},{"SurahNumber":51,"VerseNumber":29,"Text":"అప్పుడతని భార్య అరుస్తూ వారి ముందుకు వచ్చి, తన చేతిని నుదుటి మీద కొట్టుకుంటూ: \"నేను ముసలిదాన్ని, గొడ్రాలను కదా!\" అని అన్నది"},{"SurahNumber":51,"VerseNumber":30,"Text":"వారన్నారు: \"నీ ప్రభువు ఇలాగే అన్నాడు! నిశ్చయంగా, ఆయన మహావివేకవంతుడు, సర్వజ్ఞుడు"}]}