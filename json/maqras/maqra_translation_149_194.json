{"Id":194,"LanguageCodes":["hi","hin"],"Name":"hin-suhelfarooqkhan","Author":"Suhel Farooq Khan And Saifur Rahman Nadwi","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":26,"VerseNumber":111,"Text":"तो हम तुम पर क्या ईमान लाएं"},{"SurahNumber":26,"VerseNumber":112,"Text":"नूह ने कहा ये लोग जो कुछ करते थे मुझे क्या ख़बर (और क्या ग़रज़)"},{"SurahNumber":26,"VerseNumber":113,"Text":"इन लोगों का हिसाब तो मेरे परवरदिगार के ज़िम्मे है"},{"SurahNumber":26,"VerseNumber":114,"Text":"काश तुम (इतनी) समझ रखते और मै तो ईमानदारों को अपने पास से निकालने वाला नहीं"},{"SurahNumber":26,"VerseNumber":115,"Text":"मै तो सिर्फ (अज़ाबे ख़ुदा से) साफ साफ डराने वाला हूँ"},{"SurahNumber":26,"VerseNumber":116,"Text":"वह लोग कहने लगे ऐ नूह अगर तुम अपनी हरकत से बाज़ न आओगे तो ज़रुर संगसार कर दिए जाओगे"},{"SurahNumber":26,"VerseNumber":117,"Text":"नूह ने अर्ज की परवरदिगार मेरी क़ौम ने यक़ीनन मुझे झुठलाया"},{"SurahNumber":26,"VerseNumber":118,"Text":"तो अब तू मेरे और इन लोगों के दरमियान एक क़तई फैसला कर दे और मुझे और जो मोमिनीन मेरे साथ हें उनको नजात दे"},{"SurahNumber":26,"VerseNumber":119,"Text":"ग़रज़ हमने नूह और उनके साथियों को जो भरी हुई कश्ती में थे नजात दी"},{"SurahNumber":26,"VerseNumber":120,"Text":"फिर उसके बाद हमने बाक़ी लोगों को ग़रक कर दिया"},{"SurahNumber":26,"VerseNumber":121,"Text":"बेशक इसमे भी यक़ीनन बड़ी इबरत है और उनमें से बहुतेरे ईमान लाने वाले ही न थे"},{"SurahNumber":26,"VerseNumber":122,"Text":"और इसमें तो शक ही नहीं कि तुम्हारा परवरदिगार (सब पर) ग़ालिब मेहरबान है"},{"SurahNumber":26,"VerseNumber":123,"Text":"(इसी तरह क़ौम) आद ने पैग़म्बरों को झुठलाया"},{"SurahNumber":26,"VerseNumber":124,"Text":"जब उनके भाई हूद ने उनसे कहा कि तुम ख़ुदा से क्यों नही डरते"},{"SurahNumber":26,"VerseNumber":125,"Text":"मैं तो यक़ीनन तुम्हारा अमानतदार पैग़म्बर हूँ"},{"SurahNumber":26,"VerseNumber":126,"Text":"तो ख़ुदा से डरो और मेरी इताअत करो"},{"SurahNumber":26,"VerseNumber":127,"Text":"मै तो तुम से इस (तबलीग़े रिसालत) पर कुछ मज़दूरी भी नहीं माँगता मेरी उजरत तो बस सारी ख़ुदायी के पालने वाले (ख़ुदा) पर है"},{"SurahNumber":26,"VerseNumber":128,"Text":"तो क्या तुम ऊँची जगह पर बेकार यादगारे बनाते फिरते हो"},{"SurahNumber":26,"VerseNumber":129,"Text":"और बड़े बड़े महल तामीर करते हो गोया तुम हमेशा (यहीं) रहोगे"},{"SurahNumber":26,"VerseNumber":130,"Text":"और जब तुम (किसी पर) हाथ डालते हो तो सरकशी से हाथ डालते हो"},{"SurahNumber":26,"VerseNumber":131,"Text":"तो तुम ख़ुदा से डरो और मेरी इताअत करो"},{"SurahNumber":26,"VerseNumber":132,"Text":"और उस शख्स से डरो जिसने तुम्हारी उन चीज़ों से मदद की जिन्हें तुम खूब जानते हो"},{"SurahNumber":26,"VerseNumber":133,"Text":"अच्छा सुनो उसने तुम्हारे चार पायों और लड़के बालों वग़ैरह और चश्मों से मदद की"},{"SurahNumber":26,"VerseNumber":134,"Text":"मै तो यक़ीनन तुम पर"},{"SurahNumber":26,"VerseNumber":135,"Text":"एक बड़े (सख्त) रोज़ के अज़ाब से डरता हूँ"},{"SurahNumber":26,"VerseNumber":136,"Text":"वह लोग कहने लगे ख्वाह तुम नसीहत करो या न नसीहत करो हमारे वास्ते (सब) बराबर है"},{"SurahNumber":26,"VerseNumber":137,"Text":"ये (डरावा) तो बस अगले लोगों की आदत है"},{"SurahNumber":26,"VerseNumber":138,"Text":"हालाँकि हम पर अज़ाब (वग़ैरह अब) किया नहीं जाएगा"},{"SurahNumber":26,"VerseNumber":139,"Text":"ग़रज़ उन लोगों ने हूद को झुठला दिया तो हमने भी उनको हलाक कर डाला बेशक इस वाक़िये में यक़ीनी एक बड़ी इबरत है आर उनमें से बहुतेरे ईमान लाने वाले भी न थे"},{"SurahNumber":26,"VerseNumber":140,"Text":"और इसमें शक नहीं कि तुम्हारा परवरदिगार यक़ीनन (सब पर) ग़ालिब (और) बड़ा मेहरबान है"},{"SurahNumber":26,"VerseNumber":141,"Text":"(इसी तरह क़ौम) समूद ने पैग़म्बरों को झुठलाया"},{"SurahNumber":26,"VerseNumber":142,"Text":"जब उनके भाई सालेह ने उनसे कहा कि तुम (ख़ुदा से) क्यो नहीं डरते"},{"SurahNumber":26,"VerseNumber":143,"Text":"मैं तो यक़ीनन तुम्हारा अमानतदार पैग़म्बर हूँ"},{"SurahNumber":26,"VerseNumber":144,"Text":"तो खुदा से डरो और मेरी इताअत करो"},{"SurahNumber":26,"VerseNumber":145,"Text":"और मै तो तुमसे इस (तबलीगे रिसालत) पर कुछ मज़दूरी भी नहीं माँगता- मेरी मज़दूरी तो बस सारी ख़ुदाई के पालने वाले (ख़ुदा पर है)"},{"SurahNumber":26,"VerseNumber":146,"Text":"क्या जो चीजें यहाँ (दुनिया में) मौजूद है"},{"SurahNumber":26,"VerseNumber":147,"Text":"बाग़ और चश्में और खेतिया और छुहारे जिनकी कलियाँ लतीफ़ व नाज़ुक होती है"},{"SurahNumber":26,"VerseNumber":148,"Text":"उन्हीं मे तुम लोग इतमिनान से (हमेशा के लिए) छोड़ दिए जाओगे"},{"SurahNumber":26,"VerseNumber":149,"Text":"और (इस वजह से) पूरी महारत और तकलीफ के साथ पहाड़ों को काट काट कर घर बनाते हो"},{"SurahNumber":26,"VerseNumber":150,"Text":"तो ख़ुदा से डरो और मेरी इताअत करो"},{"SurahNumber":26,"VerseNumber":151,"Text":"और ज्यादती करने वालों का कहा न मानों"},{"SurahNumber":26,"VerseNumber":152,"Text":"जो रुए ज़मीन पर फ़साद फैलाया करते हैं और (ख़राबियों की) इसलाह नहीं करते"},{"SurahNumber":26,"VerseNumber":153,"Text":"वह लोग बोले कि तुम पर तो बस जादू कर दिया गया है (कि ऐसी बातें करते हो)"},{"SurahNumber":26,"VerseNumber":154,"Text":"तुम भी तो आख़िर हमारे ही ऐसे आदमी हो पस अगर तुम सच्चे हो तो कोई मौजिज़ा हमारे पास ला (दिखाओ)"},{"SurahNumber":26,"VerseNumber":155,"Text":"सालेह ने कहा- यही ऊँटनी (मौजिज़ा) है एक बारी इसके पानी पीने की है और एक मुक़र्रर दिन तुम्हारे पीने का"},{"SurahNumber":26,"VerseNumber":156,"Text":"और इसको कोई तकलीफ़ न पहुँचाना वरना एक बड़े (सख्त) ज़ोर का अज़ाब तुम्हे ले डालेगा"},{"SurahNumber":26,"VerseNumber":157,"Text":"इस पर भी उन लोगों ने उसके पाँव काट डाले और (उसको मार डाला) फिर ख़़ुद पशेमान हुए"},{"SurahNumber":26,"VerseNumber":158,"Text":"फिर उन्हें अज़ाब ने ले डाला-बेशक इसमें यक़ीनन एक बड़ी इबरत है और इनमें के बहुतेरे ईमान लाने वाले भी न थे"},{"SurahNumber":26,"VerseNumber":159,"Text":"और इसमें शक ही नहीं कि तुम्हारा परवरदिगार (सब पर) ग़ालिब और मेहरबान है"},{"SurahNumber":26,"VerseNumber":160,"Text":"इसी तरह लूत की क़ौम ने पैग़म्बरों को झुठलाया"},{"SurahNumber":26,"VerseNumber":161,"Text":"जब उनके भाई लूत ने उनसे कहा कि तुम (ख़ुदा से) क्यों नहीं डरते"},{"SurahNumber":26,"VerseNumber":162,"Text":"मै तो यक़ीनन तुम्हारा अमानतदार पैग़म्बर हूँ तो ख़ुदा से डरो"},{"SurahNumber":26,"VerseNumber":163,"Text":"और मेरी इताअत करो"},{"SurahNumber":26,"VerseNumber":164,"Text":"और मै तो तुमसे इस (तबलीगे रिसालत) पर कुछ मज़दूरी भी नहीं माँगता मेरी मज़दूरी तो बस सारी ख़ुदायी के पालने वाले (ख़ुदा) पर है"},{"SurahNumber":26,"VerseNumber":165,"Text":"क्या तुम लोग (शहवत परस्ती के लिए) सारे जहाँ के लोगों में मर्दों ही के पास जाते हो"},{"SurahNumber":26,"VerseNumber":166,"Text":"और तुम्हारे वास्ते जो बीवियाँ तुम्हारे परवरदिगार ने पैदा की है उन्हें छोड़ देते हो (ये कुछ नहीं) बल्कि तुम लोग हद से गुज़र जाने वाले आदमी हो"},{"SurahNumber":26,"VerseNumber":167,"Text":"उन लोगों ने कहा ऐ लूत अगर तुम बाज़ न आओगे तो तुम ज़रुर निकल बाहर कर दिए जाओगे"},{"SurahNumber":26,"VerseNumber":168,"Text":"लूत ने कहा मै यक़ीनन तुम्हारी (नाशाइसता) हरकत से बेज़ार हूँ"},{"SurahNumber":26,"VerseNumber":169,"Text":"(और दुआ की) परवरदिगार जो कुछ ये लोग करते है उससे मुझे और मेरे लड़कों को नजात दे"},{"SurahNumber":26,"VerseNumber":170,"Text":"तो हमने उनको और उनके सब लड़कों को नजात दी"},{"SurahNumber":26,"VerseNumber":171,"Text":"मगर (लूत की) बूढ़ी औरत कि वह पीछे रह गयी"},{"SurahNumber":26,"VerseNumber":172,"Text":"(और हलाक हो गयी) फिर हमने उन लोगों को हलाक कर डाला"},{"SurahNumber":26,"VerseNumber":173,"Text":"और उन पर हमने (पत्थरों का) मेंह बरसाया तो जिन लोगों को (अज़ाबे ख़ुदा से) डराया गया था"},{"SurahNumber":26,"VerseNumber":174,"Text":"उन पर क्या बड़ी बारिश हुई इस वाक़िये में भी एक बड़ी इबरत है और इनमें से बहुतेरे ईमान लाने वाले ही न थे"},{"SurahNumber":26,"VerseNumber":175,"Text":"और इसमे तो शक ही नहीं कि तुम्हारा परवरदिगार यक़ीनन सब पर ग़ालिब (और) बड़ा मेहरबान है"},{"SurahNumber":26,"VerseNumber":176,"Text":"इसी तरह जंगल के रहने वालों ने (मेरे) पैग़म्बरों को झुठलाया"},{"SurahNumber":26,"VerseNumber":177,"Text":"जब शुएब ने उनसे कहा कि तुम (ख़ुदा से) क्यों नहीं डरते"},{"SurahNumber":26,"VerseNumber":178,"Text":"मै तो बिला शुबाह तुम्हारा अमानदार हूँ"},{"SurahNumber":26,"VerseNumber":179,"Text":"तो ख़ुदा से डरो और मेरी इताअत करो"},{"SurahNumber":26,"VerseNumber":180,"Text":"मै तो तुमसे इस (तबलीग़े रिसालत) पर कुछ मज़दूरी भी नहीं माँगता मेरी मज़दूरी तो बस सारी ख़ुदाई के पालने वाले (ख़ुदा) के ज़िम्मे है"}]}