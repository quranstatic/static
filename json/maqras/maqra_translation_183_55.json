{"Id":55,"LanguageCodes":["bn","ben"],"Name":"ben-muhiuddinkhan","Author":"Muhiuddin Khan","Language":"Bengali","Description":"Bengali","Direction":"ltr","Source":"http://tanzil.net","Translations":[{"SurahNumber":38,"VerseNumber":52,"Text":"তাদের কাছে থাকবে আনতনয়না সমবয়স্কা রমণীগণ।"},{"SurahNumber":38,"VerseNumber":53,"Text":"তোমাদেরকে এরই প্রতিশ্রুতি দেয়া হচ্ছে বিচার দিবসের জন্যে।"},{"SurahNumber":38,"VerseNumber":54,"Text":"এটা আমার দেয়া রিযিক যা শেষ হবে না।"},{"SurahNumber":38,"VerseNumber":55,"Text":"এটাতো শুনলে, এখন দুষ্টদের জন্যে রয়েছে নিকৃষ্ট ঠিকানা"},{"SurahNumber":38,"VerseNumber":56,"Text":"তথা জাহান্নাম। তারা সেখানে প্রবেশ করবে। অতএব, কত নিকৃষ্ট সেই আবাস স্থল।"},{"SurahNumber":38,"VerseNumber":57,"Text":"এটা উত্তপ্ত পানি ও পঁূজ; অতএব তারা একে আস্বাদন করুক।"},{"SurahNumber":38,"VerseNumber":58,"Text":"এ ধরনের আরও কিছু শাস্তি আছে।"},{"SurahNumber":38,"VerseNumber":59,"Text":"এই তো একদল তোমাদের সাথে প্রবেশ করছে। তাদের জন্যে অভিনন্দন নেই তারা তো জাহান্নামে প্রবেশ করবে।"},{"SurahNumber":38,"VerseNumber":60,"Text":"তারা বলবে, তোমাদের জন্যে ও তো অভিনন্দন নেই। তোমরাই আমাদেরকে এ বিপদের সম্মুখীন করেছ। অতএব, এটি কতই না ঘৃণ্য আবাসস্থল।"},{"SurahNumber":38,"VerseNumber":61,"Text":"তারা বলবে, হে আমাদের পালনকর্তা, যে আমাদেরকে এর সম্মুখীন করেছে, আপনি জাহান্নামে তার শাস্তি দ্বিগুণ করে দিন।"},{"SurahNumber":38,"VerseNumber":62,"Text":"তারা আরও বলবে, আমাদের কি হল যে, আমরা যাদেরকে মন্দ লোক বলে গণ্য করতাম, তাদেরকে এখানে দেখছি না।"},{"SurahNumber":38,"VerseNumber":63,"Text":"আমরা কি অহেতুক তাদেরকে ঠাট্টার পাত্র করে নিয়েছিলাম, না আমাদের দৃষ্টি ভুল করছে"},{"SurahNumber":38,"VerseNumber":64,"Text":"এটা অর্থাৎ জাহান্নামীদের পারস্পরিক বাক-বিতন্ডা অবশ্যম্ভাবী।"},{"SurahNumber":38,"VerseNumber":65,"Text":"বলুন, আমি তো একজন সতর্ককারী মাত্র এবং এক পরাক্রমশালী আল্লাহ ব্যতীত কোন উপাস্য নেই।"},{"SurahNumber":38,"VerseNumber":66,"Text":"তিনি আসমান-যমীন ও এতদুভয়ের মধ্যবর্তী সব কিছুর পালনকর্তা, পরাক্রমশালী, মার্জনাকারী।"},{"SurahNumber":38,"VerseNumber":67,"Text":"বলুন, এটি এক মহাসংবাদ"},{"SurahNumber":38,"VerseNumber":68,"Text":"যা থেকে তোমরা মুখ ফিরিয়ে নিয়েছ।"},{"SurahNumber":38,"VerseNumber":69,"Text":"ঊর্ধ্ব জগৎ সম্পর্কে আমার কোন জ্ঞান ছিল না যখন ফেরেশতারা কথাবার্তা বলছিল।"},{"SurahNumber":38,"VerseNumber":70,"Text":"আমার কাছে এ ওহীই আসে যে, আমি একজন স্পষ্ট সতর্ককারী।"},{"SurahNumber":38,"VerseNumber":71,"Text":"যখন আপনার পালনকর্তা ফেরেশতাগণকে বললেন, আমি মাটির মানুষ সৃষ্টি করব।"},{"SurahNumber":38,"VerseNumber":72,"Text":"যখন আমি তাকে সুষম করব এবং তাতে আমার রূহ ফুঁকে দেব, তখন তোমরা তার সম্মুখে সেজদায় নত হয়ে যেয়ো।"},{"SurahNumber":38,"VerseNumber":73,"Text":"অতঃপর সমস্ত ফেরেশতাই একযোগে সেজদায় নত হল"},{"SurahNumber":38,"VerseNumber":74,"Text":"কিন্তু ইবলীস; সে অহংকার করল এবং অস্বীকারকারীদের অন্তর্ভুক্ত হয়ে গেল।"},{"SurahNumber":38,"VerseNumber":75,"Text":"আল্লাহ বললেন, হে ইবলীস, আমি স্বহস্তে যাকে সৃষ্টি করেছি, তার সম্মুখে সেজদা করতে তোমাকে কিসে বাধা দিল? তুমি অহংকার করলে, না তুমি তার চেয়ে উচ্চ মর্যাদা সম্পন্ন"},{"SurahNumber":38,"VerseNumber":76,"Text":"সে বললঃ আমি তার চেয়ে উত্তম আপনি আমাকে আগুনের দ্বারা সৃষ্টি করেছেন, আর তাকে সৃষ্টি করেছেন মাটির দ্বারা।"},{"SurahNumber":38,"VerseNumber":77,"Text":"আল্লাহ বললেনঃ বের হয়ে যা, এখান থেকে। কারণ, তুই অভিশপ্ত।"},{"SurahNumber":38,"VerseNumber":78,"Text":"তোর প্রতি আমার এ অভিশাপ বিচার দিবস পর্যন্ত স্থায়ী হবে।"},{"SurahNumber":38,"VerseNumber":79,"Text":"সে বললঃ হে আমার পালনকর্তা, আপনি আমাকে পুনরুত্থান দিবস পর্যন্ত অবকাশ দিন।"},{"SurahNumber":38,"VerseNumber":80,"Text":"আল্লঅহ বললেনঃ তোকে অবকাশ দেয়া হল।"},{"SurahNumber":38,"VerseNumber":81,"Text":"সে সময়ের দিন পর্যন্ত যা জানা।"},{"SurahNumber":38,"VerseNumber":82,"Text":"সে বলল, আপনার ইযযতের কসম, আমি অবশ্যই তাদের সবাইকে বিপথগামী করে দেব।"},{"SurahNumber":38,"VerseNumber":83,"Text":"তবে তাদের মধ্যে যারা আপনার খাঁটি বান্দা, তাদেরকে ছাড়া।"},{"SurahNumber":38,"VerseNumber":84,"Text":"আল্লাহ বললেনঃ তাই ঠিক, আর আমি সত্য বলছি"},{"SurahNumber":38,"VerseNumber":85,"Text":"তোর দ্বারা আর তাদের মধ্যে যারা তোর অনুসরণ করবে তাদের দ্বারা আমি জাহান্নাম পূর্ণ করব।"},{"SurahNumber":38,"VerseNumber":86,"Text":"বলুন, আমি তোমাদের কাছে কোন প্রতিদান চাই না আর আমি লৌকিকতাকারীও নই।"},{"SurahNumber":38,"VerseNumber":87,"Text":"এটা তো বিশ্ববাসীর জন্যে এক উপদেশ মাত্র।"},{"SurahNumber":38,"VerseNumber":88,"Text":"তোমরা কিছু কাল পরে এর সংবাদ অবশ্যই জানতে পারবে।"},{"SurahNumber":39,"VerseNumber":1,"Text":"কিতাব অবতীর্ণ হয়েছে পরাক্রমশালী, প্রজ্ঞাময় আল্লাহর পক্ষ থেকে।"},{"SurahNumber":39,"VerseNumber":2,"Text":"আমি আপনার প্রতি এ কিতাব যথার্থরূপে নাযিল করেছি। অতএব, আপনি নিষ্ঠার সাথে আল্লাহর এবাদত করুন।"},{"SurahNumber":39,"VerseNumber":3,"Text":"জেনে রাখুন, নিষ্ঠাপূর্ণ এবাদত আল্লাহরই নিমিত্ত। যারা আল্লাহ ব্যতীত অপরকে উপাস্যরূপে গ্রহণ করে রেখেছে এবং বলে যে, আমরা তাদের এবাদত এ জন্যেই করি, যেন তারা আমাদেরকে আল্লাহর নিকটবর্তী করে দেয়। নিশ্চয় আল্লাহ তাদের মধ্যে তাদের পারস্পরিক বিরোধপূর্ণ বিষয়ের ফয়সালা করে দেবেন। আল্লাহ মিথ্যাবাদী কাফেরকে সৎপথে পরিচালিত করেন না।"},{"SurahNumber":39,"VerseNumber":4,"Text":"আল্লাহ যদি সন্তান গ্রহণ করার ইচ্ছা করতেন, তবে তাঁর সৃষ্টির মধ্য থেকে যা কিছু ইচ্ছা মনোনীত করতেন, তিনি পবিত্র। তিনি আল্লাহ, এক পরাক্রমশালী।"},{"SurahNumber":39,"VerseNumber":5,"Text":"তিনি আসমান ও যমীন সৃষ্টি করেছেন যথাযথভাবে। তিনি রাত্রিকে দিবস দ্বারা আচ্ছাদিত করেন এবং দিবসকে রাত্রি দ্বারা আচ্ছাদিত করেন এবং তিনি সুর্য ও চন্দ্রকে কাজে নিযুক্ত করেছেন প্রত্যেকেই বিচরণ করে নির্দিষ্ট সময়কাল পর্যন্ত। জেনে রাখুন, তিনি পরাক্রমশালী, ক্ষমাশীল।"},{"SurahNumber":39,"VerseNumber":6,"Text":"তিনি সৃষ্টি করেছেন তোমাদেরকে একই ব্যক্তি থেকে। অতঃপর তা থেকে তার যুগল সৃষ্টি করেছেন এবং তিনি তোমাদের জন্যে আট প্রকার চতুষ্পদ জন্তু অবতীর্ণ করেছেন। তিনি তোমাদেরকে সৃষ্টি করেছেন তোমাদের মাতৃগর্ভে পর্যায়ক্রমে একের পর এক ত্রিবিধ অন্ধকারে। তিনি আল্লাহ তোমাদের পালনকর্তা, সাম্রাজ্য তাঁরই। তিনি ব্যতীত কোন উপাস্য নেই। অতএব, তোমরা কোথায় বিভ্রান্ত হচ্ছ"},{"SurahNumber":39,"VerseNumber":7,"Text":"যদি তোমরা অস্বীকার কর, তবে আল্লাহ তোমাদের থেকে বেপরওয়া। তিনি তাঁর বান্দাদের কাফের হয়ে পড়া পছন্দ করেন না। পক্ষান্তরে যদি তোমরা কৃতজ্ঞ হও, তবে তিনি তোমাদের জন্যে তা পছন্দ করেন। একের পাপ ভার অন্যে বহন করবে না। অতঃপর তোমরা তোমাদের পালনকর্তার কাছে ফিরে যাবে। তিনি তোমাদেরকে তোমাদের কর্ম সম্বন্ধে অবহিত করবেন। নিশ্চয় তিনি অন্তরের বিষয় সম্পর্কেও অবগত।"}]}