{"Id":215,"LanguageCodes":["kn","kan"],"Name":"kan-abdussalamputhi","Author":"Abdussalam Puthige","Language":"Kannada","Description":"Kannada","Direction":"ltr","Source":"http://quraninkannada.com , aputhige@gmail.com","Translations":[{"SurahNumber":80,"VerseNumber":1,"Text":"– ತಮ್ಮ ಬಳಿಗೆ ಕುರುಡನೊಬ್ಬನು ಬಂದನೆಂದು"},{"SurahNumber":80,"VerseNumber":2,"Text":"(ದೂತರೇ,) ನಿಮಗೇನು ಗೊತ್ತು – ಅವನು ಸಂಸ್ಕಾರವಂತನಾಗಲೂ ಬಹುದು"},{"SurahNumber":80,"VerseNumber":3,"Text":"ಅಥವಾ ಉಪದೇಶದ ಕುರಿತು ಅವನು ಚಿಂತಿಸ ಬಹುದು ಮತ್ತು ಅವನಿಗೆ"},{"SurahNumber":80,"VerseNumber":4,"Text":"ಉಪದೇಶದಿಂದ ಲಾಭವಾಗ ಬಹುದು"},{"SurahNumber":80,"VerseNumber":5,"Text":"(ನಿಮ್ಮನ್ನು) ಕಡೆಗಣಿಸುವವನು"},{"SurahNumber":80,"VerseNumber":6,"Text":"ಅವನೆಡೆಗೆ ನೀವು ಗಮನ ಹರಿಸುತ್ತೀರಿ"},{"SurahNumber":80,"VerseNumber":7,"Text":"ಅವನು ಸುಧಾರಿಸದಿದ್ದರೆ ನಿಮ್ಮ ಮೇಲೆ ದೋಷವೇನಿಲ್ಲ"},{"SurahNumber":80,"VerseNumber":8,"Text":"ಆದರೆ ನಿಮ್ಮೆಡೆಗೆ ಧಾವಿಸಿ ಬಂದ ವ್ಯಕ್ತಿ"},{"SurahNumber":80,"VerseNumber":9,"Text":"ಅವನು ಭಯಭಕ್ತಿ ಉಳ್ಳವನು"},{"SurahNumber":80,"VerseNumber":10,"Text":"ನೀವು ಅವನನ್ನು ನಿರ್ಲಕ್ಷಿಸುತ್ತೀರಿ"},{"SurahNumber":80,"VerseNumber":11,"Text":"ಹಾಗಲ್ಲ, ಇದು (ಕುರ್‌ಆನ್) ಒಂದು ಉಪದೇಶವಾಗಿದೆ"},{"SurahNumber":80,"VerseNumber":12,"Text":"ಇಷ್ಟ ಉಳ್ಳವನು ಇದರಿಂದ ಉಪದೇಶ ಪಡೆಯಲಿ"},{"SurahNumber":80,"VerseNumber":13,"Text":"ಇದು ಗೌರವಾರ್ಹ ಹಾಳೆಗಳಲ್ಲಿ ಲಿಖಿತವಾಗಿದೆ"},{"SurahNumber":80,"VerseNumber":14,"Text":"ಉನ್ನತ ಸ್ಥಾನದಲ್ಲಿದ್ದು, ಪಾವನವಾಗಿದೆ"},{"SurahNumber":80,"VerseNumber":15,"Text":"ಅದು ಬರೆಯುವವರ ಕೈಯಲ್ಲಿದೆ"},{"SurahNumber":80,"VerseNumber":16,"Text":"ಅವರು ಗೌರವಾನ್ವಿತರು ಮತ್ತು ಶ್ರೇಷ್ಠರು"},{"SurahNumber":80,"VerseNumber":17,"Text":"ಮಾನವನಿಗೆ ಛೀಮಾರಿ. ಅವನು ಅದೆಷ್ಟು ಕೃತಘ್ನನು"},{"SurahNumber":80,"VerseNumber":18,"Text":"ಅವನನ್ನು ಸೃಷ್ಟಿಸಲಾಗಿರುವುದು ಯಾವುದರಿಂದ"},{"SurahNumber":80,"VerseNumber":19,"Text":"ವೀರ್ಯದಿಂದ. ಅವನು (ಅಲ್ಲಾಹನು) ಆತನನ್ನು ಸೃಷ್ಟಿಸಿದನು ಹಾಗೂ ಆತನ ವಿಧಿಯನ್ನು ನಿಶ್ಚಯಿಸಿದನು"},{"SurahNumber":80,"VerseNumber":20,"Text":"ಆ ಬಳಿಕ ಅವನಿಗೆ ಬದುಕಿನ ದಾರಿಯನ್ನು ಸುಗಮಗೊಳಿಸಿದನು"},{"SurahNumber":80,"VerseNumber":21,"Text":"ಆ ಬಳಿಕ ಅವನನ್ನು ಸಾಯಿಸಿ ಅವನನ್ನು ಗೋರಿಗೆ ತಲುಪಿಸಿದನು"},{"SurahNumber":80,"VerseNumber":22,"Text":"ಆ ಬಳಿಕ ಅವನು, ತಾನಿಚ್ಛಿಸಿದಾಗ ಅವನನ್ನು ಪುನಃ ಜೀವಂತಗೊಳಿಸುವನು"},{"SurahNumber":80,"VerseNumber":23,"Text":"ಹಾಗಲ್ಲ, ಅವನು (ಮಾನವನು) ತನಗೆ ನೀಡಲಾದ ಆದೇಶವನ್ನು ಪಾಲಿಸಲಿಲ್ಲ"},{"SurahNumber":80,"VerseNumber":24,"Text":"ಮನುಷ್ಯನು ತನ್ನ ಆಹಾರದ ಕಡೆಗೊಮ್ಮೆ ನೋಡಲಿ"},{"SurahNumber":80,"VerseNumber":25,"Text":"ನೀರು ಸುರಿಸಿದವರು ನಾವು"},{"SurahNumber":80,"VerseNumber":26,"Text":"ಭೂಮಿಯನ್ನು ಸೀಳಿದವರು ನಾವು"},{"SurahNumber":80,"VerseNumber":27,"Text":"ಅದರಲ್ಲಿ ಬೆಳೆಗಳನ್ನು ಬೆಳೆದವರು ನಾವು"},{"SurahNumber":80,"VerseNumber":28,"Text":"ದ್ರಾಕ್ಷಿಗಳು ಹಾಗೂ ತರಕಾರಿಗಳು"},{"SurahNumber":80,"VerseNumber":29,"Text":"ಝೈತೂನ್ ಹಾಗೂ ಖರ್ಜೂರಗಳು"},{"SurahNumber":80,"VerseNumber":30,"Text":"ದಟ್ಟವಾದ ತೋಟಗಳು"},{"SurahNumber":80,"VerseNumber":31,"Text":"ಹಣ್ಣುಗಳು ಹಾಗೂ ಮೇವು"},{"SurahNumber":80,"VerseNumber":32,"Text":"ನಿಮಗಾಗಿ ಹಾಗೂ ನಿಮ್ಮ ಜಾನುವಾರುಗಳಿಗಾಗಿ ಇದನ್ನೆಲ್ಲಾ ಮಾಡಲಾಯಿತು"},{"SurahNumber":80,"VerseNumber":33,"Text":"ಕೊನೆಗೆ ಪುನರುತ್ಥಾನದ ಕೋಲಾಹಲವು ಮೊಳಗಿದಾಗ"},{"SurahNumber":80,"VerseNumber":34,"Text":"ಅಂದು ಮನುಷ್ಯನು ತನ್ನ ಸಹೋದರನಿಂದ ದೂರ ಓಡುವನು"},{"SurahNumber":80,"VerseNumber":35,"Text":"ತನ್ನ ತಂದೆಯಿಂದಲೂ ತಾಯಿಯಿಂದಲೂ"},{"SurahNumber":80,"VerseNumber":36,"Text":"ಪತ್ನಿಯಿಂದಲೂ ಪುತ್ರರಿಂದಲೂ (ದೂರ ಓಡುವನು)"},{"SurahNumber":80,"VerseNumber":37,"Text":"ಅಂದು ಪ್ರತಿಯೊಬ್ಬನೂ ತನಗೊದಗಿರುವ ಚಿಂತೆಯಲ್ಲೇ ಮಗ್ನನಾಗಿರುವನು"},{"SurahNumber":80,"VerseNumber":38,"Text":"ಅಂದು ಕೆಲವು ಮುಖಗಳು ಉಜ್ವಲವಾಗಿರುವವು"},{"SurahNumber":80,"VerseNumber":39,"Text":"ನಗುತ್ತಾ ಸಂಭ್ರಮಿಸುತ್ತಿರುವವು"},{"SurahNumber":80,"VerseNumber":40,"Text":"ಮತ್ತೆ ಕೆಲವು ಮುಖಗಳ ಮೇಲೆ ಅಂದು ಧೂಳು ತುಂಬಿರುವುದು"},{"SurahNumber":80,"VerseNumber":41,"Text":"(ಮತ್ತು ) ಕರಾಳತೆ ಕವಿದಿರುವುದು"},{"SurahNumber":80,"VerseNumber":42,"Text":"ಅವರು ಧಿಕ್ಕಾರಿ ದುಷ್ಕರ್ಮಿಗಳಾಗಿರುವರು"},{"SurahNumber":81,"VerseNumber":1,"Text":"ಸೂರ್ಯನನ್ನು ಮಡಚಿ ಬಿಡಲಾದಾಗ"},{"SurahNumber":81,"VerseNumber":2,"Text":"ನಕ್ಷತ್ರಗಳು ನಿಸ್ತೇಜವಾದಾಗ"},{"SurahNumber":81,"VerseNumber":3,"Text":"ಪರ್ವತಗಳನ್ನು ಚಲಾಯಿಸಲಾದಾಗ"},{"SurahNumber":81,"VerseNumber":4,"Text":"ತುಂಬು ಗರ್ಭಿಣಿಯಾಗಿರುವ ಒಂಟೆಗಳನ್ನು ಬಿಟ್ಟು ಬಿಡಲಾದಾಗ"},{"SurahNumber":81,"VerseNumber":5,"Text":"ಕಾಡು ಪ್ರಾಣಿಗಳನ್ನೆಲ್ಲಾ ಒಟ್ಟು ಸೇರಿಸಲಾದಾಗ"},{"SurahNumber":81,"VerseNumber":6,"Text":"ಸಮುದ್ರಗಳನ್ನು ಉಕ್ಕೇರಿಸಲಾದಾಗ"},{"SurahNumber":81,"VerseNumber":7,"Text":"ಜೀವಗಳನ್ನು (ಶರೀರಗಳೊಂದಿಗೆ) ಜೋಡಿಸಲಾದಾಗ"},{"SurahNumber":81,"VerseNumber":8,"Text":"ಜೀವಂತ ಹೂಳಲ್ಪಟ್ಟವಳೊಡನೆ ಪ್ರಶ್ನಿಸಲಾದಾಗ –"},{"SurahNumber":81,"VerseNumber":9,"Text":"ಯಾವ ಪಾಪಕ್ಕಾಗಿ ಆಕೆಯನ್ನು ಕೊಲ್ಲಲಾಯಿತೆಂದು"},{"SurahNumber":81,"VerseNumber":10,"Text":"ಕರ್ಮ ಪತ್ರಗಳನ್ನು ತೆರೆಯಲಾದಾಗ"},{"SurahNumber":81,"VerseNumber":11,"Text":"ಮತ್ತು ಆಕಾಶದ ಕವಚವನ್ನು ಸರಿಸಲಾದಾಗ"},{"SurahNumber":81,"VerseNumber":12,"Text":"ನರಕದ ಅಗ್ನಿಯನ್ನು ಭುಗಿಲೆಬ್ಬಿಸಲಾದಾಗ"},{"SurahNumber":81,"VerseNumber":13,"Text":"ಸ್ವರ್ಗವನ್ನು ಹತ್ತಿರ ತರಲಾದಾಗ"},{"SurahNumber":81,"VerseNumber":14,"Text":"ಪ್ರತಿಯೊಬ್ಬನಿಗೂ ತಿಳಿದು ಬಿಡುವುದು ತಾನೇನು ತಂದಿರುವೆನೆಂದು"},{"SurahNumber":81,"VerseNumber":15,"Text":"ಹಾಗಲ್ಲ – ನಾನು, ಹಿನ್ನಡೆಯುವ ನಕ್ಷತ್ರಗಳ ಆಣೆ ಹಾಕುತ್ತೇನೆ"},{"SurahNumber":81,"VerseNumber":16,"Text":"ಅವು ಸಂಚರಿಸುತ್ತವೆ ಮತ್ತು ಕಣ್ಮರೆಯಾಗುತ್ತವೆ"},{"SurahNumber":81,"VerseNumber":17,"Text":"ಮತ್ತು ಇರುಳು ಕಣ್ಮರೆಯಾಗುವ ಹೊತ್ತಿನ ಆಣೆ"},{"SurahNumber":81,"VerseNumber":18,"Text":"ಮತ್ತು ಮುಂಜಾವು ಉಸಿರಾಡ ತೊಡಗುವಾಗಿನಾಣೆ"},{"SurahNumber":81,"VerseNumber":19,"Text":"ಇದು (ಕುರ್‌ಆನ್) ಗೌರವಾನ್ವಿತ ದೂತನೊಬ್ಬನು ತಲುಪಿಸಿರುವ ಸಂದೇಶವಾಗಿದೆ"},{"SurahNumber":81,"VerseNumber":20,"Text":"ಅವನು ತುಂಬಾ ಬಲಿಷ್ಠನೂ ವಿಶ್ವ ಸಿಂಹಾಸನದ ಒಡೆಯನ ಬಳಿ ಉನ್ನತ ಸ್ಥಾನ ಉಳ್ಳವನೂ ಆಗಿದ್ದಾನೆ"},{"SurahNumber":81,"VerseNumber":21,"Text":"ಅವನು ಅನುಸರಣೀಯನೂ ವಿಶ್ವಾಸಾರ್ಹನೂ ಆಗಿರುತ್ತಾನೆ"},{"SurahNumber":81,"VerseNumber":22,"Text":"ನಿಮ್ಮ ಸಂಗಾತಿ (ದೂತರು) ಹುಚ್ಚರೇನಲ್ಲ"},{"SurahNumber":81,"VerseNumber":23,"Text":"ಅವರು ತೆರೆದ ಬಾನಿನಂಚಿನಲ್ಲಿ ಆತನನ್ನು (ಜಿಬ್‌ರೀಲ್‌ರನ್ನು) ಕಂಡರು"},{"SurahNumber":81,"VerseNumber":24,"Text":"ಅವರು ಅಜ್ಞಾತ ಲೋಕದ ಮಾಹಿತಿಗಳನ್ನು ತಲುಪಿಸುವುದರಲ್ಲಿ ಜಿಪುಣರಲ್ಲ"},{"SurahNumber":81,"VerseNumber":25,"Text":"ಇದು (ಕುರ್‌ಆನ್) ಶಪಿತ ಶೈತಾನನ ವಚನವಲ್ಲ"},{"SurahNumber":81,"VerseNumber":26,"Text":"ನೀವು ಅದೆಲ್ಲಿ ಅಲೆಯುತ್ತಿರುವಿರಿ"},{"SurahNumber":81,"VerseNumber":27,"Text":"ಇದು ಸರ್ವ ಲೋಕಕ್ಕಾಗಿರುವ ಉಪದೇಶವಾಗಿರುತ್ತದೆ"},{"SurahNumber":81,"VerseNumber":28,"Text":"ನಿಮ್ಮ ಪೈಕಿ ಇಷ್ಟ ಉಳ್ಳವನು ನೇರ ಮಾರ್ಗವನ್ನು ಹಿಡಿಯಲಿ"},{"SurahNumber":81,"VerseNumber":29,"Text":"ನಿಮ್ಮ ಇಚ್ಛೆಯಿಂದ ಏನೂ ಆಗುವುದಿಲ್ಲ – ಸರ್ವಲೋಕಗಳ ಒಡೆಯನಾದ ಅಲ್ಲಾಹನು ಇಚ್ಛಿಸುವ ತನಕ"}]}