{"Id":348,"LanguageCodes":["sw","swa"],"Name":"swa-abdullahmuhamma","Author":"Abdullah Muhammad Abu Bakr","Language":"Swahili","Description":"Swahili","Direction":"ltr","Source":"","Translations":[{"SurahNumber":90,"VerseNumber":1,"Text":"Mwenyezi Mungu Anaapa kwa mji huu mtakatifu wa Makkah"},{"SurahNumber":90,"VerseNumber":2,"Text":"Na wewe, ewe Nabii, ni mkazi wa mji huu mtakatifu"},{"SurahNumber":90,"VerseNumber":3,"Text":"Na Anaapa kwa mzazi wa wanaadamu, ambaye ni Ādam, amani imshukie, na kilichozalikana na yeye"},{"SurahNumber":90,"VerseNumber":4,"Text":"Hakika Tumemuumba binadamu katika usumbufu na shida za kilimwengu"},{"SurahNumber":90,"VerseNumber":5,"Text":"Kwani anadhani kwa mali aliyoyakusanya kuwa Mwenyezi Mungu Hatakuwa na uwezo juu yake"},{"SurahNumber":90,"VerseNumber":6,"Text":"Huwa akisema kwa kujigamba: «Nimetumia mali mengi.»"},{"SurahNumber":90,"VerseNumber":7,"Text":"Kwani anadhani, kwa kitendo chake hiko, kuwa Mwenyezi Mungu, Aliyetukuka na kushinda, Hamuoni wala hatamhesabu juu ya kubwa na dogo"},{"SurahNumber":90,"VerseNumber":8,"Text":"Kwani hatukumpa macho mawili ya kuonea"},{"SurahNumber":90,"VerseNumber":9,"Text":"ulimi na midomo miwili ya kusemea"},{"SurahNumber":90,"VerseNumber":10,"Text":"na kumfafanulia njia mbili: ya kheri na ya shari"},{"SurahNumber":90,"VerseNumber":11,"Text":"Basi ajiepushe na janga la Akhera kwa kutoa mali yake ili aokoke"},{"SurahNumber":90,"VerseNumber":12,"Text":"Ni kitu gani kilichojulisha ni lipi hilo janga la Akhera na ni mambo gani yenye kusaidia kujiepusha nalo"},{"SurahNumber":90,"VerseNumber":13,"Text":"Ni kuacha huru shingo iliyoamini kuikomboa na utumwa"},{"SurahNumber":90,"VerseNumber":14,"Text":"Au kulisha, wakati wa shida ya njaa"},{"SurahNumber":90,"VerseNumber":15,"Text":"yatima mwenye ujamaa, ili ipatikane fadhila ya sadaka na ya kuunga kizazi"},{"SurahNumber":90,"VerseNumber":16,"Text":"au masikini asiyekuwa na kitu"},{"SurahNumber":90,"VerseNumber":17,"Text":"Kisha akawa, baada ya kufanya amali njema zilizotajwa, ni miongoni mwa waliotakasa Imani yao kwa Mwenyezi Mungu, wakausiana kusubiri juu ya kumtii Mwenyezi Mungu kwa kufuata maamrisho Yake na kujiepusha na vitendo vya kumuasi na wakausiana kuwahurumia viumbe"},{"SurahNumber":90,"VerseNumber":18,"Text":"Wenye kufanya hayo ndiwo watu wa kulia ambao watapelekwa Siku ya Kiyama upande wa kulia kuelekea Peponi"},{"SurahNumber":90,"VerseNumber":19,"Text":"Na wale waliokanusha Qur’ani ndio ambao watapelekwa, Siku ya Kiyama, upande wa kushoto kuelekea Motoni"},{"SurahNumber":90,"VerseNumber":20,"Text":"Malipo yao ni Moto wa Jahanamu wenye kuwafinika na kuwaziba"},{"SurahNumber":91,"VerseNumber":1,"Text":"Mwenyezi Mungu Anaapa kwa jua na mchana wake na mwangaza wake wa asubuhi"},{"SurahNumber":91,"VerseNumber":2,"Text":"Na kwa mwezi unapolifuata wakati wa kucha na kutwa"},{"SurahNumber":91,"VerseNumber":3,"Text":"Na kwa mchana unapoliondoa giza na kulifunua"},{"SurahNumber":91,"VerseNumber":4,"Text":"Na kwa usiku unapoifinika ardhi ikawa giza"},{"SurahNumber":91,"VerseNumber":5,"Text":"Na kwa mbingu na kujengeka kwake kiimara"},{"SurahNumber":91,"VerseNumber":6,"Text":"Na kwa ardhi na kutandikika kwake"},{"SurahNumber":91,"VerseNumber":7,"Text":"Na kwa kila nafsi na namna Mwenyezi Mungu alivyoikamilisha umbo lake ili itekeleze kazi iliyoumbiwa nayo"},{"SurahNumber":91,"VerseNumber":8,"Text":"Akaibainishia njia ya shari na njia ya kheri"},{"SurahNumber":91,"VerseNumber":9,"Text":"Amefaulu mwenye kuisafisha na kuikuza kwa kheri"},{"SurahNumber":91,"VerseNumber":10,"Text":"Na ameingia kwenye hasara mwenye kuitia nafsi yake kwenye maasia"},{"SurahNumber":91,"VerseNumber":11,"Text":"Kabila la Thamūd lilimkanusha Nabii wake kwa kuvama kwenye uasi"},{"SurahNumber":91,"VerseNumber":12,"Text":"Pindi walipotoka wabaya zaidi wa kabila hilo kumchinja Ngamia. Mtume wa Mwenyezi Mungu’ Ṣāliḥ, amani imshukie"},{"SurahNumber":91,"VerseNumber":13,"Text":"akawaambia: «Tahadharini kumgusa kwa ubaya ngamia ambaye ni miujiza ilioletwa na Mwenyezi Mungu kwenu inayoonyesha ukweli wa Nabii wenu, na msizuie kinywaji chake. Yeye ana siku yake ya kunywa na nyinyi mna siku yenu maalumu ya kunywa.» Hilo likawa zito kwao"},{"SurahNumber":91,"VerseNumber":14,"Text":"Wakamkanusha na kulipuza onyo lake wakamchinja.Mola wao Akawafinika kwa adhabu, akaisawazisha juu yao na hakuna aliyeweza kuponyoka"},{"SurahNumber":91,"VerseNumber":15,"Text":"Wala Haogopi, Mwenye uwezo uliotukuka, athari ya adhabu kali Aliywateremshia"},{"SurahNumber":92,"VerseNumber":1,"Text":"Mwenyezi Mungu Anaapa kwa usiku unapoifinika ardhi na vilivyoko juu yake kwa giza lake"},{"SurahNumber":92,"VerseNumber":2,"Text":"Na kwa mchana unapofunuka mwangaza wake kutoka kwenye giza la usiku"},{"SurahNumber":92,"VerseNumber":3,"Text":"Na kwa kuumba mbea mbili: ya kiume na ya kike"},{"SurahNumber":92,"VerseNumber":4,"Text":"Kuwa vitendo vyenu vinatofautiana: kuna wenye kufanyia dunia na wenye kufanyia Akhera"},{"SurahNumber":92,"VerseNumber":5,"Text":"Ama mwenye kutoa kwenye mali yake, akamcha Mwenyezi Mungu katika huko kutoa"},{"SurahNumber":92,"VerseNumber":6,"Text":"akaamini «Lā Ilāha Illā Allāh» na yanayotakiwa na Imani hiyo na akaamini malipo yanayofungamana nayo"},{"SurahNumber":92,"VerseNumber":7,"Text":"Tutamuongoza na kumuafikia njia za kheri na wema na kumsahilishia mambo yake"},{"SurahNumber":92,"VerseNumber":8,"Text":"Na ama mwenye kuyafanyia ubakhili mali yake, asiwe na haja ya malipo ya Mola wake"},{"SurahNumber":92,"VerseNumber":9,"Text":"akakanusha neno la «Lā Ilāha Illā Allāh» na yanayotakiwa na neno hilo na akakanusha malipo yanayofungamana nalo"},{"SurahNumber":92,"VerseNumber":10,"Text":"Tutamnyoshea njia za mateso"},{"SurahNumber":92,"VerseNumber":11,"Text":"Wala hayatamfaa yeye mali yake aliyoyafanyia ubakhili atakapotumbukia Motoni"},{"SurahNumber":92,"VerseNumber":12,"Text":"Ni juu Yetu, kwa fadhila Zetu na busara Yetu, kueleza njia ya uongofu yenye kufikisha kwa Mwenyezi Mungu na ya upotevu"},{"SurahNumber":92,"VerseNumber":13,"Text":"Na Sisi Tuna mamlaka ya maisha ya Akhera na maisha ya ulimwenguni"},{"SurahNumber":92,"VerseNumber":14,"Text":"Ndipo nikawaonya , enyi watu, na kuwatisha moto wenye kuwaka, nao ni moto wa Jahanamu"},{"SurahNumber":92,"VerseNumber":15,"Text":"Hataingia Moto huo isipokuwa aliyekuwa mbaya sana. Mwenye kumkanusha Nabii Muhammad, rehema ya Mwenyezi Mungu na amani zimshukie"},{"SurahNumber":92,"VerseNumber":16,"Text":"na akakataa kumwamini na kumtii Mwenyezi Mungu na Mtume wake"},{"SurahNumber":92,"VerseNumber":17,"Text":"Na ataepushwa nao mchaji Mwenyezi Mungu sana"},{"SurahNumber":92,"VerseNumber":18,"Text":"Ambaye hutoa mali yake kwa kutaka nyongeza za kheri"},{"SurahNumber":92,"VerseNumber":19,"Text":"kutoa Kwake si kwa kulipa zema alizofanyiwa na mtu"},{"SurahNumber":92,"VerseNumber":20,"Text":"Lakini anatoa kwa kutaka uso wa Mola wake na radhi zake. Basi Mwenyezi Mungu atampa"},{"SurahNumber":92,"VerseNumber":21,"Text":"huko Peponi, malipo ya kumridhisha"},{"SurahNumber":93,"VerseNumber":1,"Text":"Mwenyezi Mungu Anaapa kwa wakati wa dhuha, na uliokusudiwa ni wakati wa mchana mzima"},{"SurahNumber":93,"VerseNumber":2,"Text":"Na kwa usiku utuliapo na viumbe na likashadidi giza lake. Mwenyezi Mungu Huapa kwa Atakacho katika viumbe vyake. Ama kiumbe, hafai kuapa kwa asiyekuwa Muumba wake. Kuapa kwa asiyekuwa Mwenyezi Mungu ni ushirikina"},{"SurahNumber":93,"VerseNumber":3,"Text":"Hakukuwacha Mola wako, ewe Mtume, wala Hakukuchukia kwa kuchelewesha kukuteremshiaWahyi"},{"SurahNumber":93,"VerseNumber":4,"Text":"Na Nyumba ya Akhera ni bora kwako kuliko nyumba ya ulimwengu"},{"SurahNumber":93,"VerseNumber":5,"Text":"Na Atakupa Mola wako, ewe Mtume, neema ya kila sampuli uridhike"},{"SurahNumber":93,"VerseNumber":6,"Text":"Kwani Hakukupata, kabla ya hapo, kuwa ni yatima Akakukusanya na kukutunza"},{"SurahNumber":93,"VerseNumber":7,"Text":"Na Akakupata hujui Kitabu wala Imani, Akakufundisha yale amabayo ulikuwa huyajui na akakuafikia kufanya amali bora"},{"SurahNumber":93,"VerseNumber":8,"Text":"Na Akakupata masikini, Akakuletea riziki yako na Akakutajirisha kwa kutosheka na kusubiri"},{"SurahNumber":93,"VerseNumber":9,"Text":"Basi yatima usimtende ubaya"},{"SurahNumber":93,"VerseNumber":10,"Text":"Na muombaji usimkaripie, bali mlishe na umtimizie haja yake"},{"SurahNumber":93,"VerseNumber":11,"Text":"Na ama neema ya Mola wako Aliyokuneemesha nayo izungumze"}]}