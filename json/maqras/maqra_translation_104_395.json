{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":14,"VerseNumber":28,"Text":"ALLAH'ın nimetini nankörlükle karşılayarak halklarını felaket yurduna mahkum edenleri görmedin mi"},{"SurahNumber":14,"VerseNumber":29,"Text":"Cehennemde yanacaklardır. Ne kötü bir duraktır o"},{"SurahNumber":14,"VerseNumber":30,"Text":"ALLAH'ın yolundan saptırmak için O'na eşler koştular. De ki: \"Biraz eğlenin, son yolculuğunuz ateşe olacaktır"},{"SurahNumber":14,"VerseNumber":31,"Text":"İnanan kullarıma söyle, alış-verişin ve dostluğun olmadığı gün gelmeden önce namazı gözetsinler, kendilerine verdiğimiz rızıklardan gizli ve açık yardım için versinler"},{"SurahNumber":14,"VerseNumber":32,"Text":"ALLAH gökleri ve yeri yaratan, gökten bir su indirip sizin için çeşitli meyvelerden besinler çıkarandır. Koyduğu yasaya göre sizi denizde taşıması için gemileri emrinize verdi. Aynı şekilde ırmakları da emrinize verdi"},{"SurahNumber":14,"VerseNumber":33,"Text":"Görevlerini aksatmayan güneşi ve ay'ı hizmetinize sundu, geceyi ve gündüzü de hizmetinize sundu"},{"SurahNumber":14,"VerseNumber":34,"Text":"O'ndan ne dilediyseniz size verdi. ALLAH'ın nimetlerini sayarsanız bitiremezsiniz. İnsanoğlu gerçekten çok zalimdir, çok nankördür"},{"SurahNumber":14,"VerseNumber":35,"Text":"Bir zamanlar İbrahim demişti ki: \"Rabbim, bu beldeyi güvenli kıl, beni ve çocuklarımı putlara tapmaktan koru"},{"SurahNumber":14,"VerseNumber":36,"Text":"Rabbim, onlar, insanlardan bir çoğunu saptırdılar. Beni izleyenler bendendir. Bana karşı gelenlere gelince, elbette sen Bağışlayansın, Rahimsin"},{"SurahNumber":14,"VerseNumber":37,"Text":"Rabbimiz, ben çocuklarımdan bazısını, Kutsal Evinin yanındaki ekinsiz bir vadiye yerleştirdim. Rabbimiz, onlar namazı gözetsinler diye... İnsanların gönüllerini onlara karşı sempatiyle doldur ve onları ürünlerle rızıklandır ki şükretsinler"},{"SurahNumber":14,"VerseNumber":38,"Text":"Rabbimiz, bizim gizlediğimizi ve açıkladığımızı bilirsin. Yerde ve gökte hiç bir şey ALLAH'a gizli kalmaz"},{"SurahNumber":14,"VerseNumber":39,"Text":"İhtiyarlık çağımda bana İsmail'i ve İshak'ı bahşeden ALLAH'a övgüler olsun. Rabbim, dualarımı işitir"},{"SurahNumber":14,"VerseNumber":40,"Text":"Rabbim, beni namazı gözeten biri kıl, çocuklarımı da... Rabbimiz dualarımı kabul et"},{"SurahNumber":14,"VerseNumber":41,"Text":"Rabbimiz, hesabın görüleceği gün, beni, anamı babamı ve inananları bağışla"},{"SurahNumber":14,"VerseNumber":42,"Text":"Zalimlerin yapmakta olduklarından ALLAH'ı habersiz sanma. Onları sadece, gözlerin dehşetten donup kalacağı güne kadar ertelemektedir"},{"SurahNumber":14,"VerseNumber":43,"Text":"Başları boyunları üstüne kaskatı dikilmiş, göz kapakları kıpırdamaksızın korkudan dolayı zihinleri bomboş bir halde koşuşurlar"},{"SurahNumber":14,"VerseNumber":44,"Text":"Halkı, azabın kendilerine geleceği gün konusunda uyar. Zalimler, \"Rabbimiz bizi yakın bir süreye kadar ertele de senin çağrına katılalım ve elçilere uyalım,\" diyecekler. Oysa daha önce siz, sonunuzun gelmeyeceğine yemin etmemiş miydiniz"},{"SurahNumber":14,"VerseNumber":45,"Text":"Hatta, sizden önce kendilerine zulmetmiş olanların konutlarına yerleşmiştiniz ve onlara yaptıklarımız da size belli olmuştu. Üstelik, size örnekler de vermiştik"},{"SurahNumber":14,"VerseNumber":46,"Text":"Onlar planlarını yaptılar, halbuki planları ALLAH'ın kontrolündeydi. Planları dağları yerinden oyanatacak kadar olsa bile"},{"SurahNumber":14,"VerseNumber":47,"Text":"ALLAH'ın, elçilerine verdiği sözden döneceğini sanmayın. ALLAH elbette Üstündür, Öc alandır"},{"SurahNumber":14,"VerseNumber":48,"Text":"Yerin başka bir yer ile göklerin de başka göklerle değiştirildiği, herkesin Tek ve En yüce olan ALLAH'ın huzuruna getirildiği gün"},{"SurahNumber":14,"VerseNumber":49,"Text":"O gün suçluları, zincirlere vurulmuş olarak görürsün"},{"SurahNumber":14,"VerseNumber":50,"Text":"Giysileri katrandandır ve yüzlerini ateş kaplar"},{"SurahNumber":14,"VerseNumber":51,"Text":"Böylece ALLAH herkese yaptığının karşılığını verir. ALLAH hızlı hesap görendir"},{"SurahNumber":14,"VerseNumber":52,"Text":"Bu, insanlara bir bildiridir. Bu uyarıyı dinlesinler, O'nun yalnız tek Tanrı olduğunu bilsinler ve akıl sahipleri öğüt alsınlar"}]}