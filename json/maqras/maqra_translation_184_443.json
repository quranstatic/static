{"Id":443,"LanguageCodes":["uk","ukr"],"Name":"ukr-drmikhailoyaqub","Author":"Dr. Mikhailo Yaqubovic","Language":"Ukrainian","Description":"Ukrainian","Direction":"ltr","Source":"https://quranenc.com/en/browse/ukrainian_yakubovych","Translations":[{"SurahNumber":39,"VerseNumber":8,"Text":"Коли людини торкається лихо, вона кличе свого Господа й звертається тільки до Нього. А коли Він дарує їй милість від Себе, то вона забуває те, про що раніше просила, й додає Аллагу рівних — для того, щоб збити інших із Його шляху! Скажи: «Недовго ж тобі насолоджуватись своїм невір’ям! Воістину, ти — один із жителів вогню!»[CCCLXXIX]"},{"SurahNumber":39,"VerseNumber":9,"Text":"Невже той, хто смиренно проводить ніч, падаючи ниць і підводячись, хто боїться наступного життя й сподівається на милість свого Господа, рівний [тому, хто цього не робить?] Скажи: «Невже рівні ті, які знають, і ті, які не знають?» Воістину, замисляться лише обдаровані розумом![CCCLXXX]"},{"SurahNumber":39,"VerseNumber":10,"Text":"Скажи: «О раби, які увірували! Бійтесь Господа вашого! На тих, які робили добро в земному житті, чекає добро! Земля Аллага широка! Воістину, терплячих винагородять сповна, без відплати!»"},{"SurahNumber":39,"VerseNumber":11,"Text":"Скажи: «Мені наказано поклонятись Аллагу, щиро сповідуючи Його релігію"},{"SurahNumber":39,"VerseNumber":12,"Text":"І ще мені наказано бути першим із відданих Йому!»[CCCLXXXI]"},{"SurahNumber":39,"VerseNumber":13,"Text":"Скажи: «Я боюся, що в разі непослуху Господу моєму, мене буде покарано у Великий День!»"},{"SurahNumber":39,"VerseNumber":14,"Text":"Скажи: «Я поклоняюсь Аллагу, щиро сповідуючи перед Ним свою релігію"},{"SurahNumber":39,"VerseNumber":15,"Text":"А ви поклоняйтесь замість Нього тому, кому побажаєте!» І скажи: «Воістину, зазнають утрат ті, які в День Воскресіння втратять і самих себе, і свої родини!» Так, це — явні втрати"},{"SurahNumber":39,"VerseNumber":16,"Text":"Над ними будуть завіси з вогню й під ними будуть завіси. Так Аллаг залякує Своїх рабів. О раби Мої, бійтеся Мене"},{"SurahNumber":39,"VerseNumber":17,"Text":"А для тих, які уникали тагута, не поклонялися йому й зверталися до Аллага, є добра новина. Сповісти ж цю добру новину рабам"},{"SurahNumber":39,"VerseNumber":18,"Text":"які прислухаються до слів і йдуть за найкращими з них. Це ті, кому Аллаг вказав на прямий шлях. Воістину, саме вони — обдаровані розумом"},{"SurahNumber":39,"VerseNumber":19,"Text":"Невже ти можеш врятувати того, над ким здійснилося слово про кару та хто перебуває у вогні"},{"SurahNumber":39,"VerseNumber":20,"Text":"Але тих, які бояться Свого Господа, чекають кімнати, одні з яких збудовані над іншими й під якими течуть ріки. Така обіцянка Аллага! Аллаг не порушує Своєї обіцянки"},{"SurahNumber":39,"VerseNumber":21,"Text":"Невже ти не бачиш, що Аллаг пролив із неба воду й провів її в землю до джерел? Через неї виводяться посіви різного кольору, потім вони всихають, і ти бачиш їх жовтими. А потім Він перетворює їх на трухлявину. Воістину, в цьому — нагадування для обдарованих розумом"},{"SurahNumber":39,"VerseNumber":22,"Text":"Хіба той, чиї груди Аллаг розкрив для ісламу й хто тримається світла від Свого Господа, рівний [тому, хто має черстве серце й далекий від істини]? Горе тим, чиї серця байдужі до згадування про Аллага! Воістину, вони перебувають у явній омані![CCCLXXXII]"},{"SurahNumber":39,"VerseNumber":23,"Text":"Аллаг зіслав найкращу розповідь — Писання, частини якого схожі між собою та повторюються. Від нього тремтить шкіра тих, які бояться Господа свого. А потім, під час згадування Аллага, пом’якшується і шкіра їхня, і серця їхні! Це — дороговказ Аллага, через який Він провадить прямим шляхом, кого побажає! А кого Аллаг зіб’є зі шляху, тому не буде провідника"},{"SurahNumber":39,"VerseNumber":24,"Text":"Невже той, хто буде захищати своє обличчя від лихої кари Дня Воскресіння, рівний [тому, хто убезпечений від кари]? Несправедливим скажуть: «Скуштуйте того, що ви собі здобували!»[CCCLXXXIII]"},{"SurahNumber":39,"VerseNumber":25,"Text":"Ті, які жили раніше за них, так само вважали [посланців] брехунами. Але покарання прийшло до них звідти, звідки вони й не чекали"},{"SurahNumber":39,"VerseNumber":26,"Text":"Аллаг дав їм змогу зазнати ганьби в земному житті. Але покарання наступного життя ще важче, якби вони тільки знали"},{"SurahNumber":39,"VerseNumber":27,"Text":"Ми наводимо для людей у цьому Корані різні притчі — можливо, вони замисляться"},{"SurahNumber":39,"VerseNumber":28,"Text":"У Корані арабському, в якому немає кривизни — можливо, вони будуть богобоязливими"},{"SurahNumber":39,"VerseNumber":29,"Text":"Аллаг навів притчу — про раба, який належить кільком упертим господарям, і ще одного раба, який належить одному. Чи рівні вони в порівнянні? Хвала Аллагу! Але ж більшість із них не знає"},{"SurahNumber":39,"VerseNumber":30,"Text":"Воістину, ти смертний і вони смертні"},{"SurahNumber":39,"VerseNumber":31,"Text":"А потім, у День Воскресіння, ви будете сперечатися перед своїм Господом"}]}