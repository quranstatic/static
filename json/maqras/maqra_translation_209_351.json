{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":51,"VerseNumber":31,"Text":"[Abraham] sade: \"Vad är [annars] skälet till ert besök, ärade budbärare"},{"SurahNumber":51,"VerseNumber":32,"Text":"De svarade: \"Vi har sänts [för att straffa] ett folk av obotfärdiga, trotsiga syndare"},{"SurahNumber":51,"VerseNumber":33,"Text":"vi skall låta ett regn av stenblock falla över dem"},{"SurahNumber":51,"VerseNumber":34,"Text":"[ett straff] fastställt i din Herres beslut för dem som har drivit sina utsvävningar för långt"},{"SurahNumber":51,"VerseNumber":35,"Text":"Vi skulle föra bort de troende [som fanns i städerna som skulle förstöras]"},{"SurahNumber":51,"VerseNumber":36,"Text":"men, frånsett ett hus, fann vi ingen som hade underkastat sig Guds vilja"},{"SurahNumber":51,"VerseNumber":37,"Text":"Och i [de ödelagda städerna] lämnade Vi ett budskap till dem som fruktar det plågsamma straff [som är följden av att framhärda i det onda]"},{"SurahNumber":51,"VerseNumber":38,"Text":"OCH I [berättelsen om] Moses ligger [samma budskap]. Vi sände honom till Farao med ett klart bevis på hans myndighet"},{"SurahNumber":51,"VerseNumber":39,"Text":"men den höge [fursten], stödd på sina mäktiga resurser, vände [honom] ryggen och sade: \"Antingen är han en trollkarl eller en galning"},{"SurahNumber":51,"VerseNumber":40,"Text":"Och så kastade Vi honom och hans här i havet; och han bar [själv] skulden [till allas undergång]"},{"SurahNumber":51,"VerseNumber":41,"Text":"Och i [berättelsen om vad som hände stammen] Aad ligger [samma budskap]: Vi sände mot dem en dödsbringande vind"},{"SurahNumber":51,"VerseNumber":42,"Text":"som, där den drar fram, inte lämnar något levande efter sig utan förvandlar allt till multnande ben"},{"SurahNumber":51,"VerseNumber":43,"Text":"[Samma budskap] ligger i [berättelsen om stammen] Thamud. [Deras profet] sade till dem: \"Ni skall få glädjas åt livet [ännu] en liten tid"},{"SurahNumber":51,"VerseNumber":44,"Text":"detta sedan de hade satt sig upp emot sin Herres befallning - och så drabbade [straffets] blixtar dem mitt för deras ögon"},{"SurahNumber":51,"VerseNumber":45,"Text":"De kunde inte resa sig på nytt och ingen fanns som kunde hjälpa dem"},{"SurahNumber":51,"VerseNumber":46,"Text":"Och före dem lät Vi Noas folk, förhärdade i synd och trots, gå under"},{"SurahNumber":51,"VerseNumber":47,"Text":"VI HAR byggt världsalltet och gett det en fast struktur, och förvisso är det Vi som utvidgar det"},{"SurahNumber":51,"VerseNumber":48,"Text":"Och Vi har brett ut jordens [yta] - kunde någon ha brett ut den på bättre sätt"},{"SurahNumber":51,"VerseNumber":49,"Text":"Allt som Vi har skapat har Vi skapat i motsatspar; kanske skall ni minnas [att En Gud är upphovet till denna väl planerade mångfald]"},{"SurahNumber":51,"VerseNumber":50,"Text":"[Säg, Muhammad:] ”Fly undan synden till Gud! Jag kommer till er, [sänd] av Honom, för att varna er klart och entydigt"},{"SurahNumber":51,"VerseNumber":51,"Text":"Sätt inte en annan gud vid Guds sida!' - Ja, jag kommer till er, [sänd] av Honom, för att varna er klart och entydigt.”"},{"SurahNumber":51,"VerseNumber":52,"Text":"[Men som de uppträder mot dig] så har det alltid varit. Inget sändebud kom till dem som levde i gångna tider utan att de kallade honom trollkarl eller galning"},{"SurahNumber":51,"VerseNumber":53,"Text":"Lät de orden gå i arv? Nej, men dessa [sentida förnekare] är hårdnackade människor vilkas onda handlingar inte känner några gränser"},{"SurahNumber":51,"VerseNumber":54,"Text":"Håll dig därför på avstånd från dem; då kan ingen klandra dig"},{"SurahNumber":51,"VerseNumber":55,"Text":"Men [fortsätt att] påminna [och varna]; påminnelsen är till nytta för dem som tror"},{"SurahNumber":51,"VerseNumber":56,"Text":"Jag har skapat de osynliga väsendena och människorna enbart för att de skall [känna Mig och] dyrka Mig"},{"SurahNumber":51,"VerseNumber":57,"Text":"Jag begär ingen försörjning och ingen föda av dem"},{"SurahNumber":51,"VerseNumber":58,"Text":"Det är Gud som drar försorg [om skapelsen], den Starke, den Orubblige"},{"SurahNumber":51,"VerseNumber":59,"Text":"De som begår orätt skall få sin andel av det straff som drabbade deras likasinnade föregångare. De behöver inte be Mig att påskynda [domen]"},{"SurahNumber":51,"VerseNumber":60,"Text":"Den Dag som förnekarna av sanningen har fått löfte om skall bli en Dag av fasa och elände"},{"SurahNumber":52,"VerseNumber":1,"Text":"VID SINAI berg"},{"SurahNumber":52,"VerseNumber":2,"Text":"Vid [den heliga] Skriften"},{"SurahNumber":52,"VerseNumber":3,"Text":"nedtecknad på öppna ark"},{"SurahNumber":52,"VerseNumber":4,"Text":"Vid Helgedomen, ständigt fylld av besökare"},{"SurahNumber":52,"VerseNumber":5,"Text":"Vid [himlens] höga valv"},{"SurahNumber":52,"VerseNumber":6,"Text":"Vid havet och dånet [av dess bränningar]"},{"SurahNumber":52,"VerseNumber":7,"Text":"DIN Herres straff skall helt visst bli verklighet"},{"SurahNumber":52,"VerseNumber":8,"Text":"ingen kan hindra det"},{"SurahNumber":52,"VerseNumber":9,"Text":"[Det skall bli verklighet] den Dag då himlen skälver i ett häftigt skalv"},{"SurahNumber":52,"VerseNumber":10,"Text":"och bergen sätter sig i rörelse"},{"SurahNumber":52,"VerseNumber":11,"Text":"Förlorade denna Dag är de som kallade allt för lögn"},{"SurahNumber":52,"VerseNumber":12,"Text":"de som roade sig med tomt prat [och glömde evigheten]"},{"SurahNumber":52,"VerseNumber":13,"Text":"den Dag då de skall störtas ned i helvetets eld och [en röst säger]"},{"SurahNumber":52,"VerseNumber":14,"Text":"Detta är Elden som ni förnekade"},{"SurahNumber":52,"VerseNumber":15,"Text":"¤r den en synvilla? Eller är er syn i olag"},{"SurahNumber":52,"VerseNumber":16,"Text":"Känn hur dess lågor bränner er! Vare sig ni uthärdar det eller inte, förändrar det ingenting för er; detta är den rätta lönen för era handlingar"},{"SurahNumber":52,"VerseNumber":17,"Text":"De gudfruktiga skall [den Dagen] vila lyckliga i lustgårdar"},{"SurahNumber":52,"VerseNumber":18,"Text":"där de gläder sig åt allt det som deras Herre har skänkt dem och över att Han har skonat dem från helvetets straff"},{"SurahNumber":52,"VerseNumber":19,"Text":"[Och änglarna skall uppmana dem:] \"Ät och drick av hjärtans lust; [detta är belöningen] för era handlingar"},{"SurahNumber":52,"VerseNumber":20,"Text":"[De sitter] stödda [av kuddar] på högsäten, ordnade i rader [mitt emot varandra]. Och Vi skall ge dem mörkögda, oskuldsfulla unga kvinnor som sällskap"},{"SurahNumber":52,"VerseNumber":21,"Text":"Vi skall låta deras efterkommande som följde dem i tron förena sig med dem utan att förminska något av deras egna förtjänster. Men var och en är ansvarig för sina handlingar"},{"SurahNumber":52,"VerseNumber":22,"Text":"Och Vi skall förse dem med allt vad de önskar av frukt och kött"},{"SurahNumber":52,"VerseNumber":23,"Text":"och där skall de kappas om att tömma en skål [med vin], som varken förleder dem till lättsinnigt tal eller låter syndiga tankar stiga upp inom dem"}]}