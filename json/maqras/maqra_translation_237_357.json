{"Id":357,"LanguageCodes":["ta","tam"],"Name":"tam-janturstfoundat","Author":"Jan Turst Foundation","Language":"Tamil","Description":"Tamil","Direction":"ltr","Source":"http://tanzil.net","Translations":[{"SurahNumber":87,"VerseNumber":1,"Text":"(நபியே!) மிக்க மேலானவனான உம்முடைய இறைவனின் திருநாமத்தை(த் தியானித்து) தஸ்பீஹு செய்வீராக"},{"SurahNumber":87,"VerseNumber":2,"Text":"அவனே (யாவற்றையும்) படைத்துச் செவ்வையாக்கினான்"},{"SurahNumber":87,"VerseNumber":3,"Text":"மேலும், அவனே (அவற்றுக்கு வேண்டிய அனைத்தையும்) அளவுபட நிர்ணயித்து (அவற்றைப் பெறுவதற்கு) நேர்வழி காட்டினான்"},{"SurahNumber":87,"VerseNumber":4,"Text":"அன்றியும் அவனே (கால் நடைகளுக்கென) மேய்ச்சலுக்குரியவற்றையும் வெளியாக்கினான்"},{"SurahNumber":87,"VerseNumber":5,"Text":"பின்னர் அவற்றை உலர்ந்த கூளங்களாக ஆக்கினான்"},{"SurahNumber":87,"VerseNumber":6,"Text":"(நபியே!) நாம் உமக்கு ஓதக்கற்றுக் கொடுப்போம்; அதனால் நீர் அதை மறக்கமாட்டீர்"},{"SurahNumber":87,"VerseNumber":7,"Text":"அல்லாஹ் நாடியதை அல்லாமல் - நிச்சயமாக, அவன் வெளிப்படையானதையும் மறைந்திருப்பதையும் அறிகிறான்"},{"SurahNumber":87,"VerseNumber":8,"Text":"அன்றியும், இலேசான (மார்க்கத்)தை நாம் உமக்கு எளிதாக்குவோம்"},{"SurahNumber":87,"VerseNumber":9,"Text":"ஆகவே, நல்லுபதேசம் பயனளிக்குமாயின், நீர் உபதேசம் செய்வீராக"},{"SurahNumber":87,"VerseNumber":10,"Text":"(அல்லாஹ்வுக்கு) அஞ்சுபவன் விரைவில் உபதேசத்தை ஏற்பான்"},{"SurahNumber":87,"VerseNumber":11,"Text":"ஆனால் துர்பாக்கியமுடையவனோ, அதை விட்டு விலகிக் கொள்வான்"},{"SurahNumber":87,"VerseNumber":12,"Text":"அவன் தான் பெரும் நெருப்பில் புகுவான்"},{"SurahNumber":87,"VerseNumber":13,"Text":"பின்னர், அதில் அவன் மரிக்கவும் மாட்டான்; வாழவும் மாட்டான்"},{"SurahNumber":87,"VerseNumber":14,"Text":"தூய்மையடைந்தவன், திட்டமாக வெற்றி பெறுகிறான்"},{"SurahNumber":87,"VerseNumber":15,"Text":"மேலும், அவன் தன் இறைவனுடைய நாமத்தைத் துதித்துக் கொண்டும், தொழுது கொண்டும் இருப்பான்"},{"SurahNumber":87,"VerseNumber":16,"Text":"எனினும், நீங்களோ (மறுமையை விட்டு விட்டு) இவ்வுலக வாழ்வைத் தேர்ந்தெடுத்துக் கொள்கிறீர்கள்"},{"SurahNumber":87,"VerseNumber":17,"Text":"ஆனால் மறுமை (வாழ்க்கை)யோ சிறந்ததாகும்; என்றும் நிலைத்திருப்பதும் ஆகும்"},{"SurahNumber":87,"VerseNumber":18,"Text":"நிச்யசமாக இது முந்திய ஆகமங்களிலும்"},{"SurahNumber":87,"VerseNumber":19,"Text":"இப்றாஹீம், மூஸாவினுடைய ஆகமங்களிலும் (இவ்வாறே அறிவிப்பு) இருக்கிறது"},{"SurahNumber":88,"VerseNumber":1,"Text":"சூழந்து மூடிக்கொள்வதின் (கியாம நாளின்) செய்தி உமக்கு வந்ததா"},{"SurahNumber":88,"VerseNumber":2,"Text":"அந்நாளில் சில முகங்கள் இழிவுபட்டிருக்கும்"},{"SurahNumber":88,"VerseNumber":3,"Text":"அவை (தவறான காரியங்களை நல்லவை என கருதி) செயல்பட்டவையும் (அதிலேயே) உறுதியாக நின்றவையுமாகும்"},{"SurahNumber":88,"VerseNumber":4,"Text":"கொழுந்து விட்டெறியும் நெருப்பில் அவை புகும்"},{"SurahNumber":88,"VerseNumber":5,"Text":"கொதிக்கும் ஊற்றிலிருந்து, (அவர்களுக்கு) நீர் புகட்டப்படும்"},{"SurahNumber":88,"VerseNumber":6,"Text":"அவர்களுக்கு விஷச் செடிகளைத் தவிர, வேறு உணவில்லை"},{"SurahNumber":88,"VerseNumber":7,"Text":"அது அவர்களைக் கொழு(த்துச் செழி)க்கவும் வைக்காது, அன்றியும் பசியையும் தணிக்காது"},{"SurahNumber":88,"VerseNumber":8,"Text":"அந்நாளில் சில முகங்கள் செழுமையாக இருக்கும்"},{"SurahNumber":88,"VerseNumber":9,"Text":"தம் முயற்சி (நற்பயன் அடைந்தது) பற்றி திருப்தியுடன் இருக்கும்"},{"SurahNumber":88,"VerseNumber":10,"Text":"உன்னதமான சுவர்க்கச் சோலையில்"},{"SurahNumber":88,"VerseNumber":11,"Text":"அதில் யாதொரு பயனற்ற சொல்லையும் அவை செவியுறுவதில்லை"},{"SurahNumber":88,"VerseNumber":12,"Text":"அதில் ஓடிக் கொண்டிருக்கும் நீரூற்று உண்டு"},{"SurahNumber":88,"VerseNumber":13,"Text":"அதில் உயர்ந்த ஆசனங்கள் உண்டு"},{"SurahNumber":88,"VerseNumber":14,"Text":"(அருந்தக்) குவளைகளும் வைக்கப் பட்டிருக்கும்"},{"SurahNumber":88,"VerseNumber":15,"Text":"மேலும், அணி அணியாக்கப்பட்டுள்ள திண்டுகளும்"},{"SurahNumber":88,"VerseNumber":16,"Text":"விரிக்கப்பட்ட உயர்ந்த கம்பளங்களும் உண்டு"},{"SurahNumber":88,"VerseNumber":17,"Text":"(நபியே!) ஒட்டகத்தை அவர்கள் கவனிக்க வேண்டாமா? அது எவ்வாறு படைக்கப்பட்டிருக்கிறது என்று"},{"SurahNumber":88,"VerseNumber":18,"Text":"மேலும் வானத்தை அது எவ்வாறு உயர்த்தப்பட்டிருக்கிறது? என்றும்"},{"SurahNumber":88,"VerseNumber":19,"Text":"இன்னும் மலைகளையும் அவை எப்படி நாட்டப்பட்டிருக்கின்றன? என்றும்"},{"SurahNumber":88,"VerseNumber":20,"Text":"இன்னும் பூமி அது எப்படி விரிக்கப்பட்டிருக்கிறது? (என்றும் அவர்கள் கவனிக்க வேண்டாமா)"},{"SurahNumber":88,"VerseNumber":21,"Text":"ஆகவே, (நபியே! இவற்றைக் கொண்டு) நீர் நல்லுபதேசம் செய்வீராக, நிச்சயமாக நீர் நல்லுபதேசம் செய்பவர் தாம்"},{"SurahNumber":88,"VerseNumber":22,"Text":"அவர்கள் மீது பொறுப்புச் சாட்டப்பட்டவர் அல்லர்"},{"SurahNumber":88,"VerseNumber":23,"Text":"ஆயினும், எவன் (சத்தியத்தைப்) புறக்கணித்து, மேலும் நிராகரிக்கின்றானோ"},{"SurahNumber":88,"VerseNumber":24,"Text":"அவனை அல்லாஹ் மிகப் பெரும் வேதனையைக் கொண்டு வேதனைப்படுத்துவான்"},{"SurahNumber":88,"VerseNumber":25,"Text":"நிச்சயமாக, நம்மிடமே அவர்களுடைய மீளுதல் இருக்கிறது"},{"SurahNumber":88,"VerseNumber":26,"Text":"பின்னர், நிச்சயமாக நம்மிடமே அவர்களைக் கேள்வி கணக்கு கேட்பதும் இருக்கிறது"},{"SurahNumber":89,"VerseNumber":1,"Text":"விடியற் காலையின் மீது சத்தியமாக"},{"SurahNumber":89,"VerseNumber":2,"Text":"பத்து இரவுகளின் மீது சத்தியமாக"},{"SurahNumber":89,"VerseNumber":3,"Text":"இரட்டையின் மீதும், ஒற்றையின் மீதும் சத்தியமாக"},{"SurahNumber":89,"VerseNumber":4,"Text":"செல்கின்ற இரவின் மீதும், சத்தியமாக"},{"SurahNumber":89,"VerseNumber":5,"Text":"இதில் அறிவுடையோருக்கு (போதுமான) சத்தியம் இருக்கிறதல்லவா"},{"SurahNumber":89,"VerseNumber":6,"Text":"உம்முடைய இறைவன் ஆ(து கூட்டத்)தை என்ன செய்தான் என்பதை நீர் பார்க்கவில்லையா"},{"SurahNumber":89,"VerseNumber":7,"Text":"(அவர்கள்) தூண்களையுடைய 'இரம்' (நகர) வாசிகள்"},{"SurahNumber":89,"VerseNumber":8,"Text":"அவர்கள் போன்ற ஒரு சமுதாயம் எந்த நாடுகளிலும் படைக்கப்படவில்லை"},{"SurahNumber":89,"VerseNumber":9,"Text":"பள்ளத்தாக்குகளில் பாறைகளைக் குடைந்(து வசித்து வந்)த ஸமூது கூட்டத்தையும் (என்ன செய்தான் என்று பார்க்கவில்லையா)"},{"SurahNumber":89,"VerseNumber":10,"Text":"மேலும், பெரும் படைகளைக் கொண்ட ஃபிர்அவ்னையும் (உம் இறைவன் என்ன செய்தான் என்பதை நீர் பார்க்கவில்லையா)"},{"SurahNumber":89,"VerseNumber":11,"Text":"அவர்களெல்லாம் நாடுகளில் வரம்பு மீறி நடந்தனர்"},{"SurahNumber":89,"VerseNumber":12,"Text":"அன்றியும், அவற்றில் குழப்பத்தை அதிகப்படுத்தினர்"},{"SurahNumber":89,"VerseNumber":13,"Text":"எனவே, உம்முடைய இறைவன் அவர்கள் மேல் வேதனையின் சாட்டையை எறிந்தான்"},{"SurahNumber":89,"VerseNumber":14,"Text":"நிச்சயமாக, உம்முடைய இறைவன் கண்காணித்துக் கொண்டு இருக்கிறன்றான்"},{"SurahNumber":89,"VerseNumber":15,"Text":"ஆனால், இறைவன் மனிதனுக்கு கண்ணியப்படுத்தி, பாக்கியம் அளித்து அவனைச் சோதிக்கும் போது அவன்; \"என் இறைவன் என்னை கண்ணியப்படுத்தியுள்ளான்\" என்று கூறுகிறான்"},{"SurahNumber":89,"VerseNumber":16,"Text":"எனினும் அவனுடைய உணவு வசதிகளைக் குறைத்து, அவனை (இறைவன்) சோதித்தாலோ, அவன், \"என் இறைவன் என்னைச் சிறுமைப் படுத்தி விட்டான்\" எனக் கூறுகின்றான்"},{"SurahNumber":89,"VerseNumber":17,"Text":"அப்படியல்ல! நீங்கள் அநாதையைக் கண்ணியப்படுத்துவது இல்லை"},{"SurahNumber":89,"VerseNumber":18,"Text":"ஏழைக்கு உணவளிக்குமாறு தூண்டுவதில்லை"},{"SurahNumber":89,"VerseNumber":19,"Text":"இன்னும் (பிறருடைய) அநந்தரச் சொத்துக்களையும் (சேர்த்து) உண்டு வருகின்றீர்கள்"},{"SurahNumber":89,"VerseNumber":20,"Text":"இன்னும், பொருளை அளவு கடந்து பிரியத்துடன் நேசிக்கின்றீர்கள்"},{"SurahNumber":89,"VerseNumber":21,"Text":"அப்படியல்ல! பூமி தூள் தூளாகத் தகர்க்கப்படும் போது"},{"SurahNumber":89,"VerseNumber":22,"Text":"உம்முடைய இறைவனும், வானவரும் அணியணியாக வரும்போது"},{"SurahNumber":89,"VerseNumber":23,"Text":"அந்நாளில் நரகம் முன் கொண்டு வரப்படும் போது - அந்நாளில் மனிதன் உணர்வு பெறுவான்; அந்த (நாளில்) உணர்வு (பெறுவதினால்) அவனுக்கு என்ன பலன்"},{"SurahNumber":89,"VerseNumber":24,"Text":"என் (மறுமை) வாழ்க்கைக்காக நன்மையை நான் முற்படுத்தி (அனுப்பி)யிருக்க வேண்டுமே!\" என்று அப்போது மனிதன் கூறுவான்"},{"SurahNumber":89,"VerseNumber":25,"Text":"ஆனால் அந்நாளில் (அல்லாஹ் செய்யும்) வேதனையைப் போல், வேறு எவனும் வேதனை செய்யமாட்டான்"},{"SurahNumber":89,"VerseNumber":26,"Text":"மேலும், அவன் கட்டுவது போல் வேறு எவனும் கட்டமாட்டான்"},{"SurahNumber":89,"VerseNumber":27,"Text":"(ஆனால், அந்நாளில் நல்லடியார்களிடம்) சாந்தியடைந்த ஆத்மாவே"},{"SurahNumber":89,"VerseNumber":28,"Text":"நீ உன்னுடைய இறைவன்பால் திருப்தி அடைந்த நிலையிலும், (அவன்) உன்மீது திருப்தியடைந்த நிலையிலும் மீளுவாயாக"},{"SurahNumber":89,"VerseNumber":29,"Text":"நீ என் நல்லடியார்களில் சேர்ந்து கொள்வாயாக"},{"SurahNumber":89,"VerseNumber":30,"Text":"மேலும், நீ என் சுவர்க்கத்தில் பிரவேசிப்பாயாக (என்று இறைவன் கூறுவான்)"}]}