{"Id":40,"LanguageCodes":["as","asm"],"Name":"asm-shaykhrafeequli","Author":"Shaykh Rafeequl Islam Habibur Rahman","Language":"Assamese","Description":"Assamese","Direction":"ltr","Source":"https://quranenc.com/check/assamese_rafeeq/v1.0.0-csv.1 , https://quranenc.com/en/browse/assamese_rafeeq , https://quranenc.com ,","Translations":[{"SurahNumber":76,"VerseNumber":19,"Text":"আৰু সিহঁতৰ চাৰিওফালে প্ৰদক্ষিণ কৰিব চিৰ কিশোৰসকলে; যেতিয়া তুমি সিহঁতক দেখিবা তোমাৰ এনে লাগিব যেন সিহঁত বিক্ষিপ্ত মুকুতা।"},{"SurahNumber":76,"VerseNumber":20,"Text":"আৰু তুমি যেতিয়া তাত দেখিবা, দেখিবলৈ পাবা স্বাচ্ছন্দ্য আৰু বিৰাট সাম্ৰাজ্য।"},{"SurahNumber":76,"VerseNumber":21,"Text":"সিহঁতৰ আৱৰণ হ’ব সূক্ষ্ম সেউজীয়া ৰেচম আৰু মোটা ৰেচমী পোছাক আৰু সিহঁত অলংকৃত হ’ব ৰূপেৰে নিৰ্মিত গামখাৰুৰে, আৰু সিহঁতৰ প্ৰতিপালকে সিহঁতক পৱিত্ৰ পানীয় পান কৰাব।"},{"SurahNumber":76,"VerseNumber":22,"Text":"নিশ্চয় এইটোৱে তোমালোকৰ পুৰষ্কাৰ; আৰু তোমালোকৰ কৰ্মপ্ৰচেষ্টা আছিল প্ৰসংশাযোগ্য।"},{"SurahNumber":76,"VerseNumber":23,"Text":"নিশ্চয় আমি তোমাৰ প্ৰতি পৰ্যায়ক্ৰমে আল-কোৰআন অৱতীৰ্ণ কৰিছো।"},{"SurahNumber":76,"VerseNumber":24,"Text":"এতেকে তুমি ধৈৰ্যৰ সৈতে তোমাৰ প্ৰতিপালকৰ নিৰ্দেশৰ প্ৰতীক্ষা কৰা আৰু সিহঁতৰ মাজৰ পৰা কোনো পাপিষ্ঠ বা ঘোৰ অকৃতজ্ঞ কাফিৰৰ আনুগত্য নকৰিবা।"},{"SurahNumber":76,"VerseNumber":25,"Text":"আৰু পুৱা-গধূলি তোমাৰ প্ৰতিপালকৰ নাম স্মৰণ কৰা।"},{"SurahNumber":76,"VerseNumber":26,"Text":"আৰু ৰাতিৰ একাংশত তেওঁৰ প্ৰতি ছাজদাৱনত হোৱা আৰু ৰাতিৰ দীৰ্ঘ সময় তেওঁৰ পৱিত্ৰতা ঘোষণা আৰু তাছবীহ পাঠ কৰা।"},{"SurahNumber":76,"VerseNumber":27,"Text":"নিশ্চয় সিহঁত পৃথিৱীৰ জীৱনক ভাল পায় আৰু সিহঁতে সিহঁতৰ সন্মুখৰ কঠিন দিনটোক উপেক্ষা কৰে।"},{"SurahNumber":76,"VerseNumber":28,"Text":"আমিয়েই সিহঁতক সৃষ্টি কৰিছো আৰু সিহঁতৰ গঠন সুদৃঢ় কৰিছো। আৰু আমি যেতিয়া ইচ্ছা কৰিম তেতিয়াই সিহঁতৰ স্থানত সিহঁতৰ দৰে (কাৰোবাক) আনি পৰিবৰ্তন কৰি দিম।"},{"SurahNumber":76,"VerseNumber":29,"Text":"নিশ্চয় এইটো এটা উপদেশ; এতেকে যিয়ে ইচ্ছা কৰে সি যেন তাৰ প্ৰতিপালকৰ ফালে যোৱাৰ পথ বাছি লয়।"},{"SurahNumber":76,"VerseNumber":30,"Text":"আৰু আল্লাহে ইচ্ছা নকৰিলে তোমালোকে ইচ্ছা কৰিবলৈ সক্ষম নহ’বা; নিশ্চয় আল্লাহ মহাজ্ঞানী, প্ৰজ্ঞাময়।"},{"SurahNumber":76,"VerseNumber":31,"Text":"তেওঁ যাক ইচ্ছা তাকেই নিজ ৰহমতৰ অন্তৰ্ভুক্ত কৰে, আৰু যালিমসকলৰ বাবে তেওঁ প্ৰস্তুত কৰি ৰাখিছে যন্ত্ৰণাদায়ক শাস্তি।"},{"SurahNumber":77,"VerseNumber":1,"Text":"শপত কল্যাণস্বৰূপ প্ৰেৰিত বতাহৰ"},{"SurahNumber":77,"VerseNumber":2,"Text":"তাৰ পিছত প্ৰচণ্ড বেগত প্ৰবাহিত ধুমুহাৰ"},{"SurahNumber":77,"VerseNumber":3,"Text":"শপত প্ৰচণ্ড সঞ্চালনকাৰীৰ"},{"SurahNumber":77,"VerseNumber":4,"Text":"তাৰ পিছত সুস্পষ্টৰূপে পাৰ্থক্যকাৰীৰ"},{"SurahNumber":77,"VerseNumber":5,"Text":"তাৰ পিছত সিহঁতৰ, যিসকলে মানুহৰ অন্তৰত উপদেশ পৌঁচাই দিয়ে"},{"SurahNumber":77,"VerseNumber":6,"Text":"ওজৰ-আপত্তি দূৰীকৰণ আৰু সতৰ্ক কৰাৰ বাবে"},{"SurahNumber":77,"VerseNumber":7,"Text":"নিশ্চয় তোমালোকক যি প্ৰতিশ্ৰুতি দিয়া হৈছে সেয়া অৱশ্যে সংঘটিত হ’ব।"},{"SurahNumber":77,"VerseNumber":8,"Text":"যেতিয়া নক্ষত্ৰৰাজি আলোহীন হ’ব"},{"SurahNumber":77,"VerseNumber":9,"Text":"আৰু যেতিয়া আকাশখন বিদীৰ্ণ কৰা হ’ব"},{"SurahNumber":77,"VerseNumber":10,"Text":"আৰু যেতিয়া পৰ্বতসমূহক চূৰ্ণবিচূৰ্ণ কৰা হ’ব"},{"SurahNumber":77,"VerseNumber":11,"Text":"আৰু যেতিয়া ৰাছুলসকলক নিৰ্ধাৰিত সময়ত উপস্থিত কৰা হ’ব"},{"SurahNumber":77,"VerseNumber":12,"Text":"কোনটো দিনৰ বাবে এইবোৰ স্থগিত ৰখা হৈছে"},{"SurahNumber":77,"VerseNumber":13,"Text":"বিচাৰ দিনৰ বাবে।"},{"SurahNumber":77,"VerseNumber":14,"Text":"আৰু কিহে তোমাক জনাব বিচাৰ দিৱস কি"},{"SurahNumber":77,"VerseNumber":15,"Text":"সেই দিন দুৰ্ভোগ মিথ্যাৰোপকাৰীসকলৰ বাবে।"},{"SurahNumber":77,"VerseNumber":16,"Text":"আমি পূৰ্বৱৰ্তীসকলক ধ্বংস কৰা নাইনে"},{"SurahNumber":77,"VerseNumber":17,"Text":"তাৰ পিছত পৰবৰ্তীসকলকো সিহঁতৰ অনুগামী বনাম।"},{"SurahNumber":77,"VerseNumber":18,"Text":"অপৰাধীবিলাকৰ লগত আমি এনেকুৱা আচৰণেই কৰো।"},{"SurahNumber":77,"VerseNumber":19,"Text":"সেই দিন দুৰ্ভোগ মিথ্যাৰোপকাৰীসকলৰ বাবে।"},{"SurahNumber":77,"VerseNumber":20,"Text":"আমি তোমালোকক ঘৃণনীয় পানীৰ পৰা সৃষ্টি কৰা নাইনে"},{"SurahNumber":77,"VerseNumber":21,"Text":"তাৰ পিছত আমি ইয়াক নিৰাপদ স্থানত সুৰক্ষিত কৰি ৰাখিছো"},{"SurahNumber":77,"VerseNumber":22,"Text":"এটা নিৰ্দিষ্ট সময় লৈকে"},{"SurahNumber":77,"VerseNumber":23,"Text":"তাৰ পিছত আমি পৰিমাপ কৰিছো, এতেকে আমি কিমান নিপুণ পৰিমাপকাৰী"},{"SurahNumber":77,"VerseNumber":24,"Text":"সেই দিন দুৰ্ভোগ মিথ্যাৰোপকাৰীসকলৰ বাবে।"},{"SurahNumber":77,"VerseNumber":25,"Text":"আমি পৃথিৱীখনক ধাৰণকাৰীৰূপে সৃষ্টি কৰা নাইনে"},{"SurahNumber":77,"VerseNumber":26,"Text":"জীৱিতসকল আৰু মৃতসকলৰ বাবে"},{"SurahNumber":77,"VerseNumber":27,"Text":"আৰু আমি তাত স্থাপন কৰিছো সুদৃঢ় আৰু সুউচ্চ পৰ্বতসমূহ আৰু তোমালোকক পান কৰাইছো তৃ়ষ্ণা নিবাৰণকাৰী মিঠা উপযোগী পানী।"},{"SurahNumber":77,"VerseNumber":28,"Text":"সেই দিন দুৰ্ভোগ মিথ্যাৰোপকাৰীসকলৰ বাবে।"},{"SurahNumber":77,"VerseNumber":29,"Text":"(সিহঁতক কোৱা হ’ব) তোমালোকে যাক অস্বীকাৰ কৰিছিলা, এতিয়া গতি কৰা তাৰফালে।"},{"SurahNumber":77,"VerseNumber":30,"Text":"যোৱা তিনিটা শাখা বিশিষ্ট জুইৰ ছাঁৰ পিনে"},{"SurahNumber":77,"VerseNumber":31,"Text":"যিটো ছাঁ শীতল নহয় আৰু ই অগ্নিশিখাৰ পৰা ৰক্ষাও নকৰিব"},{"SurahNumber":77,"VerseNumber":32,"Text":"নিশ্চয় জাহান্নামে উৎক্ষেপন কৰিব বৃহৎ অট্ৰালিকা সদৃশ ফিৰিঙতি"},{"SurahNumber":77,"VerseNumber":33,"Text":"এনেকুৱা যেন হালধীয়া উটৰ শ্ৰেণী"},{"SurahNumber":77,"VerseNumber":34,"Text":"সেই দিন দুৰ্ভোগ মিথ্যাৰোপকাৰীসকলৰ বাবে।"},{"SurahNumber":77,"VerseNumber":35,"Text":"এইটো এনেকুৱা দিন যিদিনা সিহঁতে কথা ক’ব নোৱাৰিব"},{"SurahNumber":77,"VerseNumber":36,"Text":"আৰু সিহঁতক অজুহাত পেচ কৰাৰ অনুমতিও দিয়া নহ’ব।"},{"SurahNumber":77,"VerseNumber":37,"Text":"সেই দিন দুৰ্ভোগ মিথ্যাৰোপকাৰীসকলৰ বাবে।"},{"SurahNumber":77,"VerseNumber":38,"Text":"‘এইটো ফয়চালাৰ দিন আমি একত্ৰিত কৰিছো তোমালোকক আৰু পূৰ্বৱৰ্তীসকলক’।"},{"SurahNumber":77,"VerseNumber":39,"Text":"এতেকে যদি তোমালোকৰ কোনো কৌশল আছে তেন্তে প্ৰয়োগ কৰা মোৰ বিৰুদ্ধে।"},{"SurahNumber":77,"VerseNumber":40,"Text":"সেই দিন দুৰ্ভোগ মিথ্যাৰোপকাৰীসকলৰ বাবে।"},{"SurahNumber":77,"VerseNumber":41,"Text":"নিশ্চয় মুত্তাক্বীসকল থাকিব ছাঁৰ তলত আৰু নিজৰা বহুল স্থানত"},{"SurahNumber":77,"VerseNumber":42,"Text":"আৰু সিহঁতৰ হেঁপাহ অনুযায়ী ফলমূলৰ মাজত।"},{"SurahNumber":77,"VerseNumber":43,"Text":"(সিহঁতক কোৱা হ'ব) তোমালোকে যি আমল কৰিছিলা তাৰ প্ৰতিদানস্বৰূপে তৃপ্তিৰ সৈতে পানাহাৰ কৰা"},{"SurahNumber":77,"VerseNumber":44,"Text":"সৎকৰ্মশীলসকলক আমি এনেকুৱাই প্ৰতিদান দি থাকো।"},{"SurahNumber":77,"VerseNumber":45,"Text":"সেই দিন দুৰ্ভোগ মিথ্যাৰোপকাৰীসকলৰ বাবে।"},{"SurahNumber":77,"VerseNumber":46,"Text":"(হে কাফিৰসকল!) তোমালোকে আহাৰ কৰা আৰু ভোগ কৰা খন্তেকৰ বাবে; নিশ্চয় তোমালোক অপৰাধী।"},{"SurahNumber":77,"VerseNumber":47,"Text":"সেই দিন দুৰ্ভোগ মিথ্যাৰোপকাৰীসকলৰ বাবে।"},{"SurahNumber":77,"VerseNumber":48,"Text":"যেতিয়া সিহঁতক কোৱা হয়, ‘ৰুকু’ কৰা সিহঁতে ৰুকু’ নকৰে’।"},{"SurahNumber":77,"VerseNumber":49,"Text":"সেই দিন দুৰ্ভোগ মিথ্যাৰোপকাৰীসকলৰ বাবে।"},{"SurahNumber":77,"VerseNumber":50,"Text":"এতেকে কোৰআনৰ পৰিবৰ্তে সিহঁতে আৰু কোন বাণীৰ প্ৰতি ঈমান আনিব"}]}