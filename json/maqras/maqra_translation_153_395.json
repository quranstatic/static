{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":27,"VerseNumber":56,"Text":"Halkının yanıtı sadece, \"Lut'un ailesini kasabanızdan çıkarın, onlar temiz kalmak istiyorlar,\" demek oldu"},{"SurahNumber":27,"VerseNumber":57,"Text":"Biz de onu ve ailesini kurtardık, yalnız karısı hariç; onu geride kalanlardan saydık"},{"SurahNumber":27,"VerseNumber":58,"Text":"Onların üzerine bir çeşit yağmur yağdırdık. Uyarılmış bulunanların yağmuru ne de kötü idi"},{"SurahNumber":27,"VerseNumber":59,"Text":"De ki, \"Övgü ALLAH'a özgüdür. Selam (barış) da seçtiği kullarına olsun. ALLAH mı, yoksa onların ortak koştukları mı daha iyidir"},{"SurahNumber":27,"VerseNumber":60,"Text":"Gökleri ve yeri yaratan, gökten bir su yağdırıp, onunla sizin bir ağacını dahi bitiremiyeceğiniz güzel bahçeler bitiren kimdir? ALLAH ile birlikte bir başka tanrı mı? Doğrusu, onlar sapan bir toplumdur"},{"SurahNumber":27,"VerseNumber":61,"Text":"Yeryüzünü bir yerleşim merkezi yapan, aralarından ırmaklar çıkaran, üzerine sağlam dağlar yerleştiren ve her iki suyun arasına bir engel koyan kimdir? ALLAH ile birlikten bir başka tanrı mı? Doğrusu, onların çoğu bilmez"},{"SurahNumber":27,"VerseNumber":62,"Text":"Darda kalmışın çağrısına karşılık veren, kötülüğü gideren ve sizi yeryüzünün varisleri kılan kimdir? ALLAH ile birlikte bir başka tanrı mı? Ne kadar az öğüt alırsınız"},{"SurahNumber":27,"VerseNumber":63,"Text":"Karanın ve denizin karanlıklarında size yol gösteren kimdir? Rahmetinden önce rüzgarları müjde olarak gönderen kimdir? ALLAH ile birlikte bir başka tanrı mı? ALLAH ortak koştuklarından çok yücedir"},{"SurahNumber":27,"VerseNumber":64,"Text":"Yaratılışı başlatan ve sonra onu tekrarlayan kimdir? Sizi gökten ve yerden rızıklandıran kimdir? ALLAH ile birlikte bir başka tanrı mı? De ki, \"Doğru sözlüler iseniz delilinizi getirin"},{"SurahNumber":27,"VerseNumber":65,"Text":"De ki, \"Göklerde ve yerde, ALLAH'tan başka kimse geleceği bilemez. Ne zaman dirileceklerinin bile farkına varmazlar"},{"SurahNumber":27,"VerseNumber":66,"Text":"Doğrusu, onların ahiret hakkındaki bilgileri derme-çatmadır. Aslında ondan kuşku içindedirler. Daha doğrusu, onlar ondan yana tümüyle kördürler"},{"SurahNumber":27,"VerseNumber":67,"Text":"İnkar edenler dediler, \"Biz ve atalarımız toprak olduktan sonra mı çıkarılacağız"},{"SurahNumber":27,"VerseNumber":68,"Text":"Bize ve atalarımıza da daha önce aynı söz verilmişti. Bunlar geçmişlerin masallarından başka bir şey değildir"},{"SurahNumber":27,"VerseNumber":69,"Text":"De ki, \"Yeryüzünü dolaşın da suçluların sonunun ne olduğuna bir bakın"},{"SurahNumber":27,"VerseNumber":70,"Text":"Onlara üzülme, planladıkları şeylerden ötürü de canını sıkma"},{"SurahNumber":27,"VerseNumber":71,"Text":"Doğru iseniz, bu söz ne zaman gerçekleşecek?\" diyorlar"},{"SurahNumber":27,"VerseNumber":72,"Text":"Belki, meydan okuyarak istediğiniz şeylerin bir kısmı size çatmıştır bile,\" de"},{"SurahNumber":27,"VerseNumber":73,"Text":"Kuşkusuz Rabbin halka karşı Lütuf Sahibidir, fakat çokları şükretmez"},{"SurahNumber":27,"VerseNumber":74,"Text":"Ve Rabbin onların göğüslerinin gizlediğini de açığa vurduğunu da elbette bilir"},{"SurahNumber":27,"VerseNumber":75,"Text":"Göklerde ve yerde gizli olan her şey, istisnasız apaçık bir kitaptadır"},{"SurahNumber":27,"VerseNumber":76,"Text":"Bu Kuran, İsrailoğullarının hâlâ tartışmakta olduğu bir çok konuyu anlatmaktadır"},{"SurahNumber":27,"VerseNumber":77,"Text":"Elbette o bir kılavuzdur ve inananlar için bir rahmettir"},{"SurahNumber":27,"VerseNumber":78,"Text":"Rabbin, onların arasında kararını verecektir. O Üstündür, Bilendir"},{"SurahNumber":27,"VerseNumber":79,"Text":"ALLAH'a güven. Sen apaçık gerçeği izlemektesin"},{"SurahNumber":27,"VerseNumber":80,"Text":"Sen ölülere duyuramazsın, aynı şekilde arkalarını dönen sağırlara da çağrıyı duyuramazsın"},{"SurahNumber":27,"VerseNumber":81,"Text":"Körü de sapıklığından çıkarıp yola iletemezsin. Sen ancak, ayetlerimize inananlara duyurabilirsin; onlar (anlattığın gerçeği) kabul ederler"}]}