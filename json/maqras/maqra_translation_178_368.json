{"Id":368,"LanguageCodes":["tg","tgk"],"Name":"tgk-khojamirov","Author":"Khoja Mirov","Language":"Tajik","Description":"Tajik","Direction":"ltr","Source":"","Translations":[{"SurahNumber":36,"VerseNumber":60,"Text":"Эй фарзандони Одам, оё ба воситаи паёмбаронам бо шумо паймон набастам, ки шайтонро напарастед ва ӯро итоат макунед, ҳароина, ӯ душмани ошкори шумост"},{"SurahNumber":36,"VerseNumber":61,"Text":"Ва шуморо фармон додам, ки Маро бипарастед, ки роҳи рост ин аст"},{"SurahNumber":36,"VerseNumber":62,"Text":"Ва ҳамоно шайтон гӯруҳи бисёреро аз шумо гумроҳ кард. Пас, оё ба ақл дарнамеёфтед"},{"SurahNumber":36,"VerseNumber":63,"Text":"Ин аст он ҷаҳаннаме, ки ба шумо дар дунё ваъда дода шуда буд, вале шумо онро дурӯғ мебаровардед"},{"SurahNumber":36,"VerseNumber":64,"Text":"Имрӯз ба сазои куфре, ки меварзидед, дар он дохил шавед"},{"SurahNumber":36,"VerseNumber":65,"Text":"Имрӯз бар даҳонҳояшон мӯҳр мениҳем, ки сухан гуфта наметавонанд. Ва аз он корҳое, ки мекарданд, дастҳояшон бо Мо сухан мегӯяд ва пойҳояшон бар он хувоҳӣ медиҳад"},{"SurahNumber":36,"VerseNumber":66,"Text":"Агар бихоҳем чашмонашонро кӯр мекунем. Пас, шитобон роҳ пеш гиранд. Аммо куҷоро тавонанд дид, дар ҳоле, ки чашмҳояшон кӯр гаштааст"},{"SurahNumber":36,"VerseNumber":67,"Text":"Ва агар бихоҳем, онҳоро бар ҷояшон масх (табдил ба ҳайвон ё сурати бадшакл ё берӯҳ) кунем, ки на тавоне дошта бошанд, ки пеш қадам бардоранд ва на ақиб бозмегарданд"},{"SurahNumber":36,"VerseNumber":68,"Text":"Ҳар киро умри дароз диҳем, дар офариниш ӯро дигаргун кунем. Чаро оқилона намеандешанд? Пас, он Зоте, ки чунин қудрат дорад, албатта, қодир аст онҳоро дубора зинда гардонад"},{"SurahNumber":36,"VerseNumber":69,"Text":"Ба ӯ (Муҳаммад саллаллоҳу алайҳи ва саллам) шеър наомӯхтем ва шеър лоиқи ӯ нест. Он, ҷуз Қуръони ошкор чизи дигаре намебошад"},{"SurahNumber":36,"VerseNumber":70,"Text":"Ва то ҳар касро, ки зинда дил бошад бим диҳад ва сухани ҳақ бар кофирон собит шавад"},{"SurahNumber":36,"VerseNumber":71,"Text":"Оё бо нигоҳи ибрат надидаанд, ки бо дастони хеш барои онҳо чорпоёнро аз нестӣ офаридем ва акнун инсонҳо молики онҳо ҳастанд"},{"SurahNumber":36,"VerseNumber":72,"Text":"Ва он чорпоёнро барояшон ром кардем. Бар баъзе аз онҳо савор мешаванд. Ва гӯшти баъзеро мехӯранд"},{"SurahNumber":36,"VerseNumber":73,"Text":"Ва барои он одамҳо дар он чорпоён фоидаҳост ва ошомиданиҳост. Чаро шукр намегӯянд"},{"SurahNumber":36,"VerseNumber":74,"Text":"Ва ба ҷои Аллоҳ ба он умед маъбудоне ихтиёр кардаанд, ки ёрияшон кунанд"},{"SurahNumber":36,"VerseNumber":75,"Text":"Он маъбудҳои дурӯғинро қудрати он нест, ки ба ёриашон бархезанд, вале ин бутпарастон монанди лашкаре ба хидматашон омода ҳастанд"},{"SurahNumber":36,"VerseNumber":76,"Text":"Суханашон туро эй Расул, андӯҳгин насозад. Албатта, Мо ҳар чиро, ки пинҳон медоранд ё ошкор месозанд, медонем"},{"SurahNumber":36,"VerseNumber":77,"Text":"Оё он инсони мункири рӯзи қиёмат надидааст, ки Мо ӯро аз нутфае офаридаем, пас, ӯ ситезаҷӯйи ошкор шудааст"},{"SurahNumber":36,"VerseNumber":78,"Text":"Ва барои Мо масале зад ва офариниши худро фаромӯш карда гуфт: « Чӣ касе ин устухонҳои пӯсидаро дубора зинда мекунад»"},{"SurahNumber":36,"VerseNumber":79,"Text":"Бигӯ барои ӯ: «Зоте онҳоро зинда мекунад, ки дар оғоз онҳоро офаридааст ва Ӯ ба ҳар офаринише доност"},{"SurahNumber":36,"VerseNumber":80,"Text":"Он Аллоҳе, ки аз дарахти сабз бароятон оташ падид овард ва шумо аз он оташ меафрӯзед. Инчунин Аллоҳ қодир аст, ки мурдагонро аз қабрҳояшон зинда берун орад"},{"SurahNumber":36,"VerseNumber":81,"Text":"Оё касе, ки осмонҳову заминро офаридааст, наметавонад монанди онҳоро дубора биёфаринад? Оре, метавонад, ки Ӯ офаринандаи ҳамаи махлуқот аст ва ба ҳар чӣ офарид ва меофарад, доност"},{"SurahNumber":36,"VerseNumber":82,"Text":"Чун бихоҳад чизеро биёфарад, ҳароина, фармонаш ин аст, ки мегӯяд: «Мавҷуд шав!» Пас, мавҷуд мешавад"},{"SurahNumber":36,"VerseNumber":83,"Text":"Пок аст он Аллоҳе, ки малакут (моликияту ҳокимият)-и ҳар чизе ба дасти Ӯст ва ҳама ба сӯи Ӯ барои ҳисобу ҷазо бозгардонда мешавед"},{"SurahNumber":37,"VerseNumber":1,"Text":"Аллоҳ савганд ёд мекунад: Савганд ба он фармштагоне, ки барои ибодаташ саф бастаанд"},{"SurahNumber":37,"VerseNumber":2,"Text":"пас савганд ба он фариштагон, ки абрҳоро ба амри Аллоҳ сахт меронанд"},{"SurahNumber":37,"VerseNumber":3,"Text":"Ва савганд ба он фариштагоне, ки зикри Аллоҳро мехонанд"},{"SurahNumber":37,"VerseNumber":4,"Text":"Ҳароина, эй одамон, маъбуди шумо, Аллоҳи яктост, ки шарик надорад. Пас, Ӯро ибодат ва итоат кунед"},{"SurahNumber":37,"VerseNumber":5,"Text":"Парвардигори осмонҳову замин аст ва ҳар чӣ дар миёни онҳост. Ва Парвардигори машриқҳост"},{"SurahNumber":37,"VerseNumber":6,"Text":"Ҳароина, Мо осмони дунёро оростаем ба зиннати ситорагон"},{"SurahNumber":37,"VerseNumber":7,"Text":"Ва осмонро ба ситорагон аз ҳар шайтони саркаш нигаҳ доштем"},{"SurahNumber":37,"VerseNumber":8,"Text":"То натавонанд шайтонҳо, ки бирасанд ба \"Малау-л-аъло\" (яъне, ба осмонҳо ва ба фариштагоне, ки дар он ҷо мебошанд, то бишнаванд суханеро, ки Аллоҳ ба онҳо ваҳй мекунад). Ва аз ҳар сӯй андохта шаванд бо ситорае (шӯълае)"},{"SurahNumber":37,"VerseNumber":9,"Text":"То шайтонҳо ронда шаванд аз осмон ва барои онҳост дар охират азоби доими аламовар"},{"SurahNumber":37,"VerseNumber":10,"Text":"Магар он шайтон, ки ногаҳон пораи хабареро бирабояд ва он сухане мебошад, ки мешунавад ӯро аз осмон, пас онро ба шайтони поёнӣ медиҳад ва он ба дигаре, ки аз ӯ поёнтар аст, медиҳад ва мумкин аст, ки шӯълае ӯро дарк кунад ва сӯзонад ва мумкин аст, ки ба қазову қадари Аллоҳ шӯъла онро дарк накунаду насӯзонад, пас он каломро шайтоне ба коҳине мерасонад ва дар он сад дурӯғи дигар изофа мекунад"},{"SurahNumber":37,"VerseNumber":11,"Text":"Пас, эй Паёмбар аз кофироне, ки аз нав зинда шуданро инкор мекунанд бипурс, ки офариниши онҳо душвортар аст ё он чи Мо офаридаем. Ҳароина, Мо падарашон Одамро аз гили часпанда офаридаем"},{"SurahNumber":37,"VerseNumber":12,"Text":"Балки ту эй Паёмбар, тааҷҷуб мекунӣ аз дӯруғ бароварданашон ва мункир шуданашон баъсро ва аҷибтар ин аст, ки онҳо туро истеҳзо ва суханҳоятро масхара мекунанд"},{"SurahNumber":37,"VerseNumber":13,"Text":"Ба чун онҳоро хотиррасон карда панд дода шавад он чизеро, ки фаромӯш кардаанд ё ғофил мондаанд, пандро намепазиранд"},{"SurahNumber":37,"VerseNumber":14,"Text":"Ва чун мӯъчизаеро бубинанд, ки далолат ба паёмбарии ту мекунад, онро ба масхара мегиранд"},{"SurahNumber":37,"VerseNumber":15,"Text":"Ва гӯянд: «Ин чизе, ки ту овардаӣ ҷуз ҷодуи ошкоре нест"},{"SurahNumber":37,"VerseNumber":16,"Text":"оё вақте ки мо мурдем ва хоку устухони пӯсида шудем, боз аз нав зинда хоҳем шуд"},{"SurahNumber":37,"VerseNumber":17,"Text":"Оё падарони гузаштаи мо низ зинда хоҳанд шуд"},{"SurahNumber":37,"VerseNumber":18,"Text":"Бигӯ барояшон эй Паёмбар: «Оре, ҳамаи шумо зинда мешавед, дар ҳоле ки хору бечора хоҳед буд!»"},{"SurahNumber":37,"VerseNumber":19,"Text":"Пас албатта, аз нав зинда шудан ба як садои маргбор аст. Пас онҳо бармехезанд аз қабрҳояшон ва мебинанд аҳволи қиёматро"},{"SurahNumber":37,"VerseNumber":20,"Text":"Ва мегӯянд: «Ҳалокӣ бар мо, ин ҳамон рӯзи ҳисоб ва ҷазост!»"},{"SurahNumber":37,"VerseNumber":21,"Text":"Гуфта шавад ба онҳо: Ин ҳамон рӯзи доварӣ аст, ки дар дунё дурӯғаш мепиндоштед"}]}