{"Id":435,"LanguageCodes":["tr","tur"],"Name":"tur-yasarnuriozturk","Author":"Yasar Nuri Ozturk","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":23,"VerseNumber":1,"Text":"Hiç kuşku yok, kurtulmuştur müminler"},{"SurahNumber":23,"VerseNumber":2,"Text":"Namazlarında/dualarında huşû sahipleridir onlar"},{"SurahNumber":23,"VerseNumber":3,"Text":"Boş ve lüzumsuz sözden yüz çevirmişlerdir onlar"},{"SurahNumber":23,"VerseNumber":4,"Text":"Zekâtı vermek için faaliyettedir onlar"},{"SurahNumber":23,"VerseNumber":5,"Text":"Cinsiyet organlarını/ırzlarını koruyanlardır onlar"},{"SurahNumber":23,"VerseNumber":6,"Text":"Eşleri yahut akitleri aracılığıyla sahip bulundukları müstesnadır. Bu durumda kınanmış değillerdir onlar"},{"SurahNumber":23,"VerseNumber":7,"Text":"Kim bundan ötesini isterse, işte onlar, sınırı aşanlardır"},{"SurahNumber":23,"VerseNumber":8,"Text":"O müminler, emanetlerine, ahitlerine saygı duyup sahip çıkanlardır"},{"SurahNumber":23,"VerseNumber":9,"Text":"Namazlarını/dualarını korumaya devam ederler onlar"},{"SurahNumber":23,"VerseNumber":10,"Text":"İşte bunlardır mirasçı olanlar"},{"SurahNumber":23,"VerseNumber":11,"Text":"Ki, Firdevs cennetine mirasçı olurlar, onda sürekli kalırlar"},{"SurahNumber":23,"VerseNumber":12,"Text":"Yemin olsun ki, biz insanı topraktan oluşan bir özden yarattık"},{"SurahNumber":23,"VerseNumber":13,"Text":"Sonra onu çok dayanaklı bir karargâhta bir damlacık yaptık"},{"SurahNumber":23,"VerseNumber":14,"Text":"Sonra o damlacığı bir embriyo halinde yarattık, sonra o embriyoyu bir et parçası halinde yarattık, sonra o et parçasını bir kemik halinde yarattık ve nihayet o kemiğe de bir et giydirdik. Sonra onu bir başka yaratılışta yeniden kurduk. Yaratıcıların en güzeli Allah'ın kudret ve sanatı ne yücedir"},{"SurahNumber":23,"VerseNumber":15,"Text":"Sonra, siz bütün bunların ardından mutlaka öleceksiniz"},{"SurahNumber":23,"VerseNumber":16,"Text":"Sonra, siz kıyamet gününde yeniden diriltileceksiniz"},{"SurahNumber":23,"VerseNumber":17,"Text":"Yemin olsun, biz sizin üstünüzde yedi yol yarattık! Ve biz yaratılıştan/yaratılmışlardan gafil de değiliz"},{"SurahNumber":23,"VerseNumber":18,"Text":"Gökten bir kaderle/belli ölçüde bir su indirdik de onu yeryüzünde durdurduk. Elbette ki biz, onu gidermeye de gücü yetenleriz"},{"SurahNumber":23,"VerseNumber":19,"Text":"Onunla size hurmalardan ve üzümlerden bahçeler yetiştirdik, onlarda sizin için birçok meyveler vardır; onlardan yiyorsunuz"},{"SurahNumber":23,"VerseNumber":20,"Text":"Ve bir ağaç da yetiştirdik ki, Tûr-i Sina'dan çıkar, yağlı olarak biter; yiyenlere katıktır"},{"SurahNumber":23,"VerseNumber":21,"Text":"Davarlarda da sizin için elbette bir ibret vardır! Onların karınlarındakilerden size içiriyoruz. Onlarda sizin için birçok yarar var. Onlardan yiyorsunuz da"},{"SurahNumber":23,"VerseNumber":22,"Text":"Hem onlar üzerinde hem de gemiler üzerinde taşınıyorsunuz"},{"SurahNumber":23,"VerseNumber":23,"Text":"Yemin olsun, Nûh'u toplumuna resul olarak gönderdik de o şöyle dedi: \"Ey toplumum! Allah'a kulluk/ibadet edin! O'ndan başka tanrınız yok sizin. Hâlâ sakınmayacak mısınız"},{"SurahNumber":23,"VerseNumber":24,"Text":"Toplumu içinden inkârcı kodaman grup şöyle dedi: \"Bu adam, sizin gibi bir insandan başka şey değil; size üstünlük taslamak istiyor. Eğer Allah dileseydi, melekler indirirdi. Biz ilk atalarımız arasında böyle bir şey duymadık"},{"SurahNumber":23,"VerseNumber":25,"Text":"Cinnet getirmiş bir adamdan başkası değildir o. Belli bir süreye kadar göz altında tutun onu"},{"SurahNumber":23,"VerseNumber":26,"Text":"Nûh şöyle yakardı: \"Rabbim, beni yalanlamaları karşısında yardım et bana"},{"SurahNumber":23,"VerseNumber":27,"Text":"Bunun üzerine biz, Nûh'a şöyle vahyettik: \"Gözlerimizin önünde ve vahyimize uygun olarak gemiyi yap. Emrimiz gelip tandır kaynayınca, ailenle birlikte her türden iki çifti gemiye sok. İçlerinden, haklarında daha önce hüküm verilmiş olanları dışta bırak. Zulmetmiş olanlar hakkında bana yakarıp durma. Onlar kesinlikle boğulacaklardır"},{"SurahNumber":23,"VerseNumber":28,"Text":"Sen, yanındakilerle birlikte geminin üzerine çıktığında şöyle de: \"Zalimler topluluğundan bizi kurtaran Allah'a hamt olsun"},{"SurahNumber":23,"VerseNumber":29,"Text":"Şunu da söyle: \"Rabbim, beni bereketli bir yere indir! Sen, konuk ağırlayanların en hayırlısısın"},{"SurahNumber":23,"VerseNumber":30,"Text":"Biz onları imtihan ediyor idiysek de bunda elbette ibretler vardır"},{"SurahNumber":23,"VerseNumber":31,"Text":"Sonra onların ardından başka bir nesil oluşturduk"},{"SurahNumber":23,"VerseNumber":32,"Text":"Onlara da içlerinden şu yolda tebliğde bulunan bir resul gönderdik: Allah'a kulluk/ibadet edin. O'ndan başka tanrınız yok sizin. Hâlâ ürpermiyor musunuz"},{"SurahNumber":23,"VerseNumber":33,"Text":"Toplumunun, dünya hayatında servet ve refaha ulaştırdığımız halde inkâra sapıp âhiretteki buluşmayı yalanlayan kodaman takımı şöyle dedi: \"Bu adam, sadece sizin gibi bir insan; yemekte olduğunuzdan yiyor, içmekte olduğunuzdan içiyor"},{"SurahNumber":23,"VerseNumber":34,"Text":"Kendiniz gibi bir insana itaat ederseniz, o takdirde mutlaka hüsrana uğrayanlar olursunuz"},{"SurahNumber":23,"VerseNumber":35,"Text":"Size, ölüp toprak ve kemik haline geldikten sonra tekrar meydana çıkarılacağınızı mı vaat ediyor"}]}