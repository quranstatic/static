{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":5,"VerseNumber":51,"Text":"Vy, kteří věříte! Neberte si židy a křesťany jako přátele, neboť oni jsou si přáteli jedni druhým. Kdokoliv z vás se s nimi přátelí, ten stane se jedním z nich a Bůh věru nepovede lid nespravedlivý"},{"SurahNumber":5,"VerseNumber":52,"Text":"A vidíš ty, v jejichž srdcích je choroba, horlivě mezi nimi obcházet a říkat: \"Bojíme se, aby nás nepostihl obrat osudu!\" Však možná, že Bůh přinese úspěch anebo nějaké Své rozhodnutí, takže tito lidé začnou litovat toho, co skrývali ve svých duších"},{"SurahNumber":5,"VerseNumber":53,"Text":"a řeknou ti, kdož uvěřili: \"Což nejsou to tíž, kteří přísahali při Bohu slavnostními přísahami, nejsou doopravdy s námi?\" Marné budou jejich skutky a stanou se z nich ti, kdož ztrátu utrpí"},{"SurahNumber":5,"VerseNumber":54,"Text":"Vy, kteří věříte! Kdo z vás se odřekne náboženství svého... A Bůh přivede lidi, které bude milovat a kteří budou milovat Jeho a kteří budou pokorní vůči věřícím a přísní vůči nevěřícím, budou bojovat na cestě Boží a nebudou se bát výčitek nikoho. A toto je laskavost Boží a On ji uštědřuje, komu chce, a Bůh je velkorysý, vševědoucí"},{"SurahNumber":5,"VerseNumber":55,"Text":"Vaším přítelem je jedině Bůh a Jeho posel a ti, kdož věří, dodržují modlitbu, dávají almužnu a sklánějí se"},{"SurahNumber":5,"VerseNumber":56,"Text":"A kdo si bere za přátele Boha a Jeho posla a věřící, ten patří ke straně Boží - a tito zvítězí"},{"SurahNumber":5,"VerseNumber":57,"Text":"Vy, kteří věříte! Neberte si za přátele ty, kterým je vaše náboženství pro posměch a pro zábavu, ať jsou již z těch, jimž dostalo se Písma před vámi, či ať jsou z nevěřících. A bojte se Boha, jste-li věřící"},{"SurahNumber":5,"VerseNumber":58,"Text":"A když voláte k modlitbě, tropí si z toho posměšky a je jim to pro zábavu - a je to proto, že je to lid, jenž ničemu nerozumí"},{"SurahNumber":5,"VerseNumber":59,"Text":"Rci: \"Vlastníci Písma! Nenávidíte nás snad jedině proto, že jsme uvěřili v Boha a v to, co bylo sesláno nám, a v to, co bylo sesláno dříve? Však většina z vás jsou hanebníci"},{"SurahNumber":5,"VerseNumber":60,"Text":"Rci: \"Mám vám oznámit něco horšího než odplatu, která je u Boha? Ti, které Bůh proklel a na něž se rozhněval a z nichž učinil opice a vepře, a ti, kteří uctívají Tághúta - ti jsou v nejhorším postavení a nejdále zbloudili z cesty rovné"},{"SurahNumber":5,"VerseNumber":61,"Text":"Když k vám přišli, řekli: \"Uvěřili jsme!\" Avšak v nevěrectví přišli a s nevěrectvím odešli a Bůh nejlépe zná, co skrývali"},{"SurahNumber":5,"VerseNumber":62,"Text":"A vidíš mnohé z nich, jak pospíchají k hříchu, k nespravedlnosti a k pohlcování toho, čeho neprávem nabyli. Jak hnusné je to, co dělají"},{"SurahNumber":5,"VerseNumber":63,"Text":"Proč jim nezabrání rabíni a učenci, aby nevedli hříšné řeči a nepohlcovali neprávem nabyté? Jak hnusné je to, co provádějí"},{"SurahNumber":5,"VerseNumber":64,"Text":"A říkají židé: \"Boží ruka je spoutána okovy!\" Nechť jsou jejich ruce spoutány okovy a nechť jsou prokleti za to, co říkají! Nikoliv, obě Jeho ruce jsou rozevřeny a On uštědřuje, jak chce. To, co ti bylo sesláno od Pána tvého, v mnohých z nich jen rozmnožuje vzpurnost a nevěrectví. A uvrhli jsme mezi ně nepřátelství a nenávist až do dne zmrtvýchvstání. A kdykoliv zažehnou oheň války, Bůh jej uhasí; a usilují šířit po zemi pohoršení, avšak Bůh nemiluje ty, kdož pohoršení šíří"},{"SurahNumber":5,"VerseNumber":65,"Text":"Kdyby vlastníci Písma uvěřili a báli se Boha, věru bychom jim vymazali jejich špatné skutky a zajisté bychom je uvedli do zahrad rozkoší"},{"SurahNumber":5,"VerseNumber":66,"Text":"a kdyby dodržovali Tóru a evangelium a to, co sesláno jim bylo od Pána jejich, věru by mohli požívat z toho, co je nad nimi i co je pod nimi. Mezi nimi je obec, jež kráčí středem, avšak jak hnusné je to, co většina z nich provádí"}]}