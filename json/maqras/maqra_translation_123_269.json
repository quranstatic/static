{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":19,"VerseNumber":22,"Text":"Dus werd zij zwanger van hem en trok zich met hem terug naar een afgelegen plaats"},{"SurahNumber":19,"VerseNumber":23,"Text":"Toen maakten de weeën dat zij naar de stam van de palm ging. Zij zei: \"Ach was ik maar eerder gestorven en was ik maar volstrekt in vergetelheid geraakt"},{"SurahNumber":19,"VerseNumber":24,"Text":"Maar hij riep haar van onder haar vandaan: \"Wees niet bedroefd, jouw Heer heeft onder jou een beekje geplaatst"},{"SurahNumber":19,"VerseNumber":25,"Text":"En schud de stam van de palm naar je toe dan zal zij verse rijpe dadels op je laten vallen"},{"SurahNumber":19,"VerseNumber":26,"Text":"Eet en drink dan en wees goedsmoeds en als jij iemand van de mensen ziet zeg dan: 'Ik heb aan de Erbarmer de gelofte gedaan mij te onthouden en dus zal ik vandaag met geen mens spreken"},{"SurahNumber":19,"VerseNumber":27,"Text":"Toen kwam zij met hem bij haar mensen, terwijl zij hem droeg. Zij zeiden: \"O Marjam jij hebt echt iets ongehoords begaan"},{"SurahNumber":19,"VerseNumber":28,"Text":"Zuster van Haroen, jouw vader was geen slechte man en jouw moeder was geen onkuise vrouw"},{"SurahNumber":19,"VerseNumber":29,"Text":"Maar zij wees naar hem. Zij zeiden: \"Hoe kunnen wij spreken met iemand die nog een kind in de wieg is"},{"SurahNumber":19,"VerseNumber":30,"Text":"Hij zei: \"Ik ben Gods dienaar; Hij heeft mij het boek gegeven en mij tot profeet gemaakt"},{"SurahNumber":19,"VerseNumber":31,"Text":"En Hij heeft mij gezegend gemaakt waar ik ook ben en Hij heeft mij de salaat en de zakaat opgelegd zolang ik leef"},{"SurahNumber":19,"VerseNumber":32,"Text":"en ook om plichtsgetrouw te zijn jegens mijn moeder en Hij heeft mij niet tot een ellendige geweldenaar gemaakt"},{"SurahNumber":19,"VerseNumber":33,"Text":"En vrede zij met mij op de dag dat ik geboren werd, op de dag dat ik sterf en op de dag dat ik weer tot leven word opgewekt"},{"SurahNumber":19,"VerseNumber":34,"Text":"Dat is Tsa, de zoon van Marjam, het woord van de waarheid waaraan zij twijfelen"},{"SurahNumber":19,"VerseNumber":35,"Text":"God is niet zo dat Hij zich een kind neemt. Geprezen zij Hij! Wanneer Hij iets beslist dan zegt Hij er slechts tegen: \"Wees!\" en het is"},{"SurahNumber":19,"VerseNumber":36,"Text":"God is mijn Heer en jullie Heer; dient Hem dus. Dit is een juiste weg"},{"SurahNumber":19,"VerseNumber":37,"Text":"Maar de partijen waren het onderling oneens. Wee dus hen die ongelovig zijn want zij zullen van een geweldige dag getuige zijn"},{"SurahNumber":19,"VerseNumber":38,"Text":"Wat zullen zij scherphorend en scherpziend zijn op de dag dat zij tot Ons komen! Maar de onrechtplegers verkeren vandaag in duidelijke dwaling"},{"SurahNumber":19,"VerseNumber":39,"Text":"En waarschuw hen voor de dag van wroeging wanneer de beslissing is gevallen, terwijl zij in onoplettendheid verkeren en niet geloven"},{"SurahNumber":19,"VerseNumber":40,"Text":"Wij zullen de aarde beërven en wie erop zijn en tot Ons zullen zij teruggebracht worden"},{"SurahNumber":19,"VerseNumber":41,"Text":"En vermeld in het boek Ibrahiem. Hij was een oprecht mens en een profeet"},{"SurahNumber":19,"VerseNumber":42,"Text":"Toen hij tot zijn vader zei: \"O mijn vader, waarom dien jij wat niet kan horen, niet kan zien en wat jou niets baat"},{"SurahNumber":19,"VerseNumber":43,"Text":"O mijn vader, tot mij is kennis gekomen die tot jou niet gekomen is. Volg mij dus, dan zal ik jou op een effen weg leiden"},{"SurahNumber":19,"VerseNumber":44,"Text":"O mijn vader, dien de satan niet. De satan is weerspannig tegen de Erbarmer"},{"SurahNumber":19,"VerseNumber":45,"Text":"O mijn vader, ik ben bang dat een straf van de Erbarmer jou zal treffen en dat jij dan een volgeling van de satan wordt"},{"SurahNumber":19,"VerseNumber":46,"Text":"Deze zei: \"Wil jij je van mijn goden afkeren, Ibrahiem? Als jij niet ophoudt, zal ik je stenigen; ga een lange tijd bij mij weg"},{"SurahNumber":19,"VerseNumber":47,"Text":"Hij zei: \"Vrede zij met je. Ik zal mijn Heer voor jou om vergeving vragen; Hij is voor mij welwillend"},{"SurahNumber":19,"VerseNumber":48,"Text":"Ik ga mij van jullie afscheiden en ook van wat jullie in plaats van God aanroepen. Ik roep mijn Heer aan, misschien dat ik bij het aanroepen van mijn Heer niet ongelukkig ben"},{"SurahNumber":19,"VerseNumber":49,"Text":"En toen hij zich van hen afscheidde en van wat zij in plaats van God dienden schonken Wij hem Ishaak en Ja'koeb en allen maakten Wij tot profeten"},{"SurahNumber":19,"VerseNumber":50,"Text":"En Wij schonken hun iets van Onze barmhartigheid en Wij verschaften hun een betrouwbare, hoogstaande reputatie"},{"SurahNumber":19,"VerseNumber":51,"Text":"En vermeld in het boek Moesa. Hij was uitverkoren en hij was een gezant en een profeet"},{"SurahNumber":19,"VerseNumber":52,"Text":"En Wij riepen hem van de rechterkant van de berg en brachten hem dichterbij voor een vertrouwelijk gesprek"},{"SurahNumber":19,"VerseNumber":53,"Text":"En Wij schonken hem uit Onze barmhartigheid zijn broeder Haroen als profeet"},{"SurahNumber":19,"VerseNumber":54,"Text":"En vermeld in het boek Isma'iel. Hij hield zich aan zijn toezegging en hij was een gezant en een profeet"},{"SurahNumber":19,"VerseNumber":55,"Text":"En hij legde zijn mensen de salaat en de zakaat op en hij had bij zijn Heer welgevallen gevonden"},{"SurahNumber":19,"VerseNumber":56,"Text":"En vermeld in het boek Idries. Hij was een oprecht mens en een profeet"},{"SurahNumber":19,"VerseNumber":57,"Text":"En Wij hebben hem naar een hoge plaats verheven"},{"SurahNumber":19,"VerseNumber":58,"Text":"Zij zijn het aan wie God onder de profeten genade geschonken heeft, uit de nakomelingen van Adam, uit hen die Wij met Noeh gedragen hebben, uit de nakomelingen van Ibrahiem en Isra?iel en uit hen die Wij op het goede pad gebracht en uitgekozen hebben. Wanneer de tekenen van de Erbarmer aan hen worden voorgelezen vallen zij eerbiedig buigend neer en huilen"}]}