{"Id":250,"LanguageCodes":["ml","mal"],"Name":"mal-muhammadkarakun","Author":"Muhammad Karakunnu And Vanidas Elayavoor","Language":"Malayalam","Description":"Malayalam","Direction":"ltr","Source":"http://tanzil.net","Translations":[{"SurahNumber":90,"VerseNumber":1,"Text":"അങ്ങനെയല്ല; ഈ മക്കാനഗരം സാക്ഷി"},{"SurahNumber":90,"VerseNumber":2,"Text":"നീ ഈ നഗരത്തില്‍ താമസിക്കുന്നവനല്ലോ"},{"SurahNumber":90,"VerseNumber":3,"Text":"ജനയിതാവും അവന്‍ ജന്മമേകിയതും സാക്ഷി"},{"SurahNumber":90,"VerseNumber":4,"Text":"നിശ്ചയം; നാം മനുഷ്യനെ സൃഷ്ടിച്ചത് ക്ളേശമനുഭവിക്കുന്നവനായാണ്"},{"SurahNumber":90,"VerseNumber":5,"Text":"തന്നെ പിടികൂടാനാര്‍ക്കും കഴിയില്ലെന്നാണോ അവന്‍ കരുതുന്നത്"},{"SurahNumber":90,"VerseNumber":6,"Text":"അവന്‍ അവകാശപ്പെട്ടു; താന്‍ ധാരാളം ധനം തുലച്ചെന്ന്"},{"SurahNumber":90,"VerseNumber":7,"Text":"അവന്‍ കരുതുന്നുവോ; അവനെ ആരും കാണുന്നില്ലെന്ന്"},{"SurahNumber":90,"VerseNumber":8,"Text":"അവനു നാം കണ്ണിണകള്‍ നല്‍കിയില്ലേ"},{"SurahNumber":90,"VerseNumber":9,"Text":"നാവും ചുണ്ടിണകളും"},{"SurahNumber":90,"VerseNumber":10,"Text":"തെളിഞ്ഞ രണ്ടു വഴികള്‍ നാമവന് കാണിച്ചുകൊടുത്തില്ലേ"},{"SurahNumber":90,"VerseNumber":11,"Text":"എന്നിട്ടും അവന്‍ മലമ്പാത താണ്ടിക്കടന്നില്ല"},{"SurahNumber":90,"VerseNumber":12,"Text":"മലമ്പാത എന്തെന്ന് നിനക്കെന്തറിയാം"},{"SurahNumber":90,"VerseNumber":13,"Text":"അത് അടിമയുടെ മോചനമാണ്"},{"SurahNumber":90,"VerseNumber":14,"Text":"അല്ലെങ്കില്‍ കൊടും വറുതി നാളിലെ അന്നദാനം"},{"SurahNumber":90,"VerseNumber":15,"Text":"അടുത്ത ബന്ധുവായ അനാഥയ്ക്ക്"},{"SurahNumber":90,"VerseNumber":16,"Text":"അല്ലെങ്കില്‍ പട്ടിണിക്കാരനായ മണ്ണുപുരണ്ട അഗതിക്ക്"},{"SurahNumber":90,"VerseNumber":17,"Text":"പിന്നെ സത്യവിശ്വാസം സ്വീകരിക്കുകയും ക്ഷമയും കാരുണ്യവും പരസ്പരം ഉപദേശിക്കുകയും ചെയ്തവരില്‍ ഉള്‍പ്പെടലുമാണ്"},{"SurahNumber":90,"VerseNumber":18,"Text":"അവര്‍ തന്നെയാണ് വലതു പക്ഷക്കാര്‍"},{"SurahNumber":90,"VerseNumber":19,"Text":"നമ്മുടെ സൂക്തങ്ങളെ തള്ളിപ്പറഞ്ഞവരോ, അവര്‍ ഇടതുപക്ഷക്കാരും"},{"SurahNumber":90,"VerseNumber":20,"Text":"അവര്‍ക്കുമേല്‍ മൂടപ്പെട്ട നരകമുണ്ട്"},{"SurahNumber":91,"VerseNumber":1,"Text":"സൂര്യനും അതിന്റെ ശോഭയും സാക്ഷി"},{"SurahNumber":91,"VerseNumber":2,"Text":"ചന്ദ്രന്‍ സാക്ഷി, അത് സൂര്യനെ പിന്തുടരുമ്പോള്‍"},{"SurahNumber":91,"VerseNumber":3,"Text":"പകല്‍ സാക്ഷി, അത് സൂര്യനെ തെളിയിച്ചുകാണിക്കുമ്പോള്‍"},{"SurahNumber":91,"VerseNumber":4,"Text":"രാവു സാക്ഷി, അത് സൂര്യനെ മൂടുമ്പോള്‍"},{"SurahNumber":91,"VerseNumber":5,"Text":"ആകാശവും അതിനെ നിര്‍മിച്ചു നിര്‍ത്തിയതും സാക്ഷി"},{"SurahNumber":91,"VerseNumber":6,"Text":"ഭൂമിയും അതിനെ പരത്തിയതും സാക്ഷി"},{"SurahNumber":91,"VerseNumber":7,"Text":"ആത്മാവും അതിനെ ക്രമപ്പെടുത്തിയതും സാക്ഷി"},{"SurahNumber":91,"VerseNumber":8,"Text":"അങ്ങനെ അതിന് ധര്‍മത്തെയും അധര്‍മത്തെയും സംബന്ധിച്ച ബോധം നല്‍കിയതും"},{"SurahNumber":91,"VerseNumber":9,"Text":"തീര്‍ച്ചയായും അത്മാവിനെ സംസ്കരിച്ചവന്‍ വിജയിച്ചു"},{"SurahNumber":91,"VerseNumber":10,"Text":"അതിനെ മലിനമാക്കിയവന്‍ പരാജയപ്പെട്ടു"},{"SurahNumber":91,"VerseNumber":11,"Text":"ഥമൂദ് ഗോത്രം ധിക്കാരം കാരണം സത്യത്തെ തള്ളിക്കളഞ്ഞു"},{"SurahNumber":91,"VerseNumber":12,"Text":"അവരിലെ പരമ ദുഷ്ടന്‍ ഇറങ്ങിത്തിരിച്ചപ്പോള്‍"},{"SurahNumber":91,"VerseNumber":13,"Text":"ദൈവദൂതന്‍ അവരോട് പറഞ്ഞു: “ഇത് അല്ലാഹുവിന്റെ ഒട്ടകം. അതിന്റെ ജലപാനം 1 തടയാതിരിക്കുക.”"},{"SurahNumber":91,"VerseNumber":14,"Text":"അവരദ്ദേഹത്തെ ധിക്കരിച്ചു. ഒട്ടകത്തെ അറുത്തു. അവരുടെ പാപം കാരണം അവരുടെ നാഥന്‍ അവരെ ഒന്നടങ്കം നശിപ്പിച്ചു. ശിക്ഷ അവര്‍ക്കെല്ലാം ഒരുപോലെ നല്കുകയും ചെയ്തു"},{"SurahNumber":91,"VerseNumber":15,"Text":"ഈ നടപടിയുടെ പരിണതി അവനൊട്ടും ഭയപ്പെടുന്നില്ല"},{"SurahNumber":92,"VerseNumber":1,"Text":"രാത്രി സാക്ഷി, അത് പ്രപഞ്ചത്തെ മൂടുമ്പോള്‍"},{"SurahNumber":92,"VerseNumber":2,"Text":"പകല്‍ സാക്ഷി, അത് തെളിയുമ്പോള്‍"},{"SurahNumber":92,"VerseNumber":3,"Text":"ആണിനെയും പെണ്ണിനെയും സൃഷ്ടിച്ചതു സാക്ഷി"},{"SurahNumber":92,"VerseNumber":4,"Text":"തീര്‍ച്ചയായും നിങ്ങളുടെ പ്രവര്‍ത്തനം പലവിധമാണ്"},{"SurahNumber":92,"VerseNumber":5,"Text":"അതിനാല്‍ ആര്‍ ദാനം നല്‍കുകയും ഭക്തനാവുകയും"},{"SurahNumber":92,"VerseNumber":6,"Text":"അത്യുത്തമമായതിനെ സത്യപ്പെടുത്തുകയും ചെയ്യുന്നുവോ"},{"SurahNumber":92,"VerseNumber":7,"Text":"അവനു നാം ഏറ്റം എളുപ്പമായതിലേക്ക് വഴിയൊരുക്കിക്കൊടുക്കും"},{"SurahNumber":92,"VerseNumber":8,"Text":"എന്നാല്‍ ആര്‍ പിശുക്കുകാണിക്കുകയും സ്വയം പൂര്‍ണതനടിക്കുകയും"},{"SurahNumber":92,"VerseNumber":9,"Text":"അത്യുത്തമമായതിനെ തള്ളിപ്പറയുകയും ചെയ്യുന്നുവോ"},{"SurahNumber":92,"VerseNumber":10,"Text":"അവനെ നാം ഏറ്റം ക്ളേശകരമായതില്‍ കൊണ്ടെത്തിക്കും"},{"SurahNumber":92,"VerseNumber":11,"Text":"അവന്‍ നാശത്തിനിരയാകുമ്പോള്‍ അവന്റെ ധനം അവന്ന് ഉപകരിക്കുകയില്ല"},{"SurahNumber":92,"VerseNumber":12,"Text":"സംശയമില്ല; നാമാണ് നേര്‍വഴി കാണിച്ചു തരേണ്ടത്"},{"SurahNumber":92,"VerseNumber":13,"Text":"തീര്‍ച്ചയായും നമ്മുക്കുള്ളതാണ് പരലോകവും ഈ ലോകവും"},{"SurahNumber":92,"VerseNumber":14,"Text":"അതിനാല്‍ കത്തിയെരിയും നരകത്തീയിനെക്കുറിച്ച് ഞാന്‍ നിങ്ങള്‍ക്ക് മുന്നറിയിപ്പ് നല്‍കിയിരിക്കുന്നു"},{"SurahNumber":92,"VerseNumber":15,"Text":"പരമ നിര്‍ഭാഗ്യവാനല്ലാതെ അതില്‍ പ്രവേശിക്കുകയില്ല"},{"SurahNumber":92,"VerseNumber":16,"Text":"സത്യത്തെ തള്ളിക്കളഞ്ഞവനും അതില്‍നിന്ന് പിന്മാറിയവനുമാണവന്‍"},{"SurahNumber":92,"VerseNumber":17,"Text":"പരമഭക്തന്‍ അതില്‍നിന്ന് അകറ്റപ്പെടും"},{"SurahNumber":92,"VerseNumber":18,"Text":"ധനം വ്യയം ചെയ്ത് വിശുദ്ധി വരിക്കുന്നവനാണവന്‍"},{"SurahNumber":92,"VerseNumber":19,"Text":"പ്രത്യുപകാരം നല്‍കപ്പെടേണ്ട ഒരൌദാര്യവും അവന്റെ വശം ആര്‍ക്കുമില്ല"},{"SurahNumber":92,"VerseNumber":20,"Text":"അത്യുന്നതനായ തന്റെ നാഥന്റെ പ്രീതിയെ സംബന്ധിച്ച പ്രതീക്ഷയല്ലാതെ"},{"SurahNumber":92,"VerseNumber":21,"Text":"വഴിയെ അയാള്‍ സംതൃപ്തനാകും; തീര്‍ച്ച"},{"SurahNumber":93,"VerseNumber":1,"Text":"പകലിന്റെ ആദ്യപാതി സാക്ഷി"},{"SurahNumber":93,"VerseNumber":2,"Text":"രാവു സാക്ഷി; അത് പ്രശാന്തമായാല്‍"},{"SurahNumber":93,"VerseNumber":3,"Text":"നിന്റെ നാഥന്‍ നിന്നെ വെടിഞ്ഞിട്ടില്ല. വെറുത്തിട്ടുമില്ല"},{"SurahNumber":93,"VerseNumber":4,"Text":"തീര്‍ച്ചയായും വരാനുള്ളതാണ് വന്നെത്തിയതിനെക്കാള്‍ നിനക്കുത്തമം"},{"SurahNumber":93,"VerseNumber":5,"Text":"വൈകാതെ തന്നെ നിന്റെ നാഥന്‍ നിനക്കു നല്‍കും; അപ്പോള്‍ നീ സംതൃപ്തനാകും"},{"SurahNumber":93,"VerseNumber":6,"Text":"നിന്നെ അനാഥനായി കണ്ടപ്പോള്‍ അവന്‍ നിനക്ക് അഭയമേകിയില്ലേ"},{"SurahNumber":93,"VerseNumber":7,"Text":"നിന്നെ വഴിയറിയാത്തവനായി കണ്ടപ്പോള്‍ അവന്‍ നിന്നെ നേര്‍വഴിയിലാക്കിയില്ലേ"},{"SurahNumber":93,"VerseNumber":8,"Text":"നിന്നെ ദരിദ്രനായി കണ്ടപ്പോള്‍ അവന്‍ നിന്നെ സമ്പന്നനാക്കിയില്ലേ"},{"SurahNumber":93,"VerseNumber":9,"Text":"അതിനാല്‍ അനാഥയോട് നീ കാഠിന്യം കാട്ടരുത്"},{"SurahNumber":93,"VerseNumber":10,"Text":"ചോദിച്ചു വരുന്നവനെ വിരട്ടിയോട്ടരുത്"},{"SurahNumber":93,"VerseNumber":11,"Text":"നിന്റെ നാഥന്റെ അനുഗ്രഹത്തെ കീര്‍ത്തിച്ചുകൊള്ളുക"}]}