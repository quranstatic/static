{"Id":379,"LanguageCodes":["tr","tur"],"Name":"tur-abdulbakigolpin","Author":"Abdulbaki Golpinarli","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":8,"VerseNumber":1,"Text":"Sana harp ganimetlerinin hükmünü sorarlar. De ki: Ganimetler, Allah'ın ve Peygamberindir. Artık Allah'tan sakının ve aranızı ıslah edin ve inanmışsanız Allah'a ve Peygamberine itaat edin"},{"SurahNumber":8,"VerseNumber":2,"Text":"İnananlar, ancak onlardır ki Allah anılınca yürekleri titrer, onlara ayetleri okununca da inançlarını arttırır ve Rablerine dayanırlar"},{"SurahNumber":8,"VerseNumber":3,"Text":"Onlardır ki namaz kılarlar ve rızıklandırdığımız şeylerin bir kısmını harcarlar"},{"SurahNumber":8,"VerseNumber":4,"Text":"Onlardır gerçek inananlar, onlarındır Rableri katında dereceler, yarlıganma ve daimi, bitmeztükenmez rızık"},{"SurahNumber":8,"VerseNumber":5,"Text":"Nasıl ki Rabbin, seni hak uğruna evinden çıkarmıştı ve şüphe yok ki inananların bir kısmı bundan hoşlanmamıştı"},{"SurahNumber":8,"VerseNumber":6,"Text":"Gerçek, apaçık meydana çıktıktan sonra bile bu hususta, gözleri bakabaka ölüme sürükleniyorlarmış gibi seninle çekişmeye kalkışıyorlardı"},{"SurahNumber":8,"VerseNumber":7,"Text":"Hani Allah, o iki bölükten birinin muhakkak sizin olacağını vaad ediyordu da siz, silahı bulunmayanların, elinize düşmesini istiyordunuz. Halbuki Allah, sözleriyle, gerçeği yerine getirmek ve kafirlerin kökünü kesmek istiyordu"},{"SurahNumber":8,"VerseNumber":8,"Text":"Böylece de suçlular istemese de gerçeği gerçek olarak izhar etmeyi ve batılın boşluğunu bildirmeyi murad etmekteydi"},{"SurahNumber":8,"VerseNumber":9,"Text":"Hani, siz, Rabbinizden imdat istemiştiniz de Rabbiniz, şüphe yok ki ben, birbiri ardınca binlerce melekle size yardım edeceğim diye duanızı kabul etmişti"},{"SurahNumber":8,"VerseNumber":10,"Text":"Ve Allah, bunu ancak bir müjde olarak ve kalpleriniz yatışsın diye yapmıştı. Yardım, ancak Allah'tandır. Şüphe yok ki Allah, üstündür, hüküm ve hikmet sahibidir"},{"SurahNumber":8,"VerseNumber":11,"Text":"Hani bir emniyet vermek için sizi hafif bir uykuya daldırmıştı ve sizi arıtmak, sizden Şeytan'ın pisliğini gidermek, yüreklerinizi sağlamlaştırmak ve ayaklarınızı pekiştirip metanetinizi arttırmak için de gökten bir yağmur yağdırmıştı"},{"SurahNumber":8,"VerseNumber":12,"Text":"Hani Rabbin, şüphe yok ki ben, sizinleyim, inananları sebat ettirin, kafirlerin yüreklerine korku salacağım, hadi vurun boyunlarını, vurun onların ellerine, ayaklarına diye meleklere vahyetmedeydi"},{"SurahNumber":8,"VerseNumber":13,"Text":"Bu da onların, Allah'a ve Peygamberine karşı gelmelerindendi ve kim, Allah'a ve Peygamberine karşı gelirse bilsin ki Allah'ın cezası, şüphe yok ki pek çetindir"},{"SurahNumber":8,"VerseNumber":14,"Text":"İşte tadın şimdi bunu ve şüphe yok ki kafirler için bir de ateşle azap var"},{"SurahNumber":8,"VerseNumber":15,"Text":"Ey inananlar, savaşmak üzere kafirlerle karşılaştınız mı onlara arkanızı dönmeyin"},{"SurahNumber":8,"VerseNumber":16,"Text":"Ve kim, tekrar savaşmak için bir tarafa çekilmek, yahut bir bölüğe ulaşmak niyetinde olmadan öyle bir günde onlara arka çevirir, dönerse muhakkak Allah'ın gazabına uğrayacaktır, yurdu cehennemdir ve orası, dönüp varılacak ne kötü bir yerdir"},{"SurahNumber":8,"VerseNumber":17,"Text":"Onları siz öldürmediniz, fakat Allah öldürdü ve attığın zaman sen atmadın, fakat Allah attı ve böylece de kendi katından, inananlara güzel bir nimet vermek, onları denemek istedi. Şüphe yok ki Allah her şeyi duyar, bilir"},{"SurahNumber":8,"VerseNumber":18,"Text":"Böyledir bu ve şüphe yok ki Allah, kafirlerin düzenlerini gevşetir"},{"SurahNumber":8,"VerseNumber":19,"Text":"Fetih istiyordunuz ya, işte size fetih. Vazgeçerseniz daha hayırlı olur size, fakat savaşa dönerseniz biz de döneriz ve topluluğunuz çok bile olsa hiçbir işinize yaramaz sizin ve şüphe yok ki Allah, inananlarla beraberdir"},{"SurahNumber":8,"VerseNumber":20,"Text":"Ey inananlar, Allah'a ve Peygamberine itaat edin, Kur'an'ı dinlediğiniz halde ondan yüz çevirmeyin"},{"SurahNumber":8,"VerseNumber":21,"Text":"Ve işittik dedikleri halde duyup kabul etmeyenlere benzemeyin"}]}