{"Id":1,"LanguageCodes":["aa","aar"],"Name":"aar-sheikhmahmoudab","Author":"Sheikh Mahmoud Abdel Qader Hamz And Group Of Scholars","Language":"Afar","Description":"Afar","Direction":"ltr","Source":"https://qurancomplex.gov.sa/","Translations":[{"SurahNumber":76,"VerseNumber":19,"Text":"Kaadu jannatti urruy elle yanin caalatal elle waara keenit meekita, ken table waqdi luuluy fixiixiseeni ken takka le"},{"SurahNumber":76,"VerseNumber":20,"Text":"Kaadu jannatak faxe ikkeey wagittay, tokkel niqmatay weeloysoonu duude waanaa kee kaxxa Reeda table"},{"SurahNumber":76,"VerseNumber":21,"Text":"Anxaxin saray xabcin cariirik yanii kee gibdi cariirik yan sari ken xagaral yaniih, qado lakqok tan gabâ biriitat (cagooluk) billiiman, kaadu ken Rabbi yaaqubeenimiy saytuniy taahirik tanik ken yafqe"},{"SurahNumber":76,"VerseNumber":22,"Text":"Diggah ta galtó sin meqe taamoomih galto kinniih, sin taamoomi addunyal yalli raabiteeh yikcineh yan taamak sugte keenik iyyan"},{"SurahNumber":76,"VerseNumber":23,"Text":"Diggah Nabiyow Qhuraan oobisiyyah nanu ninnih kol oobisne"},{"SurahNumber":76,"VerseNumber":24,"Text":"Nabiyow Ku Rabbih meklal isbiraay, korosuk dambit kaxaxah yan marih yab moggolinaay hinnay koroosannuu kee maxqawitit caddok tatreh yan marih yab moggolin"},{"SurahNumber":76,"VerseNumber":25,"Text":"Kaadu ku Rabbih migaq Carraay, saaku xag"},{"SurahNumber":76,"VerseNumber":26,"Text":"Kaadu barak tut kaah kummaataay, barak xer waktit salat kaah ab"},{"SurahNumber":76,"VerseNumber":27,"Text":"Diggah tama mari (koros kinnuk) sissik tiya (addunya kinnuk) kicnoonuuh, qilsi ayroy ellecabol ken qambalta cabaanah (Qhiyaamah ayró kinnuk)"},{"SurahNumber":76,"VerseNumber":28,"Text":"Nanu ken ginneeh gino keenik karriqqi hayne, kaadu nanu bayisnam fannek, bayissi ken hayneh ken innah yan maray kayrih keenik yayse ciggiilisiyyah ciggiilisenno"},{"SurahNumber":76,"VerseNumber":29,"Text":"Diggah tama suurá seehadah kassiisi, toysa isi nafsih maqaané faxe num, isi Rabbih gita yabbixe, iimaan kee meqe taamál"},{"SurahNumber":76,"VerseNumber":30,"Text":"Isin caagiidak hebeltô caagidiy faxxaana manton, Yalli faxeh akķke waytek, diggah Yalli isi ginô caaloota yaaxigi, abba haamal naggaar kinni"},{"SurahNumber":76,"VerseNumber":31,"Text":"Yalli isi naqoosak isih faxe mara isi Racmat (jannat kinnuk) culsa, kaadu daalimiinih (koros kinnuk) akeeral qansarissa digaalá massoyse"},{"SurahNumber":77,"VerseNumber":1,"Text":"Yalli ittâ lakleh itta kataata caacayal xiibite"},{"SurahNumber":77,"VerseNumber":2,"Text":"Edde luk gibdi caacayay hawwug iyyal xiibite"},{"SurahNumber":77,"VerseNumber":3,"Text":"Kaadu yalli malaykay qubulta usuk faxa ikke beytay fixiixisiyyah kaa fixiixissal xiibite"},{"SurahNumber":77,"VerseNumber":4,"Text":"Edde luk yalli malaykay cakkii kee deedalaay, calaalii kee caraamu ittak baxissam kay xaquk luk obtal xiibite"},{"SurahNumber":77,"VerseNumber":5,"Text":"Edde luk malaykay wacyi Yallih ambiyaa kee farmoytiitil oobissal xiibite"},{"SurahNumber":77,"VerseNumber":6,"Text":"Seehada Yallal malkit geewaytuh hinnay meesisso keenih yakkuh Yallih digaalák"},{"SurahNumber":77,"VerseNumber":7,"Text":"Cagalah Qhiyaamâ caagidik isin elle xagnisinteenim akkelem Raqmali"},{"SurahNumber":77,"VerseNumber":8,"Text":"Tokkel Cutuk duugumaah diifi kak gexa waqdi"},{"SurahNumber":77,"VerseNumber":9,"Text":"Kaadu qaran qanxixaah, fakkiima waqdi"},{"SurahNumber":77,"VerseNumber":10,"Text":"Kaadu qaleelá riira (bula) takke waqdi"},{"SurahNumber":77,"VerseNumber":11,"Text":"Kaadu Yallih farmoytit kee ken ummattâ fanat mekla edde aban wakti muggaqsime waqdi"},{"SurahNumber":77,"VerseNumber":12,"Text":"Farmoytit edde waddiroysimtem Maa ayroóy"},{"SurahNumber":77,"VerseNumber":13,"Text":"Ginô fan edde meklaanaah edde Baxsan ayró, kah xagnisimeenim (woh Qhiyaamah ayró)"},{"SurahNumber":77,"VerseNumber":14,"Text":"Kaadu seehadaytow maca koo tiysixxigeeh Baxsi ayroó kee tet gibdaabini kinnim"},{"SurahNumber":77,"VerseNumber":15,"Text":"Qhiyaamah ayro dirabboyse marah woo ayro fingi yan"},{"SurahNumber":77,"VerseNumber":16,"Text":"Naharsi marak Yallih farmoytit dirabboyse mara mafinqisinninoo"},{"SurahNumber":77,"VerseNumber":17,"Text":"Tohuk lakal wadirsi mara ken kataysenno"},{"SurahNumber":77,"VerseNumber":18,"Text":"Tonnah abba heenno umeyniitik (koros kinnuk)"},{"SurahNumber":77,"VerseNumber":19,"Text":"Yallih inkittinaanee dirabboyse marah woo ayro (Qhiyaamah ayró kinnuk) finqi yan"},{"SurahNumber":77,"VerseNumber":20,"Text":"Seehaday boola le leek (daacoyta kinnuk) Sin ma gininninoo"},{"SurahNumber":77,"VerseNumber":21,"Text":"Edde luk sabhalal leeh dacayri le aracay (saynumih maxax kinnuk) bica let kaa ma hanninoo"},{"SurahNumber":77,"VerseNumber":22,"Text":"Yallih xaqul Yimixxige waktî fanah"},{"SurahNumber":77,"VerseNumber":23,"Text":"tokkel kaa ginnam dudneeh, yayse dudda lem nee"},{"SurahNumber":77,"VerseNumber":24,"Text":"Ni dudda dirabboysa marah woo ayro Finqi yan"},{"SurahNumber":77,"VerseNumber":25,"Text":"Baaxó aracay inkih sin yasgalleeh yabbixe maabinninoo"},{"SurahNumber":77,"VerseNumber":26,"Text":"Siinik nuwwaamaay, rabteemih inkih"},{"SurahNumber":77,"VerseNumber":27,"Text":"Kaadu fayyale qaleelá teetil mahanninoo diggi tet haytuh, kaadu coboy leey salfa lek sin mafqinninoo"},{"SurahNumber":77,"VerseNumber":28,"Text":"Ni niqmat yangaddee marah woo ayro Finqi yan"},{"SurahNumber":77,"VerseNumber":29,"Text":"Korosuk qhiyaamah ayró: jahannam giráh digaaláy dirabboysak sugteenî fanah gexa keenik iyyan"},{"SurahNumber":77,"VerseNumber":30,"Text":"Gexaay iraawita jahannam giráh qiiriy sidiica luddalê fanah"},{"SurahNumber":77,"VerseNumber":31,"Text":"Usuk Ma silaalisaay, giráh huurik xiqam malik"},{"SurahNumber":77,"VerseNumber":32,"Text":"Diggah is kaxxa qarih gide yakke xinkilliq qambissa"},{"SurahNumber":77,"VerseNumber":33,"Text":"Usuk (xinkilliq kinnuk) Dat caawin gaala ceela"},{"SurahNumber":77,"VerseNumber":34,"Text":"Yallih meesisso dirabboyse marah woo ayro Finqi yan"},{"SurahNumber":77,"VerseNumber":35,"Text":"Ta ayró dirableelá yabtaamih dudda mali. (Qhiyaamah ayró kinnuk)"},{"SurahNumber":77,"VerseNumber":36,"Text":"Yaabaanamih idni keenih mayantacawwima edde yawqoonuh"},{"SurahNumber":77,"VerseNumber":37,"Text":"Tama ayro dirabboysa marah woo ayro Finqi yan"},{"SurahNumber":77,"VerseNumber":38,"Text":"Qhiyaamah ayró korosuk iyyaanah: tah ginô fan edde meklaanaah baxsan ayró, sin kee naharsi mara edde gaabosneh"},{"SurahNumber":77,"VerseNumber":39,"Text":"Toysa Isin malá teelleenik, yi digaalak edde cattimtoonuh yoh malsita"},{"SurahNumber":77,"VerseNumber":40,"Text":"Ellecaboh ayro dirabboysa marah woo ayro Finqi yan"},{"SurahNumber":77,"VerseNumber":41,"Text":"Diggah Yallak meesite mari jannatal silalwaa kee daroorih addal yan"},{"SurahNumber":77,"VerseNumber":42,"Text":"Kaadu caxâ mixuk faxxa haanamih addal yanin"},{"SurahNumber":77,"VerseNumber":43,"Text":"Keenik iyyaanah: akumaay aquba rufto luk, addunyal abbaasitten meqe taamah sabbatah"},{"SurahNumber":77,"VerseNumber":44,"Text":"Diggah nanu tonnal galatna meqem abite mara.(moominiin kinnuk)"},{"SurahNumber":77,"VerseNumber":45,"Text":"Jannatti niqmat dirabboyse marah woo ayro Finqi yan"},{"SurahNumber":77,"VerseNumber":46,"Text":"Yalli korosuk iyyah: addunyal meqem akumaay dago wakti teetit hataka diggah isin umeyniitik, Yallat agleyta hayteenimih sabbatah"},{"SurahNumber":77,"VerseNumber":47,"Text":"Cisab kee galtoh ayro dirabboyse marah woo ayro Finqi yan"},{"SurahNumber":77,"VerseNumber":48,"Text":"Kaadu Yallah salat abaay kaah rammita keenik iyyeenik, salat kaah maabaanaay, kaah marammitan"},{"SurahNumber":77,"VerseNumber":49,"Text":"Yallih aayoota dirabboyse marah woo ayro Finqi yan"},{"SurahNumber":77,"VerseNumber":50,"Text":"Toysa ta qhuraanay Yallih yab kinnih iyyal aamine weenik, maakitaabaay, maayaabaay kaak wadir elle yaaminoonu waanam"}]}