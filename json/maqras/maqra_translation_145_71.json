{"Id":71,"LanguageCodes":["bs","bos"],"Name":"bos-wwwislamhouseco","Author":"Www.islamhouse.com","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_rwwad/v2.0.0-csv.1, https://quranenc.com/en/browse/bosnian_rwwad , https://quranenc.com","Translations":[{"SurahNumber":25,"VerseNumber":21,"Text":"Oni koji ne vjeruju da će pred Nas stati govore: “Zašto nam se ne pošalju meleki ili zašto Gospodara svog ne vidimo?” Oni su, zaista, u dušama svojim oholi, a u nepravičnosti su sve granice prešli"},{"SurahNumber":25,"VerseNumber":22,"Text":"Onog Dana kad ugledaju meleke, grešnici se neće radovati, jer meleki će govoriti: “U potpunosti prikraćeni ste!”"},{"SurahNumber":25,"VerseNumber":23,"Text":"I Mi ćemo pristupiti djelima njihovim koja su učinili i u prah i pepeo ih pretvoriti"},{"SurahNumber":25,"VerseNumber":24,"Text":"Stanovnici dženneta će tog Dana bolje prebivalište i ljepše odmaralište imati"},{"SurahNumber":25,"VerseNumber":25,"Text":"A na Dan kad se nebo rastvori i samo tanak oblak pojavi i kad se meleki sigurno spuste…"},{"SurahNumber":25,"VerseNumber":26,"Text":"tog Dana će istinska vlast biti samo u Milostivog, a bit će to mučan Dan za nevjernike"},{"SurahNumber":25,"VerseNumber":27,"Text":"Na Dan kad nevjernik svoje dvije ruke bude grizao govoreći: “Kamo sreće da sam se uz Poslanika Pravog puta držao…"},{"SurahNumber":25,"VerseNumber":28,"Text":"kamo sreće, teško meni, da toga i toga za prijatelja nisam uzeo…"},{"SurahNumber":25,"VerseNumber":29,"Text":"on me je od Kur’ana odvratio nakon što mi je priopćen bio!”, a šejtan čovjeka uvijek ostavlja na cjedilu"},{"SurahNumber":25,"VerseNumber":30,"Text":"Poslanik je rekao: “Gospodaru moj, narod moj ovaj Kur’an izbjegava!”"},{"SurahNumber":25,"VerseNumber":31,"Text":"Isto tako smo Mi dali da svakom vjerovjesniku nevaljalci neprijatelji budu. A tebi je Gospodar tvoj dovoljan kao vodič i kao pomagač"},{"SurahNumber":25,"VerseNumber":32,"Text":"Oni koji ne vjeruju govore: “Trebalo je da mu Kur’an bude objavljen čitav, i to odjednom!” A tako se objavljuje da bismo njime srce tvoje učvrstili, i Mi ga sve ajet po ajet objavljujemo"},{"SurahNumber":25,"VerseNumber":33,"Text":"Oni ti neće nijedan prigovor postaviti, a da ti Mi nećemo odgovor i najljepše objašnjenje navesti"},{"SurahNumber":25,"VerseNumber":34,"Text":"Oni koji budu lica okrenutih zemlji u džehennem vučeni bit će u najgorem položaju i u najvećoj nevolji"},{"SurahNumber":25,"VerseNumber":35,"Text":"Mi smo Musau Knjigu dali i brata mu Haruna pomoćnikom učinili…"},{"SurahNumber":25,"VerseNumber":36,"Text":"pa rekli: “Otiđite vas dvojica narodu koji dokaze Naše poriče”, i poslije smo taj narod potpuno uništili"},{"SurahNumber":25,"VerseNumber":37,"Text":"A i narod Nuhov smo, kad su poslanike u laž utjerivali, potopili i ljudima ih poučnim primjerom učinili, a nevjernicima smo patnju bolnu pripremili…"},{"SurahNumber":25,"VerseNumber":38,"Text":"i Ad i Semud i stanovnike er-Ressa i mnoge narode između njih…"},{"SurahNumber":25,"VerseNumber":39,"Text":"a svima smo primjere za pouku navodili, i sve smo poslije sasvim uništili"},{"SurahNumber":25,"VerseNumber":40,"Text":"A ovi prolaze pored grada na koji se sručila kobna kiša – zar ga ne vide? – pa ipak ne očekuju oživljenje"},{"SurahNumber":25,"VerseNumber":41,"Text":"Kad te vide, rugaju ti se: “Je li ovo onaj kojeg je Allah kao poslanika poslao"},{"SurahNumber":25,"VerseNumber":42,"Text":"Umalo da nas od božanstava naših nije odvratio, ali mi im vjerni ostadosmo.” A kad dožive patnju, saznat će ko je dalje s Pravog puta bio skrenuo"},{"SurahNumber":25,"VerseNumber":43,"Text":"Kaži ti Meni, hoćeš li ti biti čuvar onom koji je strast svoju za boga svog uzeo"},{"SurahNumber":25,"VerseNumber":44,"Text":"Misliš li ti da većina njih hoće da čuje ili da nastoji shvatiti? Kao stoka su oni, čak su još dalje s Pravog puta skrenuli"},{"SurahNumber":25,"VerseNumber":45,"Text":"Zar ne vidiš kako Gospodar tvoj sjenu rasprostire – a da hoće, ostavio bi je da miruje – i kako smo uredili da na nju Sunce utječe…"},{"SurahNumber":25,"VerseNumber":46,"Text":"a poslije je malo-pomalo Sebi privlačimo"},{"SurahNumber":25,"VerseNumber":47,"Text":"On vam je noć učinio pokrivkom, san vam je učinio počinkom, a dan da se krećete"},{"SurahNumber":25,"VerseNumber":48,"Text":"I On šalje vjetrove kao radosnu vijest, kao prethodnicu milosti Svoje; i Mi s neba čistu vodu spuštamo…"},{"SurahNumber":25,"VerseNumber":49,"Text":"da njome već mrtav predio oživimo i da mnogu stoku i mnoge ljude koje smo stvorili napojimo"},{"SurahNumber":25,"VerseNumber":50,"Text":"I njima objasnili smo da bi razmislili, ali većina ljudi osim nevjerništva odbija sve"},{"SurahNumber":25,"VerseNumber":51,"Text":"Da hoćemo, u svaki grad bismo poslali nekog da opominje…"},{"SurahNumber":25,"VerseNumber":52,"Text":"zato ne čini nevjernicima ustupke i Kur’anom se svim silama protiv njih bori"}]}