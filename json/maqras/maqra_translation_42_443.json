{"Id":443,"LanguageCodes":["uk","ukr"],"Name":"ukr-drmikhailoyaqub","Author":"Dr. Mikhailo Yaqubovic","Language":"Ukrainian","Description":"Ukrainian","Direction":"ltr","Source":"https://quranenc.com/en/browse/ukrainian_yakubovych","Translations":[{"SurahNumber":4,"VerseNumber":163,"Text":"Воістину, Ми дарували тобі одкровення, як дарували його Нуху та пророкам після нього, як дарували одкровення Ібрагіму, Ісмаїлю, Ісхаку, Якубу та колінам; Іcі, Айюбу, Юнусу, Гаруну та Сулєйману. І Ми дарували Дауду Забур.[XLIII]"},{"SurahNumber":4,"VerseNumber":164,"Text":"Про деяких посланців Ми вже розповідали тобі раніше, а про деяких — не розповідали. Аллаг же промовляв до Муси словом"},{"SurahNumber":4,"VerseNumber":165,"Text":"[Розповідали і про] посланців-благовісників та застерігачів, щоб не мали люди після цього доказу проти Аллага. Аллаг — Великий, Мудрий"},{"SurahNumber":4,"VerseNumber":166,"Text":"Та Аллаг свідчить, що зіслане тобі — зіслане за знанням Його. Ангели також свідчать про це. І Аллага достатньо як Свідка"},{"SurahNumber":4,"VerseNumber":167,"Text":"Воістину, ті, які самі не вірують та збивають інших зі шляху Аллага, зайшли далеко в омані своїй"},{"SurahNumber":4,"VerseNumber":168,"Text":"Не простить Аллаг тих, які не вірували та чинили несправедливість, та й не поведе їх прямим шляхом"},{"SurahNumber":4,"VerseNumber":169,"Text":"а тільки шляхом геєни, де вони будуть довіку. І це для Аллага легко"},{"SurahNumber":4,"VerseNumber":170,"Text":"О люди! Прийшов до вас Посланець із істиною від Господа вашого. Увіруйте ж задля блага свого! А якщо не увіруєте, то Аллагу належить те, що на небесах і на землі. Аллаг — Всезнаючий, Мудрий"},{"SurahNumber":4,"VerseNumber":171,"Text":"О люди Писання! Не порушуйте релігії вашої та не говоріть про Аллага нічого, крім істини. Адже Месія — Іса, син Мар’ям — лише посланець Аллага та слово Його, донесене до Марії, та дух від Нього. Увіруйте ж в Аллага та посланців Його і не кажіть: «Трійця». Краще для вас утриматись від цього. Воістину, Аллаг — Бог єдиний, пречистий Він від того, щоб мати дитину. Йому належить те, що на небесах, і те, що на землі. Достатньо Аллага як Опікуна"},{"SurahNumber":4,"VerseNumber":172,"Text":"Ні Месія, ні наближені ангели ніколи не цуралися бути рабами Аллага. А всі ті, які цураються бути рабами Його та сповнюються гордині, будуть зібрані біля Нього [на Суд]"},{"SurahNumber":4,"VerseNumber":173,"Text":"А тим, які увірували та робили добрі справи, Він сповна дасть винагороду їхню, та ще й збільшить її за ласкою Своєю. А тих, які цуралися та сповнювалися гордині, Він скарає карою болісною! І не знайдеться їм, окрім Аллага, ні Захисника, ні Помічника"},{"SurahNumber":4,"VerseNumber":174,"Text":"О люди! Прийшов до вас доказ від Господа вашого! І зіслали Ми вам світло ясне"},{"SurahNumber":4,"VerseNumber":175,"Text":"Тих же, які увірували та покладали сподівання на Аллага, Він введе в милість і ласку Свою, та й поведе до Себе прямим шляхом"},{"SurahNumber":4,"VerseNumber":176,"Text":"Просять тебе встановити припис. Скажи: «Аллаг встановить вам припис щодо спорідненості по бічній лінії. Якщо загине чийсь чоловік, і немає в нього дитини [і батьків], але є сестра, то їй половина того, що лишив він. Так само й він успадковує її [майно], якщо немає у неї дитини. Якщо ж сестер дві, то їм належить дві третини того, що залишив він. А якщо родичі — брати й сестри, то чоловіку належить частка спадку, рівна частці двох жінок. Аллаг пояснює вам це, щоб не потрапили ви в оману. Аллаг знає про кожну річ!»"}]}