{"Id":215,"LanguageCodes":["kn","kan"],"Name":"kan-abdussalamputhi","Author":"Abdussalam Puthige","Language":"Kannada","Description":"Kannada","Direction":"ltr","Source":"http://quraninkannada.com , aputhige@gmail.com","Translations":[{"SurahNumber":87,"VerseNumber":1,"Text":"(ದೂತರೇ,) ಉನ್ನತನಾಗಿರುವ ನಿಮ್ಮ ಒಡೆಯನ ಪಾವಿತ್ರವನ್ನು ಜಪಿಸಿರಿ"},{"SurahNumber":87,"VerseNumber":2,"Text":"(ಅವನು) ನಿಮ್ಮನ್ನು ಸೃಷ್ಟಿಸಿದವನು ಮತ್ತು ರೂಪಿಸಿದವನು"},{"SurahNumber":87,"VerseNumber":3,"Text":"ವಿಧಿಯನ್ನು ನಿರ್ಣಯಿಸಿದವನು, ಸರಿದಾರಿಯನ್ನು ತೋರಿದವನು"},{"SurahNumber":87,"VerseNumber":4,"Text":"ಮೇವನ್ನು ಬೆಳೆಸಿದವನು"},{"SurahNumber":87,"VerseNumber":5,"Text":"ಕೊನೆಗೆ ಅವನು ಅದನ್ನು ಕಪ್ಪಗಿನ ಕಸವಾಗಿಸಿದನು"},{"SurahNumber":87,"VerseNumber":6,"Text":"ನಾವು ನಿಮಗೆ ಓದಿಸುವೆವು ಮತ್ತೆ ನೀವು ಮರೆಯಲಾರಿರಿ"},{"SurahNumber":87,"VerseNumber":7,"Text":"ಅಲ್ಲಾಹನು ಇಚ್ಛಿಸಿದ್ದರ ಹೊರತು. ಅವನು ಬಹಿರಂಗವಾದುದನ್ನು ಮತ್ತು ಗುಪ್ತವಾದುದನ್ನು ಖಂಡಿತ ಬಲ್ಲನು"},{"SurahNumber":87,"VerseNumber":8,"Text":"ನಾವು ನಿಮ್ಮ ಪಾಲಿಗೆ ಸುಲಭದ ಹಾದಿಯನ್ನು ಸುಗಮ ಗೊಳಿಸುವೆವು"},{"SurahNumber":87,"VerseNumber":9,"Text":"ಉಪದೇಶದಿಂದ ಲಾಭವಿದ್ದಲ್ಲಿ ನೀವು ಉಪದೇಶಿಸಿ"},{"SurahNumber":87,"VerseNumber":10,"Text":"(ದೇವರ) ಭಯ ಉಳ್ಳವನು ಉಪದೇಶ ಸ್ವೀಕರಿಸುವನು"},{"SurahNumber":87,"VerseNumber":11,"Text":"ದುಷ್ಟನು ಅದರಿಂದ ದೂರ ಉಳಿಯುವನು"},{"SurahNumber":87,"VerseNumber":12,"Text":"ಅವನು (ಪರಲೋಕದಲ್ಲಿ) ಮಹಾ ಅಗ್ನಿ ಕುಂಡವನ್ನು ಸೇರುವನು"},{"SurahNumber":87,"VerseNumber":13,"Text":"ಅದರಲ್ಲಿ ಅವನಿಗೆ ಸಾಯಲಿಕ್ಕೂ ಆಗದು ಬದುಕಲಿಕ್ಕೂ ಆಗದು"},{"SurahNumber":87,"VerseNumber":14,"Text":"ಖಂಡಿತ ವಿಜಯಿಯಾದನು – ಶುದ್ಧನಾದವನು"},{"SurahNumber":87,"VerseNumber":15,"Text":"ಮತ್ತು ತನ್ನೊಡೆಯನ ಹೆಸರನ್ನು ಸ್ಮರಿಸಿದವನು ಮತ್ತು ನಮಾಝನ್ನು ಸಲ್ಲಿಸಿದವನು"},{"SurahNumber":87,"VerseNumber":16,"Text":"ಆದರೆ ನೀವು ಇಹಲೋಕದ ಜೀವನಕ್ಕೆ ಪ್ರಾಶಸ್ತ್ಯ ನೀಡುತ್ತೀರಿ"},{"SurahNumber":87,"VerseNumber":17,"Text":"ನಿಜವಾಗಿ ಪರಲೋಕವು ಉತ್ತಮವಾಗಿದೆ – ಮತ್ತು ಅದು ಸದಾ ಉಳಿದಿರುತ್ತದೆ"},{"SurahNumber":87,"VerseNumber":18,"Text":"ಗತಕಾಲದ ಗ್ರಂಥಗಳಲ್ಲಿ ಇದನ್ನೇ ಹೇಳಲಾಗಿದೆ –"},{"SurahNumber":87,"VerseNumber":19,"Text":"– ಇಬ್ರಾಹೀಮ್ ಮತ್ತು ಮೂಸಾರ ಗ್ರಂಥಗಳಲ್ಲಿ"},{"SurahNumber":88,"VerseNumber":1,"Text":"ಎಲ್ಲವನ್ನೂ ಆವರಿಸುವ (ಲೋಕಾಂತ್ಯ) ದಿನದ ವಾರ್ತೆಯು ನಿಮಗೆ ತಲುಪಿದೆಯೇ"},{"SurahNumber":88,"VerseNumber":2,"Text":"ಅಂದು ಕೆಲವು ಮುಖಗಳು ಭೀತವಾಗಿರುವವು"},{"SurahNumber":88,"VerseNumber":3,"Text":"ತೀವ್ರವಾಗಿ ದಣಿದು ಸೋತಿರುವವು"},{"SurahNumber":88,"VerseNumber":4,"Text":"ಅವರು ಉರಿಯುವ ಬೆಂಕಿಯನ್ನು ಸೇರುವರು"},{"SurahNumber":88,"VerseNumber":5,"Text":"ಕುದಿಯುವ ಚಿಲುಮೆಯ ನೀರನ್ನು ಅವರಿಗೆ ಕುಡಿಸಲಾಗುವುದು"},{"SurahNumber":88,"VerseNumber":6,"Text":"ಮುಳ್ಳಿನ ಗಿಡದ ಹೊರತು ಬೇರೆ ಯಾವ ಆಹಾರವೂ ಅವರಿಗೆ ಸಿಗದು"},{"SurahNumber":88,"VerseNumber":7,"Text":"ಅದರಿಂದ ಅವರಿಗೆ ಪುಷ್ಟತೆಯೂ ಸಿಗದು ಮತ್ತು ಅವರ ಹಸಿವೂ ನೀಗದು"},{"SurahNumber":88,"VerseNumber":8,"Text":"ಕೆಲವು ಮುಖಗಳು ಅಂದು ಸಂಭ್ರಮಿಸುತ್ತಿರುವವು"},{"SurahNumber":88,"VerseNumber":9,"Text":"ತಮ್ಮ ಗಳಿಕೆಯಿಂದ ಅವರು ಸಂತೃಪ್ತರಾಗಿರುವರು"},{"SurahNumber":88,"VerseNumber":10,"Text":"ಅವರು ಉನ್ನತವಾದ ತೋಟಗಳಲ್ಲಿರುವರು"},{"SurahNumber":88,"VerseNumber":11,"Text":"ವ್ಯರ್ಥವಾದ ಯಾವುದನ್ನೂ ಅವರು ಅಲ್ಲಿ ಕೇಳಲಾರರು"},{"SurahNumber":88,"VerseNumber":12,"Text":"ಅಲ್ಲಿ ಚಿಲುಮೆಗಳು ಹರಿಯುತ್ತಿರುವವು"},{"SurahNumber":88,"VerseNumber":13,"Text":"ಅಲ್ಲಿ ಎತ್ತರದಲ್ಲಿ ಹಾಸಿರುವ ಪೀಠಗಳಿರುವವು"},{"SurahNumber":88,"VerseNumber":14,"Text":"ಸಾಲಾಗಿಟ್ಟ ಪಾನ ಪಾತ್ರೆಗಳಿರುವವು"},{"SurahNumber":88,"VerseNumber":15,"Text":"ಸಾಲುಸಾಲಾಗಿ ದಿಂಬುಗಳಿರುವವು"},{"SurahNumber":88,"VerseNumber":16,"Text":"ಮತ್ತು ನುಣುಪಾದ ಹಾಸುಗಳು ಇರುವವು"},{"SurahNumber":88,"VerseNumber":17,"Text":"ಅವರು ಹೆಣ್ಣೊಂಟೆಯತ್ತ ನೋಡುವುದಿಲ್ಲವೇ – ಅವುಗಳನ್ನು ಯಾವ ರೀತಿ ಸೃಷ್ಟಿಸಲಾಗಿದೆ ಎಂದು"},{"SurahNumber":88,"VerseNumber":18,"Text":"ಮತ್ತು ಆಕಾಶದೆಡೆಗೆ, (ನೋಡುವುದಿಲ್ಲವೇ,) ಅದನ್ನು ಯಾವ ರೀತಿ ಎತ್ತರಿಸಲಾಗಿದೆ ಎಂದು"},{"SurahNumber":88,"VerseNumber":19,"Text":"ಮತ್ತು ಪರ್ವತಗಳೆಡೆಗೆ, (ನೋಡುವುದಿಲ್ಲವೇ) ಅವುಗಳನ್ನು ಯಾವ ರೀತಿ ನೆಡಲಾಗಿದೆ ಎಂದು"},{"SurahNumber":88,"VerseNumber":20,"Text":"ಮತ್ತು ಭೂಮಿಯೆಡೆಗೆ, (ನೋಡುವುದಿಲ್ಲವೇ) ಅದನ್ನು ಯಾವ ರೀತಿ ಹಾಸಲಾಗಿದೆ ಎಂದು"},{"SurahNumber":88,"VerseNumber":21,"Text":"(ದೂತರೇ,) ನೀವು ಬೋಧಿಸಿರಿ, ಏಕೆಂದರೆ ನೀವು ಬೋಧಕರೇ ಆಗಿದ್ದೀರಿ"},{"SurahNumber":88,"VerseNumber":22,"Text":"ನೀವು ಅವರ ಕಾವಲುಗಾರರೇನಲ್ಲ"},{"SurahNumber":88,"VerseNumber":23,"Text":"ಇನ್ನು ಕಡೆಗಣಿಸಿದವನ ಮತ್ತು ಧಿಕ್ಕರಿಸಿದವನ ವಿಚಾರ –"},{"SurahNumber":88,"VerseNumber":24,"Text":"ಅಲ್ಲಾಹನು ಅವನನ್ನು ದೊಡ್ಡ ಶಿಕ್ಷೆಗೆ ಗುರಿಪಡಿಸುವನು"},{"SurahNumber":88,"VerseNumber":25,"Text":"ಅವರು ಖಂಡಿತ ನಮ್ಮೆಡೆಗೇ ಮರಳಿ ಬರಬೇಕಾಗಿದೆ"},{"SurahNumber":88,"VerseNumber":26,"Text":"ಮತ್ತು ಅವರ ವಿಚಾರಣೆಯ ಹೊಣೆಯು ನಮ್ಮ ಮೇಲಿದೆ"},{"SurahNumber":89,"VerseNumber":1,"Text":"ಮುಂಜಾವಿನಾಣೆ"},{"SurahNumber":89,"VerseNumber":2,"Text":"ಮತ್ತು ಹತ್ತು ರಾತ್ರಿಗಳಾಣೆ"},{"SurahNumber":89,"VerseNumber":3,"Text":"ಮತ್ತು ಸಮ ಹಾಗೂ ಬೆಸ ಸಂಖ್ಯೆಗಳಾಣೆ"},{"SurahNumber":89,"VerseNumber":4,"Text":"ಮತ್ತು ರಾತ್ರಿಯು ತೆರಳುವಾಗಿನಾಣೆ"},{"SurahNumber":89,"VerseNumber":5,"Text":"ಬುದ್ಧಿಜೀವಿಗಳಿಗೆ ಈ ಪ್ರಮಾಣಗಳು ಸಾಕೇ"},{"SurahNumber":89,"VerseNumber":6,"Text":"ನೀವು ನೋಡಿದಿರಾ, ನಿಮ್ಮ ಒಡೆಯನು ಆದ್ ಜನಾಂಗದವರಿಗೆ ಏನು ಮಾಡಿದನೆಂಬುದನ್ನು"},{"SurahNumber":89,"VerseNumber":7,"Text":"ಇರಮ್‌ನ ಸ್ತಂಭದವರನ್ನು"},{"SurahNumber":89,"VerseNumber":8,"Text":"ನಾಡುಗಳ ಪೈಕಿ ಅಂತಹ ಇನ್ನೊಂದು ನಾಡು ಸೃಷ್ಟಿಯಾಗಿಲ್ಲ"},{"SurahNumber":89,"VerseNumber":9,"Text":"ಬಯಲುಗಳಲ್ಲಿ ಕಠೋರ ಕಲ್ಲುಗಳನ್ನು ಕೆತ್ತಿದ್ದ ಸಮೂದರು –"},{"SurahNumber":89,"VerseNumber":10,"Text":"ಮತ್ತು ಬೃಹತ್ ಮೊಳೆಗಳ ಫಿರ್‌ಔನ್"},{"SurahNumber":89,"VerseNumber":11,"Text":"ಅವರೆಲ್ಲಾ (ತಮ್ಮ) ನಾಡುಗಳಲ್ಲಿ ಬಂಡಾಯವೆದ್ದಿದ್ದರು"},{"SurahNumber":89,"VerseNumber":12,"Text":"ಮತ್ತು ಅವರು ಅಲ್ಲಿ ಅಶಾಂತಿಯನ್ನು ಮೆರೆದಿದ್ದರು"},{"SurahNumber":89,"VerseNumber":13,"Text":"ಕೊನೆಗೆ ನಿಮ್ಮೊಡೆಯನು ಅವರ ಮೇಲೆ ಶಿಕ್ಷೆಯ ಚಾಟಿಯನ್ನು ಬೀಸಿದನು"},{"SurahNumber":89,"VerseNumber":14,"Text":"ನಿಮ್ಮ ಒಡೆಯನಂತು ಹೊಂಚಿನಲ್ಲಿದ್ದಾನೆ"},{"SurahNumber":89,"VerseNumber":15,"Text":"ಮನುಷ್ಯನನ್ನು ಅವನ ಒಡೆಯನು ಪರೀಕ್ಷೆಗೊಳಪಡಿಸಿ ಅವನಿಗೆ ಗೌರವವನ್ನೂ. ಅನುಗ್ರಹವನ್ನೂ ದಯಪಾಲಿಸಿದಾಗ ಅವನು, ನನ್ನೊಡೆಯನು ನನ್ನನ್ನು ಗೌರವಾನ್ವಿತನಾಗಿಸಿದ್ದಾನೆ ಎನ್ನುತ್ತಾನೆ"},{"SurahNumber":89,"VerseNumber":16,"Text":"ಇನ್ನು ಅವನು ಆತನನ್ನು ಪರೀಕ್ಷೆಗೊಳಪಡಿಸಿ ಅವನ ಆದಾಯವನ್ನು ಸೀಮಿತ ಗೊಳಿಸಿದಾಗ ಅವನು ನನ್ನೊಡೆಯನು ನನ್ನನ್ನು ನೀಚನಾಗಿಸಿದ್ದಾನೆ ಎನ್ನುತ್ತಾನೆ"},{"SurahNumber":89,"VerseNumber":17,"Text":"ಹಾಗಲ್ಲ, ನಿಜವಾಗಿ ನೀವು ಅನಾಥನನ್ನು ಗೌರವಿಸುವುದಿಲ್ಲ"},{"SurahNumber":89,"VerseNumber":18,"Text":"ಬಡವನಿಗೆ ಉಣಿಸುವಂತೆ (ಪರಸ್ಪರ) ಪ್ರೋತ್ಸಾಹಿಸುವುದಿಲ್ಲ"},{"SurahNumber":89,"VerseNumber":19,"Text":"ಮತ್ತು ನೀವು ವಾರೀಸು ಸೊತ್ತನ್ನು (ಅಕ್ರಮವಾಗಿ) ಕಬಳಿಸುತ್ತೀರಿ"},{"SurahNumber":89,"VerseNumber":20,"Text":"ನೀವು ಸಂಪತ್ತನ್ನು ಅಪಾರವಾಗಿ ಪ್ರೀತಿಸುತ್ತೀರಿ"},{"SurahNumber":89,"VerseNumber":21,"Text":"ಹಾಗಲ್ಲ, ಭೂಮಿಯನ್ನು ಕುಟ್ಟಿ ಕುಟ್ಟಿ ತಗ್ಗಿಸಲಾದಾಗ"},{"SurahNumber":89,"VerseNumber":22,"Text":"ನಿಮ್ಮೊಡೆಯನು ಬಂದಾಗ, ಹಾಗೂ ಮಲಕ್‌ಗಳು ಸಾಲುಗಟ್ಟಿದಾಗ"},{"SurahNumber":89,"VerseNumber":23,"Text":"ಅಂದು ನರಕವನ್ನು ಮುಂದೆ ತರಲಾಗುವುದು. ಅಂದು ಮನುಷ್ಯನಿಗೆ ವಿಷಯವು ಅರ್ಥವಾಗುವುದು. ಆದರೆ ಅಂದು ಅರ್ಥವಾದರೆ ಅವನಿಗೇನು ಲಾಭ"},{"SurahNumber":89,"VerseNumber":24,"Text":"ಅವನು ಹೇಳುವನು; ಅಯ್ಯೋ, ನಾನು ಈ ಬದುಕಿಗೆ ಪೂರ್ವ ಸಿದ್ಧತೆ ನಡೆಸಬೇಕಿತ್ತು"},{"SurahNumber":89,"VerseNumber":25,"Text":"ಅಂದು ಅವನು (ಅಲ್ಲಾಹನು) ನೀಡುವಂತಹ ಶಿಕ್ಷೆಯನ್ನು ಬೇರೆ ಯಾರೂ ನೀಡಲಾರರು"},{"SurahNumber":89,"VerseNumber":26,"Text":"ಮತ್ತು ಅವನು ಕಟ್ಟಿಡುವ ರೀತಿಯಲ್ಲಿ ಬೇರೆ ಯಾರೂ ಕಟ್ಟಿಡಲಾರನು"},{"SurahNumber":89,"VerseNumber":27,"Text":"(ಸಜ್ಜನರೊಡನೆ ಹೇಳಲಾಗುವುದು;) ಸಂತೃಪ್ತ ಚಿತ್ತವೇ"},{"SurahNumber":89,"VerseNumber":28,"Text":"ಸಂತೃಪ್ತನಾಗಿ ಮರಳು ನಿನ್ನ ಒಡೆಯನೆಡೆಗೆ – ಅವನೂ ನಿನ್ನಿಂದ ಸಂತೃಪ್ತ ನಾಗಿರುವನು"},{"SurahNumber":89,"VerseNumber":29,"Text":"ನನ್ನ ದಾಸರ ಜೊತೆ ಪ್ರವೇಶಿಸು"},{"SurahNumber":89,"VerseNumber":30,"Text":"ನನ್ನ ಸ್ವರ್ಗವನ್ನೂ ಪ್ರವೇಶಿಸು"}]}