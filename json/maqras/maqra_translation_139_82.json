{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":23,"VerseNumber":75,"Text":"A i kdybychom se nad nimi slitovali a odstranili to zlé, jež na nich lpí, věru by zatvrzele ve vzpurnosti své setrvali jdouce jako slepí"},{"SurahNumber":23,"VerseNumber":76,"Text":"A zajisté jsme je již postihli trestem, ale oni se Pánu svému nepodrobí ani se nepokoří"},{"SurahNumber":23,"VerseNumber":77,"Text":"pokud před nimi neotevřeme bránu trestu strašného, a hle, v něm si zoufají"},{"SurahNumber":23,"VerseNumber":78,"Text":"A On je ten, jenž stvořil vám sluch, zrak i srdce - a jak málo jste mu vděčni"},{"SurahNumber":23,"VerseNumber":79,"Text":"A On je ten, jenž vás po zemi rozšířil, a u Něho budete shromážděni"},{"SurahNumber":23,"VerseNumber":80,"Text":"A On je ten, jenž život i smrt dává, a On střídání noci a dne ovládá. Což to nepochopíte"},{"SurahNumber":23,"VerseNumber":81,"Text":"Ba nikoliv! Oni hovoří totéž, co již dřívější hovořili"},{"SurahNumber":23,"VerseNumber":82,"Text":"a říkají: \"Cožpak až zemřeme a prachem a kostmi se staneme, budeme vzkříšeni"},{"SurahNumber":23,"VerseNumber":83,"Text":"Tím už dříve vyhrožováno bylo nám i otcům našim, a nejsou to leč povídačky starých"},{"SurahNumber":23,"VerseNumber":84,"Text":"Rci: \"Komu náleží země a ti, kdo na ní jsou, víte-li"},{"SurahNumber":23,"VerseNumber":85,"Text":"Odvětí: \"Bohu.\" Rci: \"Proč se tedy nevzpamatujete"},{"SurahNumber":23,"VerseNumber":86,"Text":"Zeptej se: \"Kdo Pánem je sedmi nebí a Pánem trůnu nesmírného"},{"SurahNumber":23,"VerseNumber":87,"Text":"Odvětí: \"Bůh.\" Rci: \"Což tedy bohabojní nebudete"},{"SurahNumber":23,"VerseNumber":88,"Text":"Otaž se: \"V čí ruce je panství nade všemi věcmi a kdo ochraňuje, zatímco proti Němu žádné ochrany není, odpovězte, víte-li"},{"SurahNumber":23,"VerseNumber":89,"Text":"Odvětí: \"Bůh.\" Rci: \"Jak můžete být tedy tak očarováni"},{"SurahNumber":23,"VerseNumber":90,"Text":"Ba věru, My přišli jsme k nim s pravdou, zatímco oni vskutku lháři jsou"},{"SurahNumber":23,"VerseNumber":91,"Text":"Bůh nevzal si žádné dítě a není vedle Něho božstva jiného, jinak by každé božstvo odneslo to, co stvořilo, a některé z nich by se nad druhé povýšilo. Oč je Bůh slavnější než to, co mu lživě připisují"},{"SurahNumber":23,"VerseNumber":92,"Text":"On, jenž zná nepoznatelné i všeobecně známé. Oč je On vznešenější než to, co k Němu přidružují"},{"SurahNumber":23,"VerseNumber":93,"Text":"Rci: \"Pane můj, jestliže mi ukážeš to, co slíbeno bylo jim"},{"SurahNumber":23,"VerseNumber":94,"Text":"pak, Pane můj, nedej, abych byl mezi lidem nespravedlivým"},{"SurahNumber":23,"VerseNumber":95,"Text":"Jsme věru s to ti ukázat, co jsme jim slíbili"},{"SurahNumber":23,"VerseNumber":96,"Text":"avšak raději odrážej zlé tím, co je lepší! My dobře známe to, co si vymýšlejí"},{"SurahNumber":23,"VerseNumber":97,"Text":"Rci: \"Pane můj, utíkám se k Tobě před satanů našeptáváním"},{"SurahNumber":23,"VerseNumber":98,"Text":"a utíkám se k Tobě, Pane můj, před jejich přiblížením"},{"SurahNumber":23,"VerseNumber":99,"Text":"A když k některému z nich přichází smrt, tu volá: \"Pane můj, dej mi vrátit se na zemi"},{"SurahNumber":23,"VerseNumber":100,"Text":"možná že vykonám něco dobrého v tom, co jsem zanedbal!\" Však pozor! Toto jsou jen slova, jež pronáší, avšak za nimi stojí přehrada až do dne, kdy budou vzkříšeni"},{"SurahNumber":23,"VerseNumber":101,"Text":"A až bude zatroubeno na pozoun, v ten den mezi nimi nebude platit rodokmen a nebudou se vzájemně vyptávat"},{"SurahNumber":23,"VerseNumber":102,"Text":"Ti, jejichž váha bude těžká, ti věru budou blažení"},{"SurahNumber":23,"VerseNumber":103,"Text":"ale ti, jejichž váha bude lehká, ti sami sobě ztrátu způsobili a budou v pekle nesmrtelní"},{"SurahNumber":23,"VerseNumber":104,"Text":"jejich tváře bude oheň ošlehávat a oni zuby budou skřípat"},{"SurahNumber":23,"VerseNumber":105,"Text":"Což vám nebyla Má znamení zvěstována? Vy však jste je za lživá prohlásili"},{"SurahNumber":23,"VerseNumber":106,"Text":"Řeknou: \"Pane náš, přemohla nás naše nešťastná povaha a stali jsme se lidmi bloudícími"},{"SurahNumber":23,"VerseNumber":107,"Text":"Pane náš, vyveď nás odsud, a jestliže to budeme na zemi opakovat, pak vskutku budeme nespravedliví"},{"SurahNumber":23,"VerseNumber":108,"Text":"I řekne Bůh: \"Zahnáni buďtež do něho a nemluvte na Mne"},{"SurahNumber":23,"VerseNumber":109,"Text":"Vždyť věru jedna část služebníků Mých hovořila:, Pane náš, uvěřili jsme, odpusť nám a slituj se nad námi, neboť Tys nejlepší ze slitovníků"},{"SurahNumber":23,"VerseNumber":110,"Text":"A vy jste si z nich posměšky tropili, takže jste na Mé připomenutí zapomněli a ještě jste se jim smáli"},{"SurahNumber":23,"VerseNumber":111,"Text":"Dnes však Já odměňuji věřící za to, co vytrpěli, a oni dnes úspěchu dosáhli"},{"SurahNumber":23,"VerseNumber":112,"Text":"A pak se Bůh otáže: \"Jaký počet let jste na zemi setrvali"},{"SurahNumber":23,"VerseNumber":113,"Text":"Odpovědi: \"Setrvali jsme tam den či jeho část. Zeptej se těch, kdož počítat umějí"},{"SurahNumber":23,"VerseNumber":114,"Text":"I odpoví: \"Setrvali jste tam pouze dobu nepatrnou, ach, kéž byste byli věděli"},{"SurahNumber":23,"VerseNumber":115,"Text":"Domníváte se snad, že jsme vás stvořili jen bezúčelně a že k Nám nebudete navráceni"},{"SurahNumber":23,"VerseNumber":116,"Text":"Nechť je povznesen Bůh, vládce skutečný! Není božstva kromě Něho, Pána trůnu vznešeného"},{"SurahNumber":23,"VerseNumber":117,"Text":"A kdo vzývá vedle Boha ještě božstvo jiné, o němž důkazu nemá, ten Pánu svému z toho musí vydat počet. A věru nevěřící nebudou blaženi"},{"SurahNumber":23,"VerseNumber":118,"Text":"A rci: \"Pane můj, odpusť a slituj se, vždyť Tys nejlepší ze slitovníků"}]}