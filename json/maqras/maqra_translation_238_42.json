{"Id":42,"LanguageCodes":["az","aze"],"Name":"aze-alikhanmusayev","Author":"Alikhan Musayev","Language":"Azerbaijani","Description":"Azerbaijani","Direction":"ltr","Source":"http://tanzil.net","Translations":[{"SurahNumber":90,"VerseNumber":1,"Text":"And içirəm bu şəhərə (Məkkəyə)"},{"SurahNumber":90,"VerseNumber":2,"Text":"Sən də o şəhərin sakinisən"},{"SurahNumber":90,"VerseNumber":3,"Text":"And olsun valideynə və onun törəməsinə"},{"SurahNumber":90,"VerseNumber":4,"Text":"Biz insanı çətinlik içində xəlq etdik"},{"SurahNumber":90,"VerseNumber":5,"Text":"O, heç kəsin ona gücü çatmayacağınımı güman edir"},{"SurahNumber":90,"VerseNumber":6,"Text":"O deyir: “Mən çoxlu var-dövlət sərf etmişəm!”"},{"SurahNumber":90,"VerseNumber":7,"Text":"O, heç kəsin onu görməyəcəyinimi zənn edir"},{"SurahNumber":90,"VerseNumber":8,"Text":"Məgər ona iki gözü Biz verməmişikmi"},{"SurahNumber":90,"VerseNumber":9,"Text":"Bir dillə iki dodaq verməmişikmi"},{"SurahNumber":90,"VerseNumber":10,"Text":"Onu iki yoxuşlu yola yönəltmədikmi"},{"SurahNumber":90,"VerseNumber":11,"Text":"O isə sərt yoxuşu aşmağa can atmadı"},{"SurahNumber":90,"VerseNumber":12,"Text":"Sən nə bilirsən ki, sərt yoxuş nədir"},{"SurahNumber":90,"VerseNumber":13,"Text":"O, bir kölə azad etməkdir"},{"SurahNumber":90,"VerseNumber":14,"Text":"və ya aclıq günündə möhtaca yemək verməkdir –"},{"SurahNumber":90,"VerseNumber":15,"Text":"qohumluq əlaqəsi çatan bir yetimə"},{"SurahNumber":90,"VerseNumber":16,"Text":"yaxud aclıqdan yerə uzanmış kasıba"},{"SurahNumber":90,"VerseNumber":17,"Text":"Sonra isə o, iman gətirən, bir-birinə səbir və mərhəmət tövsiyə edənlərdən olmaqdır"},{"SurahNumber":90,"VerseNumber":18,"Text":"Onlar sağ tərəf sahibləridir"},{"SurahNumber":90,"VerseNumber":19,"Text":"Ayələrimizi inkar edənlər isə sol tərəf sahibləridir"},{"SurahNumber":90,"VerseNumber":20,"Text":"Od onların üzərində qapanacaqdır"},{"SurahNumber":91,"VerseNumber":1,"Text":"And olsun günəşə və onun saçdığı şəfəqə"},{"SurahNumber":91,"VerseNumber":2,"Text":"And olsun ondan sonra zühur edən aya"},{"SurahNumber":91,"VerseNumber":3,"Text":"And olsun günəşi açıqlığa çıxardan gündüzə"},{"SurahNumber":91,"VerseNumber":4,"Text":"And olsun günəşi bürüyən gecəyə"},{"SurahNumber":91,"VerseNumber":5,"Text":"And olsun göyə və onu qurana"},{"SurahNumber":91,"VerseNumber":6,"Text":"And olsun yerə və onu döşəyənə"},{"SurahNumber":91,"VerseNumber":7,"Text":"And olsun nəfsə və onu yaradıb kamilləşdirənə"},{"SurahNumber":91,"VerseNumber":8,"Text":"ona günahları və Allahdan qorxmağı təlqin edənə"},{"SurahNumber":91,"VerseNumber":9,"Text":"Nəfsini günahdan təmizləyən uğur qazanmışdır"},{"SurahNumber":91,"VerseNumber":10,"Text":"Onu günaha batıran isə ziyana uğramışdır"},{"SurahNumber":91,"VerseNumber":11,"Text":"Səmud qövmü öz azğınlığı üzündən Allahın elçisini təkzib etdi"},{"SurahNumber":91,"VerseNumber":12,"Text":"Onların ən bədbəxti dəvəni kəsməyə qalxdıqda"},{"SurahNumber":91,"VerseNumber":13,"Text":"Allahın elçisi onlara dedi: “Allahın bu dişi dəvəsinə toxunmayın və onun su içməsinə mane olmayın!”"},{"SurahNumber":91,"VerseNumber":14,"Text":"Onlar isə peyğəmbəri yalançı sayıb, dəvənin diz vətərini kəsdilər. Onların Rəbbi də bu günahlarına görə onların hamısını qırıb yerlə-yeksan etdi"},{"SurahNumber":91,"VerseNumber":15,"Text":"Allah günahkarlara etdiyinin nəticəsindən çəkinməz"},{"SurahNumber":92,"VerseNumber":1,"Text":"And olsun yer üzünü zülmətə bürüməkdə olan gecəyə"},{"SurahNumber":92,"VerseNumber":2,"Text":"And olsun günəşin çıxması ilə aydınlaşan gündüzə"},{"SurahNumber":92,"VerseNumber":3,"Text":"And olsun kişini və qadını yaradana"},{"SurahNumber":92,"VerseNumber":4,"Text":"Sizin can atdıqlarınız başqa-başqadır"},{"SurahNumber":92,"VerseNumber":5,"Text":"Kim haqqını verir və Allahdan qorxursa"},{"SurahNumber":92,"VerseNumber":6,"Text":"və ən gözəl olanı (lə ilahə illəllahı) təsdiq edirsə"},{"SurahNumber":92,"VerseNumber":7,"Text":"Biz onu ən asan olana nail edəcəyik"},{"SurahNumber":92,"VerseNumber":8,"Text":"Kim də xəsislik edərək Rəbbinə ehtiyacı olmadığını güman edirsə"},{"SurahNumber":92,"VerseNumber":9,"Text":"və ən gözəl olanı (lə ilahə illəllahı) yalan hesab edirsə"},{"SurahNumber":92,"VerseNumber":10,"Text":"Biz onun üstünə ən çətin olanı yükləyəcəyik"},{"SurahNumber":92,"VerseNumber":11,"Text":"Cəhənnəmə düşdükdə var-dövləti ona fayda verməyəcək"},{"SurahNumber":92,"VerseNumber":12,"Text":"Şübhəsiz ki, doğru yola yönəltmək Bizə aiddir"},{"SurahNumber":92,"VerseNumber":13,"Text":"Sözsüz ki, Axirət də, dünya həyatı da Bizimdir"},{"SurahNumber":92,"VerseNumber":14,"Text":"Mən sizi alov saçan bir odla qorxutdum"},{"SurahNumber":92,"VerseNumber":15,"Text":"Ona ancaq ən bədbəxt kimsə girər"},{"SurahNumber":92,"VerseNumber":16,"Text":"O kimsə ki, haqqı yalan sayır və ondan üz döndərir"},{"SurahNumber":92,"VerseNumber":17,"Text":"Allahdan ən çox qorxan isə o Oddan uzaqlaşdırılar"},{"SurahNumber":92,"VerseNumber":18,"Text":"O kimsə ki, malını Allah yolunda verir, günahlardan təmizlənir"},{"SurahNumber":92,"VerseNumber":19,"Text":"Əvəzi veriləcək nemət üçün onun heç kəsə minnəti olmaz"},{"SurahNumber":92,"VerseNumber":20,"Text":"O bunu ancaq Ən Uca Rəbbinin Üzünü dilədiyindən edər"},{"SurahNumber":92,"VerseNumber":21,"Text":"O, mütləq razı qalacaqdır"},{"SurahNumber":93,"VerseNumber":1,"Text":"And olsun səhərə"},{"SurahNumber":93,"VerseNumber":2,"Text":"And olsun sakitləşən gecəyə"},{"SurahNumber":93,"VerseNumber":3,"Text":"Rəbbin nə səni tərk etmişdi, nə də sənə acığı tutmuşdu"},{"SurahNumber":93,"VerseNumber":4,"Text":"Həqiqətən, Axirət sənə dünya həyatından daha xeyirlidir"},{"SurahNumber":93,"VerseNumber":5,"Text":"Şübhəsiz ki, Rəbbin sənə nemət bəxş edəcək, sən də razı qalacaqsan"},{"SurahNumber":93,"VerseNumber":6,"Text":"Məgər O, səni yetim çağında qoruyub sığınacaq vermədimi"},{"SurahNumber":93,"VerseNumber":7,"Text":"Səni çaşqın olduğun halda doğru yola yönəltmədimi"},{"SurahNumber":93,"VerseNumber":8,"Text":"Kasıb olduğun zaman səni varlandırmadımı"},{"SurahNumber":93,"VerseNumber":9,"Text":"Elə isə yetimə xor baxma"},{"SurahNumber":93,"VerseNumber":10,"Text":"Səndən kömək diləyəni qovma"},{"SurahNumber":93,"VerseNumber":11,"Text":"Və Rəbbinin nemətindən danış"}]}