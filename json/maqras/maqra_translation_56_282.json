{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":6,"VerseNumber":95,"Text":"Zaprawdę, Bóg sprawia, iż pęka ziarno i pestka. On wyprowadza żywe z martwego i On wyprowadza martwe z żywego. Oto wasz Bóg! Jakże możecie być odwróceni"},{"SurahNumber":6,"VerseNumber":96,"Text":"On rozcina niebo dla jutrzenki; On uczynił noc odpoczynkiem, a słońce i księżyc - podstawą liczenia. To jest ustanowienie Potężnego, Wszechwiedzącego"},{"SurahNumber":6,"VerseNumber":97,"Text":"On jest Tym, który uczynił dla was gwiazdy, abyście kierowali się według nich w ciemnościach - na lądzie i na morzu. Przedstawiliśmy wyraźnie znaki dla ludzi, którzy wiedzą"},{"SurahNumber":6,"VerseNumber":98,"Text":"On jest Tym, który sprawił, iż powstaliście z jednej duszy, a potem przygotował wam pewne miejsce przebywania i pewne miejsce schronienia. Przedstawiliśmy wyraziście znaki dla ludzi, którzy pojmują"},{"SurahNumber":6,"VerseNumber":99,"Text":"On jest Tym, który spuścił z nieba wodę, i dzięki niej wyrastają wszelkie rośliny. Z nich wyprowadziliśmy zieleń, a potem ziarna skupione w kłosach; a z palmy daktylowej kiście daktyli nisko zwisających; i ogrody winnej latorośli, drzewa oliwne i drzewa granatu, podobne do siebie i niepodobne. Popatrzcie na ich owoce, gdy one owocują i kiedy dojrzewają! Zaprawdę, w tym są znaki dla ludzi, którzy wierzą"},{"SurahNumber":6,"VerseNumber":100,"Text":"A jednak oni przypisali Bogu dżiny jako współtowarzyszy; a przecież On je stworzył. I fałszywie przypisali Mu synów i córki, bez żadnej wiedzy. Niech Mu będzie chwała! On jest wyniosły ponad to, co Jemu dodają jako współtowarzyszy"},{"SurahNumber":6,"VerseNumber":101,"Text":"Stwórca niebios i ziemi! Jakże On mógłby mieć syna - przecież On nie miał wcale towarzyszki?! On stworzył każdą rzecz i On o każdej rzeczy jest wszechwiedzący"},{"SurahNumber":6,"VerseNumber":102,"Text":"Oto wasz Bóg, wasz Pan! Nie ma boga, jak tylko On, Stwórca każdej rzeczy! Więc czcijcie Go! On jest poręczycielem każdej rzeczy"},{"SurahNumber":6,"VerseNumber":103,"Text":"Nie dosięgają Go spojrzenia, lecz On dosięga spojrzenia. On jest Przenikliwy, Świadomy"},{"SurahNumber":6,"VerseNumber":104,"Text":"Otrzymaliście jasne dowody od waszego Pana. Kto widzi jasno, widzi dla siebie samego; a kto jest ślepy, to przeciw sobie samemu. Ja nie jestem dla was stróżem"},{"SurahNumber":6,"VerseNumber":105,"Text":"I w ten sposób ukazujemy jasno znaki, aby oni mówili: \"Ty je badałeś!\" - i abyśmy mogli wyjaśnić to ludziom, którzy wiedzą"},{"SurahNumber":6,"VerseNumber":106,"Text":"Idź za tym, co ci objawił twój Pan: \"Nie ma boga, jak tylko On!\" I odwróć się od bałwochwalców"},{"SurahNumber":6,"VerseNumber":107,"Text":"Gdyby zechciał Bóg, to oni nie dodawaliby Jemu współtowarzyszy. My nie uczyniliśmy ciebie stróżem nad nimi ani ty nie jesteś dla nich opiekunem"},{"SurahNumber":6,"VerseNumber":108,"Text":"Nie poniżajcie tych, których oni wzywają poza Bogiem, żeby nie znieważali Boga przez wrogość, nieświadomie. W ten sposób upiększyliśmy każdemu narodowi, jego dzieło. Potem do ich Pana powrócicie! I On obwieści im to, co czynili"},{"SurahNumber":6,"VerseNumber":109,"Text":"Oni przysięgali na Boga najbardziej uroczystymi przysięgami, że jeśli przyjdzie do nich jakiś znak, to z pewnością w niego uwierzą! Powiedz: \"znaki znajdują się tylko u Boga!\" Lecz po czym poznacie, że kiedy przyjdą do nich znaki, oni nie uwierzą"},{"SurahNumber":6,"VerseNumber":110,"Text":"My odwrócimy ich serca i ich spojrzenia; jako że oni nie uwierzyli w to od razu. My pozostawiamy ich, błąkających się na oślep w ich oporze"}]}