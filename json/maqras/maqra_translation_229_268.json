{"Id":268,"LanguageCodes":["ne","nep"],"Name":"nep-ahlalhadithcent","Author":"Ahl Al Hadith Central Society Of Nepal","Language":"Nepali","Description":"Nepali","Direction":"ltr","Source":"","Translations":[{"SurahNumber":72,"VerseNumber":1,"Text":"(हे पैगम्बर सल्लल्लाहो अलैहे वसल्लम) भनिदिनुस् कि मेरो पासमा वह्य आएको छ कि जिन्नहरूको एउटा समूहले (किताबलाई) सुनेर भन्न थाले कि हामीले एउटा आश्चर्य लाग्दो ‘‘कुरआन’’ सुन्यौं ।"},{"SurahNumber":72,"VerseNumber":2,"Text":"जसले भलाईको बाटो देखाउँछ, तसर्थ हामीले त्यसमाथि ईमान ल्यायौं । (अब) हामीले आफ्नो पालनकर्तासँग कसैलाई कदापि साझेदार बनाउने छैनौं ।"},{"SurahNumber":72,"VerseNumber":3,"Text":"र निश्चितरूपले हाम्रो पालनकर्ताको गौरव अत्यन्त उच्च छ उसले आफ्नो निम्ति कसैलाई न पत्नी बनायो न कुनै सन्तान"},{"SurahNumber":72,"VerseNumber":4,"Text":"र यो कि हामीमध्ये केही मूर्खले अल्लाहको बारेमा असत्य कुरा रच्दछन्"},{"SurahNumber":72,"VerseNumber":5,"Text":"र हामीले यो ठानेका थियौं कि मानिस र जिन्नहरू अल्लाहको बारेमा झूठ बोल्दैनन् ।"},{"SurahNumber":72,"VerseNumber":6,"Text":"कुरो यो हो कि केही मानिसहरूले केही जिन्नहरूको शरण माँग्दथे, जसबाट उनको अटेरीपना झन् बढीहालेको थियो ।"},{"SurahNumber":72,"VerseNumber":7,"Text":"र मानिसहरूले पनि तिमी जिन्नहरू जस्तै अनुमान गरेका थिए कि अल्लाहले कसैलाई पठाउने छैन, (वा पुर्नजीवित गर्नेछैन) ।"},{"SurahNumber":72,"VerseNumber":8,"Text":"र यो कि हामीहरूले आकाशमा चियायौं, त त्यसलाई बलिया पहरेदार र प्रज्वलित आगोले भरिएको पायौं"},{"SurahNumber":72,"VerseNumber":9,"Text":"र यो कि पहिला हामी आकाशमा कैयन् ठाउँहरूमा कुरा सुन्नको निम्ति बस्ने गर्दथ्यौं । त अहिले जो पनि कान लगाउँछ एक आगोको झिल्का आफ्नोतिर पाउँछ ।"},{"SurahNumber":72,"VerseNumber":10,"Text":"र यो हामी जान्दैनौं कि तिनीहरूको साथ जो धरतीमा छन् नराम्रो कुराको इरादा गरिएको छ वा उनीहरूको पालनकर्ताले उनीहरूको लागि भलो गर्ने विचार गरेको छ ।"},{"SurahNumber":72,"VerseNumber":11,"Text":"र यो कि हामीमध्ये कोही नेक छन् र कोही विपरित प्रकारको पनि छन् । हामी विभिन्न किसिमले बाँडिएका छौं"},{"SurahNumber":72,"VerseNumber":12,"Text":"र (यो कि) हामीले विश्वास गरिसकेछौं कि हामी धरतीमा अल्लाहलाई पराजित गर्न सक्दैनौ र नभागेर उसलाई थकाउन सक्छौं"},{"SurahNumber":72,"VerseNumber":13,"Text":"र हामीले त मार्गदर्शन (को किताब) सुन्यौं, त त्यसमाथि ईमान ल्याइहाल्यौं र जसले आफ्नो पालनकर्तामाथि ईमान ल्याउँछ उसलाई न कुनै हानिको डर हुन्छ, न अत्याचारको"},{"SurahNumber":72,"VerseNumber":14,"Text":"र यो कि हामीमध्ये केही आज्ञाकारी छन् र केही अवज्ञाकारी छन्, तसर्थ जो आज्ञाकारी भए, उनीहरू त सोझो मार्गमा हिंडे"},{"SurahNumber":72,"VerseNumber":15,"Text":"र जो पापी(अपराधी) भए उनीहरू नर्कको इन्धन भए"},{"SurahNumber":72,"VerseNumber":16,"Text":"र (हे पैगम्बर ! यो पनि उनीहरूसित भनिदिनुस्) कि यदि यिनीहरू सोझो मार्गमा रहेको भए हामीले उनीहरूको निम्ति पिउनको लागि प्रशस्त पानी दिन्थ्यौं"},{"SurahNumber":72,"VerseNumber":17,"Text":"ताकि यसबाट उनको परीक्षा गरौं र जुन मानिसले आफ्नो पालनकर्ताको स्मरणबाट मुख फर्काउनेछ, अल्लाहले उसलाई दुःखद यातनामा प्रविष्ट गर्नेछ"},{"SurahNumber":72,"VerseNumber":18,"Text":"र यो कि मस्जिदहरू अल्लाहकै लागि मात्र हुन्, तसर्थ अल्लाहसँग कुनै अरुको पूजा नगर"},{"SurahNumber":72,"VerseNumber":19,"Text":"र जब अल्लाहका भक्त (मुहम्मद), उसको पूजाको निम्ति उभे त काफिरहरूले उनलाई चारैतर्फबाट घेरी उनीमाथि आक्रमण गर्नेवाला थिए ।"},{"SurahNumber":72,"VerseNumber":20,"Text":"भनिदिनुस् कि म त आफ्नो पालनकर्तालाई मात्र पूजा गर्दछु । र उसको साथ कसैलाई शम्मिलित गर्दिन ।"},{"SurahNumber":72,"VerseNumber":21,"Text":"यो पनि भनिदेऊः कि मलाई तिम्रो हकमा नाफा नोक्सानको कुनै अधिकार छैन"},{"SurahNumber":72,"VerseNumber":22,"Text":"यो पनि भनिदिनुस् कि अल्लाह (को यातना) बाट मलाई कसैले बचाउन सक्दैन र म उस बाहेक अन्य कतै शरणको ठाउँ देख्दिन"},{"SurahNumber":72,"VerseNumber":23,"Text":"हो, अल्लाहको तर्फबाट आदेशहरू र उसको सन्देशहरू पुर्याउने काम (नै मेरो जिम्मामा छ) र जुन मानिसले अल्लाह र उसको पैगम्बरको अवज्ञा गर्नेछ त यस्ताको लागि जहन्नमको आगो छ, सधैं त्यसमा रहनेछन्"},{"SurahNumber":72,"VerseNumber":24,"Text":"यहाँसम्म कि अब यिनीहरूले त्यो (दिन) देखिहाल्नेछन्, जसको उनीसित वाचा गरिएको थियो, तब उनलाई थाहा भइहाल्ने छ कि कसका सहायकहरू कमजोर र कसको संख्या थोरै छ"},{"SurahNumber":72,"VerseNumber":25,"Text":"भनिदिनुस् कि जुन तिमीसित वाचा गरिन्छ, मलाई थाहा छैन कि त्यो नजिक छ वा मेरो पालनकर्ताले त्यसको अवधि लामो गरिदिएको छ"},{"SurahNumber":72,"VerseNumber":26,"Text":"ऊ अदृश्य जान्नेवाला छ र कसैलाई आफ्नो परोक्षको कुरा प्रकट गर्दैन"},{"SurahNumber":72,"VerseNumber":27,"Text":"हो, जुन पैगम्बरलाई रुचाउँछ, उस बाहेक, तर उनको अगाडि र पछाडि पनि रक्षकहरू खटाइदिन्छ"},{"SurahNumber":72,"VerseNumber":28,"Text":"ताकि जानकारी लियोस् कि उनीहरूले आफ्नो पालनकर्ताको सन्देश पुर्याइदिएका छन् र उसले उनीहरूका सबै कुराहरूलाई नियन्त्रित गरेको छ र हरेक कुरालाई गनिसकेको छ ।"},{"SurahNumber":73,"VerseNumber":1,"Text":"हे (मुहम्मद सल्लल्लाहो अलैहे वसल्लम) लुगामा बेरिएका"},{"SurahNumber":73,"VerseNumber":2,"Text":"राती उठेर (नमाजको निम्ति) उभिने गर्नु तर थोरै ।"},{"SurahNumber":73,"VerseNumber":3,"Text":"आधारात वा त्यसभन्दा केही कम गर्नुस् ।"},{"SurahNumber":73,"VerseNumber":4,"Text":"वा केही बढि, र विस्तारै रोकि–रोकि कुरआन पढ्ने गर्नु ।"},{"SurahNumber":73,"VerseNumber":5,"Text":"निश्चितरूपले हामीले शीघ्र नै तपाईमाथि एउटा ठूलो कुरो अवतरित गर्नेछौं ।"},{"SurahNumber":73,"VerseNumber":6,"Text":"निःसन्देह राति उठ्नुमा अनुकूलता हुन्छ र कुरालाई पनि राम्रोसँग स्पष्ट गरिदिन्छ ।"},{"SurahNumber":73,"VerseNumber":7,"Text":"दिनको समयमा त तपाईलाई अन्य धेरै व्यस्तता हुन्छन् ।"},{"SurahNumber":73,"VerseNumber":8,"Text":"तपाईले आफ्नो पालनकर्ताको नामको स्मरण गर्नु र अरु समस्त कुरालाई पन्छ्याई सम्पूर्ण हृदयले उसैतिर लाग्नु ।"},{"SurahNumber":73,"VerseNumber":9,"Text":"पूर्व र पश्चिमको स्वामी उसबाहेक कोही सत्य पूज्य छैन, अतः तिमीले उसैलाई नै आफ्नो कार्यसाधक बनाइहाल ।"},{"SurahNumber":73,"VerseNumber":10,"Text":"र जे जति कुरा यिनी भन्दछन त्यसलाई सहँदै गर्नु र उनीहरूबाट राम्रोसित पन्छिदै गर्नु ।"},{"SurahNumber":73,"VerseNumber":11,"Text":"र मलाई झूठा ठहराउने सुख–सम्पन्न मानिसहरूलाई छोडिदिनु र उनीहरूलाई अलिकति मोहलत देऊ ।"},{"SurahNumber":73,"VerseNumber":12,"Text":"निःसन्देह हामीसँग कडा नेलहरू (हतकडी) छन् र प्रज्वलित आगोको नर्क छ"},{"SurahNumber":73,"VerseNumber":13,"Text":"र घाँटीमा अडकिने खाना छ र कष्टदायक यातना छ"},{"SurahNumber":73,"VerseNumber":14,"Text":"जुनदिन धरती र पहाड कम्पित हुनेछन् र पहाड बालुवाको ढिस्को झैं हुनेछन्"},{"SurahNumber":73,"VerseNumber":15,"Text":"(हे मक्कावालाहरू र) जुन प्रकारले हामीले फिरऔनको पासमा पैगम्बर पठाएका थियौं । तिम्रो पासमा पनि (मुहम्मद) रसूल पठाएका छौं, जो तिम्रो सम्बन्धमा साक्षी हुनेछन् ।"},{"SurahNumber":73,"VerseNumber":16,"Text":"फिरऔनले त्यस रसूलको अवज्ञा गर्यो त हामीले उसलाई कठोर यातनामा समातिहाल्यौं ।"},{"SurahNumber":73,"VerseNumber":17,"Text":"यदि तिमीले पनि मान्ने छैनौ भने त्यसदिनबाट कसरी बाँच्छौ, जुन दिन बच्चाहरूलाई वृद्ध बनाइदिनेछ ।"},{"SurahNumber":73,"VerseNumber":18,"Text":"जुन दिन आकाश फाटिहाल्नेछ । यो अल्लाहको वाचा पूरा भएर नै रहनेछ ।"},{"SurahNumber":73,"VerseNumber":19,"Text":"यो कुरआन त निश्चय नै एउटा उपदेश हो । अब जसले चाहन्छ, आफ्नो पालनकर्तातिर मार्ग ग्रहण गरोस् ।"}]}