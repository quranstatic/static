{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":10,"VerseNumber":71,"Text":"Opowiedz im historię Noego! Oto on powiedział do swojego ludu: \"O ludu mój! Jeśli ciąży wam moja obecność i moje przypominanie znaków Boga - to ja pokładam ufność w Bogu. Wy przeto uzgodnijcie to między sobą i waszymi współtowarzyszami, a niech wasza sprawa nie będzie już dla was udręczeniem. Następnie sądźcie mnie i nie dajcie mi czekać"},{"SurahNumber":10,"VerseNumber":72,"Text":"A jeśli się odwrócicie, to przecież nie żądam od was żadnej nagrody. Moja nagroda jest tylko u Boga, a ja otrzymałem rozkaz, abym był wśród całkowicie poddanych"},{"SurahNumber":10,"VerseNumber":73,"Text":"Lecz oni uznali go za kłamcę. Przeto uratowaliśmy jego i tych, którzy z nim byli na statku, i uczyniliśmy ich namiestnikami; a zatopiliśmy tych, którzy za kłamstwo uznali Nasze znaki. Popatrz więc, jaki był ostateczny koniec tych, którzy byli ostrzegani"},{"SurahNumber":10,"VerseNumber":74,"Text":"Następnie posłaliśmy po nim posłańców do ich ludu, którzy przynosili im dowody jasne; lecz oni nie byli gotowi uwierzyć w to, co przedtem uznali za kłamstwo. W ten sposób wyciskamy pieczęć na sercach ludzi występnych"},{"SurahNumber":10,"VerseNumber":75,"Text":"Następnie posłaliśmy po nim Mojżesza i Aarona do Faraona i jego starszyzny. Lecz oni wbili się w pychę i okazali się ludem grzesznym"},{"SurahNumber":10,"VerseNumber":76,"Text":"A kiedy przyszła do nich prawda, od Nas, oni powiedzieli: \"Zaprawdę, to tylko czary oczywiste"},{"SurahNumber":10,"VerseNumber":77,"Text":"Powiedział Mojżesz: \"To wy tak mówicie o prawdzie, kiedy ona przyszła do was? Czy to czary? Czarownicy nigdy nie są szczęśliwi"},{"SurahNumber":10,"VerseNumber":78,"Text":"Oni powiedzieli: \"Czy ty przyszedłeś do nas, by odwrócić nas od tego, co znaleźliśmy w naszych ojcach, i żebyście obaj zyskali wielkość na ziemi? My wam jednak wcale nie uwierzymy"},{"SurahNumber":10,"VerseNumber":79,"Text":"I powiedział Faraon: \"Przyprowadźcie mi wszystkich uczonych czarowników"},{"SurahNumber":10,"VerseNumber":80,"Text":"A kiedy przyszli czarownicy, powiedział do nich Mojżesz: Rzućcie, co macie do rzucenia"},{"SurahNumber":10,"VerseNumber":81,"Text":"A kiedy oni rzucili, Mojżesz powiedział: \"To, co przynieśliście, to tylko czary. Zaprawdę, Bóg je zniweczy! Zaprawdę, Bóg nie pozwoli, by pomyślnie rozwijało się dzieło tych, którzy szerzą zepsucie"},{"SurahNumber":10,"VerseNumber":82,"Text":"Bóg potwierdza prawdę przez Swoje słowa, chociażby to było nienawistne dla grzeszników"},{"SurahNumber":10,"VerseNumber":83,"Text":"Ale nikt nie uwierzył Mojżeszowi, oprócz potomstwa jego ludu, z obawy przed Faraonem i jego starszyzną, żeby ich nie poddał próbie. Faraon jest wielki na ziemi, a przecież jest w liczbie występnych"},{"SurahNumber":10,"VerseNumber":84,"Text":"I powiedział Mojżesz: \"O ludu mój! Jeśli uwierzyliście w Boga, to zaufajcie Jemu, skoro jesteście całkowicie poddani"},{"SurahNumber":10,"VerseNumber":85,"Text":"Oni powiedzieli: \"Zaufaliśmy Bogu, Panu naszemu. Panie nasz! Nie czyń nas pokuszeniem dla niesprawiedliwych"},{"SurahNumber":10,"VerseNumber":86,"Text":"I wybaw nas, przez Twoje miłosierdzie, od ludu niewiernych"},{"SurahNumber":10,"VerseNumber":87,"Text":"I objawiliśmy Mojżeszowi i jego bratu: \"Przygotujcie dla waszego ludu domy w Egipcie; i uczyńcie wasze domy świątynią! i odprawiajcie modlitwę! i ogłoś radosną wieść wierzącym"},{"SurahNumber":10,"VerseNumber":88,"Text":"I powiedział Mojżesz: \"Panie nasz! Ty dałeś Faraonowi i jego starszyźnie ozdoby i bogactwa w życiu tego świata - Panie nasz! - aby sprowadzali z drogi Twojej na manowce. Panie nasz! Zniszcz ich bogactwa i uczyń zatwardziałymi ich serca! Niechaj oni nie uwierzą, dopóki nie ujrzą kary bolesnej"},{"SurahNumber":10,"VerseNumber":89,"Text":"Powiedział: \"Wasza prośba została wysłuchana. Idźcie obydwaj prosto i nie postępujcie drogą tych, którzy nie wiedzą"}]}