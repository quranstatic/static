{"Id":154,"LanguageCodes":["fa","fas"],"Name":"fas-hussainansarian","Author":"Hussain Ansarian","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":100,"VerseNumber":9,"Text":"آیا نمی داند هنگامی که آنچه در گورهاست برانگیخته شود"},{"SurahNumber":100,"VerseNumber":10,"Text":"و آنچه در سینه هاست پدیدار گردد،"},{"SurahNumber":100,"VerseNumber":11,"Text":"بی تردید در آن روز پروردگارشان نسبت به آنان آگاه است [و بر پایه اعمال نیک و بدشان به آنان پاداش و کیفر دهد]"},{"SurahNumber":101,"VerseNumber":1,"Text":"آن کوبنده"},{"SurahNumber":101,"VerseNumber":2,"Text":"چیست آن کوبنده؟"},{"SurahNumber":101,"VerseNumber":3,"Text":"و تو چه می دانی آن کوبنده چیست؟"},{"SurahNumber":101,"VerseNumber":4,"Text":"روزی که مردم [در سراسیمگی] چون پروانه های پراکنده اند"},{"SurahNumber":101,"VerseNumber":5,"Text":"و کوه ها مانند پشم رنگین حلاجی شده گردد"},{"SurahNumber":101,"VerseNumber":6,"Text":"اما هرکس اعمال وزن شده اش سنگین و باارزش است؛"},{"SurahNumber":101,"VerseNumber":7,"Text":"پس او در یک زندگی خوش و پسندیده ای است،"},{"SurahNumber":101,"VerseNumber":8,"Text":"و اما هرکساعمال وزن شده اش سبک و بی ارزش است،"},{"SurahNumber":101,"VerseNumber":9,"Text":"پس جایگاه و پناهگاهش هاویه است،"},{"SurahNumber":101,"VerseNumber":10,"Text":"و تو چه می دانی هاویه چیست؟"},{"SurahNumber":101,"VerseNumber":11,"Text":"آتشی بسیار داغ و سوزاناست"},{"SurahNumber":102,"VerseNumber":1,"Text":"مباهات و افتخار بر یکدیگر [به ثروت و کثرت نفرات] شما را [از پرداختن به تکالیف دینی و یاد آخرت] بازداشت؛"},{"SurahNumber":102,"VerseNumber":2,"Text":"تا جایی که گورها را دیدار کردید [و به تعداد مردگان هم به یکدیگر مباهات و افتخار نمودید]"},{"SurahNumber":102,"VerseNumber":3,"Text":"این چنین نیست [که شما می پندارید]، به زودی [به آثار شوم این اوضاع و احوالی که دارید] آگاه خواهید شد"},{"SurahNumber":102,"VerseNumber":4,"Text":"باز هم این چنین نیست، به زودی آگاه خواهید شد"},{"SurahNumber":102,"VerseNumber":5,"Text":"[زندگی واقعی] این چنین نیست [که می پندارید]، اگر به علم الیقین [که علم استوار و غیر قابل تردید است به آخرت] آگاه بودید [از تکالیف دینی و توجه به آباد کردن آخرت باز نمی ماندید]"},{"SurahNumber":102,"VerseNumber":6,"Text":"بی تردید دوزخ را خواهید دید"},{"SurahNumber":102,"VerseNumber":7,"Text":"سپس [با وارد شدن در آن،] قطعاً آن را به دیده یقین و باور خواهید دید"},{"SurahNumber":102,"VerseNumber":8,"Text":"آن گاه شما در آن روز از نعمت ها بازپرسی خواهید شد"},{"SurahNumber":103,"VerseNumber":1,"Text":"سوگند به عصر [ظهور پیامبر اسلام]"},{"SurahNumber":103,"VerseNumber":2,"Text":"[که] بی تردید انسان در زیان کاری بزرگی است؛"},{"SurahNumber":103,"VerseNumber":3,"Text":"مگر کسانی که ایمان آورده و کارهای شایسته انجام داده اند و یکدیگر را به حق توصیه نموده و به شکیبایی سفارش کرده اند"},{"SurahNumber":104,"VerseNumber":1,"Text":"وای بر هر عیب جوی بدگوی"},{"SurahNumber":104,"VerseNumber":2,"Text":"همان که ثروتی فراهم آورده و [پی در پی] آن را شمرد [و ذخیره کرد]"},{"SurahNumber":104,"VerseNumber":3,"Text":"گمان می کند که ثروتش او را جاودانه خواهد کرد"},{"SurahNumber":104,"VerseNumber":4,"Text":"این چنین نیست، بی تردید او را در آن شکننده، اندازند؛"},{"SurahNumber":104,"VerseNumber":5,"Text":"و تو چه می دانی آن شکننده چیست؟"},{"SurahNumber":104,"VerseNumber":6,"Text":"آتش برافروخته خداست"},{"SurahNumber":104,"VerseNumber":7,"Text":"[آتشی] که بر دل ها برآید و چیره شود"},{"SurahNumber":104,"VerseNumber":8,"Text":"آن آتش بر آنان سربسته است [که هیچ راه گریزی از آن ندارند؛]"},{"SurahNumber":104,"VerseNumber":9,"Text":"[آتشی] در ستون هایی بلند و کشیده"},{"SurahNumber":105,"VerseNumber":1,"Text":"آیا ندانسته ای که پروردگارت با فیل سواران چه کرد؟"},{"SurahNumber":105,"VerseNumber":2,"Text":"آیا نیرنگشان را در تباهی قرار نداد [ونقشه آنان را نقش بر آب نساخت؟]"},{"SurahNumber":105,"VerseNumber":3,"Text":"و بر ضد آنان گروه گروه پرندگانی فرستاد؛"},{"SurahNumber":105,"VerseNumber":4,"Text":"[که] بر آنان سنگ هایی از نوع سنگ گِل می افکندند"},{"SurahNumber":105,"VerseNumber":5,"Text":"سرانجام همه آنان را چون کاه جویده شده قرار داد"},{"SurahNumber":106,"VerseNumber":1,"Text":"[خدا فیل سواران را هلاک کرد] تا قریش را [با یکدیگر و با مردم و با حرم امن] الفت دهد؛"},{"SurahNumber":106,"VerseNumber":2,"Text":"[و نیز] به سفرهای [تجارتی] زمستانی و [سفرهای تجارتی] تابستانی پیوند و انس دهد [تا در آرامش و امنیت، امر معاششان را تأمین کنند]"},{"SurahNumber":106,"VerseNumber":3,"Text":"پس باید پروردگار این خانه را بپرستند؛"},{"SurahNumber":106,"VerseNumber":4,"Text":"پروردگاری که آنان را از گرسنگی نجات داد، و از بیمی [که از دشمن داشتند] ایمنی شان بخشید"},{"SurahNumber":107,"VerseNumber":1,"Text":"آیا کسی که همواره روز جزا را انکار می کند، دیدی؟"},{"SurahNumber":107,"VerseNumber":2,"Text":"همان که یتیم را به خشونت و جفا از خود می راند،"},{"SurahNumber":107,"VerseNumber":3,"Text":"و [کسی را] به طعام دادن به مستمند تشویق نمی کند"},{"SurahNumber":107,"VerseNumber":4,"Text":"پس وای بر نمازگزاران"},{"SurahNumber":107,"VerseNumber":5,"Text":"که از نمازشان غافل و نسبت به آن سهل انگارند"},{"SurahNumber":107,"VerseNumber":6,"Text":"همانان که همواره ریا می کنند"},{"SurahNumber":107,"VerseNumber":7,"Text":"و از [دادن] وسایل و ابزار ضروری زندگی [و زکات، هدیه و صدقه به نیازمندان] دریغ می ورزند"},{"SurahNumber":108,"VerseNumber":1,"Text":"بی تردید ما به تو خیر فراوان [که برکت در نسل است و از فاطمه ریشه می گیرد] عطا کردیم"},{"SurahNumber":108,"VerseNumber":2,"Text":"پس [به شکرانه آن] برای پروردگارت نماز بخوان و شتر قربانی کن"},{"SurahNumber":108,"VerseNumber":3,"Text":"یقیناً دشمن [که به] تو [زخم زبان می زند] خود بدون تبار و نسل [و بریده از همه خیرات و برکات] است"},{"SurahNumber":109,"VerseNumber":1,"Text":"بگو: ای کافران"},{"SurahNumber":109,"VerseNumber":2,"Text":"آنچه را شما می پرستید، من نمی پرستم،"},{"SurahNumber":109,"VerseNumber":3,"Text":"و نه شما آنچه را من می پرستم، می پرستید،"},{"SurahNumber":109,"VerseNumber":4,"Text":"و نه من آنچه را شما پرستیده اید، می پرستم،"},{"SurahNumber":109,"VerseNumber":5,"Text":"و نه شما آنچه را که من می پرستم، می پرستید"},{"SurahNumber":109,"VerseNumber":6,"Text":"دین شما برای خودتان، و دین من برای خودم"},{"SurahNumber":110,"VerseNumber":1,"Text":"هنگامی که یاری خدا و [آن] پیروزی فرا رسد،"},{"SurahNumber":110,"VerseNumber":2,"Text":"و مردم را ببینی که گروه گروه در دین خدا درآیند،"},{"SurahNumber":110,"VerseNumber":3,"Text":"پس پروردگارت را همراه با سپاس و ستایش تسبیح گوی، و از او آمرزش بخواه، که او همواره توبه پذیر است"},{"SurahNumber":111,"VerseNumber":1,"Text":"نابود باد قدرت ابولهب، و نابود باد خودش؛"},{"SurahNumber":111,"VerseNumber":2,"Text":"ثروتش و آنچه از امکانات به دست آورد چیزی [از عذاب خدا را که در دنیا عذاب استیصال است] از او دفع نکرد"},{"SurahNumber":111,"VerseNumber":3,"Text":"به زودی در آتشی زبانه دار درآید؛"},{"SurahNumber":111,"VerseNumber":4,"Text":"و [نیز] همسرش که هیزم کش است [در آتش زبانه دار در آید]"},{"SurahNumber":111,"VerseNumber":5,"Text":"[همان که] بر گردنش طنابی تابیده از لیف خرماست"},{"SurahNumber":112,"VerseNumber":1,"Text":"بگو: او خدای یکتاست؛"},{"SurahNumber":112,"VerseNumber":2,"Text":"خدای بی نیاز [همه موجودات هستی که نیازمند و عین فقرند برای رفع نیازشان روی به او کنند و از حضرتش گدایی نمایند]"},{"SurahNumber":112,"VerseNumber":3,"Text":"نزاده، و زاییده نشده است،"},{"SurahNumber":112,"VerseNumber":4,"Text":"و هیچ کس [در ذات و صفات] همانند و همتا و شبیه او نمی باشد"},{"SurahNumber":113,"VerseNumber":1,"Text":"بگو: به پروردگار سپیده دم پناه می برم،"},{"SurahNumber":113,"VerseNumber":2,"Text":"از زیان مخلوقاتی که [با انحرافشان از قوانین الهی به انسان] ضرر می رسانند،"},{"SurahNumber":113,"VerseNumber":3,"Text":"و از زیان شب هنگامی که با تاریکی اش درآید [که در آن تاریکی انواع حیوانات موذی و انسان های فاسق و فاجر برای ضربه زدن به انسان در کمین اند]"},{"SurahNumber":113,"VerseNumber":4,"Text":"و از زیان زنان دمنده [که افسون و جادو] در گره ها [می دمند و با این کار شیطانی در زندگی فرد، خانواده و جامعه خسارت به بار می آورند]"},{"SurahNumber":113,"VerseNumber":5,"Text":"و از زیان حسود، زمانی که حسد می ورزد"},{"SurahNumber":114,"VerseNumber":1,"Text":"بگو: پناه می برم به پروردگار مردم"},{"SurahNumber":114,"VerseNumber":2,"Text":"[به] پادشاه مردم"},{"SurahNumber":114,"VerseNumber":3,"Text":"[به] معبود مردم"},{"SurahNumber":114,"VerseNumber":4,"Text":"از زیان وسوسه گر کمین گرفته و پنهان،"},{"SurahNumber":114,"VerseNumber":5,"Text":"آنکه همواره در سینه های مردم وسوسه می کند"},{"SurahNumber":114,"VerseNumber":6,"Text":"از جنّیان و آدمیان"}]}