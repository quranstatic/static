{"Id":429,"LanguageCodes":["tr","tur"],"Name":"tur-suleymanates","Author":"Suleyman Ates","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":10,"VerseNumber":90,"Text":"İsrail oğullarını denizden geçirdik, Fir'avn ve askerleri de zulmetmek ve saldırmak için onların arkalarına düştü. Nihayet boğulma kendisini yakalayınca (Fir'avn): \"Gerçekten İsrail oğullarının inandığından başka tanrı olmadığına inandım, ben de müslümanlardanım!\" dedi"},{"SurahNumber":10,"VerseNumber":91,"Text":"Şimdi mi? Oysa daha önce isyan etmiş, bozgunculardan olmuştun? (denildi)"},{"SurahNumber":10,"VerseNumber":92,"Text":"Bugün senin (canından ayırdığımız) bedenini, (denizin dibinden) kurtarıp (sahilde) bir tepeye atacağız ki senden sonra gelenlere ibret olasın. Ama insanlardan çoğu bizim ayetlerimizden gafildirler"},{"SurahNumber":10,"VerseNumber":93,"Text":"Andolsun biz, İsrail oğullarını iyi bir yere yerleştirdik ve onlara güzel rızıklar verdik. Kendilerine ilim gelinceye kadar ayrılığa düşmediler (de bilgi geldikten sonra ayrılığa düştüler). Şüphesiz Rabbin, kıyamet günü, anlaşmazlığa düştükleri şey hakkında aralarında hüküm verecektir"},{"SurahNumber":10,"VerseNumber":94,"Text":"Eğer sen, sana indirdiğimizden kuşkuda isen, senden önce Kitabı okuyanlara sor. Andolsun, sana Rabbinden hak geldi, sakın kuşkulananlardan olma"},{"SurahNumber":10,"VerseNumber":95,"Text":"Ve sakın Allah'ın ayetlerini yalanlayanlardan olma, yoksa ziyana uğrayanlardan olursun"},{"SurahNumber":10,"VerseNumber":96,"Text":"Üzerlerine Rabbinin (azab) kelimesi hak olanlar inanmazlar"},{"SurahNumber":10,"VerseNumber":97,"Text":"Onlara bütün ayetler gelmiş olsa bile, acı azabı görünceye kadar (inanmazlar)"},{"SurahNumber":10,"VerseNumber":98,"Text":"Keşke bir kasaba olsaydı da inansaydı ve inanması kendisine fayda verseydi! Yalnız Yunus'un kavmi, inanınca, dünya hayatnda onlardan rezillik azabını kaldırmış ve onları bir süre daha yaşatmıştık"},{"SurahNumber":10,"VerseNumber":99,"Text":"Rabbin isteseydi, yeryüzündekilerin hepsi mutlaka inanırdı. O halde sen mi insanları inanmaları için zorlayacaksın"},{"SurahNumber":10,"VerseNumber":100,"Text":"Allah'ın izni olmadan hiç kimse inanmaz ve (Allah) pisliği (huzursuzluğu, azabı), akıllarını kullanmayanların üzerine kor"},{"SurahNumber":10,"VerseNumber":101,"Text":"Göklerde ve yerde olanlara bakın! de; ama o ayetler ve uyarılar, inanmayacak bir kavme yarar sağlamaz"},{"SurahNumber":10,"VerseNumber":102,"Text":"Onlar sadece kendilerinden önce gelip geçenlerin başlarına gelen günler gibisini bekliyorlar öyle mi? De ki: \"O halde bekleyin, ben de sizinle beraber bekleyenlerdenim"},{"SurahNumber":10,"VerseNumber":103,"Text":"Sonunda elçilerimizi ve inananları kurtarırız. İşte böyle, üzerimize bir borç olarak mü'minleri kurtarırız"},{"SurahNumber":10,"VerseNumber":104,"Text":"De ki: \"Ey insanlar, benim dinimden kuşkuda iseniz, ben sizin, Allah'tan başka taptıklarınıza tapmam; fakat sizi öldürecek olan Allah'a taparım. Bana mü'minlerden olmam emredilmiştir"},{"SurahNumber":10,"VerseNumber":105,"Text":"Ve: \"Yüzünü hanif (Allah'ı birleyici) olarak dine çevir; sakın (Allah'a) ortak koşanlardan olma"},{"SurahNumber":10,"VerseNumber":106,"Text":"Allah'tan başka; sana ne fayda, ne de zarar veremeyecek olan şeylere yalvarma! Eğer böyle yaparsan, o takdirde sen muhakkak zalimlerden olursun. (diye emredilmiştir)"},{"SurahNumber":10,"VerseNumber":107,"Text":"Eğer Allah sana bir zarar dokundursa onu, yine O'ndan başka kaldıracak yoktur ve eğer sana bir hayır dilese, O'nun keremini de geri çevirecek yoktur. Hayrını, kullarından dilediğine verir. O, bağışlayandır, esirgeyendir"},{"SurahNumber":10,"VerseNumber":108,"Text":"De ki: \"Ey insanlar, işte size Rabbinizden gerçek geldi. Artık yola gelen, kendisi için gelir; sapan da kendi zararına sapar. Ben sizin üzerinize vekil değilim"},{"SurahNumber":10,"VerseNumber":109,"Text":"Sana vahyolunana uy ve Allah hükmünü verinceye kadar sabret. O, hüküm verenlerin en iyisidir"},{"SurahNumber":11,"VerseNumber":1,"Text":"Elif lam ra. (Bu,) bir Kitaptır ki, hikmet sahibi, herşeyden haberi olan (Allah) tarafından ayetleri sağlamlaştırılmış ve güzelce açıklanmıştır"},{"SurahNumber":11,"VerseNumber":2,"Text":"Ta ki Allah'tan başkasına tapmayasınız. Ben de, O'ndan size (gönderilmiş) bir uyarıcı ve müjdeleyiciyim"},{"SurahNumber":11,"VerseNumber":3,"Text":"Ve Rabbinizden mağfiret dileyesiniz, sonra O'na tevbe edesiniz ki, sizi belirtilmiş bir süreye kadar güzelce yaşatsın ve her lutuf sahibine lutfetsin. Ve eğer yüz çevirirseniz, ben sizin için büyük bir günün azabından korkarım"},{"SurahNumber":11,"VerseNumber":4,"Text":"Dönüşünüz Allaha'dır. O, herşeyi yapacak güçtedir"},{"SurahNumber":11,"VerseNumber":5,"Text":"İyi bilin ki, onlar O'ndan gizlenmek için göğüslerini bükerler. Yine iyi bilin ki onlar, örtülerine büründükleri zaman dahi (Allah onların) içlerinde gizlediklerini ve açığa vurduklarını bilir. Çünkü O, göğüslerin özünü bilendir"}]}