{"Id":379,"LanguageCodes":["tr","tur"],"Name":"tur-abdulbakigolpin","Author":"Abdulbaki Golpinarli","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":16,"VerseNumber":30,"Text":"Çekinenlere, Rabbiniz ne indirdi size denince hayır indirdi derler. Bu dünyada güzel hareket edenlere güzel bir mükafat var, ahiret eviyse elbette daha da hayırlı ve çekinenlerin evleri, gerçekten de ne güzeldir"},{"SurahNumber":16,"VerseNumber":31,"Text":"Ebedi Adn cennetleridir yurtları, oraya girerler, kıyılarından ırmaklar akar, ahiret eviyse elbette daha da hayırlı ve çekinenleri böyle mükafatlandırır"},{"SurahNumber":16,"VerseNumber":32,"Text":"Öyle kişilerdir onlar ki melekler, tertemiz olarak canlarını alır onların ve onlara, esenlik size derler, yaptığınız işlere karşılık girin cennete"},{"SurahNumber":16,"VerseNumber":33,"Text":"Kafirler, meleklerin gelip çatmasından, yahut Rabbinin emrinin gelmesinden başka bir şey mi beklerler? Onlardan öncekiler de böyle yapmışlardı ve onlara Allah zulmetmedi, fakat onlar, kendi kendilerine zulmettiler"},{"SurahNumber":16,"VerseNumber":34,"Text":"Yaptıkları kötülüğe uğradılar ve alay ettiklerinin cezasını çektiler"},{"SurahNumber":16,"VerseNumber":35,"Text":"Şirk koşanlar, Allah dileseydi dediler, ne biz ondan başka birşeye tapardık, ne atalarımız taparlardı; ne de emri olmadan birşeyi haram sayardık. İşte onlardan öncekiler de tıpkı böyle hareket ettiler. Peygamberlere apaçık tebliğden başka ne vazife var ki"},{"SurahNumber":16,"VerseNumber":36,"Text":"Andolsun ki biz her ümmete, Allah'a kulluk edin ve Şeytan'dan uzaklaşın diye bir peygamber gönderdik; içlerinde, Allah'ın doğru yola sevkettiği de var, sapıklığı hakedeni de. Gezin yeryüzünde de bakın, görün, yalanlayanların sonuçları ne olmuş"},{"SurahNumber":16,"VerseNumber":37,"Text":"Onları doğru yola sevketmek için üstlerine düştükçe düşsen de şüphe yok ki Allah, sapıklığı kabul edeni doğru yola getirmez ve onlara bir tek yardımcı da yoktur"},{"SurahNumber":16,"VerseNumber":38,"Text":"Onlar, Allah'a kesin olarak ant içtiler de Allah dediler, ölen kişiyi tekrar diriltmez. Evet, diriltecek, bir vaittir bu ki gerçektir ve yerine getirecektir onu, fakat insanların çoğu bilmez"},{"SurahNumber":16,"VerseNumber":39,"Text":"İhtilaf ettikleri şeylerin kendilerince apaçık anlaşılması için ve kafir olanların, yalancı olduklarını bilmeleri için diriltecek onları"},{"SurahNumber":16,"VerseNumber":40,"Text":"Sözümüz budur ancak, birşeyin olmasını diledik mi ona ol deriz, derhal olur"},{"SurahNumber":16,"VerseNumber":41,"Text":"Zulme uğradıktan sonra Allah yolunda yurtlarından göçenlere mutlaka dünyada güzel yurtlar vereceğiz ve ahiret mükafatıysa elbette bundan da büyüktür bilseler"},{"SurahNumber":16,"VerseNumber":42,"Text":"Onlar öyle kişilerdir ki sabrettiler ve Rablerine dayandılar"},{"SurahNumber":16,"VerseNumber":43,"Text":"Andolsun ki senden önce de gönderdiğimiz ve kendilerine vahyettiğimiz kimseler, insandı. Sorun bilmiyorsanız bilenlere"},{"SurahNumber":16,"VerseNumber":44,"Text":"Onları, delillerle, kitaplarla gönderdik ve sana da, onlara ne indirildiğini açıkça anlatman, düşünmelerini sağlaman için Kur'an'ı indirdik"},{"SurahNumber":16,"VerseNumber":45,"Text":"Kötülük düzenleri kuranlar emin mi oldular Allah'ın, onları yere batırmayacağından, yahut hiç anlamadıkları bir yerden başlarına bir azap gelmeyeceğinden"},{"SurahNumber":16,"VerseNumber":46,"Text":"Yahut onu aciz bırakamayacaklarına göre dönüp dolaşırlarken tutup onları helak etmeyeceğinden"},{"SurahNumber":16,"VerseNumber":47,"Text":"Yahut da yavaşyavaş azaltarak onları mahvetmeyeceğinden? Şüphe yok ki Rabbiniz, esirgeyicidir, rahimdir"},{"SurahNumber":16,"VerseNumber":48,"Text":"Allah'ın halkettiği şeyleri görmezler mi? Hepsinin de gölgesi, sağdan, soldan, alçalarak Allah'a secde etmededir"},{"SurahNumber":16,"VerseNumber":49,"Text":"Ve Allah'a secde etmededir göklerde ne varsa ve yeryüzünde yürüyen ne varsa ve melekler de ululanmadan Allah'a secde etmededir"},{"SurahNumber":16,"VerseNumber":50,"Text":"Her şeye gücü yeten Rablerinden korkarlar da emredileni yaparlar"}]}