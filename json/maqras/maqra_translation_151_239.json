{"Id":239,"LanguageCodes":["ln","lin"],"Name":"lin-zakariyamuhamme","Author":"Zakariya Muhammed Balingongo","Language":"Lingala","Description":"Lingala","Direction":"ltr","Source":"https://quranenc.com/en/browse/lingala_zakaria","Translations":[{"SurahNumber":27,"VerseNumber":1,"Text":"Twâ sîn, oyo ezali mikapo mia kurani, mpe buku wa polele"},{"SurahNumber":27,"VerseNumber":2,"Text":"(Ezali) na bokambami mpe kopesa sango elamu epai ya bandimi"},{"SurahNumber":27,"VerseNumber":3,"Text":"Baye bazali kotelemisa losambo mpe kobimisa zakat, mpe bazali na tembe te na mokolo mwa suka"},{"SurahNumber":27,"VerseNumber":4,"Text":"Ya soló, baye bazali kondima na mokolo ya suka te, totieli misala na bango ya mabe bonzenga, mpe batikali na yango na koyimayima mpe kozanga bososoli"},{"SurahNumber":27,"VerseNumber":5,"Text":"Bango wana nde bakozala na etumbu ya mabe, mpe o mokolo ya suka bakozala bazangi mpenza"},{"SurahNumber":27,"VerseNumber":6,"Text":"Mpe ya solo, ozali koyamba kurani oyo kowuta epai ya oyo azali na bwanya atonda mayele"},{"SurahNumber":27,"VerseNumber":7,"Text":"(Kanisa) tango Mûssa alobaki na libota lia ye: Ya solo, ngai namoni moto, nakoyela bino sango okati na yango to nakoyela bino koni ya moto mpo été bomiyotola"},{"SurahNumber":27,"VerseNumber":8,"Text":"Mpe tango akomaki ayoki mongongo ebengi été: Apambolami moto oyo atelemi o kati ya moto, ndenge moko mpe baye bazali zinga zinga na yango. Nkembo na Allah Nkolo ya mokili. (atonda bokasi mpe bwanya)"},{"SurahNumber":27,"VerseNumber":9,"Text":"Eh Mûssa! Ezali ya soló, ngai Allah oyo nazali na nguya na ntonda bwanya"},{"SurahNumber":27,"VerseNumber":10,"Text":"Mpe bwaka lingenda nayo, mpe tango amoni yango ekomi kongoluma lokola nyoka, apesi mokongo abaluki, eh Mûssa! Kobanga te epai na ngai batindami babangaka te"},{"SurahNumber":27,"VerseNumber":11,"Text":"Longola sé oyo asali mbeba mpe sima abongisi yango. Ya solo, nazali molimbisi na tonda mawa"},{"SurahNumber":27,"VerseNumber":12,"Text":"Mpe kotisa loboko nayo na libenga nayo, ekobima pembe ekosala mpasi te, ezali moko ya bikamwiseli libua ökende na yango epai ya falo na bato naye, mpo bazali ya sólo bato ya mabe mpenza"},{"SurahNumber":27,"VerseNumber":13,"Text":"Mpe tango bilembo bia biso bikomelaki bango polele polele, balobi ete: Oyo ezali bonganga ya polele"},{"SurahNumber":27,"VerseNumber":14,"Text":"Bawanganaki yango na motema mabe mpe na lolendo nzoka nde namitema na bango bazalaki na tembe te, kasi tala ndenge nini bato mabe basukaki"},{"SurahNumber":27,"VerseNumber":15,"Text":"Mpe tosilaki kopesa Dâwud na Suleyman boyebi, mpe bango mibale balobaki: Matondo na Allah oyo apesi biso ebele o kati ya bawumbu naye bandimi"},{"SurahNumber":27,"VerseNumber":16,"Text":"Mpe Suleyman akitanaki Dâwud, mpe alobaki: Eh bino bato! Totangisama monoko ya bandeke, mpe topesama biloko binso. Ya soló, oyo ezali bolamu ya polele"},{"SurahNumber":27,"VerseNumber":17,"Text":"Mpe basangiseli Suleyman mapinga ya basoda naye ya badjini (bilima) na bato, mpe bandeke, batandanaki milongo milongo"},{"SurahNumber":27,"VerseNumber":18,"Text":"Kino bakomaki na bisika ya basombe bazali, sombe moko alobaki ete: Oh bino basombe! Bokota na bandako na bino noki te Suleyman na mapinga naye bakonyata bino mpe bakoyeba te"},{"SurahNumber":27,"VerseNumber":19,"Text":"Mpe (Suleyman) akatani na koseka tango ayokaki liloba ya sombe wana mpe asepeli na makambo na bango oyo basali mpe alobi: Oh Nkolo! Tika natondo yo botondi тропа bolamu nayo likolo na ngai na baboti na ngai mpe tika ete nasala mosala oyo ekosepelisa yo, mpe na ngolu nayo, kotisa ngai na mawa nayo okati ya lisanga ya bawumbu nayo ya malamu"},{"SurahNumber":27,"VerseNumber":20,"Text":"Mpe atalaki milongo ya bandeke alobi: Nazali kornona hud-hud te azali wapi? To azali elongo na baye bazalaki te"},{"SurahNumber":27,"VerseNumber":21,"Text":"Nakopesa ye etumbu ya makasi mpenza to nakokata ye kingo, to ayela ngai eloko oyo ekoki kolongisa ye"},{"SurahNumber":27,"VerseNumber":22,"Text":"Kaši awumelaki tango molayi te na kozonga, mpe alobaki na mokonzi ete: Nazui boyebi oyo ozali na yango te, mpe nayeli yo sango ya sôló, kowuta na mboka sabat"},{"SurahNumber":27,"VerseNumber":23,"Text":"Nakuti mwasi moko azali kokonza bango, mpe makambo mazali kokambama naye, mpe azali na kiti ya bokonzi ya kitoko monene koleka"},{"SurahNumber":27,"VerseNumber":24,"Text":"Nakuti ye na bato naye bazali kogumbamela moyi, na botiki Allah, mpe satana abongiseli bango misala, mpe abungisi bango nzela ya semba, mpe bakokambama te"},{"SurahNumber":27,"VerseNumber":25,"Text":"Boye bakofukamela Allah te oyo abimisaka maye mabombami kati ya mapata na mabele, mpe ayebi maye bozali kobomba mpe maye bozali komonisa"},{"SurahNumber":27,"VerseNumber":26,"Text":"Allah nzambe mosusu ya kobondela na bosôló azali te kaka sé ye Nkolo ya ngwende ya bonene (ya bokonzi)"}]}