{"Id":276,"LanguageCodes":["ny","nya"],"Name":"nya-khaledibrahimbe","Author":"Khaled Ibrahim Betala","Language":"Chichewa","Description":"Chichewa","Direction":"ltr","Source":"https://quranenc.com/en/browse/chichewa_betala","Translations":[{"SurahNumber":87,"VerseNumber":1,"Text":"“Lemekeza dzina la Mbuye wako Wapamwambamwamba (ndikuliyeretsa ku zinthu zosayenera)"},{"SurahNumber":87,"VerseNumber":2,"Text":"“Amene adalenga (chilichonse) ndikuchikonza bwinobwino (mkalengedwe kolingana)"},{"SurahNumber":87,"VerseNumber":3,"Text":"“Amene adalamuliratu (chilichonse zochita zake) ndi kuchiongolera"},{"SurahNumber":87,"VerseNumber":4,"Text":"“Ndi Yemwenso akumeretsa msipu"},{"SurahNumber":87,"VerseNumber":5,"Text":"“Ndipo nausandutsa kukhala wouma ndi wodera"},{"SurahNumber":87,"VerseNumber":6,"Text":"“Tikulakatulira (chivumbulutso Chathu) ndipo siuyiwala"},{"SurahNumber":87,"VerseNumber":7,"Text":"“Kupatula chimene wafuna Allah (kuti uchiiwale); ndithu Iye amadziwa zoonekera ndi zimene zimabisika"},{"SurahNumber":87,"VerseNumber":8,"Text":"“Ndipo tikufewetsera (njira yochitira zinthu) zabwino"},{"SurahNumber":87,"VerseNumber":9,"Text":"“Choncho akumbutse (wanthu powalalikira) ngati kukumbutsa kuthandiza"},{"SurahNumber":87,"VerseNumber":10,"Text":"“(Palibe chikaiko ulalikiwo) aukumbukira (ndikuthandizidwa nawo) amene akuopa Allah"},{"SurahNumber":87,"VerseNumber":11,"Text":"“Ndipo wamavuto ambiri, (wamakani ndi wokanira), adzitalikitsa ndi ulalikiwo"},{"SurahNumber":87,"VerseNumber":12,"Text":"“Amene adzalowa ku moto waukulu (umene wakonzedwa kuti udzakhale malipiro ake)"},{"SurahNumber":87,"VerseNumber":13,"Text":"“Ndipo sakafa m’menemo (ndikupumula kumazunzo), ndiponso sakakhala ndi moyo (wamtendere)"},{"SurahNumber":87,"VerseNumber":14,"Text":"“Ndithu wapambana amene wadziyeretsa (ku machimo)"},{"SurahNumber":87,"VerseNumber":15,"Text":"“Ndikukumbukira dzina la Mbuye wake (ndi mtima wake, ndi lirime lake) uku akumapemphera"},{"SurahNumber":87,"VerseNumber":16,"Text":"“Koma inu mukukonda kwambiri moyo wa dziko lapansi"},{"SurahNumber":87,"VerseNumber":17,"Text":"“Pamene moyo wa tsiku lachimaliziro ndiwabwino kwambiri ndiponso wamuyaya"},{"SurahNumber":87,"VerseNumber":18,"Text":"“Ndithu izi (mukuuzidwa m’Qur’an) zilipo m’mabuku oyamba, akale"},{"SurahNumber":87,"VerseNumber":19,"Text":"“Mabuku a Ibrahim ndi Mûsa"},{"SurahNumber":88,"VerseNumber":1,"Text":"“Kodi yakudzera, (iwe Mtumiki) (s.a.w) nkhani ya Qiyâma (imene idzaphimba anthu ndi zoopsa zake)"},{"SurahNumber":88,"VerseNumber":2,"Text":"“Nkhope zina tsiku limenelo, zidzakhala zonyozeka"},{"SurahNumber":88,"VerseNumber":3,"Text":"“Zogwira ntchito yotopetsa kwambiri"},{"SurahNumber":88,"VerseNumber":4,"Text":"“Zikalowa ku Moto wotentha kwambiri"},{"SurahNumber":88,"VerseNumber":5,"Text":"“Zikamwetsedwa mu kasupe wotentha kwabasi"},{"SurahNumber":88,"VerseNumber":6,"Text":"“Sadzakhala ndichakudya koma minga"},{"SurahNumber":88,"VerseNumber":7,"Text":"“Yosanenepetsa (thupi) ndiponso yosathetsa njala"},{"SurahNumber":88,"VerseNumber":8,"Text":"“Nkhope zina tsiku limenelo zidzakhala zosangalala"},{"SurahNumber":88,"VerseNumber":9,"Text":"“Zidzakondwera ndi malipiro a zochita zake (za pa dziko lapansi)"},{"SurahNumber":88,"VerseNumber":10,"Text":"“M’minda ya pamwamba (Jannah)"},{"SurahNumber":88,"VerseNumber":11,"Text":"“Sizikamva m’menemo mawu oipa, (otukwana ndi kulaula)"},{"SurahNumber":88,"VerseNumber":12,"Text":"“Mmenemo muli kasupe woyenda (mokongola)"},{"SurahNumber":88,"VerseNumber":13,"Text":"“Mmenemo muli makama a pamwamba"},{"SurahNumber":88,"VerseNumber":14,"Text":"“Ndi zikho zoikidwa bwino (pamaso pawo)"},{"SurahNumber":88,"VerseNumber":15,"Text":"“Ndi misamiro yoikidwa bwino m’mizeremizere"},{"SurahNumber":88,"VerseNumber":16,"Text":"“Ndi mphasa (zamtengo wapatali, carpet) zoyalidwa ponseponse"},{"SurahNumber":88,"VerseNumber":17,"Text":"“Kodi (akunyozera kulingalira zisonyezo za Allah), sakulingalira kungamira idalengedwa motani"},{"SurahNumber":88,"VerseNumber":18,"Text":"“Ndi thambo (limene akuliona nthawi zonse) m’mene lidatukulidwira (kutali popanda mzati)"},{"SurahNumber":88,"VerseNumber":19,"Text":"“Ndi mapiri momwe adakhazikitsidwira (molimba)"},{"SurahNumber":88,"VerseNumber":20,"Text":"“Ndi nthaka momwe idayalidwira"},{"SurahNumber":88,"VerseNumber":21,"Text":"“Basi, kumbutsa (anthu) ndithu iwe, ndiwe mkumbutsi"},{"SurahNumber":88,"VerseNumber":22,"Text":"“Sindiwe wokakamiza anthu (kuti akhulupirire)"},{"SurahNumber":88,"VerseNumber":23,"Text":"“Koma amene anyoza ndi kukanira (ulaliki wako)"},{"SurahNumber":88,"VerseNumber":24,"Text":"“Allah amulanga chilango chachikulu zedi"},{"SurahNumber":88,"VerseNumber":25,"Text":"“Ndithu kobwerera kwawo ndi kwa Ife basi"},{"SurahNumber":88,"VerseNumber":26,"Text":"“Ndipo ndithu kuwerengedwa kwawo kuli kwa Ife"},{"SurahNumber":89,"VerseNumber":1,"Text":"“Ndikulumbilira kuyera kwa m’bandakucha; (pamene usiku uthawa)"},{"SurahNumber":89,"VerseNumber":2,"Text":"“Ndi masiku khumi (a mwezi wa Dhul-Hijjah omwe ngopatulika kwa Allah)"},{"SurahNumber":89,"VerseNumber":3,"Text":"“Ndi Shaf’i ndi Witri: (nambala yogawika ndi yosagawika)"},{"SurahNumber":89,"VerseNumber":4,"Text":"“Ndi usiku pamene ukupita (chifukwa cha kuyenda kwa dziko kodabwitsa)"},{"SurahNumber":89,"VerseNumber":5,"Text":"“Kodi m’zimene zatchulidwazi simuli kulumbira kokwanira, kwa munthu wa nzeru"},{"SurahNumber":89,"VerseNumber":6,"Text":"“Kodi sudadziwe momwe Mbuye wako adawalangira Âdi (anthu a mneneri Hûd)"},{"SurahNumber":89,"VerseNumber":7,"Text":"“Aku Irama; ataliatali ngati zipilala"},{"SurahNumber":89,"VerseNumber":8,"Text":"“Omwe onga iwo sadalengedwe m’maiko ena"},{"SurahNumber":89,"VerseNumber":9,"Text":"“Ndi Asamudu, (anthu a mneneri Swaleh) amene adali kudula matanthwe ku chigwa (chotchedwa Wadi Qura ndi kumamanga nyumba zikuluzikulu)"},{"SurahNumber":89,"VerseNumber":10,"Text":"“Komanso Firiauna (Farawo) mwini magulu ankhondo (omwe amalimbikitsa ufumu wake monga momwe zichiri zimalimbikitsira tenti)"},{"SurahNumber":89,"VerseNumber":11,"Text":"“Amene adaipitsa m’maiko mopyola malire"},{"SurahNumber":89,"VerseNumber":12,"Text":"“Ndipo adachulukitsa m’menemo kuononga (pamwamba pa kuononga)"},{"SurahNumber":89,"VerseNumber":13,"Text":"“Choncho Mbuye wako adawathira ndi mitundu ya zilango (zoopsa)"},{"SurahNumber":89,"VerseNumber":14,"Text":"“Ndithu Mbuye wako ali tcheru (ndi zochita za anthu. Ndipo akuwasungira kuti adzawalipire)"},{"SurahNumber":89,"VerseNumber":15,"Text":"“Pamene munthu Mbuye wake akumuyesa (mayeso) ndikumulemekeza ndi kumpatsa mtendere (wachuma, ulemelero ndi mphamvu) amanena monyada: Mbuye wanga wandilemekeza (chifukwa zimenezi nzondiyenera ine)"},{"SurahNumber":89,"VerseNumber":16,"Text":"“Koma akamuyesa mayeso ndi kumchepetsera rizq lake, (chuma) amanena (motaya rntima): Mbuye wanga wandinyoza"},{"SurahNumber":89,"VerseNumber":17,"Text":"“Sichoncho ayi, (monga momwe mukuganizira) koma inu simuchitira za ufulu ana amasiye"},{"SurahNumber":89,"VerseNumber":18,"Text":"“Ndipo simulimbikitsana za kudyetsa osauka"},{"SurahNumber":89,"VerseNumber":19,"Text":"“Ndipo mukudya chuma cha masiye; kudya kosusuka"},{"SurahNumber":89,"VerseNumber":20,"Text":"“Ndiponso mukukonda chuma; kukonda kopyola muyeso"},{"SurahNumber":89,"VerseNumber":21,"Text":"“Sichoncho! (Siyani machitidwe amenewa); nthaka ikadzapondedwa (ndikuifafaniza)"},{"SurahNumber":89,"VerseNumber":22,"Text":"“Ndikubwera Mbuye wako (mmabweredwe omwe akuwadziwa Iye Mwini) ndi angelo ali mmizeremizere"},{"SurahNumber":89,"VerseNumber":23,"Text":"“Ndi kubweretsedwa Jahannam pa tsikulo, basi tsiku limenelo munthu adzakumbukira, koma kukumbuka kumeneko kudzamthandiza chiyani"},{"SurahNumber":89,"VerseNumber":24,"Text":"“Adzanena: Kalanga ine! Ndikadatsogoza zabwino pa za moyo wanga uno"},{"SurahNumber":89,"VerseNumber":25,"Text":"“Motero patsikuli, palibe wina amene adzalange monga momwe (Allah) adzalangire"},{"SurahNumber":89,"VerseNumber":26,"Text":"“Ndiponso sanganjate aliyense monga kunjata kwa iye (Allah)"},{"SurahNumber":89,"VerseNumber":27,"Text":"“E iwe mzimu wokhazikika (ndi choona)"},{"SurahNumber":89,"VerseNumber":28,"Text":"“Bwerera kwa Mbuye wako uli wokondwera (ndi zomwe wapatsidwa), ndipo uli woyanjidwa (ndi Allah pa zomwe udatsogoza)"},{"SurahNumber":89,"VerseNumber":29,"Text":"“Lowa mgulu la akapolo anga abwino"},{"SurahNumber":89,"VerseNumber":30,"Text":"“Ndipo lowa m’munda Wanga (mnyumba ya mtendere wa muyaya)"}]}