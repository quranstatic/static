{"Id":340,"LanguageCodes":["sq","sqi"],"Name":"sqi-hasanefendinahi","Author":"Hasan Efendi Nahi","Language":"Albanian","Description":"Albanian","Direction":"ltr","Source":"http://tanzil.net","Translations":[{"SurahNumber":27,"VerseNumber":27,"Text":"(Sulejmani) tha: “Do të shohim se, a thua të vërtetën, apo je nga gënjeshtarët"},{"SurahNumber":27,"VerseNumber":28,"Text":"Shko me këtë letër timen e hudhju atyre. Pastaj largohu pak nga ata, dhe shiko ç’po të përgjigjen ty!”"},{"SurahNumber":27,"VerseNumber":29,"Text":"Ajo (mbretëresha e Sabes) tha: “O pari, mua, me të vërtetë, më ka arritur letër e madhërueshme"},{"SurahNumber":27,"VerseNumber":30,"Text":"Ajo (letër) është nga Sulejmani dhe citon: “Me emër të Perëndisë, Mëshiruesit dhe Përdëllimtarit të Madh"},{"SurahNumber":27,"VerseNumber":31,"Text":"Mos u madhështoni para meje dhe ejani të përulur"},{"SurahNumber":27,"VerseNumber":32,"Text":"(Mbretëresha) tha: “O pari, më këshilloni se ç’duhet të bëjë në këtë çështje time! Unë nuk do të vendos asgjë pa ju!”"},{"SurahNumber":27,"VerseNumber":33,"Text":"Ata thanë: “Na jemi shumë të fortë dhe luftëtarë të guximshëm, por puna është te ti, andaj mendo mirë se ç’do të urdhërosh!”"},{"SurahNumber":27,"VerseNumber":34,"Text":"Ajo tha: “Me siguri, kur sundimtarët e pushtojnë ndonjë vendbanim, e çrregullojnë atë dhe i poshtërojnë banorët e tyre autoritativë. Kështu veprojnë ata"},{"SurahNumber":27,"VerseNumber":35,"Text":"Unë, do t’ju dërgoj atyre një dhuratë dhe do të shoh se me çka do të kthehen të deleguarit”"},{"SurahNumber":27,"VerseNumber":36,"Text":"Kur erdhi (i deleguari) te Sulejmani, ai (Sulejmani) tha: “A mos doni ju të më ndihmoni me pasuri? Atë që ma ka dhënë Perëndia mua, është më e mirë nga ajo që u ka dhënë juve. Por, ju, gëzohenime dhuratën tuaj"},{"SurahNumber":27,"VerseNumber":37,"Text":"Kthehuni tek ata! Na, me siguri do të sjellim ushtri, të cilës nuk do të mund t’i përballojnë ata – dhe ne me siguri, do t’i dëbojmë ata prej Sabes (krahinë në Jemen), të poshtëruar dhe të përulur"},{"SurahNumber":27,"VerseNumber":38,"Text":"(Sulejmani tha): “O parësi, kush prej jush do të më sjellë fronin e saj, para se të vijnë ata të përulur?”"},{"SurahNumber":27,"VerseNumber":39,"Text":"Njëri nga xhindet – Ifriti tha: “Unë do të ta sjelli ty para se të ngritesh ti prej vendit tënd, dhe – unë për këtë jam i fuqishëm dhe i sigurtë”"},{"SurahNumber":27,"VerseNumber":40,"Text":"Ai, që ishte i pajisur me dijen e Librit – prezent te Sulejmani, tha: “Unë do të ta sjellë ty atë – sa çel e mbyll sytë”. Kur (Sulejmani) pa (fronin) e vendosur para tij, tha: “Kjo është nga dhuntitë e Zotit tim, për të më provuar mua se – a jam mirënjohës apo mohues (i dhuntisë). Kus falenderon, ai falenderon për dobi të veten, e kush mohon... (dënohet), e Zoti im është i pavarur (s’ka nevojë për falenderim) dhe i madhërueshëm"},{"SurahNumber":27,"VerseNumber":41,"Text":"(Sulejmani) tha: “Ndryshojani edhe fronin e saj! Do të shohim se a do ta hetojë ajo këtë, apo do të jetë nga ata që nuk dinë të orientohen!”"},{"SurahNumber":27,"VerseNumber":42,"Text":"E, kur erdhi ajo (mbretëresha), i thanë asaj: “A i tillë është froni yt?” Ajo u përgjegj: “Gati si të ishte ai”. Dhe neve, na është dhënë dijenia para këtij rasti dhe ne kemi qenë të përulur (muslimanë)”"},{"SurahNumber":27,"VerseNumber":43,"Text":"Atë e pengonin (nga të adhuruarit Perëndinë) ato që adhuronte ajo, pos Perëndisë, sepse, ajo ishte nga populli mohues"},{"SurahNumber":27,"VerseNumber":44,"Text":"I është thënë asaj: “Hyn në pallat! Dhe, kur e pa ajo atë, mendoi se është ujë i thellë dhe përvoli fustanin për këmbë (për të hyrë në ujë). (Sulejmani) i tha (asaj): “Me të vërtetë, ky pallat është i (shtruar) prej xhamave të lëmuara”. Ajo tha: “O Zoti im, me të vërtetë unë e kam dëmtuar veten dhe tani, bashkë me Sulejmanin i dorëzohem Perëndisë – Zotit të gjithësisë!”"},{"SurahNumber":27,"VerseNumber":45,"Text":"Na i kemi dërguar Themudit, vëllain e tij Salihun (me urdhër): “Adhuronie Perëndinë!” E, ata, u ndanë në dy grupe, që grindeshin në mes tyre"},{"SurahNumber":27,"VerseNumber":46,"Text":"(Salihu) tha: “O populli im, përse e nxitoni të keqen para së mirës? Përse nuk kërkoni ju nga Perëndia faljen e mëkateve, që të mëshiroheni?”"},{"SurahNumber":27,"VerseNumber":47,"Text":"Ata thanë: “Na po parandiejmë fatkeqësinë me ty dhe me ata që janëme ty. (Salihu) u tha: “E, mira dhe e keqja është prej Perëndisë. Në të vërtetë, ju jeni popull i vënë në sprovë"},{"SurahNumber":27,"VerseNumber":48,"Text":"Në qytet, kanë qenë nëntë persona që bënin ngatërresa, e nuk vënin rregull"},{"SurahNumber":27,"VerseNumber":49,"Text":"Ata i thanë (njëri-tjetrit): “Betohuni në Perëndinë – se ne, natën, do ta mbysim atë (Salihun) dhe familjen e tij; e pastaj, gjithsesi do t’ju themi të afërmve të tij: “Na nuk kemi prezentuar në zhdukjen e familjes së tij dhe, na – me siguri, flasim të vërtetën”"},{"SurahNumber":27,"VerseNumber":50,"Text":"Dhe, trillonin dredhira, por Ne i dënonim ata për këtë trillim, e ata nuk e hetonin"},{"SurahNumber":27,"VerseNumber":51,"Text":"Pa, shiko, çfarë ka qenë fundi i ngatërresave të tyre. Na i kemi shkatërruar ata të gjithë dhe popullin e tyre"},{"SurahNumber":27,"VerseNumber":52,"Text":"ja, shtëpitë e tyre të shkretëruara, për shkak të zullumit që kanë bërë. Në këtë, me të vërtetë, ka argument të madh për popullin që dinë"},{"SurahNumber":27,"VerseNumber":53,"Text":"e, i kemi shpëtuar ata që kanë besuar dhe të cilët ruheshin nga të këqiat"},{"SurahNumber":27,"VerseNumber":54,"Text":"(Dhe, e kemi dërguar) Lutin, (e kujtoje) kur ai i tha popullit të vet: “Përse bëni vepra imorale, madje në sytë e njëri-tjetrit (haptazi)"},{"SurahNumber":27,"VerseNumber":55,"Text":"Vallë, a mos ju u çaseni me epsh meshkujve, në vend të femrave? Ju, me të vërtetë, jeni popull injorant”"}]}