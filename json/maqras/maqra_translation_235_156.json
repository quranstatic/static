{"Id":156,"LanguageCodes":["fa","fas"],"Name":"fas-mahdielahighoms","Author":"Mahdi Elahi Ghomshei","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":82,"VerseNumber":1,"Text":"هنگامی که آسمان شکافته شود"},{"SurahNumber":82,"VerseNumber":2,"Text":"و هنگامی که ستارگان آسمان فرو ریزند"},{"SurahNumber":82,"VerseNumber":3,"Text":"و هنگامی که آب دریاها روان گردد (تا به هم پیوسته همه یک دریا شود)"},{"SurahNumber":82,"VerseNumber":4,"Text":"و هنگامی که قبرها زیر و رو شود (و خلایق از آنها بر انگیخته شوند)"},{"SurahNumber":82,"VerseNumber":5,"Text":"آن هنگام است که هر شخصی به هر چه مقدّم و مؤخّر انجام داده همه را بداند (شاید مراد از مقدم عملی است که پیش از رفتن از دنیا برای آخرت به جای آورده، و مؤخر آن اعمالی که پس از مرگ به او می‌رسد مانند باقیات صالحات و اعمال خیری که وصیت کرده و وقف و صدقات جاری و فرزند صالح یا کتاب علمی و سنّت حسنه)"},{"SurahNumber":82,"VerseNumber":6,"Text":"ای انسان، چه باعث شد که به خدای کریم بزرگوار خود مغرور گشتی (و نافرمانی او کردی)"},{"SurahNumber":82,"VerseNumber":7,"Text":"آن خدایی که تو را به وجود آورد و به صورتی تمام و کامل بیاراست و به اعتدال (اندام و تناسب قوا) برگزید"},{"SurahNumber":82,"VerseNumber":8,"Text":"و حال آنکه به هر صورتی که خواستی (جز این صورت زیبا هم) خلق توانستی کرد"},{"SurahNumber":82,"VerseNumber":9,"Text":"چنین نیست (که شما کافران پنداشتید که معاد و قیامتی نیست) بلکه شما (از جهل) روز جزا را تکذیب می‌کنید"},{"SurahNumber":82,"VerseNumber":10,"Text":"البته نگهبانها بر (مراقبت احوال) شما مأمورند"},{"SurahNumber":82,"VerseNumber":11,"Text":"که آنها نویسندگان (اعمال شما و فرشته) مقرب خدایند"},{"SurahNumber":82,"VerseNumber":12,"Text":"شما هر چه کنید همه را می‌دانند"},{"SurahNumber":82,"VerseNumber":13,"Text":"همانا نیکو کاران عالم در بهشت پر نعمت متنعّمند"},{"SurahNumber":82,"VerseNumber":14,"Text":"و بدکاران در آتش دوزخ معذبند"},{"SurahNumber":82,"VerseNumber":15,"Text":"روز جزا به آن دوزخ در افتند"},{"SurahNumber":82,"VerseNumber":16,"Text":"و هیچ از آن آتش دور نتوانند بود"},{"SurahNumber":82,"VerseNumber":17,"Text":"و تو چگونه به روز با عظمت جزا (ای بشر امروز کاملا) آگاه توانی شد؟"},{"SurahNumber":82,"VerseNumber":18,"Text":"باز هم عظمت آن روز جزا را چگونه توانی دانست؟"},{"SurahNumber":82,"VerseNumber":19,"Text":"آن روز هیچ کس برای کسی قادر بر هیچ کار نیست و تنها حکم و فرمان در آن روز با خدای یکتاست"},{"SurahNumber":83,"VerseNumber":1,"Text":"وای به حال کم فروشان"},{"SurahNumber":83,"VerseNumber":2,"Text":"آنان که چون به کیل (یا وزن) چیزی از مردم بستانند تمام بستانند"},{"SurahNumber":83,"VerseNumber":3,"Text":"و چون چیزی بدهند در کیل و وزن به مردم کم دهند"},{"SurahNumber":83,"VerseNumber":4,"Text":"آیا آنها نمی‌دانند که (پس از مرگ برای مجازات) بر انگیخته می‌شوند،"},{"SurahNumber":83,"VerseNumber":5,"Text":"در روزی که آن بسیار روز بزرگی است؟"},{"SurahNumber":83,"VerseNumber":6,"Text":"روزی که مردم تمام در حضور پروردگار عالم (برای حساب) می‌ایستند"},{"SurahNumber":83,"VerseNumber":7,"Text":"چنین نیست (که منکران پندارند) البته (روز قیامت) بد کاران با نامه عمل سیاهشان در عذاب سجّینند"},{"SurahNumber":83,"VerseNumber":8,"Text":"و چگونه به حقیقت سجّین آگاه توانی شد؟"},{"SurahNumber":83,"VerseNumber":9,"Text":"کتابی است (که به قلم حق) نوشته شده"},{"SurahNumber":83,"VerseNumber":10,"Text":"وای آن روز به حال منکران و تکذیب کنندگان"},{"SurahNumber":83,"VerseNumber":11,"Text":"آنان که روز جزا را تکذیب می‌کنند"},{"SurahNumber":83,"VerseNumber":12,"Text":"در صورتی که آن روز را کسی تکذیب نمی‌کند مگر هر ظالم و بد کاری در عالم"},{"SurahNumber":83,"VerseNumber":13,"Text":"که بر او چون آیات ما تلاوت شود گوید: این سخنان افسانه پیشینیان است"},{"SurahNumber":83,"VerseNumber":14,"Text":"چنین نیست، بلکه ظلمت ظلم و بد کاریهاشان بر دلهای تیره آنها غلبه کرده است (که قرآن را انکار می‌کنند)"},{"SurahNumber":83,"VerseNumber":15,"Text":"چنین نیست (که می‌پندارند)، آنها در آن روز از (رحمت و کرم) پروردگارشان محجوب و محرومند"},{"SurahNumber":83,"VerseNumber":16,"Text":"سپس آنها را به آتش دوزخ در افکنند"},{"SurahNumber":83,"VerseNumber":17,"Text":"و به آنان گویند: این همان دوزخی است که تکذیب آن می‌کردید"},{"SurahNumber":83,"VerseNumber":18,"Text":"چنین نیست (که شما کافران پنداشتید، امروز) نکو کاران عالم با نامه اعمالشان در بهشت علّیّین روند"},{"SurahNumber":83,"VerseNumber":19,"Text":"و چگونه به حقیقت علّیّین آگاه توانی شد؟"},{"SurahNumber":83,"VerseNumber":20,"Text":"کتابی است (که به قلم حق) نوشته شده"},{"SurahNumber":83,"VerseNumber":21,"Text":"که مقربان درگاه حق به مشاهده آن مقام نائل شوند"},{"SurahNumber":83,"VerseNumber":22,"Text":"محققا نیکوکاران در بهشت ابد متنعّمند"},{"SurahNumber":83,"VerseNumber":23,"Text":"آنجا بر تختها (ی عزت تکیه زنند و رحمت و نعمتهای خدا را) بنگرند"},{"SurahNumber":83,"VerseNumber":24,"Text":"در رخسارشان نشاط و شادمانی نعیم بهشتی خواهی دید"},{"SurahNumber":83,"VerseNumber":25,"Text":"(ساقیان حور و غلمان) به آنها شراب ناب سر به مهر بنوشانند"},{"SurahNumber":83,"VerseNumber":26,"Text":"که به مشک مهر کرده‌اند و راغبان (عاقل) بر این نعمت و شادمانی ابدی باید به شوق و رغبت بکوشند"},{"SurahNumber":83,"VerseNumber":27,"Text":"و ترکیب طبع آن شراب ناب از (جشمه‌ای از) عالم بالاست"},{"SurahNumber":83,"VerseNumber":28,"Text":"سر چشمه‌ای که مقربان خدا از آن می‌نوشند"},{"SurahNumber":83,"VerseNumber":29,"Text":"همانا (در دنیا) بد کاران بر اهل ایمان می‌خندیدند"},{"SurahNumber":83,"VerseNumber":30,"Text":"و چون به آنها می‌گذشتند به چشم طعن و استهزا می‌نگریستند"},{"SurahNumber":83,"VerseNumber":31,"Text":"و چون به سوی کسان خود باز می‌گشتند به سخن مزاح و فکاهی (به نکوهش نماز و طاعت مؤمنان) با هم تفریح می‌کردند"},{"SurahNumber":83,"VerseNumber":32,"Text":"و چون مؤمنان را می‌دیدند می‌گفتند که اینان به حقیقت مردم گمراهی هستند"},{"SurahNumber":83,"VerseNumber":33,"Text":"در صورتی که آن بدان را موکّل کار و نگهبان اعمال مؤمنان نفرستاده بودند (تا بدین سخنان پردازند)"},{"SurahNumber":83,"VerseNumber":34,"Text":"پس امروز هم اهل ایمان به کفار می‌خندند"},{"SurahNumber":83,"VerseNumber":35,"Text":"در حالی که بر تختها (ی عزت تکیه زده و دوزخیان را) مشاهده می‌کنند"},{"SurahNumber":83,"VerseNumber":36,"Text":"آیا کافران به نتیجه افعال زشتی که می‌کردند رسیدند؟"}]}