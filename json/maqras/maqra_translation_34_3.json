{"Id":3,"LanguageCodes":["af","afr"],"Name":"afr-imammabaker","Author":"Imam M. A. Baker","Language":"Afrikaans","Description":"Afrikaans","Direction":"ltr","Source":"The Islamic Dawah Movement of Southern Africa","Translations":[{"SurahNumber":4,"VerseNumber":36,"Text":"En aanbid Allah, en vereenselwig niks met Hom nie; en doen goed aan julle ouers, en bloedverwante, en die weeskind en die behoeftiges; en aan julle naaste, wat ’n bloedverwant kan wees; en aan die naaste wat ’n vreemdeling is, en aan jul metgeselle, en aan die reisiger, en aan hulle wat julle regterhand besit. Voor- waar, Allah is nie lief vir die verwaandes en die grootpraters nie"},{"SurahNumber":4,"VerseNumber":37,"Text":"Die gierigaards en hulle wat mense tot gierigheid aanspoor, en wat wegsteek wat Allah hulle uit Sy oorvloed gegee het ~ en vir die ongelowiges het Ons ’n vernederende straf voorberei"},{"SurahNumber":4,"VerseNumber":38,"Text":"en vir hulle wat hulle rykdom spandeer om deur die mense gesien te word, en wat nie in Allah glo nie, en ook nie in die Laaste Dag nie; en wie die duiwel as vriend het, het ’n verderflike vriend"},{"SurahNumber":4,"VerseNumber":39,"Text":"En wat kan hulle oorkom as hulle in Allah glo en aan die Laaste Dag en spandeer van wat Allah aan hulle geskenk het"},{"SurahNumber":4,"VerseNumber":40,"Text":"Waarlik, Allah rig nie ’n greintjie kwaad aan nie; en die goeie daad word vermenigvuldig en van Sy kant is daar ’n groot beloning"},{"SurahNumber":4,"VerseNumber":41,"Text":"Maar hoe sal dit wees wanneer Ons ’n getuie vir elke volk sal inroep en u as getuie teenoor hulle stel"},{"SurahNumber":4,"VerseNumber":42,"Text":"Op hierdie Dag sal hulle wat nie wou glo nie, en die Bood- skapper ongehoorsaam was, wens dat die aarde saam met hulle gelyk gemaak moet word. En niks kan hulle vir Allah wegsteek nie"},{"SurahNumber":4,"VerseNumber":43,"Text":"O julle wat glo! Tree nie tot die gebed toe in ’n benewelde toestand nie, totdat julle weet wat julle sê; en ook nie nadat julle geslagsgemeenskap gehad het nie, totdat julle gebad het nie. En as julle siek of op reis is, of julle kom van die toilet, of julle het ’n vrou aangeraak en kon geen water vind nie, neem dan suiwer grond, en vee oor julle gesigte en hande daarmee. Voorwaar, Allah is Inskiklik, Vergewensgesind"},{"SurahNumber":4,"VerseNumber":44,"Text":"Sien julle nie vir hulle aan wie ’n deel van die Boek gegee is nie? Hulle koop dwaling aan en wens dat julle ook van die regte weg moet afdwaal"},{"SurahNumber":4,"VerseNumber":45,"Text":"En Allah weet goed wie julle vyande is. En Allah is toereikend as Vriend en voldoende as Helper"},{"SurahNumber":4,"VerseNumber":46,"Text":"Sommige van hulle, wat Jode is, ruk woorde uit verband uit en sê: Ons het gehoor maar gehoorsaam nie, en: Raa-‘ie-naa, terwyl hulle woorde met die tong verdraai en die godsdiens belaster. En het hulle maar gesê: Ons hoor en ons gehoorsaam, en: Luister, en: Oen-zoer-naa, dan sou dit vir hulle beter en meer welgevallig gewees het; maar Allah het hulle weens hulle ongeloof vervloek sodat hulle maar weinig sal glo"},{"SurahNumber":4,"VerseNumber":47,"Text":"O julle aan wie die Boek geskenk is! Glo in dít wat Ons geopenbaar het, en wat trouens bevéstig wat julle reeds besit, voordat Ons julle leiers vernietig of hulle op hulle rúe neerwerp, of hulle vervloek, soos Ons die sabatskenders vervloek het. En die gebooie van Allah sál volbring word"},{"SurahNumber":4,"VerseNumber":48,"Text":"Waarlik, Allah vergewe niemand wat iets of iemand aan Hom gelyk stel nie, maar Hy sal alle ander dinge vergewe van wie Hy wil. En wie ook al iemand met Allah vereenselwig, het waarlik ’n groot sonde gepleeg"},{"SurahNumber":4,"VerseNumber":49,"Text":"Het julle nie al mense gesien wat reinheid aan hulself toeskryf nie? Nee, Allah reinig wie Hy wil, en nie die geringste onreg sal hulle daarna aangedoen word nie"},{"SurahNumber":4,"VerseNumber":50,"Text":"Kyk net hoe het hulle leuens teen Allah versin! Voorwaar, dit is ’n groot sonde"},{"SurahNumber":4,"VerseNumber":51,"Text":"Het julle nie diegene gesien aan wie ’n deel van die Boek geskenk is nie? Hulle glo aan towery en waarseggers, en sê van hulle wat nie glo nie: Hulle word op ’n beter weg gelei as die gelowiges"},{"SurahNumber":4,"VerseNumber":52,"Text":"Dit is húlle wat deur Allah vervloek is. En wie ook al deur Allah vervloek is, vir hom sal julle geen helper vind nie"},{"SurahNumber":4,"VerseNumber":53,"Text":"Of het hulle ’n aandeel aan die Koninkryk? Maar hulle sal die mense nie soveel as ’n stippeltjie op ’n dadelpit wou gee nie"},{"SurahNumber":4,"VerseNumber":54,"Text":"Of beny hulle die mense omdat Allah van Sy gunste aan hulle gegee het? Maar ons het inderdaad aan die kinders van Abraham die Boek en die Wysheid geskenk, en Ons het aan hulle ’n groot koninkryk gegee"},{"SurahNumber":4,"VerseNumber":55,"Text":"Tussen hulle is daar diegene wat in hom3 glo en ook dié wat vir hom die rug toekeer. En die Hel is goed genoeg vir hulle"},{"SurahNumber":4,"VerseNumber":56,"Text":"Diegene wat nie in Ons tekens glo nie, sal weldra die Vuur binnegaan. En as hulle velle verbrand is, sal Ons dit telkens met ’n ander vervang, sodat hulle die volle straf kan kry. Waarlik, Allah is Almagtig, vol Wysheid"},{"SurahNumber":4,"VerseNumber":57,"Text":"En diegene wat glo en goeie dade doen, Ons sal hulle die Tuine waardeur riviere vloei, laat binnegaan, om vir ewig daarin te woon. Daarin sal vir hulle rein metgeselle wees, en Ons sal hulle toegang tot verdiepende skadu’s verleen"}]}