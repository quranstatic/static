{"Id":224,"LanguageCodes":["rw","kin"],"Name":"kin-rmcrwanda","Author":"R. M. C. Rwanda","Language":"Kinyarwanda","Description":"Kinyarwanda","Direction":"ltr","Source":"https://www.islamic-invitation.com/","Translations":[{"SurahNumber":90,"VerseNumber":1,"Text":"Ndahiriye kuri uyu mujyi (wa Maka)"},{"SurahNumber":90,"VerseNumber":2,"Text":"No kuri wowe (Ntumwa Muhamadi) utuye uyu mujyi"},{"SurahNumber":90,"VerseNumber":3,"Text":"No ku mubyeyi (Adamu) n’abo yabyaye"},{"SurahNumber":90,"VerseNumber":4,"Text":"Mu by’ukuri, twaremye umuntu kugira ngo (abeho) mu ngorane"},{"SurahNumber":90,"VerseNumber":5,"Text":"Ese akeka ko nta n’umwe wamushobora"},{"SurahNumber":90,"VerseNumber":6,"Text":"Aravuga ati \"Nakoresheje umutungo mwinshi"},{"SurahNumber":90,"VerseNumber":7,"Text":"Ese akeka ko nta n’umwe umubona"},{"SurahNumber":90,"VerseNumber":8,"Text":"Ese ntitwamuhaye amaso abiri"},{"SurahNumber":90,"VerseNumber":9,"Text":"Ndetse n’ururimi n’iminwa ibiri"},{"SurahNumber":90,"VerseNumber":10,"Text":"Tukanamwereka inzira ebyiri (iy’icyiza n’ikibi)"},{"SurahNumber":90,"VerseNumber":11,"Text":"Ariko ntiyigeze ashaka kunyura mu nzira igoranye (iganisha ku byiza n’intsinzi)"},{"SurahNumber":90,"VerseNumber":12,"Text":"Ese ni iki cyakumenyesha iyo nzira igoranye"},{"SurahNumber":90,"VerseNumber":13,"Text":"(Ni) ukubohora umucakara"},{"SurahNumber":90,"VerseNumber":14,"Text":"Cyangwa gutanga amafunguro ku munsi w’amapfa"},{"SurahNumber":90,"VerseNumber":15,"Text":"(Ayo mafunguro ukayaha) imfubyi mufitanye isano rya bugufi"},{"SurahNumber":90,"VerseNumber":16,"Text":"Cyangwa umukene (uryamye) mu ivumbi (uri mu kaga)"},{"SurahNumber":90,"VerseNumber":17,"Text":"Hanyuma akaba umwe mu bemeramana, bakanagirana inama zo kwihangana ndetse bakanagirana inama zo kugira impuhwe"},{"SurahNumber":90,"VerseNumber":18,"Text":"Abo ni abo mu kuboko kw’iburyo (mu Ijuru)"},{"SurahNumber":90,"VerseNumber":19,"Text":"Naho abahakanye amagambo yacu, ni abo mu kuboko kw’ibumoso (mu muriro)"},{"SurahNumber":90,"VerseNumber":20,"Text":"Bazaba bafungiranye mu muriro (badafite aho binjirira n’aho basohokera)"},{"SurahNumber":91,"VerseNumber":1,"Text":"Ndahiriye ku izuba n’urumuri rwaryo"},{"SurahNumber":91,"VerseNumber":2,"Text":"No ku kwezi igihe kurikurikiye"},{"SurahNumber":91,"VerseNumber":3,"Text":"No ku manywa igihe agaragaje urumuri (rw’izuba)"},{"SurahNumber":91,"VerseNumber":4,"Text":"No ku ijoro igihe riritwikiriye"},{"SurahNumber":91,"VerseNumber":5,"Text":"No ku kirere ndetse n’uwagihanze"},{"SurahNumber":91,"VerseNumber":6,"Text":"No ku isi n’uwayirambuye"},{"SurahNumber":91,"VerseNumber":7,"Text":"No kuri roho n’uwayitunganyije"},{"SurahNumber":91,"VerseNumber":8,"Text":"Hanyuma akayigaragariza ikibi n’icyiza"},{"SurahNumber":91,"VerseNumber":9,"Text":"Mu by’ukuri, uweza roho ye (akubaha Allah kandi agakora ibikorwa byiza) yaratsinze"},{"SurahNumber":91,"VerseNumber":10,"Text":"Kandi rwose uwatereranye roho ye ari mu gihombo"},{"SurahNumber":91,"VerseNumber":11,"Text":"Abantu ba Thamudu bahinyuye (Intumwa yabo) kubera kwigomeka"},{"SurahNumber":91,"VerseNumber":12,"Text":"Ubwo ubarusha ububi yahagurukanaga ibakwe (akajya kwica ingamiya y’imbyeyi)"},{"SurahNumber":91,"VerseNumber":13,"Text":"Nuko Intumwa ya Allah (Swaleh) irababwira iti \"Iyo ni ingamiya ya Allah (ntimuyigirire nabi), kandi ntimuyibuze gushoka"},{"SurahNumber":91,"VerseNumber":14,"Text":"Ariko baramuhinyuye (ya ngamiya) barayica. Nuko Nyagasani wabo arabarimbura ku bw’icyaha cyabo, ndetse bose abarimbura mu buryo bureshya (baba abakuru n’abato, abakire n’abakene, ndetse n’abakomeye n’abaciriritse)"},{"SurahNumber":91,"VerseNumber":15,"Text":"Kandi (Allah) ntatinya ingaruka zabyo"},{"SurahNumber":92,"VerseNumber":1,"Text":"Ndahiriye ku ijoro igihe riguye"},{"SurahNumber":92,"VerseNumber":2,"Text":"No ku manywa igihe atangaje"},{"SurahNumber":92,"VerseNumber":3,"Text":"No ku waremye ikigabo n’ikigore"},{"SurahNumber":92,"VerseNumber":4,"Text":"Mu by’ukuri, ibikorwa byanyu biratandukanye"},{"SurahNumber":92,"VerseNumber":5,"Text":"Wawundi utanga (amaturo) akanatinya (Allah)"},{"SurahNumber":92,"VerseNumber":6,"Text":"Kandi akizera icyiza (Ijuru)"},{"SurahNumber":92,"VerseNumber":7,"Text":"Tuzamworohereza inzira y’ibyiza"},{"SurahNumber":92,"VerseNumber":8,"Text":"Ariko uzaba umunyabugugu, akirata yumva ko (yishoboye)"},{"SurahNumber":92,"VerseNumber":9,"Text":"Akanahinyura icyiza"},{"SurahNumber":92,"VerseNumber":10,"Text":"Tuzamworohereza inzira y’ibibi"},{"SurahNumber":92,"VerseNumber":11,"Text":"Kandi ubwo azaba arimbuka (ajyanywe mu muriro), umutungo we ntacyo uzamumarira"},{"SurahNumber":92,"VerseNumber":12,"Text":"Mu by’ukuri, ukuyobora ni ukwacu"},{"SurahNumber":92,"VerseNumber":13,"Text":"Kandi mu by’ukuri, ni na twe tugenga iby’imperuka n’ibibanza (iby’isi)"},{"SurahNumber":92,"VerseNumber":14,"Text":"Bityo, mbaburiye umuriro ugurumana"},{"SurahNumber":92,"VerseNumber":15,"Text":"Ntawe uzawinjiramo utari inkozi y’ibibi"},{"SurahNumber":92,"VerseNumber":16,"Text":"Wawundi wahinyuye (ukuri) akanagutera umugongo"},{"SurahNumber":92,"VerseNumber":17,"Text":"Ariko ukora ibikorwa byiza, azawurindwa"},{"SurahNumber":92,"VerseNumber":18,"Text":"Wawundi utanga umutungo we kugira ngo yiyeze"},{"SurahNumber":92,"VerseNumber":19,"Text":"Kandi ntashishikazwe no kwiturwa n’uwo yagiriye neza"},{"SurahNumber":92,"VerseNumber":20,"Text":"Ahubwo (akabikora agamije) gushaka kwishimirwa na Nyagasani we, Uwikirenga"},{"SurahNumber":92,"VerseNumber":21,"Text":"Kandi rwose azishima (ubwo azinjira mu Ijuru)"},{"SurahNumber":93,"VerseNumber":1,"Text":"Ndahiriye ku gasusuruko"},{"SurahNumber":93,"VerseNumber":2,"Text":"No ku ijoro igihe ryijimye"},{"SurahNumber":93,"VerseNumber":3,"Text":"(Yewe Muhamadi), Nyagasani wawe ntiyagutereranye kandi nta n’ubwo yakurakariye"},{"SurahNumber":93,"VerseNumber":4,"Text":"Kandi rwose ubuzima bw’imperuka ni bwo bwiza kuri wowe kurusha ububanza (ubw’isi)"},{"SurahNumber":93,"VerseNumber":5,"Text":"Mu by’ukuri, bidatinze Nyagasani wawe azaguha kandi uzishima"},{"SurahNumber":93,"VerseNumber":6,"Text":"Ese ntiyagusanze uri imfubyi akaguha icumbi (abakwitaho)"},{"SurahNumber":93,"VerseNumber":7,"Text":"Akanagusanga udasobanukiwe (Qur’an n’amategeko yayo), nuko akakuyobora"},{"SurahNumber":93,"VerseNumber":8,"Text":"Akaba yaranagusanze uri umukene maze akagukungahaza (akaguha kunyurwa)"},{"SurahNumber":93,"VerseNumber":9,"Text":"Bityo, ntugahutaze imfubyi"},{"SurahNumber":93,"VerseNumber":10,"Text":"Ntukanakankamire uje asaba"},{"SurahNumber":93,"VerseNumber":11,"Text":"Kandi ingabire za Nyagasani wawe (yaguhaye), ujye uzigaragaza (umushimira)"}]}