{"Id":190,"LanguageCodes":["hi","hin"],"Name":"hin-maulanaazizulha","Author":"Maulana Azizul Haque Al Umari","Language":"Hindi","Description":"Hindi","Direction":"ltr","Source":"https://quranenc.com/check/hindi_omari/v1.1.0-csv.1 , https://quranenc.com/en/browse/hindi_omari , https://quranenc.com ,","Translations":[{"SurahNumber":23,"VerseNumber":1,"Text":"सफल हो गये ईमान वाले।"},{"SurahNumber":23,"VerseNumber":2,"Text":"जो अपनी नमाज़ों में विनीत रहने वाले हैं।"},{"SurahNumber":23,"VerseNumber":3,"Text":"और जो व्यर्थ[1] से विमुख रहने वाले हैं।"},{"SurahNumber":23,"VerseNumber":4,"Text":"तथा जो ज़कात देने वाले हैं।"},{"SurahNumber":23,"VerseNumber":5,"Text":"और जो अपने गुप्तांगों की रक्षा करने वाले हैं।"},{"SurahNumber":23,"VerseNumber":6,"Text":"परन्तु अपनी पत्नियों तथा अपने स्वामित्व में आयी दासियों से, तो वही निन्दित नहीं हैं।"},{"SurahNumber":23,"VerseNumber":7,"Text":"फिर जो इसके अतिरिक्त चाहें, तो वही उल्लंघनकारी हैं।"},{"SurahNumber":23,"VerseNumber":8,"Text":"और जो अपनी धरोहरों तथा वचन का पालन करने वाले हैं।"},{"SurahNumber":23,"VerseNumber":9,"Text":"तथा जो अपनी नमाज़ों की रक्षा करने वाले हैं।"},{"SurahNumber":23,"VerseNumber":10,"Text":"यही उत्तराधिकारी हैं।"},{"SurahNumber":23,"VerseNumber":11,"Text":"जो उत्तराधिकारी होंगे फ़िर्दौस[1] के, जिसमें वे सदावासी होंगे।"},{"SurahNumber":23,"VerseNumber":12,"Text":"और हमने उत्पन्न किया है मनुष्य को मिट्टी के सार[1] से।"},{"SurahNumber":23,"VerseNumber":13,"Text":"फिर हमने उसे वीर्य बनाकर रख दिया एक सुरक्षित स्थान[1] में।"},{"SurahNumber":23,"VerseNumber":14,"Text":"फिर बदल दिया वीर्य को जमे हुए रक्त में, फिर हमने उसे मांस का लोथड़ा बना दिया, फिर हमने लोथड़े में हड्डियाँ बनायीं, फिर हमने पहना दिया हड्डियों को मांस, फिर उसे एक अन्य रूप में उत्पन्न कर दिया। तो शुभ है अल्लाह, जो सबसे अच्छी उत्पत्ति करने वाला है।"},{"SurahNumber":23,"VerseNumber":15,"Text":"फिर तुमसब इसके पश्चात् अवश्य मरने वाले हो।"},{"SurahNumber":23,"VerseNumber":16,"Text":"फिर निश्चय तुमसब (प्रलय) के दिन जीवित किये जाओगे।"},{"SurahNumber":23,"VerseNumber":17,"Text":"और हमने बना दिये तुम्हारे ऊपर सात आकाश और हम उत्पत्ति से अचेत नहीं[1] हैं।"},{"SurahNumber":23,"VerseNumber":18,"Text":"और हमने आकाश से उचित मात्रा में पानी बरसाया और उसे धरती में रोक दिया तथा हम उसे विलुप्त कर देने पर निश्चय सामर्थ्यवान हैं।"},{"SurahNumber":23,"VerseNumber":19,"Text":"फिर हमने उपजा दिये तुम्हारे लिए उस (पानी) के द्वारा खजूरों तथा अंगूरों के बाग़, तुम्हारे लिए उसमें बहुत-से फल हैं और उसीमें से तुम खाते हो।"},{"SurahNumber":23,"VerseNumber":20,"Text":"तथा वृक्ष जो निकलता है सैना पर्वत से, जो तेल लिए उगता है तथा सालन है खाने वालों के लिए।"},{"SurahNumber":23,"VerseNumber":21,"Text":"और वास्तव में, तुम्हारे लिए पशुओं में एक शिक्षा है, हम तुम्हें पिलाते हैं, उसमें से, जो उनके पेटों में[1] है तथा तुम्हारे लिए उनमें अन्य बहुत-से लाभ हैं और उनमें से कुछ को तुम खाते हो।"},{"SurahNumber":23,"VerseNumber":22,"Text":"तथा उनपर और नावों पर तुम सवार किये जाते हो।"},{"SurahNumber":23,"VerseNumber":23,"Text":"तथा हमने भेजा नूह़[1] को उसकी जाति की ओर, उसने कहाः हे मेरी जाति को लोगो! इबादत (वंदना) अल्लाह की करो, तुम्हारा कोई पूज्य नहीं है उसके सिवा, तो क्या तुम डरते नहीं हो"},{"SurahNumber":23,"VerseNumber":24,"Text":"तो उन प्रमुखों ने कहा, जो काफ़िर हो गये उसकी जाति में से, ये तो एक मनुष्य है, तुम्हारे जैसा, ये तुमपर प्रधानता चाहता है और यदि अल्लाह चाहता, तो किसी फ़रिश्ते को उतारता, हमने तो इसे[1] सुना ही नहीं अपने पूर्वजों में।"},{"SurahNumber":23,"VerseNumber":25,"Text":"ये बस एक ऐसा पुरुष है, जो पागल हो गया है, तो तुम उसकी प्रतीक्षा करो कुछ समय तक।"},{"SurahNumber":23,"VerseNumber":26,"Text":"नूह़ ने कहाः हे मेरे पालनहार! मेरी सहायता कर, उनके मुझे झुठलाने पर।"},{"SurahNumber":23,"VerseNumber":27,"Text":"तो हमने उसकी ओर वह़्यी की कि नाव बना हमारी रक्षा में हमारी वह्यी के अनुसार और जब हमारा आदेश आ जाये तथा तन्नूर उबल पड़े, तो रख ले प्रत्येक जीव के एक-एक जोड़े तथा अपने परिवार को, उसके सिवा जिसपर पहले निर्णय हो चुका है उनमें से, और मुझे संबोधित न करना उनके विषय में जिन्होंने अत्याचार किये हैं, निश्चय वे डुबो दिये जायेंगे।"},{"SurahNumber":23,"VerseNumber":28,"Text":"और जब स्थिर हो जाये तू और जो तेरे साथी हैं नाव पर, तो कहः सब प्रशंसा उस अल्लाह के लिए है, जिसने हमें मुक्त किया अत्याचारी लोगों से।"},{"SurahNumber":23,"VerseNumber":29,"Text":"तथा कहः हे मेरे पालनहार! मुझे शुभ स्थान में उतार और तू उत्तम स्थान देने वाला है।"},{"SurahNumber":23,"VerseNumber":30,"Text":"निश्चय इसमें कई निशानियाँ हैं तथा निःसंदेह हम परीक्ष लेने[1] वाले हैं।"},{"SurahNumber":23,"VerseNumber":31,"Text":"फिर हमने पैदा किया उनके पश्चात् दूसरे समुदाय को।"},{"SurahNumber":23,"VerseNumber":32,"Text":"फिर हमने भेजा उनमें रसूल उन्हीं में से कि तुम इबादत (वंदना) करो अल्लाह की, तुम्हारा कोई ( सच्चा) पूज्य नहीं है उसके सिवा, तो क्या तुम डरते नहीं हो"},{"SurahNumber":23,"VerseNumber":33,"Text":"और उसकी जाति के प्रमुखों ने कहा, जो काफ़िर हो गये तथा आख़िरत (परलोक) का सामना करने को झुठला दिया तथा हमने उन्हें सम्पन्न किया था, सांसारिक जीवन में: ये तो बस एक मनुष्य है तुम्हारे जैसा, खाता है, जो तुम खाते हो और पीता है, जो तुम पीते हो।"},{"SurahNumber":23,"VerseNumber":34,"Text":"और यदि तुमने मान लिया अपने जैसे एक मनुज को, तो निश्चय तुम क्षतिग्रस्त हो।"},{"SurahNumber":23,"VerseNumber":35,"Text":"क्या वह तुम्हें वचन देता है कि जब तुम मर जाओगे और धूल तथा हड्डियाँ हो जाओगे, तो तुम, फिर जीवित निकाले जाओगे"}]}