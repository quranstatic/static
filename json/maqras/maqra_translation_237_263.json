{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":87,"VerseNumber":1,"Text":"၁။ အတိုင်းထက်အလွန်မြင့်မြတ်သောသင်၏ အရှင်သခင်၏ နာမတော်ကို ချီးကျူးတသလော။"},{"SurahNumber":87,"VerseNumber":2,"Text":"၂။ အရှင်မြတ်သည် ဖန်ဆင်းတော်မူ၏၊ ထို့နောက်ဖျက်ဆီးတော်မူ၏။"},{"SurahNumber":87,"VerseNumber":3,"Text":"၃။ ပန်းတိုင်သတ်မှတ်တော်မူ၏၊ ထို့နောက်လမ်းညွှန်တော်မူ၏။"},{"SurahNumber":87,"VerseNumber":4,"Text":"၄။ စားကျက်ကို ဖန်ဆင်းတော်မူ၏။"},{"SurahNumber":87,"VerseNumber":5,"Text":"၅။ ထို့နောက် ထိုစားကျက်ကို ညိုမဲသောမြက်ငုတ်မြက်စဖြစ်စေတော်မူ၏။"},{"SurahNumber":87,"VerseNumber":6,"Text":"၆။ အို-တမန်တော်၊ သင်သည် ဤကုရ်အာန်ကျမ်းမြတ်ကို မမေ့မလျော့စေခြင်းငှာ ငါသည် သင့်အား သွန်သင်ပြသ တော်မူမည်။"},{"SurahNumber":87,"VerseNumber":7,"Text":"၇။ တမန်တော် သည် အလ္လာဟ်အရှငြ်မတ်သည် မေ့လိုတော်ရှိသည်ကို မေ့လျော့နိုင်၏ ၊ မုချဧကန ်အရှင်မြတ်သည် ဖော်ပြထားသောအရာ၊ လျှို့ဝှက်ထားသော အရာအလုံးစုံကို အကြွင်းမဲ့သိတော်မူ၏။"},{"SurahNumber":87,"VerseNumber":8,"Text":"၈။ ငါသည် သင်၏လမ်းကို သင်လွယ်လင့်တကူလျှောက်လိုက်နိုင်ရန် စီရင်တော်မူမည်။"},{"SurahNumber":87,"VerseNumber":9,"Text":"၉။ ထို့ကြောင့် လူသားတို့အား သတိပေးနှိုးဆော်လော့၊ သတိပေးနှိုးဆော်ခြင်းသည် အကျိုးရှိ၏။"},{"SurahNumber":87,"VerseNumber":10,"Text":"၁၀။ ကြောက်ရွံ့ရိုကျိုးသောသူသည် နာယူလိမ့်မည်။"},{"SurahNumber":87,"VerseNumber":11,"Text":"၁၁။ သို့သော်အကြောင်းကံဆိုးလှသောသူသည် တရားတော်ကို ကဲ့ရဲ့မည်။"},{"SurahNumber":87,"VerseNumber":12,"Text":"၁၂။ ထိုသူအား ကြီးမားသောမီးထဲသို့ ပစ်ချတော်မူမည်။"},{"SurahNumber":87,"VerseNumber":13,"Text":"၁၃။ ထိုသူတို့သည် ထိုမီးထဲတွင် မသေမရှင်ခံရလိမ့်မည်။"},{"SurahNumber":87,"VerseNumber":14,"Text":"၁၄၊၁၅။ သို့သော်မိမိကိုယ်ကို သန့်ရှင်းစေ၍ မိမိအရှင်သခင်၏ နာမတော်ကို သတိရလျက် ဆွလားသ်ဝတ်ပြုသောသူ မူကား အောင်မြင်၏။"},{"SurahNumber":87,"VerseNumber":15,"Text":"၁၄၊၁၅။ သို့သော်မိမိကိုယ်ကို သန့်ရှင်းစေ၍ မိမိအရှင်သခင်၏ နာမတော်ကို သတိရလျက် ဆွလားသ်ဝတ်ပြုသောသူ မူကား အောင်မြင်၏။"},{"SurahNumber":87,"VerseNumber":16,"Text":"၁၆။ အို-လူသားအပေါင်းတို့၊ သင်တို့သည် ဤဘဝကိုသာ မက်မောကြ၏။"},{"SurahNumber":87,"VerseNumber":17,"Text":"၁၇။ သို့သော်နောင်ဘဝသည် သာလွန်မြင့်မြတ်တည်မြဲ၏။"},{"SurahNumber":87,"VerseNumber":18,"Text":"၁၈၊၁၉။ ဤတရားတော်သည် တမန်တော်အေဗရာဟမ်နှင့် မူစာတို့အား ချပေးသနားတော်မူသောရှေးကနဦးကျမ်းတော် များတွင် ပါရှိ၏။"},{"SurahNumber":87,"VerseNumber":19,"Text":"၁၈၊၁၉။ ဤတရားတော်သည် တမန်တော်အေဗရာဟမ်နှင့် မူစာတို့အား ချပေးသနားတော်မူသောရှေးကနဦးကျမ်းတော် များတွင် ပါရှိ၏။"},{"SurahNumber":88,"VerseNumber":1,"Text":"၁။ အတိုင်းထက်အလွန်ကြောက်မက်ထိတ်လန့်ဖွယ်ကောင်းသောအဖြစ်အပျက်၏ သတင်းသည် သင်တမန်တော် ထံသို့ ရောက်လာပြီလော။"},{"SurahNumber":88,"VerseNumber":2,"Text":"၂။ ထိုနေ့တော်ကြီး၌ မျက်နှာအများအပြားသည် ညှိုးငယ်ကြလတံ့။"},{"SurahNumber":88,"VerseNumber":3,"Text":"၃။ ပြင်းထန်စွာကြိုးစားအားထုတ်၍ မောပန်းကြလတံ့။"},{"SurahNumber":88,"VerseNumber":4,"Text":"၄။ တောက်လောင်နေသောမီးလောင်မြိုက်ခြင်းခံကြရလတံ့။"},{"SurahNumber":88,"VerseNumber":5,"Text":"၅။ ထိုသူတို့သည် ကျိုက်ကျိုက်ဆူသောရေပူစမ်းမှ ရေကို သောက်ကြရလတံ့။"},{"SurahNumber":88,"VerseNumber":6,"Text":"၆။ ထိုသူတို့စားဖို့ရာ ခါးသည့်ဆူးပင်သီးမှတပါး အခြားအစားအစာအလျဉ်းမရှိချေ။"},{"SurahNumber":88,"VerseNumber":7,"Text":"၇။ ထိုဆူးပင်သီးသည် စားသူတို့အား အာဟာရမဖြစ်စေ၊ မွတ်သိပ်ဆာလောင်ခြင်းကိုလည်း မဖြစ်ချေ။"},{"SurahNumber":88,"VerseNumber":8,"Text":"၈။ ထိုနေ့တော်ကြီး၌ အခြားသူတို့မှာမူကား ပျော်ပါးရွှင်လန်းကြရလတံ့။"},{"SurahNumber":88,"VerseNumber":9,"Text":"၉။ ထိုသူတို့သည် မိမိတို့ကြိုးစားခဲ့သောအမှု၏ အကျိုးကို ကျေနပ်နှစ်သက်စွာခံစားကြလတံ့။"},{"SurahNumber":88,"VerseNumber":10,"Text":"၁၀။ ထိုသူတို့သည် အလွန်မြင့်မြတ်သောဥယျာဉ်တော်တွင် စံစားကြလတံ့။"},{"SurahNumber":88,"VerseNumber":11,"Text":"၁၁။ ထိုဥယျာဉ်တော်၌ သူတို့သည် အကျိုးမရှိ၊ သိမ်ဖျင်းသောစကားကို လုံးဝမကြားချေ။"},{"SurahNumber":88,"VerseNumber":12,"Text":"၁၂။ ထိုဥယျာဉ်တော်၌ ရေပန်းထွက်စီးဆင်းနေသောစမ်းချောင်းရှိ၏။"},{"SurahNumber":88,"VerseNumber":13,"Text":"၁၃။ ထိုဥယျာဉ်တော်၌ ကျက်သရေမင်္ဂလာရှိသောပလ္လင်မြင့်များလည်းရှိကြ၏။"},{"SurahNumber":88,"VerseNumber":14,"Text":"၁၄။ ထို့အပြင်တကောင်း၊ ရေခွက်၊ ဖလား၊ ဖန်ခွက်များကို အသင့်ပြင်ဆင်ထား၏။"},{"SurahNumber":88,"VerseNumber":15,"Text":"၁၅။ ထိုမှတပါး မှီအုံး၊ ထိုင်အုံးများကို သိုက်မြိုက်တင့်တယ်စွာစီတန်းခင်းကျင်းထား၏။"},{"SurahNumber":88,"VerseNumber":16,"Text":"၁၆။ ကမ္ဗလာ၊ မွေ့ယာ၊ ကော်ဇောများကိုလည်း ခင်းကျင်းထား၏။"},{"SurahNumber":88,"VerseNumber":17,"Text":"၁၇။ အို-တမန်တော်၊ သူတို့သည် ကုလားအုတ်များကို ကြည့်ရှုပြီးလျှင် ထိုတိရိစ္ဆာန်များကို မည်ကဲ့သို့ဖန်ဆင်းထား တော်မူသည်ကို မစဉ်းစားကြလော။"},{"SurahNumber":88,"VerseNumber":18,"Text":"၁၈။ ထို့အပြင်မိုးကောင်းကင်ကို ကြည့်ရှုပြီးလျှင် မည်ကဲ့သို့မြှင့်ထားတော်မူသည်ကိုလည်း မဆင်ခြင်ကြသလော။"},{"SurahNumber":88,"VerseNumber":19,"Text":"၁၉။ တဖန် တောတောင်များကို ကြည့်ရှုပြီးလျှင် မည်ကဲ့သို့ခိုင်ခန့်မြဲမြံစွာဖန်ဆင်းထားတော်မူသည်ကိုလည်း မစဉ်းစားကြလော့။"},{"SurahNumber":88,"VerseNumber":20,"Text":"၂၀။ ထိုမှတပါး ဤကမ္ဘာမြေကြီးကို ကြည့်ရှုပြီးလျှင် မည်ကဲ့သို့ဖြန့်ခင်းထားတော်မူသည်ကိုလည်း မစဉ်းစားမဆင်ခြင်ကြလော။"},{"SurahNumber":88,"VerseNumber":21,"Text":"၂၁။ ထို့ကြောင့် သင်တမန်တော်သည် ထိုသူတို့အား ဩဝါဒပေးလော့၊ သင်သည် ဩဝါဒပေးရသူသာဖြစ်၏။"},{"SurahNumber":88,"VerseNumber":22,"Text":"၂၂။ သင်သည် လူသားတို့ကို စောင့်ရှောက်ထိန်းသိမ်းရသူမဟုတ်ချေ။"},{"SurahNumber":88,"VerseNumber":23,"Text":"၂၃။ သို့သော်အကြင်သူသည် မနှစ်မြို့၊ မယုံကြည်အံ့။"},{"SurahNumber":88,"VerseNumber":24,"Text":"၂၄။ အလ္လာဟ်အရှင်မြတ်သည် ထိုသူအား အလွန်ကြီးလေးသောအပြစ်ဒဏ်ခတ်တော်မူလိမ့်မည်။"},{"SurahNumber":88,"VerseNumber":25,"Text":"၂၅။ ဧကန်အမှန် သူတို့အားလုံးသည် ငါ့ထံတော်သို့ ပြန်လာကြရမည်။"},{"SurahNumber":88,"VerseNumber":26,"Text":"၂၆။ ထိုအခါ ငါသည် သူတို့၏ ပြုကျင့်မှု စာရင်းကို ရှင်းတော်မူမည်။"},{"SurahNumber":89,"VerseNumber":1,"Text":"၁။ မိုးသောက်အာရုဏ်တက်အချိန်ကိုသော်လည်းကောင်း။"},{"SurahNumber":89,"VerseNumber":2,"Text":"၂။ ထို့အပြင်ညဉ့်ဆယ်ညဉ့်ကိုသော်လည်းကောင်း။"},{"SurahNumber":89,"VerseNumber":3,"Text":"၃။ ထို့အပြင်(စုံ)နှင့် (မ)ကိုသော်လည်းကောင်း။"},{"SurahNumber":89,"VerseNumber":4,"Text":"၄။ ထို့အပြင်ကုန်လွန်သောညဉ့်ကိုသော်လည်းကောင်း၊ ငါသက်သေထူတော်မူ၏။"},{"SurahNumber":89,"VerseNumber":5,"Text":"၅။ ယင်းအရာများတွင် အသိတရားရှိသူများအတွက် ခိုင်မာလုံလောက်သောလက္ခဏာသက်သေခံချက်ပါရှိ၏။"},{"SurahNumber":89,"VerseNumber":6,"Text":"၆၊၇။ အို-တမန်တော်၊ သင်၏ အရှင်သခင်သည် အလွန်မြင့်မားသောကျောက်တိုင်များပြည့်လျှံသော(အေရမ်)မြို့တော် ကြီးသား(အားဒ်)လူမျိုးကို မည်သို့မည်ပုံ စီရင်တော်မူလိုက်သည်ကို သင်မစဉ်းစားမဆင်ခြင်သလော။"},{"SurahNumber":89,"VerseNumber":7,"Text":"၆၊၇။ အို-တမန်တော်၊ သင်၏ အရှင်သခင်သည် အလွန်မြင့်မားသောကျောက်တိုင်များပြည့်လျှံသော(အေရမ်)မြို့တော် ကြီးသား(အားဒ်)လူမျိုးကို မည်သို့မည်ပုံ စီရင်တော်မူလိုက်သည်ကို သင်မစဉ်းစားမဆင်ခြင်သလော။"},{"SurahNumber":89,"VerseNumber":8,"Text":"၈။ ထို(အေရမ်)မြို့ကဲ့သို့ ခမ်းနားကြီးကျယ်သောမြို့ကို မြေကြီးပေါ်၌ တဖန်ဖန်ဆင်းတော်မမူချေ။"},{"SurahNumber":89,"VerseNumber":9,"Text":"၉။ တော်တောင်ကြားတွင် ကြီး မားသောကျောက်တောင်များ၌ တောင်ခေါင်း လှိုဏ်ဂူများ ဖောက်ထွင်း ပြုလုပ်နေထိုင်ကြကုန်သော(စမုဒ်)လူမျိုးတို့ကိုလည်း မည်သို့မည်ပုံ စီရင်တော်မူလိုက်သည်ကို အသင်တမန်တော် မစဉ်းစား မဆင်ခြင်သလော။"},{"SurahNumber":89,"VerseNumber":10,"Text":"၁၀။ ပနက်သဲတို့အရှင်သခင် ဖွာရောဘုရင်ကိုလည်း မည်သို့မည်ပုံစီရင်တော်မူလိုက်သည်ကို အသင်တမန်တော်မစဉ်းစားမဆင်ခြင်သလော။"},{"SurahNumber":89,"VerseNumber":11,"Text":"၁၁။ ဤဖော်ပြခဲ့သောလူယုတ်မာတို့သည် ကမ္ဘာမြေကြီးပေါ်တွင် အလ္လာဟ်အရှင်မြတ်ကို ထောင်ထားခြားနားသူများဖြစ်ကြ၏။"},{"SurahNumber":89,"VerseNumber":12,"Text":"၁၂။ ထိုသူတို့သည် မြေကြီးပေါ်တွင် မကောင်းမှုဒုစရိုက်ကို ပွားများကြ၏။"},{"SurahNumber":89,"VerseNumber":13,"Text":"၁၃။ ထို့ကြောင့်သင်၏ အရှင်သခင်သည် သူတို့အပေါ်သို့ အမျိုးမျိုးသော ဒဏ်ကို သက်ရောက်စေတော်မူခဲ့၏။"},{"SurahNumber":89,"VerseNumber":14,"Text":"၁၄။ မှတ်သားလော့၊ သင်၏ အရှင်သခင်သည် အမြဲစောင့်ကြည့်နေတော်မူ၏။"},{"SurahNumber":89,"VerseNumber":15,"Text":"၁၅။ လူသားမှာမူကား သူ၏ အရှင်သခင်သည် သူ့အား ဂုဏ်ကျက်သရေ စည်းစိမ်ဥစ္စာများဖြင့် စုံစမ်းတော်မူသောအခါ အကျွနု်ပ်၏ အရှင်သခင်သည် အကျွနု်ပ်ကို ဂုဏ်ပြုတော်မူသည်ဟု ပြောဆို၏။"},{"SurahNumber":89,"VerseNumber":16,"Text":"၁၆။ သို့သော်အရှင်မြတ်သည် သူ့အား စည်းစိမ်ဥစ္စာကျပ်တည်းခေါင်းပါးခြင်းဖြင့် စုံစမ်းတော်မူသောအခါ သူက အကျွနု်ပ်၏ အရှင်သခင်သည် အကျွနု်ပ်စက်ဆုတ်တော်မူသည်ဟု ဆို၏။"},{"SurahNumber":89,"VerseNumber":17,"Text":"၁၇။ ထိုကဲ့သို့မဟုတ်ချေ၊ သို့သော်သင်တို့သည် မိဘမဲ့သူကို အရေးမစိုက်ဂုဏ်မပြုချေ။"},{"SurahNumber":89,"VerseNumber":18,"Text":"၁၈။ ထို့အပြင်သင်တို့သည် သူဆင်းရဲတို့အား ကျွေးမွေးစောင်မဖို့ရာ အချင်းချင်းတိုက်တွန်းနှိုးဆော်ခြင်းကို မပြုလုပ်ချေ။"},{"SurahNumber":89,"VerseNumber":19,"Text":"၁၉။ ထို့အပြင် သင်တို့သည် အမွေအနှစ်ကို ကြီးမားသောလောဘနှင့် စားမျိုကြ၏။"},{"SurahNumber":89,"VerseNumber":20,"Text":"၂၀။ ထို့အပြင် သင်တို့သည် စည်းစိမ်ဥစ္စာကို အတိုင်းမသိမက်မောကြ၏။"},{"SurahNumber":89,"VerseNumber":21,"Text":"၂၁။ ဤသို့မပြုကျင့်ထိုက်ချေ၊ ကမ္ဘာမြေကြီးကို ပြာမှုန့်အတိ ညက်ညက်ကြေအောင်ချေမှုံ့သောအခါ။"},{"SurahNumber":89,"VerseNumber":22,"Text":"၂၂။ ထို့အပြင် သင်၏အရှင်သခင်သည် ကောင်းကင်တမန်တို့အထပ်ထပ်ခြံရံလျက် ကြွလာတော်မူသောအခါ။"},{"SurahNumber":89,"VerseNumber":23,"Text":"၂၃။ ထို့အပြင် အပယ်ငရဲကို အနီးသို့ ယူဆောင်လာတော်မူသောအခါ ထိုနေ့တော်ကြီး၌ လူသားသည် အလ္လာဟ် အရှင်မြတ်အား သတိရလတံ့၊ သို့သော်ဤအချိန်မမှီ သတိရခြင်းသည် သူ့အား အဘယ်အကျိုးဖြစ်ထွန်းအံ့နည်း။"},{"SurahNumber":89,"VerseNumber":24,"Text":"၂၄။ ထိုအခါလူသားသည် ဤသို့ညည်းညူလတံ့၊ ဤနောင်တမလွန်ဘဝအတွက် ငါသည် ကုသိုလ်ကောင်းမှုကို ကြိုတင်ပို့ထားနှင့်ခဲ့သော် ကောင်းလေစွ။"},{"SurahNumber":89,"VerseNumber":25,"Text":"၂၅။ ထိုနေ့တော်ကြီး၌ အရှင်မြတ်သည် သူတပါးမပေးစွမ်းနိုင်သောအပြစ်ဒဏ်ကို ပေးတော်မူလတံ့။"},{"SurahNumber":89,"VerseNumber":26,"Text":"၂၆။ ထို့အပြင် သူတပါး မပြုစွမ်းနိုင်သည့် ဖမ်းဆီးချုပ်နှောင်ခြင်းကို ပြုတော်မူလတံ့။"},{"SurahNumber":89,"VerseNumber":27,"Text":"၂၇။ ယုံကြည်သူ၏ ဝိညာဉ်ကိုမူကား ဤသို့ဗျာဒိတ်ပေးတော်မူလတံ့၊ အို-အေးချမ်းသာယာမွေ့လျော်နေသောဝိညာဉ်။"},{"SurahNumber":89,"VerseNumber":28,"Text":"၂၈။ သင်၏ အရှင်သခင်အထံတော်သို့ အရှင်မြတ်၏ နှစ်သက်တော်မူခြင်း၌ စိတ်ကျေနပ်နှစ်သက်စွာပြန်လာလော့။"},{"SurahNumber":89,"VerseNumber":29,"Text":"၂၉။ သင်သည် ငါ၏ကျေးတော်မျိုးကျွန်တော်မျိုးတို့၏ ဘောင်သို့ ဝင်လော့။"},{"SurahNumber":89,"VerseNumber":30,"Text":"၃၀။ သင်သည် ငါ၏ဥယျာဉ်တော်သို့ ဝင်လော့။"}]}