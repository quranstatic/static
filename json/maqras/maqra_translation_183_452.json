{"Id":452,"LanguageCodes":["ur","urd"],"Name":"urd-ahmedali","Author":"Ahmed Ali","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":38,"VerseNumber":52,"Text":"اور ان کے پاس نیچی نگاہ والی ہم عمر عورتیں ہوں گی"},{"SurahNumber":38,"VerseNumber":53,"Text":"یہی ہے جس کا تم سے حساب کے دن کے لیے وعدہ کیا جاتا ہے"},{"SurahNumber":38,"VerseNumber":54,"Text":"بے شک یہ ہمارا رزق ہے جو کبھی ختم نہیں ہوگا"},{"SurahNumber":38,"VerseNumber":55,"Text":"یہی بات ہے اور بے شک سرکشوں کے لیے برا ٹھکانا ہے"},{"SurahNumber":38,"VerseNumber":56,"Text":"یعنی دوزخ جس میں وہ گریں گے پس وہ کیسی بری جگہ ہے"},{"SurahNumber":38,"VerseNumber":57,"Text":"یہ ہے پھر وہ اس کو چکھیں جو کھولتا ہوا پانی اور پیپ ہے"},{"SurahNumber":38,"VerseNumber":58,"Text":"اور اس کی شکل اور بھی کئی طرح کی چیزیں ہوں گی"},{"SurahNumber":38,"VerseNumber":59,"Text":"یہ ایک جماعت ہے جو تمہارے ساتھ دوزخ میں داخل ہونے والی ہے (متبوع کہیں گے) ان پر خدا کی مار یہ بھی دوزخ ہی میں آ رہے ہیں"},{"SurahNumber":38,"VerseNumber":60,"Text":"(تابع ہونے والے) کہیں گے بلکہ تم پر خدا کی مار تم ہی تو اس بلا کو ہمارے سامنے لائے جو بہت ہی برا ٹھکانا ہے"},{"SurahNumber":38,"VerseNumber":61,"Text":"تابع کہیں گے اے ہمارے رب! جو اس بلا کو آگے لایا اسے آگ میں دگنا عذاب دے"},{"SurahNumber":38,"VerseNumber":62,"Text":"اور کہیں گے کہ جن لوگوں کو ہم دنیا میں برا سمجھتے تھے ہمیں دکھائی کیوں نہیں دیتے"},{"SurahNumber":38,"VerseNumber":63,"Text":"کیا ہم ان سے (ناحق) تمسخر کرتے تھے یا ان سے ہماری نگاہیں پھر گئی ہیں"},{"SurahNumber":38,"VerseNumber":64,"Text":"بے شک یہ دوزخیوں کا آپس میں جھگڑنا بالکل سچی بات ہے"},{"SurahNumber":38,"VerseNumber":65,"Text":"کہہ دو میں تو ایک ڈرانے والا ہوں اور الله کے سوا کوئی اور معبود نہیں ہے ایک ہے بڑا غالب"},{"SurahNumber":38,"VerseNumber":66,"Text":"آسمانوں اور زمین کا پرودگار اورجو کچھ ان کے درمیان ہے غالب بڑا معاف کرنے والا ہے"},{"SurahNumber":38,"VerseNumber":67,"Text":"کہہ دو یہ ایک بڑی خبر ہے"},{"SurahNumber":38,"VerseNumber":68,"Text":"تم اس سے منہ پھیرنے والے ہو"},{"SurahNumber":38,"VerseNumber":69,"Text":"مجھے فرشتو ں کے متعلق کوئی علم نہیں تھا جب کہ وہ جھگڑ رہے تھے"},{"SurahNumber":38,"VerseNumber":70,"Text":"مجھے تو یہی وحی کیا گیا ہے کہ میں تمہیں صاف صاف ڈراؤں"},{"SurahNumber":38,"VerseNumber":71,"Text":"جب تیرے رب نے فرشتوں سے کہا کہ میں ایک انسان مٹی سے بنانے والا ہوں"},{"SurahNumber":38,"VerseNumber":72,"Text":"پھرجب میں اسے پورے طور پر بنا لوں اور اس میں اپنی رو ح پھونک دوں تو اس کے لیے سجدہ میں گر پڑنا"},{"SurahNumber":38,"VerseNumber":73,"Text":"پھر سب کے سب فرشتوں نے سجدہ کیا"},{"SurahNumber":38,"VerseNumber":74,"Text":"مگر ابلیس نے نہ کیا تکبر کیا اور کافروں میں سے ہو گیا"},{"SurahNumber":38,"VerseNumber":75,"Text":"فرمایا اے ابلیس! تمہیں اس کےے سجدہ کرنے سے کس نے منع کیا جسے میں نے اپنے ہاتھوں سے بنایا کیا تو نے تکبر کیا یا تو بڑوں میں سے تھا"},{"SurahNumber":38,"VerseNumber":76,"Text":"اس نے عرض کی میں اس سے بہتر ہوں مجھے تو نے آگ سے بنایااور اسے مٹی سے بنایا"},{"SurahNumber":38,"VerseNumber":77,"Text":"فرمایا پھر تو یہاں سے نکل جاکیوں نکہ تو راندہ گیا ہے"},{"SurahNumber":38,"VerseNumber":78,"Text":"اور تجھ پر قیامت تک میری لعنت ہے"},{"SurahNumber":38,"VerseNumber":79,"Text":"عرض کی اے میرے رب! پھر مجھے مردوں کے زندہ ہونے تک مہلت دے"},{"SurahNumber":38,"VerseNumber":80,"Text":"فرمایا پس تمہیں مہلت ہے"},{"SurahNumber":38,"VerseNumber":81,"Text":"وقت معین کے دن تک"},{"SurahNumber":38,"VerseNumber":82,"Text":"عرض کی تیری عز ت کی قسم! میں ان سب کو گمراہ کر دوں گا"},{"SurahNumber":38,"VerseNumber":83,"Text":"مگر ان میں جو تیرے خالص بندے ہوں گے"},{"SurahNumber":38,"VerseNumber":84,"Text":"فرمایا حق بات یہ ہے اور میں حق ہی کہا کرتا ہوں"},{"SurahNumber":38,"VerseNumber":85,"Text":"میں تجھ سے اوران میں سے جو تیرے تابع ہوں گے سب سے جہنم بھر دوں گا"},{"SurahNumber":38,"VerseNumber":86,"Text":"کہہ دو میں اس پر تم سے کوئی مزدوری نہیں مانگتا اور نہ میں تکلف کرنے والوں میں ہوں"},{"SurahNumber":38,"VerseNumber":87,"Text":"یہ قرآن تو تمام جہان کے لیے نصیحت ہے"},{"SurahNumber":38,"VerseNumber":88,"Text":"اور تم کچھ مدت کے بعد اس کا حال ضرور جان لوگے"},{"SurahNumber":39,"VerseNumber":1,"Text":"یہ کتاب الله کی طرف سے نازل کی گئی ہے جو غالب حکمت والا ہے"},{"SurahNumber":39,"VerseNumber":2,"Text":"بے شک ہم نے یہ کتاب ٹھیک طور پر آپ کی طرف نازل کی ہے پس تو خالص الله ہی کی فرمانبرداری مدِ نظر رکھ کر اسی کی عبادت کر"},{"SurahNumber":39,"VerseNumber":3,"Text":"خبردار! خالص فرمانبرداری الله ہی کے لیے ہے جنہوں نے اس کے سوا اور کارساز بنا لیے ہیں ہم ان کی عبادت نہیں کرتے مگر اس لیے کہ وہ ہمیں الله سے قریب کر دیں بے شک الله ان کے درمیان ان باتوں میں فیصلہ کرے گا جن میں وہ اختلاف کرتےتھے بے شک الله اسے ہدایت نہیں کرتا جو جھوٹا ناشکرگزار ہو"},{"SurahNumber":39,"VerseNumber":4,"Text":"اگر الله چاہتا کہ کسی کو فرزند بنائے تواپنی مخلوقات میں سے جسے چاہتا چن لیتا وہ پاک ہے وہ الله ایک بڑا غالب ہے"},{"SurahNumber":39,"VerseNumber":5,"Text":"اس نے آسمانوں اور زمین کو حکمت سے پیدا کیا وہ رات کو دن پر لپیٹ دیتا ہے اور دن کو رات پر لپیٹ دیتا ہے اور اس نے سورج اور چاند کو تابع کر دیا ہے ہر ایک وقت مقرر تک چل رہا ہے خبرادار! وہی غالب بخشنے والا ہے"},{"SurahNumber":39,"VerseNumber":6,"Text":"اس نے تمہیں ایک جان سے پیدا کیا پھر اس نے اس سے اس کی بیوی بنائی اور تمہارے لیے آٹھ نر اور مادہ چارپایوں کے پیدا کیے وہ تمہیں تمہاری ماؤں کے پیٹوں میں ایک کیفیت کے بعد دوسری کیفیت پر تین اندھیروں میں بناتا ہے یہی الله تمہارا رب ہے اسی کی بادشاہی ہے اس کے سوا کوئی معبود نہیں پس تم کہاں پھرے جا رہے ہو"},{"SurahNumber":39,"VerseNumber":7,"Text":"اگر تم انکار کرو تو بے شک الله تم سے بے نیاز ہے اور وہ اپنے بندوں کے لیے کفر کو پسند نہیں کرتا اور اگر تم شکر کرو تو وہ اسے تمہارے لیے پسند کرتا ہے اور کوئی بوجھ اٹھانے والا دوسرے کا بوجھ نہیں اٹھائے گا پھر اپنے رب ہی کی طرف تمہیں لوٹ کر جانا ہے سو وہ تمہیں بتا دے گا جو کچھ تم کرتے رہے ہو بے شک وہ سینوں کے بھید جاننے والا ہے"}]}