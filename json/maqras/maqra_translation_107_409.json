{"Id":409,"LanguageCodes":["tr","tur"],"Name":"tur-ibnikesir","Author":"Ibni Kesir","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":16,"VerseNumber":1,"Text":"Allah´ın emri geldi. Artık onu acele istemeyin. O; ortak koşmakta oldukları şeylerden münezzehtir, yücedir"},{"SurahNumber":16,"VerseNumber":2,"Text":"O, kullarından dilediğine kendi emrinden melekleri ruh ile indirir ki; Ben´den başka tanrı yoktur, Ben´den sakının, diye uyarsınlar"},{"SurahNumber":16,"VerseNumber":3,"Text":"Gökleri ve yeri hak ile yaratmıştır. Onların ortak koştukları şeyden münezzehtir"},{"SurahNumber":16,"VerseNumber":4,"Text":"İnsanı, bir damla sudan yarattı. Öyleyken o, nasıl da apaçık bir hasım kesilmiştir"},{"SurahNumber":16,"VerseNumber":5,"Text":"Hayvanları da yaratmıştır. Onlarda sizi ısıtacak şeyler ve birçok faydalar vardır. Ve onlardan yersiniz"},{"SurahNumber":16,"VerseNumber":6,"Text":"Akşamleyin getirir, sabah salarken onlarda sizin için bir güzellik vardır"},{"SurahNumber":16,"VerseNumber":7,"Text":"Kendi kendinize zor varacağınız memleketlere yüklerinizi taşırlar. Muhakkak ki Rabbınız; Rauf´tur, Rahim´dir"},{"SurahNumber":16,"VerseNumber":8,"Text":"Atları, katırları ve merkebleri de sizin için binek ve süs hayvanı olarak yaratmıştır. Bilmediğiniz daha nice şeyleri de yaratır"},{"SurahNumber":16,"VerseNumber":9,"Text":"Yolun doğrusunu göstermek Alla´a aittir. Ondan sapan da vardır. O, dileseydi; hepinizi birlikte doğru yola iletirdi"},{"SurahNumber":16,"VerseNumber":10,"Text":"O´dur size semadan su indiren, ondan içersiniz. Ve hayvanları otlattığınız bitki de onunla biter"},{"SurahNumber":16,"VerseNumber":11,"Text":"Onunla size ekinler, zeytin ve hurma ağaçları, üzümler ve türlü türlü ürünler bitirir. Düşünen bir kavim için bunda ayetler vardır"},{"SurahNumber":16,"VerseNumber":12,"Text":"Geceyi, gündüzü, güneşi ve ayı sizin buyruğunuza verdi. Yıldızlar da O´nun buyruğu ile müsahhar kılınmıştır. Muhakkak ki bunda, akleden bir kavim için ayetler vardır"},{"SurahNumber":16,"VerseNumber":13,"Text":"Yeryüzünde rengarenk şeyleri de sizin için O, yaratmıştır. Muhakkak ki öğüt alan bir kavim için bunda ayetler vardır"},{"SurahNumber":16,"VerseNumber":14,"Text":"Taze et yemeniz, giyineceğiniz süs eşyanızı çıkarmanız ve Allah´ın bol nimetinden istifade etmeniz için; denizi müsahhar kılan O´dur. Gemilerin onu yara yara gittiğini görürsün, O´nun lutfunu aramanız ve şükretmeniz içindir, belki şükredersiniz artık"},{"SurahNumber":16,"VerseNumber":15,"Text":"Yeryüzünde sarsılmayasınız diye sabit dağlar, nehirler ve yollar koymuştur ki onunla, doğru yolu bulasınız"},{"SurahNumber":16,"VerseNumber":16,"Text":"İşaretler de. Yıldızlarla da, onlar yollarını bulurlar"},{"SurahNumber":16,"VerseNumber":17,"Text":"Yaratan; yaratmayan gibi midir hiç? Artık öğüt almaz mısınız"},{"SurahNumber":16,"VerseNumber":18,"Text":"Allah´ın nimetini sayacak olursanız; bitiremezsiniz. Muhakkak ki Allah; Gafur´dur, Rahim´dir"},{"SurahNumber":16,"VerseNumber":19,"Text":"Allah; gizlediklerinizi de, açığa vurduklarınızı da bilir"},{"SurahNumber":16,"VerseNumber":20,"Text":"Allah´tan başka taptıkları; hiç bir şey yaratamazlar. Çünkü onların kendileri yaratılmıştır"},{"SurahNumber":16,"VerseNumber":21,"Text":"Onlar; diri değil, ölüdürler. Ne zaman dirileceklerini de fark edemezler"},{"SurahNumber":16,"VerseNumber":22,"Text":"İlahınız; tek bir ilahtır. Ahirete inanmayanların kalbleri inkar edicidir ve onlar büyüklük taslayanlardır"},{"SurahNumber":16,"VerseNumber":23,"Text":"Şüphesiz Allah; onların gizlediklerini de, açığa vurduklarını da bilir. Ve O; büyüklük taslayanları sevmez"},{"SurahNumber":16,"VerseNumber":24,"Text":"Onlara: Size Rabbınız ne indirdi? denildiği zaman; geçmişlerin masallarını, derler"},{"SurahNumber":16,"VerseNumber":25,"Text":"Bununla onlar; kıyamet günü kendilerinin bütün yüklerini taşıdıktan başka, bilgisizlikle baştan çıkardıklarının yüklerinden bir kısmını da sırtlarlar. Dikkat edin; yüklendikleri yük, ne kötüdür"},{"SurahNumber":16,"VerseNumber":26,"Text":"Kendilerinden öncekiler de düzen kurmuşlardı. Bunun üzerine Allah; binalarını temellerinden çökertti de üstlerindeki tavanları başlarına yıkıldı. Hem bu azab; onlara hissedemeyecekleri taraftan gelmişti"},{"SurahNumber":16,"VerseNumber":27,"Text":"Sonra da kıyamet gününde onları rezil eder ve der ki: Haklarında tartıştığınız Benim ortaklarım nerede? Kendilerine bilgi verilmiş olanlar derler ki: Doğrusu bugün, rezillik ve zillet kafirleredir"},{"SurahNumber":16,"VerseNumber":28,"Text":"Melekler; kendilerine zulmetmiş olanların canını alırken: Biz, hiç bir kötülük yapmıyorduk, diyerek teslim olurlar. Hayır, Allah sizin neler yaptığınızı bilir"},{"SurahNumber":16,"VerseNumber":29,"Text":"Haydi cehennemin kapılarından girin. Orada temelli kalacaksınız. Büyüklenenlerin durağı ne kötüdür"}]}