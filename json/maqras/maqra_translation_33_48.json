{"Id":48,"LanguageCodes":["bm","bam"],"Name":"bam-fodisulimankant","Author":"Fodi Suliman Kanti","Language":"Bambara","Description":"Bambara","Direction":"rtl","Source":"https://quranenc.com/en/browse/ankobambara_foudi","Translations":[{"SurahNumber":4,"VerseNumber":24,"Text":"ߡߛߏ߬ ߝߘߎߕߊ ߟߎ߬ ߝߣߊ߫ ߘߐ߫ ߸ ߓߐ߬ߟߐ߲߬ߞߊ ߟߎ߬ ߟߊߕߐ߲ߣߍ߲߫ ߊߟߎ߫ ߡߊ߬ ( ߡߏ߬ߛߏ߫ ߗߍ߬ ߕߌ߮ ߟߎ߫ ߞߊ߬ߣߌ߲߫ ) ߸ ߝߏ߫ ߊߟߎ߫ ߓߊ߯ ߡߍ߲ ߠߎ߫ ߛߐ߬ߘߐ߲߬ ߓߟߏߡߐ߯ߦߊ ߘߐ߫ ، ߊߟߊ߫ ߟߊ߫ ߛߓߍߒߞߊ߲ߠߊ ߣߊ߬ ߢߌ߲߬ ߠߎ߫ ߟߋ߬ ߟߊߕߐ߲߫ ߠߴߊߟߎ߫ ߡߊ߬ ، ߢߌ߲߬ ߠߎ߬ ߓߐ߲߯ߕߍ߫ ߕߐ߭ ߓߍ߯ ߘߤߊ߬ߣߍ߲߫ ߊߟߎ߫ ߦߋ߫ ، ߊߟߎ߫ ߞߏ߬ߣߌ߲߬ ߦߴߊ߬ߟߎ߬ ߢߌߣߌ߲߫ ߊߟߎ߫ ߟߊ߫ ߣߊ߲߬ߝߟߏ ߟߎ߫ ߟߋ߬ ߟߊ߫ ߝߘߎ ߟߊ߬ߛߐ߲ ߛߌߟߊ ߝߍ߬ ߸ ߢߊ߬ߡߐ߰ߦߊ ߛߌߟߊ ߕߍ߫ ߘߋ߬ ، ߊߟߎ߫ ߘߏ߲߬ ߓߊ߯ ߊߟߎ߫ ߘߊ߰ߡߎ߲߫ ( ߡߛߏ߬ ߝߘߎߕߊ ) ߏ߬ ߡߍ߲ ߠߎ߬ ߟߊ߫ ߸ ߊߟߎ߯ ߏ߬ ߟߎ߬ ߝߘߎߝߋ߲ ߠߎ߬ ߘߌ߫ ߊ߬ߟߎ߫ ߡߊ߬ ߘߊ߰ߡߎ߲߬ ߛߙߊ ߘߌ߫ ߘߌߦߊߜߏߦߊ ߟߊ߫ ، ߣߴߊߟߎ߫ ߘߏ߲߬ ߓߍ߲߬ ߘߴߊߟߎ߫ ߣߌ߫ ߢߐ߲߮ ߕߍ߫ ߝߋ߲߫ ߜߘߍ ߡߍ߲ ߠߎ߫ ߡߊ߬ ߝߘߎߝߋ߲߫ ߘߌߦߊߜߏߦߕߊ ߞߐ߫ ߸ ߞߎ߲߬ߞߏ߬ ߕߍ߫ ߊߟߎ߫ ߡߵߏ߬ ߝߣߊ߫ ߘߐ߫ ، ߖߊ߯ߕߋ߬ ߸ ߊߟߊ߫ ߦߋ߫ ߟߐ߲ߠߌ߲ߠߊ߫ ߘߌ߫ ߸ ߊ߰ ߥߘߋ߬ߥߘߋ߬ߟߌ߬ߟߊ߫ ߘߌ߫"},{"SurahNumber":4,"VerseNumber":25,"Text":"ߣߴߊߟߎ߫ ߡߍ߲ ߕߍ߫ ߣߊ߲߬ߝߟߏ߬ ߟߊߣߐ߬ ߞߊ߬߬ ߤߙߐ߫ ߡߛߏ߫ ߘߍ߲߬ߞߣߍ߬ߦߊ߬ߣߍ߲ ߠߎ߬ ߝߘߎ߫ ߸ ߏ߬ ߦߴߊߟߎ߫ ߓߟߏߡߐ߮ ߟߎ߬ ߘߏ߫ ߕߊ߬ ߸ ߊߟߎ߫ ߟߊ߫ ߝߎߣߎ߲ߞߋ߫ ߡߛߏ߫ ߘߍ߲߬ߞߣߍ߬ߦߊ߬ߣߍ߲ ߠߎ߬ ߘߐ߫ ، ߊߟߊ߫ ߟߋ߫ ߞߵߊߟߎ߫ ߟߊ߫ ߘߍ߲߬ߞߣߍ߬ߦߊ ( ߓߍ߬ߙߍ ) ߟߐ߲߫ ، ߊߟߎ߫ ߘߏ߲߬ ߓߐߣߍ߲߫ ߢߐ߲߮ ߠߋ߬ ߘߐ߫ ، ߞߏ߬ߣߌ߲߬ ߊߟߎ߫ ߦߴߊ߬ߟߎ߬ ߝߘߎ߫ ߊ߬ߟߎ߬ ߓߘߊߡߐ߮ ߟߎ߫ ߟߊ߫ ߘߌ߬ߢߍ ߟߋ߬ ߟߊ߫ ߘߋ߬ ߸ ߊߟߎ߫ ߘߏ߲߬ ߦߴߊ߬ߟߎ߬ ߝߘߎߝߋ߲ ߠߎ߬ ߘߴߊ߬ߟߎ߫ ߡߊ߬ ߞߎ߬ߙߎ߲߬ߘߎ ߞߣߐ߫ ߟߋ߬ ߞߵߊ߬ߟߎ߬ ߞߍ߫ ߓߐ߬ߟߐ߲߬ߞߊ ߟߎ߬ ߘߌ߫ ߸ ߊ߬ߟߎ߬ ߞߊߣߊ߬ ߞߍ߫ ߢߊ߬ߡߐ߰ߡߛߏ߫ ߟߎ߫ ߘߌ߫ ߘߋ߬ ߸ ߊ߬ߟߎ߫ ߘߏ߲߬ ߞߊߣߊ߬ ߞߍ߫ ߢߊ߬ߡߐ߰ߞߍ߫ ߡߌ߬ߘߊ߬ߓߊ߯ ߟߎ߫ ߘߌ߫ ، ߣߴߊ߬ߟߎ߫ ߘߏ߲߬ ߞߍ߫ ߘߊ߫ ߓߐ߬ߟߐ߲߬ߞߊ ߟߎ߬ ߘߌ߫ ߸ ߣߴߊ߬ߟߎ߫ ߞߊ߬ ߖߊߕߐߦߊ ߞߍ߫ ߏ߬ ߘߐ߫ ߸ ߤߙߐ߫ ߡߛߏ ߟߎ߬ ߕߊ߫ ߖߊ߲߰ߞߕߊ ߕߟߊߒߕߍ ߦߋ߫ ߟߴߊ߬ߟߎ߫ ߞߊ߲߬ ، ( ߕߙߊ߬ ߡߛߏ߬ ߕߊ ) ߏ߬ ߝߊ߲߭ ( ߠߊߘߤߊ߬ߣߍ߲߫ ߡߐ߰ ߟߋ߬ ߦߋ߫ ) ߡߍ߲ ߓߊ߯ ߛߌߟߊ߲߫ ( ߗߍ߬ߜߊ߬ߣߊ߲߬ߧߊ ) ߘߋ߬ߥߎ ߟߊ߫ ، ߣߴߊߟߎ߫ ߞߏ߬ߣߌ߲ ߞߵߊߟߎ߫ ߡߎ߬ߢߎ߲߬ ߸ ߏ߬ ߟߋ ߘߌߡߊ߲߫ ߊߟߎ߫ ߟߊ߫ ، ߊߟߊ߫ ߘߏ߲߬ ߦߋ߫ ߦߝߊ߬ߓߊ߯ ߘߌ߫ ߸ ߊ߰ ߤߌߣߟߊ߫ ߘߌ߫"},{"SurahNumber":4,"VerseNumber":26,"Text":"ߊߟߊ߫ ߦߴߊ߬ ߝߍ߬ ߟߋ߬ ߞߊ߬ ߝߊߙߊ߲ߝߊߛߌ ߞߍ߫ ߊߟߎ߫ ߦߋ߫ ، ߞߵߊߟߎ߫ ߞߊ߲ߘߴߊߟߎ߫ ߢߍߓߊ߯ ( ߓߘߍ ߟߎ߬ ) ߟߊ߫ ߛߌߟߊ ߟߎ߫ ߞߊ߲߬ ߸ ߊ߬ ߣߌ߫ ߞߊ߬ ߖߘߍ߬ߟߊ߬ߛߊߦߌ ߡߌ߬ߘߵߊߟߎ߫ ߦߋ߫ ߸ ߊߟߊ߫ ߘߏ߲߬ ߦߋ߫ ߟߐ߲ߠߌ߲ߠߊ߫ ߘߌ߫ ߸ ߊ߰ ߥߘߋ߬ߥߘߋ߬ߟߊ߫ ߘߌ߫"},{"SurahNumber":4,"VerseNumber":27,"Text":"ߊߟߊ߫ ߦߴߊ߬ ߝߍ߬ ߟߋ߬ ߸ ߞߊ߬ ߖߘߍ߬ߟߊ߬ߛߊߦߌ ߡߌ߬ߘߵߊߟߎ߫ ߦߋ߫ ، ߣߋ߬ߦߌ ߟߎ߬ ߟߊ߬ߓߊ߬ߕߏ߬ߟߊ ߟߎ߫ ߘߏ߲߬ ߦߴߊ߬ ߝߍ߬ ߟߋ߬ ߸ ߊߟߎ߫ ߦߋ߫ ߖߍ߲߬ߞߍ߫ ߖߍ߲߬ߞߍ߬ߟߌ߬ ߓߟߋߓߟߋ ߟߊ߫ ߝߊ߯ߙߌ߫"},{"SurahNumber":4,"VerseNumber":28,"Text":"ߊߟߊ߫ ߦߴߊ߬ ߝߍ߬ ߞߵߊߟߎ߫ ߘߏ߬ߣߌ߲ ߠߋ߬ ߟߊߝߍ߯ߦߊ߫ ، ߓߊߏ߬ ߡߐ߱ ߘߊ߲ߣߍ߲߫ ߖߐ߲ߝߐ߲ ߠߋ߬ ߟߊ߫"},{"SurahNumber":4,"VerseNumber":29,"Text":"ߤߍ߲߬ ߊߟߎ߬ ߘߍ߲߬ߞߣߍ߬ߦߊ߬ߓߊ߮ ߟߎ߬ ߸ ߊߟߎ߫ ߞߊߣߊ߬ ߊߟߎ߫ ߢߐ߲߮ ߠߊ߫ ߣߊ߲߬ߝߟߏ ߟߎ߬ ߘߊߥߎ߲߫ ߢߐ߲߮ ߕߍ߫ ߣߊ߲߬ߞߊ߬ߡߎ߲߬ߣߊ߲ߞߊߡߎ߲ ߠߊ߫ ߘߋ߬ ߸ ߝߏ߫ ߊ߬ ߦߋ߫ ߞߍ߫ ߖߊ߬ߥߏ߫ ߟߋ߬ ߘߐ߫ ߊߟߎ߫ ߖߍ߬ߘߍ ߕߊ߫ ߘߌ߬ߢߍ߬ ߓߟߏ ߡߊ߬ ، ߊߟߎ߫ ߘߏ߲߬ ߞߊߣߵߊߟߎ߫ ߢߐ߲߮ ߝߊ߰ ߘߋ߬ ، ߖߊ߯ߕߋ߬ ߸ ߊߟߎ߫ ߡߊ߬ߤߌߣߊ ߖߍ߬ߘߍ ߟߋ߬ ߊߟߊ߫ ߟߊ߫"},{"SurahNumber":4,"VerseNumber":30,"Text":"ߡߍ߲ ߓߊ߯ ߖߘߍ߬ߝߊ߮ ߏ߬ ߞߍ߫ ߖߎ߯ߦߊ ߡߊ߬ ߊ߬ ߣߌ߫ ߕߐ߬ߢߍ߮ ߡߊ߬ ߸ ߛߋߚߋ߫ ߊ߲ ߓߍߣߵߏ߬ ߟߊߘߏ߲߬ ߕߊ ߘߐ߫ ، ߏ߬ ߘߏ߲߬ ߣߐ߲߰ߡߊ߲߬ߓߊ ߟߋ߬ ߊߟߊ߫ ߡߊ߬"},{"SurahNumber":4,"VerseNumber":31,"Text":"ߣߴߊߟߎ߫ ߞߵߊߟߎ߫ ߡߊߓߐ߫ ߊߟߎ߫ ߝߊߕߊ߲ߕߌ߫ ߞߏߓߊ ߟߎ߬ ߟߊ߫ ߸ ߊ߲ ߘߴߊ߬ ߡߌ߬ߛߍ߲߬ߡߊ߲ ߠߎ߬ ߟߊߓߋ߬ ߊߟߎ߫ ߦߋ߫ ، ߊ߬ ߣߌ߫ ߞߵߊߟߎ߫ ߟߊߘߏ߲߬ ߘߏ߲߬ ߦߙߐ߬ ߢߌߡߊ߫ ߘߐ߫"},{"SurahNumber":4,"VerseNumber":32,"Text":"ߊߟߎ߫ ߞߊߣߊ߬ ߕߏ߫ ߝߋ߲߫ ߣߕߊ߬ ߟߊ߫ ߸ ߊߟߊ߫ ߞߵߊߟߎ߫ ߟߊߝߌ߬ߛߦߊ߬ ߢߐ߲߮ ߘߌ߫ ߡߍ߲ ߠߊ߫ ، ߣߌ߬ ߦߋ߫ ߗߍ߭ ߟߎ߬ ߦߋ߫ ߊ߬ߟߎ߬ ߓߊ߯ߙߊ߫ ߣߐ ߘߐ߫ ߸ ߣߌ߬ ߦߋ߫ ߡߏ߬ߛߏ ߟߎ߬ ߝߣߊ߫ ߦߋ߫ ߊ߬ߟߎ߬ ߓߊ߯ߙߊ߫ ߣߐ ߘߐ߫ ، ߊߟߎ߫ ߦߴߊߟߊ߫ ߕߙߴߊ߬ ߟߊ߫ ߢߊ߬ߒߡߊ߭ ߟߋ߬ ߟߊ߫ ، ߖߊ߯ߕߋ߬ ߸ ߊߟߊ߫ ߞߊ߬ ߞߏ ߓߍ߯ ߟߐ߲߫ ߠߋ߬ ߕߊߦߌ߫"},{"SurahNumber":4,"VerseNumber":33,"Text":"ߊ߲ ߓߘߊ߫ ߓߍ߯ ߕߊ߫ ߗߍߕߊߓߊ߯ ߞߏߝߐ߫ ߡߏߦߌߓߊ߯ ߝߌ߬ߟߊ ߗߍ ߘߐ߫ ߸ ߓߊߘߋ߲ߡߊ ߟߎ߬ ߗߍ ߘߐ߫ ߸ ߊ߬ ߣߴߊߟߎ߫ ߟߊ߬ߤߘߌ߬ߢߐ߲߮ ߠߎ߬ ߗߍ ߘߐ߫ ، ߒ߬ߓߵߊߟߎ߫ ߦߴߏ߬ ߟߎ߬ ߓߍ߯ ߣߌ߭ ߘߴߊ߬ߟߎ߫ ߡߊ߬ ߟߋ ߘߋ߬ ، ߖߊ߯ߕߋ߬ ߸ ߊߟߊ߫ ߦߋ߫ ߞߏ ߓߍ߯ ߛߙߋ ߟߋ߬ ߘߌ߫"},{"SurahNumber":4,"VerseNumber":34,"Text":"ߗߍ߭ ߟߎ߫ ߟߋ߫ ߡߏ߬ߛߏ ߟߎ߬ ߟߊߕߋߟߋ߲ߓߊ߮ ߟߎ߬ ߘߌ߫ ، ߞߊ߬ߡߊߛߐ߬ߘߐ߲߬ ߊߟߊ߫ ߞߵߊ߬ߟߎ߬ ߘߏ߫ ߟߊߝߌ߬ߛߊ߬ߦߊ ߡߍ߲ ߞߍ߫ ߘߏ߫ ߘߌ߫ ߸ ߊ߬ ߣߌ߫ ߞߊ߬ߡߊߛߐ߬ߘߐ߲߬ ߊ߬ߟߎ߬ ߦߋ߫ ߡߏ߬ߛߏ ߟߎ߫ ߡߎ߬ߛߊ߬ߞߊ ߡߍ߲ ߠߎ߬ ߞߍ߫ ߟߴߊ߬ߟߎ߬ ߟߊ߫ ߣߊ߲߬ߝߟߏ ߘߐ߫ ، ߒ߬ߓߊ߬ ߡߛߏ߬ ߢߌߡߊ ߟߎ߫ ߟߴߊ߬ߟߎ߫ ߖߘߍ߬ ߞߟߏ߫ ߟߊ߫ ߸ ߞߵߊߟߊ߫ ߟߊ߫ ߝߋ߲߫ ߞߊ߬ߙߌ߬ߝߊ߬ߣߍ߲ ߠߊߕߊ߲߬ߞߊ߫ ߘߏ߲߰ ߘߐ߫. ߒ߬ߞߵߊߟߎ߫ ߓߊ߯ ߛߌߟߊ߲߫ ( ߡߏ߬ߛߏ ) ߡߍ߲ ߠߎ߬ ߟߊ߫ ߣߎ߲ߞߘߐߕߊ ߢߍ߫ ߸ ߊߟߎ߯ ߏ߬ ߟߎ߬ ߟߊߟߌ߫ ߸ ߞߵߊߟߎ߫ ߝߎ߬ߙߎ߲߬ߞߎ߫ ߊ߬ߟߎ߬ ߟߊ߫ ߟߊߝߋ߲ ߠߎ߬ ߘߐ߫ ߸ ߊ߬ ߣߌ߫ ߞߵߊ߬ߟߎ߫ ߜߊ߬ߛߌ߬. ߣߴߊ߬ߟߎ߫ ߞߵߊߟߎ߫ ߞߊ߲ ߡߌ߬ߘߊ߬ ߸ ߊߟߎ߫ ߞߊߣߊ߬ ߡߐߣߍߦߊ߫ ߟߊߓߐ߫ ߛߌߟߊ߫ ߟߐ߬ ߊ߬ߟߎ߫ ߡߊ߬ ߡߎ߬ߕߎ߲߬. ߖߊ߯ߕߋ߬ ߊߟߊ߫ ߦߋ߫ ߔߏ߲ߞߌ߲߫ ߘߌ߫ ߸ ߊ߰ ߘߊ߲߬ߞߙߐ߬ߓߊ߫ ߘߌ߫"},{"SurahNumber":4,"VerseNumber":35,"Text":"ߣߴߊߟߎ߫ ߛߌߟߊ߲߫ ߘߊ߫ ߝߘߎߡߊ߫ ߝߌ߬ߟߊ ߕߍߜߟߍߦߊ ߟߊ߫ ߸ ߊߟߎ߫ ߦߋ߫ ߕߍߝߐߓߊ߯ ߞߋߟߋ߲߫ ߠߊߥߟߌ߬ ߗߍ߭ ߓߘߊߡߐ߮ ߘߐ߫ ߸ ߞߊ߬ ߕߍߝߐߓߊ߯ ߟߊߥߟߌ߬ ߡߏ߬ߛߏ ߝߣߊ߫ ߓߘߊߡߐ߮ ߘߐ߫ ، ߣߌ߫ ߝߘߎߡߊ߫ ߝߌ߬ߟߊ ߞߍ߫ ߘߊ߫ ߕߍߘߐߓߍ߲ ߝߍ߬ ߸ ߊߟߊ߫ ߘߌ߫ ߓߍ߲߭ ߠߊߘߏ߲߬ ߊ߬ߟߎ߬ ߕߍ߫ ߟߴߏ߬ ߘߐ߫ ߘߍ߯ ، ߖߊ߯ߕߋ߬ ߸ ߊߟߊ߫ ߟߐ߲ߠߌ߲ߠߊ߫ ߘߌ߫ ߸ ߊ߬ ߦߋ߫ ߞߟߊ߬ߡߊ߬ߓߊ߯ ߘߌ߫"}]}