{"Id":42,"LanguageCodes":["az","aze"],"Name":"aze-alikhanmusayev","Author":"Alikhan Musayev","Language":"Azerbaijani","Description":"Azerbaijani","Direction":"ltr","Source":"http://tanzil.net","Translations":[{"SurahNumber":80,"VerseNumber":1,"Text":"O qaşqabağını sallayıb üzünü yana çevirdi –"},{"SurahNumber":80,"VerseNumber":2,"Text":"yanına bir korun gəlməsinə görə"},{"SurahNumber":80,"VerseNumber":3,"Text":"Nə bilirdin ki, bəlkə o günahlardan təmizlənəcəkdi"},{"SurahNumber":80,"VerseNumber":4,"Text":"və yaxud nəsihət dinləyib faydalanacaqdı"},{"SurahNumber":80,"VerseNumber":5,"Text":"Nəsihətə ehtiyacı olmayana gəlincə isə –"},{"SurahNumber":80,"VerseNumber":6,"Text":"sən ona diqqət yetirirsən"},{"SurahNumber":80,"VerseNumber":7,"Text":"Onun təmizlənməməyinin sənə bir dəxli yoxdur"},{"SurahNumber":80,"VerseNumber":8,"Text":"Səy göstərib sənin yanına gələn"},{"SurahNumber":80,"VerseNumber":9,"Text":"Allahdan qorxan kimsəyə gəlincə"},{"SurahNumber":80,"VerseNumber":10,"Text":"ona məhəl qoymursan"},{"SurahNumber":80,"VerseNumber":11,"Text":"Xeyr! Şübhəsiz ki, bu, bir nəsihətdir"},{"SurahNumber":80,"VerseNumber":12,"Text":"Kim istəsə, qoy onu xatırlayıb ibrət alsın"},{"SurahNumber":80,"VerseNumber":13,"Text":"Bu Quran kəramətli səhifələrdədir"},{"SurahNumber":80,"VerseNumber":14,"Text":"yüksək və pak səhifələrdədir"},{"SurahNumber":80,"VerseNumber":15,"Text":"Bu səhifələr elçilərin əllərində –"},{"SurahNumber":80,"VerseNumber":16,"Text":"möhtərəm və müti olanların əllərindədir"},{"SurahNumber":80,"VerseNumber":17,"Text":"Qoy ölsün kafir insan! O necə də nankordur"},{"SurahNumber":80,"VerseNumber":18,"Text":"Qoy baxıb görsün Allah onu nədən yaradıb"},{"SurahNumber":80,"VerseNumber":19,"Text":"Allah onu nütfədən yaratdı və müəyyən şəkildə formalaşdırdı"},{"SurahNumber":80,"VerseNumber":20,"Text":"Sonra da onun yolunu asanlaşdırdı"},{"SurahNumber":80,"VerseNumber":21,"Text":"Sonra onu öldürüb qəbirə yerləşdirdi"},{"SurahNumber":80,"VerseNumber":22,"Text":"İstədiyi bir zaman onu dirildəcəkdir"},{"SurahNumber":80,"VerseNumber":23,"Text":"Xeyr! O, hələ də Allahın ona buyurduğunu yerinə yetirməmişdir"},{"SurahNumber":80,"VerseNumber":24,"Text":"Qoy insan yediyinə diqqət yetirsin bir az"},{"SurahNumber":80,"VerseNumber":25,"Text":"Həqiqətən, yağışı bol-bol Biz yağdırırıq"},{"SurahNumber":80,"VerseNumber":26,"Text":"Sonra da yeri çat-çat yarıb"},{"SurahNumber":80,"VerseNumber":27,"Text":"orada taxıl yetişdiririk"},{"SurahNumber":80,"VerseNumber":28,"Text":"Habelə üzüm və yonca"},{"SurahNumber":80,"VerseNumber":29,"Text":"zeytun və xurma ağacları"},{"SurahNumber":80,"VerseNumber":30,"Text":"sıx-sıx bağlar"},{"SurahNumber":80,"VerseNumber":31,"Text":"meyvələr və otlar da bitiririk"},{"SurahNumber":80,"VerseNumber":32,"Text":"Bu nemətlər sizin istifadəniz və mal-qaranızın faydalanması üçündür"},{"SurahNumber":80,"VerseNumber":33,"Text":"Qulaqbatırıcı bir səs gələndə –"},{"SurahNumber":80,"VerseNumber":34,"Text":"o gün insan qaçacaq öz qardaşından"},{"SurahNumber":80,"VerseNumber":35,"Text":"anasından, atasından"},{"SurahNumber":80,"VerseNumber":36,"Text":"arvadından və övladlarından"},{"SurahNumber":80,"VerseNumber":37,"Text":"O gün onlardan hər birinin yetərincə işi olacaqdır"},{"SurahNumber":80,"VerseNumber":38,"Text":"O gün neçə-neçə üzlər parlayacaq"},{"SurahNumber":80,"VerseNumber":39,"Text":"güləcək və fərəhlənəcəkdir"},{"SurahNumber":80,"VerseNumber":40,"Text":"O gün neçə-neçə üzlərə toz-torpaq hopacaq"},{"SurahNumber":80,"VerseNumber":41,"Text":"onları zülmət bürüyəcəkdir"},{"SurahNumber":80,"VerseNumber":42,"Text":"Məhz onlar kafirlər, günahkarlardır"},{"SurahNumber":81,"VerseNumber":1,"Text":"Günəş sarınacağı zaman"},{"SurahNumber":81,"VerseNumber":2,"Text":"ulduzlar soluxub sönəcəyi zaman"},{"SurahNumber":81,"VerseNumber":3,"Text":"dağlar hərəkətə gətiriləcəyi zaman"},{"SurahNumber":81,"VerseNumber":4,"Text":"boğaz dəvələr başlı-başına qalacaqları zaman"},{"SurahNumber":81,"VerseNumber":5,"Text":"vəhşi heyvanlar bir yerə toplanılacağı zaman"},{"SurahNumber":81,"VerseNumber":6,"Text":"dənizlər alovlanacağı zaman"},{"SurahNumber":81,"VerseNumber":7,"Text":"hər kəs öz tayına qovuşdurulacağı zaman"},{"SurahNumber":81,"VerseNumber":8,"Text":"diri-diri torpağa basdırılmış qız uşağı soruşulacağı zaman –"},{"SurahNumber":81,"VerseNumber":9,"Text":"hansı günaha görə öldürülmüşdür"},{"SurahNumber":81,"VerseNumber":10,"Text":"səhifələr açılacağı zaman"},{"SurahNumber":81,"VerseNumber":11,"Text":"göy qopardılacağı zaman"},{"SurahNumber":81,"VerseNumber":12,"Text":"Cəhənnəm alovlandırılacağı zaman"},{"SurahNumber":81,"VerseNumber":13,"Text":"və Cənnət möminlərə yaxınlaşdırılacağı zaman"},{"SurahNumber":81,"VerseNumber":14,"Text":"hər kəs bu gün üçün özünə nə tədarük etdiyini biləcəkdir"},{"SurahNumber":81,"VerseNumber":15,"Text":"And içirəm gecə çıxıb gündüz batan ulduzlara"},{"SurahNumber":81,"VerseNumber":16,"Text":"seyrə çıxıb gizlənən səyyarələrə"},{"SurahNumber":81,"VerseNumber":17,"Text":"qaralmaqda olan gecəyə"},{"SurahNumber":81,"VerseNumber":18,"Text":"və açılmaqda olan səhərə"},{"SurahNumber":81,"VerseNumber":19,"Text":"Həqiqətən, bu, möhtərəm Elçimizin sözüdür"},{"SurahNumber":81,"VerseNumber":20,"Text":"O elçi ki, qüvvətlidir, Ərşin sahibi yanında böyük hörmət sahibidir"},{"SurahNumber":81,"VerseNumber":21,"Text":"orada itaət ediləndir, etibarlıdır"},{"SurahNumber":81,"VerseNumber":22,"Text":"Sizin dostunuz Muhəmməd divanə deyildir"},{"SurahNumber":81,"VerseNumber":23,"Text":"O, Cəbraili aydın üfüqdə gördü"},{"SurahNumber":81,"VerseNumber":24,"Text":"O, qeybdən də xəsislik edən deyildir"},{"SurahNumber":81,"VerseNumber":25,"Text":"Bu Quran daşqalaq olunmuş şeytanın sözü də deyildir"},{"SurahNumber":81,"VerseNumber":26,"Text":"Elə isə ondan üz döndərib hara gedirsiniz"},{"SurahNumber":81,"VerseNumber":27,"Text":"Bu, aləmlərə yalnız bir nəsihətdir –"},{"SurahNumber":81,"VerseNumber":28,"Text":"sizlərdən doğru yolda olmaq istəyənlər üçün"},{"SurahNumber":81,"VerseNumber":29,"Text":"Aləmlərin Rəbbi Allah istəməyincə, siz istəyə bilməzsiniz"}]}