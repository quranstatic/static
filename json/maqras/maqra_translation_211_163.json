{"Id":163,"LanguageCodes":["fa","fas"],"Name":"fas-sayyedjalaloddi","Author":"Sayyed Jalaloddin Mojtabavi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":53,"VerseNumber":26,"Text":"و بسا فرشتگانى در آسمانها كه شفاعتشان هيچ سود نكند مگر پس از آنكه خداى براى هر- شفيع يا براى هر انسانى- كه بخواهد و پسندد، اجازه دهد"},{"SurahNumber":53,"VerseNumber":27,"Text":"هر آينه كسانى كه به جهان پسين ايمان ندارند فرشتگان را به نام دختران مى‌نامند"},{"SurahNumber":53,"VerseNumber":28,"Text":"و آنان را هيچ دانشى بدان نيست. جز گمان را پيروى نمى‌كنند، و همانا گمان براى [شناخت‌] حقيقت هيچ سودى ندارد- كفايت نكند"},{"SurahNumber":53,"VerseNumber":29,"Text":"پس روى بگردان از هر كه از يادكرد ما- يا قرآن- روى مى‌گرداند و جز زندگى اين جهان را نمى‌خواهد"},{"SurahNumber":53,"VerseNumber":30,"Text":"اين است منتهاى دستيابى آنها به دانش. همانا پروردگار تو داناتر است به آن كه از راه او گمراه شده و هم او داناتر است به آن كه راه‌يافته است"},{"SurahNumber":53,"VerseNumber":31,"Text":"و خداى راست آنچه در آسمانها و آنچه در زمين است تا آنان را كه بدى كردند بدانچه كردند كيفر دهد و نيكوكاران را به پاداش نيكو پاداش دهد"},{"SurahNumber":53,"VerseNumber":32,"Text":"آنان كه از گناهان بزرگ و زشتكاريها دورى كنند، مگر گناهان خرد و اندك همانا پروردگار تو فراخ‌آمرزش است. او به شما داناتر است آنگاه كه شما را از زمين بيافريد و آنگاه كه جنين‌هايى بوديد در شكمهاى مادرانتان. پس خود را مستاييد، كه او داناتر است به آن كه پرهيزگارى كرده است"},{"SurahNumber":53,"VerseNumber":33,"Text":"آيا ديدى آن كس را كه [از پذيرفتن حق‌] رويگردان شد؟"},{"SurahNumber":53,"VerseNumber":34,"Text":"و اندكى [از مال‌] بداد و دست باز داشت- در انفاق بخل ورزيد-؟"},{"SurahNumber":53,"VerseNumber":35,"Text":"آيا نزد او علم غيب است كه خود مى‌بيند- كه تا كى خواهد زيست، كه انفاق نمى‌كند-؟"},{"SurahNumber":53,"VerseNumber":36,"Text":"يا مگر او را خبر نداده‌اند بدانچه در صحيفه‌هاى موسى- يعنى تورات- است؟"},{"SurahNumber":53,"VerseNumber":37,"Text":"و [بدانچه در صحيفه‌هاى‌] ابراهيم [است‌] كه وفا كرد- به پيمانهاى الهى-؟"},{"SurahNumber":53,"VerseNumber":38,"Text":"كه هيچ بار بردارى- از گناه- بار [گناه‌] ديگرى را برندارد"},{"SurahNumber":53,"VerseNumber":39,"Text":"و اينكه براى آدمى جز آنچه به كوشش خود كرده است نيست"},{"SurahNumber":53,"VerseNumber":40,"Text":"و بزودى كوشش او را به وى بنمايند"},{"SurahNumber":53,"VerseNumber":41,"Text":"سپس پاداش تمام آن را به او بدهند"},{"SurahNumber":53,"VerseNumber":42,"Text":"و پايان و بازگشت [همگان‌] به سوى پروردگار توست"},{"SurahNumber":53,"VerseNumber":43,"Text":"و اوست كه بخنداند و بگرياند"},{"SurahNumber":53,"VerseNumber":44,"Text":"و اوست كه بميراند و زنده كند"},{"SurahNumber":53,"VerseNumber":45,"Text":"و اوست كه دو گونه: نر و ماده بيافريد،"},{"SurahNumber":53,"VerseNumber":46,"Text":"از نطفه‌اى، آنگاه كه در رحم ريخته شود"},{"SurahNumber":53,"VerseNumber":47,"Text":"و بر اوست آفرينش ديگر- آفرينش نو هنگام رستاخيز"},{"SurahNumber":53,"VerseNumber":48,"Text":"و اوست كه توانگرى دهد و مال بخشد- يا خرسندى و خشنودى دهد"},{"SurahNumber":53,"VerseNumber":49,"Text":"و اوست خداوند شعرى"},{"SurahNumber":53,"VerseNumber":50,"Text":"و اوست كه عاد نخستين- قوم هود- را هلاك كرد"},{"SurahNumber":53,"VerseNumber":51,"Text":"و ثمود- قوم صالح- را كه [از كافران‌] هيچ كس را باز نگذاشت"},{"SurahNumber":53,"VerseNumber":52,"Text":"و قوم نوح را پيش از آن، كه ستمكارتر و سركش‌تر بودند"},{"SurahNumber":53,"VerseNumber":53,"Text":"و مؤتفكه- شهرهاى قوم لوط- را واژگون ساخت"},{"SurahNumber":53,"VerseNumber":54,"Text":"پس آنها را فرو پوشانيد آنچه فرو پوشانيد- سنگهايى كه بر آنها بارانيد"},{"SurahNumber":53,"VerseNumber":55,"Text":"پس [اى آدمى‌] به كدام يك از نعمتهاى پروردگارت شك مى‌آرى و ستيزه مى‌كنى؟"},{"SurahNumber":53,"VerseNumber":56,"Text":"اين بيم‌كننده‌اى است از همان بيم كنندگان پيشين"},{"SurahNumber":53,"VerseNumber":57,"Text":"رستاخيز نزديك شد"},{"SurahNumber":53,"VerseNumber":58,"Text":"آن را جز خداى، آشكار كننده‌اى نيست"},{"SurahNumber":53,"VerseNumber":59,"Text":"آيا از اين سخن شگفتى مى‌نماييد؟"},{"SurahNumber":53,"VerseNumber":60,"Text":"و مى‌خنديد و نمى‌گرييد؟"},{"SurahNumber":53,"VerseNumber":61,"Text":"و شما [از اين سخن‌] غافل و سرگرم باطليد"},{"SurahNumber":53,"VerseNumber":62,"Text":"پس خداى را سجده كنيد و [او را] بپرستيد"},{"SurahNumber":54,"VerseNumber":1,"Text":"رستاخيز نزديك شد و ماه بشكافت"},{"SurahNumber":54,"VerseNumber":2,"Text":"و اگر نشانه‌اى- معجزه‌اى- ببينند روى بگردانند و گويند: اين جادويى است نيرومند"},{"SurahNumber":54,"VerseNumber":3,"Text":"و دروغ انگاشتند و پيرو خواهشهاى [دل‌] خويش شدند و هر كارى [به جاى خود] قرار مى‌گيرد- نيكى به نيكان و بدى به بدان"},{"SurahNumber":54,"VerseNumber":4,"Text":"و هر آينه از خبرها آنچه در آن، مايه [پندگرفتن و] بازايستادن است بديشان آمده است"},{"SurahNumber":54,"VerseNumber":5,"Text":"[آن پندها] حكمتى است رسا، ولى بيم‌كنندگان [چون امتهاشان نشنوند و كار نبندند] چه سودى توانند رسانيد؟"},{"SurahNumber":54,"VerseNumber":6,"Text":"پس، از آنان روى بگردان [و چشم مى‌دار] روزى را كه آن خواننده [آنان را] به چيزى سخت ناخوش- دوزخ- فرامى‌خواند،"},{"SurahNumber":54,"VerseNumber":7,"Text":"چشمهاشان [از هول‌] فرو شده، از گورها بيرون آيند گويى ملخهايى پراكنده‌اند"},{"SurahNumber":54,"VerseNumber":8,"Text":"به سوى آن خواننده شتابانند. كافران گويند: اين روزى است دشوار"}]}