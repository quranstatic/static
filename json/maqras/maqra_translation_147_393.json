{"Id":393,"LanguageCodes":["tr","tur"],"Name":"tur-diyanetvakfi","Author":"Diyanet Vakfi","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":26,"VerseNumber":1,"Text":"Ta. Sin. Mim"},{"SurahNumber":26,"VerseNumber":2,"Text":"Bunlar, apaçık Kitab'ın ayetleridir"},{"SurahNumber":26,"VerseNumber":3,"Text":"(Resulüm!) Onlar iman etmiyorlar diye neredeyse kendine kıyacaksın"},{"SurahNumber":26,"VerseNumber":4,"Text":"Biz dilesek, onların üzerine gökten bir mucize indiririz de, ona boyunları eğilip kalır"},{"SurahNumber":26,"VerseNumber":5,"Text":"Kendilerine, o çok esirgeyici Allah'tan hiçbir yeni öğüt gelmez ki, ondan yüz çevirmesinler"},{"SurahNumber":26,"VerseNumber":6,"Text":"Üstelik (ona) \"yalandır\" derler; fakat alay edip durdukları şeylerin haberleri yakında onlara gelecektir"},{"SurahNumber":26,"VerseNumber":7,"Text":"Yeryüzüne bir bakmazlar mı! Orada her güzel çiftten nice bitkiler yetiştirdik"},{"SurahNumber":26,"VerseNumber":8,"Text":"Şüphesiz bunlarda (Allah'ın kudretine) bir nişane vardır; ama çoğu iman etmezler"},{"SurahNumber":26,"VerseNumber":9,"Text":"Şüphe yok ki Rabbin, mutlak galip ve engin merhamet sahibidir"},{"SurahNumber":26,"VerseNumber":10,"Text":"Hani Rabbin Musa'ya: O zalimler güruhuna, Firavun'un kavmine git. Hala (başlarına gelecekten) sakınmayacaklar mı onlar? diye seslenmişti"},{"SurahNumber":26,"VerseNumber":11,"Text":"Hani Rabbin Musa'ya: O zalimler güruhuna, Firavun'un kavmine git. Hala (başlarına gelecekten) sakınmayacaklar mı onlar? diye seslenmişti"},{"SurahNumber":26,"VerseNumber":12,"Text":"Musa şöyle dedi: Rabbim! Doğrusu, beni yalancılıkla suçlamalarından korkuyorum"},{"SurahNumber":26,"VerseNumber":13,"Text":"(Bu durumda) içim daralır, dilim dönmez; onun için Harun'a da elçilik ver"},{"SurahNumber":26,"VerseNumber":14,"Text":"Onların bana isnad ettikleri bir suç da var. Bundan ötürü beni öldürmelerinden korkuyorum"},{"SurahNumber":26,"VerseNumber":15,"Text":"Allah buyurdu: Hayır (seni asla öldüremezler)! İkiniz mucizelerimizle gidin. Şüphesiz ki, biz sizinle beraberiz, (her şeyi) işitmekteyiz"},{"SurahNumber":26,"VerseNumber":16,"Text":"Haydi Firavun'a gidip deyin ki: Gerçekten biz, alemlerin Rabbi'nin elçisiyiz"},{"SurahNumber":26,"VerseNumber":17,"Text":"İsrailoğullarını bizimle beraber gönder"},{"SurahNumber":26,"VerseNumber":18,"Text":"(Kendisine Allah'ın emri tebliğ edilince Firavun) dedi ki: Biz seni çocukken himayemize alıp büyütmedik mi? Hayatının birçok yıllarını aramızda geçirmedin mi"},{"SurahNumber":26,"VerseNumber":19,"Text":"Sonunda o yaptığın (kötü) işi de yaptın. Sen nankörün birisin"},{"SurahNumber":26,"VerseNumber":20,"Text":"Musa: Ben, dedi, o işi o anda sonunun ne olacağını bilmeyerek yaptım"},{"SurahNumber":26,"VerseNumber":21,"Text":"Sizden korkunca da hemen aranızdan kaçtım. Sonra Rabbim bana hikmet bahşetti ve beni peygamberlerden kıldı"},{"SurahNumber":26,"VerseNumber":22,"Text":"O nimet diye başıma kaktığın ise, (aslında) İsrailoğullarını kendine kul köle etmendir"},{"SurahNumber":26,"VerseNumber":23,"Text":"Firavun şöyle dedi: Âlemlerin Rabbi dediğin de nedir"},{"SurahNumber":26,"VerseNumber":24,"Text":"Musa cevap verdi: Eğer işin gerçeğini düşünüp anlayan kişiler olsanız, (itiraf edersiniz ki) O, göklerin, yerin ve ikisi arasında bulunan her şeyin Rabbidir"},{"SurahNumber":26,"VerseNumber":25,"Text":"(Firavun) etrafında bulunanlara: İşitiyor musunuz? dedi"},{"SurahNumber":26,"VerseNumber":26,"Text":"Musa dedi ki: O, sizin de Rabbiniz, daha önceki atalarınızın da Rabbidir"},{"SurahNumber":26,"VerseNumber":27,"Text":"Firavun: Size gönderilen bu elçiniz mutlaka delidir, dedi"},{"SurahNumber":26,"VerseNumber":28,"Text":"Musa devamla şunu söyledi: Şayet aklınızı kullansanız (anlarsınız ki), O, doğunun, batının ve ikisinin arasında bulunanların Rabbidir"},{"SurahNumber":26,"VerseNumber":29,"Text":"Firavun: Benden başkasını tanrı edinirsen, andolsun ki seni zindanlıklardan ederim! dedi"},{"SurahNumber":26,"VerseNumber":30,"Text":"Musa: Sana apaçık bir şey getirmiş olsam da mı? dedi"},{"SurahNumber":26,"VerseNumber":31,"Text":"Firavun: Doğru söyleyenlerden isen, haydi getir onu! diye karşılık verdi"},{"SurahNumber":26,"VerseNumber":32,"Text":"Bunun üzerine Musa asasını atıverdi; bir de ne görsünler, asa apaçık koca bir yılan (oluvermiş)"},{"SurahNumber":26,"VerseNumber":33,"Text":"Elini de (koynundan) çıkardı; o da seyredenlere bembeyaz görünen (nur saçan bir şey oluvermiş)"},{"SurahNumber":26,"VerseNumber":34,"Text":"Firavun, çevresindeki ileri gelenlere: Bu, dedi, doğrusu çok bilgili bir sihirbaz"},{"SurahNumber":26,"VerseNumber":35,"Text":"Sizi sihiriyle yurdunuzdan çıkarmak istiyor. Şimdi ne buyurursunuz"},{"SurahNumber":26,"VerseNumber":36,"Text":"Dediler ki: Onu ve kardeşini eğle ve şehirlere toplayıcı görevliler gönder"},{"SurahNumber":26,"VerseNumber":37,"Text":"Ne kadar bilgisi derin sihirbaz varsa sana getirsinler"},{"SurahNumber":26,"VerseNumber":38,"Text":"Böylece sihirbazlar belli bir günün tayin edilen vaktinde biraraya getirildi"},{"SurahNumber":26,"VerseNumber":39,"Text":"Halka: Siz de toplanıyor musunuz (haydi hemen toplanın), denildi"},{"SurahNumber":26,"VerseNumber":40,"Text":"(Firavun'un adamları:) Eğer üstün gelirlerse, herhalde sihirbazlara uyarız, dediler"},{"SurahNumber":26,"VerseNumber":41,"Text":"Sihirbazlar geldiklerinde Firavun'a: Şayet biz üstün gelirsek, muhakkak bize bir ücret vardır değil mi? dediler"},{"SurahNumber":26,"VerseNumber":42,"Text":"Firavun cevap verdi: Evet, o takdirde hiç şüphe etmeyin, gözde kimselerden de olacaksınız"},{"SurahNumber":26,"VerseNumber":43,"Text":"Musa onlara: Ne atacaksanız atın! dedi"},{"SurahNumber":26,"VerseNumber":44,"Text":"Bunun üzerine iplerini ve değneklerini attılar ve: Firavun'un kudreti hakkı için elbette bizler galip geleceğiz, dediler"},{"SurahNumber":26,"VerseNumber":45,"Text":"Sonra Musa asasını attı; bir de ne görsünler, onların uydurduklarını yutuveriyor"},{"SurahNumber":26,"VerseNumber":46,"Text":"(Bunu görünce) sihirbazlar derhal secdeye kapandılar"},{"SurahNumber":26,"VerseNumber":47,"Text":"Alemlerin Rabbine, iman ettik\" dediler"},{"SurahNumber":26,"VerseNumber":48,"Text":"Musa ve Harun'un Rabbine iman ettik"},{"SurahNumber":26,"VerseNumber":49,"Text":"Firavun, (kızgınlık içinde) dedi ki: Ben size izin vermeden ona iman ettiniz ha! Demek ki size sihiri öğreten büyüğünüzmüş o! Ama şimdi (size yapacağımı görecek ve) bileceksiniz: Andolsun, ellerinizi ve ayaklarınızı çaprazlama kestireceğim, hepinizi astıracağım"},{"SurahNumber":26,"VerseNumber":50,"Text":"Zararı yok, dediler, (nasıl olsa) biz şüphesiz Rabbimize döneceğiz"},{"SurahNumber":26,"VerseNumber":51,"Text":"Biz, ilk iman edenler olduğumuz için Rabbimizin hatalarımızı bağışlayacağını umarız"}]}