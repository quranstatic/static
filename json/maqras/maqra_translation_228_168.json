{"Id":168,"LanguageCodes":["fi","fin"],"Name":"fin-unknown","Author":"Unknown","Language":"Finnish","Description":"Finnish","Direction":"ltr","Source":"","Translations":[{"SurahNumber":70,"VerseNumber":19,"Text":"Totisesti on ihminen luotu epävakaiseksi mieleltään"},{"SurahNumber":70,"VerseNumber":20,"Text":"Kun jokin paha kohtaa häntä, hän on kärkäs valittamaan"},{"SurahNumber":70,"VerseNumber":21,"Text":"mutta kun jotakin hyvää annetaan hänen osalleen, hän on kiittämätön"},{"SurahNumber":70,"VerseNumber":22,"Text":"lukuunottomatta niitä, jotka rukoilevat"},{"SurahNumber":70,"VerseNumber":23,"Text":"jotka uskollisesti suorittavat rukouksensa"},{"SurahNumber":70,"VerseNumber":24,"Text":"niitä, joiden rikkaudessa on määrätty osa"},{"SurahNumber":70,"VerseNumber":25,"Text":"kerjäläistä ja osatonta varten"},{"SurahNumber":70,"VerseNumber":26,"Text":"niitä, jotka uskovat tuomion päivään"},{"SurahNumber":70,"VerseNumber":27,"Text":"ja jotka pelkäävät Herransa kuritusta"},{"SurahNumber":70,"VerseNumber":28,"Text":"ei kukaan, totisesti, saata säästyä kuritukselta, joka on heidän Herraltansa tuleva"},{"SurahNumber":70,"VerseNumber":29,"Text":"sekä lukuunottamatta niitä, jotka hillitsevät halujaan"},{"SurahNumber":70,"VerseNumber":30,"Text":"paitsi vaimojensa ja orjattariensa suhteen, koska heissä silloin ei ole moittimista"},{"SurahNumber":70,"VerseNumber":31,"Text":"Toisin on niiden, jotka pyrkivät ylittämään tämän, sillä ne ovat lain rikkojia"},{"SurahNumber":70,"VerseNumber":32,"Text":"Ne, jotka ovat rehellisiä sopimuksissaan ja siinä, mitä heidän huostaansa on uskottu"},{"SurahNumber":70,"VerseNumber":33,"Text":"jotka ovat vilpittömiä todistaessaan"},{"SurahNumber":70,"VerseNumber":34,"Text":"ja jotka ahkeroivat hartauden harjoituksissa"},{"SurahNumber":70,"VerseNumber":35,"Text":"saavat elää paratiisin kunniassa"},{"SurahNumber":70,"VerseNumber":36,"Text":"Mutta mitä ajattelevat uskottomat, jotka avosilmin rientävät sinun edelläsi"},{"SurahNumber":70,"VerseNumber":37,"Text":"oikealta ja vasemmalta, ryhmä toisensa jälkeen"},{"SurahNumber":70,"VerseNumber":38,"Text":"Kuvitteleeko heistä kukin pääsevänsä autuuden puutarhaan"},{"SurahNumber":70,"VerseNumber":39,"Text":"Totisesti ei! Totisesti he tietävät, mistä Me olemme luonut heidät"},{"SurahNumber":70,"VerseNumber":40,"Text":"Mutta ei! Vannon idän ja lännen Herran nimessä: »Totisesti Me voimme"},{"SurahNumber":70,"VerseNumber":41,"Text":"nostaa heidän sijalleen ne, jotka ovat heitä paremmat, eikä Meitä voi tästä mikään estää"},{"SurahNumber":70,"VerseNumber":42,"Text":"Anna siis heidän jäädä turhien puheittensa varaan ja laskea leikkiä, kunnes heitä katsoo silmästä silmään se päivä, joka on heille ennustettu"},{"SurahNumber":70,"VerseNumber":43,"Text":"Sinä päivänä he tulevat esiin haudoistaan kiirehtien, aivan kuin maalia kohti kiitäen"},{"SurahNumber":70,"VerseNumber":44,"Text":"silmät maahan luotuina, häpeän valtaamina. Tämä on se päivä, joka heille ennustettiin"},{"SurahNumber":71,"VerseNumber":1,"Text":"Totisesti Me lähetimme Nooan oman kansansa eteen sanoen: »Varoita kansaasi, ennenkuin tuskallinen rangaistus sen yllättää!»"},{"SurahNumber":71,"VerseNumber":2,"Text":"Hän julisti: »Kansa, totisesti olen julkinen varoittajasi"},{"SurahNumber":71,"VerseNumber":3,"Text":"Palvelkaa Jumalaa, tarkoin täyttäen velvollisuutenne Häntä kohtaan, ja olkaa kuuliaisia minulle"},{"SurahNumber":71,"VerseNumber":4,"Text":"niin Hän antaa teille syntinne anteeksi ja myöntää teille armonaikaa. Mutta totisesti, kun Jumalan määräaika täyttyy, ei sitä voida pitkittää. Kunpa sen uskoisitte!»"},{"SurahNumber":71,"VerseNumber":5,"Text":"Hän sanoi: »Herra, katso, olen vedonnut kansaani päivin ja öin"},{"SurahNumber":71,"VerseNumber":6,"Text":"mutta saarnani on heissä vain lisännyt vastahakoisuutta"},{"SurahNumber":71,"VerseNumber":7,"Text":"Ja katso, vaikka kuinka usein olisin heitä kutsunut, jotta Sinä voisit antaa heille anteeksi, tukkivat he sormin korvansa ja kietoutuvat vaatteisiinsa torjuen kaiken itsepintaisesti ja paisuen ylpeydessään"},{"SurahNumber":71,"VerseNumber":8,"Text":"Silloin totisesti saarnasin heille äänekkäästi"},{"SurahNumber":71,"VerseNumber":9,"Text":"huusin kaikkien kuullen, haastoinpa heille myös kahden kesken"},{"SurahNumber":71,"VerseNumber":10,"Text":"sanoen: 'Pyytäkää Herraltanne anteeksiantoa - Hän on totisesti armahtavainen"},{"SurahNumber":71,"VerseNumber":11,"Text":"Hän lähettää päällenne pilvet ja runsaan sateen"},{"SurahNumber":71,"VerseNumber":12,"Text":"enentää teille rikkautta ja lapsia sekä luo teitä varten paratiisin virtoineen"},{"SurahNumber":71,"VerseNumber":13,"Text":"Miksi ette pyydä armolahjoja Jumalalta"},{"SurahNumber":71,"VerseNumber":14,"Text":"Totisesti, Hänhän on luonut teidät eri vaiheiden kautta"},{"SurahNumber":71,"VerseNumber":15,"Text":"Ettekö näe, kuinka Jumala on luonut seitsemän taivasta toinen toisensa yläpuolelle"},{"SurahNumber":71,"VerseNumber":16,"Text":"Hän on myös asettanut niille kuun valoksi ja auringon lampuksi"},{"SurahNumber":71,"VerseNumber":17,"Text":"Jumala on kasvattanut teidät maasta"},{"SurahNumber":71,"VerseNumber":18,"Text":"Hän käskee teidän myöskin palata siihen ja antaa teille ylösnousemuksen"},{"SurahNumber":71,"VerseNumber":19,"Text":"Teitä varten Jumala on levittänyt maan ääret"},{"SurahNumber":71,"VerseNumber":20,"Text":"vaeltaaksenne sen avarilla teillä.'»"},{"SurahNumber":71,"VerseNumber":21,"Text":"Nooa sanoi: »Herra, totisesti he ovat olleet minua kohtaan uppiniskaisia ja pitäneet niitä esikuvinaan, joiden rikkaus ja lapset vain lisäävät heidän turmelustaan"},{"SurahNumber":71,"VerseNumber":22,"Text":"He ovat punoneet monia juonia"},{"SurahNumber":71,"VerseNumber":23,"Text":"ja sanovat: 'Älkää suinkaan hylätkö jumalianne, Waddia ja Suwaa, Jaguutia, Jaukia ja Nasria"},{"SurahNumber":71,"VerseNumber":24,"Text":"Näin he ovat totisesti johtaneet monia harhaan, ja villitys käy yhä suuremmaksi jumalattomien keskuudessa.»"},{"SurahNumber":71,"VerseNumber":25,"Text":"Heidät hukutettiin vääryyksiensä tähden, ja heidän oli käytävä tuleen, eikä heillä ollut muita auttajia kuin Jumala"},{"SurahNumber":71,"VerseNumber":26,"Text":"Ja Nooa sanoi: »Herra, älä jätä maan päälle ainoatakaan jumalatonta asumaan"},{"SurahNumber":71,"VerseNumber":27,"Text":"Totisesti, jos säästät heistä ketään, he johtavat palvelijasi harhaan ja siittävät irstaita ja epäuskoisia jälkeläisiä"},{"SurahNumber":71,"VerseNumber":28,"Text":"Herra, anna anteeksi minulle ja vanhemmilleni; niin myös jokaiselle, joka uskossa astuu talooni, sekä kaikille uskoville, miehille ja naisille! Mutta jumalattomille tuota turmio!»"}]}