{"Id":399,"LanguageCodes":["tr","tur"],"Name":"tur-elmallsadelesti","Author":"Elmal L Sadelestirilmis","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":21,"VerseNumber":1,"Text":"İnsanlara hesap zamanı yaklaştı. Onlar ise hala gaflet içinde aldırmıyorlar"},{"SurahNumber":21,"VerseNumber":2,"Text":"Rablerinden kendilerine gelen her yeni uyarıyı ancak alaya alarak dinliyorlar"},{"SurahNumber":21,"VerseNumber":3,"Text":"Kalpleri hep oyunda, hem o zalimler gizlice fısıldaştılar: «Bu ancak sizin gibi bir insan! Artık göz göre göre büyüye mi gidiyorsunuz?»"},{"SurahNumber":21,"VerseNumber":4,"Text":"(Peygamber) dedi ki: «Rabbim gökte ve yerde söyleneni bilir; O, herşeyi işitendir, bilendir»"},{"SurahNumber":21,"VerseNumber":5,"Text":"(Onlar): «Bunlar bir takım karışık rüyalar; yok onu kendisi uydurdu; yok o bir şairdir; öyle değilse, önceki peygamberlerin gönderdikleri gibi, bize bir mucize getirsin!» derler"},{"SurahNumber":21,"VerseNumber":6,"Text":"Onlardan önce helak ettiğimiz hiçbir belde halkı iman etmedi. Şimdi bunlar mı iman edecekler"},{"SurahNumber":21,"VerseNumber":7,"Text":"Senden önce de Biz, sadece kendilerine vahiy gönderdiğimiz birtakım erkekler gönderdik; bilmiyorsanız, haydi bilgisi olanlara sorun"},{"SurahNumber":21,"VerseNumber":8,"Text":"Biz onları yemek yemez bir ceset yapmadık; ölümsüz de değildiler"},{"SurahNumber":21,"VerseNumber":9,"Text":"Sonra onlara verdiğimiz sözü yerine getirdik, kendilerini ve dilediklerimizi kurtardık; aşırı gidenleri helak ettik"},{"SurahNumber":21,"VerseNumber":10,"Text":"Andolsun ki, size öyle bir kitap indirdik ki, bütün şanınız ondadır; hala akıllanmayacak mısınız"},{"SurahNumber":21,"VerseNumber":11,"Text":"Oysa Biz zulmetmekte olan nice memleket halkını kırıp geçirdik , arkasından da diğerlerini başka bir topluluk olarak meydana getirdik"},{"SurahNumber":21,"VerseNumber":12,"Text":"Azabımızı hissettikleri zaman, hemen oradan üzengi tepiyorlardı (kaçıyorlardı)"},{"SurahNumber":21,"VerseNumber":13,"Text":"Yok tepinmeyin, dönün içinde şımartıldığınız nimetlere ve yurtlarınıza ki, sorguya çekileceksiniz! dedik"},{"SurahNumber":21,"VerseNumber":14,"Text":"(Onlar da): «Vay bizlere! Gerçekten bizler zalim insanlardık!» dediler"},{"SurahNumber":21,"VerseNumber":15,"Text":"Artık olanca feryatları bu oldu kaldı. Neticede onları öyle yaptık ki, biçildiler, söndüler"},{"SurahNumber":21,"VerseNumber":16,"Text":"Biz, göğü, yeri ve arasındakileri oyunculuk etmek üzere yaratmadık"},{"SurahNumber":21,"VerseNumber":17,"Text":"Eğer bir eğlence edinmek isteseydik, onu kendi tarafımızdan yapardık. Yapacak olsaydık öyle yapardık"},{"SurahNumber":21,"VerseNumber":18,"Text":"Hayır, Biz hakkı batılın tepesine fırlatırız da beynini parçalar, bir de görürsün ki, (batıl) o anda yok olup gitmiştir! Allah´a isnad ettiğiniz o nitelikler yüzünden vay sizlere"},{"SurahNumber":21,"VerseNumber":19,"Text":"Oysa göklerde, yerde kim varsa O´nundur, O´nun huzurundakiler O´na ibadet etmekten ne çekinirler ne de yorgunluk duyarlar"},{"SurahNumber":21,"VerseNumber":20,"Text":"Gece gündüz O´nu tesbih ederler, usanmazlar"},{"SurahNumber":21,"VerseNumber":21,"Text":"Yoksa bir takım tanrılar edindiler de yeryüzünden; diriltmeyi onlar mı yapacaklar"},{"SurahNumber":21,"VerseNumber":22,"Text":"Yerde, gökte Allah´tan başka tanrılar olsaydı bunların ikisi de mahvolup gitmişti. O Arş´ın Rabbi olan Allah onların yakıştırdıkları vasıflardan münezzehtir, beridir"},{"SurahNumber":21,"VerseNumber":23,"Text":"O yaptığından sorumlu olmaz, onlar ise sorumludurlar"},{"SurahNumber":21,"VerseNumber":24,"Text":"Yoksa O´ndan başka tanrılar mı edindiler? De ki: «Haydi getirin delilinizi; işte benimle beraber onların kitabı ve benden öncekilerin kitabı!» Fakat çoğu gerçeği bilmezler de onun için yüz çevirirler"},{"SurahNumber":21,"VerseNumber":25,"Text":"Biz senden önce hiçbir peygamber göndermedik ki, ona şöyle vahyetmiş olmayalım: «Gerçek şu ki, Benden başka ilah yoktur; onun için hep Bana ibadet edin.»"},{"SurahNumber":21,"VerseNumber":26,"Text":"Böyle iken dediler ki: «Rahman çocuk edindi.» Allah bundan münezzehtir. Doğrusu (o çocuk dedikleri) sadece şerefli bir takım kullardır"},{"SurahNumber":21,"VerseNumber":27,"Text":"onlar Allah´ın sözünün önüne geçmezler, hep O´nun emriyle hareket ederler"},{"SurahNumber":21,"VerseNumber":28,"Text":"Allah onların önlerindekini de, arkalarındakini de bilir. Allah´ın razı olacağı kimselerden başkasına şefaat etmezler. Hepsi O´nun korkusundan titrerler"}]}