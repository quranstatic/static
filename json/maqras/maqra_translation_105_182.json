{"Id":182,"LanguageCodes":["gu","guj"],"Name":"guj-rabilaalomari","Author":"Rabila Al Omari","Language":"Gujarati","Description":"Gujarati","Direction":"ltr","Source":"Al Birr Foundation http://albirr.in/quran-pdf","Translations":[{"SurahNumber":15,"VerseNumber":1,"Text":"અલિફ-લામ્-રૉ. આ અલ્લાહની કિતાબની આયતો છે અને સ્પષ્ટ અને પ્રકાશિત કુરઆનની"},{"SurahNumber":15,"VerseNumber":2,"Text":"એવો પણ સમય હશે જ્યારે ઇન્કાર કરનાર મુસલમાન થવાની ઇચ્છા દર્શાવશે"},{"SurahNumber":15,"VerseNumber":3,"Text":"તમે તેઓને ખાતાં, ફાયદો ઉઠાવતાં અને આશાઓમાં વ્યસ્ત છોડી દો, તેઓ નજીકમાં જ જાણી લેશે"},{"SurahNumber":15,"VerseNumber":4,"Text":"કોઈ વસ્તીને તેના નક્કી કરેલ સમય પહેલા અમે નષ્ટ નથી કરી"},{"SurahNumber":15,"VerseNumber":5,"Text":"કોઈ જૂથ પોતાના મૃત્યુથી ન આગળ વધે છે અને ન તો પાછળ ખસે છે"},{"SurahNumber":15,"VerseNumber":6,"Text":"તેઓએ કહ્યું કે, હે તે વ્યક્તિ ! જેના પર કુરઆન અવતરિત કરવામાં આવ્યું છે, ખરેખર તું તો કોઈ પાગલ છે"},{"SurahNumber":15,"VerseNumber":7,"Text":"જો તમે સાચા જ છો, તો અમારી પાસે ફરિશ્તાઓને કેમ નથી લઇ આવતા"},{"SurahNumber":15,"VerseNumber":8,"Text":"અમે ફરિશ્તાઓને સત્ય સાથે જ ઉતારીએ છીએ અને તે સમયે તેમને મહેતલ આપવામાં નથી આવતી"},{"SurahNumber":15,"VerseNumber":9,"Text":"અમે જ આ કુરઆનને અવતરિત કર્યું છે અને અમે જ તેની સુરક્ષા કરનાર છે"},{"SurahNumber":15,"VerseNumber":10,"Text":"અમે તમારા પહેલાની કોમમાં પણ પોતાના પયગંબર મોકલ્યા"},{"SurahNumber":15,"VerseNumber":11,"Text":"અને જે પણ પયગંબર આવતા, તેઓ તેમની ઠઠ્ઠામશ્કરી કરતા"},{"SurahNumber":15,"VerseNumber":12,"Text":"પાપીઓના હૃદયોમાં અમે આવી જ રીતે આવું ઠસાવી દઇએ છીએ"},{"SurahNumber":15,"VerseNumber":13,"Text":"તેઓ તેમના પર ઇમાન નથી લાવતા અને નિ:શંક આગળના લોકોથી આજ રીત ચાલી રહી છે"},{"SurahNumber":15,"VerseNumber":14,"Text":"અને જો અમે તેમના માટે આકાશના દ્વાર ખોલી પણ નાંખીએ અને આ લોકો તેના પર ચઢવા પણ લાગે"},{"SurahNumber":15,"VerseNumber":15,"Text":"તો પણ આવું જ કહેશે કે અમારી આંખો ધોકો ખાઇ રહી છે અથવા તો અમારા પર જાદુ કરી દેવામાં આવ્યું છે"},{"SurahNumber":15,"VerseNumber":16,"Text":"નિ:શંક અમે આકાશોમાં “બુરૂજો” (સૂર્ય,ચંદ્ર,તારા, વગેરે...) બનાવ્યા અને જોનારાઓ માટે તેને શણગારી દેવામાં આવ્યું છે"},{"SurahNumber":15,"VerseNumber":17,"Text":"અને દરેક ધિક્કારેલા શેતાનથી તેની રક્ષા કરી"},{"SurahNumber":15,"VerseNumber":18,"Text":"હાં, જો કોઈ છુપી રીતે સાંભળવાનો પ્રયત્ન કરે, તેની પાછળ સળગેલો (ગોળો) લાગી જાય છે"},{"SurahNumber":15,"VerseNumber":19,"Text":"અને ધરતીને અમે ફેલાવી દીધી અને તેના પર પર્વતોને નાખી દીધા અને તેમાં અમે દરેક વસ્તુને એક માપ પ્રમાણે ઊપજાવી દીધી છે"},{"SurahNumber":15,"VerseNumber":20,"Text":"અને તેમાં જ અમે તમારી રોજી બનાવી દીધી છે અને જેમને તમે રોજી આપનારા નથી"},{"SurahNumber":15,"VerseNumber":21,"Text":"અને જેટલી પણ વસ્તુઓ છે તે બધાંના ખજાના અમારી પાસે છે અને અમે દરેક વસ્તુને તેના માપસર જ ઉતારીએ છીએ"},{"SurahNumber":15,"VerseNumber":22,"Text":"અને અમે ભારે હવાઓ મોકલીએ છીએ, પછી આકાશ માંથી પાણી વરસાવી તે તમને પીવડાવીએ છીએ અને તમે તેનો સંગ્રહ કરનારા નથી"},{"SurahNumber":15,"VerseNumber":23,"Text":"અમે જ જીવન પ્રદાન કરીએ છીએ અને અમે જ મૃત્યુ પણ આપીએ છીએ અને અમે જ (છેવટે) વારસ છે"},{"SurahNumber":15,"VerseNumber":24,"Text":"અને તમારા માંથી આગળ વધનારા અને પાછળ રહી જનારા પણ અમારી જાણકારીમાં છે"},{"SurahNumber":15,"VerseNumber":25,"Text":"તમારો પાલનહાર બધાંને ભેગા કરશે, નિ:શંક તે ખૂબ જ હિકમતવાળો, ખૂબ જ જ્ઞાનવાળો છે"},{"SurahNumber":15,"VerseNumber":26,"Text":"નિ:શંક અમે મનુષ્યનું સર્જન, કાળી, સડેલી અને ખણખણ બોલનારી માટીથી કર્યું"},{"SurahNumber":15,"VerseNumber":27,"Text":"અને આ પહેલા અમે જિન્નાતોનું સર્જન, લૂં વાળી આગ વડે કર્યું"},{"SurahNumber":15,"VerseNumber":28,"Text":"અને જ્યારે તારા પાલppનહારે ફરિશ્તાઓને કહ્યું કે હું એક મનુષ્યનું સર્જન કાળી, સડેલી અને ખણખણ બોલનારી માટી વડે કરવાનો છું"},{"SurahNumber":15,"VerseNumber":29,"Text":"તો જ્યારે હું તેને સંપૂર્ણ બનાવી લઉ અને તેમાં પોતાની રૂહ ફૂંકી દઉં, તો તમે સૌ તેના માટે સિજદો કરજો"},{"SurahNumber":15,"VerseNumber":30,"Text":"છેવટે દરેક ફરિશ્તાઓએ સિજદો કર્યો"},{"SurahNumber":15,"VerseNumber":31,"Text":"પરંતુ ઇબ્લિસ સિવાય, કે તેણ સિજદો કરવાવાળો માંથી થવાનો ઇન્કાર કર્યો"},{"SurahNumber":15,"VerseNumber":32,"Text":"(અલ્લાહ તઆલાએ) કહ્યું હે ઇબ્લિસ ! તને શું થયું કે તું સિજદો કરનારાઓ માંથી ન થયો"},{"SurahNumber":15,"VerseNumber":33,"Text":"તેણે કહ્યું કે, હું એવો નથી કે તે મનુષ્યને સિજદો કરું જેને તે કાળી, સડેલી અને ખણખણ બોલનારી માટી વડે બનાવ્યો"},{"SurahNumber":15,"VerseNumber":34,"Text":"કહ્યું, હવે જન્નત માંથી નીકળી જા, કારણકે તુ ધિક્કારેલો છે"},{"SurahNumber":15,"VerseNumber":35,"Text":"અને તારા પર મારી ફિટકાર કયામત સુધી છે"},{"SurahNumber":15,"VerseNumber":36,"Text":"કહેવા લાગ્યો કે હે મારા પાલનહાર ! મને તે દિવસ સુધીની મહેતલ આપી દે કે જ્યારે લોકો બીજી વાર જીવિત કરવામાં આવશે"},{"SurahNumber":15,"VerseNumber":37,"Text":"કહ્યું કે સારું તું તે લોકો માંથી છે જેમને મહેતલ મળી છે"},{"SurahNumber":15,"VerseNumber":38,"Text":"નક્કી કરેલ દિવસ સુધી"},{"SurahNumber":15,"VerseNumber":39,"Text":"(શૈતાને) કહ્યું કે હે મારા પાલનહાર ! જો કે તે મને પથભ્રષ્ટ કરી દીધો છે. હું પણ સોગંદ ખાઉં છે કે હું પણ ધરતી પર તેમના માટે ગુનાને શણગારી દઇશ અને તે બધાને પથભ્રષ્ટ પણ કરીશ"},{"SurahNumber":15,"VerseNumber":40,"Text":"તારા તે બંદાઓ સિવાય, જેઓને પસંદ કરી લેવામાં આવ્યા છે"},{"SurahNumber":15,"VerseNumber":41,"Text":"કહ્યું કે, હાં, આ જ મારા સુધી પહોંચવા માટેનો સત્ય માર્ગ છે"},{"SurahNumber":15,"VerseNumber":42,"Text":"મારા બંદાઓ પર તારો કોઈ પ્રભાવ નથી, પરંતુ હાં જે પથભ્રષ્ટ લોકો તારું અનુસરણ કરશે"},{"SurahNumber":15,"VerseNumber":43,"Text":"નિ:શંક તે સૌનું ઠેકાણું જહન્નમ છે"},{"SurahNumber":15,"VerseNumber":44,"Text":"જેના સાત દ્વાર છે, દરેક દ્વાર માટે તેમનો એક ભાગ વહેંચાયેલો છે"},{"SurahNumber":15,"VerseNumber":45,"Text":"ડરવાવાળા જન્નતી લોકો, બગીચાઓ અને ઝરણાઓમાં હશે"},{"SurahNumber":15,"VerseNumber":46,"Text":"(તેમને કહેવામાં આવશે) સલામતી અને શાંતિ સાથે આમાં પ્રવેશ કરો"},{"SurahNumber":15,"VerseNumber":47,"Text":"તેમના હૃદયોમાં જે કંઈ પણ કપટ અને નિરાશા હતી, અમે બધું જ કાઢી લઇશું, તે ભાઇ-ભાઇ બની એક-બીજા સામે આસનો પર બેઠા હશે"},{"SurahNumber":15,"VerseNumber":48,"Text":"ન તો ત્યાં તેમને કોઈ તકલીફ સ્પર્શ કરી શકે છે અને ન તો તેઓ ત્યાંથી ક્યારેય કાઢવામાં આવશે"},{"SurahNumber":15,"VerseNumber":49,"Text":"મારા બંદાઓને જણાવી દો કે હું ઘણો જ માફ કરનાર અને ઘણો જ દયાળુ છું"}]}