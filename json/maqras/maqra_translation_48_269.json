{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":5,"VerseNumber":67,"Text":"O gezant, verkondig wat van jouw Heer tot jou is neergezonden en als jij dat niet doet dan heb jij Zijn zendingsopdracht niet verkondigd. God beschut jou voor de mensen. God wijst de ongelovigen de goede richting niet"},{"SurahNumber":5,"VerseNumber":68,"Text":"Zeg: \"Mensen van het boek! Jullie baseren jullie op niets zolang jullie je niet houden aan de Taura en de Indjiel en aan wat van jullie Heer naar jullie is neergezonden.\" Velen nemen door wat van jouw Heer naar jou is neergezonden nog toe in onbeschaamdheid en ongeloof. Bekommer je maar niet om de ongelovige mensen"},{"SurahNumber":5,"VerseNumber":69,"Text":"Voorwaar diegenen die geloven en de Joden en de Sabiers en de Christenen en wie er in God en de oordeelsdag geloven en de goede werken verrichten, voor hen zal er geen angst zijn, zij zullen niet treuren"},{"SurahNumber":5,"VerseNumber":70,"Text":"Wij zijn een verdrag aangegaan met de Israëlieten en Wij hebben tot hen gezanten gezonden. Telkens als er een gezant tot hen kwam met iets wat hun niet zon betichtten zij sommigen van leugens en anderen doodden zij"},{"SurahNumber":5,"VerseNumber":71,"Text":"En zij dachten dat er geen verzoeking zou zijn; zij waren blind en doof. Toen wendde God zich genadig tot hen, maar velen van hen werden weer blind en doof. God doorziet wel wat zij doen"},{"SurahNumber":5,"VerseNumber":72,"Text":"Ongelovig zijn zij die zeggen: \"God is de masieh, de zoon van Marjam.\" Maar de masieh heeft gezegd: \"O Israëlieten, dient God, mijn Heer en jullie Heer.\" Als iemand aan God metgezellen toevoegt, dan ontzegt God hem de tuin; zijn verblijfplaats is het vuur. De overtreders zullen geen helpers hebben"},{"SurahNumber":5,"VerseNumber":73,"Text":"Ongelovig zijn zij die zeggen dat God een derde van drie is. Maar er is geen andere god dan één god. En als zij niet ophouden met wat zij zeggen, dan zal een pijnlijke bestraffing diegenen van hen treffen die ongelovig zijn"},{"SurahNumber":5,"VerseNumber":74,"Text":"Zullen zij zich dan niet berouwvol tot God wenden en Hem om vergeving vragen? God is vergevend en barmhartig"},{"SurahNumber":5,"VerseNumber":75,"Text":"De masieh, de zoon van Marjam, is alleen maar een gezant aan wie de andere gezanten zijn voorafgegaan en zijn moeder was een oprechte vrouw; beiden aten zij voedsel. Kijk hoe Wij voor hen de tekenen duidelijk maken en kijk dan hoe zij worden afgeleid"},{"SurahNumber":5,"VerseNumber":76,"Text":"Zeg: \"Zullen jullie in plaats van God iets dienen wat voor jullie niets schadelijks en niets nuttigs kan uitrichten.\" God is de horende, de wetende"},{"SurahNumber":5,"VerseNumber":77,"Text":"Zeg: \"Mensen van het boek! Gaat in jullie godsdienst niet te ver aan de waarheid voorbij! En volgt niet de neigingen van mensen die vroeger al dwaalden en die velen hebben misleid en die van de correcte weg afgedwaald zijn"},{"SurahNumber":5,"VerseNumber":78,"Text":"Die Israëlieten die ongelovig waren zijn vervloekt bij monde van Dawoed en 'Isa, de zoon van Marjam. Dat was omdat zij opstandig en vijandig waren"},{"SurahNumber":5,"VerseNumber":79,"Text":"Zij hielden elkaar niet af van het verwerpelijke dat zij deden. Wat zij deden was pas echt slecht"},{"SurahNumber":5,"VerseNumber":80,"Text":"Jij ziet velen van hen bijstand verlenen aan hen die ongelovig zijn. Wat zijzelf tevoren deden was pas echt slecht, zodat God vergramd op hen is. En in de bestraffing zullen zij altijd blijven"},{"SurahNumber":5,"VerseNumber":81,"Text":"Als zij geloofd hadden in God en de profeet en in wat naar hem is neergezonden, dan hadden zij hen niet als medestanders genomen, maar velen van hen zijn verdorvenen"}]}