{"Id":274,"LanguageCodes":["no","nor"],"Name":"nor-einarberg","Author":"Einar Berg","Language":"Norwegian","Description":"Norwegian","Direction":"ltr","Source":"http://tanzil.net","Translations":[{"SurahNumber":25,"VerseNumber":1,"Text":"Full av velsignelse er Han som har åpenbart kriteriet (Koranen) for Sin tjener, for at han skal være en advarer for all verden"},{"SurahNumber":25,"VerseNumber":2,"Text":"Han som har herredømmet over himlene og jorden, som ikke har lagt seg til barn, som ikke deler herredømmet med noen. Han har skapt alle ting og bestemt dem nøyaktig"},{"SurahNumber":25,"VerseNumber":3,"Text":"Allikevel har de lagt seg til andre guder, utenom Ham, som ingenting skaper, men selv er laget, som ikke makter å skaffe seg selv verken skade eller gagn, og ikke har makt over liv eller død eller oppstandelse"},{"SurahNumber":25,"VerseNumber":4,"Text":"De vantro sier: «Dette er ikke annet enn løgn som han har diktet opp, og andre folk har hjulpet ham med det.» De kommer bare med urett og løgn"},{"SurahNumber":25,"VerseNumber":5,"Text":"Og de sier: «Gamle fabler som han har skrevet ned! De dikteres for ham sent og tidlig.»"},{"SurahNumber":25,"VerseNumber":6,"Text":"Si: «Han har åpenbart det som kjenner det hemmelige i himlene og på jord. Han er tilgivende, nåderik.»"},{"SurahNumber":25,"VerseNumber":7,"Text":"De sier også: «Hvordan har det seg med dette sendebudet? Han tar jo til seg mat, og vandrer rundt på torvene? Hvorfor er ikke en engel sendt ned til ham, for å være advarer sammen med ham"},{"SurahNumber":25,"VerseNumber":8,"Text":"Hvorfor har han ikke fått overlatt en skatt? Hvorfor har han ikke en have å spise av?» De urettferdige sier: «Dere følger bare en forhekset mann!»"},{"SurahNumber":25,"VerseNumber":9,"Text":"Se, hvordan de gjør sammenligninger om Deg, så de kommer på villspor og er ute av stand til å finne vei"},{"SurahNumber":25,"VerseNumber":10,"Text":"Full av velsignelse er Han, som om Han så vil, kan gi deg bedre enn som så, paradisets haver, hvor bekker sildrer, og slott"},{"SurahNumber":25,"VerseNumber":11,"Text":"Nei, de holder timen for løgn. Men for dem som holder timen for løgn, har Vi gjort klar helvetes ild"},{"SurahNumber":25,"VerseNumber":12,"Text":"Når Ilden ser dem i det fjerne, vil de høre et raseriutbrudd og brøl fra den"},{"SurahNumber":25,"VerseNumber":13,"Text":"Og når de sammenlenkede kastes i et trangt rom i den, så roper de på tilintetgjørelse"},{"SurahNumber":25,"VerseNumber":14,"Text":"«Rop ikke i dag på en tilintetgjørelse, men rop på mange!»"},{"SurahNumber":25,"VerseNumber":15,"Text":"Si: «Er dette bedre enn evighetens haver, som er lovet de gudfryktige, og som er deres lønn og skjebne?»"},{"SurahNumber":25,"VerseNumber":16,"Text":"Der vil de ha alt de ønsker, der skal de være og bli. Det er et løfte som Herren står inne for"},{"SurahNumber":25,"VerseNumber":17,"Text":"Den dag Han samler dem, og dem de tilber utenom Gud, vil han spørre: «Har dere ført vill disse Mine tjenere, eller har de selv gått vill, bort fra veien?»"},{"SurahNumber":25,"VerseNumber":18,"Text":"Og de vil svare: «Ære være Deg! Det ville ikke sømme seg for oss at vi skulle tas som beskyttende hjelpere fremfor Deg! Men Du gav dem og deres fedre gode dager til de glemte formaningen, og ble et lovløst folk.»"},{"SurahNumber":25,"VerseNumber":19,"Text":"Nå har disse (avgudene) gjort dere til løgnere i det dere sier, og de kan verken avvende eller hjelpe. Den av dere som gjør urett, vil Vi la smake en svær straff"},{"SurahNumber":25,"VerseNumber":20,"Text":"Vi sendte ingen sendebud før deg uten at de tok til seg mat, og vandret rundt på torvene. Vi har gjort noen av dere til en prøve for andre, om dere har standhaftighet? Herren er observant"}]}