{"Id":440,"LanguageCodes":["tw","twi"],"Name":"twi-sheikhharounism","Author":"Sheikh Haroun Ismaeel","Language":"Twi","Description":"Twi","Direction":"ltr","Source":"https://quranenc.com/en/browse/asante_harun","Translations":[{"SurahNumber":90,"VerseNumber":1,"Text":"Mede saa (Maka) kuro yi di nse sε"},{"SurahNumber":90,"VerseNumber":2,"Text":"Wo (Nkͻmhyεni) wowͻ saa kuro yi mu ho kwan"},{"SurahNumber":90,"VerseNumber":3,"Text":"Mesan de agya ne deε ͻwoeε di nse sε"},{"SurahNumber":90,"VerseNumber":4,"Text":"Nokorε, Yε’bͻͻ onipa wͻ nkodene, abenedie ne abεbrεsε mu"},{"SurahNumber":90,"VerseNumber":5,"Text":"Anaasε n’adwen yε no sε, obiara nni neso tumi"},{"SurahNumber":90,"VerseNumber":6,"Text":"Ɔka (detu ne ho) sε: “M’asεe sika pii’’"},{"SurahNumber":90,"VerseNumber":7,"Text":"Anaasε n’adwen yε no sε, obi nnhu no anaa"},{"SurahNumber":90,"VerseNumber":8,"Text":"Ya’mmaa no ani mmienu"},{"SurahNumber":90,"VerseNumber":9,"Text":"Ɛna kεterεma εna anofafa mmienu"},{"SurahNumber":90,"VerseNumber":10,"Text":"Ɛna Y’akyerε no (papa ne bͻne) akwan tempͻn mmienu no"},{"SurahNumber":90,"VerseNumber":11,"Text":"Nanso ͻmmͻ neho mmͻden sε ͻbεfa mmepͻ kwan no so"},{"SurahNumber":90,"VerseNumber":12,"Text":"Ԑdeεn na εbεkyerε wo adeε a εyε mmepͻ kwan no"},{"SurahNumber":90,"VerseNumber":13,"Text":"(Ɛne sε) wobεma ͻdͻnkͻ faahodie"},{"SurahNumber":90,"VerseNumber":14,"Text":"Anaasε wobεma ano duane wͻ ԑkͻm berε mu"},{"SurahNumber":90,"VerseNumber":15,"Text":"Fama awisiaa a ᴐyԑ busuani"},{"SurahNumber":90,"VerseNumber":16,"Text":"Anaasԑ ohiani a wabᴐ fᴐm (anaa ohiani buruburoo)"},{"SurahNumber":90,"VerseNumber":17,"Text":"Na afei ͻbεka wͻn a, wͻ’agye (Nokorε no) adie no ho, na ͻde aboterε ne ntooboaseε no atu foͻ, na ͻde ahummͻborͻ no ho afutuo no nso atu foͻ"},{"SurahNumber":90,"VerseNumber":18,"Text":"Saa nkorͻfoͻ no ne Nifa so foͻ no"},{"SurahNumber":90,"VerseNumber":19,"Text":"Wͻn a wͻ’po Yεn Nsεm no nso, wͻn ne Benkum so foͻ no"},{"SurahNumber":90,"VerseNumber":20,"Text":"Wͻn so na yεde Egya no bεkata atwa ahyia"},{"SurahNumber":91,"VerseNumber":1,"Text":"Mede Awia ne nenhyerεnee"},{"SurahNumber":91,"VerseNumber":2,"Text":"Ne bosome, εberε a ebedi awia akyi"},{"SurahNumber":91,"VerseNumber":3,"Text":"Ne adekyeε, εberε a εbεda (awia) animuonyam no adi"},{"SurahNumber":91,"VerseNumber":4,"Text":"Ne adesaeε, εberε a εbεkata (abͻdeε) soͻ"},{"SurahNumber":91,"VerseNumber":5,"Text":"Ne ͻsoro ne Nea Osii (ͻsoro no), anaa adeε a yεde yεε ͻsoro no"},{"SurahNumber":91,"VerseNumber":6,"Text":"Ne Asaase ne Nea Ɔterεε (asaase no) mu"},{"SurahNumber":91,"VerseNumber":7,"Text":"Ne (onipa) kraa, ne Nea Osiesiee no pεpεεpε"},{"SurahNumber":91,"VerseNumber":8,"Text":"Na Oyii deε εyε bͻne, ne deε εyε papa adi kyerεε (ͻkra) no, di nse sε"},{"SurahNumber":91,"VerseNumber":9,"Text":"Nokorε, obi a ͻbεyε ne kraa kronkron no adi nkonim"},{"SurahNumber":91,"VerseNumber":10,"Text":"Na nea obetia ne kraa soͻ (anaa obegu ne kraa ho fii) no adi nkoguo"},{"SurahNumber":91,"VerseNumber":11,"Text":"Samuudfoͻ de wͻn atuateε poo (wͻn Nkͻmhyεni Soalhu)"},{"SurahNumber":91,"VerseNumber":12,"Text":"Ɛberε a, wͻn mu tibͻneεni no sͻre tee atua"},{"SurahNumber":91,"VerseNumber":13,"Text":"Nyankopͻn Somafoͻ (Soalhu) ka kyerεε wͻn sε: “(Aboa no) yε Nyankopͻn yoma bedeε, enti moma no kwan na ͻnom nsuo (no bi)"},{"SurahNumber":91,"VerseNumber":14,"Text":"Nanso wͻ’buu no ᴐtorofo, na wͻ’kum (yoma bedeε) no. Enti wͻn Wura Nyankopͻn de wͻn bͻne sεee wͻn pasaa kataa wͻn so pεpεεpε"},{"SurahNumber":91,"VerseNumber":15,"Text":"Na Nyankopͻn deε Onsuro (deε Ɔyε biara) akyire asεm"},{"SurahNumber":92,"VerseNumber":1,"Text":"Mede εberε a, adesaeε bεkata (biribiara) soͻ"},{"SurahNumber":92,"VerseNumber":2,"Text":"Ne εberε a adekyeε bεhyerεn"},{"SurahNumber":92,"VerseNumber":3,"Text":"Ne Nea Ɔbͻͻ onini ne ͻbedeε, anaa adeε a yεde bͻͻ onini ne ͻbedeε di nse sε"},{"SurahNumber":92,"VerseNumber":4,"Text":"“Nokorε, mommͻdemͻ gu sonoko-sonoko”"},{"SurahNumber":92,"VerseNumber":5,"Text":"Enti obi a ͻbεyε ayεmyε, na ͻbesuro Nyankopͻn, (anaa ͻbεyε ahwεyie)"},{"SurahNumber":92,"VerseNumber":6,"Text":"Na ͻbεgye papa no (anaa) deε εyε no adie no"},{"SurahNumber":92,"VerseNumber":7,"Text":"Yε’bεma kwan pa no ayε mmerε ama no bͻkͻͻ"},{"SurahNumber":92,"VerseNumber":8,"Text":"Na mmom obi a ͻbεyε pεpεε ahwε neho sε ͻsom bo"},{"SurahNumber":92,"VerseNumber":9,"Text":"Na ͻbεpo papa no"},{"SurahNumber":92,"VerseNumber":10,"Text":"Yε’bεma ahokyerε kwan no ayε bͻkͻͻ ama no de no akͻ ahokyerε mu.”"},{"SurahNumber":92,"VerseNumber":11,"Text":"Ɛberε a ͻsεeε bεba nesoͻ no, n’agyapadeε no ho mma mfasoͻ mma no"},{"SurahNumber":92,"VerseNumber":12,"Text":"Ɛyε nokorε sε, Yεn na yεkyerε kwan"},{"SurahNumber":92,"VerseNumber":13,"Text":"Na εyε nokorε nso sε, Daakye no ne (saa wiase) a edi kan yi nyinaa yε Yεn dea"},{"SurahNumber":92,"VerseNumber":14,"Text":"Enti Meretu mo fo fa Ogya tanaa no ho"},{"SurahNumber":92,"VerseNumber":15,"Text":"Obi nnkͻ mu, gyesε otibͻneni no"},{"SurahNumber":92,"VerseNumber":16,"Text":"(Otibͻneni) no a, ͻpo (Nokorε) na ͻdane n’akyi dema"},{"SurahNumber":92,"VerseNumber":17,"Text":"Nyame-suroni no nso bεtwe ne ho afri (ogya tanaa no) ho"},{"SurahNumber":92,"VerseNumber":18,"Text":"(Nyame-suroni) no a, oyi ne sika (Nyame nti) dete ne (kraa) ho no"},{"SurahNumber":92,"VerseNumber":19,"Text":"Na enni (n’adwene mu) sε (ͻde papa a ͻreyε no) rehwehwε adom akatua bi afri obi hͻ"},{"SurahNumber":92,"VerseNumber":20,"Text":"Na mmom ͻde hwehwε ne Wura Nyankopͻn Kokuroko no hͻ animuonyam"},{"SurahNumber":92,"VerseNumber":21,"Text":"Na nokorε sε, n’ani bεgye (deε Nyankopͻn de bεma no no ho)"},{"SurahNumber":93,"VerseNumber":1,"Text":"Mede Anͻpa-wia nhyerεnee no"},{"SurahNumber":93,"VerseNumber":2,"Text":"Ne εberε a Anadwo ayε dinn no di nse sε"},{"SurahNumber":93,"VerseNumber":3,"Text":"(Nkͻmhyεni), wo Wura Nyankopͻn mmpaa w’akyi, na N’ani nso nyae woho gyeԑ"},{"SurahNumber":93,"VerseNumber":4,"Text":"Nokorε sε, Daakye no yε ma wo kyεn seesei"},{"SurahNumber":93,"VerseNumber":5,"Text":"Na wo Wura Nyankopͻn bεkyε wo akyεdeε a, w’ani bεgye ho"},{"SurahNumber":93,"VerseNumber":6,"Text":"W’annhu wo sε na wo yε agyanka, εna Ɔmaa wo tenaberε"},{"SurahNumber":93,"VerseNumber":7,"Text":"Ɛna Ohunuu wo sε worehwehwε kwan tenenee no, εna Ɔkyerεε wo kwan"},{"SurahNumber":93,"VerseNumber":8,"Text":"Ɛna Ohunuu wo sε ahia woͻ, εna Ɔmaa wonyaa wo ho"},{"SurahNumber":93,"VerseNumber":9,"Text":"Enti awisiaa deε εnhyε no so"},{"SurahNumber":93,"VerseNumber":10,"Text":"Na ͻsrεsrεfoͻ (anaa) obisafoͻ nso εnka n’anim (anaa) εmpamo no"},{"SurahNumber":93,"VerseNumber":11,"Text":"Na mmom wo Wura Nyankopͻn adom no na bͻ ho dawuro"}]}