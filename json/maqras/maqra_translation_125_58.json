{"Id":58,"LanguageCodes":["bn","ben"],"Name":"ben-zohurulhoque","Author":"Zohurul Hoque","Language":"Bengali","Description":"Bengali","Direction":"ltr","Source":"http://tanzil.net","Translations":[{"SurahNumber":20,"VerseNumber":1,"Text":"ত্বা, হা।"},{"SurahNumber":20,"VerseNumber":2,"Text":"আমরা তোমার কাছে কুরআন অবতারণ করি নি যে তুমি বিপন্ন বোধ করবে"},{"SurahNumber":20,"VerseNumber":3,"Text":"যে ভয় করে তাকে স্মরণ করে দেবার জন্যে ছাড়া"},{"SurahNumber":20,"VerseNumber":4,"Text":"এ একটি অবতারণ তাঁর কাছ থেকে যিনি সৃষ্টি করেছেন পৃথিবী ও সমুচ্চ মহাকাশমন্ডলী।"},{"SurahNumber":20,"VerseNumber":5,"Text":"পরম করুণাময় আরশের উপরে সুপ্রতিষ্ঠিত রয়েছেন।"},{"SurahNumber":20,"VerseNumber":6,"Text":"যা কিছু আছে মহাকাশমন্ডলীতে ও যা কিছু এ দুইয়ের মধ্যে রয়েছে আর যা রয়েছে মাটির নিচে সে-সবই তাঁর।"},{"SurahNumber":20,"VerseNumber":7,"Text":"আর যদি তুমি বক্তব্য প্রকাশ কর তবে তো তিনি গোপন জানেন আর যা আরও লুকোনো।"},{"SurahNumber":20,"VerseNumber":8,"Text":"আল্লাহ্‌, তিনি ছাড়া অন্য উপাস্য নেই। তাঁরই হচ্ছে সব সুন্দর সুন্দর নামাবলী।"},{"SurahNumber":20,"VerseNumber":9,"Text":"আর মূসার কাহিনী কি তোমার কাছে এসে পৌঁছেছে"},{"SurahNumber":20,"VerseNumber":10,"Text":"স্মরণ করো! তিনি দেখতে পেলেন একটি আগুন, তাই তিনি তাঁর পরিবারবর্গকে বললেন -- ''দাঁড়াও, আমি নিঃসন্দেহ একটি আগুন দেখছি, সম্ভবতঃ তোমাদের জন্য সেখান থেকে আমি জ্বলন্ত আঙটা আনতে পারব অথবা আগুনের কাছ থেকে কোনো পথনির্দেশ পেয়ে যাব।’’"},{"SurahNumber":20,"VerseNumber":11,"Text":"তারপর যখন তিনি সেখানে এলেন তখন ডাকা হ’ল -- ''হে মূসা"},{"SurahNumber":20,"VerseNumber":12,"Text":"নিঃসন্দেহ আমি, আমিই তোমার প্রভু, অতএব তোমার জুতো খুলে ফেল, তুমি অবশ্য পবিত্র উপত্যকা 'তুওয়া’তে রয়েছ।"},{"SurahNumber":20,"VerseNumber":13,"Text":"আর আমি তোমাকে মনোনীত করেছি, তাই শোনো যা প্রত্যাদেশ করা হচ্ছে।"},{"SurahNumber":20,"VerseNumber":14,"Text":"নিঃসন্দেহ আমি, আমিই আল্লাহ্‌, আমি ছাড়া আর কোনো উপাস্য নেই, সেজন্য আমার উপাসনা করো, আর আমাকে মনে রাখার জন্যে নামায কায়েম করো।"},{"SurahNumber":20,"VerseNumber":15,"Text":"নিঃসন্দেহ ঘড়িঘন্টা এসেই যাচ্ছে, আমি চাই এ গোপন রাখতে, যেন প্রত্যেক জীবকে পুরস্কৃত করা যেতে পারে তাই দিয়ে যার জন্য সে চেষ্টা করে।"},{"SurahNumber":20,"VerseNumber":16,"Text":"সেজন্য তোমাকে এ থেকে সে যেন না ফেরায় যে এতে বিশ্বাস করে না আর যে তার কামনার অনুবর্তী হয়, পাছে তুমি ধ্বংস হয়ে যাও।’’"},{"SurahNumber":20,"VerseNumber":17,"Text":"তোমার ডান হাতে ঐটি কি, হে মূসা?’’"},{"SurahNumber":20,"VerseNumber":18,"Text":"তিনি বললেন -- ''এটি আমার লাঠি, আমি এর উপরে ভর দিই, আর এ দিয়ে আমার মেষপালের জন্য আমি গাছের পাতা পেড়ে থাকি, আর আমার জন্য এতে অন্যান্য কাজও হয়।’’"},{"SurahNumber":20,"VerseNumber":19,"Text":"তিনি বললেন -- ''এটি ছুঁড়ে মার, হে মূসা!’’"},{"SurahNumber":20,"VerseNumber":20,"Text":"সুতরাং তিনি এটি ছুঁড়ে মারলেন, তখন দেখো! এটি হয়ে গেল একটি সাপ -- ছুটতে লাগল।"},{"SurahNumber":20,"VerseNumber":21,"Text":"তিনি বললেন -- ''এটিকে ধর, আর ভয় করো না, এটিকে আমরা সঙ্গে সঙ্গে ফিরিয়ে নেব তার আগের অবস্থায়।"},{"SurahNumber":20,"VerseNumber":22,"Text":"আর তোমার হাত তোমার বগলের মধ্যে চেপে ধর, তা সাদা হয়ে বেরিয়ে আসবে কোনো দোষত্রুটি ছাড়া, -- এ আরেকটি নিদর্শন।"},{"SurahNumber":20,"VerseNumber":23,"Text":"এই জন্য যে আমরা তোমাকে আমাদের আরো বড় নিদর্শন দেখাতে পারি।"},{"SurahNumber":20,"VerseNumber":24,"Text":"ফিরআউনের কাছে যাও, নিঃসন্দেহ সে সীমা ছাড়িয়ে যাচ্ছে।’’"},{"SurahNumber":20,"VerseNumber":25,"Text":"তিনি বললেন -- ''আমার প্রভু! আমার বুক আমার জন্য প্রসারিত করো"},{"SurahNumber":20,"VerseNumber":26,"Text":"আর আমার কাজ আমার জন্য সহজ করে দাও"},{"SurahNumber":20,"VerseNumber":27,"Text":"আর আমার জিহ্বা থেকে জড়তা তুমি খুলে দাও"},{"SurahNumber":20,"VerseNumber":28,"Text":"যেন তারা আমার বক্তব্য বুঝতে পারে।"},{"SurahNumber":20,"VerseNumber":29,"Text":"আর আমার স্বজনদের মধ্যে থেকে আমার জন্য একজন সাহায্যকারী নিয়োগ করে দাও"},{"SurahNumber":20,"VerseNumber":30,"Text":"আমার ভাই হারূনকে"},{"SurahNumber":20,"VerseNumber":31,"Text":"তাকে দিয়ে আমার কোমর মজবুত করে দাও"},{"SurahNumber":20,"VerseNumber":32,"Text":"এবং তাকে জুড়ে দাও আমার কাজে"},{"SurahNumber":20,"VerseNumber":33,"Text":"যাতে আমরা তোমার মহিমা কীর্তন করতে পারি প্রচুরভাবে"},{"SurahNumber":20,"VerseNumber":34,"Text":"আর তোমার গুণগান করতে পারি বহুলভাবে।"},{"SurahNumber":20,"VerseNumber":35,"Text":"নিঃসন্দেহ তুমি -- তুমিই আমাদের সম্যক দ্রষ্টা।’’"},{"SurahNumber":20,"VerseNumber":36,"Text":"তিনি বললেন -- ''তোমার আরজি অবশ্য তোমাকে মঞ্জুর করা হ’ল, হে মূসা"},{"SurahNumber":20,"VerseNumber":37,"Text":"আর আমরা তো তোমার প্রতি আরও একবার অনুগ্রহ করেছিলাম"},{"SurahNumber":20,"VerseNumber":38,"Text":"চেয়ে দেখো! আমরা তোমার মাতাকে অনুপ্রেরণা দিয়েছিলাম যা অনুপ্রাণিত করার ছিল।"},{"SurahNumber":20,"VerseNumber":39,"Text":"এই বলেঃ 'তাকে একটি সিন্দুকের মধ্যে রাখ, তারপর এটিকে পানিতে ভাসিয়ে দাও, তারপর নদী তাকে তীরে ভেড়াবে, তাকে নিয়ে যাবে আমার এক শত্রু ও তারও শত্রু।’’ আর আমি তোমার উপরে আমার তরফ থেকে ভালবাসা অর্পণ করেছিলাম, আর যেন তুমি আমার চোখের সামনে প্রতিপালিত হতে পার।"},{"SurahNumber":20,"VerseNumber":40,"Text":"চেয়ে দেখো! তোমার ভগিনী হেটে চলেছিল, তখন সে বললে -- 'আমি কি আপনাদের জন্য দেখিয়ে দেব তাকে যে এর ভার নিতে পারে?’’ ফলে তোমাকে আমরা ফিরিয়ে দিলাম তোমার মায়ের কাছে যেন তার চোখ জুড়ায় আর সে যেন পরিতাপ না করে। আর তুমি একটি লোককে মেরে ফেলেছিলে, তারপর আমরা তোমাকে মনঃপীড়া থেকে উদ্ধার করেছিলাম, আর আমরা তোমাকে পরীক্ষা করেছিলাম বহু পরীক্ষায়। এরপর তুমি বহু বৎসর অবস্থান করেছিলে মাদিয়ানবাসীদের সঙ্গে, তারপর, হে মূসা, তুমি সিদ্ধান্ত অনুযায়ী এসে পৌঁছেছ।"},{"SurahNumber":20,"VerseNumber":41,"Text":"আর আমি তোমাকে নির্বাচন করেছি আমার নিজের জন্য।"},{"SurahNumber":20,"VerseNumber":42,"Text":"তুমি ও তোমার ভাই আমার নির্দেশাবলী নিয়ে যাও, আর আমার নাম-কীর্তনে শিথিল হয়ো না।"},{"SurahNumber":20,"VerseNumber":43,"Text":"তোমার দুজনে ফিরআউনের কাছে যাও, নিঃসন্দেহ সে সীমা ছাড়িয়ে গেছে।"},{"SurahNumber":20,"VerseNumber":44,"Text":"আর তার কাছে তোমরা বল সুরুচিসম্পন্ন কথা, হয়ত বা সে অনুধাবন করবে, অথবা সে ভয় করবে।’’"},{"SurahNumber":20,"VerseNumber":45,"Text":"তাঁরা বললেন -- ''আমাদের প্রভু! আমরা অবশ্য আশংকা করছি পাছে সে আমাদের প্রতি আগবেড়ে আক্রমণ করে, অথবা সে সীমা ছাড়িয়ে যায়।’’"},{"SurahNumber":20,"VerseNumber":46,"Text":"তিনি বললেন -- ''তোমরা দুজনে ভয় করো না, আমি তো তোমাদের সঙ্গে রয়েছি, আমি শুনছি ও দেখছি।"},{"SurahNumber":20,"VerseNumber":47,"Text":"সুতরাং তোমরা উভয়ে তার কাছে যাও এবং বলো -- 'আমরা তোমার প্রভুর বার্তাবাহক, তাই আমাদের সঙ্গে ইসরাইলের বংশধরদের পাঠিয়ে দাও, আর তাদের অত্যাচার করো না। আমরা নিশ্চয়ই তোমার কাছে এসেছি তোমার প্রভুর কাছ থেকে নির্দেশ নিয়ে। আর শান্তি তার উপরে যে পথনির্দেশ অনুসরণ করে।"},{"SurahNumber":20,"VerseNumber":48,"Text":"নিঃসন্দেহ আমাদের কাছে অবশ্য প্রত্যাদিষ্ট হয়েছে যে নিশ্চয় শাস্তি এসে পড়বে তার উপরে যে প্রত্যাখ্যান করে ও ফিরে যায়।’’"},{"SurahNumber":20,"VerseNumber":49,"Text":"সে বললে -- ''তবে কে তোমাদের প্রভু, হে মূসা?’’"},{"SurahNumber":20,"VerseNumber":50,"Text":"তিনি বললেন -- ''আমাদের প্রভু তিনি যিনি সব-কিছুকে দিয়েছেন তার সৃষ্টি, তারপর চালিত করেছেন।’’"},{"SurahNumber":20,"VerseNumber":51,"Text":"সে বললে -- ''তাহলে পূর্ববর্তী লোকদের অবস্থা কি হবে?’’"},{"SurahNumber":20,"VerseNumber":52,"Text":"তিনি বললেন -- ''তার জ্ঞান আমার প্রভুর কাছে একটি গ্রন্থে রয়েছে, আমার প্রভু ভুল করেন না এবং ভুলেও যান না"},{"SurahNumber":20,"VerseNumber":53,"Text":"যিনি তোমাদের জন্যে পৃথিবীটাকে করেছেন একটি বিছানা, আর তোমাদের জন্য এতে ছড়িয়ে দিয়েছেন পথসমূহ, আর তিনি আকাশ থেকে পাঠান পানি।’’ তারপর এর দ্বারা আমরা উৎপাদন করি জোড়ায় জোড়ায় বিভিন্ন ধরনের গাছপালা।"},{"SurahNumber":20,"VerseNumber":54,"Text":"তোমরা খাও আর তোমাদের পশুদের চরাও। নিঃসন্দেহ এই গুলোতে অবশ্যই নিদর্শন রয়েছে বিবেকবুদ্ধিসম্পন্নদের জন্য।"}]}