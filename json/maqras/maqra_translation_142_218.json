{"Id":218,"LanguageCodes":["kk","kaz"],"Name":"kaz-khalifahaltai","Author":"Khalifah Altai","Language":"Kazakh","Description":"Kazakh","Direction":"ltr","Source":"","Translations":[{"SurahNumber":24,"VerseNumber":35,"Text":"Алла (Т.) көктер мен жердің нұры. Оның нұрының мысалы: Ішінде жарық бар қуыс (немесе қуыста жанған жарық) сияқты. Жарық әйнектің ішінде. Ал әйнек; бейне інжудай бір жұлдыз. Шығыста батыста болмаған берекетгі зәйтін майымен тамызылады. Тіпті от тимей-ақ оның майы жарық бергелі тұр. Нұр үстіне нұр. Алла қалаған кісісін өз нұрына бөлейді. Алла адамдарға өстіп мысал береді. Алла әр нәрсені толық білуші"},{"SurahNumber":24,"VerseNumber":36,"Text":"(Бұл нұр) Алланың жоғары бағаланып, ішінде өз атының зікір етілуіне бұйырған үйлерде болады. Онда ертелі-кеш Оны дәріптейді"},{"SurahNumber":24,"VerseNumber":37,"Text":"Өздерін сауда-саттық; Алланың зікірінен, намазды орындаудан, зекет беруден тоспайтын адамдар бар. Олар, жүректер мен көздердің қозғалатын күнінен қорқады"},{"SurahNumber":24,"VerseNumber":38,"Text":"Сондықтан Алла, оларға істегендерінің ең көркем сыйлығын тіпті өз қасынан артылтып береді. Алла қалаған құлын есепсіз несібеге бөлейді"},{"SurahNumber":24,"VerseNumber":39,"Text":"Сондай қарсы болғандардың істері, шөлдегі сағым сияқты. Шөлдеген кісі оны су деп, ойлайды. Ақыр оған барған сәтте, еш нәрсе таба алмайды. Жанында Алланы табады. Ол, оның есебін толық көреді. Алланың есебі, жылдам"},{"SurahNumber":24,"VerseNumber":40,"Text":"Немесе олардың мысалы: Терең теңіздегі қараңғылық тәрізді. Толқын үстіне толқын, оның үстін бұлт каптаған қараңғылықтар; бір-бірінің үстінде. Кісі қолын шығарса, оны көре алмайды. Алла жарық қылмаған біреудің жарығы болмайды"},{"SurahNumber":24,"VerseNumber":41,"Text":"Көктер мен жердегі әркімнің әрі қатар-қатар ұшқан қүстың Алланы дәріптегенін көрмейсің бе? Барлығы өзіне тән намазын, тәсбихын біледі. Алла олардың істегенін толық біледі"},{"SurahNumber":24,"VerseNumber":42,"Text":"Көктер мен жердің меңгеруі Аллаға тән. Және қайтар жер де Алла жақ"},{"SurahNumber":24,"VerseNumber":43,"Text":"Көрмейсің бе? Рас Алла, бұлттарды айдайды. Сосын оның араларын біріктіреді. Сонан соң оны қабат-қабат қылады. Сонда бұлттың араларынан жаңбыр шыққанын көресің. Және аспаннан ішінде бұршағы бар (бұлт) тауларын түсіреді де ол арқылы қалаған пендесіне апат жеткізіп, қалағанынан бұрып, әкетеді. Нажағайдың жарқылы; көздерді әкете жаздайды"},{"SurahNumber":24,"VerseNumber":44,"Text":"Алла; күндізбен, түнді ауыстырады. Рас бұнда, қырағылар үшін әрине ғибрат бар"},{"SurahNumber":24,"VerseNumber":45,"Text":"Алла әр жандықты судан жаратты. Сонда кейбіреуі баурымен жүреді, кейбіреулері екі аяғымен жүреді және кейбіреуі төрт аяқтап, жүреді. Алла қалағанын жаратады. Рас Алланың әр нәрсеге толық күші жетуші"},{"SurahNumber":24,"VerseNumber":46,"Text":"Расында ашық баян етуші аяттарды түсірдік. Сондай-ақ Алла қалағанын тура жолға салады"},{"SurahNumber":24,"VerseNumber":47,"Text":"Олар: \"Аллаға, Пайғамбарға иман келтірдік, бой ұсындық\" дейді де, сосын одан кейін олардан бір бөлімі жалтарады. Міне солар иман келтірмегендер"},{"SurahNumber":24,"VerseNumber":48,"Text":"Қашан олар, араларына үкім беру үшін Аллаға, Пайғамбарына шақырылса, сол уақытта олардың бір бөлімі бас тартады"},{"SurahNumber":24,"VerseNumber":49,"Text":"Егер оларға бір тиесі болатын болса, оған бой ұсынған түрде келеді"},{"SurahNumber":24,"VerseNumber":50,"Text":"Олардың жүректерінде дерті бар ма? Немесе күдіктенуде ме? Не өздеріне Алла, Пайғамбары әділетсіздік істейді деп, қорқа ма? Олай емес. Олардың өздері залым"},{"SurahNumber":24,"VerseNumber":51,"Text":"Шын мәнінде мүміндер, араларына үкім беруге шақырылғанда, олардың сөздері: \"Естідік, бой ұсындық\" деу болады. Міне бұлар құтылушылар"},{"SurahNumber":24,"VerseNumber":52,"Text":"Кімде-кім Аллаға, Пайғамбарына бағынса, сондай-ақ Алладан қорқып, сақтанса, міне солар, қолы жеткендер"}]}