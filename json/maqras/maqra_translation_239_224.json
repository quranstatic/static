{"Id":224,"LanguageCodes":["rw","kin"],"Name":"kin-rmcrwanda","Author":"R. M. C. Rwanda","Language":"Kinyarwanda","Description":"Kinyarwanda","Direction":"ltr","Source":"https://www.islamic-invitation.com/","Translations":[{"SurahNumber":94,"VerseNumber":1,"Text":"Ese (yewe Muhamadi) ntitwa- kwaguriye igituza"},{"SurahNumber":94,"VerseNumber":2,"Text":"Tukanagutura umutwaro (tukoro- hereza gusohoza ubutumwa)"},{"SurahNumber":94,"VerseNumber":3,"Text":"Wari ukuremereye umugongo"},{"SurahNumber":94,"VerseNumber":4,"Text":"Tukanamenyekanisha izina ryawe"},{"SurahNumber":94,"VerseNumber":5,"Text":"Mu by’ukuri, nyuma y’ingorane haza ibihe byiza"},{"SurahNumber":94,"VerseNumber":6,"Text":"Rwose, nyuma y’ingorane haza ibihe byiza"},{"SurahNumber":94,"VerseNumber":7,"Text":"Bityo nuhuguka, ujye ushishikara (mu gusenga Allah)"},{"SurahNumber":94,"VerseNumber":8,"Text":"Kandi (imigambi n’ibyiringiro byawe) ujye ubitura Nyagasani wawe (wenyine)"},{"SurahNumber":95,"VerseNumber":1,"Text":"Ndahiriye ku giti cy’umutini n’icy’umuzeti"},{"SurahNumber":95,"VerseNumber":2,"Text":"No ku Musozi wa Sinayi"},{"SurahNumber":95,"VerseNumber":3,"Text":"No kuri uyu mujyi utekanye (Maka)"},{"SurahNumber":95,"VerseNumber":4,"Text":"Mu by’ukuri, twaremye umuntu mu ishusho ryiza"},{"SurahNumber":95,"VerseNumber":5,"Text":"Hanyuma tumushyira ku rwego rwo hasi cyane (ageze mu zabukuru atagishoboye kugira icyo yimarira)"},{"SurahNumber":95,"VerseNumber":6,"Text":"Ariko abemeye bakanakora ibikorwa byiza (n’iyo bageze mu zabukuru, hari ibikorwa byo kwiyegereza Imana bakomeza gukora); abo bazagororerwa ibihembo bidashira (Ijuru)"},{"SurahNumber":95,"VerseNumber":7,"Text":"Nonese nyuma y’ibyo (yewe muntu), ni iki kigutera guhakana umunsi w’ibihembo"},{"SurahNumber":95,"VerseNumber":8,"Text":"Ese Allah si we Mucamanza usumba abandi"},{"SurahNumber":96,"VerseNumber":1,"Text":"Soma ku izina rya Nyagasani wawe waremye (ibiriho byose)"},{"SurahNumber":96,"VerseNumber":2,"Text":"Yaremye umuntu mu rusoro rw’amaraso"},{"SurahNumber":96,"VerseNumber":3,"Text":"Soma! Kandi Nyagasani wawe ni Umunyacyubahiro uhebuje"},{"SurahNumber":96,"VerseNumber":4,"Text":"We wigishije (umuntu kwandika) akoresheje ikaramu"},{"SurahNumber":96,"VerseNumber":5,"Text":"Yigishije umuntu ibyo atari azi"},{"SurahNumber":96,"VerseNumber":6,"Text":"Oya! Mu by’ukuri, umuntu ararengera (arahakana kandi agakora ibibi)"},{"SurahNumber":96,"VerseNumber":7,"Text":"Iyo amaze kubona ko yihagije (kubera ibyo atunze)"},{"SurahNumber":96,"VerseNumber":8,"Text":"Mu by’ukuri, (umenye ko) kwa Nyagasani wawe ari ho garukiro"},{"SurahNumber":96,"VerseNumber":9,"Text":"Ese (yewe Muhamadi) wabonye wawundi (Abu Jahl) ubuza"},{"SurahNumber":96,"VerseNumber":10,"Text":"Umugaragu (wacu Muhamadi) gusenga"},{"SurahNumber":96,"VerseNumber":11,"Text":"Ese yabuza ate (umugaragu wacu) aramutse ari mu nzira y’ukuri"},{"SurahNumber":96,"VerseNumber":12,"Text":"Cyangwa ari gukangurira (abantu) gukora ibyiza, (mbwira icyaba iherezo ry’umubuza)"},{"SurahNumber":96,"VerseNumber":13,"Text":"Ngaho mbwira (Abu Jahl) aramutse ahinyura (ukuri) akanatera umugongo"},{"SurahNumber":96,"VerseNumber":14,"Text":"Ese ntabwo azi ko Allah abona (ibyo akora)"},{"SurahNumber":96,"VerseNumber":15,"Text":"Oya! Natarekera aho, tuzamufata uruhanga rwe turukururire mu muriro"},{"SurahNumber":96,"VerseNumber":16,"Text":"Uruhanga rubeshya, rw’urunyabyaha"},{"SurahNumber":96,"VerseNumber":17,"Text":"Ngaho nahamagare abambari be"},{"SurahNumber":96,"VerseNumber":18,"Text":"Natwe tuzahamagara (abamalayika bacu) barinda umuriro (bamukanire urumukwiye)"},{"SurahNumber":96,"VerseNumber":19,"Text":"Oya! (Yewe Muhamadi), ntukamwumvire (Abu Jahl), ahubwo ujye wubama (usenga) uniyegereze Allah"},{"SurahNumber":97,"VerseNumber":1,"Text":"Mu by’ukuri, (iyi Qur’an) twayihishuye mu ijoro ry’igeno"},{"SurahNumber":97,"VerseNumber":2,"Text":"Ni iki cyakumenyesha ijoro ry’igeno"},{"SurahNumber":97,"VerseNumber":3,"Text":"Ijoro ry’igeno riruta amezi igihumbi (ibyiza bikozwe muri iryo joro birusha ibihembo ibikozwe mu gihe kingana n’amezi igihumbi)"},{"SurahNumber":97,"VerseNumber":4,"Text":"Abamalayika na Roho (Malayika Jibril) barimanukanamo babiherewe uburenganzira na Nyagasani wabo, bazanye (amategeko agenga) buri kintu cyose"},{"SurahNumber":97,"VerseNumber":5,"Text":"Iryo (joro ryose) riba ryuje amahoro (n’impuhwe za Allah ku bagaragu be) kugeza umuseke utambitse"},{"SurahNumber":98,"VerseNumber":1,"Text":"Babandi bahakanye bo mu bahawe igitabo ndetse n’ababangikanyamana, ntibashobora kureka ubuhakanyi (bwabo) kugeza bagezweho n’ikimenyetso kigaragara"},{"SurahNumber":98,"VerseNumber":2,"Text":"(Icyo kimenyetso ni) Intumwa (Muhamadi) iturutse kwa Allah, ibasomera inyandiko zejejwe (Qur’an)"},{"SurahNumber":98,"VerseNumber":3,"Text":"Zikubiyemo inkuru n’amategeko bitunganye"},{"SurahNumber":98,"VerseNumber":4,"Text":"Kandi abahawe igitabo bacitsemo ibice nyuma y’uko bagezweho n’ikimenyetso kigaragara (kuko mbere y’uko Intumwa Muhamadi ihabwa ubutumwa, bose bayemeranyagaho kuko yari yarahanuwe mu bitabo byabo, ariko imaze kuza bamwe barayihakana)"},{"SurahNumber":98,"VerseNumber":5,"Text":"Kandi (no mu bitabo byabo) nta kindi bari barategetswe kitari ugusenga Allah bamwiyegurira, bahozaho amasengesho, ndetse bakanatanga amaturo. Iryo ni ryo dini ritunganye"},{"SurahNumber":98,"VerseNumber":6,"Text":"Mu by’ukuri, abahakanye bo mu bahawe igitabo ndetse n’ababangi- kanyamana bazaba mu muriro wa Jahanamu ubuziraherezo; abo ni bo babi mu biremwa"},{"SurahNumber":98,"VerseNumber":7,"Text":"Naho abemeye bakanakora ibikorwa byiza; abo ni bo beza mu biremwa"},{"SurahNumber":98,"VerseNumber":8,"Text":"Ibihembo byabo kwa Nyagasani wabo bizaba Ijuru rihoraho, ritembamo imigezi; (iryo Juru) bazaribamo ubuziraherezo. Allah yarabishimiye na bo baramwishimira. Ibyo (bihembo) ni iby’utinya Nyagasani we"},{"SurahNumber":99,"VerseNumber":1,"Text":"Ubwo isi izatigiswa n’umutingito ukomeye"},{"SurahNumber":99,"VerseNumber":2,"Text":"Nuko isi igasohora ibiyirimo (abapfuye)"},{"SurahNumber":99,"VerseNumber":3,"Text":"Umuntu azavuga ati \"Ese noneho (isi) yabaye iki"},{"SurahNumber":99,"VerseNumber":4,"Text":"Uwo munsi (isi) izavuga inkuru zayo (z’ibyayibereyeho)"},{"SurahNumber":99,"VerseNumber":5,"Text":"Kubera ko Nyagasani wawe azaba yayibitegetse"},{"SurahNumber":99,"VerseNumber":6,"Text":"Kuri uwo munsi, abantu bazasohoka (mu mva) batatanye kugira ngo berekwe ibikorwa byabo"},{"SurahNumber":99,"VerseNumber":7,"Text":"Icyo gihe uzaba yarakoze icyiza gifite uburemere bungana n’akantu gato cyane kurusha ibindi, azakibona (agihemberwe)"},{"SurahNumber":99,"VerseNumber":8,"Text":"N’uzaba yarakoze ikibi gifite uburemere bungana n’akantu gato cyane kurusha ibindi, azakibona (agihanirwe)"},{"SurahNumber":100,"VerseNumber":1,"Text":"Ndahiriye ku mafarasi yiruka cyane avuza imirindi"},{"SurahNumber":100,"VerseNumber":2,"Text":"Akubita (ibinono) bigatarutsa ibishashi by’umuriro"},{"SurahNumber":100,"VerseNumber":3,"Text":"No ku mafarasi agaba igitero mu rukerera"},{"SurahNumber":100,"VerseNumber":4,"Text":"Akanatumura umukungugu"},{"SurahNumber":100,"VerseNumber":5,"Text":"Akinjira hagati mu ngabo z’umwanzi"},{"SurahNumber":100,"VerseNumber":6,"Text":"Mu by’ukuri, umuntu ni indashima kuri Nyagasani we"},{"SurahNumber":100,"VerseNumber":7,"Text":"Kandi rwose ibyo yabibera umuhamya"},{"SurahNumber":100,"VerseNumber":8,"Text":"Ndetse akunda imitungo bikabije"}]}