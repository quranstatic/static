{"Id":452,"LanguageCodes":["ur","urd"],"Name":"urd-ahmedali","Author":"Ahmed Ali","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":36,"VerseNumber":60,"Text":"اے آدم کی اولاد! کیا میں نے تمہیں تاکید نہ کر دی تھی کہ شیطان کی عبادت نہ کرنا کیونکہ وہ تمہارا صریح دشمن ہے"},{"SurahNumber":36,"VerseNumber":61,"Text":"اور یہ کہ میری ہی عبادت کرنا یہ سیدھا راستہ ہے"},{"SurahNumber":36,"VerseNumber":62,"Text":"اور البتہ اس نے تم میں سے بہت لوگوں کو گمراہ کیا تھا کیا پس تم نہیں سمجھتے تھے"},{"SurahNumber":36,"VerseNumber":63,"Text":"یہی دوزخ ہے جس کا تم سے وعدہ کیا جاتا تھا"},{"SurahNumber":36,"VerseNumber":64,"Text":"آج اس میں داخل ہو جاؤ اس کے بدلے جوتم کفر کیا کرتے تھے"},{"SurahNumber":36,"VerseNumber":65,"Text":"آج ہم ان کے مونہوں پر مہر لگا دیں گے اور ہمارے ساتھ ان کے ہاتھ بولیں گے اور ان کے پاؤں شہادت دیں گے اس پر جو وہ کیا کرتے تھے"},{"SurahNumber":36,"VerseNumber":66,"Text":"اور اگر ہم چاہیں تو ان کی آنکھیں مٹاڈالیں پس وہ راستہ کی طرف دوڑیں پھر وہ کیوں کر دیکھ سکیں"},{"SurahNumber":36,"VerseNumber":67,"Text":"اور اگر ہم چاہیں تو ان کی صورتیں ان جگہوں پر مسخ کر دیں پس نہ وہ آگے چل سکیں او ر نہ ہی واپس لوٹ سکیں"},{"SurahNumber":36,"VerseNumber":68,"Text":"اور ہم جس کی عمر زیادہ کرتے ہیں بناوٹ میں اسے الٹا گھٹاتے چلے جاتے ہیں کیا یہ لوگ نہیں سمجھتے"},{"SurahNumber":36,"VerseNumber":69,"Text":"اور ہم نے نبی کو شعر نہیں سکھایا اور نہ یہ اس کے مناسب ہی تھا یہ تو صرف نصیحت اور واضح قرآن ہے"},{"SurahNumber":36,"VerseNumber":70,"Text":"تاکہ جو زندہ ہے اسے ڈرائے اور کافروں پر الزام ثابت ہو جائے"},{"SurahNumber":36,"VerseNumber":71,"Text":"کیا انہوں نے نہیں دیکھا کہ ہم نے ان کے لیے اپنے ہاتھوں سے چار پائے بنائے جن کے وہ مالک ہیں"},{"SurahNumber":36,"VerseNumber":72,"Text":"اور انہیں ان کے بس میں کر دیا ہے پھر ان میں سے کسی پر چڑھتے ہیں اور کسی کو کھاتے ہیں"},{"SurahNumber":36,"VerseNumber":73,"Text":"اور ان کے لیے ان میں اور بہت سے فائدے اور پینے کی چیزیں ہیں پھر کیوں شکر نہیں کرتے"},{"SurahNumber":36,"VerseNumber":74,"Text":"اور الله کے سوا انہوں نے اور معبود بنا رکھے ہیں تاکہ وہ ان کی مدد کریں"},{"SurahNumber":36,"VerseNumber":75,"Text":"وہ ان کی مدد نہیں کر سکیں گے اور وہ ان کے حق میں ایک فریق (مخالف) ہوں گے جو حاضر کیے جائیں گے"},{"SurahNumber":36,"VerseNumber":76,"Text":"پھر آپ ان کی بات سے غمزدہ نہ ہوں بے شک ہم جانتے ہیں جو وہ چھپاتے ہیں اور جو ظاہر کرتے ہیں"},{"SurahNumber":36,"VerseNumber":77,"Text":"کیا آدمی نہیں جانتاکہ ہم نے اسے منی کے ایک قطرے سے بنایا ہے پھر وہ کھلم کھلا دشمن بن کر جھگڑنے لگا"},{"SurahNumber":36,"VerseNumber":78,"Text":"اور ہماری نسبت باتیں بنانے لگا اور اپنا پیدا ہونا بھول گیا کہنے لگا بوسیدہ ہڈیوں کو کون زندہ کر سکتا ہے"},{"SurahNumber":36,"VerseNumber":79,"Text":"کہہ دوانہیں وہی زندہ کرے گا جس نے انہیں پہلی بار پیدا کیا تھا اور وہ سب کچھ بنانا جانتا ہے"},{"SurahNumber":36,"VerseNumber":80,"Text":"وہ جس نے تمہارے لیے سبز درخت سے آگ پیدا کر دی کہ تم جھٹ پٹ اس سے آگ سلگا لیتے ہو"},{"SurahNumber":36,"VerseNumber":81,"Text":"کیا وہ جس نے آسمانوں اور زمین کو بنا دیا اس پر قاد رنہیں کہ ان جیسے اور بنائے کیوں نہیں وہ بہت کچھ بنانے ولا ماہر ہے"},{"SurahNumber":36,"VerseNumber":82,"Text":"اس کی تو یہ شان ہے کہ جب وہ کسی چیز کا ارادہ کرتا ہے تو اتنا ہی فرما دیتا ہے کہ ہو سو وہ ہو جاتی ہے"},{"SurahNumber":36,"VerseNumber":83,"Text":"پس وہ ذات پاک ہے جس کے ہاتھ میں ہر چیز کا کامل اختیار ہے اور اسی کی طرف تم لوٹائے جاؤ گے"},{"SurahNumber":37,"VerseNumber":1,"Text":"صف باندھ کر کھڑے ہونے والو ں کی قسم ہے"},{"SurahNumber":37,"VerseNumber":2,"Text":"پھر جھڑک کر ڈانٹنے والوں کی"},{"SurahNumber":37,"VerseNumber":3,"Text":"پھر ذکر الہیٰ کے تلاوت کرنے والوں کی"},{"SurahNumber":37,"VerseNumber":4,"Text":"البتہ تمہارا معبود ایک ہی ہے"},{"SurahNumber":37,"VerseNumber":5,"Text":"آسمانوں اور زمین اور اس کے اندر کی سب چیزو ں کا اور مشرقوں کا رب ہے"},{"SurahNumber":37,"VerseNumber":6,"Text":"ہم نے نیچے کے آسمان کو ستاروں سے سجایا ہے"},{"SurahNumber":37,"VerseNumber":7,"Text":"اور اسے ہر ایک سرکش شیطان سے محفوظ رکھا ہے"},{"SurahNumber":37,"VerseNumber":8,"Text":"وہ عالم بالا کی باتیں نہیں سن سکتے اور ان پر ہر طرف سے (انگارے) پھینکے جاتے ہیں"},{"SurahNumber":37,"VerseNumber":9,"Text":"بھگانے کے لیے اور ان پر ہمیشہ کا عذاب ہے"},{"SurahNumber":37,"VerseNumber":10,"Text":"مگر جو کوئی اچک لے جائے تو اس کے پیچھے دہکتا ہوا انگارہ پڑتا ہے"},{"SurahNumber":37,"VerseNumber":11,"Text":"پس ان سے پوچھیئے کیا ان کا بنانا زیادہ مشکل ہے یا ان کا جنہیں ہم نے پیدا کیا ہے بے شک ہم نے انہیں لیسدار مٹی سے پیدا کیا ہے"},{"SurahNumber":37,"VerseNumber":12,"Text":"بلکہ آپ نے تو تعجب کیاہے اور وہ ٹھٹھا کرتے ہیں"},{"SurahNumber":37,"VerseNumber":13,"Text":"اور جب انہیں نصیحت کی جاتی ہے تو قبول نہیں کرتے"},{"SurahNumber":37,"VerseNumber":14,"Text":"اور جب کوئی معجزہ دیکھتے ہیں تو ہسنی کرتے ہیں"},{"SurahNumber":37,"VerseNumber":15,"Text":"اور کہتے ہیں یہ تو محض صریح جادو ہے"},{"SurahNumber":37,"VerseNumber":16,"Text":"کیا جب ہم مر جائیں گے اور مٹی اور ہڈیاں ہو جائیں گے تو کیا ہم پھر اٹھائے جائیں گے"},{"SurahNumber":37,"VerseNumber":17,"Text":"اور کیا ہمارے پہلے باپ دادا بھی"},{"SurahNumber":37,"VerseNumber":18,"Text":"کہہ دو ہاں اور تم ذلیل ہونے والے ہوگے"},{"SurahNumber":37,"VerseNumber":19,"Text":"پس وہ تو ایک زور کی آواز ہو گی پس ناگہان وہ دیکھنے لگیں گے"},{"SurahNumber":37,"VerseNumber":20,"Text":"اور کہیں گے ہائے ہماری کمبختی! جزا کا دن یہی ہے"},{"SurahNumber":37,"VerseNumber":21,"Text":"یہی فیصلے کا دن ہے جسے تم جھٹلایا کرتے تھے"}]}