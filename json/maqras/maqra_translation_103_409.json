{"Id":409,"LanguageCodes":["tr","tur"],"Name":"tur-ibnikesir","Author":"Ibni Kesir","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":14,"VerseNumber":10,"Text":"Peygamberleri onlara: Gökleri ve yeri yaratan, günahlarınızı bağışlamak için çağıran ve sizi belirli bir süreye kadar tehir eden Allah´tan mı şüphe ediyorsunuz? demişlerdi. Onlar da: Siz de bizim gibi sadece birer insansınız. Siz; bizi, atalarımızın tapındığı şeylerden döndürmek istiyorsunuz. Öyleyse, bize açık bir delil getirin, demişlerdi"},{"SurahNumber":14,"VerseNumber":11,"Text":"Peygamberleri onlara: Biz de sizin gibi birer insanız, ama Allah kullarından dilediğine ihsanda bulunur. Allah´ın izni olmadıkça biz; size delil getiremeyiz. Mü´minler; Allah´a tevekkül etsinler, demişlerdi"},{"SurahNumber":14,"VerseNumber":12,"Text":"Hem biz, ne diye Allah´a tevekkül etmeyelim ki; bize dosdoğru yolları O, göstermiştir. Bize yaptığınız eziyetlere elbette dayanacağız. Tevekkül edenler de yalnız Allah´a tevekkül etsinler"},{"SurahNumber":14,"VerseNumber":13,"Text":"Küfredenler peygamberlerine dediler ki: Ya bizim dinimize dönersiniz, ya da sizi memleketimizden çıkarırız. Rabbları da onlara vahyetti ki: Biz"},{"SurahNumber":14,"VerseNumber":14,"Text":"Onlardan sonra da yeryüzüne sizi yerleştireceğiz. Bu, makamımdan ve tehdidimden korkanlara vaadimdir"},{"SurahNumber":14,"VerseNumber":15,"Text":"Yardım istediler ve bütün inatçı zorbalar da hüsrana uğradılar"},{"SurahNumber":14,"VerseNumber":16,"Text":"Ardından da cehennem. Orada irinli sudan içirilecektir"},{"SurahNumber":14,"VerseNumber":17,"Text":"Onu yudum yudum alacak ama yutamayacaktır. Her taraftan ona ölüm geldiği halde ölemeyecektir. Ve arkasından şiddetli bir azab gelip çatacaktır"},{"SurahNumber":14,"VerseNumber":18,"Text":"Rabblarına küfredenlerin hali; fırtınalı bir günde rüzgarın şiddetle savurduğu küle benzer. Yaptıklarından dolayı hiçbir şey elde edemezler. İşte bu, uzak bir sapıklıktır"},{"SurahNumber":14,"VerseNumber":19,"Text":"Görmez misin ki, Allah; gökleri ve yeri hak ile yaratmıştır. Dilerse sizi yok edip yeni bir halk getirir"},{"SurahNumber":14,"VerseNumber":20,"Text":"Ve bu, Allah için hiç de güç değildir"},{"SurahNumber":14,"VerseNumber":21,"Text":"Onların hepsi; Allah´ın huzuruna toplanıp çıkarlar. Zayıflar büyüklük taslayanlara: Doğrusu biz; size uymuştuk. Allah´ın azabından bizi koruyabilecek misiniz? derler. Onlar da: Allah, bizi doğru yola eriştirseydi; biz de sizi eriştirirdik. Şu halde artık sızlansak da katlansak da birdir. Bizim için kaçıp sığınacak bir yer yoktur, derler"},{"SurahNumber":14,"VerseNumber":22,"Text":"İş olup bitince; şeytan dedi ki: Gerçekten Allah, size sözün doğrusunu söylemişti. Ben de size söz verdim, ama caydım. Sizi zorlayacak hiç bir gücüm de yoktu. Yalnız ben sizi çağırdım, siz de geldiniz. O halde beni kınamayın, kendinizi kınayın. Artık ben sizi kurtaramam, siz de beni kurtaramazsınız. Esasen daha önce, beni Allah´a ortak koşmanızı kabul etmemiştim. Doğrusu zalimlere elim bir azab vardır"},{"SurahNumber":14,"VerseNumber":23,"Text":"İman edenler, salih amel işleyenler; altlarından ırmaklar akan cennetlere konulurlar. Rabblarının izni ile orada ebediyyen kalırlar. Onların birbirine sağlık temennileri de; selam´dır"},{"SurahNumber":14,"VerseNumber":24,"Text":"Görmez misin; Allah, nasıl bir misal verdi. Hoş bir söz; kökü sağlam, dalları göğe doğru olan hoş bir ağaca benzer"},{"SurahNumber":14,"VerseNumber":25,"Text":"Ki, Rabbının izniyle her zaman yemişini verir. İnsanlar ibret alsınlar diye Allah, onlara misal veriyor"},{"SurahNumber":14,"VerseNumber":26,"Text":"Çirkin bir söz; yerden koparılmış, kökü olmayan kötü bir ağaca benzer"},{"SurahNumber":14,"VerseNumber":27,"Text":"Allah; inananları, dünya hayatında ve ahirette sağlam bir söz üzerinde tutar. Zalimleri de saptırır. Allah, dilediğini yapar"}]}