{"Id":275,"LanguageCodes":["ny","nya"],"Name":"nya-alhajiyusufmuha","Author":"Al Haji Yusuf Muhammad Kanyamula","Language":"Chichewa","Description":"Chichewa","Direction":"ltr","Source":"http://goodwordbooks.com/, Goodword Books, Islamic Dawah Movement of Southern Africa","Translations":[{"SurahNumber":76,"VerseNumber":19,"Text":"Ndipo adzazunguliridwa ndi ana owatumikira a misinkhu yofanana. Ndipo ngati iwe utawaona ukhoza kuganiza kuti ndi ndolo zomwazikamwazika"},{"SurahNumber":76,"VerseNumber":20,"Text":"Ndipo pamene iwe uona kumeneko, udzaona madalitso ndi ufumu waukulu"},{"SurahNumber":76,"VerseNumber":21,"Text":"Iwo adzavala nsalu zokongola za silika zooneka ngati msipu zopetedwa ndi golide. Iwo adzavala zibangiri za siliva ndipo Ambuye wawo adzawapatsa chakumwa chabwino"},{"SurahNumber":76,"VerseNumber":22,"Text":"Ndithudi iyi ndi mphotho yanu ndipo kupirira kwanu kwalandiridwa"},{"SurahNumber":76,"VerseNumber":23,"Text":"Ndithudi ndife amene tavumbulutsa kwa iwe pang’ono pang’ono, Buku lolemekezeka la Korani"},{"SurahNumber":76,"VerseNumber":24,"Text":"Motero pirira ndipo tsatira malamulo a Ambuye wako ndipo usamvere zonena za munthu wochimwa kapena wosakhulupirira amene ali pakati pawo"},{"SurahNumber":76,"VerseNumber":25,"Text":"Ndipo uzilemekeza dzina la Ambuye wako m’mawa ndi madzulo"},{"SurahNumber":76,"VerseNumber":26,"Text":"Ndi m’gawo lina la usiku, uzimupembedza Iye ndipo uzimulemekeza Iye usiku wonse"},{"SurahNumber":76,"VerseNumber":27,"Text":"Ndithudi! Awa amakonda kwambiri moyo wa msanga msanga wa masiku ano, ndipo amaiwala tsiku limenelidzakhalalovuta"},{"SurahNumber":76,"VerseNumber":28,"Text":"Ndifeamenetidawalengandipo tinaika mphamvu m’ziwalo zawo. Koma ngati Ife titafuna, tikhoza kulenga anthu ena kuti alowe m’malo mwawo"},{"SurahNumber":76,"VerseNumber":29,"Text":"Ndithudi! Ili ndi chenjezo motero aliyense amene afuna, mulekeni kuti atsatire njira yoyenera yopita kwa Ambuye wake"},{"SurahNumber":76,"VerseNumber":30,"Text":"Koma inu simudzatha kutero pokhapokha ndi chifuniro cha Mulungu. Ndithudi Mulungu ndiye Mwini kudziwa ndi Mwini nzeru"},{"SurahNumber":76,"VerseNumber":31,"Text":"Iye adzaonetsa chisomo chake kwa aliyense amene Iye wamufuna. Koma anthu ochimwa, Iye wawakonzera iwo chilango chowawa"},{"SurahNumber":77,"VerseNumber":1,"Text":"Pali mphepo imene imatsatana pafupipafupi"},{"SurahNumber":77,"VerseNumber":2,"Text":"Pali mphepo ya mkuntho"},{"SurahNumber":77,"VerseNumber":3,"Text":"Pali mphepo imene imamwaza mitambo ndi mvula"},{"SurahNumber":77,"VerseNumber":4,"Text":"Pali mavesi amene amasiyanitsa chabwino"},{"SurahNumber":77,"VerseNumber":5,"Text":"Pali angelo amene amabweretsa chivumbulutso kwa Atumwi"},{"SurahNumber":77,"VerseNumber":6,"Text":"Kuthetsa kukangana kapena kuwachenjeza"},{"SurahNumber":77,"VerseNumber":7,"Text":"Ndithudi zonse zimene mwalonjezedwa zidzachitika"},{"SurahNumber":77,"VerseNumber":8,"Text":"Pamene nyenyezi zidetsedwa"},{"SurahNumber":77,"VerseNumber":9,"Text":"Ndi pamene thambo la kumwamba ling’ambika pakati"},{"SurahNumber":77,"VerseNumber":10,"Text":"Ndi pamene mapiri aphwanyika kukhala fumbi"},{"SurahNumber":77,"VerseNumber":11,"Text":"Ndi pamene Atumwi onse asonkhanitsidwa kukhala pamalo amodzi"},{"SurahNumber":77,"VerseNumber":12,"Text":"Kodi ndi tsiku liti limene izi zidzachitike"},{"SurahNumber":77,"VerseNumber":13,"Text":"Lidzakhala tsiku la chiweruzo"},{"SurahNumber":77,"VerseNumber":14,"Text":"Kodi ndi chiyani chidzakudziwitse zatsiku la chiweruzo"},{"SurahNumber":77,"VerseNumber":15,"Text":"Tsoka pa tsiku limeneli kwa anthu osakhulupirira"},{"SurahNumber":77,"VerseNumber":16,"Text":"Kodi Ife sitinaononge anthu a makedzana"},{"SurahNumber":77,"VerseNumber":17,"Text":"Kotero tidzaipanga mibadwo yotsatira kuti ione zomwezo"},{"SurahNumber":77,"VerseNumber":18,"Text":"Mmenemu ndi mmene timakhaulitsira anthu ochita zoipa"},{"SurahNumber":77,"VerseNumber":19,"Text":"Tsoka pa tsikuli kwa anthu osakhulupirira"},{"SurahNumber":77,"VerseNumber":20,"Text":"Kodi sitidakulengeni inu kuchokera ku madzi onyozeka"},{"SurahNumber":77,"VerseNumber":21,"Text":"Amene tidasunga pamalo okhazikika"},{"SurahNumber":77,"VerseNumber":22,"Text":"Mpaka nthawi yake itakwana"},{"SurahNumber":77,"VerseNumber":23,"Text":"Motero Ife tinayesa ndipo Ife wodziwa kuyesa"},{"SurahNumber":77,"VerseNumber":24,"Text":"Tsoka pa tsikuli kwa anthu osakhulupirira"},{"SurahNumber":77,"VerseNumber":25,"Text":"Kodi Ife sitinapange nthaka ngati malo okumaniranamo"},{"SurahNumber":77,"VerseNumber":26,"Text":"Amoyo ndi akufa"},{"SurahNumber":77,"VerseNumber":27,"Text":"Ndipo tidalenga Al Mursalat\t635 mapiri atali pa dziko ndi kukupatsani madzi okoma kuti muzimwa"},{"SurahNumber":77,"VerseNumber":28,"Text":"Tsoka pa tsikuli kwa anthu osakhulupirira"},{"SurahNumber":77,"VerseNumber":29,"Text":"(Zidzanenedwa kuti): “Pitani ku chilango chimene munkati sichidzabwera!”"},{"SurahNumber":77,"VerseNumber":30,"Text":"Pitani inu mu chithunzi, mu magulu atatu"},{"SurahNumber":77,"VerseNumber":31,"Text":"Opanda mthunzi kapena pokhala pokutetezani ku malawi a moto"},{"SurahNumber":77,"VerseNumber":32,"Text":"Ndithudi! Umatulutsa malawi ake akulu akulu ngati nyumba zachifumu"},{"SurahNumber":77,"VerseNumber":33,"Text":"Ndipo ooneka ngati ngamira ya chikasu"},{"SurahNumber":77,"VerseNumber":34,"Text":"Tsoka pa tsiku limeneli kwa anthu osakhulupirira"},{"SurahNumber":77,"VerseNumber":35,"Text":"Patsiku limeneli iwo sadzatha kulankhula"},{"SurahNumber":77,"VerseNumber":36,"Text":"Ndipo sadzaloledwa kuti apereke chidandaulo"},{"SurahNumber":77,"VerseNumber":37,"Text":"Tsoka pa tsiku limeneli kwa anthu osakhulupirira"},{"SurahNumber":77,"VerseNumber":38,"Text":"Limeneli ndilo tsiku la chiweruzo. Ife takusonkhanitsani nonse pamodzi ndi anthu a makedzana"},{"SurahNumber":77,"VerseNumber":39,"Text":"Tsopano ngati inu muli ndi chiwembu, chitani chiwembu chanu kwa Ine"},{"SurahNumber":77,"VerseNumber":40,"Text":"Tsoka pa tsiku limeneli kwa anthu osakhulupirira"},{"SurahNumber":77,"VerseNumber":41,"Text":"Ndithudi anthu angwiro adzakhala mu mthunzi wozizira ndi pa akasupe"},{"SurahNumber":77,"VerseNumber":42,"Text":"Ndi zipatso zimene afuna kukhosi kwawo"},{"SurahNumber":77,"VerseNumber":43,"Text":"Idyani ndipo imwani mosangalala chifukwa cha zimene mudachita"},{"SurahNumber":77,"VerseNumber":44,"Text":"Ndithudi, mmenemo ndi mmene timalipirira anthu angwiro"},{"SurahNumber":77,"VerseNumber":45,"Text":"Tsoka pa tsikuli kwa anthu osakhulupirira"},{"SurahNumber":77,"VerseNumber":46,"Text":"Idyani ndipo musangalale kwa kanthawi kochepa. Ndithudi inu ndinu oipa kwambiri"},{"SurahNumber":77,"VerseNumber":47,"Text":"Tsoka pa tsikuli kwa anthu osakhulupirira"},{"SurahNumber":77,"VerseNumber":48,"Text":"Ndipo zikanenedwa kwa iwo kuti: “Weramani.” Iwo amakana kutero"},{"SurahNumber":77,"VerseNumber":49,"Text":"Tsoka pa tsikuli kwa anthu osakhulupirira"},{"SurahNumber":77,"VerseNumber":50,"Text":"Kodi ndi Uthenga uti woposa uwu umene adzaukhulupirire"}]}