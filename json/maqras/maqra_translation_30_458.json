{"Id":458,"LanguageCodes":["ur","urd"],"Name":"urd-muhammadjunagar1","Author":"Muhammad Junagarhi, Muhammad Kazim","Language":"Urdu","Description":"Urdu","Direction":"ltr","Source":"","Translations":[{"SurahNumber":3,"VerseNumber":186,"Text":"yaqinan tumhaare maalo aur jaano se tumhaari azmaayesh ki jayegi aur ye bhi yaqeen hai ke tumhe un logo ki jo tum se pehle kitaab diye gaye aur mushriko ki bahuth si dukh dene waali batein bhi sunni padegi, aur agar tum sabr karlo aur parhezgaari eqtiyaar karo, to yaqinan ye bahuth badi himmath ka kaam hai"},{"SurahNumber":3,"VerseNumber":187,"Text":"aur Allah ta’ala ne jab ahle kitaab se ahad liya ke tum ise sub logo se zaroor bayaan karoge aur ise chipaoge nahi, to phir bhi un logo ne us ahadh ko apni peet piche daal diya, aur ose bahuth kam qimath par bech daala, un ka ye beupaar34 bahuth bura hai"},{"SurahNumber":3,"VerseNumber":188,"Text":"wo log jo apne kartuto par khush hai aur chaahte hai ke jo unhone nahi kiya us par bhi un ki taarife ki jaaye, aap unhe azaab se chutkaare mein na samjhiye, un ke liye to dardnaak azaab hai"},{"SurahNumber":3,"VerseNumber":189,"Text":"asmaano aur zameen ki badshaahi Allah hee ke liye hai aur Allah ta’ala har cheez par qaadir hai"},{"SurahNumber":3,"VerseNumber":190,"Text":"asmaano aur zameen ki paidaayish mein aur raath din ke her pher mein yaqinan aqal-mandho ke liye nishaaniya hai"},{"SurahNumber":3,"VerseNumber":191,"Text":"jo Allah ta’ala ka zikr khade aur baite aur apni karwato par lete hoye karte hai aur asmaan wa zameen ki paidayish mein ghaur wa fikr karte hai aur kehte hai aye hamaare parvardigaar tu ne ye be-fayeda nahi banaaya, tu paak hai, pas hamein aag ke azaab se bacha le"},{"SurahNumber":3,"VerseNumber":192,"Text":"aye hamaare paalne waale, tu jise jahannam mein daale, yaqinan tu ne ose ruswa kiya aur zaalimo ka madadgar koyi nahi"},{"SurahNumber":3,"VerseNumber":193,"Text":"ae hamaare rub, hum ne suna ke munaadi35 karne waala ba-awaaz bulandh imaan ki taraf bula raha hai ke logo! apne rab par imaan laao, pas hum imaan laaye, ya ilaahi ab tu hamaare gunaah maaf farma aur hamaari buraiyya hum se door karde aur hamaari mauth neko ke saath kar"},{"SurahNumber":3,"VerseNumber":194,"Text":"aye hamaare paalne waale maboodh! hamein wo de jis ka waada tu ne hum se apne rasulo ki zubaani kiya hai aur hamein qayaamath ke din ruswa na kar, yaqinan tu waada qilaafi nahi karta"},{"SurahNumber":3,"VerseNumber":195,"Text":"pas un ke rab ne un ki dua qubool farma li, ke tum mein se kisi kaam karne waale ke kaam ko qaah wo mard ho ya aurath, main hargiz zaaya nahi karta, tum aapas mein ek dosre ke hum jins ho, is liye wo log jinhone hijrath ki aur apne gharo se nikaal diye gaye aur jinhe meri raah mein eza di gayi aur jinhone jihaad kiya aur shaheed kiye gaye, main zaroor zaroor un ki buraiyya un se door kar donga, aur bil-yaqeen unhe un jannato mein le jaonga, jin ke niche nehre beh rahi hai, ye hai sawaab Allah ta’ala ki taraf se aur Allah ta’ala hee ke paas behetreen sawaab hai"},{"SurahNumber":3,"VerseNumber":196,"Text":"tujhe kaafiro ka shehro mein chalna phirna fareb mein na daal de"},{"SurahNumber":3,"VerseNumber":197,"Text":"ye to bahuth hee thoda fayeda hai, us ke baadh ka tikhaana to jahannam hai aur wo buri jageh hai"},{"SurahNumber":3,"VerseNumber":198,"Text":"lekin jo log apne rab se darte rahe, un ke liye jannate hai jin ke niche nehre jaari hai, in mein wo hamesha rahenge, ye mehmaani hai Allah ki taraf se aur nek kaaro ke liye jo kuch Allah ta’ala ke paas hai, wo bahuth hee behtar hai"},{"SurahNumber":3,"VerseNumber":199,"Text":"yaqinan ahle kitaab mein se baaz aise bhi hai jo Allah ta’ala par imaan laate hai aur tumhaari taraf jo utaara gaya hai aur un ki jaanib jo naazil hoa us par bhi Allah ta’ala se darte hai aur Allah ta’ala ki aayato ko thodi thodi qimath par bechte bhi nahi, un ka badhla un ke rab ke paas hai, yaqinan Allah ta’ala jald hisaab lene waala hai"},{"SurahNumber":3,"VerseNumber":200,"Text":"aye imaan waalo tum sabith qadam raho aur ek dosre ko thaame rakho aur jihaad ke liye tayyaar raho, aur Allah ta’ala se darte raho, ta ke tum muraad ko pahoncho"}]}