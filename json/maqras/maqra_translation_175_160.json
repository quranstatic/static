{"Id":160,"LanguageCodes":["fa","fas"],"Name":"fas-mohsengharaati","Author":"Mohsen Gharaati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":35,"VerseNumber":15,"Text":"اى مردم! شمایید نیازمندان درگاه خداوند! و [تنها] خداوند، بى‌نیاز و ستوده است"},{"SurahNumber":35,"VerseNumber":16,"Text":"اگر بخواهد شما را مى‌برد، و آفریده‌ى جدیدى مى‌آورد"},{"SurahNumber":35,"VerseNumber":17,"Text":"و این کار بر خداوند سخت نیست"},{"SurahNumber":35,"VerseNumber":18,"Text":"و هیچ­کس بار [گناه] دیگرى را بر دوش نکشد. و اگر سنگین‌بارى براى حمل بارش، حتّى از نزدیکان خود دعوتى کند، چیزى از بارش حمل نشود. [ای پیامبر!] تو تنها کسانى را هشدار مى‌دهى که در نهان از پروردگارشان مى‌ترسند و نماز به­پا مى‌دارند. و هر کس [از گناه] پاک شود، پس این پاکى به نفع خود اوست و بازگشت [همه] تنها به سوى خداوند است"},{"SurahNumber":35,"VerseNumber":19,"Text":"[کافر و مؤمن یکسان نیستند، چنان که] نابینا و بینا یکسان نیستند"},{"SurahNumber":35,"VerseNumber":20,"Text":"و تاریکى و روشنایى"},{"SurahNumber":35,"VerseNumber":21,"Text":"و سایه و گرماى آفتاب"},{"SurahNumber":35,"VerseNumber":22,"Text":"و زندگان و مردگان یکسان نیستند. خداوند [حقّ را] به هر کس که بخواهد مى‌شنواند، و تو نمى‌توانى به کسانى که در گورها هستند، [حقّ را] بشنوانى"},{"SurahNumber":35,"VerseNumber":23,"Text":"تو فقط بیم دهنده‌اى"},{"SurahNumber":35,"VerseNumber":24,"Text":"یقیناً ما تو را به حقّ نویدبخش و بیم‌دهنده فرستادیم. و هر امّتى در گذشته بیم‌دهنده‌اى داشته است"},{"SurahNumber":35,"VerseNumber":25,"Text":"و اگر تو را تکذیب مى‌کنند، [نگران مباش! زیرا] کافرانى که پیش از آنان بودند، نیز [پیامبران پیشین را] تکذیب کردند. پیامبرانشان با معجزه‌ها و دلایل آشکار، و نوشته‌ها، و کتاب روشنگر به سراغشان آمدند. [امّا آنان ایمان نیاوردند]"},{"SurahNumber":35,"VerseNumber":26,"Text":"سپس کسانى را که کفر ورزیدند [به بازخواست و مجازات] گرفتم. پس [بنگر] کیفر من چگونه بود؟"},{"SurahNumber":35,"VerseNumber":27,"Text":"آیا ندیده‌اى که خداوند از آسمان، آبى فروفرستاد، پس با آن میوه‌هایى رنگارنگ [از زمین] بیرون آوردیم. و در برخى از کوه‌ها [رگه‌ها و] راه‌هایى است سپید و سرخ، به رنگ‌هاى گوناگون، و [رگه راه‌هایى] سخت سیاه"},{"SurahNumber":35,"VerseNumber":28,"Text":"و همچنین از مردم و جنبنده‌ها و چهارپایان به رنگ‌هاى گوناگون [آفریدیم]. از میان بندگان خدا تنها دانشمندان [ربّانى] از او هراس دارند. بى‌شک خداوند، عزیز و آمرزنده است"},{"SurahNumber":35,"VerseNumber":29,"Text":"کسانى که کتاب خدا را تلاوت مى‌کنند و نماز برپا مى‌دارند و از آنچه ما روزیشان کرده‌ایم، پنهان و آشکار انفاق مى‌کنند، به تجارتى امید بسته‌اند که هرگز زیان و کساد ندارد"},{"SurahNumber":35,"VerseNumber":30,"Text":"تا خداوند پاداش آنان را به­طور کامل عطا کند و از فضل خویش برآنان بیافزاید، چرا که خداوند آمرزنده و سپاسگزار است"},{"SurahNumber":35,"VerseNumber":31,"Text":"و [ای پیامبر!] آنچه از کتاب به سوى تو وحى کردیم، همان حقّ است که تصدیق‌کننده‌ى [کتاب‌هاى] پیش از آن است. قطعاً خداوند نسبت به بندگانش آگاه و بیناست"},{"SurahNumber":35,"VerseNumber":32,"Text":"آن‌گاه این کتاب [قرآن] را به گروهى از بندگانمان که [آنان را] برگزیدیم، به میراث دادیم. پس برخى از آنان [به خاطر عمل نکردن به این کتاب] بر خود ستمکارند، و بعضى میانه‌رو. و برخى به اذن الهى در کارهاى خیر [بر دیگران‌] سبقت می‌گیرند، که این همان فضل بزرگ الهى است"},{"SurahNumber":35,"VerseNumber":33,"Text":"[پاداش آنان] باغ‌هایى همیشه سرسبز است که به آنها وارد خواهند شد. و در آنها با دستبندهایى از طلا و مروارید زینت مى‌شوند. و لباسشان در آنجا [از] ابریشم است"},{"SurahNumber":35,"VerseNumber":34,"Text":"و می‌گویند: «سپاس براى خداوندى است که اندوه را از [دل] ما برد. پروردگار ما آمرزنده و سپاسگزار است"},{"SurahNumber":35,"VerseNumber":35,"Text":"خداوندى که ما را از فضل خویش در سراى ابدى جاى داد، که در آنجا هیچ رنجى به ما نمى‌رسد و درماندگى به سراغ ما نمى‌آید.»"},{"SurahNumber":35,"VerseNumber":36,"Text":"و برای کسانى که کفر ورزیدند، آتش دوزخ است. نه فرمان مرگشان صادر مى‌شود که بمیرند، و نه از عذاب آنان مى‌کاهند. ما این­گونه هر ناسپاسى را کیفر مى‌دهیم"},{"SurahNumber":35,"VerseNumber":37,"Text":"و آن کافران در دوزخ ناله مى‌زنند [و مى‌گویند]: «پروردگارا! ما را بیرون بیاور تا کار شایسته‌ای کنیم، غیر از آنچه که می‌کردیم.» [در پاسخ به آنان گفته مى‌شود:] «آیا ما به شما چندان عمر ندادیم که در آن هر کس که اهل پند است، متذکر شود؟ و [عبرت گیرد؟ به علاوه] هشداردهنده به سراغتان آمد [ولى شما توجّهى نکردید]، پس اینک بچشید. پس ستمگران هیچ یاورى ندارند.»"},{"SurahNumber":35,"VerseNumber":38,"Text":"خداوند به نهان آسمان‌ها و زمین آگاه است. بی‌شک او به راز دل‌ها داناست"},{"SurahNumber":35,"VerseNumber":39,"Text":"اوست که شما را در زمین جانشینان [پیشینیان] قرار داد؛ پس هر کس کفر ورزد، کفرش به زیان [خود] اوست. و کفر کافران نزد پروردگارشان جز دشمنى و خشم نمى‌افزاید. و کفر کافران جز بر زیانشان نمى‌افزاید"},{"SurahNumber":35,"VerseNumber":40,"Text":"بگو: «آیا شریکان خویش را که به جاى خداوند مى‌خوانید، دیده‌اید؟ به من نشان دهید که چه چیزى را از زمین آفریده‌اند، یا در [آفرینش] آسمان‌ها چه مشارکتى داشته‌اند؟» یا به آنان کتابى داده‌ایم که ایشان، دلیل و حجّتى از آن بر شرک خود دارند؟ بلکه ستمکاران تنها وعده‌های فریبنده به یکدیگر مى‌دهند"}]}