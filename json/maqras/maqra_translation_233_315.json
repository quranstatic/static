{"Id":315,"LanguageCodes":["si","sin"],"Name":"sin-wwwislamhouseco","Author":"Www.islamhouse.com","Language":"Sinhala","Description":"Sinhala","Direction":"ltr","Source":"www.islamhouse.com","Translations":[{"SurahNumber":78,"VerseNumber":1,"Text":"(නබිවරය) කුමක් පිළිබඳව ද ඔවුන් තමන් අතර විමසා සිටිනුයේ"},{"SurahNumber":78,"VerseNumber":2,"Text":"මහඟු වූ ආරංචිය පිළිබඳව ය"},{"SurahNumber":78,"VerseNumber":3,"Text":"එය ඔවුන් භේද බින්න වී සිටි දෑය"},{"SurahNumber":78,"VerseNumber":4,"Text":"නොඑසේය. ඔවුහු මතු දැන ගන්නෝය"},{"SurahNumber":78,"VerseNumber":5,"Text":"යළි නොඑසේය. ඔවුහු මතු දැන ගන්නෝය"},{"SurahNumber":78,"VerseNumber":6,"Text":"අපි මහපොළොව ඇතිරිල්ලක් ලෙස පත් නොකළෙමු ද"},{"SurahNumber":78,"VerseNumber":7,"Text":"තවද කඳු, කූඤ්ඤ ලෙස ද (පත් නොකළෙමු ද)"},{"SurahNumber":78,"VerseNumber":8,"Text":"තවද අපි නුඹලා ව (ස්ත්‍රී පුරුෂ ලෙස) යුගල වශයෙන් නොමැව්වෙමු ද"},{"SurahNumber":78,"VerseNumber":9,"Text":"තවද අපි නුඹලාගේ නින්ද විවේකයක් බවට පත් නොකළෙමු ද"},{"SurahNumber":78,"VerseNumber":10,"Text":"තවද අපි රාත්‍රිය ආවරණයක් බවට පත් නොකළෙමු ද"},{"SurahNumber":78,"VerseNumber":11,"Text":"තවද අපි දහවල ජීවනෝපාය (සලසා ගන්නක්) බවට පත් නොකළෙමු ද"},{"SurahNumber":78,"VerseNumber":12,"Text":"තවද අපි නුඹලාට ඉහළින් ශක්තිමත් (අහස්) හතක් ඉදි නොකළෙමු ද"},{"SurahNumber":78,"VerseNumber":13,"Text":"තවද අපි දීප්තියෙන් දැල්වෙන පහනක් බවට (සූර්යයා) පත් නොකළෙමු ද"},{"SurahNumber":78,"VerseNumber":14,"Text":"තවද අපි මේඝ වලාවන්ගෙන් (වැසි) ජලය අධික ලෙස පහළ නොකළෙමු ද"},{"SurahNumber":78,"VerseNumber":15,"Text":"එමගින් ධාන්‍ය (වර්ග) හා වෘක්ෂලතා ද හට ගනු පිණිස"},{"SurahNumber":78,"VerseNumber":16,"Text":"තුරු පතරින් ගහන (සරුසාර) උයන් ද (හට ගනු පිණිස)"},{"SurahNumber":78,"VerseNumber":17,"Text":"නියත වශයෙන්ම තීරණාත්මක දිනයට (අදාළ) කාලය නියම වී ඇත"},{"SurahNumber":78,"VerseNumber":18,"Text":"සූර් (හොරණෑ‍ව) පිඹිනු ලබන දිනයේ දී නුඹලා කණ්ඩායම් වශයෙන් පැමිණෙනු ඇත"},{"SurahNumber":78,"VerseNumber":19,"Text":"තවද අහස විවෘත කරනු ලැබේ. එවිට එය දොරටු බවට පත් වනු ඇත"},{"SurahNumber":78,"VerseNumber":20,"Text":"කඳු (තිබූ තැන් වලින්) ඉවත් කරනු ලැබේ. එවිට එය මිරිඟුවක් මෙන් වනු ඇත"},{"SurahNumber":78,"VerseNumber":21,"Text":"නියත වශයෙන්ම නිරය පහර දෙන ස්ථානයක් විය"},{"SurahNumber":78,"VerseNumber":22,"Text":"(එය) සීමාව ඉක්මවා යන්නවුන් සඳහා නවාතැනක් වශයෙනි"},{"SurahNumber":78,"VerseNumber":23,"Text":"එහි ඔවුහු යුග ගණනාවක්ම වෙසෙති"},{"SurahNumber":78,"VerseNumber":24,"Text":"ඔවුහු එහි සිසිල හෝ පානය හෝ රස නොවිඳිති"},{"SurahNumber":78,"VerseNumber":25,"Text":"නටන උණු දිය සහ (නිරයේ වැසියන්ගේ වණ) සැරව මිස. (වෙන කිසිවක් නැත)"},{"SurahNumber":78,"VerseNumber":26,"Text":"(එසේ ඔවුනට ලැබෙනුයේ) සුදුසු ප්‍රතිඵලයක් වශයෙනි"},{"SurahNumber":78,"VerseNumber":27,"Text":"නියත වශයෙන්ම ඔවුහු විනිශ්චය අපේක්ෂා නොකරමින් සිටියහ"},{"SurahNumber":78,"VerseNumber":28,"Text":"තවද ඔවුහු අපගේ වදන් දැඩි ලෙස බොරු යැයි පවසමින් ප්‍රතික්ෂේප කළෝය"},{"SurahNumber":78,"VerseNumber":29,"Text":"තවද අපි සෑම දෙයක්ම ලිඛිත ව ලේඛණයෙහි සටහන් කළෙමු"},{"SurahNumber":78,"VerseNumber":30,"Text":"“එබැවින් නුඹලා රස විඳිනු. එවිට කිසිවිටෙක දඬුවම මිස (අන් කිසිවක්) අපි නුඹලාට වැඩි නොකරන්නෙමු.” ‍(යැයි නිරයේ වැසියන්ට පවසනු ලැබේ)"},{"SurahNumber":78,"VerseNumber":31,"Text":"නියත වශයෙන්ම බිය බැතිමතුන්ට ජයග්‍රහණය ද ඇත"},{"SurahNumber":78,"VerseNumber":32,"Text":"වතු හා මිදි ද (ඇත)"},{"SurahNumber":78,"VerseNumber":33,"Text":"තවද පියයුරු නෙරා ගිය සම වයසේ කන්‍යාවන් ද (සිටිති)"},{"SurahNumber":78,"VerseNumber":34,"Text":"(පානවලින්) පිරුණු කුසලාන ද ඇත"},{"SurahNumber":78,"VerseNumber":35,"Text":"නිෂ්ඵල කථා බහක් හෝ (ඔවුනොවුන් අතර) කිසිදු බොරු කිරීමක් හෝ එහි ඔවුහු ශ්‍රවණය නොකරති"},{"SurahNumber":78,"VerseNumber":36,"Text":"(එය) නුඹගේ පරමාධිපතිගෙන් වූ ප්‍රමාණවත් දායාදයක් වන ප්‍රතිඵලයකි"},{"SurahNumber":78,"VerseNumber":37,"Text":"(එය) අහස්හි ද මහපොළොවෙහි ද ඒ දෙක අතර පවතින දෑහි ද පරමාධිපතියාණන් වන අපරිමිත දයාන්විතයාණන්ගෙනි. (ඔහු ඉදිරියේ) කථා කිරීමට ඔහුගෙන් ඔවුන් (කිසිවෙකු)ට බලය නොමැත"},{"SurahNumber":78,"VerseNumber":38,"Text":"රූහ් (ජිබ්රීල්) හා මලක් (දේවදූත)වරුන් පෙළ ගැසී නැගිට සිටින දින. (එදින) අපරිමිත දයාන්විතයා අනුමැතිය දුන් කෙනෙකු හා සත්‍ය දෑ කථා කරන්නෙකු මිස (අන් කිසිවෙක්) කථා නොකරයි"},{"SurahNumber":78,"VerseNumber":39,"Text":"එයමය සත්‍යය වූ දිනයයි. එබැවින් යමෙක් අභිමත කරන්නේද ඔහු තම රබ් (පරමාධිපති) වෙත ආපසු යන මාර්ගය තෝරා ගනිත්වා"},{"SurahNumber":78,"VerseNumber":40,"Text":"නියත වශයෙන්ම සමීපයෙන් පවතින දඬුවම පිළිබඳ ව අපි නුඹලාට අවවාද කළෙමු. එදින මිනිසා තම දෙඅත් පෙරටු කළ දෑ දැක ගනී. තවද ප්‍රතික්ෂේප කරන්නා, “අහෝ ! මා පස් බවට පත් විය යුතු නොවෙම් දැ”යි පවසයි"},{"SurahNumber":79,"VerseNumber":1,"Text":"සාහසික ලෙස (දුෂ්ටයන්ගේ ප්‍රාණය) ගලවන්නන් මත දිවුරමින්"},{"SurahNumber":79,"VerseNumber":2,"Text":"තවද මෘදු ලෙස ගලවන්නන් මත ද දිවුරමින්"},{"SurahNumber":79,"VerseNumber":3,"Text":"(කැරුණික ක්‍රියාවන්හි) පාවෙමින් පිහිනන්නන් මත ද දිවුරමින්"},{"SurahNumber":79,"VerseNumber":4,"Text":"තරඟකාරී ලෙස තරඟ වදින්නන් මත ද (දිවුරමින්)"},{"SurahNumber":79,"VerseNumber":5,"Text":"තවද කටයුතු සැලසුම් කරන්නන් මත ද (දිවුරමින්)"},{"SurahNumber":79,"VerseNumber":6,"Text":"එදින මහත් කම්පනයකින් (ලොව) කම්පනය වේ"},{"SurahNumber":79,"VerseNumber":7,"Text":"එයට අනුපිළිවෙළින් කම්පනය නැවත සිදු වනු ඇත"},{"SurahNumber":79,"VerseNumber":8,"Text":"එදින හදවත් (බියෙන්) තැති ගනියි"},{"SurahNumber":79,"VerseNumber":9,"Text":"ඔවුන්ගේ බැල්ම බියෙන් පවතී"},{"SurahNumber":79,"VerseNumber":10,"Text":"“නියත වශයෙන්ම අපි පෙර තත්ත්වයටම නැවත හරවනු ලබන්න්නෝ වන්නෙමුදැ” යි ඔවුහු පවසති"},{"SurahNumber":79,"VerseNumber":11,"Text":"“අප දිරා ගිය අස්ථි බවට පත්වූයේ නම් ද?”"},{"SurahNumber":79,"VerseNumber":12,"Text":"“එසේ නම් එය අලාභවන්ත හැරීමකි” යැයි ඔවුහු පවසති"},{"SurahNumber":79,"VerseNumber":13,"Text":"එහෙත් එය එක් භයානක හඬක් පමණි"},{"SurahNumber":79,"VerseNumber":14,"Text":"එවිට ඔවුහු (විනිශ්චය සඳහා) එළිමහන් තැනක සිටිති"},{"SurahNumber":79,"VerseNumber":15,"Text":"මූසාගේ තොරතුරු (නබිවරය) ඔබට ලැබුණේද"},{"SurahNumber":79,"VerseNumber":16,"Text":"ඔහුගේ පරමාධිපති ඔහු ව තුවා නම් පාරිශුද්ධ නිම්නයෙහි ඇමතූ විට"},{"SurahNumber":79,"VerseNumber":17,"Text":"ඔබ ෆිර්අවුන් වෙත යනු. නියත වශයෙන්ම ඔහු සීමාව ඉක්මවා ගොස් ඇත"},{"SurahNumber":79,"VerseNumber":18,"Text":"එවිට ඔබ පිවිතුරු වීමට ඔබට (කැමැත්තක්) ඇත්දැයි විමසනු"},{"SurahNumber":79,"VerseNumber":19,"Text":"තවද මා නුඹට මඟ පෙන්වන්නෙමි. එවිට නුඹ නුඹගේ පරමාධිපතිට බියබැතිමත් වෙයි"},{"SurahNumber":79,"VerseNumber":20,"Text":"එවිට ඔහු (මූසා) ඔහුට මහා සළකුණ පෙන්වීය"},{"SurahNumber":79,"VerseNumber":21,"Text":"නමුත් ඔහු (ෆිර්අවුන් එය)බොරු යැයි පවසා (ඔහුට)පිටුපෑවේය"},{"SurahNumber":79,"VerseNumber":22,"Text":"පසු ව (ඔහුගෙන් වෙන් වී) පසු බැස ගොස් (ඔහුට හානි කිරීමට) වෑයම් කළේය"},{"SurahNumber":79,"VerseNumber":23,"Text":"එවිට ඔහු (ඔහුගේ ජනයා) රැස් කොට (ඔවුන් ව) ඇමතුවේය"},{"SurahNumber":79,"VerseNumber":24,"Text":"එවිට “මම නුඹලාගේ උසස් පරමාධිපති වෙමි“ යැයි ඔහු පැවසුවේය"},{"SurahNumber":79,"VerseNumber":25,"Text":"එහෙයින් අල්ලාහ් මෙලොව හා පරලොව දඬුවමට ඔහු ව හසු කර ගත්තේය"},{"SurahNumber":79,"VerseNumber":26,"Text":"නියත වශයෙන්ම (අල්ලාහ්ට) බියවන්නෙකුට එහි පාඩමක් ඇත"},{"SurahNumber":79,"VerseNumber":27,"Text":"මැවීමට බලවත් වන්නේ නුඹලා ද නැතහොත් අහස ද? එය ඔහු(අල්ලාහ්) නිර්මාණය කළේය"},{"SurahNumber":79,"VerseNumber":28,"Text":"ඔහු එහි වියන ඔසවා පසු ව එය නිවැරදි ව සැකසුවේය"},{"SurahNumber":79,"VerseNumber":29,"Text":"තවද ඔහු එහි රාත්‍රිය (අඳුරෙන්) ආවරණය කර එහි දහවල හෙළි කළේය"},{"SurahNumber":79,"VerseNumber":30,"Text":"තවද මහපොළොව ඉන් පසුව (නියමාකාරයෙන්) ඔහු එය දිග හැරියේය"},{"SurahNumber":79,"VerseNumber":31,"Text":"ඔහු එයින් එහි ඇති ජලය ද එහි ඇති තණබිම් ද බිහි කළේය"},{"SurahNumber":79,"VerseNumber":32,"Text":"තවද කඳු එය ඔහු ස්ථාවරව ස්ථාපිත කළේය"},{"SurahNumber":79,"VerseNumber":33,"Text":"(එය) නුඹලාට හා නුඹලාගේ ගොවිපළ සතුන්ට භුක්ති විඳීමක් වශයෙනි"},{"SurahNumber":79,"VerseNumber":34,"Text":"එහෙත් මහත් ව්‍යසනය පැමිණි විට"},{"SurahNumber":79,"VerseNumber":35,"Text":"එදින මිනිසා තමන් (මෙලොව) ප්‍රයත්න දැරූ දෑ සිහිපත් කරන්නේය"},{"SurahNumber":79,"VerseNumber":36,"Text":"තවද නරඹන්නන්හට නිරය ප්‍රත්‍යක්‍ෂ කරනු ලබයි"},{"SurahNumber":79,"VerseNumber":37,"Text":"එහෙයින් සීමාව උල්ලංඝනය කර"},{"SurahNumber":79,"VerseNumber":38,"Text":"මෙලොව ජීවිතය තෝරා ගත් අය වූ කලී"},{"SurahNumber":79,"VerseNumber":39,"Text":"සැබැවින්ම නිරය වන එයමය (ඔවුන්ගේ) නිවහන වන්නේ"},{"SurahNumber":79,"VerseNumber":40,"Text":"තවද තම පරමාධිපතිගේ සන්නිධාන(යේ පෙනී සිටීම)ට බිය වී තම ආත්මය ආශාවන්ගෙන් වළක්වා ගත් අය වූ කලී"},{"SurahNumber":79,"VerseNumber":41,"Text":"සැබැවින්ම ස්වර්ගය වන එයමය (ඔවුන්ගේ) නිවහන වන්නේ"},{"SurahNumber":79,"VerseNumber":42,"Text":"එම හෝරාව එය කවදා සිදුවන්නේ දැයි ඔවුහු ඔබගෙන් විමසති"},{"SurahNumber":79,"VerseNumber":43,"Text":"ඒ පිළිබඳ පැවසීමට ඔබට කුම(න බලය)ක් තිබේද"},{"SurahNumber":79,"VerseNumber":44,"Text":"එහි අවසන් තීන්දුව නුඹගේ පරමාධිපති වෙත ය"},{"SurahNumber":79,"VerseNumber":45,"Text":"ඒ පිළිබඳ බිය වන්නන්ට සැබැවින්ම නුඹ අවවාද කරන්නෙක් පමණි"},{"SurahNumber":79,"VerseNumber":46,"Text":"සැබැවින්ම ඔවුන් එදින (එය දකින විට) සවස් කාලයක් හෝ දිවා කාලයක් හෝ මිස (ලොවෙහි) රැඳී නොසිටියාක් මෙන් සිතනු ඇත"}]}