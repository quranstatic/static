{"Id":228,"LanguageCodes":["ky","kir"],"Name":"kir-shamsaldinhakim","Author":"Shams Al Din Hakimov","Language":"Kirghiz","Description":"Kirghiz","Direction":"ltr","Source":"https://qurancomplex.gov.sa/","Translations":[{"SurahNumber":51,"VerseNumber":31,"Text":"«О, элчилер, эмне жумуш менен?» деди. (Ибрахим)"},{"SurahNumber":51,"VerseNumber":32,"Text":"(Периштелер) айтты: «Биз күнөөкөр коомго (Лут коомуна) жиберилдик"},{"SurahNumber":51,"VerseNumber":33,"Text":"Алардын үстүнө чопо-таштарды жаадырыш үчүн"},{"SurahNumber":51,"VerseNumber":34,"Text":"Ал ысырапчылар үчүн Раббиңдин алдында (ар бирине тие турган ташка ысымдары) белгиленип коюлган"},{"SurahNumber":51,"VerseNumber":35,"Text":"Биз ыймандууларды (шаардан) чыгардык"},{"SurahNumber":51,"VerseNumber":36,"Text":"Ал жерде бир гана (Лутка тиешелүү) үйдөн! башка мусулмандарды таппадык"},{"SurahNumber":51,"VerseNumber":37,"Text":"Жана биз ал жерде катуу азаптан корко турган элдер үчүн (апааттын) белгилер(ин) калтырдык"},{"SurahNumber":51,"VerseNumber":38,"Text":"Муса(нын окуясын)да дагы (азаптан корко турган элдер үчүн) белгилер бар. Бир кезде Биз аны Фираунга анык далил (дин) менен жибердик эле"},{"SurahNumber":51,"VerseNumber":39,"Text":"(Фираун) далысын салып, тескери карады жана: «(Муса) сыйкырчы жана жинди»-деди"},{"SurahNumber":51,"VerseNumber":40,"Text":"Биз аны жана аскерлерин (азап менен) кармап, толкундардын арасына ыргыттык. Ал айыпталган (күнөөкөр) болчу"},{"SurahNumber":51,"VerseNumber":41,"Text":"Жана Аад (окуясын)да (сабак) бар: бир кезде Биз аларга кысыр? шамалды жибердик"},{"SurahNumber":51,"VerseNumber":42,"Text":"Ал эмнеге тийген болсо, баарын чириген сөөк сыяктуу кылып койду"},{"SurahNumber":51,"VerseNumber":43,"Text":"Жана Самуд (элинин окуясын) да (белги) бар. Бир кезде аларга: «Убактысы келгенге чейин (үч күн дүйнө жыргалынан) пайдаланып калгыла» деп айтылды"},{"SurahNumber":51,"VerseNumber":44,"Text":"Алар Аллаһтын буйругуна каршы чыгышты. Анан (капыстан) аларды, карап турган абалдарында ач айкырык кармады!”"},{"SurahNumber":51,"VerseNumber":45,"Text":"(Жаткан, олтурган орундарынан) турганга да үлгүрбөй (кыйрап) калышты! Алар жардам берилгендерден болушпады"},{"SurahNumber":51,"VerseNumber":46,"Text":"Биз андан мурун Нух(тун каапыр) коомун да (кыйраткан элек). Алар бузуку коом болгон"},{"SurahNumber":51,"VerseNumber":47,"Text":"Биз асманды Күч-Кудурет менен курдук жана Биз аны кеңейтүүчүбүз"},{"SurahNumber":51,"VerseNumber":48,"Text":"Жерди болсо (төшөк кылып) жазып (жашоого даярдап) койдук. Биз эң жакшы даярдоочубуз"},{"SurahNumber":51,"VerseNumber":49,"Text":"Жана Биз ар бир нерсени жубу менен жараттык. Кана эми, эскерсеңер"},{"SurahNumber":51,"VerseNumber":50,"Text":"(Бардык күнөөдөн) Аллаһка гана качкыла! Мен силерге Андан (жиберилген) анык эскертүүчүмүн"},{"SurahNumber":51,"VerseNumber":51,"Text":"Аллаһ менен бирге (өзүңөргө) башка кудай тутпагыла! Мен силерге Андан (жиберилген) анык эстетүүчүмүн"},{"SurahNumber":51,"VerseNumber":52,"Text":"Ошентип, алардан (Макка мушриктеринен) мурунку элдерге да (качан) бир пайгамбар келсе, «сыйкырчы» же болбосо «жинди» дешкен"},{"SurahNumber":51,"VerseNumber":53,"Text":"Алар бири-бирине («пайгамбарды укпагыла» деп) осуят калтырышты беле? Жок! (Андай эмес. Болгону) алар(дын бардыгы Аллаһка) каршы чыккан элдер"},{"SurahNumber":51,"VerseNumber":54,"Text":"(О, Мухаммад), сен алардан жүзүңдү бур! (Алардын күнөөгө батканы үчүн) сен айыптуу эмессиң"},{"SurahNumber":51,"VerseNumber":55,"Text":"Ал эми, (ыймандууларга Раббисин) эстет! Чынында, эскертүү ыймандууларга пайда берет"},{"SurahNumber":51,"VerseNumber":56,"Text":"Мен жин жана инсанды Бир Өзүмө ибадат кылуулары үчүн гана жараттым"},{"SurahNumber":51,"VerseNumber":57,"Text":"Мен алардан ырыскы сурабаймын. Мени тамактандырууларын да сурабаймын.”"},{"SurahNumber":51,"VerseNumber":58,"Text":"Чынында, Аллаһ бекем кубат Ээси болгон Ырыскы Берүүчү"},{"SurahNumber":51,"VerseNumber":59,"Text":"Эми, зулум кылган адамдарга болсо, өздөрүнүн (мурунку замандардагы) шериктеринин азабына окшош (түбөлүк) азап бар. (Ал азапты) шаштырбай турушсун"},{"SurahNumber":51,"VerseNumber":60,"Text":"Каапыр адамдар үчүн аларга убада кылынган күндө (Кыяматта) өлүм болсун"},{"SurahNumber":52,"VerseNumber":1,"Text":"Тур? тоосуна ант"},{"SurahNumber":52,"VerseNumber":2,"Text":"Жана жазылган Китепке? ант"},{"SurahNumber":52,"VerseNumber":3,"Text":"Анык-ачык сахипанын (барактын) жүзүнө"},{"SurahNumber":52,"VerseNumber":4,"Text":"Жана Абад Үйгө* ант"},{"SurahNumber":52,"VerseNumber":5,"Text":"Жана бийик тамга (асманга) ант"},{"SurahNumber":52,"VerseNumber":6,"Text":"Жаңы толуп-ташкан деңизге ант"},{"SurahNumber":52,"VerseNumber":7,"Text":"(О,Мухаммад) Раббиңдин азабы, албетте болуучу"},{"SurahNumber":52,"VerseNumber":8,"Text":"Аны (эч бир) кайтаруучу жок"},{"SurahNumber":52,"VerseNumber":9,"Text":"Ал Күндө (Кыяматта) асман катуу титирейт"},{"SurahNumber":52,"VerseNumber":10,"Text":"Жана тоолор (мейкиндикте учуп) жүрөт"},{"SurahNumber":52,"VerseNumber":11,"Text":"Ал күнү жалганчыларга өлүм болсун"},{"SurahNumber":52,"VerseNumber":12,"Text":"Алар (өз жалгандарында) чумкуп ойногон эле"},{"SurahNumber":52,"VerseNumber":13,"Text":"Ал күнү алар тозок отуна түртүп киргизилет (анан аларга айтылат)"},{"SurahNumber":52,"VerseNumber":14,"Text":"«Силер жалганга чыгарган тозок — ушул"},{"SurahNumber":52,"VerseNumber":15,"Text":"Эмне, бул сыйкыр бекен! Же силер көрбөй жатасыңарбы"},{"SurahNumber":52,"VerseNumber":16,"Text":"Ага киргиле! Чыдайсыңарбы, чыдабайсыңарбы, силерге баары бир! Силер, аныгында жасаган ишиңердин гана жазасын аласыңар!»"},{"SurahNumber":52,"VerseNumber":17,"Text":"Ал эми, (Раббисинен) корккон кишилер Бейиштердин жана нээматтардын ичинде"},{"SurahNumber":52,"VerseNumber":18,"Text":"Раббилери берген нээматтардан жыргаган абалда. Жана аларды Раббилери тозок азабынан сактайт"},{"SurahNumber":52,"VerseNumber":19,"Text":"(Аларга) «(Сооптуу) иш кылганыңар үчүн (каалаган нерсеңерден) жегиле жана ичкиле, аш болсун!» (деп айтылат)"},{"SurahNumber":52,"VerseNumber":20,"Text":"(Алар бейиштеги дарыялардын жээгинде) катар тизилген сөрүлөрдүн! үстүндө жамбаштап жатышат. Биз аларды бакыраң көз «үр» кыздарга үйлөнтүп койобуз"},{"SurahNumber":52,"VerseNumber":21,"Text":"Ал эми, ыйман келтирип, урпактары дагы (аларды) ыйман менен ээрчиген адамдарга (Бейиште) урпактарын кошобуз. Бирок, алардын (бабалардын) амалдарынан эч нерсе кемитилбейт. Ар бир адам өз ишинин туткуну"},{"SurahNumber":52,"VerseNumber":22,"Text":"Жана Биз аларды (ар түрдүү) мөмөлөр ошондой эле, каалагандай куш эттери менен ырахаттандырабыз"},{"SurahNumber":52,"VerseNumber":23,"Text":"Алар анда (Бейиште шарап толтурулган) чөйчөктөрдү бири-бирине сунушат. Ал шарапта(н) алжыгандык да болбойт, күнөө иштер да болбойт"}]}