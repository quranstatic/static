{"Id":165,"LanguageCodes":["fil"],"Name":"fil-abdullatifeduar","Author":"Abdullatif Eduardo M. Arceo","Language":"Filipino","Description":"Filipino","Direction":"ltr","Source":"Goodword Books , http://www.goodwordbooks.com/ , Center for Peace and Spirituality , https://www.cpsglobal.org/","Translations":[{"SurahNumber":80,"VerseNumber":1,"Text":"(Ang Propeta) ay kumunot at lumayo"},{"SurahNumber":80,"VerseNumber":2,"Text":"Sapagkat may bulag na lalaki na lumapit sa kanya (at nang-aabala, alalaong baga, si Abdullah bin Umm-Maktum, na pumaroon sa Propeta habang siya ay nangangaral sa isa o ilang pinuno ng Quraish)"},{"SurahNumber":80,"VerseNumber":3,"Text":"Datapuwa’t ano ang makakapagsabi sa iyo na baka sakaling siya ay maging dalisay (sa mga kasalanan at umunladsaispiritwalnapang-unawa)"},{"SurahNumber":80,"VerseNumber":4,"Text":"osiyaaytumanggap ng pangaral at ang tagubilin ay maging kapakinabangan sa kanya"},{"SurahNumber":80,"VerseNumber":5,"Text":"At siya na nag-aakala sa kanyang sarili na siya 940 ay may sariling kasapatan (hindi nangangailangan ng anuman)"},{"SurahNumber":80,"VerseNumber":6,"Text":"Sa kanya, ikaw (o Muhammad) ay nag-uukol ng iyong panahon"},{"SurahNumber":80,"VerseNumber":7,"Text":"Ito ay hindi mo pananagutan kung siya ay hindi maging dalisay (sa pananalig at makinabang sa ispiritwal na biyaya; ikaw ay isa lamang Tagapagbalita at ang iyong tungkulin ay iparating ang Mensahe ni Allah)"},{"SurahNumber":80,"VerseNumber":8,"Text":"At sa kanya (Abdullah bin Umm-Maktum) na lumapit sa iyo na may pagsusumamo"},{"SurahNumber":80,"VerseNumber":9,"Text":"At may pangangamba (kay Allah sa kanyang puso)"},{"SurahNumber":80,"VerseNumber":10,"Text":"Ikaw sa kanya ay hindi nagbibigay pahalaga (o nag-aasikaso)"},{"SurahNumber":80,"VerseNumber":11,"Text":"Hindi, (huwag mong gawin ito o Muhammad), katotohanan, ito (ang mga talata ng Qur’an) ay mga pagpapaala-ala at tagubilin"},{"SurahNumber":80,"VerseNumber":12,"Text":"Kaya’t sinuman ang magnais, hayaan siyang mag-ukol ng panahon dito (sa pag-aala-ala)"},{"SurahNumber":80,"VerseNumber":13,"Text":"(Ito ay nasa) mga Talaan (na iniingatan sa karangalan, ang Al-Lauh Al-Mahfuz)"},{"SurahNumber":80,"VerseNumber":14,"Text":"Na mataas (sa karangalan), na nananatiling dalisay at banal"},{"SurahNumber":80,"VerseNumber":15,"Text":"Sa kamay ng mga tagasulat (mga Anghel)"},{"SurahNumber":80,"VerseNumber":16,"Text":"Na karangal-rangal at masunurin"},{"SurahNumber":80,"VerseNumber":17,"Text":"Kasumpa-sumpa ang tao! Ano ang nagtulak sa kanya upang itakwil si Allah"},{"SurahNumber":80,"VerseNumber":18,"Text":"Sa ano bang bagay siya ay nilikha Namin"},{"SurahNumber":80,"VerseNumber":19,"Text":"Siya ay nilikha Namin mula sa Nutfah (mga patak ng semilya ng lalaki at babae), at Aming binigyan siya ng ganap na sukat"},{"SurahNumber":80,"VerseNumber":20,"Text":"At Kanyang ginawa na maging magaan ang daan sa kanya"},{"SurahNumber":80,"VerseNumber":21,"Text":"At Kanyang kinitlan siya ng buhay, at inilagay siya sa kanyang libingan"},{"SurahNumber":80,"VerseNumber":22,"Text":"At kung ito ay Kanyang kalooban, siya ay Kanyang bubuhayin (sa Araw ng Muling Pagkabuhay)"},{"SurahNumber":80,"VerseNumber":23,"Text":"Hindi, datapuwa’t (ang tao) ay hindi tumupad sa ipinag-uutos Niya sa kanya"},{"SurahNumber":80,"VerseNumber":24,"Text":"Kaya’t hayaan ang tao ay magsaalang-alang ng kanyang pagkain (naAming ipinagkaloob)"},{"SurahNumber":80,"VerseNumber":25,"Text":"At kung paano Namin ibinuhos ang saganang tubig"},{"SurahNumber":80,"VerseNumber":26,"Text":"At hinati Namin ang kalupaan (at pinatag)"},{"SurahNumber":80,"VerseNumber":27,"Text":"At pinapangyari Namin na ang butil ay tumubo rito"},{"SurahNumber":80,"VerseNumber":28,"Text":"Ang ubas, at pagkaing halaman (sa mga bakahan)"},{"SurahNumber":80,"VerseNumber":29,"Text":"Ang oliba at punong palmera (datiles)"},{"SurahNumber":80,"VerseNumber":30,"Text":"At halamanan na makapal (at malago) sa maraming puno"},{"SurahNumber":80,"VerseNumber":31,"Text":"At mga bungangkahoy at Abba (herba, luntiang damo, atbp)"},{"SurahNumber":80,"VerseNumber":32,"Text":"(Bilang) ikabubuhay at pagkain sa inyo at sa inyong bakahan"},{"SurahNumber":80,"VerseNumber":33,"Text":"Hindi maglalaon, at kung sumapit na ang As-Sakhkhah (ang pangalawang pag-ihip ng Tambuli sa Araw ng Muling Pagkabuhay)"},{"SurahNumber":80,"VerseNumber":34,"Text":"Sa Araw na ang tao ay tatakas sa kanyang sariling kapatid"},{"SurahNumber":80,"VerseNumber":35,"Text":"At sa kanyang ina at sa kanyang ama"},{"SurahNumber":80,"VerseNumber":36,"Text":"At sa kanyang asawa at sa kanyang mga anak"},{"SurahNumber":80,"VerseNumber":37,"Text":"Sa Araw na ito, ang bawat tao ay mababahala lamang sa kanyang sarili at hindi makakapagbigay ng pansin sa iba"},{"SurahNumber":80,"VerseNumber":38,"Text":"Sa Araw na ito, ang ibang mga mukha ay magniningning na tulad ng bukang liwayway (bilang isang tunay na sumasampalataya sa Kaisahan ni Allah at sa Islam)"},{"SurahNumber":80,"VerseNumber":39,"Text":"Na humahalakhak at nagsasaya sa magandang balita (ng Paraiso)"},{"SurahNumber":80,"VerseNumber":40,"Text":"Sa Araw na ito, ang ibang mga mukha ay may bahid ng dumi"},{"SurahNumber":80,"VerseNumber":41,"Text":"Ang kadiliman ang lalambong sa kanila"},{"SurahNumber":80,"VerseNumber":42,"Text":"Sila nga ang Kafarah (mga nagtatakwil kay Allah at sa Kanyang Kaisahan at sa Kanyang Tagapagbalita na si Muhammad, atbp.), ang Fajarah (mga mapaggawa ng katampalasanan, buktot, buhong, atbp)"},{"SurahNumber":81,"VerseNumber":1,"Text":"Kung ang araw (na may lubos at malawak na liwanag) ay tumiklop"},{"SurahNumber":81,"VerseNumber":2,"Text":"At kung ang mga bituin ay mangalaglag, na said ang kanilang kislap"},{"SurahNumber":81,"VerseNumber":3,"Text":"At kung ang kabundukan ay maparam sa pagkaguho (sa isang kisap-mata lamang)"},{"SurahNumber":81,"VerseNumber":4,"Text":"At kung ang mga babaeng kamelyo ay nagpapabaya sa kanyang mga batang anak"},{"SurahNumber":81,"VerseNumber":5,"Text":"At kung ang mababangis na hayop ay titipunin nang sama-sama (sa pinaninirahanan ng mga tao)"},{"SurahNumber":81,"VerseNumber":6,"Text":"At kung ang karagatan ay maging isang Naglalagablab na Apoy o umapaw (sa matinding unos)"},{"SurahNumber":81,"VerseNumber":7,"Text":"At kung ang mga kaluluwa ay muling ibalik sa kani-kanilang katawan"},{"SurahNumber":81,"VerseNumber":8,"Text":"At kung ang sanggol na babae na inilibing ng buhay (na katulad nang ginawa ng mga paganong Arabo) ay tatanungin"},{"SurahNumber":81,"VerseNumber":9,"Text":"Sa anong kasalanan siya ay pinatay"},{"SurahNumber":81,"VerseNumber":10,"Text":"At kung ang Talaan ng mga gawa (mabuti man at masama) ng bawat tao ay ilaladlad"},{"SurahNumber":81,"VerseNumber":11,"Text":"At kung ang kalangitan (sa kaitaasan) ay itambad (sa pagkabiyak) at mawala sa kanyang kinalalagyan"},{"SurahNumber":81,"VerseNumber":12,"Text":"At kung ang Impiyerno ay pagningasin ng nag-aalimpuyong apoy"},{"SurahNumber":81,"VerseNumber":13,"Text":"At kung ang Halamanan (ng Paraiso) ay itambad ng malapit"},{"SurahNumber":81,"VerseNumber":14,"Text":"At ang bawat tao (kaluluwa) ay makakabatid ng bagay na kanyang ginawa (masama man o mabuti)"},{"SurahNumber":81,"VerseNumber":15,"Text":"Katotohanang Ako ay sumusumpa sa pamamagitan ng mga buntala na umuurong (alalaong baga, nawawala sa araw at lumilitaw sa gabi)"},{"SurahNumber":81,"VerseNumber":16,"Text":"At sa pamamagitan ng mga buntala na kumikilos nang mabilis at nagkukubli ng kanilang sarili (lumilitaw at naglalaho)"},{"SurahNumber":81,"VerseNumber":17,"Text":"At sa pamamagitan ng gabi kung ito ay lumilisan"},{"SurahNumber":81,"VerseNumber":18,"Text":"At sa pamamagitan ng bukang liwayway kung ito ay lumiliwanag"},{"SurahNumber":81,"VerseNumber":19,"Text":"Katotohanan! Ito ang Salita (ang Qur’an) na dinala ng karangal-rangal na Tagapagbalita (Gabriel, mula kay Allah patungo kay Propeta Muhammad)"},{"SurahNumber":81,"VerseNumber":20,"Text":"Na ginawaran ng kapangyarihan, at may mataas na antas (at karangalan) kay Allah, ang Panginoon ng Luklukan"},{"SurahNumber":81,"VerseNumber":21,"Text":"Na sinusunod (ng mga anghel), at mapagkakatiwalaan doon (sa kalangitan)"},{"SurahNumber":81,"VerseNumber":22,"Text":"o mga tao! Ang inyong Kasama (Muhammad) ay hindi isang baliw (at hindi inaalihan ng masamang bagay)"},{"SurahNumber":81,"VerseNumber":23,"Text":"At katotohanang kanyang (Muhammad) napagmalas siya (Gabriel) sa maliwanag na hangganan ng sangkalupaan at kalangitan (tungo sa Silangan)"},{"SurahNumber":81,"VerseNumber":24,"Text":"At siya (Muhammad) ay hindi nagkikimkin ng kaalaman ng mga Nakalingid na Bagay"},{"SurahNumber":81,"VerseNumber":25,"Text":"At ito (ang Qur’an) ay hindi salita ng isinumpang si Satanas"},{"SurahNumber":81,"VerseNumber":26,"Text":"Kung gayon, saan ka patutungo"},{"SurahNumber":81,"VerseNumber":27,"Text":"Katotohanan ! Ito (ang Qur’an) ay isang ganap na Kapahayagan sa lahat ng mga nilalang"},{"SurahNumber":81,"VerseNumber":28,"Text":"(Na may kapakinabangan) sa sinuman sa inyo na nagnanais na tumahak nang matuwid"},{"SurahNumber":81,"VerseNumber":29,"Text":"Datapuwa’t hindi ninyo ito magagawa malibang loobin ni Allah, ang Tagapagtangkilik at Tagapanustos ng lahat ng mga nilalang"}]}