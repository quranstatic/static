{"Id":451,"LanguageCodes":["ur","urd"],"Name":"urd-abulaalamaududi","Author":"Abul A Ala Maududi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":100,"VerseNumber":9,"Text":"تو کیا وہ اُس حقیقت کو نہیں جانتا جب قبروں میں جو کچھ (مدفون) ہے اُسے نکال لیا جائے گا"},{"SurahNumber":100,"VerseNumber":10,"Text":"اور سینوں میں جو کچھ (مخفی) ہے اُسے برآمد کر کے اس کی جانچ پڑتال کی جائے گی؟"},{"SurahNumber":100,"VerseNumber":11,"Text":"یقیناً اُن کا رب اُس روز اُن سے خوب باخبر ہوگا"},{"SurahNumber":101,"VerseNumber":1,"Text":"عظیم حادثہ"},{"SurahNumber":101,"VerseNumber":2,"Text":"کیا ہے وہ عظیم حادثہ؟"},{"SurahNumber":101,"VerseNumber":3,"Text":"تم کیا جانو کہ وہ عظیم حادثہ کیا ہے؟"},{"SurahNumber":101,"VerseNumber":4,"Text":"وہ دن جب لوگ بکھرے ہوئے پروانوں کی طرح"},{"SurahNumber":101,"VerseNumber":5,"Text":"اور پہاڑ رنگ برنگ کے دھنکے ہوئے اون کی طرح ہوں گے"},{"SurahNumber":101,"VerseNumber":6,"Text":"پھر جس کے پلڑے بھاری ہوں گے"},{"SurahNumber":101,"VerseNumber":7,"Text":"وہ دل پسند عیش میں ہوگا"},{"SurahNumber":101,"VerseNumber":8,"Text":"اور جس کے پلڑے ہلکے ہوں گے"},{"SurahNumber":101,"VerseNumber":9,"Text":"اس کی جائے قرار گہری کھائی ہوگی"},{"SurahNumber":101,"VerseNumber":10,"Text":"اور تمہیں کیا خبر کہ وہ کیا چیز ہے؟"},{"SurahNumber":101,"VerseNumber":11,"Text":"بھڑکتی ہوئی آگ"},{"SurahNumber":102,"VerseNumber":1,"Text":"تم لوگوں کو زیادہ سے زیادہ اور ایک دوسرے سے بڑھ کر دنیا حاصل کرنے کی دھن نے غفلت میں ڈال رکھا ہے"},{"SurahNumber":102,"VerseNumber":2,"Text":"یہاں تک کہ (اسی فکر میں) تم لب گور تک پہنچ جاتے ہو"},{"SurahNumber":102,"VerseNumber":3,"Text":"ہرگز نہیں، عنقریب تم کو معلوم ہو جائے گا"},{"SurahNumber":102,"VerseNumber":4,"Text":"پھر (سن لو کہ) ہرگز نہیں، عنقریب تم کو معلوم ہو جائے گا"},{"SurahNumber":102,"VerseNumber":5,"Text":"ہرگز نہیں، اگر تم یقینی علم کی حیثیت سے (اِس روش کے انجام کو) جانتے ہوتے (تو تمہارا یہ طرز عمل نہ ہوتا)"},{"SurahNumber":102,"VerseNumber":6,"Text":"تم دوزخ دیکھ کر رہو گے"},{"SurahNumber":102,"VerseNumber":7,"Text":"پھر (سن لو کہ) تم بالکل یقین کے ساتھ اُسے دیکھ لو گے"},{"SurahNumber":102,"VerseNumber":8,"Text":"پھر ضرور اُس روز تم سے اِن نعمتوں کے بارے میں جواب طلبی کی جائے گی"},{"SurahNumber":103,"VerseNumber":1,"Text":"زمانے کی قسم"},{"SurahNumber":103,"VerseNumber":2,"Text":"انسان درحقیقت بڑے خسارے میں ہے"},{"SurahNumber":103,"VerseNumber":3,"Text":"سوائے اُن لوگوں کے جو ایمان لائے، اور نیک اعمال کرتے رہے، اور ایک دوسرے کو حق کی نصیحت اور صبر کی تلقین کرتے رہے"},{"SurahNumber":104,"VerseNumber":1,"Text":"تباہی ہے ہر اُس شخص کے لیے جو (منہ در منہ) لوگوں پر طعن اور (پیٹھ پیچھے) برائیاں کرنے کا خوگر ہے"},{"SurahNumber":104,"VerseNumber":2,"Text":"جس نے مال جمع کیا اور اُسے گن گن کر رکھا"},{"SurahNumber":104,"VerseNumber":3,"Text":"وہ سمجھتا ہے کہ اُس کا مال ہمیشہ اُس کے پاس رہے گا"},{"SurahNumber":104,"VerseNumber":4,"Text":"ہرگز نہیں، وہ شخص تو چکنا چور کر دینے والی جگہ میں پھینک دیا جائے گا"},{"SurahNumber":104,"VerseNumber":5,"Text":"اور تم کیا جانو کہ کیا ہے وہ چکنا چور کر دینے والی جگہ؟"},{"SurahNumber":104,"VerseNumber":6,"Text":"اللہ کی آگ، خوب بھڑکائی ہوئی"},{"SurahNumber":104,"VerseNumber":7,"Text":"جو دلوں تک پہنچے گی"},{"SurahNumber":104,"VerseNumber":8,"Text":"وہ اُن پر ڈھانک کر بند کر دی جائے گی"},{"SurahNumber":104,"VerseNumber":9,"Text":"(اِس حالت میں کہ وہ) اونچے اونچے ستونوں میں (گھرے ہوئے ہوں گے)"},{"SurahNumber":105,"VerseNumber":1,"Text":"تم نے دیکھا نہیں کہ تمہارے رب نے ہاتھی والوں کے ساتھ کیا کیا؟"},{"SurahNumber":105,"VerseNumber":2,"Text":"کیا اُس نے اُن کی تدبیر کو اکارت نہیں کر دیا؟"},{"SurahNumber":105,"VerseNumber":3,"Text":"اور اُن پر پرندوں کے جھنڈ کے جھنڈ بھیج دیے"},{"SurahNumber":105,"VerseNumber":4,"Text":"جو اُن پر پکی ہوئی مٹی کے پتھر پھینک رہے تھے"},{"SurahNumber":105,"VerseNumber":5,"Text":"پھر اُن کا یہ حال کر دیا جیسے جانوروں کا کھایا ہوا بھوسا"},{"SurahNumber":106,"VerseNumber":1,"Text":"چونکہ قریش مانوس ہوئے"},{"SurahNumber":106,"VerseNumber":2,"Text":"(یعنی) جاڑے اور گرمی کے سفروں سے مانوس"},{"SurahNumber":106,"VerseNumber":3,"Text":"لہٰذا اُن کو چاہیے کہ اِس گھر کے رب کی عبادت کریں"},{"SurahNumber":106,"VerseNumber":4,"Text":"جس نے اُنہیں بھوک سے بچا کر کھانے کو دیا اور خوف سے بچا کر امن عطا کیا"},{"SurahNumber":107,"VerseNumber":1,"Text":"تم نے دیکھا اُس شخص کو جو آخرت کی جزا و سزا کو جھٹلاتا ہے؟"},{"SurahNumber":107,"VerseNumber":2,"Text":"وہی تو ہے جو یتیم کو دھکے دیتا ہے"},{"SurahNumber":107,"VerseNumber":3,"Text":"اور مسکین کو کھانا دینے پر نہیں اکساتا"},{"SurahNumber":107,"VerseNumber":4,"Text":"پھر تباہی ہے اُن نماز پڑھنے والوں کے لیے"},{"SurahNumber":107,"VerseNumber":5,"Text":"جو اپنی نماز سے غفلت برتتے ہیں"},{"SurahNumber":107,"VerseNumber":6,"Text":"جو ریا کاری کرتے ہیں"},{"SurahNumber":107,"VerseNumber":7,"Text":"اور معمولی ضرورت کی چیزیں (لوگوں کو) دینے سے گریز کرتے ہیں"},{"SurahNumber":108,"VerseNumber":1,"Text":"(اے نبیؐ) ہم نے تمہیں کوثر عطا کر دیا"},{"SurahNumber":108,"VerseNumber":2,"Text":"پس تم اپنے رب ہی کے لیے نماز پڑھو اور قربانی کرو"},{"SurahNumber":108,"VerseNumber":3,"Text":"تمہارا دشمن ہی جڑ کٹا ہے"},{"SurahNumber":109,"VerseNumber":1,"Text":"کہہ دو کہ اے کافرو"},{"SurahNumber":109,"VerseNumber":2,"Text":"میں اُن کی عبادت نہیں کرتا جن کی عبادت تم کرتے ہو"},{"SurahNumber":109,"VerseNumber":3,"Text":"اور نہ تم اُس کی عبادت کرنے والے ہو جس کی عبادت میں کرتا ہوں"},{"SurahNumber":109,"VerseNumber":4,"Text":"اور نہ میں اُن کی عبادت کرنے والا ہوں جن کی عبادت تم نے کی ہے"},{"SurahNumber":109,"VerseNumber":5,"Text":"اور نہ تم اُس کی عبادت کرنے والے ہو جس کی عبادت میں کرتا ہوں"},{"SurahNumber":109,"VerseNumber":6,"Text":"تمہارے لیے تمہارا دین ہے اور میرے لیے میرا دین"},{"SurahNumber":110,"VerseNumber":1,"Text":"جب اللہ کی مدد آ جائے اور فتح نصیب ہو جائے"},{"SurahNumber":110,"VerseNumber":2,"Text":"اور (اے نبیؐ) تم دیکھ لو کہ لوگ فوج در فوج اللہ کے دین میں داخل ہو رہے ہیں"},{"SurahNumber":110,"VerseNumber":3,"Text":"تو اپنے رب کی حمد کے ساتھ اُس کی تسبیح کرو، اور اُس سے مغفرت کی دعا مانگو، بے شک وہ بڑا توبہ قبول کرنے والا ہے"},{"SurahNumber":111,"VerseNumber":1,"Text":"ٹوٹ گئے ابولہب کے ہاتھ اور نامراد ہو گیا وہ"},{"SurahNumber":111,"VerseNumber":2,"Text":"اُس کا مال اور جو کچھ اس نے کمایا وہ اُس کے کسی کام نہ آیا"},{"SurahNumber":111,"VerseNumber":3,"Text":"ضرور وہ شعلہ زن آگ میں ڈالا جائے گا"},{"SurahNumber":111,"VerseNumber":4,"Text":"اور (اُس کے ساتھ) اُس کی جورو بھی، لگائی بجھائی کرنے والی"},{"SurahNumber":111,"VerseNumber":5,"Text":"اُس کی گردن میں مونجھ کی رسی ہوگی"},{"SurahNumber":112,"VerseNumber":1,"Text":"کہو، وہ اللہ ہے، یکتا"},{"SurahNumber":112,"VerseNumber":2,"Text":"اللہ سب سے بے نیاز ہے اور سب اس کے محتاج ہیں"},{"SurahNumber":112,"VerseNumber":3,"Text":"نہ اس کی کوئی اولاد ہے اور نہ وہ کسی کی اولاد"},{"SurahNumber":112,"VerseNumber":4,"Text":"اور کوئی اس کا ہمسر نہیں ہے"},{"SurahNumber":113,"VerseNumber":1,"Text":"کہو، میں پناہ مانگتا ہوں صبح کے رب کی"},{"SurahNumber":113,"VerseNumber":2,"Text":"ہر اُس چیز کے شر سے جو اُس نے پیدا کی ہے"},{"SurahNumber":113,"VerseNumber":3,"Text":"اور رات کی تاریکی کے شر سے جب کہ وہ چھا جائے"},{"SurahNumber":113,"VerseNumber":4,"Text":"اور گرہوں میں پھونکنے والوں (یا والیوں) کے شر سے"},{"SurahNumber":113,"VerseNumber":5,"Text":"اور حاسد کے شر سے جب کہ وہ حسد کرے"},{"SurahNumber":114,"VerseNumber":1,"Text":"کہو، میں پناہ مانگتا ہوں انسانوں کے رب"},{"SurahNumber":114,"VerseNumber":2,"Text":"انسانوں کے بادشاہ"},{"SurahNumber":114,"VerseNumber":3,"Text":"انسانوں کے حقیقی معبود کی"},{"SurahNumber":114,"VerseNumber":4,"Text":"اُس وسوسہ ڈالنے والے کے شر سے جو بار بار پلٹ کر آتا ہے"},{"SurahNumber":114,"VerseNumber":5,"Text":"جو لوگوں کے دلوں میں وسوسے ڈالتا ہے"},{"SurahNumber":114,"VerseNumber":6,"Text":"خواہ وہ جنوں میں سے ہو یا انسانوں میں سے"}]}