{"Id":453,"LanguageCodes":["ur","urd"],"Name":"urd-fatehmuhammadja","Author":"Fateh Muhammad Jalandhry","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":84,"VerseNumber":1,"Text":"جب آسمان پھٹ جائے گا"},{"SurahNumber":84,"VerseNumber":2,"Text":"اور اپنے پروردگار کا فرمان بجا لائے گا اور اسے واجب بھی یہ ہی ہے"},{"SurahNumber":84,"VerseNumber":3,"Text":"اور جب زمین ہموار کر دی جائے گی"},{"SurahNumber":84,"VerseNumber":4,"Text":"جو کچھ اس میں ہے اسے نکال کر باہر ڈال دے گی اور (بالکل) خالی ہو جائے گی"},{"SurahNumber":84,"VerseNumber":5,"Text":"اور اپنے پروردگار کے ارشاد کی تعمیل کرے گی اور اس کو لازم بھی یہی ہے (تو قیامت قائم ہو جائے گی)"},{"SurahNumber":84,"VerseNumber":6,"Text":"اے انسان! تو اپنے پروردگار کی طرف (پہنچنے میں) خوب کوشِش کرتا ہے سو اس سے جا ملے گا"},{"SurahNumber":84,"VerseNumber":7,"Text":"تو جس کا نامہٴ (اعمال) اس کے داہنے ہاتھ میں دیا جائے گا"},{"SurahNumber":84,"VerseNumber":8,"Text":"اس سے حساب آسان لیا جائے گا"},{"SurahNumber":84,"VerseNumber":9,"Text":"اور وہ اپنے گھر والوں میں خوش خوش آئے گا"},{"SurahNumber":84,"VerseNumber":10,"Text":"اور جس کا نامہٴ (اعمال) اس کی پیٹھ کے پیچھے سے دیا جائے گا"},{"SurahNumber":84,"VerseNumber":11,"Text":"وہ موت کو پکارے گا"},{"SurahNumber":84,"VerseNumber":12,"Text":"اور وہ دوزخ میں داخل ہو گا"},{"SurahNumber":84,"VerseNumber":13,"Text":"یہ اپنے اہل (و عیال) میں مست رہتا تھا"},{"SurahNumber":84,"VerseNumber":14,"Text":"اور خیال کرتا تھا کہ (خدا کی طرف) پھر کر نہ جائے گا"},{"SurahNumber":84,"VerseNumber":15,"Text":"ہاں ہاں۔ اس کا پروردگار اس کو دیکھ رہا تھا"},{"SurahNumber":84,"VerseNumber":16,"Text":"ہمیں شام کی سرخی کی قسم"},{"SurahNumber":84,"VerseNumber":17,"Text":"اور رات کی اور جن چیزوں کو وہ اکٹھا کر لیتی ہے ان کی"},{"SurahNumber":84,"VerseNumber":18,"Text":"اور چاند کی جب کامل ہو جائے"},{"SurahNumber":84,"VerseNumber":19,"Text":"کہ تم درجہ بدرجہ (رتبہٴ اعلیٰ پر) چڑھو گے"},{"SurahNumber":84,"VerseNumber":20,"Text":"تو ان لوگوں کو کیا ہوا ہے کہ ایمان نہیں لاتے"},{"SurahNumber":84,"VerseNumber":21,"Text":"اور جب ان کے سامنے قرآن پڑھا جاتا ہے تو سجدہ نہیں کرتے"},{"SurahNumber":84,"VerseNumber":22,"Text":"بلکہ کافر جھٹلاتے ہیں"},{"SurahNumber":84,"VerseNumber":23,"Text":"اور خدا ان باتوں کو جو یہ اپنے دلوں میں چھپاتے ہیں خوب جانتا ہے"},{"SurahNumber":84,"VerseNumber":24,"Text":"تو ان کو دکھ دینے والے عذاب کی خبر سنا دو"},{"SurahNumber":84,"VerseNumber":25,"Text":"ہاں جو لوگ ایمان لائے اور نیک عمل کرتے رہے ان کے لیے بےانتہا اجر ہے"},{"SurahNumber":85,"VerseNumber":1,"Text":"آسمان کی قسم جس میں برج ہیں"},{"SurahNumber":85,"VerseNumber":2,"Text":"اور اس دن کی جس کا وعدہ ہے"},{"SurahNumber":85,"VerseNumber":3,"Text":"اور حاضر ہونے والے کی اور جو اس کے پاس حاضر کیا جائے اسکی"},{"SurahNumber":85,"VerseNumber":4,"Text":"کہ خندقوں (کے کھودنے) والے ہلاک کر دیئے گئے"},{"SurahNumber":85,"VerseNumber":5,"Text":"(یعنی) آگ (کی خندقیں) جس میں ایندھن (جھونک رکھا) تھا"},{"SurahNumber":85,"VerseNumber":6,"Text":"جب کہ وہ ان (کے کناروں) پر بیٹھے ہوئے تھے"},{"SurahNumber":85,"VerseNumber":7,"Text":"اور جو (سختیاں) اہل ایمان پر کر رہے تھے ان کو سامنے دیکھ رہے تھے"},{"SurahNumber":85,"VerseNumber":8,"Text":"ان کو مومنوں کی یہی بات بری لگتی تھی کہ وہ خدا پر ایمان لائے ہوئے تھے جو غالب (اور) قابل ستائش ہے"},{"SurahNumber":85,"VerseNumber":9,"Text":"وہی جس کی آسمانوں اور زمین میں بادشاہت ہے۔ اور خدا ہر چیز سے واقف ہے"},{"SurahNumber":85,"VerseNumber":10,"Text":"جن لوگوں نے مومن مردوں اور مومن عورتوں کو تکلیفیں دیں اور توبہ نہ کی ان کو دوزخ کا (اور) عذاب بھی ہوگا اور جلنے کا عذاب بھی ہوگا"},{"SurahNumber":85,"VerseNumber":11,"Text":"(اور) جو لوگ ایمان لائے اور نیک کام کرتے رہے ان کے لیے باغات ہیں جن کے نیچے نہریں بہہ رہی ہیں۔ یہ ہی بڑی کامیابی ہے"},{"SurahNumber":85,"VerseNumber":12,"Text":"بےشک تمہارے پروردگار کی پکڑ بڑی سخت ہے"},{"SurahNumber":85,"VerseNumber":13,"Text":"وہی پہلی دفعہ پیدا کرتا ہے اور وہی دوبارہ (زندہ) کرے گا"},{"SurahNumber":85,"VerseNumber":14,"Text":"اور وہ بخشنے والا اور محبت کرنے والا ہے"},{"SurahNumber":85,"VerseNumber":15,"Text":"عرش کا مالک بڑی شان والا"},{"SurahNumber":85,"VerseNumber":16,"Text":"جو چاہتا ہے کر دیتا ہے"},{"SurahNumber":85,"VerseNumber":17,"Text":"بھلا تم کو لشکروں کا حال معلوم ہوا ہے"},{"SurahNumber":85,"VerseNumber":18,"Text":"(یعنی) فرعون اور ثمود کا"},{"SurahNumber":85,"VerseNumber":19,"Text":"لیکن کافر (جان بوجھ کر) تکذیب میں (گرفتار) ہیں"},{"SurahNumber":85,"VerseNumber":20,"Text":"اور خدا (بھی) ان کو گردا گرد سے گھیرے ہوئے ہے"},{"SurahNumber":85,"VerseNumber":21,"Text":"(یہ کتاب ہزل و بطلان نہیں) بلکہ یہ قرآن عظیم الشان ہے"},{"SurahNumber":85,"VerseNumber":22,"Text":"لوح محفوظ میں (لکھا ہوا)"},{"SurahNumber":86,"VerseNumber":1,"Text":"آسمان اور رات کے وقت آنے والے کی قسم"},{"SurahNumber":86,"VerseNumber":2,"Text":"اور تم کو کیا معلوم کہ رات کے وقت آنے والا کیا ہے"},{"SurahNumber":86,"VerseNumber":3,"Text":"وہ تارا ہے چمکنے والا"},{"SurahNumber":86,"VerseNumber":4,"Text":"کہ کوئی متنفس نہیں جس پر نگہبان مقرر نہیں"},{"SurahNumber":86,"VerseNumber":5,"Text":"تو انسان کو دیکھنا چاہئے کہ وہ کاہے سے پیدا ہوا ہے"},{"SurahNumber":86,"VerseNumber":6,"Text":"وہ اچھلتے ہوئے پانی سے پیدا ہوا ہے"},{"SurahNumber":86,"VerseNumber":7,"Text":"جو پیٹھ اور سینے کے بیچ میں سے نکلتا ہے"},{"SurahNumber":86,"VerseNumber":8,"Text":"بےشک خدا اس کے اعادے (یعنی پھر پیدا کرنے) پر قادر ہے"},{"SurahNumber":86,"VerseNumber":9,"Text":"جس دن دلوں کے بھید جانچے جائیں گے"},{"SurahNumber":86,"VerseNumber":10,"Text":"تو انسان کی کچھ پیش نہ چل سکے گی اور نہ کوئی اس کا مددگار ہو گا"},{"SurahNumber":86,"VerseNumber":11,"Text":"آسمان کی قسم جو مینہ برساتا ہے"},{"SurahNumber":86,"VerseNumber":12,"Text":"اور زمین کی قسم جو پھٹ جاتی ہے"},{"SurahNumber":86,"VerseNumber":13,"Text":"کہ یہ کلام (حق کو باطل سے) جدا کرنے والا ہے"},{"SurahNumber":86,"VerseNumber":14,"Text":"اور بیہودہ بات نہیں ہے"},{"SurahNumber":86,"VerseNumber":15,"Text":"یہ لوگ تو اپنی تدبیروں میں لگ رہے ہیں"},{"SurahNumber":86,"VerseNumber":16,"Text":"اور ہم اپنی تدبیر کر رہے ہیں"},{"SurahNumber":86,"VerseNumber":17,"Text":"تو تم کافروں کو مہلت دو بس چند روز ہی مہلت دو"}]}