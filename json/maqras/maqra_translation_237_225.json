{"Id":225,"LanguageCodes":["rw","kin"],"Name":"kin-rwandamuslimsas","Author":"Rwanda Muslims Association Team","Language":"Kinyarwanda","Description":"Kinyarwanda","Direction":"ltr","Source":"https://quranenc.com/en/browse/kinyarwanda_assoc","Translations":[{"SurahNumber":87,"VerseNumber":1,"Text":"Singiza izina rya Nyagasani wawe, Uwikirenga"},{"SurahNumber":87,"VerseNumber":2,"Text":"We waremye akanatunganya (buri kintu)"},{"SurahNumber":87,"VerseNumber":3,"Text":"Akanakigenera (gahunda yacyo yose), hanyuma akayikiyoboramo"},{"SurahNumber":87,"VerseNumber":4,"Text":"Ni na We umeza ubwatsi mu nzuri"},{"SurahNumber":87,"VerseNumber":5,"Text":"Hanyuma akabwumisha bugahindura ibara"},{"SurahNumber":87,"VerseNumber":6,"Text":"Rwose (yewe Muhamadi) tuzakwigisha (gusoma Qur’an), bityo ntuzayibagirwa"},{"SurahNumber":87,"VerseNumber":7,"Text":"Keretse ibyo Allah azashaka (ko wibagirwa). Mu by’ukuri azi ibigaragara n’ibitagaragara"},{"SurahNumber":87,"VerseNumber":8,"Text":"Tuzanakorohereza inzira yo gukora ibyiza"},{"SurahNumber":87,"VerseNumber":9,"Text":"Bityo, ibutsa (abantu) igihe urwibutso rwabagirira akamaro"},{"SurahNumber":87,"VerseNumber":10,"Text":"Mu by’ukuri hazibuka wa wundi utinya (Allah)"},{"SurahNumber":87,"VerseNumber":11,"Text":"Ariko inkozi y’ibibi izarugendera kure (urwibutso)"},{"SurahNumber":87,"VerseNumber":12,"Text":"(Uwo) ni we uzajya mu muriro uhambaye (akawuhiramo)"},{"SurahNumber":87,"VerseNumber":13,"Text":"Aho atazapfa (ngo aruhuke) cyangwa ngo agiriremo ubuzima (bwiza)"},{"SurahNumber":87,"VerseNumber":14,"Text":"Mu by’ukuri wa wundi wiyejeje (akirinda ibyaha) yamaze kubona intsinzi"},{"SurahNumber":87,"VerseNumber":15,"Text":"Akanasingiza izina rya Nyagasani we ndetse akanakora iswala"},{"SurahNumber":87,"VerseNumber":16,"Text":"Ariko mwe mwikundira ubuzima bwo kuri iyi si"},{"SurahNumber":87,"VerseNumber":17,"Text":"Nyamara ubwo ku mperuka ari bwo bwiza kurushaho ndetse buzanahoraho"},{"SurahNumber":87,"VerseNumber":18,"Text":"Mu by’ukuri ibi (mubwirwa) biri mu byanditswe byo hambere"},{"SurahNumber":87,"VerseNumber":19,"Text":"Inyandiko (zahishuriwe) Ibrahim na Musa"},{"SurahNumber":88,"VerseNumber":1,"Text":"Ese inkuru y’ikizatwikira (abantu ku munsi w’imperuka) yakugezeho"},{"SurahNumber":88,"VerseNumber":2,"Text":"Kuri uwo munsi, uburanga bwa bamwe buzaba busuzuguritse"},{"SurahNumber":88,"VerseNumber":3,"Text":"(Igihe bari ku isi) babaga bakora bashishikaye (basenga ibindi bitari Allah), (ariko ku mperuka) bazaba bananiwe (kandi bafite ikimwaro)"},{"SurahNumber":88,"VerseNumber":4,"Text":"Bazajya mu muriro utwika (bawuhiremo)"},{"SurahNumber":88,"VerseNumber":5,"Text":"Kandi bazanyweshwa ku isoko (y’amazi) yatuye"},{"SurahNumber":88,"VerseNumber":6,"Text":"Nta byo kurya bazaba bafite uretse ibyatsi birura kandi bifite amahwa"},{"SurahNumber":88,"VerseNumber":7,"Text":"(Ibyo byo kurya) ntibizigera bibabyibushya cyangwa ngo bibamare inzara"},{"SurahNumber":88,"VerseNumber":8,"Text":"Kuri uwo munsi kandi (ubundi) buranga buzaba bukeye"},{"SurahNumber":88,"VerseNumber":9,"Text":"Bwishimiye ibikorwa byabwo"},{"SurahNumber":88,"VerseNumber":10,"Text":"(Ba nyirabwo bazaba bari) mu Ijuru ry’ikirenga"},{"SurahNumber":88,"VerseNumber":11,"Text":"Aho batazumva amanjwe"},{"SurahNumber":88,"VerseNumber":12,"Text":"Hazaba harimo isoko itemba"},{"SurahNumber":88,"VerseNumber":13,"Text":"Hazaba harimo ibitanda byigiye hejuru"},{"SurahNumber":88,"VerseNumber":14,"Text":"N’ibikombe biteguwe (neza)"},{"SurahNumber":88,"VerseNumber":15,"Text":"N’imisego itondetse ku mirongo (neza)"},{"SurahNumber":88,"VerseNumber":16,"Text":"N’amatapi arambuye (biryoheye ijisho)"},{"SurahNumber":88,"VerseNumber":17,"Text":"Ese ntibitegereza uko ingamiya zaremwe"},{"SurahNumber":88,"VerseNumber":18,"Text":"N’uburyo ikirere cyahanitswe"},{"SurahNumber":88,"VerseNumber":19,"Text":"N’uburyo imisozi yashimangiwe (mu butaka)"},{"SurahNumber":88,"VerseNumber":20,"Text":"N’uburyo isi yarambuwe"},{"SurahNumber":88,"VerseNumber":21,"Text":"Bityo, (yewe Muhamadi) bibutse kuko mu by’ukuri wowe uri uwibutsa"},{"SurahNumber":88,"VerseNumber":22,"Text":"Ntukabashyireho igitugu"},{"SurahNumber":88,"VerseNumber":23,"Text":"Ariko utera umugongo (urwibutso) akanahakana"},{"SurahNumber":88,"VerseNumber":24,"Text":"Allah azamuhanisha ibihano bihambaye"},{"SurahNumber":88,"VerseNumber":25,"Text":"Mu by’ukuri iwacu ni ho garukiro ryabo"},{"SurahNumber":88,"VerseNumber":26,"Text":"Hanyuma mu by’ukuri ni twe tuzabakorera ibarura"},{"SurahNumber":89,"VerseNumber":1,"Text":"Ndahiye umuseke"},{"SurahNumber":89,"VerseNumber":2,"Text":"N’amajoro cumi (ya mbere y’ukwezi gutagatifu kwa Dhul-Hijja)"},{"SurahNumber":89,"VerseNumber":3,"Text":"N’ikitari igiharwe ndetse n’igiharwe (mu biremwa byose bya Allah)"},{"SurahNumber":89,"VerseNumber":4,"Text":"N’ijoro iyo rihita"},{"SurahNumber":89,"VerseNumber":5,"Text":"Ese muri izo (ndahiro) ntiharimo ibimenyetso bifatika ku muntu ufite ubwenge (bituma areka ibyaha n’ubuhakanyi)"},{"SurahNumber":89,"VerseNumber":6,"Text":"Ese (yewe Muhamadi) ntiwamenye uko Nyagasani wawe yagenje aba Adi"},{"SurahNumber":89,"VerseNumber":7,"Text":"(Abantu b’) Irama (bari barebare cyane), bafite n’inyubako ndende (zifite inkingi ndende)"},{"SurahNumber":89,"VerseNumber":8,"Text":"Bo (abo ba Irama) ntihigeze haremwa abandi bameze nka bo mu yindi mijyi"},{"SurahNumber":89,"VerseNumber":9,"Text":"N’aba Thamudu bacongaga urutare mu bibaya (bakarukoramo inyubako)"},{"SurahNumber":89,"VerseNumber":10,"Text":"Na Farawo wari ufite imambo (yazirikagaho abantu abakorera iyicarubozo)"},{"SurahNumber":89,"VerseNumber":11,"Text":"Ba bandi bakoze ubugizi bwa nabi mu mijyi"},{"SurahNumber":89,"VerseNumber":12,"Text":"Maze bayikwizamo ubwangizi bukabije"},{"SurahNumber":89,"VerseNumber":13,"Text":"Nuko Nyagasani wawe abasukaho ibihano bibabaza"},{"SurahNumber":89,"VerseNumber":14,"Text":"Mu by’ukuri Nyagasani wawe yiteguye guhana (inkozi z’ibibi)"},{"SurahNumber":89,"VerseNumber":15,"Text":"Iyo Nyagasani agerageje umuntu, akamwubahisha akanamuhundagazaho ingabire, aravuga ati “Nyagasani wanjye yanyubahishije.”"},{"SurahNumber":89,"VerseNumber":16,"Text":"Nyamara yamugerageza akamugabanyiriza amafunguro, akavuga ati “Nyagasani wanjye yaransuzuguje!”"},{"SurahNumber":89,"VerseNumber":17,"Text":"Oya! Ahubwo ntimugirira neza imfubyi"},{"SurahNumber":89,"VerseNumber":18,"Text":"Ndetse nta n’ubwo mubwirizanya kugaburira abakene"},{"SurahNumber":89,"VerseNumber":19,"Text":"Kandi murya imirage (y’abandi) mukayimara"},{"SurahNumber":89,"VerseNumber":20,"Text":"Ndetse mugakunda imitungo bikabije"},{"SurahNumber":89,"VerseNumber":21,"Text":"Oya! Umunsi isi izasandazwa (igacikamo ibice)"},{"SurahNumber":89,"VerseNumber":22,"Text":"Nuko Nyagasani wawe akaza (guca imanza) ndetse n’abamalayika bari ku mirongo ikurikiranye"},{"SurahNumber":89,"VerseNumber":23,"Text":"Kandi uwo munsi umuriro wa Jahanamu uzazanwa. Kuri uwo munsi, umuntu azibuka, ariko se uko kwibuka kuzamumarira iki"},{"SurahNumber":89,"VerseNumber":24,"Text":"Azicuza avuga ati “Iyaba nari narateganyirije ubuzima bwanjye (nkora ibikorwa byiza)"},{"SurahNumber":89,"VerseNumber":25,"Text":"Kuri uwo munsi ibihano (Allah) azahanisha nta wundi ushobora kubihanisha"},{"SurahNumber":89,"VerseNumber":26,"Text":"Kandi azanaboha (abahakanyi) ukuboha kutashoborwa n’undi uwo ari we wese"},{"SurahNumber":89,"VerseNumber":27,"Text":"(Umwemeramana azabwirwa ati) “Yewe roho ituje!”"},{"SurahNumber":89,"VerseNumber":28,"Text":"“Garuka kwa Nyagasani wawe umwishimiye na We akwishimiye!”"},{"SurahNumber":89,"VerseNumber":29,"Text":"“Maze winjire mu bagaragu banjye (b’intungane)”"},{"SurahNumber":89,"VerseNumber":30,"Text":"“Uninjire mu Ijuru ryanjye!”"}]}