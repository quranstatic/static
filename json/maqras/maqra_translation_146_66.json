{"Id":66,"LanguageCodes":["bs","bos"],"Name":"bos-muhamedmehanovi","Author":"Muhamed Mehanovic","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_mihanovich/v1.1.0-csv.1 , https://quranenc.com/en/browse/bosnian_mihanovich , https://quranenc.com ,","Translations":[{"SurahNumber":25,"VerseNumber":53,"Text":"On je Taj Koji je dva mora ostavio jedno pored drugog - jedno je pitko i slatko, drugo slano i gorko, a između njih je pregradu i neprobojnu branu postavio"},{"SurahNumber":25,"VerseNumber":54,"Text":"On od vode stvara ljude i čini da su rod po krvi i tazbini. Gospodar tvoj je svemoćan"},{"SurahNumber":25,"VerseNumber":55,"Text":"Umjesto Allaha oni obožavaju one koji nisu u stanju neku im korist pribaviti niti od njih kakvu štetu otkloniti. Nevjernik je šejtanov pomagač protiv njegovog Gospodara"},{"SurahNumber":25,"VerseNumber":56,"Text":"A tebe smo poslali samo kao radosnih vijesti navjestitelja i upozoritelja"},{"SurahNumber":25,"VerseNumber":57,"Text":"Reci: \"Za ovo od vas ne tražim druge nagrade osim da onaj koji hoće pođe Putem koji vodi njegovu Gospodaru"},{"SurahNumber":25,"VerseNumber":58,"Text":"Ti se pouzdaj u Živog, koji ne može umrijeti, i veličaj Ga, i hvali! A dovoljno je to što grijehe robova Svojih potpuno zna"},{"SurahNumber":25,"VerseNumber":59,"Text":"Onaj Koji je za šest Dana nebesa i Zemlju i ono što je među njima stvorio, a onda se nad Aršom uzvisio. On je Svemilosni, i upitaj o Njemu onoga koji dobro zna"},{"SurahNumber":25,"VerseNumber":60,"Text":"A kad im se rekne: \"Učinite sedždu Svemilosnom!\", oni pitaju: \"A ko je Svemilosni? Zar da činimo sedždu samo zato što nam ti naređuješ I to im još više odbojnost poveća"},{"SurahNumber":25,"VerseNumber":61,"Text":"Neka je Uzvišen Onaj Koji je na nebu velike zvijezde stvorio i na njemu dao Svjetiljku i Mjesec koji sja"},{"SurahNumber":25,"VerseNumber":62,"Text":"On je Taj Koji je učinio da se noć i dan smjenjuju, što je prilika za onoga koji hoće da se prisjeti i pouku primi ili želi biti zahvalan"},{"SurahNumber":25,"VerseNumber":63,"Text":"A robovi Svemilosnog su oni koji po Zemlji smireno hodaju, a kada im se neznalice obrate, odgovaraju: \"Mir vama"},{"SurahNumber":25,"VerseNumber":64,"Text":"i oni koji provode noći pred Gospodarom svojim na sedždu padajući i stojeći"},{"SurahNumber":25,"VerseNumber":65,"Text":"i oni koji govore: \"Gospodaru naš, skloni od nas patnju u Džehennemu jer je patnja u njemu, doista, neprestana"},{"SurahNumber":25,"VerseNumber":66,"Text":"On je ružno prebivalište i boravište"},{"SurahNumber":25,"VerseNumber":67,"Text":"i oni koji, kad udjeljuju, ne rasipaju i ne škrtare, već se u tome drže sredine"},{"SurahNumber":25,"VerseNumber":68,"Text":"i oni koji mimo Allaha drugog boga ne mole, i koji, one koje je Allah zabranio, ne ubijaju, osim kad se na to ima pravo, i koji ne bludniče; a ko to radi, iskusit će kaznu"},{"SurahNumber":25,"VerseNumber":69,"Text":"Patnja će mu na ahiretu udvostručena biti i vječno će u njoj ponižen ostati"},{"SurahNumber":25,"VerseNumber":70,"Text":"osim onih koji se pokaju i uzvjeruju i dobra djela čine; Allah će njihova loša djela u dobra promijeniti, a Allah je Onaj Koji oprašta grijehe i milostiv je"},{"SurahNumber":25,"VerseNumber":71,"Text":"A onaj koji se bude pokajao i dobra djela činio, on se, uistinu, Allahu iskreno vratio"},{"SurahNumber":25,"VerseNumber":72,"Text":"i oni koji ne prisustvuju laži, i koji, prolazeći pored besmislica, prolaze dostojanstveno"},{"SurahNumber":25,"VerseNumber":73,"Text":"i oni koji, kada budu opomenuti ajetima Gospodara svoga, ni gluhi ni slijepi na njih ne ostanu"},{"SurahNumber":25,"VerseNumber":74,"Text":"i oni koji govore: \"Gospodaru naš, podari nam u suprugama našim i djeci našoj radost i učini nas predvodnicima bogobojaznih"},{"SurahNumber":25,"VerseNumber":75,"Text":"Oni će biti, za ono što su trpjeli, nastambom visokom nagrađeni i u njima će pozdravom dobrodošlice i selamom biti dočekivani"},{"SurahNumber":25,"VerseNumber":76,"Text":"U njima će vječno ostati, a kako je to divno prebivalište i boravište"},{"SurahNumber":25,"VerseNumber":77,"Text":"Reci: \"Moj Gospodar ne mari za vas ako nema dove vaše. Ali, porekli ste i neminovno vas čeka patnja"}]}