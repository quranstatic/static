{"Id":218,"LanguageCodes":["kk","kaz"],"Name":"kaz-khalifahaltai","Author":"Khalifah Altai","Language":"Kazakh","Description":"Kazakh","Direction":"ltr","Source":"","Translations":[{"SurahNumber":28,"VerseNumber":76,"Text":"Рас Қарун, Мұса (Ғ.С.) ның елінен еді де, оларға қарсы келді. Сондай-ақ оған, кілттерін күшті бір топ әрең көтеретін қазыналар берген едік. Сонда оған халқы: \"Елірме! Расында Алла, еліргендерді жақсы көрмейді\" деді"},{"SurahNumber":28,"VerseNumber":77,"Text":"Алланың саған берген дәулетімен ахирет жұртын ізде де дүниедегі несібеңді де ұмытпа. Алла, саған жақсылық еткендей сен де жақсылық істе, сондай-ақ жер жүзінде Бұліншілік ізденбе! Алла бұзақыларды сүймейді"},{"SurahNumber":28,"VerseNumber":78,"Text":"Қарұн: \"Шын мәнінде бұл, маған мендегі білімге берілді. (Баюдың жөнін білуші едім)\" деді. Негізінде Алланың бұдан бұрын, бұдан да күшті, тобы көп нәсілдерді жоқ еткенін білмеді ме? Күнәкарлар, күнәларынан сұралмайды. (Бәрі жазулы. С. 10-11-А)"},{"SurahNumber":28,"VerseNumber":79,"Text":"Ол, қауымына сән-салтанат ішінде шықты; Дүние тіршілігін қалағандар: \"Әттең! Бізге де Қарүнға берілген тәрізді болса; өйткені ол, зор ырыс иесі\" деді"},{"SurahNumber":28,"VerseNumber":80,"Text":"Өздеріне білім берілгендер:\"Алланың сыйлығы; иман келтіріп ізгі іс істегендерге тағы жақсы. Ал оған сабырлылар ғана жетеді\" деді"},{"SurahNumber":28,"VerseNumber":81,"Text":"Ақыр оны да үйін де жерге жұтқыздық. Алладан өзге оған жәрдем етер бір топ болмады әрі оған көмек етілмеді. (Бұл атақты Қарұн; бай, Мұса (Ғ.С.) ның жақыны, асқан сараң, мың да бір зекет бер десе; бермей, Мұса (Ғ.С.) ны ел алдында қорлау үшін жала жапсырып, көп іренжітеді. Б.М.Р"},{"SurahNumber":28,"VerseNumber":82,"Text":"Кеше оның орнында болуды көксегендер: \"Сірә, Алла құлдарынан кімді қаласа, соның несібесін кеңітіп, таралтады екен. Егер Алла, бізге қамқорлық қылмаса, әрине бізді де жерге жұтқызар еді. Айтқандайын, кәпірлер құтылмайды"},{"SurahNumber":28,"VerseNumber":83,"Text":"Міне ахирет жұрты: Оны, жер жүзінде өзін-өзі көтеріп, бұліншілік ізденбегендерге нәсіп етеміз. Негізінде соңгы табыс тақуалар үшін"},{"SurahNumber":28,"VerseNumber":84,"Text":"Кім бір жақсылық келтірсе; оған одан жақсы сыйлық бар. Ал кім бір жамандық келтірсе; ол жамандықты істегендерге, істегендерінің ғана сазайы беріледі"},{"SurahNumber":28,"VerseNumber":85,"Text":"(Мұхаммед Ғ.С.) шәксіз саған Құранды міндетті қылған Алла, әрине сені қайтар жеріңе (Меккеге) қайтарады. \"Раббым, Туралық келтірген кісіні де ашық адасудағы кісіні де жақсы біледі\" де"},{"SurahNumber":28,"VerseNumber":86,"Text":"Саған Кітап түсірілетінін үміт етпеген едің. Бірақ Раббыңның мәрхаметі. Сондықтан қарсы болғандарды сүйемелдеме"},{"SurahNumber":28,"VerseNumber":87,"Text":"Алланың аяттары саған түсірілгеннен кейін олар сені одан (аяттарға ғамал қылудан) тоспасын. Оларды Раббыңа шақыр да әсте серік қатушылардан болма"},{"SurahNumber":28,"VerseNumber":88,"Text":"Алла мен бірге басқа тәңір шақырма! Одан басқа ешбір тәңір жоқ. Оның дидарынан басқа әр нәрсе жоқ болады. Үкім Оған тән. Сондай-ақ Оған қайтарыласыңдар"}]}