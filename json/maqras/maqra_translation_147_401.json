{"Id":401,"LanguageCodes":["tr","tur"],"Name":"tur-elmallsadelesti1","Author":"Elmal L Sadelestirilmis","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":26,"VerseNumber":1,"Text":"Tâ, Sîn, Mîm"},{"SurahNumber":26,"VerseNumber":2,"Text":"Bunlar sana apaçık kitabın âyetleridir"},{"SurahNumber":26,"VerseNumber":3,"Text":"(Resulüm!) Onlar iman etmiyorlar diye adeta kendine kıyacaksın"},{"SurahNumber":26,"VerseNumber":4,"Text":"Biz dilersek onların üzerlerine gökten bir âyet (mucize) indiririz de, ona boyunları eğilekalır"},{"SurahNumber":26,"VerseNumber":5,"Text":"Bununla beraber kendilerine O Rahmân´dan yeni bir öğüt gelmeyedursun, ille ondan yüz çevirirler"},{"SurahNumber":26,"VerseNumber":6,"Text":"Üstelik (ona) «yalandır» dediler; fakat onlara alay edip durdukları şeyin haberleri yakında gelecektir"},{"SurahNumber":26,"VerseNumber":7,"Text":"Yeryüzüne bir bakmadılar mı? Biz orada her güzel çiftten nice bitkiler yetiştirmişiz"},{"SurahNumber":26,"VerseNumber":8,"Text":"Şüphesiz ki bunda mutlak bir âyet (nişane) vardır; ama onların çoğu iman etmezler"},{"SurahNumber":26,"VerseNumber":9,"Text":"Ve şüphe yok ki Rabbin, galip ve engin merhamet sahibidir"},{"SurahNumber":26,"VerseNumber":10,"Text":"Bir vakit de Rabbin, Musa´ya nida edip «Git o zalim kavme» dedi"},{"SurahNumber":26,"VerseNumber":11,"Text":"«Firavun kavmine, hâlâ sakınmayacaklar mı?»"},{"SurahNumber":26,"VerseNumber":12,"Text":"(Musa) şöyle seslendi: «Ya Rab! Doğrusu ben korkarım ki beni yalancı sayarlar.»"},{"SurahNumber":26,"VerseNumber":13,"Text":"«Ve göğsüm daralır, dilim dönmez, onun için Harun´a da elçilik ver.»"},{"SurahNumber":26,"VerseNumber":14,"Text":"«Hem onların bana isnad ettikleri bir suç var. Ondan dolayı korkarım ki, hemen beni öldürürler.»"},{"SurahNumber":26,"VerseNumber":15,"Text":"(Allah): «Hayır hayır» buyurdu, «haydi ikiniz âyetlerimizle (mucizelerimizle) gidin. Şüphesiz ki, biz sizinle beraberiz. (Onları) işitiyoruz.»"},{"SurahNumber":26,"VerseNumber":16,"Text":"«Haydin Firavun´a gidin de deyin ki: İnan biz, âlemlerin Rabbinin elçisiyiz"},{"SurahNumber":26,"VerseNumber":17,"Text":"İsrail oğullarını bizimle beraber gönder.»"},{"SurahNumber":26,"VerseNumber":18,"Text":"«Â, dedi, biz seni çocukken himayemize alıp büyütmedik mi? Hayatının bir çok yıllarını aramızda geçirmedin mi?»"},{"SurahNumber":26,"VerseNumber":19,"Text":"«Sonunda o yaptığın (kötü) işi de yaptın. Sen nankörün birisin!»"},{"SurahNumber":26,"VerseNumber":20,"Text":"Musa, «Ben, dedi, o işi o anda yaptım ki şaşkınlardandım.»"},{"SurahNumber":26,"VerseNumber":21,"Text":"«Sizden korkunca da hemen aranızdan kaçtım. Sonra Rabbim bana hikmet bahşetti ve beni peygamberlerden kıldı.»"},{"SurahNumber":26,"VerseNumber":22,"Text":"«O başıma kaktığın nimet de (aslında) İsrail oğullarını kendine köle edinmiş olmandır.»"},{"SurahNumber":26,"VerseNumber":23,"Text":"Firavun şöyle dedi: «Âlemlerin Rabbi dediğin nedir ki?»"},{"SurahNumber":26,"VerseNumber":24,"Text":"Musa cevap olarak: «Eğer işin gerçeğini düşünüp anlayan kişiler olsanız (itiraf edersiniz ki) O, göklerin, yerin ve ikisi arasında bulunan her şeyin Rabbi´dir.»"},{"SurahNumber":26,"VerseNumber":25,"Text":"(Firavun) etrafında bulunanlara: «İşitmiyor musunuz?» dedi"},{"SurahNumber":26,"VerseNumber":26,"Text":"Musa dedi ki: «O sizin de Rabbiniz, daha önceki atalarınızın da Rabbidir.»"},{"SurahNumber":26,"VerseNumber":27,"Text":"(Firavun): «Size gönderilen bu elçiniz mutlaka delidir» dedi"},{"SurahNumber":26,"VerseNumber":28,"Text":"Musa devamla şöyle söyledi: «Şayet aklınızı kullansanız (anlarsınız ki), O, doğunun, batının ve ikisinin arasında bulunanların Rabbidir.»"},{"SurahNumber":26,"VerseNumber":29,"Text":"Firavun: «Benden başkasını ilâh tutarsan, andolsun ki seni zindana kapatılmışlardan ederim» dedi"},{"SurahNumber":26,"VerseNumber":30,"Text":"Musa sordu: «Sana apaçık bir şey getirmiş olsam da mı?»"},{"SurahNumber":26,"VerseNumber":31,"Text":"Firavun: «Haydi getir onu bakayım, doğrulardan isen» dedi"},{"SurahNumber":26,"VerseNumber":32,"Text":"Bunun üzerine Musa asâsını bırakıverdi; apaçık bir ejderha oluverdi"},{"SurahNumber":26,"VerseNumber":33,"Text":"Elini de (koynundan) çekti çıkardı; bakanlara bembeyaz (görünen, nur saçan bir şey) oluverdi"},{"SurahNumber":26,"VerseNumber":34,"Text":"Firavun çevresinde bulunan ileri gelenlere: «Bu dedi, herhalde çok bilgili bir sihirbaz!»"},{"SurahNumber":26,"VerseNumber":35,"Text":"«Sizi sihriyle yurdunuzdan çıkarmak istiyor. Şimdi ne buyurursunuz?»"},{"SurahNumber":26,"VerseNumber":36,"Text":"Dediler ki: «Bunu ve kardeşini eğle, şehirlere de toplayıcılar gönder.»"},{"SurahNumber":26,"VerseNumber":37,"Text":"«Bütün bilgiç sihirbazları sana getirsinler.»"},{"SurahNumber":26,"VerseNumber":38,"Text":"Böylece, sihirbazlar belli bir günün tayin edilen vaktinde bir araya getirildi"},{"SurahNumber":26,"VerseNumber":39,"Text":"Halka, «Siz de toplanıyor musunuz? (Haydi çabuk olun)» denildi"},{"SurahNumber":26,"VerseNumber":40,"Text":"«Üstün gelirlerse herhalde sihirbazlara uyarız» dediler"},{"SurahNumber":26,"VerseNumber":41,"Text":"Sihirbazlar geldiklerinde Firavun´a «Şayet biz üstün gelirsek, muhakkak bize bir ücret vardır, değil mi?» dediler"},{"SurahNumber":26,"VerseNumber":42,"Text":"Firavun cevaben: «Evet, o takdirde hiç şüphe etmeyin, gözde kimselerden olacaksınız» dedi"},{"SurahNumber":26,"VerseNumber":43,"Text":"Musa onlara «Atın, ne atacaksanız» dedi"},{"SurahNumber":26,"VerseNumber":44,"Text":"Bunun üzerine iplerini ve değneklerini attılar ve «Firavun´un kudreti hakkı için şüphesiz elbette bizler galip geleceğiz» dediler"},{"SurahNumber":26,"VerseNumber":45,"Text":"Ardından Musa asâsını attı; bir de ne görsünler, onların uydurduklarını yutuyor"},{"SurahNumber":26,"VerseNumber":46,"Text":"Sihirbazlar derhal secdeye kapandılar"},{"SurahNumber":26,"VerseNumber":47,"Text":"«İman ettik, dediler, Âlemlerin Rabbine»"},{"SurahNumber":26,"VerseNumber":48,"Text":"«Musa ve Harun´un Rabbine!»"},{"SurahNumber":26,"VerseNumber":49,"Text":"Firavun (kızgınlık içinde) dedi ki: «Ben size izin vermeden O´na iman ettiniz ha! Anlaşıldı ki o size sihri öğreten büyüğünüzmüş! Ama şimdi bileceksiniz: Andolsun, ellerinizi ve ayaklarınızı çaprazlama kestireceğim, hepinizi çarmıha gerdireceğim!»"},{"SurahNumber":26,"VerseNumber":50,"Text":"«Zararı yok dediler nasıl olsa biz Rabbimize döneceğiz.»"},{"SurahNumber":26,"VerseNumber":51,"Text":"«Herhalde biz müminlerin evveli olduğumuzdan dolayı, Rabbimizin bize mağfiret buyuracağını ümit ederiz»"}]}