{"Id":440,"LanguageCodes":["tw","twi"],"Name":"twi-sheikhharounism","Author":"Sheikh Haroun Ismaeel","Language":"Twi","Description":"Twi","Direction":"ltr","Source":"https://quranenc.com/en/browse/asante_harun","Translations":[{"SurahNumber":39,"VerseNumber":53,"Text":"(Nkͻmhyεni), ka sε: “Menkoa a moayε bͻne atia mokraa, εmma mo mmpa aba wͻ Nyankopͻn ahummͻborͻ no ho; nokorε sε Nyankopͻn de bͻne biara kyε. Nokorε sε Ɔne Bͻnefakyε Hene, Ɔne Mmͻborͻhunufoͻ Hene no"},{"SurahNumber":39,"VerseNumber":54,"Text":"Na monane moho nkͻ mo Wura Nyankopͻn hͻ, na momrε moho ase ma no ansa na asotwee no aba mo so, (efrisԑ, saa berε no deε) monya mmoa"},{"SurahNumber":39,"VerseNumber":55,"Text":"Moni adepa a yasiane firi mo Wura Nyankopͻn hͻ abrε mo no akyi ansa na asotwee no aba moso mpofirem wͻ aberε a monnim"},{"SurahNumber":39,"VerseNumber":56,"Text":"Sεdeε ͻkra bi nkͻka sε: “O, maberε magu sε m’anyε m’asεdeε a efri Nyankopͻn hͻ; na ampa sε na meka asereserefoͻ no ho”"},{"SurahNumber":39,"VerseNumber":57,"Text":"Anaasε w’ankͻka sε: “Sε Nyankopͻn kyerεε me kwan a, anka mεka Nyamesurofoͻ no ho"},{"SurahNumber":39,"VerseNumber":58,"Text":"Anaasε εberε a wobεhunu asotwee no wannka sε: “Sε menya kwan (kᴐ wiase) bio a, anka mεka apapafoͻ no ho”"},{"SurahNumber":39,"VerseNumber":59,"Text":"Daabi, nokorε sε M’ensεm no baa wohͻ na w’annye anni na woyεε ahomasoͻ, na woka boniayεfoͻ no ho"},{"SurahNumber":39,"VerseNumber":60,"Text":"Wusͻreε da no, wobehunu wͻn a wͻ’twaa nkontompo too Nyankopͻn soͻ no anim sε ayε tumm. Enti Amanehunu gya no nyε fie mma ahomasoͻfoͻ no"},{"SurahNumber":39,"VerseNumber":61,"Text":"Wͻn a wͻ’suroo Nyankopͻn no, Nyankopͻn de wͻn nkunimdie bεgye wͻn nkwa, na bͻne (biara) nnto wͻn na wͻn werε nso nnho"},{"SurahNumber":39,"VerseNumber":62,"Text":"Nyankopͻn ne biribiara Bͻfo, na Ɔne biribiara Kyitaafoᴐ"},{"SurahNumber":39,"VerseNumber":63,"Text":"Ɔsoro ne asaase so akoradeε (nyinaa) yε Nedea; wͻn a wͻ’nnye Nyankopͻn Nsεm no nnie no, saa nkorᴐfoᴐ no ne berεguofoͻ no"},{"SurahNumber":39,"VerseNumber":64,"Text":"(Nkͻmhyεni), ka sε: “Abagyimifoͻ, morehyε me sε menfri Nyankopͻn akyi nsom ade foforͻ?”"},{"SurahNumber":39,"VerseNumber":65,"Text":"Nokorε sε (Nkͻmhyεni), yayi akyerε wone wͻn a wͻ’dii w’anim kan no sε: ”Nokorε sε, sε wode biribi bata (Nyankopͻn) ho a, wo dwumadie bεyε kwa na w’akͻka berεguofoͻ no ho"},{"SurahNumber":39,"VerseNumber":66,"Text":"Aane, Onyankopͻn (nko ara) na som no, na ka wͻn a wͻ’yi (no) ayε no ho"},{"SurahNumber":39,"VerseNumber":67,"Text":"Wͻ’mmfa obuo mma Nyankopͻn sεdeε εsεsε anka wͻ’de ma no. Asaase nyinaa hyε Nensam wͻ Wusͻreε da no, na yεbεbobͻ soro nso wͻ nensa nifa mu. Kronkron Hene ne no, Ɔso Korͻn kyεn deε wͻ’de bata (Neho no)"},{"SurahNumber":39,"VerseNumber":68,"Text":"Yεbεbͻ Totorobεnto no mu, na wͻn a wͻn wͻ soro ne wͻn a wͻn wͻ asaase so nyinaa betwitwa ahwe awu, gyesε nea Nyankopͻn pε. Afei yεbͻ mu bio a, wobehunu sε, wͻ’gyina hͻ rehwε (Wusͻreε da no)"},{"SurahNumber":39,"VerseNumber":69,"Text":"Asaase de ne Wura Nyankopͻn nhyerεnee bεhyerεn, na yεde Nwoma no bεto hͻ (abie mu); na yεde Nkͻmhyεfoͻ no ne adansefoͻ no aba; na yεde nokorε no bebu wͻn ntεm atεn na yenni wͻn amim"},{"SurahNumber":39,"VerseNumber":70,"Text":"Yεbetua ͻkra biara dwuma a odiiε so ka pεpεεpε; Onim dwuma a wͻ’die biara"},{"SurahNumber":39,"VerseNumber":71,"Text":"Yε’bεka wͻn a wͻ’yii boniayε no so akuo-akuo akͻ Amanehunu gya no mu, akͻpem sε wͻ’bεba (egya no) ho (wͻ εberε) a yabuebue n’apono no. (Egya no) so awεnfoͻ no bεka akyerε wͻn sε: “Enti Asomafoͻ anfiri mo mu amma mo hͻ a wͻ’bεkenkan mo Wura Nyankopͻn nsεm no kyerεε mo, εna wͻ’bͻͻ mo kͻkͻ fa mo nnεda yi nhyiamu ho?” Wͻ’bεka sε: “Aane! Nanso asotwee no asεm no ayε nokorε atia boniayεfoͻ no “"},{"SurahNumber":39,"VerseNumber":72,"Text":"Yε’bεka akyerε wͻn sε: ”Monwura Amane-hunu gya no apono no mu nkͻtena hͻ afe bͻͻ. Nokorε sε, εhͻ yε efie bͻne paa ma ahomasoͻfoͻ no"},{"SurahNumber":39,"VerseNumber":73,"Text":"Yεde wͻn a wͻ’suroo wͻn Wura Nyankopͻn no nso bεkͻ Soro Aheman no mu akuo-akuo. Kͻpem sε wͻ’bεduru hͻ na yεbebue n’apono no; εhͻ awεmfoͻ no bεka akyerε wͻn sε: “Asomdwiε wͻ moso, moadi moho nni anaasε mommo ne yͻ; monwura (Aheman no) mu na monkͻtena hͻ afe bͻͻ"},{"SurahNumber":39,"VerseNumber":74,"Text":"(Agyidiefoͻ no) bεka sε: “Aseda wͻ Nyankopͻn a W’adi Nebͻhyε so ama yεn, na W’ama yadi adeε wͻ asaase no soͻ, ama yetumi tena Aheman no mu babiara a yεpε”. Sεdeε adwumayεfoͻ no akatuapa siteε"},{"SurahNumber":39,"VerseNumber":75,"Text":"Wobehunu Soro abͻfoͻ no sε wͻ’atwa Ahennwa no ho ahyia de wͻn Wura Nyankopͻn ayeyie abodin no rebͻ no mmranee. Yεde nokorε no abu wͻn ntεm atεn, na yεbεka sε: “Aseda wͻ Onyankopͻn, Abͻdeε nyinaa Wura no”"}]}