{"Id":349,"LanguageCodes":["sw","swa"],"Name":"swa-alimuhsinalbarw","Author":"Ali Muhsin Al Barwani","Language":"Swahili","Description":"Swahili","Direction":"ltr","Source":"http://tanzil.net","Translations":[{"SurahNumber":68,"VerseNumber":1,"Text":"Nuun. Naapa kwa kalamu na yale wayaandikayo"},{"SurahNumber":68,"VerseNumber":2,"Text":"Kwa neema ya Mola wako Mlezi wewe si mwendawazimu"},{"SurahNumber":68,"VerseNumber":3,"Text":"Na kwa hakika wewe una malipo yasiyo katika"},{"SurahNumber":68,"VerseNumber":4,"Text":"Na hakika wewe una tabia tukufu"},{"SurahNumber":68,"VerseNumber":5,"Text":"Karibu utaona, na wao wataona"},{"SurahNumber":68,"VerseNumber":6,"Text":"Ni nani kati yenu aliye pandwa na wazimu"},{"SurahNumber":68,"VerseNumber":7,"Text":"Hakika Mola wako Mlezi ndiye Yeye ajuaye zaidi nani aliye ipotea Njia yake, na Yeye ndiye anaye wajua zaidi walio ongoka"},{"SurahNumber":68,"VerseNumber":8,"Text":"Basi usiwat'ii wanao kadhibisha"},{"SurahNumber":68,"VerseNumber":9,"Text":"Wanatamani lau unge lainisha ili nao wakulainishie"},{"SurahNumber":68,"VerseNumber":10,"Text":"Wala usimt'ii kila mwingi wa kuapa wa kudharauliwa"},{"SurahNumber":68,"VerseNumber":11,"Text":"Mtapitapi, apitaye akifitini"},{"SurahNumber":68,"VerseNumber":12,"Text":"Mwenye kuzuia kheri, dhaalimu, mwingi wa madhambi"},{"SurahNumber":68,"VerseNumber":13,"Text":"Mkavu, na juu ya hayo, mshari, amejipachika tu"},{"SurahNumber":68,"VerseNumber":14,"Text":"Ati kwa kuwa ana mali na watoto"},{"SurahNumber":68,"VerseNumber":15,"Text":"Anapo somewa Aya zetu, husema: Hizi ni simulizi za uwongo za watu wa zamani"},{"SurahNumber":68,"VerseNumber":16,"Text":"Tutamtia kovu juu ya pua yake"},{"SurahNumber":68,"VerseNumber":17,"Text":"Hakika tumewajaribu hawa kama tulivyo wajaribu wale wenye shamba, walipo apa kwamba watayavuna mazao yake itakapo kuwa asubuhi"},{"SurahNumber":68,"VerseNumber":18,"Text":"Wala hawakusema: Mungu akipenda"},{"SurahNumber":68,"VerseNumber":19,"Text":"Basi lilitokea tukio juu yake kutoka kwa Mola wako Mlezi, nao wamelala"},{"SurahNumber":68,"VerseNumber":20,"Text":"Likawa kama usiku wa giza"},{"SurahNumber":68,"VerseNumber":21,"Text":"Asubuhi wakaitana"},{"SurahNumber":68,"VerseNumber":22,"Text":"Ya kwamba nendeni kondeni mwenu ikiwa mnataka kuvuna"},{"SurahNumber":68,"VerseNumber":23,"Text":"Basi walikwenda na huku wakinong'onezana"},{"SurahNumber":68,"VerseNumber":24,"Text":"Ya kuwa leo hata masikini mmoja asikuingilieni"},{"SurahNumber":68,"VerseNumber":25,"Text":"Na walikwenda asubuhi, nao wameshikilia azimio hilo"},{"SurahNumber":68,"VerseNumber":26,"Text":"Basi walipo liona, wakasema: Hakika tumepotea"},{"SurahNumber":68,"VerseNumber":27,"Text":"Bali tumenyimwa"},{"SurahNumber":68,"VerseNumber":28,"Text":"Mbora wao akasema: Sikukwambieni, kwa nini hamumtakasi Mwenyezi Mungu"},{"SurahNumber":68,"VerseNumber":29,"Text":"Wakasema: Ametakasika Mola wetu Mlezi! Hakika sisi tulikuwa wenye kudhulumu"},{"SurahNumber":68,"VerseNumber":30,"Text":"Basi wakakabiliana kulaumiana wao kwa wao"},{"SurahNumber":68,"VerseNumber":31,"Text":"Wakasema: Ole wetu! Tulikuwa tumeikiuka mipaka"},{"SurahNumber":68,"VerseNumber":32,"Text":"Asaa Mola wetu Mlezi akatubadilishia lilio bora kuliko hili. Hakika sisi ni wenye kurejea kwa Mola wetu Mlezi"},{"SurahNumber":68,"VerseNumber":33,"Text":"Namna hivi yanakuwa mateso, na bila ya shaka mateso ya Akhera ni makubwa zaidi, laiti wangeli jua"},{"SurahNumber":68,"VerseNumber":34,"Text":"Hakika wachamngu watakuwa na Bustani za neema kwa Mola wao Mlezi"},{"SurahNumber":68,"VerseNumber":35,"Text":"Kwani tutawafanya Waislamu kama wakosefu"},{"SurahNumber":68,"VerseNumber":36,"Text":"Mna nini? Mnahukumu vipi"},{"SurahNumber":68,"VerseNumber":37,"Text":"Au mnacho kitabu ambacho ndani yake mnasoma"},{"SurahNumber":68,"VerseNumber":38,"Text":"Kuwa mtapata humo mnayo yapenda"},{"SurahNumber":68,"VerseNumber":39,"Text":"Au mnazo ahadi za viapo juu yetu za kufika Siku ya Kiyama ya kuwa hakika mtapata kila mnayo jihukumia"},{"SurahNumber":68,"VerseNumber":40,"Text":"Waulize: Ni nani miongoni mwao dhamini wa haya"},{"SurahNumber":68,"VerseNumber":41,"Text":"Au wanao washirika? Basi wawalete washirika wao wakiwa wanasema kweli"},{"SurahNumber":68,"VerseNumber":42,"Text":"Siku utakapo wekwa wazi mundi, na wataitwa kusujudu, lakini hawataweza"},{"SurahNumber":68,"VerseNumber":43,"Text":"Macho yao yatainama chini, fedheha itawafunika. Na hakika walikuwa wakiitwa wasujudu walipo kuwa wazima"},{"SurahNumber":68,"VerseNumber":44,"Text":"Basi niache na wanao kadhibisha maneno haya! Tutawavutia kidogo kidogo kwa mahali wasipo pajua"},{"SurahNumber":68,"VerseNumber":45,"Text":"Na ninawapururia muhula; hakika hila zangu ni imara"},{"SurahNumber":68,"VerseNumber":46,"Text":"Au unawaomba ujira, na wao wanaemewa na gharama hiyo"},{"SurahNumber":68,"VerseNumber":47,"Text":"Au iko kwao siri, basi wao wanaiandika"},{"SurahNumber":68,"VerseNumber":48,"Text":"Basi ingojee hukumu ya Mola wako Mlezi, wala usiwe kama mmezwa na samaki, alipo nadi naye kazongwa"},{"SurahNumber":68,"VerseNumber":49,"Text":"Kama isingeli mfikia neema kutoka kwa Mola wake Mlezi, bila ya shaka angeli tupwa ufukweni naye ni mwenye kulaumiwa"},{"SurahNumber":68,"VerseNumber":50,"Text":"Lakini Mola wake Mlezi alimteua na akamfanya miongoni mwa watu wema"},{"SurahNumber":68,"VerseNumber":51,"Text":"Na walio kufuru hukaribia kukutelezesha kwa macho yao, wanapo sikia mawaidha, na wanasema: Hakika yeye ni mwendawazimu"},{"SurahNumber":68,"VerseNumber":52,"Text":"Na hayakuwa haya, ila ni ukumbusho kwa walimwengu wote"}]}