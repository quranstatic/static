{"Id":464,"LanguageCodes":["uz","uzb"],"Name":"uzb-alauddinmansour","Author":"Alauddin Mansour","Language":"Uzbek","Description":"Uzbek","Direction":"ltr","Source":"https://quranenc.com/check/uzbek_mansour/v1.0.0-csv.1 , https://quranenc.com/en/browse/uzbek_mansour , https://quranenc.com ,","Translations":[{"SurahNumber":70,"VerseNumber":19,"Text":"Дарҳақиқат, инсон бетоқат қилиб яратилгандир"},{"SurahNumber":70,"VerseNumber":20,"Text":"Қачон унга ёмонлик (камбағаллик-кулфат) етиб қолса, у ўта бесабрлик қилгувчидир"},{"SurahNumber":70,"VerseNumber":21,"Text":"Қачон унга яхшилик (бойлик, саломатлик) етса, у ўта манъ қилгувчи — бахилдир"},{"SurahNumber":70,"VerseNumber":22,"Text":"Фақат намоз ўқигувчи зотлар (яъни, мусулмонларгина ундоқ эмасдирлар)ки"},{"SurahNumber":70,"VerseNumber":23,"Text":"Улар намозларида доим — барқарор бўлгувчи зотлардир"},{"SurahNumber":70,"VerseNumber":24,"Text":"Улар (топган) мол-мулкларида маълум ҳақ (яъни, закот) бўлган зотлардир"},{"SurahNumber":70,"VerseNumber":25,"Text":"Сўрагувчи ва (мол-давлатдан) маҳрум кишилар учун (маълум ҳақ ажратган зотлардир)"},{"SurahNumber":70,"VerseNumber":26,"Text":"Улар жазо — Қиёмат Кунини тасдиқ этадиган зотлардир"},{"SurahNumber":70,"VerseNumber":27,"Text":"Улар Парвардигорларининг азобидан қўрқувчи бўлган зотлардир"},{"SurahNumber":70,"VerseNumber":28,"Text":"Зотан, Парвардигорларининг азоби (ҳеч ким учун) бехатар эмасдир (яъни, ҳеч кимнинг «Менга Аллоҳнинг азоби тушмайди», деб хотиржам бўлишга ҳаққи йўқдир)"},{"SurahNumber":70,"VerseNumber":29,"Text":"Улар авратларини (ҳаромдан — зинодан пок) сақлагувчи зотлардир"},{"SurahNumber":70,"VerseNumber":30,"Text":"Магар ўз жуфти ҳалолларидан ва қўлларидаги чўриларидангина (сақланмайдилар). Бас, улар маломат қилинмаслар"},{"SurahNumber":70,"VerseNumber":31,"Text":"Энди ким бундан ўзгани (яъни, зино ва шу каби шариати исломийяда ҳаром қилинган бошқа нарсаларни) истаса, бас, ана ўшалар ҳаддан ошгувчи кимсалардир"},{"SurahNumber":70,"VerseNumber":32,"Text":"Улар (яъни, мўмин-мусулмонлар) ўзларига ишонилган омонатларга ва (ўзгаларга) берган аҳд-паймонларига риоя қилгувчи зотлардир"},{"SurahNumber":70,"VerseNumber":33,"Text":"Улар ўз гувоҳликларини тўғри-холис адо қилгувчи зотлардир"},{"SurahNumber":70,"VerseNumber":34,"Text":"Улар намозларини (вақтида адо этиб, қазо бўлишдан) сақлагувчи бўлган зотлардир"},{"SurahNumber":70,"VerseNumber":35,"Text":"Ана ўшалар жаннатларда ҳурмат-иззат кўргувчидирлар"},{"SurahNumber":70,"VerseNumber":36,"Text":"Бас, (эй Муҳаммад алайҳис-салоту вас-салом), бу кофир бўлган кимсаларга нима бўлдики, сиз томонга чопурлар"},{"SurahNumber":70,"VerseNumber":37,"Text":"Улар ўнг ва сўлдан тўда-тўда бўлиб, (сиз томонга чопурлар)"},{"SurahNumber":70,"VerseNumber":38,"Text":"Ё улардан ҳар бир кимса ноз-неъмат жаннатига киритилишни тамаъ қилурми"},{"SurahNumber":70,"VerseNumber":39,"Text":"Йўқ, (улар ҳеч қачон жаннатга кирмаслар)! Албатта Биз уларни ўзлари биладиган нарсадан (яъни, бир томчи сувдан) яратдик"},{"SurahNumber":70,"VerseNumber":40,"Text":"Бас, (шундоқ экан) машриқу мағрибларнинг Парвардигорига қасам ичурманки, шак-шубҳасиз, Биз қодирдирмиз"},{"SurahNumber":70,"VerseNumber":41,"Text":"(бу кофирларни ҳалок қилиб ўринларига), улардан яхшироқ (инсонларни) алмаштириб қўйишга ва Биз (бу ишга) ожиз эмасдирмиз"},{"SurahNumber":70,"VerseNumber":42,"Text":"Бас, (эй Муҳаммад алайҳис-салоту вас-салом), сиз уларни тарк қилинг! Улар то ўзларига ваъда қилинаётган кунларига рўбарў бўлгунларича (ўз ботил-беҳуда хаёлларига) шўнғишиб, ўйнаб-кулиб юраверсинлар"},{"SurahNumber":70,"VerseNumber":43,"Text":"У кунда улар гўё (ўзлари сиғинадиган) бутларга қараб чопишаётгандек шошилган ҳолларида қабрларидан чиқиб келурлар"},{"SurahNumber":70,"VerseNumber":44,"Text":"Кўзлари (қуйига) эгилган, хорлик уларни ўраб-эгаллаб олган ҳолларида (қабрларидан чиқиб келурлар!) Мана шу (ҳаёти дунёда) уларга ваъда қилингувчи бўлган Кундир"},{"SurahNumber":71,"VerseNumber":1,"Text":"Дарҳақиқат, Биз Нуҳни: «Қавмингни уларга аламли азоб келиб қолишидан илгари огоҳлантиргин», деб ўз қавмига пайғамбар қилиб юбордик"},{"SurahNumber":71,"VerseNumber":2,"Text":"У деди: «Эй қавмим, албатта мен сизларга (юборилган) очиқ огоҳлантиргувчидирман"},{"SurahNumber":71,"VerseNumber":3,"Text":"Аллоҳга ибодат қилинглар ва У зотдан қўрқинглар ҳамда менга итоат этинглар"},{"SurahNumber":71,"VerseNumber":4,"Text":"(Шунда Аллоҳ) сизларни гуноҳларингиздан мағфират қилур ва сизларни белгиланган муддатгача (яъни, ажалларингиз битгунича тирик) қолдирур. Агар билгувчи бўлсангизлар, Аллоҳнинг (ўлим учун белгилаб қўйган) муддати келган вақтида асло ортга сурилмас"},{"SurahNumber":71,"VerseNumber":5,"Text":"(Нуҳнинг бу даъватлари уларга кор қилмагач), у деди: «Парвардигорим, албатта мен қавмимни кеча-ю кундуз (иймон-эътиқодга) даъват этдим"},{"SurahNumber":71,"VerseNumber":6,"Text":"(Аммо) менинг даъватим уларга фақат (иймондан) қочишни зиёда қилди, холос"},{"SurahNumber":71,"VerseNumber":7,"Text":"Дарвоқеъ, ҳар қачон мен уларни Сенинг мағфиратингга (сабаб бўладиган дин йўлига) даъват қилсам, улар (менинг сўзларимни эшитмаслик учун) бармоқларини қулоқларига тиқиб, (мени кўрмаслик учун юзу кўзларига) кийимларини ўраб-чирмаб олдилар ва (ўз куфрларида) оёқ тираб турдилар ҳамда (менга итоат этишдан бош тортиб) кибр-ҳаво қилдилар"},{"SurahNumber":71,"VerseNumber":8,"Text":"Сўнгра, мен уларни ошкора (яъни, одамлар тўпланган жойларда баланд овозда) даъват этдим"},{"SurahNumber":71,"VerseNumber":9,"Text":"Сўнгра мен уларга (ўз даъватимни) очиқ эълон ҳам қилдим, пинҳона сир қилиб ҳам айтдим"},{"SurahNumber":71,"VerseNumber":10,"Text":"Мен дедимки: «Парвардигорингиз (Аллоҳ)дан мағфират сўранглар, албатта У ўта мағфиратли бўлган Зотдир"},{"SurahNumber":71,"VerseNumber":11,"Text":"(Шунда) У зот устларингизга осмондан ёмғир қуйдирур"},{"SurahNumber":71,"VerseNumber":12,"Text":"Ва сизларга мол-дунё, бола-чақа билан мадад берур ҳамда сизларга боғу бўстонлар (ато) қилур ва сизларга оқар дарёлар (ато) қилур"},{"SurahNumber":71,"VerseNumber":13,"Text":"Нега сизлар Аллоҳни улуғлашни (яъни, Унга ибодат қилишни) ўйламайсизлар"},{"SurahNumber":71,"VerseNumber":14,"Text":"Ҳолбуки, У зот сизларни босқичма-босқич яратди-ку"},{"SurahNumber":71,"VerseNumber":15,"Text":"Аллоҳ етти осмонни қандай устма-уст қилиб яратганини"},{"SurahNumber":71,"VerseNumber":16,"Text":"Ва ойни улардаги нур-ёруғлик қилиб, қуёшни эса (нур сочгувчи) чироқ қилиб қўйганини кўрмадингларми"},{"SurahNumber":71,"VerseNumber":17,"Text":"Аллоҳ сизларнинг (отангиз Одамни) Ердан ундириб-ўстирди (яъни, пайдо қилди)"},{"SurahNumber":71,"VerseNumber":18,"Text":"Сўнгра (вафот қилганларингизда) У зот сизларни яна (ерга) қайтарур ва (Қиёмат қойим бўлганида) сизларни чиқариб олур"},{"SurahNumber":71,"VerseNumber":19,"Text":"Аллоҳ Ерни сизлар учун ёйиқ-текис қилиб қўйди"},{"SurahNumber":71,"VerseNumber":20,"Text":"— Сизлар ундаги кенг йўлларда юришларингиз учун (ёйиқ-текис қилиб қўйди)»"},{"SurahNumber":71,"VerseNumber":21,"Text":"Нуҳ айтди: «Парвардигорим, дарҳақиқат, улар менга итоатсизлик қилдилар ҳамда (топган) мол-дунёси ва бола-чақаси ўзига фақат зиённи (яъни, куфр ва туғённи) зиёда қилган кимсаларга (ўзларининг бой-бадавлат бошлиқларига) эргашиб кетдилар»"},{"SurahNumber":71,"VerseNumber":22,"Text":"У (бошлиқлари Нуҳга қарши) жуда катта макр-ҳийлалар қилдилар"},{"SurahNumber":71,"VerseNumber":23,"Text":"Ва (ўзларига эргашган тубан-пасткаш кимсаларга): «Сизлар ҳаргиз ўз худоларингизни тарк қилманглар! Вадни ҳам, Сувоъни ҳам, Яғусни ҳам, Яъуқни ва Насрни ҳам ҳаргиз тарк қилманглар!», дедилар"},{"SurahNumber":71,"VerseNumber":24,"Text":"«Дарҳақиқат, улар (яъни, Нуҳ қавмининг бой-бадавлат бошлиқлари) кўп (кишилар)ни йўлдан оздирдилар. (Парвардигорим), бу золим кимсаларга фақат гумроҳликни зиёда қилгин», (деди Нуҳ)"},{"SurahNumber":71,"VerseNumber":25,"Text":"Улар ўз хато-гуноҳлари сабабли ғарқ қилиниб, дўзахга киритилдилар. Бас, ўзлари учун Аллоҳдан ўзга ёрдам бергувчиларни топмадилар (яъни, сиғинган бут-санамлари уларни Аллоҳнинг азобидан қутқара олмадилар)"},{"SurahNumber":71,"VerseNumber":26,"Text":"Нуҳ айтди: «Парвардигорим, Ер юзида кофирлардан бирон ҳовли-жой эгасини қолдирмагин"},{"SurahNumber":71,"VerseNumber":27,"Text":"Чунки Сен агар уларни (Ер юзида) қолдирсанг, улар бандаларингни йўлдан оздирурлар ва улар фақат кўрнамак, нопок (кимсалар)ни туғиб-кўпайтирурлар"},{"SurahNumber":71,"VerseNumber":28,"Text":"Парвардигорим, Ўзинг мени, ота-онамни, менинг уйимга мўмин ҳолда кирган кишиларни ва барча мўмину мўминаларни мағфират қилган, золим кимсаларга эса фақат ҳалокатни зиёда қилгин»"}]}