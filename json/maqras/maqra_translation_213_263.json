{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":55,"VerseNumber":1,"Text":"၁။\tမဟာကရုဏာတော်ရှင်သည်။"},{"SurahNumber":55,"VerseNumber":2,"Text":"၂။\tကျမ်းမြတ်ကုရ်အာန်ကို ထုတ်ပြန်ကြေငြာတော်မူ၏။"},{"SurahNumber":55,"VerseNumber":3,"Text":"၃။\tအရှင်မြတ်သည် လူသားကို ဖန်ဆင်းတော်မူ၏။"},{"SurahNumber":55,"VerseNumber":4,"Text":"၄။\tအရှင်မြတ်သည် လူသားကို စကားပြောခြင်းအတတ်ကို သင်ကြားပေးတော်မူ၏။"},{"SurahNumber":55,"VerseNumber":5,"Text":"၅။\tအရှင်မြတ်သည် နေနှင့်လကို အချိန်မှန်ကန်စေတော်မူ၏။"},{"SurahNumber":55,"VerseNumber":6,"Text":"၆။\tကြယ်နက္ခတ်တာရာနှင့် မြက်သစ်ပင်အားလုံးတို့သည် အရှင်မြတ်အား ဦးညွှတ်ကြ၏။"},{"SurahNumber":55,"VerseNumber":7,"Text":"၇။\tအရှင်မြတ်သည် မိုးကောင်းကင်ကို မြင့်စွာဖန်ဆင်းတော်မူ၏၊ အတိုင်းအထွာစည်းချိန်ကိုလည်း ဖန်ဆင်းတော်မူ၏။"},{"SurahNumber":55,"VerseNumber":8,"Text":"၈။\tယင်းသို့ဖန်ဆင်းတော်မူသည်မှာ သင်တို့သည် အတိုင်းမှန် စည်းချိန်မှန်ကို မကျူးကျော်စေဖို့ရာဖြစ်၏။"},{"SurahNumber":55,"VerseNumber":9,"Text":"၉။\tသို့သော်သင်တို့သည် အလေးတင်းတောင်းစည်းချိန်လျှာများကို ကြပ်ကြပ်မှန်ကန်စေကြလော့၊ အလေးအတိုင်း အထွာမခိုးကြလင့်။"},{"SurahNumber":55,"VerseNumber":10,"Text":"၁ဝ။\tမဟာကရုဏာတော်ရှင်သည် ဝေနေယျသတ္တဝါအပေါင်းတို့အဖို့ရာ မဟာပထဝီမြေကြီးကို ကျယ်ဝန်းပြန့်ပြူးစွာ ခင်းထားတော်မူ၏။"},{"SurahNumber":55,"VerseNumber":11,"Text":"၁၁။\tမြေပေါ်တွင် အသီးနှင့် အဖူးရှိသောစွန်ပလွံစသည်များရှိ၏။"},{"SurahNumber":55,"VerseNumber":12,"Text":"၁၂။\tကောက်ပဲသီးနှံနှင့် မွှေးကြိုင်ပျံ့သင်းသောပန်းပင်နွယ်ပင်များလည်းရှိ၏။"},{"SurahNumber":55,"VerseNumber":13,"Text":"၁၃။\tသို့ဖြစ်၍ အို-ကြားနာရသူအပေါင်းတို့၊ သင်တို့၏ အရှင်သခင်၏ ကျေးဇူးတော်များအနက် မည်သည်ကို သင်တို့ငြင်းပယ်ကြသနည်း။"},{"SurahNumber":55,"VerseNumber":14,"Text":"၁၄။\tအရှင်မြတ်သည် လူသားကို အိုးထိန်း၏ မြေစေးကဲ့သို့ ရွှံ့မြေစေးမှ ဖန်ဆင်းတော်မူ၏။"},{"SurahNumber":55,"VerseNumber":15,"Text":"၁၅။\tဂျင်နတ်သားကို မီးခိုးမရှိသောမီးမှ ဖန်ဆင်းတော်မူ၏။"},{"SurahNumber":55,"VerseNumber":16,"Text":"၁၆။\tသင်တို့သည် သင်တို့၏ အရှင်သခင်ကျေးဇူးရှင်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":17,"Text":"၁၇။\tအရှင်မြတ်သည် နေထွက်ရာအရပ်နှစ်ခုနှင့် နေဝင်ရာအရပ်နှစ်ခုတို့၏ အရှင်သခင်ဖြစ်တော်မူ၏။"},{"SurahNumber":55,"VerseNumber":18,"Text":"၁၈။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":19,"Text":"၁၉။\tအရှင်မြတ်သည် ပင်လယ်နှစ်ပြင်ကို လွှတ်တော်မူ၏၊ ရေယဉ်နှစ်ခုတွေ့ဆုံပေါင်းစပ်စေတော်မူ၏။"},{"SurahNumber":55,"VerseNumber":20,"Text":"၂ဝ။\tထိုပင်လယ်နှစ်ပြင်ရေယဉ်တို့၏ အလယ်ကြား၌ အဆီးအတားတစ်ခုကို စီရင်ထားတော်မူ၏၊ ထိုပင်လယ်နှစ်ပြင် ရေယဉ်သည် တစ်ခုနှင့်တစ်ခုနယ်ကျူးလွန်ခြင်းမရှိချေ။"},{"SurahNumber":55,"VerseNumber":21,"Text":"၂၁။\tသင်တို့သည် သင်တို့၏ အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":22,"Text":"၂၂။\tထိုသမုဒ္ဒရာနှစ်ပြင်ရေယဉ်မှ ပုလဲသန္တာစသောရတနာများထွက်၏။"},{"SurahNumber":55,"VerseNumber":23,"Text":"၂၃။\tသင်တို့သည် သင်တို့၏ အရှင်သခင်၏ ကျေးဇူးတော်များအနက် မည်သည်ကို ငြင်းပယ်သနည်း။"},{"SurahNumber":55,"VerseNumber":24,"Text":"၂၄။\tပင်လယ်သမုဒ္ဒရာရေယဉ်ကြောဝယ် အောင်လံကဲ့သို့ ထူထောင်လွှင့်ထားသောသင်္ဘောများကို အရှင်မြတ်စိုးပိုင် တော်မူ၏။"},{"SurahNumber":55,"VerseNumber":25,"Text":"၂၅။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":26,"Text":"၂၆။\tကမ္ဘာမြေပေါ်တွင် ရှိနေကြကုန်သောသတ္တဝါအပေါင်းတို့သည် တစ်နေ့ပျက်စီးရမည်သာတည်း။"},{"SurahNumber":55,"VerseNumber":27,"Text":"၂၇။\tထိုအခါ သင်၏ အရှင်သခင် အနန္တတန်ခိုးတော်အာနုဘော်ရှင်၏ မျက်နှာတော်သာလျှင် ကြွင်းကျန်ရစ်လိမ့်မည်။"},{"SurahNumber":55,"VerseNumber":28,"Text":"၂၈။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":29,"Text":"၂၉။\tကမ္ဘာမြေပြင် မိုးကောင်းကင်ဝယ် ရှိရှိသမျှတို့သည် အရှင်မြတ်အထံတော်၌ ဆုပန်ကြ၏၊ အရှင်မြတ် နေ့ရှိသမျှ စိုးမိုးအုပ်ချုပ်တော်မူလျက်ရှိ၏။"},{"SurahNumber":55,"VerseNumber":30,"Text":"၃ဝ။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":31,"Text":"၃၁။\tအို-မှီခိုသူလူသားနှင့် ဂျင်နတ်သားနှစ်မျိုးတို့၊ ငါသည် သင်တို့ကို စစ်ကြောစီရင်တော်မူမည်။"},{"SurahNumber":55,"VerseNumber":32,"Text":"၃၂။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":33,"Text":"၃၃။\tအို-လူနှင့် ဂျင်နတ်သားအပေါင်းတို့၊ သင်တို့သည် ကမ္ဘာမြေပြင် မိုးကောင်းကင်အားလုံးကို ဖောက်ထွင်းသွားနိုင် စွမ်းကြလျှင် သွားကြလော့၊ ငါခွင့်ပြုတော်မမူပဲ သင်တို့သည် ယင်းအမှုကို အလျဉ်းမပြုနိုင်ချေ။"},{"SurahNumber":55,"VerseNumber":34,"Text":"၃၄။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":35,"Text":"၃၅။\tအို-လူနှင့် ဂျင်အပေါင်းတို့၊ ငါသည် သင်တို့အပေါ်၌ မီးအပူရှိန်နှင့်တကွ ကြေးဝါမီးတောက်မီးလျှံတို့ကို စေ လွှတ်တော်မူမည်၊ သင်တို့သည် ဤဘေးဆိုးကြီးမှ မလွတ်မြောက်နိုင်ချေ။"},{"SurahNumber":55,"VerseNumber":36,"Text":"၃၆။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":37,"Text":"၃၇။\tအထက်မိုးကောင်းကင်သည် ကွဲအက်ပြိုပျက်၍ သားရေနီအလား နှင်းဆီရောင်ဖြစ်သွားသောအခါ။"},{"SurahNumber":55,"VerseNumber":38,"Text":"၃၈။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":39,"Text":"၃၉။\tထိုနေ့တော်ကြီး၌ လူသားသော်လည်းကောင်း၊ ဂျင်နတ်သားသော်လည်းကောင်း မိမိကျူးလွန်မိခဲ့သောအပြစ် အကြောင်းကို မေးမြန်းတော်မူခြင်းခံရမည်မဟုတ်ချေ။"},{"SurahNumber":55,"VerseNumber":40,"Text":"၄ဝ။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":41,"Text":"၄၁။\tထိုနေ့တော်ကြီး၌ အပြစ်ရှိသူတို့ကို သူတို့တွင် ပါလာသောအမှတ်အသားအားဖြင့် ခွဲခြားသိကြလိမ့်မည်၊ သူတို့၏ ဦးထိပ်ဆံနှင့် ခြေထောက်များကို ဆွဲငင်လျက် အဝီစီငရဲအတွင်းသို့ ပစ်သွင်းလိမ့်မည်။"},{"SurahNumber":55,"VerseNumber":42,"Text":"၄၂။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":43,"Text":"၄၃။\tဤငရဲသည် ဒုစရိုက်ကောင်တို့မရှိဟု ငြင်းဆန်သောငရဲပေတည်း။"},{"SurahNumber":55,"VerseNumber":44,"Text":"၄၄။\tထိုအခါငရဲသားတို့သည် ငရဲနှင့်ပြင်းထန်စွာပွက်ပွက်ဆူထလျက်ရှိသောရေပူအလယ်ကြားတွင် လှည့်ပတ်ပြေးလွှား ၍ တဝဲလည်လည်ရှိနေကြလိမ့်မည်။"},{"SurahNumber":55,"VerseNumber":45,"Text":"၄၅။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":46,"Text":"၄၆။\tအကြင်သူသည် မိမိ၏ အရှင်သခင်၏ ရှေ့တော်၌ မတ်မတ်ရပ်၍ စစ်ကြောစီရင်ခံရမည်ကို ကြောက်ရွံ့မိ၏၊ ထိုသူ၏ အဖို့အရာလွန်ကဲမြင့်မြတ်သောနိဗ္ဗာန်ဥယျာဉ်တော်ကြီးနှစ်ခုအသင့်ရှိ၏။"},{"SurahNumber":55,"VerseNumber":47,"Text":"၄၇။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":48,"Text":"၄၈။\tထိုဥယျာဉ်တော်များ၌ ပေါက်ရောက်လျက်ရှိသောသစ်ပင်များသည် အကိုင်းအခက်ဝေဆာလျက် ရှုဖွယ်မငြီး ဖြစ်၏။"},{"SurahNumber":55,"VerseNumber":49,"Text":"၄၉။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":50,"Text":"၅ဝ။\tထိုဥယျာဉ်တော်များ၌ ချောင်းမြောင်းနှစ်သွယ်စီးထွေထွေကျဆင်းလျက်ရှိ၏။"},{"SurahNumber":55,"VerseNumber":51,"Text":"၅၁။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":52,"Text":"၅၂။\tထိုဥယျာဉ်တော်များ၌ သစ်သီးသစ်ဥအမျိုးမျိုး စုံတွဲစုံတွဲရှိကြ၏။"},{"SurahNumber":55,"VerseNumber":53,"Text":"၅၃။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":54,"Text":"၅၄။\tနိဗ္ဗာန်သူနိဗ္ဗာန်သားတို့သည် ထူထဲသောပိုးဖဲထည်တို့ဖြင့် ခင်းကျင်းထားသောပလ္လင်းများပေါ်၌ လှဲလျောင်းစံစား နေကြလိမ့်မည်၊ ဥယျာဉ်တော်နှစ်ခုမှ သစ်သီးသစ်ဥများသည် သူတို့အနီးအနားတွင် ကိုင်းညွတ်လျက်ရှိကြ၏။"},{"SurahNumber":55,"VerseNumber":55,"Text":"၅၅။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":56,"Text":"၅၆။\tထိုဥယျာဉ်ဗိမာန်တော်များ၌ လူသား ဂျင်နတ်သားတို့လက်နှင့်ပင် မထိရသေးသောစက္ခုအိန္ဒြေနှင့် ပြည့်စုံသော နတ်ကညာများရှိ၏။"},{"SurahNumber":55,"VerseNumber":57,"Text":"၅၇။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":58,"Text":"၅၈။\tထိုနတ်ကညာတို့သည် ပုလဲသန္တာနီလာမြသား ပတ္တမြားရတနာကဲ့သို့ လှပတင့်တယ်ကြည်လင်ကြ၏။"},{"SurahNumber":55,"VerseNumber":59,"Text":"၅၉။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":60,"Text":"၆ဝ။ ကုသိုလ်ကောင်းမှု၏ အကျိုးဆက်သည် ကောင်းကျိုးသုခမှတပါးူ အခြားဖြစ်နိုင်သလား။"},{"SurahNumber":55,"VerseNumber":61,"Text":"၆၁။ သင်တို့သည် သင်တို့၏ အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":62,"Text":"၆၂။\tအဆိုပါဥယျာဉ်တော်နှစ်ခုအပြင် အခြားဥယျာဉ်ဗိမာန်နှစ်ခုလည်း ရှိသေး၏။"},{"SurahNumber":55,"VerseNumber":63,"Text":"၆၃။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":64,"Text":"၆၄။\tဤနိဗ္ဗာန်ဥယျာဉ်တော်နှစ်ခုသည် သစ်ရွက်သစ်ဖုများနှင့် စိမ်းစိုရွှင်လန်းဖွယ်ဖြစ်၏။"},{"SurahNumber":55,"VerseNumber":65,"Text":"၆၅။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":66,"Text":"၆၆။\tဤဥယျာဉ်တော်နှစ်ခု၌ ရေအထွေထွေစီးထွက်နေသောစိမ့်စမ်းနှစ်ခုရှိ၏။"},{"SurahNumber":55,"VerseNumber":67,"Text":"၆၇။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":68,"Text":"၆၈။\tဤဥယျာဉ်တော်များ၌ စွန်ပလွံသီး၊ သလဲသီးစသည့်သစ်သီးသစ်ဥအမျိုးမျိုးရှိ၏။"},{"SurahNumber":55,"VerseNumber":69,"Text":"၆၉။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":70,"Text":"၇ဝ။\tဤဥယျာဉ်တော်များ၌ အဆင်းရူပ လှပတင့်တယ် ချစ်ခင်ဖွယ်ကောင်းသောနတ်ကညာများရှိ၏။"},{"SurahNumber":55,"VerseNumber":71,"Text":"၇၁။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":72,"Text":"၇၂။\tထိုနတ်ကညာများသည် သန့်ရှင်းဖြူစင်၍ တဲအဆောင်များတွင် စံစားနေကြ၏။"},{"SurahNumber":55,"VerseNumber":73,"Text":"၇၃။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":74,"Text":"၇၄။\tထိုနတ်ကညာများမှာ လူယောက်ျား ဂျင်ယောက်ျားမထိသေးသောကညာအစစ်ဖြစ်ကြ၏။"},{"SurahNumber":55,"VerseNumber":75,"Text":"၇၅။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":76,"Text":"၇၆။\tထိုနတ်ကညာများသည် မှီအုံးအစိမ်းနှင့် လှပသောကော်ဇောများအပေါ်တွင် လှဲလျောင်းလျက် စံစားနေကြ၏။"},{"SurahNumber":55,"VerseNumber":77,"Text":"၇၇။\tသင်တို့သည် သင်တို့၏အရှင်သခင်၏ ကျေးဇူးတော်များအနက် မည်သည်ကို ငြင်းပယ်ကြသနည်း။"},{"SurahNumber":55,"VerseNumber":78,"Text":"၇၈။\tအို-တမန်တော်၊ သင်၏ အရှင်သခင်သည် အနန္တတန်ခိုးတော်ရှင် ကျော်ဇော်ထင်ရှားသောအရှင်၏ နာမတော် သည် မင်္ဂလာအဖြာဖြာနှင့် ပြည့်စုံလှ၏။"}]}