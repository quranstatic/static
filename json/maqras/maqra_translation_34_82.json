{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":4,"VerseNumber":36,"Text":"Ctěte Boha a nepřidružujte k Němu nic! Chovejte se vlídně k rodičům, příbuzným, sirotkům, chudým, sousedovi pokrevně spřízněnému i cizímu, příteli ze sousedství a jdoucímu po cestě Boží a těm, jimiž vládne vaše pravice! Bůh věru nemiluje ty, kdož jsou domýšliví a vychloubační"},{"SurahNumber":4,"VerseNumber":37,"Text":"ani ty, kdož jsou lakomí a lidem lakotu nařizují a skrývají to, co Bůh jim uštědřil ze Své přízně. A připravili jsme pro nevěřící trest ponižující"},{"SurahNumber":4,"VerseNumber":38,"Text":"A nemiluje ty, kdož rozdávají ze svého jmění na odiv lidem a nevěří ani v Boha, ani v soudný den. A ten, jemuž je satan přítelem, ten špatného má přítele"},{"SurahNumber":4,"VerseNumber":39,"Text":"Co by je to bylo stálo, kdyby byli uvěřili v Boha a v den soudný a rozdávali z toho, co jim Bůh uštědřil? A Bůh o nich dobře ví"},{"SurahNumber":4,"VerseNumber":40,"Text":"Bůh věru neošidí nikoho ani o váhu prášku jediného, a jde-li o skutek dobrý, oplatí jej dvojnásobně a sám od Sebe dá odměnu nesmírnou"},{"SurahNumber":4,"VerseNumber":41,"Text":"A jak jim bude, až z národa každého přivedeme svědka jednoho a přivedeme také tebe jako svědka proti těmto"},{"SurahNumber":4,"VerseNumber":42,"Text":"V ten den si budou přáteli, kdož neuvěřili a posla neuposlechli, aby se nad nimi slehla země, avšak neskryjí před Bohem událost žádnou"},{"SurahNumber":4,"VerseNumber":43,"Text":"Vy, kteří věříte! Nepřibližujte se k modlitbě, jste-li opilí, dokud nebudete vědět, co říkáte; a nekonejte ji, jste-li znečištěni polucí - leda jste-li na cestě - dokud jste se neumyli! A jste-li nemocní nebo na cestách či někdo z vás přišel ze záchodu či měl styk se ženami, a nenaleznete-li vodu, omývejte se čistým pískem a otřete si jim obličeje i ruce své! A Bůh je věru promíjející a odpouštějící"},{"SurahNumber":4,"VerseNumber":44,"Text":"Což jsi neviděl, že ti, kterým dostalo se části Písma, kupují bludy a chtějí, abyste i vy zbloudili z cesty pravé"},{"SurahNumber":4,"VerseNumber":45,"Text":"Bůh však dobře zná vaše nepřátele! A Bůh je dostatečným ochráncem i dostatečným pomocníkem"},{"SurahNumber":4,"VerseNumber":46,"Text":"Někteří z těch, kdož vyznávají židovství, překrucují smysl slov Písma a říkají \"Slyšeli jsme a neuposlechli jsme\" a \"Slyš, aniž to je slyšet\" a"},{"SurahNumber":4,"VerseNumber":47,"Text":"Vy, kterým bylo dáno Písmo, věřte v to, co jsme vám seslali jako potvrzení toho, co již máte od dřívějška, dříve než smažeme obličeje a obrátíme je nazad anebo je proklejeme, jako jsme již prokleli lid znesvěcující sobotu. A rozkaz Boží byl již vykonán"},{"SurahNumber":4,"VerseNumber":48,"Text":"Bůh věru neodpustí, je-li k Němu něco přidružováno, ale odpustí, komu chce, věci jiné než toto. A kdokoli přidružuje k Bohu, ten dopouští se hříchu těžkého"},{"SurahNumber":4,"VerseNumber":49,"Text":"Což jsi neviděl ty, kteří se vydávají za čisté? Nikoliv, jen Bůh očišťuje toho, koho chce, a nikdo nebude ošizen ani o slupku pecky datlové"},{"SurahNumber":4,"VerseNumber":50,"Text":"Pohleď, jak vymýšlejí si lži o Bohu - a to stačí k hříchu zjevnému"},{"SurahNumber":4,"VerseNumber":51,"Text":"Což jsi neviděl, že ti, kterým dostalo se části Písma, věří v Džibta a Tághúta a hovoří o těch, kdož neuvěřili: \"Tito jsou správněji vedeni než ti, kdož uvěřili"},{"SurahNumber":4,"VerseNumber":52,"Text":"To jsou ti, které Bůh proklel; pro toho pak, koho Bůh proklel, nenajdeš pomocníka žádného"},{"SurahNumber":4,"VerseNumber":53,"Text":"Anebo mají snad podíl nějaký na vládě? A i kdyby jej měli, nedali by lidem ani slupku pecky datlové"},{"SurahNumber":4,"VerseNumber":54,"Text":"Či závidí těmto lidem to, co jim Bůh dal z přízně Své? Vždyť dali jsme již rodu Abrahamovu Písmo i moudrost a propůjčili jsme jim království mocné"},{"SurahNumber":4,"VerseNumber":55,"Text":"A jsou mezi nimi někteří, kdož v ně uvěřili, a jsou mezi nimi jiní, kteří se od něho odvrátili. Však bude jim stačit peklo jako trest spalující"},{"SurahNumber":4,"VerseNumber":56,"Text":"Věru ty, kdož neuvěřili v Naše znamení, My v ohni sežehneme, a kdykoliv vyschnou kůže jejich, vyměníme je za jiné, aby tak trestu okusili. A Bůh zajisté je mocný, moudrý"},{"SurahNumber":4,"VerseNumber":57,"Text":"Ty však, kdož uvěřili a dobré skutky konali, uvedeme do zahrad, pod nimiž řeky tekou, a tam, nesmrtelní, navěky budou mít manželky čisté; a uvedeme je do stínu hustého"}]}