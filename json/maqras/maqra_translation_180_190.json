{"Id":190,"LanguageCodes":["hi","hin"],"Name":"hin-maulanaazizulha","Author":"Maulana Azizul Haque Al Umari","Language":"Hindi","Description":"Hindi","Direction":"ltr","Source":"https://quranenc.com/check/hindi_omari/v1.1.0-csv.1 , https://quranenc.com/en/browse/hindi_omari , https://quranenc.com ,","Translations":[{"SurahNumber":37,"VerseNumber":83,"Text":"और उसके अनुयायियों में निश्चय इब्राहीम है।"},{"SurahNumber":37,"VerseNumber":84,"Text":"जब लाया वह अपने पालनहार के पास स्वच्छ दिल।"},{"SurahNumber":37,"VerseNumber":85,"Text":"जब कहा उसने अपने पिता तथा अपनी जाति सेः तुम किसकी इबादत (वंदना) कर रहे हो"},{"SurahNumber":37,"VerseNumber":86,"Text":"क्या अपने बनाये हुए पूज्यों को अल्लाह के सिवा चाहते हो"},{"SurahNumber":37,"VerseNumber":87,"Text":"तो तुम्हारा क्या विचार है, विश्व के पालनहार के विषय में"},{"SurahNumber":37,"VerseNumber":88,"Text":"फिर उसने देखा तोरों की[1] ओर।"},{"SurahNumber":37,"VerseNumber":89,"Text":"तथा उनसे कहाः मैं रोगी हूँ।"},{"SurahNumber":37,"VerseNumber":90,"Text":"तो उसे छोड़कर चले गये।"},{"SurahNumber":37,"VerseNumber":91,"Text":"फिर वह जा पहुँचा, उनके उपास्यों (पूज्यों) की ओर। कहा कि (वे प्रसाद) क्यों नहीं खाते"},{"SurahNumber":37,"VerseNumber":92,"Text":"तुम्हें क्या हुआ है कि बोलते नहीं"},{"SurahNumber":37,"VerseNumber":93,"Text":"फिर पिल पड़ा उनपर मारते हुए, दायें हाथ से।"},{"SurahNumber":37,"VerseNumber":94,"Text":"तो वे आये उसकी ओर दौड़ते हुए।"},{"SurahNumber":37,"VerseNumber":95,"Text":"इब्राहीम ने कहाः क्या तुम इबादत (वंदना) करते हो उसकी जिसे, पत्थरों से तराश्ते हो"},{"SurahNumber":37,"VerseNumber":96,"Text":"जबकि अल्लाह ने पैदा किया है तुम्हें तथा जो तुम करते हो।"},{"SurahNumber":37,"VerseNumber":97,"Text":"उन्होंने कहाः इसके लिए एक (अग्निशाला का) निर्माण करो और उसे झोंक दो दहकती अग्नि में।"},{"SurahNumber":37,"VerseNumber":98,"Text":"तो उन्होंने उसके साथ षड्यंत्र रचा, तो हमने उन्हीं को नीचा कर दिया।"},{"SurahNumber":37,"VerseNumber":99,"Text":"तथा उसने कहाः मैं जाने वाला हूँ अपने पालनहार की[1] ओर। वह मुझे सुपथ दर्शायेगा।"},{"SurahNumber":37,"VerseNumber":100,"Text":"हे मेरे पालनहार! प्रदान कर मुझे, एक सदाचारी (पुनीत) पुत्र।"},{"SurahNumber":37,"VerseNumber":101,"Text":"तो हमने शुभ सूचना दी उसे, एक सहनशील पुत्र की।"},{"SurahNumber":37,"VerseNumber":102,"Text":"फिर जब वह पहुँचा उसके साथ चलने-फिरने की आयु को, तो इब्राहीम ने कहाः हे मेरे प्रिय पुत्र! मैं देख रहा हूँ स्वप्न में कि मैं तुझे वध कर रहा हूँ। अब, तू बता कि तेरा क्या विचार है? उसने कहाः हे पिता! पालन करें, जिसका आदेश आपको दिया जा रहा है। आप पायेंगे मुझे सहनशीलों में से, यदि अल्लाह की इच्छा हूई।"},{"SurahNumber":37,"VerseNumber":103,"Text":"अन्ततः, जब दोनों ने स्वयं को अर्पित कर दिया और उस (पिता) ने उसे गिरा दिया माथे के बल।"},{"SurahNumber":37,"VerseNumber":104,"Text":"तब हमने उसे आवाज़ दी कि हे इब्राहीम"},{"SurahNumber":37,"VerseNumber":105,"Text":"तूने सच कर दिया अपना स्वप्न। इसी प्रकार, हम प्रतिफल प्रदान करते हैं सदाचारियों को।"},{"SurahNumber":37,"VerseNumber":106,"Text":"वास्तव में, ये खुली परीक्षा थी।"},{"SurahNumber":37,"VerseNumber":107,"Text":"और हमने उसके मुक्ति-प्रतिदान के रूप में, प्रदान कर दी एक महान[1] बली।"},{"SurahNumber":37,"VerseNumber":108,"Text":"तथा हमने शेष रखी उसकी शुभ चर्चा पिछलों में।"},{"SurahNumber":37,"VerseNumber":109,"Text":"सलाम है इब्रीम पर।"},{"SurahNumber":37,"VerseNumber":110,"Text":"इसी प्रकार, हम प्रतिफल प्रदान करते हैं सदाचारियों को।"},{"SurahNumber":37,"VerseNumber":111,"Text":"निश्चय ही वह हमारे ईमान वाले भक्तों में से था।"},{"SurahNumber":37,"VerseNumber":112,"Text":"तथा हमने उसे शुभसूचना दी इस्ह़ाक़ नबी की, जो सदाचारियों में[1] होगा।"},{"SurahNumber":37,"VerseNumber":113,"Text":"तथा हमने बरकत (विभूति) अवतरिक की उसपर तथा इस्ह़ाक़ पर और उन दोनों की संतति में से कोई सदाचारी है और कोई अपने लिए खुला अत्याचारी।"},{"SurahNumber":37,"VerseNumber":114,"Text":"तथा हमने उपकार किया मूसा और हारून पर।"},{"SurahNumber":37,"VerseNumber":115,"Text":"तथा मुक्त किया दोनों को और उनकी जाति को, घोर व्यग्रता से।"},{"SurahNumber":37,"VerseNumber":116,"Text":"तथा हमने सहायता की उनकी, तो वही प्रभावशाली हो गये।"},{"SurahNumber":37,"VerseNumber":117,"Text":"तथा हमने प्रदान की दोनों को प्रकाशमय पुस्तक (तौरात)।"},{"SurahNumber":37,"VerseNumber":118,"Text":"और हमने दर्शाई दोनों को सीधी डगर।"},{"SurahNumber":37,"VerseNumber":119,"Text":"तथा शेष रखी दोनों की शुभ चर्चा, पिछलों में।"},{"SurahNumber":37,"VerseNumber":120,"Text":"सलाम है मूसा तथा हारून पर।"},{"SurahNumber":37,"VerseNumber":121,"Text":"हम इसी प्रकार प्रतिफल प्रदान करते हैं, सदाचारियों को।"},{"SurahNumber":37,"VerseNumber":122,"Text":"वस्तुतः, वे दोनों हमारे ईमान वाले भक्तों में थे।"},{"SurahNumber":37,"VerseNumber":123,"Text":"तथा निश्चय इल्यास, नबियों में से था।"},{"SurahNumber":37,"VerseNumber":124,"Text":"जब कहा उसने अपनी जाति सेः क्या तुम डरते नहीं हो"},{"SurahNumber":37,"VerseNumber":125,"Text":"क्या तुम बअल ( नामक मूर्ति) को पुकारते हो? तथा त्याग रहे हो सर्वोत्तम उत्पत्तिकर्ता को"},{"SurahNumber":37,"VerseNumber":126,"Text":"अल्लाह ही तुम्हारा पालनहार है तथा तुम्हारे प्रथम पूर्वजों का पालनहार है।"},{"SurahNumber":37,"VerseNumber":127,"Text":"अन्ततः, उन्होंने झुठला दिया उसे। तो निश्चय वही (नरक में) उपस्थित होंगे।"},{"SurahNumber":37,"VerseNumber":128,"Text":"किन्तु, अल्लाह के शुध्द भक्त।"},{"SurahNumber":37,"VerseNumber":129,"Text":"तथा शेष रखी हमने उसकी शुभ चर्चा पिछलों में।"},{"SurahNumber":37,"VerseNumber":130,"Text":"सलाम है इल्यासीन[1] पर।"},{"SurahNumber":37,"VerseNumber":131,"Text":"वास्तव में, हम इसी प्रकार प्रतिफल प्रदान करते हैं, सदाचारियों को।"},{"SurahNumber":37,"VerseNumber":132,"Text":"वस्तुतः, वह हमारे ईमान वाले भक्तों में से था।"},{"SurahNumber":37,"VerseNumber":133,"Text":"तथा निश्चय लूत नबियों में से था।"},{"SurahNumber":37,"VerseNumber":134,"Text":"जब हमने मुक्त किया उसे तथा उसके सबपरिजनों को।"},{"SurahNumber":37,"VerseNumber":135,"Text":"एक बुढ़िया[1] के सिवा, जो पीछे रह जाने वालों में थी।"},{"SurahNumber":37,"VerseNumber":136,"Text":"फिर हमने अन्यों को तहस-नहस कर दिया।"},{"SurahNumber":37,"VerseNumber":137,"Text":"तथा तुम[1] ग़ुज़रते हो उन (की निर्जीव बस्तियों) पर, प्रातः के समय।"},{"SurahNumber":37,"VerseNumber":138,"Text":"तथा रात्रि में। तो क्या तुम समझते नहीं हो"},{"SurahNumber":37,"VerseNumber":139,"Text":"तथा निश्चय यूनुस नबियों में से था।"},{"SurahNumber":37,"VerseNumber":140,"Text":"जब वह भाग[1] गया भरी नाव की ओर।"},{"SurahNumber":37,"VerseNumber":141,"Text":"फिर नाम निकाला गया, तो वह हो गया फेंके हुओं में से।"},{"SurahNumber":37,"VerseNumber":142,"Text":"तो निगल लिया उसे मछली ने और वह निन्दित था।"},{"SurahNumber":37,"VerseNumber":143,"Text":"तो यदि न होता अल्लाह की पवित्रता का वर्णन करने वालों में।"},{"SurahNumber":37,"VerseNumber":144,"Text":"तो वह रह जाता उसके उदर में उस दिन तक, जब सब पुनः जीवित किये[1] जायेंगे।"}]}