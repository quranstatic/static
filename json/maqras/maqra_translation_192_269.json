{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":41,"VerseNumber":25,"Text":"En Wij hadden voor hen kameraden gemaakt die toen voor hen aantrekkelijk maakten wat er voor hen was en wat er achter hen was en het woord wordt tegen hen bewaarheid, te midden van gemeenschappen van de djinn en de mensen die al voor hun tijd voorbijgegaan waren; zij waren verliezers"},{"SurahNumber":41,"VerseNumber":26,"Text":"Zij die ongelovig zijn zeggen: \"Luistert niet naar deze Koran en praat er zonder op te letten doorheen. Misschien zullen jullie overwinnen"},{"SurahNumber":41,"VerseNumber":27,"Text":"Maar hun die ongelovig zijn zullen Wij een strenge bestraffing laten proeven en Wij zullen aan hen het slechtste dat zij gedaan hebben vergelden"},{"SurahNumber":41,"VerseNumber":28,"Text":"Dat is het loon voor Gods vijanden: het vuur waarin zij een altijd bestaande woning hebben als vergelding dat zij Onze tekenen ontkenden"},{"SurahNumber":41,"VerseNumber":29,"Text":"En zij die ongelovig zijn zeggen: \"Onze Heer, laat ons die mensen en djinn zien die ons tot dwaling hebben gebracht, dan zullen wij hen onder onze voeten zetten zodat zij de onderliggenden zijn"},{"SurahNumber":41,"VerseNumber":30,"Text":"Maarzij die zeggen: \"Onze Heer is God\" en die dan correct handelen, tot hen komen de engelen neer: \"Vreest niet en weest niet bedroefd, maar verheugt jullie in de tuin die jullie is toegezegd"},{"SurahNumber":41,"VerseNumber":31,"Text":"Wij zijn jullie medestanders in het tegenwoordige leven en in het hiernamaals, daarin is voor jullie wat jullie zielen begeren en daarin is voor jullie wat jullie verlangen"},{"SurahNumber":41,"VerseNumber":32,"Text":"Een gastverblijf van een Vergevende en een Barmhartige"},{"SurahNumber":41,"VerseNumber":33,"Text":"En wie spreekt er beter dan wie tot God oproept, deugdelijk handelt en zegt: \"Ik behoor tot hen die zich [aan God] overgeven"},{"SurahNumber":41,"VerseNumber":34,"Text":"En de goede daad en de slechte daad zijn niet gelijk; weer die af met iets wat beter is. Dan zal hij, tussen wie en jou vijandschap was, zijn als een boezemvriend"},{"SurahNumber":41,"VerseNumber":35,"Text":"Maar het wordt slechts aan hen die geduldig volharden aangeboden; het wordt slechts aangeboden aan iemand met geweldig geluk"},{"SurahNumber":41,"VerseNumber":36,"Text":"En als jij door de satan wordt opgehitst, vraag dan God om bescherming; Hij is de horende, de wetende"},{"SurahNumber":41,"VerseNumber":37,"Text":"Tot Zijn tekenen behoren de nacht en de dag en de zon en de maan. Buigt niet eerbiedig neer voor de zon en de maan, maar buigt eerbiedig neer voor God die hen geschapen heeft, als Hij het is die jullie dienen"},{"SurahNumber":41,"VerseNumber":38,"Text":"Als zij dan hoogmoedig zijn? zij die bij hun Heer zijn prijzen Hem in de nacht en overdag en zij verafschuwen het niet"},{"SurahNumber":41,"VerseNumber":39,"Text":"En tot Zijn tekenen behoort dat jullie zien dat de aarde roerloos is, maar wanneer Wij er dan water op laten neerdalen beweegt zij zich en zwelt op. Hij die haar laat herleven, laat ook de doden herleven; Hij is almachtig"},{"SurahNumber":41,"VerseNumber":40,"Text":"Zij die Onze tekenen misduiden zijn voor Ons niet verborgen. Is dan iemand die in het vuur geworpen wordt er beter aan toe of iemand die veilig op de opstandingsdag aankomt? Doet maar wat jullie willen; Hij doorziet wat jullie doen"},{"SurahNumber":41,"VerseNumber":41,"Text":"Zij die geen geloof hechten aan de vermaning wanneer die tot hen komt?; het is een machtig boek"},{"SurahNumber":41,"VerseNumber":42,"Text":"waar de onwaarheid van voren niet bij komt, noch van achteren, een neerzending door een Wijze en Lofwaardige"},{"SurahNumber":41,"VerseNumber":43,"Text":"Aan jou wordt slechts gezegd wat al aan de gezanten voor jouw tijd gezegd was; jouw Heer is vol vergeving maar geeft ook een pijnlijke afstraffing"},{"SurahNumber":41,"VerseNumber":44,"Text":"En als Wij hem als een vreemdtalige Koran hadden gemaakt dan hadden zij gezegd: \"Waarom zijn de tekenen ervan niet uiteengezet? Vreemdtalig en toch een Arabier?\" Zeg: \"Hij is voor hen die geloven een leidraad en een genezing.\" Zij die niet geloven hebben in hun oren hardhorendheid en zij hebben er geen zicht op. Zij zijn het die van een verafgelegen plaats worden geroepen"},{"SurahNumber":41,"VerseNumber":45,"Text":"En Wij hadden aan Moesa het boek gegeven, maar toen werd men het erover oneens. En als er al niet eerder een woord van jouw Heer gekomen was, dan was er tussen hen al een beslissing getroffen. Zij verkeren daarover in hevige twijfel"},{"SurahNumber":41,"VerseNumber":46,"Text":"Als iemand deugdelijk handelt dan is het in zijn eigen voordeel, maar als iemand verkeerd doet dan is het in zijn nadeel; jouw Heer geeft geen onrechtvaardige behandeling aan de dienaren"}]}