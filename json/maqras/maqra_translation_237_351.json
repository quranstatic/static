{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":87,"VerseNumber":1,"Text":"PRISA din Herres, den Högstes, namn"},{"SurahNumber":87,"VerseNumber":2,"Text":"Han som skapar [allt] och därefter formar det [med hänsyn till den uppgift som det skall fylla]"},{"SurahNumber":87,"VerseNumber":3,"Text":"och som ger [människan] hennes rätta mått och därefter leder henne på rätt väg"},{"SurahNumber":87,"VerseNumber":4,"Text":"och som låter betesmarkernas gräs växa"},{"SurahNumber":87,"VerseNumber":5,"Text":"för att sedan vissna och svartna"},{"SurahNumber":87,"VerseNumber":6,"Text":"VI SKALL lära dig att läsa och du kommer inte att glömma något"},{"SurahNumber":87,"VerseNumber":7,"Text":"utom det som Gud vill [att du skall glömma]; Han vet vad [människorna] öppet tillkännager likaväl som det som [de vill] dölja"},{"SurahNumber":87,"VerseNumber":8,"Text":"Och Vi skall göra det lätt för dig [att följa religionens bud]"},{"SurahNumber":87,"VerseNumber":9,"Text":"PÅMINN nu [människorna, Muhammad] - kanske skall påminnelsen vara [dem] till nytta"},{"SurahNumber":87,"VerseNumber":10,"Text":"den som står i bävan [inför Gud] kommer att lägga den på minnet"},{"SurahNumber":87,"VerseNumber":11,"Text":"och [bara] den olycklige stackare kommer att vända ryggen till"},{"SurahNumber":87,"VerseNumber":12,"Text":"som blir lågornas rov i den stora Elden"},{"SurahNumber":87,"VerseNumber":13,"Text":"där han varken kan dö eller leva"},{"SurahNumber":87,"VerseNumber":14,"Text":"Den skall det gå väl i händer som [under sitt liv] strävar efter renhet"},{"SurahNumber":87,"VerseNumber":15,"Text":"och åkallar sin Herres namn och förrättar sin bön"},{"SurahNumber":87,"VerseNumber":16,"Text":"Men ni [människor] sätter det jordiska livet före allt annat"},{"SurahNumber":87,"VerseNumber":17,"Text":"trots att det kommande livet är bättre och varar i evighet"},{"SurahNumber":87,"VerseNumber":18,"Text":"[Allt] detta har helt visst redan [sagts] i de tidigare uppenbarelserna"},{"SurahNumber":87,"VerseNumber":19,"Text":"i Abrahams och Moses uppenbarelser"},{"SurahNumber":88,"VerseNumber":1,"Text":"HAR DU hört talas om Det som skall överskugga allt"},{"SurahNumber":88,"VerseNumber":2,"Text":"Den Dagen skall [någras] ansikten vara märkta av förödmjukelse"},{"SurahNumber":88,"VerseNumber":3,"Text":"de släpar på [bördan av sin synd]"},{"SurahNumber":88,"VerseNumber":4,"Text":"[på väg mot] den heta eld där de skall brinna"},{"SurahNumber":88,"VerseNumber":5,"Text":"Vid en kokande källa får de släcka sin törst"},{"SurahNumber":88,"VerseNumber":6,"Text":"och deras enda föda skall vara en torr, törnig buske"},{"SurahNumber":88,"VerseNumber":7,"Text":"som varken ger näring eller stillar hungern"},{"SurahNumber":88,"VerseNumber":8,"Text":"[Andras] ansikten skall den Dagen visa glädjen och"},{"SurahNumber":88,"VerseNumber":9,"Text":"tillfredsställelsen över [att ha nått det mål] de strävade mot"},{"SurahNumber":88,"VerseNumber":10,"Text":"[vilande] i en högt belägen lustgård"},{"SurahNumber":88,"VerseNumber":11,"Text":"där de inte tvingas höra tomt och meningslöst tal"},{"SurahNumber":88,"VerseNumber":12,"Text":"[en lustgård] med flödande källor"},{"SurahNumber":88,"VerseNumber":13,"Text":"och rikt utsirade troner"},{"SurahNumber":88,"VerseNumber":14,"Text":"där dryckesbägare har burits fram"},{"SurahNumber":88,"VerseNumber":15,"Text":"och kuddar ordnats i rader"},{"SurahNumber":88,"VerseNumber":16,"Text":"och [mjuka] mattor lagts ut"},{"SurahNumber":88,"VerseNumber":17,"Text":"HAR DE [som förnekar uppståndelsen] aldrig ägnat en tanke åt kamelens skapnad"},{"SurahNumber":88,"VerseNumber":18,"Text":"Och åt himlens valv, hur det har rests"},{"SurahNumber":88,"VerseNumber":19,"Text":"Och åt bergen, hur fast de har förankrats"},{"SurahNumber":88,"VerseNumber":20,"Text":"Och åt jordens [yta], hur den har bretts ut"},{"SurahNumber":88,"VerseNumber":21,"Text":"Påminn dem [Muhammad]! Din uppgift är att påminna"},{"SurahNumber":88,"VerseNumber":22,"Text":"men över deras [sinnen] har du ingen makt"},{"SurahNumber":88,"VerseNumber":23,"Text":"Men den som vänder ryggen till och envist framhärdar i att förneka sanningen"},{"SurahNumber":88,"VerseNumber":24,"Text":"skall Gud straffa med det strängaste av alla straff"},{"SurahNumber":88,"VerseNumber":25,"Text":"Det är till Oss de skall återvända"},{"SurahNumber":88,"VerseNumber":26,"Text":"och därefter tillkommer det Oss att ställa dem till svars"},{"SurahNumber":89,"VerseNumber":1,"Text":"VID gryningsljuset"},{"SurahNumber":89,"VerseNumber":2,"Text":"och vid de tio nätterna"},{"SurahNumber":89,"VerseNumber":3,"Text":"Vid det jämna talet och det udda"},{"SurahNumber":89,"VerseNumber":4,"Text":"Vid natten, när den viker"},{"SurahNumber":89,"VerseNumber":5,"Text":"Räcker inte denna försäkran för [att övertyga] den som är begåvad med insikt och förstånd"},{"SurahNumber":89,"VerseNumber":6,"Text":"HAR DU inte sett hur din Herre gick till väga mot [stammen] Aad"},{"SurahNumber":89,"VerseNumber":7,"Text":"Och mot Iram, [de tusen] pelarnas [stad]"},{"SurahNumber":89,"VerseNumber":8,"Text":"vars like aldrig har återskapats på jorden"},{"SurahNumber":89,"VerseNumber":9,"Text":"Och mot thamudenerna, som högg ut [sina bostäder] i dalens klippväggar"},{"SurahNumber":89,"VerseNumber":10,"Text":"Och mot [de oräkneliga] tältmasternas Farao"},{"SurahNumber":89,"VerseNumber":11,"Text":"[Alla] gick de för långt i sitt trots på jorden"},{"SurahNumber":89,"VerseNumber":12,"Text":"och de störde ordningen och spred överallt sedefördärv"},{"SurahNumber":89,"VerseNumber":13,"Text":"och därför lät din Herre straffets piska vina över dem"},{"SurahNumber":89,"VerseNumber":14,"Text":"Din Herre förtröttas sannerligen [inte] i Sin vaksamhet"},{"SurahNumber":89,"VerseNumber":15,"Text":"MEN vad människan beträffar säger hon, var gång hennes Herre för att pröva henne låter henne nå ära och välstånd: \"Min Herre har hedrat mig [på grund av mina förtjänster]"},{"SurahNumber":89,"VerseNumber":16,"Text":"Men då Han prövar henne genom att ge henne knappare utkomst, säger hon: \"Min Herre skämmer ut mig"},{"SurahNumber":89,"VerseNumber":17,"Text":"Nej, men [se på er själva]! Mot de faderlösa visar ni ingen givmildhet"},{"SurahNumber":89,"VerseNumber":18,"Text":"och ni uppmanar inte varandra att ge den nödställde att äta"},{"SurahNumber":89,"VerseNumber":19,"Text":"och ni slukar [andras] arv med glupande aptit"},{"SurahNumber":89,"VerseNumber":20,"Text":"Och er kärlek till pengar känner inga gränser"},{"SurahNumber":89,"VerseNumber":21,"Text":"Nej [tag er i akt]! När jordskorpan smulas sönder i stöt efter stöt"},{"SurahNumber":89,"VerseNumber":22,"Text":"och din Herre visar sig med änglarna i slutna led"},{"SurahNumber":89,"VerseNumber":23,"Text":"och helvetet görs [synligt], den Dagen skall människan minnas [Våra varningar] - men vad hjälper det henne då att hon minns"},{"SurahNumber":89,"VerseNumber":24,"Text":"[Då] kommer hon att säga: \"Om jag ändå hade tänkt på [att med goda handlingar] förbereda mig för mitt liv [i evigheten]"},{"SurahNumber":89,"VerseNumber":25,"Text":"Ingen straffar så hårt som Han den Dagen skall straffa"},{"SurahNumber":89,"VerseNumber":26,"Text":"och ingen kan fängsla med sådana bojor som Han"},{"SurahNumber":89,"VerseNumber":27,"Text":"[Då säger Gud till den rättfärdige:] \"Du själ, som har kommit till ro"},{"SurahNumber":89,"VerseNumber":28,"Text":"Vänd tillbaka till din Herre, tillfredsställd [med Hans gåvor och] omsluten av Hans välbehag"},{"SurahNumber":89,"VerseNumber":29,"Text":"Stig in med skaran av Mina tjänare"},{"SurahNumber":89,"VerseNumber":30,"Text":"Stig in i Mitt paradis"}]}