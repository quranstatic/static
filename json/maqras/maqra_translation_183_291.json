{"Id":291,"LanguageCodes":["ro","ron"],"Name":"ron-georgegrigore","Author":"George Grigore","Language":"Romanian","Description":"Romanian","Direction":"ltr","Source":"http://tanzil.net","Translations":[{"SurahNumber":38,"VerseNumber":52,"Text":"în vreme ce cele cu privirile neîntinate le vor fi ţiitoare de urât"},{"SurahNumber":38,"VerseNumber":53,"Text":"Aceste vă sunt făgăduite pentru Ziua Socotelii"},{"SurahNumber":38,"VerseNumber":54,"Text":"Aceasta este înzestrarea Noastră ce nu are sfârşit"},{"SurahNumber":38,"VerseNumber":55,"Text":"Aşa va fi! Ticăloşii vor avea o întoarcere rea"},{"SurahNumber":38,"VerseNumber":56,"Text":"Gheena unde vor fi azvârliţi. Ce rău culcuş"},{"SurahNumber":38,"VerseNumber":57,"Text":"Aşa va fi ca să guste apă clocotită şi o băutură puturoasă"},{"SurahNumber":38,"VerseNumber":58,"Text":"şi altele asemenea în perechi"},{"SurahNumber":38,"VerseNumber":59,"Text":"Aceasta este o gloată ce năvăleşte cu voi, însă nu vor fi bineveniţi, ci vor fi azvârliţi în Foc"},{"SurahNumber":38,"VerseNumber":60,"Text":"Ei vor spune: “Voi nu sunteţi bineveniţi, căci voi ne-aţi pregătit acestea!” Ce lăcaş năpăstuit"},{"SurahNumber":38,"VerseNumber":61,"Text":"Ei vor spune: “Domnul nostru! Sporeşte-le îndoit osânda Focului celor care ne-au împins aici.”"},{"SurahNumber":38,"VerseNumber":62,"Text":"Ei vor spune: “De ce nu-i vedem nici pe bărbaţii pe care-i număram între cei răi"},{"SurahNumber":38,"VerseNumber":63,"Text":"Nu ne băteam noi joc de ei? Oare acum de scapă privirilor?”"},{"SurahNumber":38,"VerseNumber":64,"Text":"Aceasta, adevărat, este cearta soţilor Focului"},{"SurahNumber":38,"VerseNumber":65,"Text":"Spune: “Eu nu sunt decât un predicator. Nu este dumnezeu afară de Dumnezeu, Unul, Biruitorul"},{"SurahNumber":38,"VerseNumber":66,"Text":"Domnul cerurilor şi al pământului şi a ceea ce se află între ele, Puternicul, Mult-Iertătorul.”"},{"SurahNumber":38,"VerseNumber":67,"Text":"Spune: “Este o veste mare"},{"SurahNumber":38,"VerseNumber":68,"Text":"însă voi întoarceţi spatele"},{"SurahNumber":38,"VerseNumber":69,"Text":"Eu nu am nici o ştiinţă de la căpeteniile prea-înalte că s-ar fi certat"},{"SurahNumber":38,"VerseNumber":70,"Text":"Mie nu mi s-a dezvăluit decât că sunt un predicator cu vorbă limpede.”"},{"SurahNumber":38,"VerseNumber":71,"Text":"Domnul tău spuse îngerilor: “Eu voi crea din lut un om"},{"SurahNumber":38,"VerseNumber":72,"Text":"După ce-i voi da chip desăvârşit şi voi sufla în el din duhul Meu, să cădeţi cu faţa la pământ înaintea lui!”"},{"SurahNumber":38,"VerseNumber":73,"Text":"Toţi îngerii s-au prosternat"},{"SurahNumber":38,"VerseNumber":74,"Text":"afară de Iblis care s-a îngâmfat şi a fost astfel dintre necredincioşi"},{"SurahNumber":38,"VerseNumber":75,"Text":"Dumnezeu spuse: “O, Iblis! Ce te împiedică să te prosternezi înaintea a ceea ce-am creat cu mâinile Mele? Ori eşti îngâmfat ori eşti dintre cei prea-înalţi!”"},{"SurahNumber":38,"VerseNumber":76,"Text":"El spuse: “Eu sunt mai bun decât el, căci Tu, pe mine, m-ai creat din foc, iar pe el, l-ai creat din lut.”"},{"SurahNumber":38,"VerseNumber":77,"Text":"Dumnezeu spuse: “Ieşi de aici şi cu pietre să fii bătut"},{"SurahNumber":38,"VerseNumber":78,"Text":"Blestemul meu fie asupra ta până în în Ziua Judecăţii!”"},{"SurahNumber":38,"VerseNumber":79,"Text":"El spuse: “Domnul meu! Păsuieşte-mă până în Ziua când oamenii vor fi înviaţi.”"},{"SurahNumber":38,"VerseNumber":80,"Text":"Dumnezeu spuse: “Da, eşti printre cei păsuiţi"},{"SurahNumber":38,"VerseNumber":81,"Text":"până în Ziua clipei cunoscute Nouă.”"},{"SurahNumber":38,"VerseNumber":82,"Text":"Iblis spuse: “Pe puterea Ta! Eu îi voi amăgi pe toţi"},{"SurahNumber":38,"VerseNumber":83,"Text":"afară de cei care îţi vor fi Ţie robi credincioşi.”"},{"SurahNumber":38,"VerseNumber":84,"Text":"Dumnezeu spuse: “Adevărul! Eu spun Adevărul"},{"SurahNumber":38,"VerseNumber":85,"Text":"Eu voi umple Gheena cu tine şi cu toţi cei care te vor urma.”"},{"SurahNumber":38,"VerseNumber":86,"Text":"Spune-le: “Eu nu vă cer răsplată şi nici nu vă împovărez"},{"SurahNumber":38,"VerseNumber":87,"Text":"El este doar amintire pentru lumi"},{"SurahNumber":38,"VerseNumber":88,"Text":"şi veţi cunoaşte vestea lui după o vreme”"},{"SurahNumber":39,"VerseNumber":1,"Text":"Pogorârea Cărţii este de la Dumnezeu, Puternicul, Înţeleptul"},{"SurahNumber":39,"VerseNumber":2,"Text":"Noi am pogorât asupra ta Cartea întru Adevăr ca să te închini lui Dumnezeu, curat Lui în credinţă"},{"SurahNumber":39,"VerseNumber":3,"Text":"Nu este oare pentru Dumnezeu credinţa curată? Cei care îşi iau oblăduitori în locul Lui spun: “Noi nu ne închinăm lor decât ca ei să ne apropie de Dumnezeu!” Dumnezeu îi va judeca pentru ceea ce se învrăjbeau. Dumnezeu nu îl călăuzeşte pe cel care este mincinos, tăgăduitor"},{"SurahNumber":39,"VerseNumber":4,"Text":"Dacă Dumnezeu ar fi vrut să aibă un fiu, ar fi ales ce ar fi voit din ceea ce a creat. Mărire Lui! El este Dumnezeu, Unul, Biruitorul"},{"SurahNumber":39,"VerseNumber":5,"Text":"El a creat cerurile şi pământul întru Adevăr. El înfăşoară noaptea în zi şi înfăşoară ziua în noapte. El a supus soarele şi luna să alerge fiecare către un anumit soroc. Nu este El oare Puternicul, Mult-Iertătorul"},{"SurahNumber":39,"VerseNumber":6,"Text":"El v-a creat dintr-un singură persoană, din care i-a făcut şi perechea. El v-a pogorât vouă din dobitoace — opt perechi. El v-a creat pe voi în pântecele mamelor voastre: creaţie după creaţie, în trei întunecimi. Acesta este Dumnezeu, Domnul vostru! A Lui este împărăţia! Nu este dumnezeu afară de El. Cum de vă puteţi abate"},{"SurahNumber":39,"VerseNumber":7,"Text":"Dacă tăgăduiţi, să ştiţi că Dumnezeu se poate lipsi de voi şi nu este mulţumit de robii Săi tăgăduitori, însă dacă îi mulţumiţi, este mulţumit de voi. Nimeni nu va căra povara altuia. Întoarcerea voastră va fi la Domnul vostru. Atunci, El vă va da ştire de ceea ce aţi făptuit, căci El este Ştiutor al lăuntrului inimilor"}]}