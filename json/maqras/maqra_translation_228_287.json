{"Id":287,"LanguageCodes":["prs"],"Name":"prs-mawlawimuhammad","Author":"Mawlawi Muhammad Anwar Badkhashani","Language":"Dari","Description":"Dari","Direction":"rtl","Source":"https://quranenc.com/en/browse/dari_badkhashani","Translations":[{"SurahNumber":70,"VerseNumber":19,"Text":"واقعا که انسان بی‌تاب و بی‌صبر (و حريص) آفریده شده است"},{"SurahNumber":70,"VerseNumber":20,"Text":"چون به او مصيبت رسد بی‌تاب و پریشان می‌گردد"},{"SurahNumber":70,"VerseNumber":21,"Text":"و چون خوبی به او رسد بخيل می‌گردد (و منع می‌کند)"},{"SurahNumber":70,"VerseNumber":22,"Text":"مگر نمازگزاران"},{"SurahNumber":70,"VerseNumber":23,"Text":"آنانی که بر نماز‌شان (پایبندی و) مداومت دارند"},{"SurahNumber":70,"VerseNumber":24,"Text":"و آنانی که در اموالشان سهمی معین و معلوم است"},{"SurahNumber":70,"VerseNumber":25,"Text":"برای گدا و محروم"},{"SurahNumber":70,"VerseNumber":26,"Text":"و آنانی که به روز جزا (قیامت) یقین کامل دارند"},{"SurahNumber":70,"VerseNumber":27,"Text":"و آنانی که از عذاب پروردگارشان بیمناک و ترسناکند"},{"SurahNumber":70,"VerseNumber":28,"Text":"چون از عذاب پروردگارشان ایمنی نیست"},{"SurahNumber":70,"VerseNumber":29,"Text":"و آنانی که شرمگاه‌هایشان را (از حرام) محافظت می‌کنند"},{"SurahNumber":70,"VerseNumber":30,"Text":"مگر بر زنان و کنیزان خود که (در این صورت) ملامتی برایشان نیست"},{"SurahNumber":70,"VerseNumber":31,"Text":"پس هر کس فراتر از این را (برای قضای شهوت خود) بجوید آنانند که تجاوزکارند"},{"SurahNumber":70,"VerseNumber":32,"Text":"و آنان که ایشان امانتها و عهدشان را رعایت می‌کنند"},{"SurahNumber":70,"VerseNumber":33,"Text":"و آنان که به (ادای) گواهی‌هایشان قایم هستند (و از آن انکار نمی‌کنند)"},{"SurahNumber":70,"VerseNumber":34,"Text":"و آنان که ایشان بر نمازهای خود محافظت و مواظبت می‌کنند"},{"SurahNumber":70,"VerseNumber":35,"Text":"ایشان‌اند که در باغ‌های جنت باعزت و گرامی داشته می‌شوند"},{"SurahNumber":70,"VerseNumber":36,"Text":"پس کافران را چه شده که به‌سوی تو شتابان می‌آیند؟"},{"SurahNumber":70,"VerseNumber":37,"Text":"گروه گروه از جانب راست و از جانب چپ"},{"SurahNumber":70,"VerseNumber":38,"Text":"آیا هر یک از ایشان آرزو دارد که به بهشت پرناز و نعمت در آورده شود؟"},{"SurahNumber":70,"VerseNumber":39,"Text":"نه، چنین نیست، يقينا ما آنان را از آنچه می‌دانند آفریده‌ایم"},{"SurahNumber":70,"VerseNumber":40,"Text":"سوگند به پروردگار مغربها و مشرقها که ما توانائیم"},{"SurahNumber":70,"VerseNumber":41,"Text":"بر اینکه بهتر از آنان را جایگزین کنیم و ما ناتوان نیستیم"},{"SurahNumber":70,"VerseNumber":42,"Text":"پس آنان را به حال خود بگذار تا در باطل خود فرو روند و (به متاع دنیا) بازی کنند تا روزی را که وعده داده شده‌اند ملاقات کنند"},{"SurahNumber":70,"VerseNumber":43,"Text":"روزی که شتابان از قبرهای خود بیرون می‌شوند. گویی آنان به‌سوی نشانه‌های (بت‌های) نصب شده می‌دوند"},{"SurahNumber":70,"VerseNumber":44,"Text":"در حالیکه چشمانشان زیر افتاده و خواری و ذلت ایشان را فرا گرفته است، این است آن روزی که وعده داده می‌شدند"},{"SurahNumber":71,"VerseNumber":1,"Text":"البته ما نوح را به‌سوی قومش فرستادیم که قوم خود را پیش از این که عذاب دردناک به سراغ آنها بیاید، بترسان"},{"SurahNumber":71,"VerseNumber":2,"Text":"(نوح) گفت: ای قوم من! من برای شما بیم دهنده‌ای آشکارم"},{"SurahNumber":71,"VerseNumber":3,"Text":"این که الله را عبادت کنید و از او بترسید و مرا اطاعت کنید"},{"SurahNumber":71,"VerseNumber":4,"Text":"که الله گناهان شما را می‌آمرزد و اجل شما را تا وقتی معین به تأخیر می‌اندازد. يقيناً هرگاه اجل (و مهلت) مقرر الله برسد به تأخیر نمی‌افتد، اگر می‌دانید"},{"SurahNumber":71,"VerseNumber":5,"Text":"نوح گفت: ای پروردگارم! من قومم را شب و روز (به ‌سوی توحید) دعوت دادم"},{"SurahNumber":71,"VerseNumber":6,"Text":"ولی دعوت من جز بر فرار آنان نیفزود"},{"SurahNumber":71,"VerseNumber":7,"Text":"و هرگاه من آنان را دعوت دادم تا (گناهان)‌شان را بیامرزی، انگشتان‌شان را به گوش‌های خود در آوردند و جامه‌هایشان را به چهره‌های خود پیچیدند و بر (طغیان خود) اصرار نمودند و سخت تکبر ورزیدند"},{"SurahNumber":71,"VerseNumber":8,"Text":"باز ایشان را به آواز بلند دعوت دادم"},{"SurahNumber":71,"VerseNumber":9,"Text":"باز (دعوتم را) برای آنان اعلان کردم و گاهی به صورت نهانی (هم) به ایشان دعوت دادم"},{"SurahNumber":71,"VerseNumber":10,"Text":"پس گفتم: از پروردگارتان مغفرت بخواهید که او بسیار آمرزنده است"},{"SurahNumber":71,"VerseNumber":11,"Text":"(اگر چنین کنید الله) از آسمان باران‌های پیاپی بر شما می‌باراند"},{"SurahNumber":71,"VerseNumber":12,"Text":"و شما را با اموال و فرزندان مدد می‌کند و برای شما باغها قرار میدهد و برای شما نهرها جاری می‌سازد"},{"SurahNumber":71,"VerseNumber":13,"Text":"شما را چه شده است که بزرگی و جلال برای الله قایل نمی‌شوید؟"},{"SurahNumber":71,"VerseNumber":14,"Text":"حال آنکه شما را در مراحل مختلف آفریده است"},{"SurahNumber":71,"VerseNumber":15,"Text":"آیا نمی‌بینید که الله چگونه هفت آسمان را یکی بر بالای دیگر آفریده است؟"},{"SurahNumber":71,"VerseNumber":16,"Text":"و ماه را در میان آنها تابان و خورشید را چراغ درخشان گردانید؟"},{"SurahNumber":71,"VerseNumber":17,"Text":"و الله شما را از زمین (مانند گیاه) رویانید (آفرید)"},{"SurahNumber":71,"VerseNumber":18,"Text":"باز شما را به زمین باز می‌گرداند و (باز) شما را (از زمین) بیرون می‌آورد"},{"SurahNumber":71,"VerseNumber":19,"Text":"و الله زمین را برای شما بستر هموار گردانید"},{"SurahNumber":71,"VerseNumber":20,"Text":"تا در راه‌های وسيع آن بروید"},{"SurahNumber":71,"VerseNumber":21,"Text":"نوح (در دعای خود) گفت: پروردگارا! بی‌گمان ایشان از من نافرمانی کردند و از کسی پیروی کردند که مال و اولادش جز زیان و نقصان بر او نیفزود"},{"SurahNumber":71,"VerseNumber":22,"Text":"و آن (پیشوایان در بارۀ پیروان خود) دست به مکری بس بزرگ زدند"},{"SurahNumber":71,"VerseNumber":23,"Text":"و گفتند: معبودان خود را ترک نکنید خصوصا (پنج بت را که عبارت‌اند از) ود و سواع و يغوث و يعوق و نسر را (ترک نکنید)"},{"SurahNumber":71,"VerseNumber":24,"Text":"واقعا که مردم بسیار را گمراه کردند (پس) ای الله! ظالمان را جز گمراهی نیفزا"},{"SurahNumber":71,"VerseNumber":25,"Text":"به (سبب) گناهانشان غرق شدند باز به آتش در آورده شدند و برای خود در برابر الله مددگارانی نیافتند"},{"SurahNumber":71,"VerseNumber":26,"Text":"و نوح گفت: ای پروردگار! هیچ کسی از کافران را بر روی زمین باقی مگذار"},{"SurahNumber":71,"VerseNumber":27,"Text":"زیرا اگر آنها را زنده بگذاری بندگانت را گمراه می‌سازند و جز بد کار و کافر نمی‌زایند"},{"SurahNumber":71,"VerseNumber":28,"Text":"ای پروردگارم! من و پدر و مادرم را و هر کسی را که مؤمن به خانه‌ام داخل شود و مردان و زنان مؤمن را بیامرز و ظالمان را جز نابودی نیفزا"}]}