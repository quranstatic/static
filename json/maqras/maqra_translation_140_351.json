{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":24,"VerseNumber":1,"Text":"[DETTA ÄR] en sura som Vi har uppenbarat med klara och tydliga föreskrifter och i den har Vi uppenbarat budskap [som] klara vittnesbörd, för att ni skall lägga [allt] på minnet"},{"SurahNumber":24,"VerseNumber":2,"Text":"STRAFFET för äktenskapsbryterskan och för äktenskapsbrytaren är hundra piskrapp för var och en; och låt inte medkänsla med dem avhålla er från att följa Guds lag, såvida ni tror på Gud och den Yttersta dagen. Och se till att några troende bevittnar bestraffningen"},{"SurahNumber":24,"VerseNumber":3,"Text":"Äktenskapsbrytaren tar inte någon annan än en äktenskapsbryterska eller en kvinna som dyrkar avgudar till hustru och ingen tar en äktenskapsbryterska till hustru utom en äktenskapsbrytare eller en avgudadyrkare. Sådana [förbindelser] är förbjudna för de troende"},{"SurahNumber":24,"VerseNumber":4,"Text":"Och de som anklagar ärbara kvinnor [för äktenskapsbrott] och sedan inte visar sig ha stöd av fyra vittnen, straffas med åttio piskrapp och skall i framtiden inte få avge vittnesmål; de har visat grovt trots mot Gud"},{"SurahNumber":24,"VerseNumber":5,"Text":"Men de som ångrar [vad de har gjort] och gottgör skadan skall undantas [från förbudet att vittna]. - Gud är alltid förlåtande, barmhärtig"},{"SurahNumber":24,"VerseNumber":6,"Text":"Och den som anklagar sin hustru [för otrohet] och bara har sitt eget vittnesmål att stödja sig på, skall svära vid Gud fyra gånger att hans vittnesmål är sant"},{"SurahNumber":24,"VerseNumber":7,"Text":"och en femte gång nedkalla Guds förbannelse över sig själv om han ljuger"},{"SurahNumber":24,"VerseNumber":8,"Text":"Men [hustrun] skall gå fri från straff om hon svär vid Gud fyra gånger att han ljuger"},{"SurahNumber":24,"VerseNumber":9,"Text":"och en femte gång nedkallar Guds vrede över sig själv om hans vittnesmål är sant"},{"SurahNumber":24,"VerseNumber":10,"Text":"OCH [VAD vore ni] om Gud inte visade er godhet och förbarmade Sig över er och om Gud, den Vise, inte tog emot den ångerfulles ånger"},{"SurahNumber":24,"VerseNumber":11,"Text":"Det var en grupp av era egna som spred det illvilliga förtalet. Men anse inte detta som ett ont; nej, det är tvärtom ett gott för er! Var och en av dessa [ryktesspridare] skall stå till svars för sin del i denna synd och den av dem som bär huvudansvaret har ett hårt straff att vänta"},{"SurahNumber":24,"VerseNumber":12,"Text":"Alla troende män och kvinnor borde - då de hör sådant [tal] - tro det bästa om varandra och säga: \"Detta är en uppenbar lögn"},{"SurahNumber":24,"VerseNumber":13,"Text":"Varför [har ni] inte [krävt] fyra vittnen som stöd [för anklagelsen]? - Eftersom de inte hade vittnen är det nu de som inför Gud är lögnare"},{"SurahNumber":24,"VerseNumber":14,"Text":"Om Gud inte visade er godhet och förbarmade sig över er i detta och det kommande livet, skulle förvisso ett hårt straff drabba er för allt [förtal] ni sprider"},{"SurahNumber":24,"VerseNumber":15,"Text":"då ni tar upp på era tungor och för vidare med era munnar sådant som ni inte vet något om; ni anser det vara obetydligheter, men inför Gud är det allvarliga ting"},{"SurahNumber":24,"VerseNumber":16,"Text":"Om ni ändå hade sagt, då ni hörde [ryktet]: \"Det är inte rätt av oss att tala om detta. Stor är Du i Din härlighet - detta är avskyvärt förtal"},{"SurahNumber":24,"VerseNumber":17,"Text":"Gud varnar er för att någonsin återfalla i denna [synd] om ni är [sanna] troende"},{"SurahNumber":24,"VerseNumber":18,"Text":"Gud klargör [Sina] budskap för er. Gud är allvetande, vis"},{"SurahNumber":24,"VerseNumber":19,"Text":"De som gärna ser att skamligt förtal sprids mot de troende har ett plågsamt straff att vänta i denna värld och i det kommande livet. - Gud vet, men ni vet inte [hela sanningen]"},{"SurahNumber":24,"VerseNumber":20,"Text":"Ja, [vad vore ni människor] om Gud inte visade er godhet och förbarmade sig över er och inte i Sin barmhärtighet ömmade för er"}]}