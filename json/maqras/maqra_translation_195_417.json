{"Id":417,"LanguageCodes":["tr","tur"],"Name":"tur-muhammedesed","Author":"Muhammed Esed","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":42,"VerseNumber":27,"Text":"Eğer Allah (bu dünyada) kullarına bol rızık vermiş olsaydı, yeryüzünde küstahça davranırlardı. Halbuki O, (rahmetini) gereği kadar dilediğince ihsan etmektedir çünkü O, kullarının (ihtiyaçlarından) tamamiyle haberdardır ve onları görmektedir"},{"SurahNumber":42,"VerseNumber":28,"Text":"O, (insanlar) bütün ümitlerini yitirdikten sonra yağmuru indiren ve (bu suretle) rahmetini sergileyendir; çünkü (insanların) koruyucusu yalnız O´dur, hamd O´na mahsustur"},{"SurahNumber":42,"VerseNumber":29,"Text":"Gökleri ve yeri ve bunların içinde üretip çoğalttığı bütün canlı varlıkları yaratması, O´nun işaretlerindendir. (Bunları yaratan) Allah, dilediği zaman onları (kendi katında) toplama gücüne de sahiptir"},{"SurahNumber":42,"VerseNumber":30,"Text":"(Hesap Günü) başınıza gelecek her felaket kendi ellerinizle yapıp ettiklerinizin bir ürünü olacaktır; bununla beraber Allah çok bağışlayıcıdır"},{"SurahNumber":42,"VerseNumber":31,"Text":"ve siz O´nu yeryüzünde bertaraf edemezsiniz, (öteki dünyada da) sizi Allah(ın cezasın)dan koruyacak ve size yardım edecek kimse bulamazsınız"},{"SurahNumber":42,"VerseNumber":32,"Text":"Denizler üzerinde, dağlar(ın salınıp durması) gibi akıp giden gemiler de O´nun işaretlerindendir"},{"SurahNumber":42,"VerseNumber":33,"Text":"dilerse rüzgarı dindirir, o zaman denizin üstünde hareketsiz kalıverirler; bunda, şüphesiz, sıkıntılara göğüs geren ve (Allah´a) gönülden şükreden herkes için mesajlar vardır"},{"SurahNumber":42,"VerseNumber":34,"Text":"ya da yapıp ettiklerinden dolayı onları yok eder, (her şeye rağmen) Allah çok bağışlayıcıdır"},{"SurahNumber":42,"VerseNumber":35,"Text":"Ve bilsinler ki, mesajlarımızı sorgulayanlar için kurtuluş yoktur"},{"SurahNumber":42,"VerseNumber":36,"Text":"(Unutmayın ki,) size ne verildiyse bu dünya hayatından (geçici) bir zevk almanız içindir. Allah katında olan ise daha iyi ve daha kalıcıdır. (Bu ödül,) iman eden ve Rablerine güvenenler (içindir)"},{"SurahNumber":42,"VerseNumber":37,"Text":"bağışlanmaz günahlardan ve hayasızlıktan kaçınanlar ve öfke bastığında da kolayca affedenler (için)"},{"SurahNumber":42,"VerseNumber":38,"Text":"Rablerinin (çağrısına) karşılık verenler ve namazlarında dikkatli ve devamlı olanlar (için); ve (bütün ortak meselelerini) aralarında danışma ile karara bağlayanlar (için); ve kendilerine rızık olarak verdiğimizden başkalarına harcayanlar (için)"},{"SurahNumber":42,"VerseNumber":39,"Text":"ve bir zorbalık ile karşılaştıkları zaman kendilerini savunanlar (için)"},{"SurahNumber":42,"VerseNumber":40,"Text":"Ama (unutma ki,) kötülüğü cezalandırma (teşebbüsü) de, bizatihi bir kötülük olabilir; o halde, kim (düşmanını) affeder ve barış yaparsa mükafatı Allah katındadır, çünkü O, zalimleri sevmez"},{"SurahNumber":42,"VerseNumber":41,"Text":"Zulme uğradıklarında kendilerini savunanlara gelince; onlara hiçbir suç isnad edilemez"},{"SurahNumber":42,"VerseNumber":42,"Text":"ancak (başka) insanları baskı altına alan ve yeryüzünde gaddarca davranarak her türlü haksızlığı yapanlar suç işlemişlerdir. Onları şiddetli bir azap beklemektedir"},{"SurahNumber":42,"VerseNumber":43,"Text":"Ama bilin ki, kim sıkıntıya göğüs gerer ve affederse işte bu, gönülden istenen bir şeydir"},{"SurahNumber":42,"VerseNumber":44,"Text":"İşte (böyle:) Allah kimi saptırırsa artık onun hiçbir koruyucusu olmaz, böylece sen bu zalimlerin (Kıyamet Günü kendilerini bekleyen) azabı görür görmez, \"(Eyvah!) Bunun dönüşü yok mu?\" diye feryad ettiklerini görecek (ve duyacak)sın"},{"SurahNumber":42,"VerseNumber":45,"Text":"Ve sen onları, zavallı şekilde boyunlarını bükerek (çevrelerine) göz ucuyla bakarken o (akibet)e atladıklarını göreceksin; o zaman iman edenler, \"(Bu) Kıyamet Günü hüsrana uğrayanlar, kendilerini ve arkalarından gidenleri mahvedenlerdir!\" diyecekler. Gerçek şu ki zalimler, ebedi azaba mahkum olacaklar"},{"SurahNumber":42,"VerseNumber":46,"Text":"ve Allah´a karşı kendilerine yardım edecek bir koruyucu bulamayacaklar, çünkü Allah´ın saptırdığı için (kurtuluş) yolu yoktur"},{"SurahNumber":42,"VerseNumber":47,"Text":"(O halde, ey insanlar,) Allah´ın buyruğu ile geri dönüşün imkansız olduğu Gün gelmeden önce Rabbiniz(in daveti)ne uyun! (Çünkü) o Gün ne sığınacağınız bir yer bulabilirsiniz, ne de (yaptığınız hataları) inkar edebilirsiniz"},{"SurahNumber":42,"VerseNumber":48,"Text":"Ama onlar, (ey Peygamber, senden) yüz çevirip uzaklaşırlarsa (bil ki) Biz seni onların bekçisi olarak göndermedik. Sana düşen, yalnız (emanet edilen) mesajı iletmektir. Ve bakın, (Bizim mesajlarımıza yüz çevirmek, insan tabiatının zayıflığı ve kaypaklığından kaynaklanır; böylece,) Biz insana rahmetimizi tattırdığımız zaman onunla övünç duyar, ama kendi eliyle yaptıklarının sonucu olarak başına bir bela gelirse, o zaman, şükürden ne kadar uzak olduğunu gösterir"},{"SurahNumber":42,"VerseNumber":49,"Text":"Göklerin ve yerin hakimiyeti yalnız Allah´a aittir. O, dilediğini yaratır; dilediğine kız çocukları bağışlar, dilediğine erkek"},{"SurahNumber":42,"VerseNumber":50,"Text":"yahut (dilediğine) hem erkek hem kız (çocuklar) verir ve dilediğini de kısır yapar. Çünkü O, her şeyi bilendir, sınırsız güç sahibidir"}]}