{"Id":68,"LanguageCodes":["bs","bos"],"Name":"bos-mustafamlivo","Author":"Mustafa Mlivo","Language":"Bosnian","Description":"Bosnian","Direction":"ltr","Source":"http://tanzil.net","Translations":[{"SurahNumber":60,"VerseNumber":7,"Text":"Možda će Allah uspostaviti ljubav između vas i između onih od njih s kojima ste u neprijateljstvu. A Allah je Svemoćan i Allah je Oprosnik, Milosrdni"},{"SurahNumber":60,"VerseNumber":8,"Text":"Allah vam ne zabranjuje prema onima koji se ne bore protiv vas zbog vjere, i ne izgone vas iz domova vaših - da im činite dobro i ispravno postupate prema njima. Uistinu! Allah voli pravedne"},{"SurahNumber":60,"VerseNumber":9,"Text":"Allah vam jedino zabranjuje da prijateljujete s onima koji se bore protiv vas zbog vjere i izgone vas iz domova vaših i pomažu istjerivanju vašem - da prijateljujete s njima. A ko s njima prijateljuje - pa ti takvi su zalimi"},{"SurahNumber":60,"VerseNumber":10,"Text":"O vi koji vjerujete! Kad vam dođu vjernice muhadžirke, tad ih provjerite! Allah je Najbolji znalac imana njihovog. Pa ako ih prepoznate vjernicama, tad ih ne vraćajte nevjernicima. Nisu one njima dozvoljene, niti su oni dozvoljeni njima. I dajte im šta su utrošili. I nije vam grijeh da ih oženite kada im date darove njihove. I ne držite u (bračnoj) vezi nevjernice. I tražite šta ste potrošili, i neka traže šta su potrošili. To je sud Allahov, sudi među vama. A Allah je Znalac, Mudri"},{"SurahNumber":60,"VerseNumber":11,"Text":"Ako vam umakne od žena vaših nešto k nevjernicima, pa budete slijedili, tad dajte onima kojima su otišle žene njihove, slično onom šta su utrošili. I bojte se Allaha, Onog u kojeg ste vi vjernici"},{"SurahNumber":60,"VerseNumber":12,"Text":"O Vjerovjesniče! Kad ti dođu vjernice da ti daju bej'a da neće pridruživati Allahu ništa, niti krasti, niti bludničiti, niti ubijati djecu svoju, niti iznositi potvoru izmišljajući to između ruku svojih i nogu svojih, niti tebi biti neposlušne u dobru, tad primi njihov bej'a i moli da im oprosti Allah. Uistinu! Allah je Oprosnik, Milosrdni"},{"SurahNumber":60,"VerseNumber":13,"Text":"O vi koji vjerujete! Ne budite prijatelji ljudi na koje se rasrdio Allah. Doista očajavaju zbog Ahireta, kao što očajavaju nevjernici zbog stanovnika kabura"},{"SurahNumber":61,"VerseNumber":1,"Text":"Allaha slavi šta je u nebesima i šta je na Zemlji, a On je Moćni, Mudri"},{"SurahNumber":61,"VerseNumber":2,"Text":"O vi koji vjerujete! Zašto govorite ono što ne činite"},{"SurahNumber":61,"VerseNumber":3,"Text":"Velika je odvratnost kod Allaha što govorite ono što ne činite"},{"SurahNumber":61,"VerseNumber":4,"Text":"Uistinu! Allah voli one koji se bore na putu Njegovom u saffu, kao da su oni bedem zbijeni"},{"SurahNumber":61,"VerseNumber":5,"Text":"I kad reče Musa narodu svom: \"O narode moj! Zašto me patite, a sigurno znate da sam vam ja poslanik Allahov?\" Pa pošto skrenuše, Allah učini da skrenu srca njihova. A Allah ne upućuje narod grješnika"},{"SurahNumber":61,"VerseNumber":6,"Text":"I kad reče Isa, sin Merjemin: \"O sinovi Israilovi! Uistinu, ja sam vam poslanik Allahov, potvrđivač za ono šta je bilo prije mene od Tewrata i donosilac radosne vijesti o Poslaniku (koji) dolazi poslije mene, njegovo ime je Ahmed.\" Pa pošto im je došao s dokazima jasnim, rekoše: \"Ovo je sihr očiti"},{"SurahNumber":61,"VerseNumber":7,"Text":"A ko je nepravedniji od onog ko izmišlja protiv Allaha laž, a on se poziva Islamu? A Allah ne upućuje narod zalima"},{"SurahNumber":61,"VerseNumber":8,"Text":"Žele da ugase svjetlo Allahovo ustima svojim, a Allah je Taj koji usavršava svjetlo Svoje, makar mrzili nevjernici"},{"SurahNumber":61,"VerseNumber":9,"Text":"On je Taj koji je poslao Poslanika Svog s Uputom i Vjerom Istine, da bi učinio da ona nadvlada vjeru svaku, makar mrzili mušrici"},{"SurahNumber":61,"VerseNumber":10,"Text":"O vi koji vjerujete! Hoćete li da vam ukažem na trgovinu (koja) će vas spasiti od kazne bolne"},{"SurahNumber":61,"VerseNumber":11,"Text":"Vjerujte u Allaha i Poslanika Njegovog, i borite se na putu Allahovom imecima svojim i dušama svojim. To je bolje za vas, kad biste znali"},{"SurahNumber":61,"VerseNumber":12,"Text":"Oprostiće vam grijehe vaše i uvešće vas u bašče ispod kojih teku rijeke, i stanove ugodne u baščama Adna. To je uspjeh veličanstven"},{"SurahNumber":61,"VerseNumber":13,"Text":"I drugi kojeg volite: pomoć od Allaha i pobjedu blisku. A radosnom viješću obraduj vjernike"},{"SurahNumber":61,"VerseNumber":14,"Text":"O vi koji vjerujete! Budite pomagači Allahu, kao što je rekao Isa, sin Merjemin, hawarijjunima: \"Ko su pomagači moji Allahu?\" Rekoše hawarijjuni: \"Mi smo pomagači Allahovi.\" Pa je vjerovala skupina sinova Israilovih, a nije vjerovala skupina. Tad smo ojačali one koji vjeruju, protiv neprijatelja njihovih, pa su postali nadmoćni"}]}