{"Id":470,"LanguageCodes":["xh","xho"],"Name":"xho-imaamismaaeelng","Author":"Imaam Ismaaeel Ngqoyiyana","Language":"Xhosa","Description":"Xhosa","Direction":"ltr","Source":"The Islamic Dawah Movement of Southern Africe(IDM) , https://www.alqurantranslation.com/","Translations":[{"SurahNumber":72,"VerseNumber":1,"Text":"Yithi (Muhammad), “Kuye kwatyhilwa kum okokuba iqela leejinni1 liye laphulaphula (ucengcelezo lwe’Kur’ân), lathi; “Inene thina sive i’Kur’ân engummangaliso"},{"SurahNumber":72,"VerseNumber":2,"Text":"Ikhokelela eNdleleni elungileyo, kananjalo sikholiwe thina kuyo yaye asisayi kwayamanisa namnye eNkosini yethu"},{"SurahNumber":72,"VerseNumber":3,"Text":"Kananjalo (yona ifundisa okokuba) Osenyangweni ngoYena UyiNkosi yethu Ehloniphekileyo; Yena Akathabathanga mfazi nanyana"},{"SurahNumber":72,"VerseNumber":4,"Text":"Ke kaloku osisidenge phakathi kwethu (uSathana) ebekade ethetha ugabadelo olubi ngoAllâh"},{"SurahNumber":72,"VerseNumber":5,"Text":"Ukanti thina besihleli sicinga okokuba abantu neejinni azimelanga kuthetha buxoki ngoAllâh"},{"SurahNumber":72,"VerseNumber":6,"Text":"Kananjalo bekukade kukho ebantwini abo bafuna ukhuseleko kwiiJinni, zona ke zabongezelela ubudenge kuphela"},{"SurahNumber":72,"VerseNumber":7,"Text":"Nazo bezicinga kanye njengoko benicinga zisithi uAllâh Akanakuze Athumele bani (ukuba abe nguMthunywa)"},{"SurahNumber":72,"VerseNumber":8,"Text":"Kananjalo thina sazama ukuya ezulwini kodwa sasuka salifumana lizeliswe ngabalindi abanamandla namadangatya avuthayo"},{"SurahNumber":72,"VerseNumber":9,"Text":"Ke kaloku thina sasidla ngokuncathama kwimimandla yezulu ukuya (kubisa) siphulaphule kodwa ophulaphulayo ngoku uya kufumana idangatya lomlilo limlalele"},{"SurahNumber":72,"VerseNumber":10,"Text":"Kananjalo asazi nokuba kokungcolileyo na oko kuza kuhlela abo basemhlabeni, singazi nokuba iNkosi yabo Isingisele ekubabekeni eNdleleni elungileyo na"},{"SurahNumber":72,"VerseNumber":11,"Text":"Bakhona abangamalungisa phakathi kwethu, babe abanye bengenjalo, singamaqela aneendlela ezahlukeneyo"},{"SurahNumber":72,"VerseNumber":12,"Text":"Kananjalo sicinga ukuba asinako ukusiphepha isohlwayo sika-Allâh emhlabeni, singekhe siMphephe nangokubhabha"},{"SurahNumber":72,"VerseNumber":13,"Text":"Ke kaloku thina ukusiva kwethu isikhokelo siye sakholwa kuso. Ke kaloku lowo ukholwa eNkosini yakhe akayi kuba naloyiko lwasinciphiso somvuzo wezenzo zakhe ezilungileyo okanye ukongezelelwa kwesohlwayo sezono zakhe"},{"SurahNumber":72,"VerseNumber":14,"Text":"Kananjalo phakathi kwethu kukho abangamaMuslim kuze phakathi kwethu kubekho ama’kâsit (abangakholwayo), abo bamkele i-Islam, abanjalo bazifumanele iNdlela elungileyo.”"},{"SurahNumber":72,"VerseNumber":15,"Text":"Ke wona ama’kâsit aya kuba ziinkuni zesiHogo"},{"SurahNumber":72,"VerseNumber":16,"Text":"Ukuba ngaba bona (abangakholwayo) bebenokukholwa kuAllâh, bahambe eNdleleni elungileyo, beSiza kubapha indyebo yamanzi (imvula)"},{"SurahNumber":72,"VerseNumber":17,"Text":"Ukuze Sibalinge ngawo. Ngoko ke lowo ukreqayo kwinkumbulo yeNkosi yakhe [i’Kur’ân, (iNkosi yakhe)] Iya kumenza angene kwisohlwayo esibuhlungu"},{"SurahNumber":72,"VerseNumber":18,"Text":"Kananjalo Yona (Ityhile) okokuba iimasjid zezika-Allah, ngoko ke musani ukunqula wumbi (kuzo)"},{"SurahNumber":72,"VerseNumber":19,"Text":"Ke kaloku ukuphakama kwesiCaka sika-Allâh (uMuhammad) sinqula iNkosi yaso emthandazweni, zona (iijinni) zenza isangqa ziyinyambalala zingathi enye ikhwele phezu kwenye (ukuza kuphulaphula)"},{"SurahNumber":72,"VerseNumber":20,"Text":"Yithi (Muhammad): “Mna ndinqula iNkosi yam (kuphela) yaye andayamanisi mahlulelane kuYo.”"},{"SurahNumber":72,"VerseNumber":21,"Text":"Yithi: “Akukho phantsi kwagunya lam ukuba nihlelwe bu bubi, okanye ukuningenisa eNdleleni elungileyo.”"},{"SurahNumber":72,"VerseNumber":22,"Text":"Yithi (Muhammad): “Akukho namnye ongandikhusela kwisohlwayo sika-Allâh, ndingeze ndifumane lukhuseleko ngaphandle kwakuYe"},{"SurahNumber":72,"VerseNumber":23,"Text":"Okwam kukuvakalisa okuvela kuAllâh nomyalezo waKhe. Nabani na lowo ungaMthobeliyo uAllâh noMthunywa waKhe, inene okwakhe lowo nguMlilo wesiHogo, uya kuhlala apho ngonaphakade.”"},{"SurahNumber":72,"VerseNumber":24,"Text":"(Abayi kukholwa) de babone oko babethenjiswe ngako, baya kwazi ngoko ke ukuba ngubani na kanye ekungekho yakhe ngokubhekiselele kubancedisi, noyena ungento yanto mayela nenani (labancedisi)"},{"SurahNumber":72,"VerseNumber":25,"Text":"Yithi (Muhammad): “Mna andazi nokuba oko nithenjiswe ngako sele kukufuphi na nokuba iNkosi yam Iya kukubekela ixesha elide kusini na"},{"SurahNumber":72,"VerseNumber":26,"Text":"Yena Yedwa (uAllâh) nguSolwazi wokungabonwayo kwaye Akakubonisi nabani na okungabonwayo kwaKhe.”"},{"SurahNumber":72,"VerseNumber":27,"Text":"Ngaphandle kwalowo Athande (ukumbonisa) kubaThunywa baKhe, Inene Yena Uthumela phambi kwakhe (umthunywa lowo waKhe) nasemva kwakhe abakhi-mkhanyo"},{"SurahNumber":72,"VerseNumber":28,"Text":"(Yena uAllâh) Uyabakhusela (abaThunywa baKhe) Ade Abone okokuba bona (abaThunywa) bayivakalisile imiyalezo yeNkosi yabo (uAllâh), kwanokuba Yena Ugubungele konke oko kukunye nabo kwaye Yena (uAllâh) Ubala izinto zonke"},{"SurahNumber":73,"VerseNumber":1,"Text":"Hini na wena uzisongele (ngeengubo)"},{"SurahNumber":73,"VerseNumber":2,"Text":"Vuka (uthandaze) ebusuku, nokuba kukancinane"},{"SurahNumber":73,"VerseNumber":3,"Text":"Isiqingatha sabo ubusuku okanye unciphise nokuba yintwana kuso"},{"SurahNumber":73,"VerseNumber":4,"Text":"Okanye uyongeze, ucengceleze i’Kur’ân ngocengcelezo olulinganiselweyo"},{"SurahNumber":73,"VerseNumber":5,"Text":"Inene Thina Siya kuphosa phezu kwakho ilizwi elinzima"},{"SurahNumber":73,"VerseNumber":6,"Text":"Inene iiyure zobusuku zizona zinemvakalo (entliziyweni naselwimini) yaye zilunge ngakumbi emazwini"},{"SurahNumber":73,"VerseNumber":7,"Text":"Inene okwakho ebudeni bemini kukuxakeka (okuthabatha ithuba) elide"},{"SurahNumber":73,"VerseNumber":8,"Text":"Khumbula\tigama\tleNkosi\tyakho,\tuzinikele\tkuYo ngokuzinikela okupheleleyo"},{"SurahNumber":73,"VerseNumber":9,"Text":"(Yena uAllâh) YiNkosi yeMpuma neNtshona; akukho thixo wumbi ngaphandle kwaKhe, wena zithabathele Yena ukuba Abe nguMpumelelisi wemicimbi (yakho)"},{"SurahNumber":73,"VerseNumber":10,"Text":"Yiba nomonde nangoko bakutshoyo (ngawe), ungabahoyi kananjalo wena ngokungahoyi okuyindlela elungileyo"},{"SurahNumber":73,"VerseNumber":11,"Text":"Ubayekele kuM abaphiki, abo bahamba lula (ebomini), bamele okwethutyana"},{"SurahNumber":73,"VerseNumber":12,"Text":"Inene kuThi kukho amakhamandela (okubabopha) noMlilo ovuthayo"},{"SurahNumber":73,"VerseNumber":13,"Text":"Nokutya\tokukrwitshayo\t(okomayo).\tNesohlwayo esibuhlungu"},{"SurahNumber":73,"VerseNumber":14,"Text":"NgeMini umhlaba neentaba ziya kungcangcazela zize iintaba zibe yinduli yentlabathi echithakala phantsi"},{"SurahNumber":73,"VerseNumber":15,"Text":"Inene Thina Sithumele uMthunywa kuni (bantu), olingqina phezu kwenu njengoko Sasithumele uMthunywa kuFir’awn"},{"SurahNumber":73,"VerseNumber":16,"Text":"Kodwa yena uFir’awn akazanga amthobele uMthunywa, Samhlasela ke ngohlaselo olutshabalalisayo"},{"SurahNumber":73,"VerseNumber":17,"Text":"Ningayoyika njani ningakholwa nakukholwa kuyo, iMini leyo iya kwenza abantwana babe nezimvi"},{"SurahNumber":73,"VerseNumber":18,"Text":"Izulu liya kuqhekeka lahlukane ngayo (loo Mini) kwaye esaKhe (uAllâh) isithembiso siyazaliseka"},{"SurahNumber":73,"VerseNumber":19,"Text":"Inene le yinkumbuzo, lowo uthandayo makathabathe iNdlela eya eNkosini yakhe"}]}