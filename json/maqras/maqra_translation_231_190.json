{"Id":190,"LanguageCodes":["hi","hin"],"Name":"hin-maulanaazizulha","Author":"Maulana Azizul Haque Al Umari","Language":"Hindi","Description":"Hindi","Direction":"ltr","Source":"https://quranenc.com/check/hindi_omari/v1.1.0-csv.1 , https://quranenc.com/en/browse/hindi_omari , https://quranenc.com ,","Translations":[{"SurahNumber":75,"VerseNumber":1,"Text":"मैं शपथ लेता हूँ क़्यामत (प्रलय) के दिन[1] की"},{"SurahNumber":75,"VerseNumber":2,"Text":"तथा शपथ लेता हूँ निन्दा[1] करने वाली अन्तरात्मा की।"},{"SurahNumber":75,"VerseNumber":3,"Text":"क्या मनुष्य समझता है कि हम एकत्र नहीं कर सकेंगे दोबारा उसकी अस्थियों को"},{"SurahNumber":75,"VerseNumber":4,"Text":"क्यों नहीं? हम सामर्थ्वान हैं इस बात पर कि सीधी कर दें, उसकी उंगलियों की पोर-पोर।"},{"SurahNumber":75,"VerseNumber":5,"Text":"बल्कि मनुष्य चाहता है कि वह कुकर्म करता रहे अपने आगे[1] भी।"},{"SurahNumber":75,"VerseNumber":6,"Text":"वह प्रश्न करता है कि कब आना है प्रलय का दिन"},{"SurahNumber":75,"VerseNumber":7,"Text":"तो जब चुंधिया जायेगी आँख।"},{"SurahNumber":75,"VerseNumber":8,"Text":"और गहना जायेगा चाँद।"},{"SurahNumber":75,"VerseNumber":9,"Text":"और एकत्र कर दिये[1] जायेंगे सूर्य और चाँद।"},{"SurahNumber":75,"VerseNumber":10,"Text":"कहेगा मनुष्य उस दिन कि कहाँ है भागने का स्थान"},{"SurahNumber":75,"VerseNumber":11,"Text":"कदापि नहीं, कोई शरणागार नहीं।"},{"SurahNumber":75,"VerseNumber":12,"Text":"तेरे पालनहार की ओर ही उस दिन जाकर रुकना है।"},{"SurahNumber":75,"VerseNumber":13,"Text":"सूचित कर दिया जायेगा मनुष्य को उस दिन उससे, जो उसने आगे भेजा तथा जो पीछे[1] छोड़ा।"},{"SurahNumber":75,"VerseNumber":14,"Text":"बल्कि मनुष्य स्वयं अपने विरुध्द एक खुला[1] प्रमाण है।"},{"SurahNumber":75,"VerseNumber":15,"Text":"चाहे वह कितने ही बहाने बनाये।"},{"SurahNumber":75,"VerseNumber":16,"Text":"हे नबी! आप न हिलायें[1] अपनी ज़ुबान, ताकि शीघ्र याद कर लें इस क़ुर्आन को।"},{"SurahNumber":75,"VerseNumber":17,"Text":"निश्चय हमपर है उसे याद कराना और उसे पढ़ाना।"},{"SurahNumber":75,"VerseNumber":18,"Text":"अतः, जब हम उसे पढ़ लें, तो आप उसके पीछे पढ़ें।"},{"SurahNumber":75,"VerseNumber":19,"Text":"फिर हमारे ही ऊपर है, उसका अर्थ बताना।"},{"SurahNumber":75,"VerseNumber":20,"Text":"कदापि नहीं[1], बल्कि तुम प्रेम करते हो शीघ्र प्राप्त होने वाली चीज़ (संसार) से।"},{"SurahNumber":75,"VerseNumber":21,"Text":"और छोड़ देते हो परलोक को।"},{"SurahNumber":75,"VerseNumber":22,"Text":"बहुत-से मुख उस दिन प्रफुल्ल होंगे।"},{"SurahNumber":75,"VerseNumber":23,"Text":"अपने पालनहार की ओर देख रहे होंगे।"},{"SurahNumber":75,"VerseNumber":24,"Text":"और बहुत-से मुख उदास होंगे।"},{"SurahNumber":75,"VerseNumber":25,"Text":"वह समझ रहे होंगे कि उनके साथ कड़ा व्यवहार किया जायेगा।"},{"SurahNumber":75,"VerseNumber":26,"Text":"कदापि नहीं[1], जब पहुँचेगी प्राण हंसलियों (गलों) तक।"},{"SurahNumber":75,"VerseNumber":27,"Text":"और कहा जायेगाः कौन झाड़-फूँक करने वाला है"},{"SurahNumber":75,"VerseNumber":28,"Text":"और विश्वास हो जायेगा कि ये (संसार से) जुदाई का समय है।"},{"SurahNumber":75,"VerseNumber":29,"Text":"और मिल जायेगी पिंडली, पिंडली[1] से।"},{"SurahNumber":75,"VerseNumber":30,"Text":"तेरे पालनहार की ओर उसी दिन जाना है।"},{"SurahNumber":75,"VerseNumber":31,"Text":"तो न उसने सत्य को माना और न नमाज़ पढ़ी।"},{"SurahNumber":75,"VerseNumber":32,"Text":"किन्तु झुठलाया और मुँह फेर लिया।"},{"SurahNumber":75,"VerseNumber":33,"Text":"फिर, गया अपने परिजनों की ओर अकड़ता हआ।"},{"SurahNumber":75,"VerseNumber":34,"Text":"शोक है तेरे लिए, फिर शोक है।"},{"SurahNumber":75,"VerseNumber":35,"Text":"फिर शोक है तेरे लिए, फिर शोक है।"},{"SurahNumber":75,"VerseNumber":36,"Text":"क्या मनुष्य समझता है कि वह छोड़ दिया जायेगा व्यर्थ"},{"SurahNumber":75,"VerseNumber":37,"Text":"क्या वह नहीं था वीर्य की बूंद, जो (गर्भाशय में) बूँद-बूँद गिराई जाती है।"},{"SurahNumber":75,"VerseNumber":38,"Text":"फिर वह बंधा रक्त हुआ, फिर अल्लाह ने उसे पैदा किया और उसे बराबर बनाया।"},{"SurahNumber":75,"VerseNumber":39,"Text":"फिर उसका जोड़ाः नर और नारी बनाया।"},{"SurahNumber":75,"VerseNumber":40,"Text":"तो क्या वह सामर्थ्यवान नहीं कि मुर्दों को जीवित कर दे"},{"SurahNumber":76,"VerseNumber":1,"Text":"क्या व्यतीत हुआ मनुष्य पर युग का एक समय, जब वह कोई विचर्चित[1] वस्तु न था"},{"SurahNumber":76,"VerseNumber":2,"Text":"हमने ही पैदा किया मनुष्य को मिश्रित (मिले हुए) वीर्य[1] से, ताकि उसकी परीक्षा लें और बनाया उसे सुनने तथा देखने वाला।"},{"SurahNumber":76,"VerseNumber":3,"Text":"हमने उसे राह दर्शा दी।[1] (अब) वह चाहे तो कृतज्ञ बने अथवा कृतघ्न।"},{"SurahNumber":76,"VerseNumber":4,"Text":"निःसंदेह, हमने तैयार की काफ़िरों (कृतघ्नों) के लिए ज़ंजीर तथा तौक़ और दहकती अग्नि।"},{"SurahNumber":76,"VerseNumber":5,"Text":"निश्चय सदाचारी (कृतज्ञ) पियेंगे ऐसे प्याले से जिसमें कपूर मिश्रित होगा।"},{"SurahNumber":76,"VerseNumber":6,"Text":"ये एक स्रोत होगा, जिससे अल्लाह के भक्त पियेंगे। उसे बहा ले जायेंगे (जहाँ चाहेंगे)।"},{"SurahNumber":76,"VerseNumber":7,"Text":"जो (संसार में) पूरी करते रहे मनोतियाँ[1] और डरते रहे उस दिन से[2] जिसकी आपदा चारों ओर फैली हुई होगी।"},{"SurahNumber":76,"VerseNumber":8,"Text":"और भोजन कराते रहे उस (भोजन) को प्रेम करने के बावजूद, निर्धन, अनाथ और बंदी को।"},{"SurahNumber":76,"VerseNumber":9,"Text":"(अपने मन में ये सोचकर) हम तुम्हें भोजन कराते हैं केवल अल्लाह की प्रसन्नता के लिए। तुमसे नहीं चाहते हैं कोई बदला और न कोई कृतज्ञता।"},{"SurahNumber":76,"VerseNumber":10,"Text":"हम डरते हैं अपने पालनहार से, उस दिन से, जो अति भीषण तथा घोर होगा।"},{"SurahNumber":76,"VerseNumber":11,"Text":"तो बचा लिया अल्लाह ने उन्हें उस दिन की आपदा से और प्रदान कर दिया प्रफुल्लता तथा प्रसन्नता।"},{"SurahNumber":76,"VerseNumber":12,"Text":"और उन्हें प्रतिफल दिया उनके धैर्य के बदले स्वर्ग तथा रेशमी वस्त्र।"},{"SurahNumber":76,"VerseNumber":13,"Text":"वे तकिये लगाये उसमें तख़्तों पर बैठे होंगे। न उसमें धूप देखेंगे न कड़ा शीत।"},{"SurahNumber":76,"VerseNumber":14,"Text":"और झुके होंगे उनपर उस (स्वर्ग) के साये और बस में किये होंगे उसके फलों के गुच्छे पूर्णतः।"},{"SurahNumber":76,"VerseNumber":15,"Text":"तथा फिराये जायेंगे उनपर चाँदी के बर्तन तथा प्याले जो शीशों के होंगे।"},{"SurahNumber":76,"VerseNumber":16,"Text":"चाँदी के शीशों के, जो एक अनुमान से भरेंगे।"},{"SurahNumber":76,"VerseNumber":17,"Text":"और पिलाये जायेंगे उसमें ऐसे भरे प्याले, जिसमें सोंठ मिली होगी।"},{"SurahNumber":76,"VerseNumber":18,"Text":"ये एक स्रोत है उस (स्वर्ग) में, जिसका नाम सलसबील है।"}]}