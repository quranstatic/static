{"Id":272,"LanguageCodes":["nl","nld"],"Name":"nld-unknown","Author":"Van De Taal","Language":"Dutch","Description":"Dutch","Direction":"ltr","Source":"http://www.qurandatabase.org","Translations":[{"SurahNumber":12,"VerseNumber":7,"Text":"Voorzeker, er zijn voor de zoekers (naar waarheid) tekenen in (de geschiedenis van) Jozef en zijn broeders"},{"SurahNumber":12,"VerseNumber":8,"Text":"Toen zij zeiden: 'Voorwaar, Jozef en zijn broeder zijn onze vader liever dan wij, ofschoon wij een sterke groep zijn. Voorzeker, onze vader dwaalt openlijk"},{"SurahNumber":12,"VerseNumber":9,"Text":"Doodt Jozef of verdrijft hem naar een (ver) land, zodat uw vaders gunst uitsluitend voor u moge zijn, waarna gij een rechtvaardig volk zult worden"},{"SurahNumber":12,"VerseNumber":10,"Text":"E�n hunner zeide: 'Doodt Jozef niet, maar als gij iets moet doen werpt hem dan op de bodem van een diepe put; iemand uit een karavaan zal hem opnemen"},{"SurahNumber":12,"VerseNumber":11,"Text":"Zij zeiden: 'O, onze vader, waarom vertrouwt gij ons niet aangaande Jozef, hoewel wij hem welgezind zijn"},{"SurahNumber":12,"VerseNumber":12,"Text":"Zend hem morgen met ons mede, opdat hij zich moge vermaken en spelen en wij zullen voorzeker zijn bewakers zijn"},{"SurahNumber":12,"VerseNumber":13,"Text":"Hij zeide: 'Het verdriet mij, dat gij hem zoudt medenemen en ik vrees, dat de wolf hem zal verslinden terwijl gij niet op hem let"},{"SurahNumber":12,"VerseNumber":14,"Text":"Zij zeiden: 'Indien de wolf hem zou verslinden terwijl wij een sterke groep vormen, dan zijn wij inderdaad de verliezers"},{"SurahNumber":12,"VerseNumber":15,"Text":"Toen zij hem medenamen, kwamen zij overeen hem op de bodem van een diepe put neer te laten en Wij zonden hem een openbaring: 'Gij; zult hun van deze zaak vertellen zonder dat zij het beseffen"},{"SurahNumber":12,"VerseNumber":16,"Text":"´s Avonds kwamen zij wenend tot hun vader"},{"SurahNumber":12,"VerseNumber":17,"Text":"En zeiden: 'O, onze vader, wij hielden een wedloop en lieten Jozef met onze goederen achter en de wolf verslond hem; maar zelfs al spreken wij de waarheid, zult gij ons niet geloven"},{"SurahNumber":12,"VerseNumber":18,"Text":"En zij brachten zijn hemd met bloed, dat niet van hem was. Hij (Jacob) zeide: 'Neen, gij hebt de zaak veel te licht opgevat. Daarom is geduld passend. En het is Allah Wiens hulp dient te worden gezocht over hetgeen gij beweert"},{"SurahNumber":12,"VerseNumber":19,"Text":"Er kwam een karavaan langs en deze zond een waterputter, die zijn emmer nederliet. 'O, goed nieuws,' zeide hij. 'Hier is een jongeling.' En zij verborgen hem als een stuk koopwaar en Allah wist goed, wat zij deden"},{"SurahNumber":12,"VerseNumber":20,"Text":"Zij verkochten hem voor een geringe prijs, een paar zilverstukken, want zij waren onverschillig jegens hem"},{"SurahNumber":12,"VerseNumber":21,"Text":"En de Egyptenaar, die hem kocht, zeide tot zijn vrouw: 'Maak zijn verblijf behoorlijk. Het is waarschijnlijk dat hij ons van nut kan zijn, of dat wij hem als zoon aannemen.' En zo vestigden Wij Jozef in het land, opdat Wij hem in het verklaren der dingen mochten onderwijzen. Allah heeft macht over Zijn gebod, maar de meeste mensen weten het niet"},{"SurahNumber":12,"VerseNumber":22,"Text":"Toen hij volwassen was, schonken Wij hem oordeel en kennis; zo belonen Wij de goeden"},{"SurahNumber":12,"VerseNumber":23,"Text":"En zij, in wier huis hij was, zocht hem (tegen zijn wil) te verleiden. Zij grendelde de deuren en zeide: 'Kom nu.' Hij antwoordde: 'Dat verhoede Allah, hij is mijn heer. Hij heeft mijn verblijf waardig gemaakt. Voorwaar, de boosdoeners slagen nooit"},{"SurahNumber":12,"VerseNumber":24,"Text":"En zij nam een besluit betreffende hem en hij nam een besluit betreffende haar. Als hij geen duidelijk teken van zijn Heer had gezien, (kon hij zo´n vastberadenheid niet hebben getoond). Zo kwam het dat Wij het kwaad en de onbetamelijkheid van hem mochten afwenden. Voorzeker hij was een Onzer uitverkoren dienaren"},{"SurahNumber":12,"VerseNumber":25,"Text":"En zij holden beiden naar de deur en zij scheurde zijn hemd van achteren en zij ontmoetten haar echtgenoot aan de deur. Zij zeide: 'Wat zal de straf zijn voor iemand die kwade bedoelingen had met uw vrouw, anders dan gevangenneming of een pijnlijke kastijding"},{"SurahNumber":12,"VerseNumber":26,"Text":"Hij (Jozef) zeide: 'Zij is het die mij tegen mijn wil zocht te verleiden.' En een familielid van haar getuigde: 'Als zijn hemd van voren is gescheurd, heeft zij de waarheid gesproken en behoort hij tot de leugenaars"},{"SurahNumber":12,"VerseNumber":27,"Text":"Maar als zijn hemd van achteren is gescheurd, heeft zij gelogen en behoort hij tot de waarachtigen"},{"SurahNumber":12,"VerseNumber":28,"Text":"Toen hij (haar man) zag dat zijn hemd van achteren was gescheurd, zeide hij: 'Dit is zeker een list van u, vrouwen. Uw list is inderdaad sterk"},{"SurahNumber":12,"VerseNumber":29,"Text":"O, Jozef, wend u hiervan af en gij (vrouw), vraag vergiffenis voor uw zonde. Gij behoort zeker tot de schuldigen"}]}