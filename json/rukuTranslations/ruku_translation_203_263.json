{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":12,"VerseNumber":94,"Text":"၉၄။\tခရီးသွားကုန်သည်စုတို့ထွက်သွားသောအခါ ငါသည် ယူစွတ်(ဖ်)၏ အနံ့ကို အမှန်ရ၏ဟု ဆို၏။"},{"SurahNumber":12,"VerseNumber":95,"Text":"၉၅။\tသူ့အပါးတွင် ရှိသူတို့က အလ္လာဟ်အရှင်မြတ်ကို တိုင်တည်ပါ၏။ အို-ဖခင်၊ သင်သည် မိမိအမှားဟောင်းတွင်ပင် အမှန်ရှိပါသေး၏ဟု ပြောကြ၏။"},{"SurahNumber":12,"VerseNumber":96,"Text":"၉၆။\tထို့နောက်သတင်းကောင်းကို ယူဆောင်လာသူရောက်ရှိလာ၏။ အကျႌကို ဖခင်၏ မျက်နှာပေါ်တွင် တင်ထားလတ် သော်၊ ဖခင်သည် မျက်စိအလင်းရောင်ကို ပြန်၍ ရရှိ၏။ သူက ငါသည် အလ္လာဟ်အရှင်မြတ်အထံတော်မှ သင်တို့မသိသောအရာကို သိရ၏ဟု ငါ သင်တို့အား မပြောဘူးလားဟု မေးမြန်း၏။"},{"SurahNumber":12,"VerseNumber":97,"Text":"၉၇။\tထိုအခါသူတို့က အို-ဖခင်၊ အကျွနု်ပ်တို့သည် အပြစ်ရှိသူများဖြစ်ကြပါ၏။ အကျွနု်ပ်တို့အား အပြစ်လွှတ်တော်မူ ပါရန် ဆုတောင်းပေးပါဟု တောင်းပန်ကြ၏။"},{"SurahNumber":12,"VerseNumber":98,"Text":"၉၈။\tဖခင်က အကျွနု်ပ်သည် မိမိ၏ အရှင်သခင်အထံတော်၌ သင်တို့၏ အပြစ်ကို လွှတ်တော်မူရန် ဆုတောင်းမည်။ မှတ်သားကြလော့။ အလ္လာဟ်အရှင်မြတ်သည် အပြစ်လွှတ်တော်မူထသောအရှင်၊ ကောင်းကြီးမင်္ဂလာပေးတော် မူထသောအရှင်ဖြစ်တော်မူ၏ဟု ဆို၏။"},{"SurahNumber":12,"VerseNumber":99,"Text":"၉၉။\tသူတို့သည် တမန်တော်ယူစွတ်(ဖ်)ရှေ့သို့ ဝင်သောအခါ သူသည် မိမိ၏ မိဘတို့ကို မိမိထံသို့ ခေါ်ပြီးနောက် အလ္လာဟ်အရှင်မြတ်အလိုတော်ရှိပါလျှင် အီဂျစ်တိုင်းပြည်တွင်းသို့ လုံခြံုစွာဝင်ကြပါဟု ပင့်ဖိတ်သည်။"},{"SurahNumber":12,"VerseNumber":100,"Text":"၁ဝဝ။\tထို့နောက်သူသည် မိမိ၏ မိဘတို့ကို ရာဇပလ္လင်ပေါ်၌ တင်ထား၏။ မိဘနှင့်သားချင်းတို့သည် တမန်တော် ယူစွတ်(ဖ်)ကို ဦးချကန်တော့ကြ၏။ ထိုအခါသူက အို-ဖခင်၊ အထက်က အကျွနု်ပ်မြင်မက်သောအိပ်မက်အဓိပ္ပါယ် ကောက်ချက်မှာ ဤအဖြစ်အပျက်ပါတည်း။ အကျွနု်ပ်၏ အရှင်သခင်သည် ထိုအိပ်မက်ကို မှန်ကန်စေတော်မူပါပြီ။ အရှင်မြတ်သည် အကျွနု်ပ်ကို ထောင်မှ နှုတ်ယူတော်မူခြင်း၊ ရှိုင်တန်မာရ်နတ်သည် အကျွနု်ပ်နှင့် အကျွနု်ပ်၏ နောင်တော်တို့ကို မသင့်မတင့်ခိုက်ရန်ဒေါသဖြစ်စေပြီးမှ မှတ်သားကြလော့။ အကျွနု်ပ်၏ အရှင်သခင်သည် အလိုတော်ရှိသူကို သနားချစ်ခင်တော်မူပါ၏။ အရှင်မြတ်သည် သိတော်မူထသောအရှင်၊ လိမ္မာရေးခြားတော်မူ ထသောအရှင်ဖြစ်တော်မူပါ၏။"},{"SurahNumber":12,"VerseNumber":101,"Text":"၁ဝ၁။\tအို-အကျွနု်ပ်၏ အရှင်သခင်၊ အရှင်သည် အကျွနု်ပ်အား တိုင်းပြည်မြို့ရွာကို အုပ်စိုးပိုင်သောတန်ခိုးအာဏာကို ပေးသနားတော်မူပါ၏။ ထို့အပြင်အိပ်မက်တိတ်ထုံကျမ်းအတတ်ကိုလည်း သင်ကြားပေးသနားတော်မူပါ၏။ အို-မိုးမြေကို ဖန်ဆင်းတော်မူထသောအရှင်၊ အရှင်သည် ဤဘဝနောက်ဘဝတွင် အကျွနု်ပ်၏ ကာကွယ် စောင့်ရှောက်တော်မူထသောအဆွေခင်ပွန်းဖြစ်တော်မူပါ၏။ အကျွနု်ပ်ကို အရှင်အား ယုံကြည်ကျိုးနွံလျက် အသက်ကုန်စေတော်မူပါ။ အကျွနု်ပ်ကို သူတော်သူမြတ်တို့နှင့်အတူ ပေါင်းပေးတော်မူပါဟု ဆုတောင်း၏။"},{"SurahNumber":12,"VerseNumber":102,"Text":"၁ဝ၂။\tတမန်တော်မိုဟမ္မဒ်၊ ဤအကြောင်းအရာများမှ သင့်အား ငါ ဗျာဒိတ်ပေးတော်မူသည့်၊ မမြင်စွမ်းနိုင်သောအဖြစ် အပျက်အကြောင်းအရာများမှဖြစ်သည်။ သူတို့သည် သူတို့၏ စီမံကိန်းကို ကြံစည်သဘောတူဆုံးဖြတ်သောအခါ တွင် သင်သည် သူတို့နှင့်အတူတကွမရှိချေ။"},{"SurahNumber":12,"VerseNumber":103,"Text":"၁ဝ၃။\tသင်သည် ကြီးစွာကြိုးစားအားထုတ်သော်လည်း များစွာသောလူသားတို့သည် ယုံကြည်ကြသည်မဟုတ်ချေ။"},{"SurahNumber":12,"VerseNumber":104,"Text":"၁ဝ၄။\tသင်သည် သူတို့ထံမှ တရားဟောကြားခမတောင်းချေ။ ကုရ်အာန်ကျမ်းတော်သည် လူသားအပေါင်းတို့အား သတိပေးကျမ်းတော်မှတပါး အခြားဘာမျှမဟုတ်ချေ။"}]}