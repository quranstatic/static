{"Id":208,"LanguageCodes":["jv","jav"],"Name":"jav-unknown-la","Author":"Unknown","Language":"Javanese","Description":"Javanese - Transliteration","Direction":"ltr","Source":"https://github.com/hakimrie/alQuran-Translations , https://voiceofquran.info/download-quran-translation-pdf/","Translations":[{"SurahNumber":16,"VerseNumber":10,"Text":"Panjenengane iku kang anu- runake banyu saka ing mendhung tumrap marang sira; iku ana sing dadi omben-omben lan ana sing kanggo wit-witan, ing kono sira padha angon"},{"SurahNumber":16,"VerseNumber":11,"Text":"Kalawan iku Panjenengane anukulake tanem-tuwuh kanggo marang sira sarta zaitun lan kurma- kurma tuwin anggur-anggur apa dene sarupaning wowohan; sayek- ti, ing kono iku temen ana tandha tumrap wong kang padha mikir- mikir"},{"SurahNumber":16,"VerseNumber":12,"Text":"Lan Panjenengane wus anda- dekake wengi lan raina sarta srengenge tuwin rembulan alaladi marang sira, apa dene lintang- lintang iku anggone laladi kalawan parentah-E; sayekti ing kono iku temen ana tandha-tandha tumrap wong kang padha angangen-angen"},{"SurahNumber":16,"VerseNumber":13,"Text":"Apa dene sabarang ules maneka-warna kang Dianakake ing bumi tumrap marang sira; sayekti ing kono iku temen ana tandha tumrap wong kang padha angalap eling"},{"SurahNumber":16,"VerseNumber":14,"Text":"Lan Panjenengane iku kang andadekake sagara alaladi, supaya sira padha mangana daging anya- ran saka ing kono sarta padha angetokna papaes kang padha sira anggo saka ing kono, lan sira andeleng prau anyigar ing kono, apa dene supaya sira padha angupaya lubering papa- ring-E tuwin supaya sira padha atur panuwun"},{"SurahNumber":16,"VerseNumber":15,"Text":"Lan Panjenengane andekek gunung gedhe-gedhe ing bumi, supaya iki ora oyag kalawan sira, apa dene kali-kali lan dalan-dalan supaya sira padha bener ing laku"},{"SurahNumber":16,"VerseNumber":16,"Text":"Tuwin tenger-tenger; sarta kalawan lintang-lintang dheweke padha oleh dadalan bener"},{"SurahNumber":16,"VerseNumber":17,"Text":"Lah apa Kang anitahake iku padha karo kang ora nitahake? Lah apa ta sira padha ora ngangen- angen"},{"SurahNumber":16,"VerseNumber":18,"Text":"Lan manawa sira amilanga nugrahaning Allah, iku ora bakal sira bisa nacahake; sayekti Allah iku temen Aparamarta, Mahaasih"},{"SurahNumber":16,"VerseNumber":19,"Text":"Lan Allah iku angudaneni apa kang padha sira singidake lan apa kang padha sira blakake"},{"SurahNumber":16,"VerseNumber":20,"Text":"Lan apa kang padha diuwuh, saliyane Allah, iku ora nitahake apa-apa, malah padha dititahake"},{"SurahNumber":16,"VerseNumber":21,"Text":"mati, ora urip, sarta padha ora weruh kapan ang- gone bakal padha tinangekake"}]}