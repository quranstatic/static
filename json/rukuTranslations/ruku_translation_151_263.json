{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":8,"VerseNumber":45,"Text":"၄၅။\tအို-ယုံကြည်သူအပေါင်းတို့ သင်တို့သည် ရန်သူစစ်တပ်နှင့် ပြိုင်ဆိုင်တိုက်ခိုက်သောအခါ တည်တံ့ ခိုင်မြဲကြလော့။ အသျှင်မြတ်အား အာရုံများစွာပြုကြလော့။ သို့မှသာလျှင် သင်တို့သည် အောင်နိုင် ကြလိမ့်မည်။"},{"SurahNumber":8,"VerseNumber":46,"Text":"၄၆။\tအလ္လာဟ်အသျှင်မြတ်နှင် အသျှင်မြတ်၏ တမန်တော်ကို နာခံကြလော့။ အချင်းချင်း အငြင်းအခုံ မပြုကြလင့်။ သို့ပြုလျှင် သင်တို့သည် တွန့်ဆုတ်၍ အားပြတ်သွားတတ်၏။ သို့သော် တည်တံ့ခိုင်မြဲ ကြလော့။ အလ္လာဟ်အသျှင်မြတ်သည် တည်ကြည်မြဲမြံသောသူတို့နှင့်အတူတကွ ရှိတော်မူ၏။"},{"SurahNumber":8,"VerseNumber":47,"Text":"၄၇။\tသင်တို့သည် လူမြင်ရန်နှင့် လူအများကို အလ္လာဟ်အသျှင်မြတ်၏ လမ်းမတော်ကြီးမှ တားမြစ်ပိတ်ပင် ထားရန် မိမိတို့အိမ်များမှ အဝါအကြွား ပြောဆိုလျက် ထွက်လာသောသူတို့နှင့် မတူစေကြလင့်။ အလ္လာဟ်အသျှင်မြတ်သည် သူတို့ကျင့်ကြံမှုအားလုံးကို ဝိုင်းဝန်းထားတော်မူ၏။"},{"SurahNumber":8,"VerseNumber":48,"Text":"၄၈။\tရှိုင်တန်မာရ်နတ်သည် ထိုသူတို့အား သူတို့၏ပြုကျင့်မှုများကို မင်္ဂလာရှိသည်ဟု ထင်မှတ်စေ၍ ဟယ်-အဆွေတို့ အကျွနု်ပ်သည် သင်တို့ကို ကာကွယ်စောင့်ရှောက်သူဖြစ်၍ သင်တို့ကို လူသား တစ်စုံတစ်ယောက်မျှ ယနေ့ မနိုင်နင်းနိုင်ဟု ပြောဆို၏။ သို့သော် စစ်သည်များ တစ်ဖက်က တစ်ဖက်ကို မြင်ရသောအခါ ရှိုင်တန်သည် အကျွနု်ပ်သည် သင်တို့မှ အမှန်ကင်းလွတ်၏။ အကျွနု်ပ်သည် သင်တို့မမြင်သောအရာကို ဧကန်မြင်၏။ အကျွနု်ပ်သည် အလ္လာဟ်အသျှင်မြတ်အား မုချကြောက်ရွံ့၏။ အလ္လာဟ်အသျှင်သည် အပြစ်ဒဏ်ခတ်ရာ၌ အမှန် ခက်ထန်ပြင်းပြတော်မူ၏ဟု ပြောဆိုပြီးလျှင် ထွက်ပြေး၏။"}]}