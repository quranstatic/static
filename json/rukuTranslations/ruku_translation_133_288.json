{"Id":288,"LanguageCodes":["ps","pus"],"Name":"pus-abdulwalikhan","Author":"Abdulwali Khan","Language":"Pushto","Description":"Pushto","Direction":"rtl","Source":"http://tanzil.net","Translations":[{"SurahNumber":7,"VerseNumber":94,"Text":"او مونږه په هېڅ یو كلي كې هېڅ یو نبي نه و لېږلى مګر دا چې مونږ به د هغه (كلي) اوسېدونكي په سختۍ او تكلیف كې ونیول، د دې لپاره چې دوى (الله ته) زاري وكړي"},{"SurahNumber":7,"VerseNumber":95,"Text":"بیا مونږ د بدۍ په ځاى خوشحالي په بدل كې وركړه، تر دې چې دوى ډېر شول او ويې ويل: یقینًا زمونږ پلرونو ته (هم) زمونږ په شان تكلیف او خوشحالي رسېدلې وه، نو مونږه دوى ناڅاپه راونیول او دوى شعور نه لاره"},{"SurahNumber":7,"VerseNumber":96,"Text":"او كه چېرې د كلیو اوسېدونكو ایمان راوړى وَى او پرهېزګاره شوي وَى (، نو) مونږ به خامخا په دوي باندې د اسمان او ځمكې نه بركتونه پرانستلي وى او لېكن دوى تكذیب وكړ، نو مونږ دوى د هغو عملونو په سبب ونیول چې دوى كول"},{"SurahNumber":7,"VerseNumber":97,"Text":"ایا د كلیو اوسېدونكي له دې نه بې غمه شوي دي چې په دوى باندې زمونږ عذاب د شپې راشي، په داسې حال كې چې دوى ویده وي"},{"SurahNumber":7,"VerseNumber":98,"Text":"ایا د كلیو اوسېدونكي له دې نه بې غمه شوي دي چې په دوى باندې زمونږ عذاب په څاښت كې راشي، په داسې حال كې چې دوى لوبې كوي"},{"SurahNumber":7,"VerseNumber":99,"Text":"ایا نو دوى د الله له مكر (پټ تدبير) نه بې وېرې دي، پس د الله له مكر نه يواځې تاواني خلق بې وېرې كېږي"}]}