{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":78,"VerseNumber":31,"Text":"၃၁။ မှတ်သားကြလော့၊ စင်စစ်အားဖြင့် ငါ၏အမှုတော်ကို ကျေပွန်သူတို့မှာမူကား အောင်မြင်ခြင်းရရှိ၏။"},{"SurahNumber":78,"VerseNumber":32,"Text":"၃၂။ သူတို့အတွက် ဥယျာဉ်တော်များနှင့် သပြက်ခြံတော်များရှိကြ၏။"},{"SurahNumber":78,"VerseNumber":33,"Text":"၃၃။ သူတို့နှင့်ပေါင်းသင်းဖို့ရာ နတ်ကညာများရှိကြ၏။"},{"SurahNumber":78,"VerseNumber":34,"Text":"၃၄။ သူတို့အဖို့အရာ ပြည့်လျှံသောဖလားလည်းအသင့်ရှိ၏။"},{"SurahNumber":78,"VerseNumber":35,"Text":"၃၅။ သူတို့သည် ဥယျာဉ်တော်များ၌ အကျိုးမရှိသောအပြိန်းအဖျင်းစကားများကို မကြားကြရချေ၊ မုသားစကားကိုလည်း မကြားကြရချေ။"},{"SurahNumber":78,"VerseNumber":36,"Text":"၃၆။ ဤဆုလာဘ်များကား သင်၏ အရှင်သခင်၏ ကျေးဇူးဆပ်ခြင်းဆုတော်လာဘ်တော်ဖြစ်၏။"},{"SurahNumber":78,"VerseNumber":37,"Text":"၃၇။ မိုးမြေနှင့် မိုးမြေစပ်ကြားရှိသမျှတို့၏ အရှင်သခင်၊ မဟာကရုဏာတော်အရှင်၊ အရှင်မြတ်အား မည်သူတစ်စုံတစ်ယောက်မျှ စကားပြောဆိုတင်လျှောက်ခြင်းငှာ မစွမ်းနိုင်ချေ။"},{"SurahNumber":78,"VerseNumber":38,"Text":"၃၈။ ကောင်းကင်တမန်မင်းကြီးနှင့် တကွ ရှိရှိသမျှ ကောင်းကင်တမန်တို့သည် အတန်း ဖွဲ့၍ ရပ်တန့်လျက်နေရသော နေ့တော်ကြီး၌ မဟာကရုဏာတော်အရှင် ခွင့်ပြုတောမူသူမှ တပါး အဘယ်သူ တစ်စုံတစ်ယောက်မျှ လျှောက်ဆိုခွင့် မရှိချေ၊ ခွင့်ရသူသည် မှန်ကန်သောစကားကိုသာ တင်လျှောက်၏။"},{"SurahNumber":78,"VerseNumber":39,"Text":"၃၉။ ထိုနေ့တော်ကြီးသည် နေ့စစ်နေ့မှန်ဖြစ်၏၊ ထို့ကြောင့်မည်သူမဆို မိမိအရှင်သခင်ကို အားကိုးအားထားပြုလိုလျှင်ပြုလော့။"},{"SurahNumber":78,"VerseNumber":40,"Text":"၄၀။ စင်စစ်အားဖြင့် ငါသည် သင်တို့အား အလွန်နီးကပ်သောဘေးဒဏ်အကြောင်းကို သတိပေတောမ် ူ၏၊ ထိုနေ့တော်ကြီး၌ လူသားသည် မိမိ တင်ကြိုပို့ထားနှင့်သော မိမိ လက်စွမ်းလက်ရာများကို မျက်ဝါးထင်ထင်မြင် ရလတံ့၊ ထိုအခါမယုံကြည်သူ မိစ္ဆာဒိဋ္ဌိက ယခုအခါအကျွနု်ပ်သည် မြေမှုန့်အတိဖြစ်သွားပါလျှင် တော်လေစွဟု ညည်းညူလတံ့။"}]}