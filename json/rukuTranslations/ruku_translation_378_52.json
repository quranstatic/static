{"Id":52,"LanguageCodes":["bn","ben"],"Name":"ben-abubakrzakaria","Author":"Abu Bakr Zakaria","Language":"Bengali","Description":"Bengali","Direction":"ltr","Source":"https://qurancomplex.gov.sa/","Translations":[{"SurahNumber":35,"VerseNumber":15,"Text":"হে মানুষ! তোমরা আল্লাহর মুখাপেক্ষী; আর আল্লাহ্, তিনিই অভাবমুক্ত, প্রশংসিত।"},{"SurahNumber":35,"VerseNumber":16,"Text":"তিনি ইচ্ছা করলে তোমাদেরকে অপসৃত করতে পারেন এবং এক নতুন সৃষ্টি নিয়ে আসতে পারেন।"},{"SurahNumber":35,"VerseNumber":17,"Text":"আর এটা আল্লাহর পক্ষে কঠিন নয়।"},{"SurahNumber":35,"VerseNumber":18,"Text":"আর কোনো বহনকারী অন্যের বোঝা বহন করবে না [১] এবং কোনো ভারাক্রান্ত ব্যক্তি যদি কাউকেও তা বহন করতে ডাকে তবে তার থেকে কিছুই বহন করা হবে না--- এমনকি নিকট আত্মীয় হলেও [২]। আপনি শুধু তাদেরকেই সতর্ক করতে পারেন যারা তাদের রবকে না দেখে ভয় করে এবং সালাত কায়েম করে। আর যে কেউ নিজেকে পরিশোধন করে, সে তো পরিশোধন করে নিজেরই কল্যাণের জন্য। আর আল্লাহরই দিকে প্রত্যাবর্তন।"},{"SurahNumber":35,"VerseNumber":19,"Text":"সমান নয় অন্ধ ও চক্ষুষ্মান"},{"SurahNumber":35,"VerseNumber":20,"Text":"আর না অন্ধকার ও আলো"},{"SurahNumber":35,"VerseNumber":21,"Text":"আর না ছায়া ও রোদ"},{"SurahNumber":35,"VerseNumber":22,"Text":"এবং সমান নয় জীবিত ও মৃত। নিশ্চয় আল্লাহু যাকে ইচ্ছে শোনান; আর আপনি শোনাতে পারবেন না যারা কবরে রয়েছে তাদেরকে।"},{"SurahNumber":35,"VerseNumber":23,"Text":"আপনি তো একজন সতর্ককারী মাত্র।"},{"SurahNumber":35,"VerseNumber":24,"Text":"নিশ্চয় আমরা আপনাকে সত্যসহ পাঠিয়েছি সুসংবাদদাতা ও সতর্ককারীরূপে; আর এমন কোনো উম্মত নেই যার কাছে গত হয়নি সতর্ককারী [১]।"},{"SurahNumber":35,"VerseNumber":25,"Text":"আর তারা যদি আপনার প্রতি মিথ্যারোপ করে তবে এদের পূর্ববর্তীরাও তো মিথ্যারোপ করেছিল---তাদের কাছে এসেছিল তাদের রাসূলগণ সুস্পষ্ট প্রমাণাদি, গ্রন্থাদি ও দীপ্তিমান কিতাবসহ।"},{"SurahNumber":35,"VerseNumber":26,"Text":"তারপর যারা কুফরি করেছিল আমি তাদেরকে শাস্তি দিয়েছিলাম। সুতরাং (দেখে নিন) কেমন ছিল আমার প্রত্যাখ্যান (শাস্তি)"}]}