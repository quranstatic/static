{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":27,"VerseNumber":1,"Text":"သွာ စီန်။ ဤအရာများသည် ထင်ရှား‌သောကျမ်းဂန် ကုရ်အာန်၏အာယသ်‌တော်များပင်ဖြစ်သည်။"},{"SurahNumber":27,"VerseNumber":2,"Text":"အီမာန်ယုံကြည်သူများအတွက် လမ်းမှန် ညွှန်ကြားပြသချက်နှင့် သတင်း‌ကောင်းဖြစ်သည်။"},{"SurahNumber":27,"VerseNumber":3,"Text":"ထိုယုံကြည်သူများသည် စွလာသ်ဝတ်ပြုမှုကို တည်‌ဆောက်ကြပြီး ဇကာသ်လည်း ‌ပေး‌ဆောင်ကြသည့်အပြင် အာခိရသ် တမလွန်ဘဝကိုလည်း ယုံကြည်ကြသည်။"},{"SurahNumber":27,"VerseNumber":4,"Text":"အမှန်စင်စစ် တမလွန်ဘဝကို မယုံကြည်သူများ၏အမြင်တွင် ငါအရှင်မြတ်သည် သူတို့၏လုပ်ရပ်များကို လှပတင့်တယ်‌စေ‌တော်မူခဲ့သည်။ သို့ဖြစ်ရာ သူတို့သည် တဝဲလည်လည် ဖြစ်‌နေကြသည်။"},{"SurahNumber":27,"VerseNumber":5,"Text":"ဤလူများပင် ဖြစ်ကြသည်၊ ထိုသူများအတွက် (ဤဘဝတွင်လည်း)အလွန်ဆိုးရွား‌သော ပြစ်ဒဏ်ရှိသည်။ တမလွန်ဘဝတွင်လည်း သူတို့သည် အလွန်ဆုံးရှုံးသူများပင် ဖြစ်ကြမည်။"},{"SurahNumber":27,"VerseNumber":6,"Text":"ထို့ပြင် အမှန်စင်စစ် အသင်(တမန်‌တော်)သည် ကုရ်အာန်ကျမ်း‌တော်မြတ်ကို ပညာဉာဏ်အ‌မြော်အမြင်နှင့် အလွန်ပြည့်စုံ‌သော အကြွင်းမဲ့သိ‌တော်မူ‌သောအရှင်မြတ်ထံ‌တော်မှ ရရှိခြင်းဖြစ်သည်။"},{"SurahNumber":27,"VerseNumber":7,"Text":"တစ်ခါက (တမန်‌တော်)မူစာသည် ၎င်း၏အိမ်သူအိမ်သားများအား ‌ပြောခဲ့သည်။ အမှန်စင်စစ် ငါသည် မီးတစ်ခုကို မြင်ရသည်။ ငါသည် မကြာမီ အသင်တို့ထံသို့ မီးရှိရာမှ သတင်းတစ်စုံတစ်ခု ယူလာမည်။ သို့မဟုတ် ငါသည် အသင်တို့ထံသို့ အ‌နွေးဓာတ်ရ‌အောင် မီးလှုံနိုင်ကြရန်အတွက် မီး‌တောက်တစ်ခုကူးပြီး အသင်တို့ထံသို့ ယူ‌ဆောင်လာခဲ့မည်။"},{"SurahNumber":27,"VerseNumber":8,"Text":"ထို့‌နောက် ၎င်းသည် ထိုမီးရှိရာသို့‌ရောက်‌သောအခါ (ဤသို့ အသံ‌ပေးခြင်းခံခဲ့ရသည်)၊ “မီးတွင်ရှိသည့်သူနှင့် မီးပတ်ဝန်းကျင်တွင် ရှိ‌သောသူများသည်* ဗရကသ်မဂင်္လာကို ရရှိကြပါ‌စေ“၊ “ထို့ပြင် စကြဝဠာအ‌ပေါင်းအား ဖန်ဆင်‌မွေးမြူ‌တော်မူ‌သော အလ္လာဟ်အရှင်မြတ်သည် သန့်ရှင်းစင်ကြယ်‌တော်မူပါသည်။“"},{"SurahNumber":27,"VerseNumber":9,"Text":"အို- မူစာ၊ ၎င်းသည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သော ငါ အလ္လာဟ်အရှင်မြတ်ပင် ဖြစ်‌တော်မူသည်။"},{"SurahNumber":27,"VerseNumber":10,"Text":"ထို့ပြင် အသင်သည် အသင်၏‌တောင်‌ဝှေးကိုပစ်ချလိုက်ပါ။ ထို့‌နောက် (တမန်‌တော်)မူစာသည် (ပစ်ချလိုက်‌သောအခါ) ထို‌တောင်‌ဝှေးအား ‌မြွေကဲ့သို့ တွန့်လိမ်လှုပ်ရှားသည်ကို မြင်သည်နှင့် ‌နောက်သို့ လှည့်မကြည့်‌တော့ဘဲ ‌ကျောခိုင်းထွက်သွားခဲ့သည်။ (အရှင်မြတ်က မိန့်ကြား‌တော်မူသည်) အို-မူစာ၊ အသင်သည် မ‌ကြောက်‌လေနှင့်။ အမှန်စင်စစ် ငါအရှင်မြတ်ထံ‌တော်တွင် တမန်‌တော်များသည် ‌ကြောက်ရွံ့‌လေ့မရှိကြ‌ပေ။"},{"SurahNumber":27,"VerseNumber":11,"Text":"သို့ရာတွင် မည်သူမဆို မတရားကျူးလွန်ခဲ့လျှင် ထို့ပြင် သူသည် မ‌ကောင်းမှု၏‌နောက်တွင် ‌ကောင်းမှုကို ‌ပြောင်းလဲပြီးပြုလုပ်ခဲ့လျှင် အမှန်စင်စစ် ငါအရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"},{"SurahNumber":27,"VerseNumber":12,"Text":"ထို့ပြင် အသင်သည် အသင်၏လက်ကို အသင်၏ချိုင်းကြားတွင်သွင်းလိုက်ပါ။ (ထို့ပြင် ပြန်ထုတ်လိုက်လျှင်) ထိုလက်သည် မည်သည့်အပြစ်အနာအဆာမျှမရှိဘဲ လင်းဝင်း‌တောက်ပလျက် ထွက်‌ပေါ်လာမည်ဖြစ်သည်။ (ဤသည်) ဖိရ်‌အောင်န်နှင့်တကွ သူ၏အမျိုးသားများနှင့် ယှဉ်ပြိုင်ရန်အတွက် တန်ခိုး‌တော်ကိုးပါးတွင် အပါအဝင်ဖြစ်သည်။ အမှန်စင်စစ် သူတို့သည် စည်းကမ်း‌ဖောက်ဖျက် ကျူးလွန်ကြ‌သော အမျိုးသားများပင်ဖြစ်ကြသည်။"},{"SurahNumber":27,"VerseNumber":13,"Text":"ထို့‌နောက် သူတို့ထံသို့ ငါအရှင်မြတ်၏ ထင်ထင်ရှားရှားမြင်သာ‌သော တန်ခိုး‌တော်များ ‌ရောက်ရှိလာခဲ့‌သောအခါ သူတို့က ဤသည် ထင်ရှား‌သော ‌မှော်အတတ်ပညာပင်ဖြစ်သည်ဟု ‌ပြောဆိုခဲ့ကြသည်။"},{"SurahNumber":27,"VerseNumber":14,"Text":"ထို့ပြင် သူတို့၏စိတ်နှလုံးများသည် ထိုတန်ခိုးများအား ယုံကြည်‌သော်လည်း သူတို့ကမူ မတရားသဖြင့် ‌မောက်မာပလွှားပြီး ထိုတန်ခိုး‌တော်များအား ငြင်းပယ်ခဲ့ကြသည်။ သို့ဖြစ်ရာ ပျက်စီးရာပျက်စီး‌ကြောင်းကို ပြုလုပ်ကြ‌သော သူများ၏‌နောက်ဆုံးအကျိုးဆက်သည် မည်သို့ဖြစ်ခဲ့သည်ကို အသင်ကြည့်လိုက်ပါ။"}]}