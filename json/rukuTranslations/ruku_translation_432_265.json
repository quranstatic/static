{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":44,"VerseNumber":30,"Text":"ထို့ပြင် အမှန်စင်စစ် ငါအရှင်မြတ်သည် အစ္စရာအီလ်မျိုးနွယ်ဝင်များကို ‌သေးသိမ်‌စေ‌သောပြစ်ဒဏ်မှ ကယ်တင်‌တော်မူခဲ့သည်။"},{"SurahNumber":44,"VerseNumber":31,"Text":"ဖိရ်‌အောင်န်ထံမှ (ဖြစ်‌သောပြစ်ဒဏ်မှ ကယ်တင်‌တော်မူခဲ့ခြင်းဖြစ်သည်)။ အမှန်စင်စစ် သူသည်ဆိုးသွမ်း‌သောင်းကျန်းသူ၊ စည်းကမ်းကျူးလွန်သူတစ်ဦးဖြစ်ခဲ့သည်။"},{"SurahNumber":44,"VerseNumber":32,"Text":"ထို့ပြင် အမှန်စင်စစ် ငါအရှင်မြတ်သည် သိ‌တော်မူသည့်အတိုင်း ထိုအစ္စရာအီလ် မျိုးနွယ်ဝင်များအား (သူတို့‌ခေတ်က)စကြဝဠာမှာ ‌ရွေးချယ်‌မြှောက်စား‌တော်မူခဲ့သည်။"},{"SurahNumber":44,"VerseNumber":33,"Text":"ထို့ပြင် ငါအရှင်မြတ်သည် သူတို့အား ထင်ရှား‌သောစမ်းသပ်မှုများပါရှိ‌သော သက်‌သေလက္ခဏာများကို ‌ပေးသနား‌တော်မူခဲ့သည်။"},{"SurahNumber":44,"VerseNumber":34,"Text":"အမှန်စင်စစ် ဤသူများသည် အမှန်ပင် (ဤသို့)‌ပြောဆိုကြသည်။"},{"SurahNumber":44,"VerseNumber":35,"Text":"ထို‌သေဆုံးခြင်းဆိုသည်မှာ ကျွန်ုပ်တို့၏ ပထမ‌သေဆုံးခြင်းပင်ဖြစ်သည်။ ထို့ပြင် ကျွန်ုပ်တို့သည် ရှင်ပြန်ထ‌စေခြင်းကိုခံကြရမည်မဟုတ်‌ပေ။"},{"SurahNumber":44,"VerseNumber":36,"Text":"သို့ဖြစ်ရာ အကယ်၍အသင်တို့သည် မှန်ကန်သည့်သူများဖြစ်ကြလျှင်‌သေဆုံးခဲ့ကြပြီးဖြစ်‌သော ကျွန်ုပ်တို့၏ အဘ၊ ဘိုး၊ ‌ဘေးများကို(ရှင်‌အောင်လုပ်ပြီး)‌ခေါ်ခဲ့ကြပါ။"},{"SurahNumber":44,"VerseNumber":37,"Text":"ထိုသူများသည် သုဗ်ဗအ်၏ အမျိုးသားများထက်သာမက သူတို့မတိုင်မီက ရှိခဲ့ကြသည့်သူများထက်ပင် ပို‌ကောင်းကြသ‌လော။###၄ ငါအရှင်မြတ်သည် အမှန်စင်စစ် ထိုသူများကို သူတို့သည် ပြစ်မှုကျူးလွန်သူများ ဖြစ်ခဲ့ကြသည့်အတွက် ဖျက်ဆီး‌တော်မူခဲ့သည်။"},{"SurahNumber":44,"VerseNumber":38,"Text":"ထို့ပြင် ငါအရှင်မြတ်သည် မိုး‌ကောင်းကင်များနှင့် ‌မြေပထဝီအပြင် ထိုနှစ်ခုကြားတွင် ရှိသမျှအရာများအား ကစားသည့်အ‌နေဖြင့် ဖန်ဆင်း‌တော်မူခဲ့သည်မဟုတ်‌ပေ။ ###၅"},{"SurahNumber":44,"VerseNumber":39,"Text":"ငါအရှင်မြတ်သည် ထိုမိုး‌ကောင်းကင်များနှင့် ‌မြေပထဝီနှစ်ခုစလုံးကို မှန်ကန်သည့်ရည်ရွယ်ချက်ဖြင့် ဖန်ဆင်း‌တော်မူခဲ့ခြင်းဖြစ်သည်။ သို့ရာတွင် သူတို့ထဲမှ အများစုသည် မသိကြ‌ပေ။"},{"SurahNumber":44,"VerseNumber":40,"Text":"အမှန်စင်စစ် စီရင်ဆုံးဖြတ်မည့်‌နေ့သည် သူတို့အားလုံးအတွက် သတ်မှတ်ပြီး‌သော အချိန်ကာလဖြစ်သည်။"},{"SurahNumber":44,"VerseNumber":41,"Text":"ထို‌နေ့တွင် မည်သည့်မိတ်‌ဆွေကမျှ မည်သည့်မိတ်‌ဆွေအတွက် မည်သည့်အရာမျှ အသုံးဝင်မည်မဟုတ်‌ပေ။ ထို့ပြင် သူတို့သည် ကူညီခြင်းလည်း ခံကြရမည်မဟုတ်‌ပေ။"},{"SurahNumber":44,"VerseNumber":42,"Text":"သို့ရာတွင် အလ္လာဟ်အရှင်မြတ် ကရုဏာပြု‌တော်မူ‌သောသူများပင်(ကြားဝင်အသနားခံ‌ပေးခြင်းကို ခံကြရမည်ဖြစ်သည်)။ အမှန်စင်စစ် ငါအရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင်ဖြစ်‌တော်မူသည်။"}]}