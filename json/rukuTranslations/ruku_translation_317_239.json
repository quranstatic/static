{"Id":239,"LanguageCodes":["ln","lin"],"Name":"lin-zakariyamuhamme","Author":"Zakariya Muhammed Balingongo","Language":"Lingala","Description":"Lingala","Direction":"ltr","Source":"https://quranenc.com/en/browse/lingala_zakaria","Translations":[{"SurahNumber":26,"VerseNumber":10,"Text":"Mpe tango Nkolo wayo abengaki Mûssa, kende epai ya bato ya mabe"},{"SurahNumber":26,"VerseNumber":11,"Text":"Bato ya falo. Bazali kobanga (Allah) te"},{"SurahNumber":26,"VerseNumber":12,"Text":"Alobi: Nkolo, ya sólo nazali kobanga ete bandimela ngai te"},{"SurahNumber":26,"VerseNumber":13,"Text":"Ntolo na ngai ezali ya kokangama, mpe lolemu na ngai elobaka malamu te, tinda yango epai ya Hâruna"},{"SurahNumber":26,"VerseNumber":14,"Text":"Mpe nazali na mabe oyo nasala bango, na yango nazali kobanga été noki bakoboma ngai"},{"SurahNumber":26,"VerseNumber":15,"Text":"(Allah ayebisaki ye): Eloko ezali te, bökende bino mibale na bilembo bia biso, tokozala elongo na bino tozali koyoka"},{"SurahNumber":26,"VerseNumber":16,"Text":"Bökende epai ya falo bino mibale, boyebisa ye ete, Nkolo ya mokili nde atindi biso ya sólo"},{"SurahNumber":26,"VerseNumber":17,"Text":"Mpo opesa biso bana ya isalayele"},{"SurahNumber":26,"VerseNumber":18,"Text":"Falo alobi: Tobokoloki yo te kowuta bolenge?, mpe tovandaki nayo bamibu ebele te"},{"SurahNumber":26,"VerseNumber":19,"Text":"Мре osalaki maye osalaki, mpe ozalaki kati ya bapengwi"},{"SurahNumber":26,"VerseNumber":20,"Text":"Mûssa alobi: Nasalaki yango mpo été nazangaki koyeba"},{"SurahNumber":26,"VerseNumber":21,"Text":"Yango nakimaki bino тропа bobangi. Sima Nkolo wa ngai apesi ngai bwanya, mpe aponi ngai okati ya batindami"},{"SurahNumber":26,"VerseNumber":22,"Text":"Wana nde bolamu nayo ozali kokundolela ngai yango, mpe yo osili kozua bana ya isalayele bawumbu nayo"},{"SurahNumber":26,"VerseNumber":23,"Text":"(Falo ) alobi; nani Nkolo wa molongo"},{"SurahNumber":26,"VerseNumber":24,"Text":"(Mûssa) alobi: Nkolo wa likolo na mabele, na maye manso mazali otei na yango mibale, soki bozali na ntembe te"},{"SurahNumber":26,"VerseNumber":25,"Text":"Falo alobi na baye bazali pembeni naye ete: Boye bozali koyoka te"},{"SurahNumber":26,"VerseNumber":26,"Text":"(Mûssa) alobi; Nkolo wa bino mpe Nkolo ya bato ya kala"},{"SurahNumber":26,"VerseNumber":27,"Text":"(Falo) alobi: Ya soló motindami oyo batindi ye epai na bino azali ligboma"},{"SurahNumber":26,"VerseNumber":28,"Text":"(Mûssa) alobi: Nkolo wa moniele na eloli, na manso maye mazali otei na yango mibale. Soki bozali koyeba"},{"SurahNumber":26,"VerseNumber":29,"Text":"(Falo) alobi: Soki olandi nzambe mosusu otiki ngai, nakokotisa yo na boloko"},{"SurahNumber":26,"VerseNumber":30,"Text":"(Mûssa) alobi: Ata soki nayeli yo bikamwa ya polele"},{"SurahNumber":26,"VerseNumber":31,"Text":"(Falo) alobi: Yaka na yango soki ozali o kati ya balobi bosôló"},{"SurahNumber":26,"VerseNumber":32,"Text":"(Mûssa) abwaki lingenda lia ye, mpe tala ebongwani nyoka ya polele ebandi kotambola"},{"SurahNumber":26,"VerseNumber":33,"Text":"Mpe abimisi loboko naye na libenga, mpe tala ekomi pembe makasi pona baye bazali kotala"}]}