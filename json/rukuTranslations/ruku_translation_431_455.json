{"Id":455,"LanguageCodes":["ur","urd"],"Name":"urd-muhammadhussain","Author":"Muhammad Hussain Najafi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":44,"VerseNumber":1,"Text":"حا۔ میم۔"},{"SurahNumber":44,"VerseNumber":2,"Text":"قَسم ہے اس کتابِ مبین کی۔"},{"SurahNumber":44,"VerseNumber":3,"Text":"ہم نے اس (کتاب) کو ایک بابرکت رات (شبِ قدر) میں نازل کیا ہے بےشک ہم (عذاب سے) ڈرانے والے رہے ہیں۔"},{"SurahNumber":44,"VerseNumber":4,"Text":"اس(رات) میں ہر حکمت والے معاملہ کا فیصلہ کیا جاتا ہے۔"},{"SurahNumber":44,"VerseNumber":5,"Text":"ہمارے(خاص) حکم سے بےشک ہم ہی (ہر کتاب اور رسول(ع) کے) بھیجنے والے ہیں۔"},{"SurahNumber":44,"VerseNumber":6,"Text":"خاص تمہارے پروردگار کی رحمت سے یقیناً وہ بڑا سننے والا (اور) بڑا جاننے والا ہے۔"},{"SurahNumber":44,"VerseNumber":7,"Text":"جو آسمانوں اور زمین اور جو کچھ ان کے درمیان ہے سب کا پروردگار ہے اگر تم یقین کرنے والے ہو۔"},{"SurahNumber":44,"VerseNumber":8,"Text":"اس کے سوا کوئی الٰہ (خدا) نہیں ہے وہی زندہ کرتا ہے اور وہی مارتا ہے تمہارا بھی پروردگار ہے اور تمہارے اگلے باپ داداؤں کا بھی پروردگار ہے۔"},{"SurahNumber":44,"VerseNumber":9,"Text":"مگر وہ لوگ تو شک میں پڑے ہوئے کھیل رہے ہیں۔"},{"SurahNumber":44,"VerseNumber":10,"Text":"آپ اس دن کا انتظار کریں جب آسمان ایک کھلے ہوئے دھویں کے ساتھ آئے گا۔"},{"SurahNumber":44,"VerseNumber":11,"Text":"جو لوگوں پر چھا جائے گا یہ ایک دردناک عذاب ہوگا۔"},{"SurahNumber":44,"VerseNumber":12,"Text":"(اس وقت کفار بھی کہیں گے) اے ہمارے پروردگار! ہم سے یہ عذاب دور فرما۔ ہم ایمان لاتے ہیں۔"},{"SurahNumber":44,"VerseNumber":13,"Text":"اب ان کو کہاں سے نصیحت حاصل ہوگی؟ جبکہ ان کے پاس کھول کر بیان کرنے والا رسول(ع) آچکا۔"},{"SurahNumber":44,"VerseNumber":14,"Text":"پھر انہوں نے اس سے منہ موڑا اور کہا کہ یہ تو سکھایا ہوا ایک دیوانہ ہے۔"},{"SurahNumber":44,"VerseNumber":15,"Text":"بےشک (اگر) ہم کچھ وقت کیلئے یہ عذاب ہٹا بھی دیں تو تم لوگ لوٹ کر وہی کچھ کرو گے جو پہلے کرتے تھے۔"},{"SurahNumber":44,"VerseNumber":16,"Text":"جس دن ہم سخت پکڑ پکڑیں گے اس دن ہم پورا بدلہ لیں گے۔"},{"SurahNumber":44,"VerseNumber":17,"Text":"ہم نے ان سے پہلے فرعون کی قوم کو آزمایا تھا اور ان کے پاس ایک معزز رسول(ع)ایا تھا۔"},{"SurahNumber":44,"VerseNumber":18,"Text":"(اوران سے کہاتھا کہ) اللہ کے بندوں کو میرے حوالے کرو میں ایک امانت دار رسول(ع) ہوں۔"},{"SurahNumber":44,"VerseNumber":19,"Text":"اور یہ کہ تم اللہ کے مقابلہ میں سرکشی نہ کرو میں تمہارے پاس واضح دلیل (سند) پیش کرتا ہوں۔"},{"SurahNumber":44,"VerseNumber":20,"Text":"اور میں نے اپنے اور تمہارے پروردگار سے پناہ مانگ لی ہے کہ تم مجھے سنگسار کرو۔"},{"SurahNumber":44,"VerseNumber":21,"Text":"اور اگر تم مجھ پر ایمان نہیں لاتے تو پھر مجھ سے الگ ہی رہو۔"},{"SurahNumber":44,"VerseNumber":22,"Text":"پس اس (رسول) نے اپنے پروردگار سے دعا مانگی کہ یہ بڑے مجرم لوگ ہیں۔"},{"SurahNumber":44,"VerseNumber":23,"Text":"(ارشاد ہوا) تم میرے بندوں کو ہمراہلے کر راتوں رات نکل جاؤ کیونکہ تمہاراتعاقب کیا جائے گا۔"},{"SurahNumber":44,"VerseNumber":24,"Text":"اور تم سمندر کو اس کے حال (سکون) پہ چھوڑ دو۔ بیشک وہ (دشمن) ایسا لشکر ہے جو غرق ہو نے والا ہے۔"},{"SurahNumber":44,"VerseNumber":25,"Text":"وہ کتنے باغ اور چشمے چھوڑ گئے۔"},{"SurahNumber":44,"VerseNumber":26,"Text":"اور کھیتیاں اور عمدہ مقامات۔"},{"SurahNumber":44,"VerseNumber":27,"Text":"اور آرام و راحت کا ساز و سامان جس میں وہ خوش و خرم رہتے تھے۔"},{"SurahNumber":44,"VerseNumber":28,"Text":"اور ہم نے ان چیزوں کا وارث ایک قوم کو بنا دیا۔"},{"SurahNumber":44,"VerseNumber":29,"Text":"پس ان کی بربادی پر نہ آسمان رویا اور نہ زمین اور نہ ہی ان کو مہلت دی گئی۔"}]}