{"Id":312,"LanguageCodes":["si","sin"],"Name":"sin-naseemismailand","Author":"Naseem Ismail And Masoor Maulana, Kaleel","Language":"Sinhala","Description":"Sinhala","Direction":"ltr","Source":"https://alquran.cloud/api","Translations":[{"SurahNumber":52,"VerseNumber":1,"Text":"(වහී පහළ කරන ලද) කන්ද මත සත්තකින්ම"},{"SurahNumber":52,"VerseNumber":2,"Text":"දිග හැරුණු කඩදාසියේ පේළි පේළි වශයෙන් ලියන ලද"},{"SurahNumber":52,"VerseNumber":3,"Text":"ධර්ම පුස්තකය මත සත්තකින්ම"},{"SurahNumber":52,"VerseNumber":4,"Text":"බයිතුල් මඃමූර් (නමැති නැමදුම්පළ) මත සත්තකින්ම"},{"SurahNumber":52,"VerseNumber":5,"Text":"උස් වූ මුදුන් වහලය මත සත්තකින්ම"},{"SurahNumber":52,"VerseNumber":6,"Text":"ශබ්ද නගන රළ වලින් යුත් මුහුද මත සත්තකින්ම"},{"SurahNumber":52,"VerseNumber":7,"Text":"(නබියේ!) නියත වශයෙන්ම ඔබගේ දෙවියන්ගේදඬුවම (ඔවුන්ට) අනිවාර්යයෙන්ම පැමිණෙන්නේය"},{"SurahNumber":52,"VerseNumber":8,"Text":"කිසිවෙකුටත් එය වැළැක්විය නොහැක"},{"SurahNumber":52,"VerseNumber":9,"Text":"එදිනදී අහසද දඟලමින් ශබ්ද නගනු ඇත"},{"SurahNumber":52,"VerseNumber":10,"Text":"කඳු (විනාශ වී) පියාඹා දුවනු ඇත"},{"SurahNumber":52,"VerseNumber":11,"Text":"(නබියේ! ඔබව) බොරුකාරයා කරන මොවුන්ට එදිනදී විනාශයයි"},{"SurahNumber":52,"VerseNumber":12,"Text":"ඔවුන්ම (පුහු තර්ක විතර්කයන්හි) ගිලී සෙල්ලම් කරමින් සිටින්නාහ"},{"SurahNumber":52,"VerseNumber":13,"Text":"ඔවුන් නිරය දෙසට (පහර දී) එළවාගෙන යන දිනදී"},{"SurahNumber":52,"VerseNumber":14,"Text":"(ඔවුන්ට) “ඔබ බොරු කරමින් සිටි (නිරා) ගින්න මෙයයි” (යයි කියනු ලැබේ)"},{"SurahNumber":52,"VerseNumber":15,"Text":"“මෙය (පුහු) සූනියමක්ද? නැතහොත් (මෙය) ඔබ, (ඔබගේ දෑසින්) බැලූවේ නැද්ද?”"},{"SurahNumber":52,"VerseNumber":16,"Text":"“මෙහි (ඇතුළු වී) මුහු වී (ගින්ණෙන් දැවී) යනු. (මෙහි දඬුවම විඳ) දරාගෙන සිටිනු. නැතහොත් විඳ දරා නොගනු. (දෙකම) ඔබට එක සමානය! (දඬුවමෙහි එක් අනු ප්‍රමාණයක් හෝ අඩු කළ නොහැක). ඔබ කළ දැයට අයත් ඵලවිපාකම ඔබට දෙනු ලබන්නේය” (යයිද කියනු ලැබේ)"},{"SurahNumber":52,"VerseNumber":17,"Text":"පරිශුද්ධවන්තයින්ද, (අල්ලාහ්ට බිය වී කටයුතු කරන අයද), නියත වශයෙන්ම ස්වර්ගයන්හිද ඉමහත් සන්තෝෂයෙන්ද (කුල්මත් වී) සිටිනු ඇත"},{"SurahNumber":52,"VerseNumber":18,"Text":"තමන්ගේ දෙවියන් තමන්ට ලබා දී ඇති දැය ගැනද, නිරා දඬුවමෙන් තමන්ගේ දෙවියන් තමන්ව බේරා ගැනීම ගැනද, සතුටට පත් වූවන් වශයෙන් සිටිනු ඇත"},{"SurahNumber":52,"VerseNumber":19,"Text":"(ඔවුන්ට) “ඔබ කළ (පින් ඇති) ක්‍රියාවන් හේතුවෙන් (මෙහි ඇති දැය) ඉතාමත් ඕනෑතරම් අනුභව කරමින්ද, පානය කරමින්ද සිටිනු” (යයිද කියනු ලැබේ)"},{"SurahNumber":52,"VerseNumber":20,"Text":"පේළි පේළි වශයෙන් යහනාවන්හි (ඇති පුළුන් මෙට්ටයන්) මත හාන්සි වී සිටින්නන් වශයෙන් ඔවුන් සිටිනු ඇත. අපි ඔවුන්ට (හූරුල් ඊන් නමැති) අලංකාරවත් (කන්‍යාවන්)ව විවාහ කර දෙන්නෙමු"},{"SurahNumber":52,"VerseNumber":21,"Text":"කවුරුන් විශ්වාසය තබා ඔවුන්ගේ පරම්පරාවේ දරුවන්ද, විශ්වාසයෙහි ඔවුන්ව අනුගමනය කළෝද (එවැනි) ඔවුන්ගේ පරම්පරාවේ දරුවන්ද, (එම පරම්පරාවේ දරුවන්ගේ පින් අඩුවෙන් තිබුනා වුවද, ඔවුන්ගේ පියවරුන් තෘප්තියට පත් වනු පිණිස) ඔවුන් සමග (ස්වරගයෙහි) එක්කාසු කර හරින්නෙමු. (මෙනිසා) ඔවුන්ගේ (පියවරුන්ගේ පින් ඇති) ක්‍රියාවන්හි කිසිවක් ඔවුන්ට අපි අඩු කර නොදමන්නෙමු. සෑම මිනිසෙකුම තමන්ගේ ක්‍රියාවන්ට ඇප වශයෙන් සිටින්නේය"},{"SurahNumber":52,"VerseNumber":22,"Text":"ඔවුන් කැමති (විවිධ වර්ගයේ) පලතුරු වර්ගද, මස් වර්ගද ඔවුන්ට (දිනපතා) අපි (අප්‍රමාණව) ලබා දී උදව් කරන්නෙමු"},{"SurahNumber":52,"VerseNumber":23,"Text":"කෙනෙකුගේ බඳුනක් අනිත් කෙනා එහිදී පරිහරණය කරනු ඇත. (එහි) පුහු කතාබහද නොතිඛෙනු ඇත. නපුරු අදහස් උදහස්ද නොතිඛෙනු ඇත"},{"SurahNumber":52,"VerseNumber":24,"Text":"ඔවුන් වෙනුවෙන් ඇති තරුණයින් (බොහොමයක් දෙනා) ඔවුන් වටා කැරකෙමින්ම සිටිනු ඇත. ඔවුන් ආරක්ෂා කරන ලද මුතු මෙන් (බැබළෙන්නාක් සේ දිස් වන්නාහ)"},{"SurahNumber":52,"VerseNumber":25,"Text":"ඔවුන්ගෙන් කෙනෙකු අනිත් කෙනා දෙස (බලමින් සතුටින් යුතුව) කතාබහ ආරම්භ කර"},{"SurahNumber":52,"VerseNumber":26,"Text":"“මීට පෙර අපි අපගේ පවුලේ උදවිය ගැන (ඔවුන්ගේ ඉරණම කුමක් වේදෝ යයි) ඇත්තෙන්ම බියෙන්ම සිටියෙමු"},{"SurahNumber":52,"VerseNumber":27,"Text":"නමුත් අල්ලාහ් අප කෙරෙහි දයාව පහළ කර, දරුණු දඬුවමෙන් අපව(ද අපගේ පවුලේ උදවියද) බේරා ගත්තේය"},{"SurahNumber":52,"VerseNumber":28,"Text":"මීට පෙර (දඬුවමෙන් අපව බේරා ගන්නා මෙන්) ඇත්තෙන්ම අපි ඔහු වෙතින් ප්‍රාර්ථනා කරමින් සිටියෙමු. ඇත්තෙන්ම ඔහු කෘතඥ වන්නෙකු හා ඉතාමත් දයාබරවන්ත-යෙකු වශයෙන් සිටින්නේය” යයිද පවසන්නාහ"}]}