{"Id":158,"LanguageCodes":["fa","fas"],"Name":"fas-mohammadmahdifo","Author":"Mohammad Mahdi Fooladvand","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":85,"VerseNumber":1,"Text":"سوگند به آسمان آكنده ز برج،"},{"SurahNumber":85,"VerseNumber":2,"Text":"و به روز موعود،"},{"SurahNumber":85,"VerseNumber":3,"Text":"و به گواه و مورد گواهى،"},{"SurahNumber":85,"VerseNumber":4,"Text":"مرگ بر آدم‌سوزان خندق"},{"SurahNumber":85,"VerseNumber":5,"Text":"همان آتش مايه‌دار [و انبوه‌]"},{"SurahNumber":85,"VerseNumber":6,"Text":"آنگاه كه آنان بالاى آن [خندق به تماشا] نشسته بودند"},{"SurahNumber":85,"VerseNumber":7,"Text":"و خود بر آنچه بر [سر] مؤمنان مى‌آوردند، گواه بودند"},{"SurahNumber":85,"VerseNumber":8,"Text":"و بر آنان عيبى نگرفته بودند جز اينكه به خداى ارجمند ستوده ايمان آورده بودند"},{"SurahNumber":85,"VerseNumber":9,"Text":"همان [خدايى‌] كه فرمانروايى آسمانها و زمين از آن اوست و خدا[ست كه‌] بر هر چيزى گواه است"},{"SurahNumber":85,"VerseNumber":10,"Text":"كسانى كه مردان و زنان مؤمن را آزار كرده و بعد توبه نكرده‌اند، ايشان راست عذاب جهنم، و ايشان راست عذاب سوزان"},{"SurahNumber":85,"VerseNumber":11,"Text":"كسانى كه ايمان آورده و كارهاى شايسته كرده‌اند، براى آنان باغهايى است كه از زير [درختان‌] آن جويها روان است؛ اين است [همان‌] رستگارى بزرگ"},{"SurahNumber":85,"VerseNumber":12,"Text":"آرى، عقاب پروردگارت سخت سنگين است"},{"SurahNumber":85,"VerseNumber":13,"Text":"هم اوست كه [آفرينش را] آغاز مى‌كند و بازمى‌گرداند"},{"SurahNumber":85,"VerseNumber":14,"Text":"و اوست آن آمرزنده دوستدار [مؤمنان‌]"},{"SurahNumber":85,"VerseNumber":15,"Text":"صاحب ارجمند عرش"},{"SurahNumber":85,"VerseNumber":16,"Text":"هر چه را بخواهد انجام مى‌دهد"},{"SurahNumber":85,"VerseNumber":17,"Text":"آيا حديث [آن‌] سپاهيان"},{"SurahNumber":85,"VerseNumber":18,"Text":"فرعون و ثمود بر تو آمد؟"},{"SurahNumber":85,"VerseNumber":19,"Text":"[نه،] بلكه آنان كه كافر شده‌اند در تكذيب‌اند؛"},{"SurahNumber":85,"VerseNumber":20,"Text":"با آنكه خدا از هر سو بر ايشان محيط است"},{"SurahNumber":85,"VerseNumber":21,"Text":"آرى، آن قرآنى ارجمند است،"},{"SurahNumber":85,"VerseNumber":22,"Text":"كه در لوحى محفوظ است"}]}