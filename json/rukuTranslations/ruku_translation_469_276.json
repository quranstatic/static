{"Id":276,"LanguageCodes":["ny","nya"],"Name":"nya-khaledibrahimbe","Author":"Khaled Ibrahim Betala","Language":"Chichewa","Description":"Chichewa","Direction":"ltr","Source":"https://quranenc.com/en/browse/chichewa_betala","Translations":[{"SurahNumber":56,"VerseNumber":1,"Text":"“Chikadzachitika chochitikacho (Qiyâma)"},{"SurahNumber":56,"VerseNumber":2,"Text":"“Palibe wotsutsa za kuchitika kwake"},{"SurahNumber":56,"VerseNumber":3,"Text":"“Chidzatsitsa (oipa) ndi kutukula (abwino)"},{"SurahNumber":56,"VerseNumber":4,"Text":"“Nthaka ikadzagwedezeka kwamphamvu"},{"SurahNumber":56,"VerseNumber":5,"Text":"“Ndipo mapiri akadzaperedwaperedwa"},{"SurahNumber":56,"VerseNumber":6,"Text":"“Nkukhala fumbi longouluka"},{"SurahNumber":56,"VerseNumber":7,"Text":"“Choncho, inu mudzakhala m’magulu atatu (kulingana ndi zochita zanu)"},{"SurahNumber":56,"VerseNumber":8,"Text":"“Anthu akumanja (abwino;) taonani kukula kwa ulemelero wa anthu akumanja"},{"SurahNumber":56,"VerseNumber":9,"Text":"“Ndi anthu akumanzere (oipa;) taonani kuipa khalidwe la anthu akumanzere"},{"SurahNumber":56,"VerseNumber":10,"Text":"“Ndipo otsogola (pochita zabwino pa dziko) adzakhalanso otsogola (polandira ulemu tsiku lachimaliziro)"},{"SurahNumber":56,"VerseNumber":11,"Text":"“Iwowo ndioyandikitsidwa (kwa Allah)"},{"SurahNumber":56,"VerseNumber":12,"Text":"“M’minda yamtendere"},{"SurahNumber":56,"VerseNumber":13,"Text":"“(Iwowo oyandikitsidwawo), gulu lalikulu lochokera kumibadwo yakale"},{"SurahNumber":56,"VerseNumber":14,"Text":"“Ndipo ochepa ochokera ku mbadwo wotsirizira"},{"SurahNumber":56,"VerseNumber":15,"Text":"“Uku ali m’makama (m’mabedi) olukidwa ndi zingwe zagolide"},{"SurahNumber":56,"VerseNumber":16,"Text":"“Atatsamira m’makamawo uku akuyang’anizana (mwachikondi)"},{"SurahNumber":56,"VerseNumber":17,"Text":"“Anyamata osasintha adzakhala akuwazungulira iwo (ndi kuwatumikira)"},{"SurahNumber":56,"VerseNumber":18,"Text":"“Uku atatenga matambula ndi maketulo (odzaza ndi zakumwa za ku Jannah), ndi zipanda zodzaza ndi zakumwa zochokera mu akasupe oyenda"},{"SurahNumber":56,"VerseNumber":19,"Text":"“(Zakumwa zake) zosapweteketsa mutu ndiponso zosaledzeretsa"},{"SurahNumber":56,"VerseNumber":20,"Text":"“Ndi zipatso (zamitundumitundu) zimene azikazisankha"},{"SurahNumber":56,"VerseNumber":21,"Text":"“Ndi nyama yambalame imene mitima yawo izikafuna"},{"SurahNumber":56,"VerseNumber":22,"Text":"“Ndi akazi ophanuka maso mokongola"},{"SurahNumber":56,"VerseNumber":23,"Text":"“(Kukongola kwawo) ndiye ngati ngale zosungidwa bwino mzigoba zake"},{"SurahNumber":56,"VerseNumber":24,"Text":"“Kukhala mphoto chifukwa cha zimene amachita (zabwino padziko lapansi)"},{"SurahNumber":56,"VerseNumber":25,"Text":"“M’menemo sakamva mawu achabe ngakhale (mawu a) machimo"},{"SurahNumber":56,"VerseNumber":26,"Text":"“Koma mawu oti: “Mtendere! Mtendere!”"},{"SurahNumber":56,"VerseNumber":27,"Text":"“Anthu akudzanja lamanja. Taonani kukula malipiro a anthu akudzanja lamanja"},{"SurahNumber":56,"VerseNumber":28,"Text":"“(Adzakhala m’mithunzi ya) mitengo ya masawu yopanda minga"},{"SurahNumber":56,"VerseNumber":29,"Text":"“Ndi mitengo ya nthochi yobereka kwambiri"},{"SurahNumber":56,"VerseNumber":30,"Text":"“Ndi m’mithunzi yotambasuka kwambiri, yosachoka"},{"SurahNumber":56,"VerseNumber":31,"Text":"“Ndi madzi oyenda mosalekeza"},{"SurahNumber":56,"VerseNumber":32,"Text":"“Ndi zipatso zambiri"},{"SurahNumber":56,"VerseNumber":33,"Text":"“Zopezeka mnyengo zonse, ndiponso zosaletsedwa (kwa amene akuzifuna)"},{"SurahNumber":56,"VerseNumber":34,"Text":"“Ndi zoyala zapamwamba (zawofuwofu)"},{"SurahNumber":56,"VerseNumber":35,"Text":"“Ndithu tidzawalenga (akazi okhulupirira) m’kalengedwe kapamwamba"},{"SurahNumber":56,"VerseNumber":36,"Text":"“Tidzawapanga kukhala anamwali"},{"SurahNumber":56,"VerseNumber":37,"Text":"“Okondedwa ndi amuna awo; ofanana misinkhu"},{"SurahNumber":56,"VerseNumber":38,"Text":"“A anthu akudzanja la manja"}]}