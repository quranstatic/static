{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":67,"VerseNumber":15,"Text":"On, który uczynił dla was ziemię całkowicie poddaną. Przechadzajcie się więc po jej szlakach i jedzcie z tego, czego wam Bóg udziela; ku Niemu będzie zmartwychwstanie"},{"SurahNumber":67,"VerseNumber":16,"Text":"Czy, jesteście pewni, że Ten, który jest w niebie, nie sprawi, żeby ziemia was pochłonęła, bo przecież ona drży"},{"SurahNumber":67,"VerseNumber":17,"Text":"Czy jesteście pewni, że Ten, który jest w niebie, nie pośle przeciwko wam huraganu kamieni? Wtedy poznacie, jakie jest Moje ostrzeżenie"},{"SurahNumber":67,"VerseNumber":18,"Text":"Zadawali kłam już ci, którzy byli przed nimi. I jakież było Moje oburzenie"},{"SurahNumber":67,"VerseNumber":19,"Text":"Czy oni nie widzieli ponad sobą ptaków, jak składają i rozkładają skrzydła? Nikt ich nie podtrzymuje, tylko Miłosierny. On widzi dobrze każdą rzecz"},{"SurahNumber":67,"VerseNumber":20,"Text":"Gdzie jest taki, który niczym wojsko wesprze was, oprócz Miłosiernego? Niewierni są jedynie w zaślepieniu"},{"SurahNumber":67,"VerseNumber":21,"Text":"Albo gdzie jest ten, kto was zaopatrzy, jeśli On powstrzyma Swoje zaopatrzenie? Tak! Oni uporczywie trwają w dumie i krnąbrności"},{"SurahNumber":67,"VerseNumber":22,"Text":"Czy ten, kto chodzi z twarzą opuszczoną ku ziemi, jest na lepszej drodze, czy ten, który chodzi równo po drodze prostej"},{"SurahNumber":67,"VerseNumber":23,"Text":"Powiedz: \"To On spowodował, że powstaliście, dał wam słuch, wzrok i serca. Jak mało jesteście wdzięczni"},{"SurahNumber":67,"VerseNumber":24,"Text":"Powiedz: \"To On rozproszył was po ziemi i do Niego będziecie sprowadzeni"},{"SurahNumber":67,"VerseNumber":25,"Text":"Oni powiedzą: \"Kiedy spełni się ta obietnica, jeśli jesteście prawdomówni"},{"SurahNumber":67,"VerseNumber":26,"Text":"Powiedz: \"Wiedza jest tylko u Boga! Ja jestem tylko jawnie ostrzegającym"},{"SurahNumber":67,"VerseNumber":27,"Text":"Ale kiedy ją zobaczą z bliska, zasępią się twarze tych, którzy nie uwierzyli. Powiedzą im: \"Oto czegoście się domagali"},{"SurahNumber":67,"VerseNumber":28,"Text":"Powiedz: \"Jak wam się wydaje? Jeśli zniszczy mnie Bóg, i tych, którzy są ze mną, lub też zmiłuje się nad nami, to kto obroni niewiernych od kary bolesnej"},{"SurahNumber":67,"VerseNumber":29,"Text":"Powiedz: \"On jest Miłosierny! Uwierzyliśmy w Niego i zaufaliśmy Mu! Wy zaś niebawem się dowiecie, kto jest w błędzie jawnym"},{"SurahNumber":67,"VerseNumber":30,"Text":"Powiedz: \"Jak wam się wydaje? Jeśli rankiem zniknie wam woda w głębi ziemi, to kto wam dostarczy wtedy wody źródlanej"}]}