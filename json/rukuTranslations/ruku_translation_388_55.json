{"Id":55,"LanguageCodes":["bn","ben"],"Name":"ben-muhiuddinkhan","Author":"Muhiuddin Khan","Language":"Bengali","Description":"Bengali","Direction":"ltr","Source":"http://tanzil.net","Translations":[{"SurahNumber":37,"VerseNumber":75,"Text":"আর নূহ আমাকে ডেকেছিল। আর কি চমৎকারভাবে আমি তার ডাকে সাড়া দিয়েছিলাম।"},{"SurahNumber":37,"VerseNumber":76,"Text":"আমি তাকে ও তার পরিবারবর্গকে এক মহাসংকট থেকে রক্ষা করেছিলাম।"},{"SurahNumber":37,"VerseNumber":77,"Text":"এবং তার বংশধরদেরকেই আমি অবশিষ্ট রেখেছিলাম।"},{"SurahNumber":37,"VerseNumber":78,"Text":"আমি তার জন্যে পরবর্তীদের মধ্যে এ বিষয় রেখে দিয়েছি যে"},{"SurahNumber":37,"VerseNumber":79,"Text":"বিশ্ববাসীর মধ্যে নূহের প্রতি শান্তি বর্ষিত হোক।"},{"SurahNumber":37,"VerseNumber":80,"Text":"আমি এভাবেই সৎকর্ম পরায়নদেরকে পুরস্কৃত করে থাকি।"},{"SurahNumber":37,"VerseNumber":81,"Text":"সে ছিল আমার ঈমানদার বান্দাদের অন্যতম।"},{"SurahNumber":37,"VerseNumber":82,"Text":"অতঃপর আমি অপরাপর সবাইকে নিমজ্জত করেছিলাম।"},{"SurahNumber":37,"VerseNumber":83,"Text":"আর নূহ পন্থীদেরই একজন ছিল ইব্রাহীম।"},{"SurahNumber":37,"VerseNumber":84,"Text":"যখন সে তার পালনকর্তার নিকট সুষ্ঠু চিত্তে উপস্থিত হয়েছিল"},{"SurahNumber":37,"VerseNumber":85,"Text":"যখন সে তার পিতা ও সম্প্রদায়কে বলেছিলঃ তোমরা কিসের উপাসনা করছ"},{"SurahNumber":37,"VerseNumber":86,"Text":"তোমরা কি আল্লাহ ব্যতীত মিথ্যা উপাস্য কামনা করছ"},{"SurahNumber":37,"VerseNumber":87,"Text":"বিশ্বজগতের পালনকর্তা সম্পর্কে তোমাদের ধারণা কি"},{"SurahNumber":37,"VerseNumber":88,"Text":"অতঃপর সে একবার তারকাদের প্রতি লক্ষ্য করল।"},{"SurahNumber":37,"VerseNumber":89,"Text":"এবং বললঃ আমি পীড়িত।"},{"SurahNumber":37,"VerseNumber":90,"Text":"অতঃপর তারা তার প্রতি পিঠ ফিরিয়ে চলে গেল।"},{"SurahNumber":37,"VerseNumber":91,"Text":"অতঃপর সে তাদের দেবালয়ে, গিয়ে ঢুকল এবং বললঃ তোমরা খাচ্ছ না কেন"},{"SurahNumber":37,"VerseNumber":92,"Text":"তোমাদের কি হল যে, কথা বলছ না"},{"SurahNumber":37,"VerseNumber":93,"Text":"অতঃপর সে প্রবল আঘাতে তাদের উপর ঝাঁপিয়ে পড়ল।"},{"SurahNumber":37,"VerseNumber":94,"Text":"তখন লোকজন তার দিকে ছুটে এলো ভীত-সন্ত্রস্ত পদে।"},{"SurahNumber":37,"VerseNumber":95,"Text":"সে বললঃ তোমরা স্বহস্ত নির্মিত পাথরের পূজা কর কেন"},{"SurahNumber":37,"VerseNumber":96,"Text":"অথচ আল্লাহ তোমাদেরকে এবং তোমরা যা নির্মাণ করছ সবাইকে সৃষ্টি করেছেন।"},{"SurahNumber":37,"VerseNumber":97,"Text":"তারা বললঃ এর জন্যে একটি ভিত নির্মাণ কর এবং অতঃপর তাকে আগুনের স্তুপে নিক্ষেপ কর।"},{"SurahNumber":37,"VerseNumber":98,"Text":"তারপর তারা তার বিরুদ্ধে মহা ষড়যন্ত্র আঁটতে চাইল, কিন্তু আমি তাদেরকেই পরাভূত করে দিলাম।"},{"SurahNumber":37,"VerseNumber":99,"Text":"সে বললঃ আমি আমার পালনকর্তার দিকে চললাম, তিনি আমাকে পথপ্রদর্শন করবেন।"},{"SurahNumber":37,"VerseNumber":100,"Text":"হে আমার পরওয়ারদেগার! আমাকে এক সৎপুত্র দান কর।"},{"SurahNumber":37,"VerseNumber":101,"Text":"সুতরাং আমি তাকে এক সহনশীল পুত্রের সুসংবাদ দান করলাম।"},{"SurahNumber":37,"VerseNumber":102,"Text":"অতঃপর সে যখন পিতার সাথে চলাফেরা করার বয়সে উপনীত হল, তখন ইব্রাহীম তাকে বললঃ বৎস! আমি স্বপ্নে দেখিযে, তোমাকে যবেহ করছি; এখন তোমার অভিমত কি দেখ। সে বললঃ পিতাঃ! আপনাকে যা আদেশ করা হয়েছে, তাই করুন। আল্লাহ চাহে তো আপনি আমাকে সবরকারী পাবেন।"},{"SurahNumber":37,"VerseNumber":103,"Text":"যখন পিতা-পুত্র উভয়েই আনুগত্য প্রকাশ করল এবং ইব্রাহীম তাকে যবেহ করার জন্যে শায়িত করল।"},{"SurahNumber":37,"VerseNumber":104,"Text":"তখন আমি তাকে ডেকে বললামঃ হে ইব্রাহীম"},{"SurahNumber":37,"VerseNumber":105,"Text":"তুমি তো স্বপ্নকে সত্যে পরিণত করে দেখালে! আমি এভাবেই সৎকর্মীদেরকে প্রতিদান দিয়ে থাকি।"},{"SurahNumber":37,"VerseNumber":106,"Text":"নিশ্চয় এটা এক সুস্পষ্ট পরীক্ষা।"},{"SurahNumber":37,"VerseNumber":107,"Text":"আমি তার পরিবর্তে দিলাম যবেহ করার জন্যে এক মহান জন্তু।"},{"SurahNumber":37,"VerseNumber":108,"Text":"আমি তার জন্যে এ বিষয়টি পরবর্তীদের মধ্যে রেখে দিয়েছি যে"},{"SurahNumber":37,"VerseNumber":109,"Text":"ইব্রাহীমের প্রতি সালাম বর্ষিত হোক।"},{"SurahNumber":37,"VerseNumber":110,"Text":"এমনিভাবে আমি সৎকর্মীদেরকে প্রতিদান দিয়ে থাকি।"},{"SurahNumber":37,"VerseNumber":111,"Text":"সে ছিল আমার বিশ্বাসী বান্দাদের একজন।"},{"SurahNumber":37,"VerseNumber":112,"Text":"আমি তাকে সুসংবাদ দিয়েছি ইসহাকের, সে সৎকর্মীদের মধ্য থেকে একজন নবী।"},{"SurahNumber":37,"VerseNumber":113,"Text":"তাকে এবং ইসহাককে আমি বরকত দান করেছি। তাদের বংশধরদের মধ্যে কতক সৎকর্মী এবং কতক নিজেদের উপর স্পষ্ট জুলুমকারী।"}]}