{"Id":237,"LanguageCodes":["ku","kur"],"Name":"kur-muhammadsalehba","Author":"Muhammad Saleh Bamoki","Language":"Kurdish","Description":"Kurdish","Direction":"rtl","Source":"https://quranenc.com/check/kurdish_bamoki/v1.1.0-csv.1 , https://quranenc.com/en/browse/kurdish_bamoki , https://quranenc.com ,","Translations":[{"SurahNumber":68,"VerseNumber":34,"Text":"بێگومان بۆ لەخواترسان ھەیە لای پەروەردگاریان باخاتی پڕ لە ناز ونیعمەت"},{"SurahNumber":68,"VerseNumber":35,"Text":"چۆن ئێمە موسوڵمان وبەدکاران وەك یەك لێ دەکەین؟"},{"SurahNumber":68,"VerseNumber":36,"Text":"ئەوە چیتانە چۆن بڕیارێك دەدەن"},{"SurahNumber":68,"VerseNumber":37,"Text":"نەخێر ئایا کتێبێکی (ئاسمانی) تان ھەیە ئەمەی تێدا دەخوێننەوە"},{"SurahNumber":68,"VerseNumber":38,"Text":"وە لەو کتێبەدا ڕێتان پێدراوە چیتان بوێت ئەوە ھەڵبژێرن بۆ خۆتان؟"},{"SurahNumber":68,"VerseNumber":39,"Text":"یان پەیمانی بەھێزتان ھەیە لە گەڵمان تا ڕۆژی دوایی کە ھەرچی ئێوە بڕیار بدەن بتاندرێتێ"},{"SurahNumber":68,"VerseNumber":40,"Text":"بپرسە لێیان (بزانە) کامیان زامنی ئەم کارەن"},{"SurahNumber":68,"VerseNumber":41,"Text":"ئاخۆ ھاوبیریان ھەیە (لەم قسەیەدا) دەبا ھاوبیرەکانیان بھێنن ئەگەر ڕاست دەکەن"},{"SurahNumber":68,"VerseNumber":42,"Text":"لە ڕۆژێکدا ( کە قیامەت وناڕەحەتیەکانیەتی) خوای گەورە لاقی پیرۆزی دەردەخات (وەك لە فەرموودەی ئیمامی بوخاری وموسلیمدا ھاتووە، باوەڕمان پێیەتی بەبێ ھیچ لێچواندن ولێکدانەوەیەك، وە ئێمەش چۆنێتیەکەی نازانین) وە (بە تەوسەوە) بانگ دەکرێن بۆ سوژدە بردن (بۆ خوای گەورە) (کەچی) ناتوانن (سوژدە ببەن)"},{"SurahNumber":68,"VerseNumber":43,"Text":"چاویان شۆڕ وڕیسوایی دایان دەگرێت، بەڕاستی جاران کە بانگ دەکران بۆ سوژدە و(نەیان دەبرد) کە ساغیش بوون"},{"SurahNumber":68,"VerseNumber":44,"Text":"وازم لێ بھێنە بۆ ئەوانەی کە ئەم قورئانە بەدرۆ دەزانن بەرە بەرە کێشیان دەکەم بە ڕەنگێك کە پێ نەزانن"},{"SurahNumber":68,"VerseNumber":45,"Text":"وە مۆڵەتیان دەدەم بەڕاستی پیلانی من تۆکمە وبەھێزە (لە بەرانبەر پیلانی ئەواندا)"},{"SurahNumber":68,"VerseNumber":46,"Text":"ئاخۆ تۆ لە بێ بڕوایان داوای کرێی (کۆششی پێغەمبەرێتی) یان لێ دەکەیت، ئەوانیش لە بژاردنی قەرزداری گران بارن"},{"SurahNumber":68,"VerseNumber":47,"Text":"یان ڕووپەڕەی غەیبیان لەلایە وە ئەوان لەبەری دەنووسنەوە"},{"SurahNumber":68,"VerseNumber":48,"Text":"(ئەی موحەممەد ﷺ) دان بە خۆتا بگرە وچاوەڕوانی فەرمانی پەروەردگارت بکە، وەك ھاوڕێی نەھەنگەکە مەبە (کە یونس پێغەمبەرە علیە السلام) کاتێك کە بانگی (خودای) کرد، ئەو تووڕە بوو (لە بێ بڕوایی گەلەکەی)"},{"SurahNumber":68,"VerseNumber":49,"Text":"ئەگەر میھرەبانیەك لەلایەن پەروەردگاریەوە فریای نەکەوتایە فڕێ دەدرایە دەشتێکی ڕووتەن وە ئەو بەدناو دەبوو"},{"SurahNumber":68,"VerseNumber":50,"Text":"ئەمجا پەروەردگاری ھەڵی بژاردەوە وە کردی (بە یەکێك) لە چاکەکاران"},{"SurahNumber":68,"VerseNumber":51,"Text":"بەڕاستی نزیك بوو بێ بڕواکان ھەڵت خلیسکێنن بەچاوی (پیس) یان، لە کاتێکدا کە قورئان دەبیستن وە دەیانووت: بەڕاستی ئەم (پێغەمبەرە) شێتە"},{"SurahNumber":68,"VerseNumber":52,"Text":"لە کاتێکدا کە ئەم قورئانە ھەر ئامۆژگاریە بۆ ھەموو جیھانیان"}]}