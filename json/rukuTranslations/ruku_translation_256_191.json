{"Id":191,"LanguageCodes":["hi","hin"],"Name":"hin-muhammadfarooqk-la","Author":"Muhammad Farooq Khan And Muhammad Ahmed","Language":"Hindi","Description":"Hindi - Transliteration","Direction":"ltr","Source":"http://tanzil.net","Translations":[{"SurahNumber":18,"VerseNumber":32,"Text":"unake samaksh ek upama prastut karo, do vyakti hai. unamen se ek ko hamane angooron ke do baag die aur unake chaaron or hamane khajooro ke vrksho kee baad lagaee aur un donon ke beech hamane khetee-baadee rakhee"},{"SurahNumber":18,"VerseNumber":33,"Text":"donon mein se pratyek baag apane phal laaya aur isamen koee kamee nahin kee. aur un donon ke beech hamane ek nahar bhee pravaahit kar dee"},{"SurahNumber":18,"VerseNumber":34,"Text":"use khoob phal aur paidaavaar praapt huee. isapar vah apane saathee se, jabaki vah usase baatacheet kar raha tha, kahane laga, \"main tujhase maal aur daulat mein badhakar hoon aur mujhe janashakti bhee adhik praapt hai."},{"SurahNumber":18,"VerseNumber":35,"Text":"vah apane hakad mein zaalim banakar baag mein pravisht hua. kahane laga, \"main aisa nahin samajhata ki vah kabhee vinasht hoga"},{"SurahNumber":18,"VerseNumber":36,"Text":"aur main nahin samajhata ki vah (qiyaamat kee) ghadee kabhee aaegee. aur yadi main vaastav mein apane rab ke paas palata bhee to nishchay hee palatane kee jagah isase bhee uttam paoonga."},{"SurahNumber":18,"VerseNumber":37,"Text":"usake saathee ne usase baatacheet karate hue kaha, \"kya too us satta ke saath kufr karata hai jisane tujhe mittee se, phir veery se paida kiya, phir tujhe ek poora aadamee banaaya"},{"SurahNumber":18,"VerseNumber":38,"Text":"lekin mera rab to vahee allaah hai aur main kisee ko apane rab ke saath saajheedaar nahin banaata"},{"SurahNumber":18,"VerseNumber":39,"Text":"aur aisa kyon na hua ki jab toone apane baag mein pravesh kiya to kahata, jo allaah chaahe, bina allaah ke koee shakti nahin? yadi too dekhata hai ki main dhan aur santati mein tujhase kam hoon"},{"SurahNumber":18,"VerseNumber":40,"Text":"to aasha hai ki mera rab mujhe tere baag se achchha pradaan karen aur tere is baag par aakaash se koee qurqee (aapada) bhej de. phir vah saaf maidaan hokar rah jae"},{"SurahNumber":18,"VerseNumber":41,"Text":"ya usaka paanee bilakul neeche utar jae. phir too use dhoondhakar na la sake."},{"SurahNumber":18,"VerseNumber":42,"Text":"hua bhee yahee ki usaka saara phal ghiraav mein aa gaya. usane usamen jo kuchh laagat lagaee thee, usapar vah apanee hatheliyon ko nachaata rah gaya. aur sthiti yah thee ki baag apanee tattiyon par ha pada tha aur vah kah raha tha, \"kya hee achchha hota ki mainne apane rab ke saath kisee ko saajheedaar na banaaya hota"},{"SurahNumber":18,"VerseNumber":43,"Text":"usaka koee jattha na hua jo usake aur allaah ke beech padakar usakee sahaayata karata aur na use svayan badala lene kee saamarthy praapt thee"},{"SurahNumber":18,"VerseNumber":44,"Text":"aise avasar par kaam banaane ka saara adhikaar param saty allaah hee ko praapt hai. vahee badala dene mein sabase achchha hai aur vahee achchha parinaam dikhaane kee spasht se bhee sarvottam hai"}]}