{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":35,"VerseNumber":15,"Text":"ఓ ప్రజలారా! మీరంతా అల్లాహ్‌ అవసరం కలిగినవారు. అల్లాహ్‌ మాత్రం అక్కరలేనివాడు. (సర్వ విధాలా) స్తుతించదగిన వాడు"},{"SurahNumber":35,"VerseNumber":16,"Text":"ఆయన గనక తలిస్తే మిమ్మల్ని తుదముట్టించి, (మీ స్థానంలో) మరో నూతన సృష్టిని చేయగలడు"},{"SurahNumber":35,"VerseNumber":17,"Text":"ఇలా చేయటం అల్లాహ్‌కు ఏమాత్రం కష్టతరం కాదు"},{"SurahNumber":35,"VerseNumber":18,"Text":"బరువును మోసేవాడెవడూ మరొకరి బరువును మోయడు. బరువు మోసేవాడు ఒకవేళ తన బరువును మోపే నిమిత్తం వేరొకరిని పిలిచినా, అతడు – సమీప బంధువు అయినాసరే – కొద్దిగా కూడా ఎత్తుకోడు. (ఓ ప్రవక్తా!) చూడకపోయినా తమ ప్రభువుకు భయపడేవారిని, నమాజులను నెలకొల్పేవారిని మాత్రమే నువ్వు సావధానపరచగలవు. ఎవడు పరిశుద్ధుడైనా తన స్వయం కోసమే పరిశుద్ధుడవుతాడు. (కడకు అందరూ) అల్లాహ్‌ వైపునకే మరలిపోవలసి ఉంది"},{"SurahNumber":35,"VerseNumber":19,"Text":"గుడ్డివాడు – చూసేవాడూ సమానులు కారు"},{"SurahNumber":35,"VerseNumber":20,"Text":"చీకట్లు – వెలుతురు ఒకటి కావు"},{"SurahNumber":35,"VerseNumber":21,"Text":"నీడా – ఎండా సమం కావు"},{"SurahNumber":35,"VerseNumber":22,"Text":"బ్రతికి ఉన్నవారూ చచ్చినవారు (ఎన్నటికీ) సమానులు కాలేరు. అల్లాహ్‌ తాను కోరిన వారికి వినిపిస్తాడు. సమాధుల్లో ఉన్నవారికి నువ్వు వినిపించలేవు"},{"SurahNumber":35,"VerseNumber":23,"Text":"నువ్వు హెచ్చరించేవాడవు మాత్రమే"},{"SurahNumber":35,"VerseNumber":24,"Text":"మేము నీకు సత్యాన్ని ఇచ్చి, శుభవార్తను అందజేసేవానిగా, హెచ్చరించేవానిగా చేసి పంపాము. హెచ్చరించేవాడు గడచి ఉండని సమాజం అంటూ ఏదీ లేదు"},{"SurahNumber":35,"VerseNumber":25,"Text":"ఒకవేళ వీళ్ళు నిన్ను ధిక్కరించినట్లయితే, వీరికి మునుపు గతించిన వారు కూడా ధిక్కరించినవారే. వారి దగ్గరకు కూడా వారి ప్రవక్తలు మహిమలను, ప్రతుల (సహీఫాల)ను, ప్రకాశమానమైన గ్రంథాలను తీసుకువచ్చారు"},{"SurahNumber":35,"VerseNumber":26,"Text":"ఆ తరువాత నేను అవిశ్వాసులను పట్టుకున్నాను. మరి నా ఝుళిపింపు ఎలా ఉందో (చూశారుగా)"}]}