{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":55,"VerseNumber":1,"Text":"Rahman ne"},{"SurahNumber":55,"VerseNumber":2,"Text":"Is Quran ki taleem di hai"},{"SurahNumber":55,"VerseNumber":3,"Text":"Usi ne Insan ko paida kiya"},{"SurahNumber":55,"VerseNumber":4,"Text":"Aur usey bolna sikhaya"},{"SurahNumber":55,"VerseNumber":5,"Text":"Suraj aur chand ek hisaab ke paband hain"},{"SurahNumber":55,"VerseNumber":6,"Text":"Aur taarey aur darakht sab sajda-reiz hain"},{"SurahNumber":55,"VerseNumber":7,"Text":"Aasman ko usne buland kiya aur mizan qayam kardi"},{"SurahNumber":55,"VerseNumber":8,"Text":"Iska taqaza yeh hai ke tum mizaan mein khalal na daalo"},{"SurahNumber":55,"VerseNumber":9,"Text":"Insaaf ke saath theek theek tolo (weigh) aur tarazu mein dandi (skimp ) na maaro"},{"SurahNumber":55,"VerseNumber":10,"Text":"Zameen ko usne sab makhlooqat (creatures) ke liye banaya"},{"SurahNumber":55,"VerseNumber":11,"Text":"Usmein har tarah ke ba-kasrat laziz phal hain,khajoor ke darakht hain jinke phal ghilafon (sheaths) mein liptey huey hain"},{"SurahNumber":55,"VerseNumber":12,"Text":"Tarah tarah ke galley(corn) hain jinmein bhusa bhi hota hai aur dana (grain) bhi"},{"SurahNumber":55,"VerseNumber":13,"Text":"Pas aey jinn-o-Ins (insan), tum apne Rubb ki kin kin niyamaton ko jhutlaogey"},{"SurahNumber":55,"VerseNumber":14,"Text":"Insan ko usne thikri (potter) jaise sukhey sadey (rotten) huey gaarey se banaya (clay like [that of] pottery"},{"SurahNumber":55,"VerseNumber":15,"Text":"Aur Jinn ko aag ki lapat se paida kiya"},{"SurahNumber":55,"VerseNumber":16,"Text":"Pas aey Jinn-o-Ins (insan), tum apne Rubb ke kin kin ajaib-e-qudrat ko jhutlaogey"},{"SurahNumber":55,"VerseNumber":17,"Text":"Dono mashriq aur dono magrib, Sab ka maalik-o-parwardigar wahi hai"},{"SurahNumber":55,"VerseNumber":18,"Text":"Pas aey jinn-o-Ins, tum apne Rubb ke kin kin qudraton ko jhutlaogey"},{"SurahNumber":55,"VerseNumber":19,"Text":"Do samandaron (seas) ko usne chodh diya ke baham mil jayein"},{"SurahNumber":55,"VerseNumber":20,"Text":"Phir bhi unke darmiyan ek purdah hayal(barrier) hai jissey woh tajawuz (transgress) nahin karte"},{"SurahNumber":55,"VerseNumber":21,"Text":"Pas aey jinn-o-Ins (insan), Tum apne Rubb ki qudrat ke kin kin karishmo ko jhutlaogey"},{"SurahNumber":55,"VerseNumber":22,"Text":"In samandaron se Moti aur mongay (coral) nikalte hain"},{"SurahNumber":55,"VerseNumber":23,"Text":"Pas aey jinn-o-Ins (insan), tum apne Rubb ki qudrat ke kin kin kamalaat ko jhutlaogey"},{"SurahNumber":55,"VerseNumber":24,"Text":"Aur yeh jahaaz (ships) usi ke hain jo samandar mein pahadon (mountains) ki tarah unchey uthey huey hain"},{"SurahNumber":55,"VerseNumber":25,"Text":"Pas aye jinn-o-Ins (insan), tum apne Rub ke kin kin ehsanaat ko jhutlaogey"}]}