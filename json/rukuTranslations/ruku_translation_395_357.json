{"Id":357,"LanguageCodes":["ta","tam"],"Name":"tam-janturstfoundat","Author":"Jan Turst Foundation","Language":"Tamil","Description":"Tamil","Direction":"ltr","Source":"http://tanzil.net","Translations":[{"SurahNumber":38,"VerseNumber":65,"Text":"(நபியே!) நீர் கூறுவீராக \"நான் அச்சமூட்டி எச்சரிக்கை செய்பவனே, அன்றியும் ஏகனும், (யாவரையும்) அடக்கியாளபவனுமாகிய அல்லாஹ்வைத் தவிர நாயன் இல்லை"},{"SurahNumber":38,"VerseNumber":66,"Text":"(அவனே) வானங்களுக்கும், பூமிக்கும், இவ்விரண்டிற்குமிடையே உள்ளவற்றுக்கும் இறைவனாக இருக்கின்றான்; அவன் (யாவரையும்) மிகைத்தவன்; மிகவும் மன்னிப்பவன்"},{"SurahNumber":38,"VerseNumber":67,"Text":"(நபியே?) கூறுவீராக \"(நான் உங்களுக்கு எடுத்துரைக்கும்) இது மகத்தான செய்தியாகும்"},{"SurahNumber":38,"VerseNumber":68,"Text":"நீங்களோ அதைப் புறக்கணித்தவர்களாக இருக்கிறீர்கள்"},{"SurahNumber":38,"VerseNumber":69,"Text":"மேலான கூட்டத்தார் தர்க்கித்துக் கொண்டது பற்றி எனக்கு ஒன்றும் தெரியாது"},{"SurahNumber":38,"VerseNumber":70,"Text":"நிச்சயமாக நாம் பகிரங்கமாக அச்சமூட்டி எச்சரிக்கை செய்பவன்\" என்பதற்காக அல்லாமல் எனக்கு வஹீ அறிவிக்கப்படவில்லை"},{"SurahNumber":38,"VerseNumber":71,"Text":"(நபியே! நினைவு கூர்வீராக!) \"நிச்சயமாக நாம் களிமண்ணிலிருந்து மனிதனைப் படைக்க இருக்கின்றேன்\" என்று உம்முடைய இறைவன் கூறிய வேளையில்"},{"SurahNumber":38,"VerseNumber":72,"Text":"நான் அவரைச் செவ்வைப்படுத்தி, எனது ஆவியிலிருந்து அவருக்குள் ஊதிய பொழுது அவருக்கு நீங்கள் விழுந்து ஸுஜூது செய்யுங்கள்\" (எனக் கூறியதும்)"},{"SurahNumber":38,"VerseNumber":73,"Text":"அது சமயம் மலக்குகள் யாவரும் ஸுஜூது செய்தார்கள்"},{"SurahNumber":38,"VerseNumber":74,"Text":"இப்லீஸைத் தவிர அவன் பெருமை அடித்தவனாக (நம் கட்டளையை மறுத்த) காஃபிர்களில் (ஒருவனாக) ஆகிவிட்டான்"},{"SurahNumber":38,"VerseNumber":75,"Text":"இப்லீஸே! நான் என்னுடைய கைகளால் படைத்தவருக்கு ஸுஜூது செய்வதை விட்டும் உன்னைத்தடுத்தது எது? பெருமையடிக்கிறாயா? அல்லது நீ உயர்ந்தவர்களில் (ஒருவனாக) ஆகிவிட்டாயா?\" என்று (அல்லாஹ்) கேட்டான்"},{"SurahNumber":38,"VerseNumber":76,"Text":"நானே அவரைவிட மேலானவன்; (ஏனெனில்) என்னை நீ நெருப்பிலிருந்து படைத்தாய்; ஆனால் அவரையோ நீ களிமண்ணிலிருந்து படைத்தாய்\" என்று (இப்லீஸ்) கூறினான்"},{"SurahNumber":38,"VerseNumber":77,"Text":"(அப்போது இறைவன்) \"இதிலிருந்து நீ வெளியேறு! ஏனெனில் நிச்சயமாக நீ விரட்டப்பட்டவனாகி விட்டாய்\" எனக் கூறினான்"},{"SurahNumber":38,"VerseNumber":78,"Text":"இன்னும், நிச்சயமாக நியாயத் தீர்ப்பு நாள்வரை உன்மீது என் சாபம் இருக்கும்\" (எனவும் இறைவன் கூறினான்)"},{"SurahNumber":38,"VerseNumber":79,"Text":"இறைவனே! அவர்கள் (இறந்து) எழுப்பப்படும் நாள்வரை எனக்கு அவகாசம் கொடுப்பாயாக\" என்று அவன் கேட்டான்"},{"SurahNumber":38,"VerseNumber":80,"Text":"நிச்சயமாக நீ அவகாசம் சொடுக்கப்பட்டவர்களில் உள்ளவனே\" என (அல்லாஹ்) கூறினான்"},{"SurahNumber":38,"VerseNumber":81,"Text":"குறிப்பிட்டகாலத்தின் நாள்வரையில்\" (உனக்கு அவகாசம் உண்டு எனவும் கூறினான்)"},{"SurahNumber":38,"VerseNumber":82,"Text":"அப்பொழுது \"உன் கண்ணியத்தின் மீது சத்தியமாக, நிச்சயமாக நான் அவர்கள் யாவரையும் வழிகெடுப்பேன்\" என்று (இப்லீஸ்) கூறினான்"},{"SurahNumber":38,"VerseNumber":83,"Text":"(எனினும்) அவர்களில் அந்தரங்க சுத்தியான உன் அடியார்களைத் தவிர\" (என்றான்)"},{"SurahNumber":38,"VerseNumber":84,"Text":"(அதற்கு இறைவன்;) \"அது உண்மை உண்மையையே நான் கூறுகிறேன் என்று இறைவன் கூறினான்"},{"SurahNumber":38,"VerseNumber":85,"Text":"நிச்சயமாக, உன்னைக் கொண்டும், அவர்களில் உன்னைப் பின்பற்றியவர்கள் அனைவரைக் கொண்டும் நரகத்தை நான் நிரப்புவேன்\" (என்றான்)"},{"SurahNumber":38,"VerseNumber":86,"Text":"(நபியே!) நீர் கூறும்; (\"இக் குர்ஆனுக்காக) நான் உங்களிடம் யாதொரு கூலியும் கேட்கவில்லை அன்றியும், (இதை இட்டுக் கட்டி) சிரமம் எடுத்துக் கொண்டவனும் அல்லன்"},{"SurahNumber":38,"VerseNumber":87,"Text":"இது அகிலங்களுக்கெல்லாம் நல்லுபதேசமேயன்றி வேறில்லை"},{"SurahNumber":38,"VerseNumber":88,"Text":"நிச்சயமாக (சிறிது) காலத்திற்குப் பின்னர், நீங்கள் இதன் உண்மையைத் திட்டமாக அறிந்து கொளவீர்கள்"}]}