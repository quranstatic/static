{"Id":221,"LanguageCodes":["kk","kaz"],"Name":"kaz-khalifahaltaich","Author":"Khalifah Altai Charity Foundation","Language":"Kazakh","Description":"Kazakh","Direction":"ltr","Source":"","Translations":[{"SurahNumber":51,"VerseNumber":24,"Text":"Ей, Мұхаммед! / Саған Ибраһимның құрметті қонақтары жайлы хабар келді ме"},{"SurahNumber":51,"VerseNumber":25,"Text":"Олар оның алдына кірген кезде: «Сәләм» / бейбітшілік болсын! / - деді. Ол да: «Сендерге де Сәләм / амандық болсын / , ей, бейтаныс адамдар!» - деді"},{"SurahNumber":51,"VerseNumber":26,"Text":"Ол ақырын әйеліне шығып, әзірленген бір семіз бұзау әкелді"},{"SurahNumber":51,"VerseNumber":27,"Text":"Оны Оларға жақындатып: «Жемейсіңдер ме?» - деді"},{"SurahNumber":51,"VerseNumber":28,"Text":"Сонда ол олардан / қауіптеніп / қорқып қалды. Олар: «Қорықпа», - деді және оны білімді бір ұлмен сүйіншіледі"},{"SurahNumber":51,"VerseNumber":29,"Text":"Ал, оның әйелі дауыстап, бетін ұрып: «Бедеу кемпір ме?» - деді"},{"SurahNumber":51,"VerseNumber":30,"Text":"Олар / періштелер / : «Раббың осылай деп айтты. Ақиқатында Ол әл-Хаким / аса Дана / , әл-’Алим / бәрін Білуші / », - деді"},{"SurahNumber":51,"VerseNumber":31,"Text":"Ол: «Әй, елшілер, не шаруаменкелдіңдер?» - деді"},{"SurahNumber":51,"VerseNumber":32,"Text":"Олар: «Біз қылмыскер елге жіберілдік"},{"SurahNumber":51,"VerseNumber":33,"Text":"оларға лайдан / жасалған / тас жаудыру үшін"},{"SurahNumber":51,"VerseNumber":34,"Text":"шектен шыққандарға Раббың тарапынан белгіленген», - деді"},{"SurahNumber":51,"VerseNumber":35,"Text":"Біз ол жерден имандыларды шығардық"},{"SurahNumber":51,"VerseNumber":36,"Text":"Алайда, біз ол жерде бір үйден басқа мұсылмандарды / бойсұнушыларды / таппадық"},{"SurahNumber":51,"VerseNumber":37,"Text":"Әрі ол жерде күйзелтуші азаптан қорқушылар үшін белгі қалдырдық"},{"SurahNumber":51,"VerseNumber":38,"Text":"Мұсада да / белгілер бар /. Сол кезде оны Фиръаунға анық дәлелмен жібердік"},{"SurahNumber":51,"VerseNumber":39,"Text":"Бірақ ол айналасындағылармен бірге теріс бұрылды және: «Бұл - сиқыршы не жын соққан», - деді"},{"SurahNumber":51,"VerseNumber":40,"Text":"Сонда Біз оны әрі әскерін ұстадық / жазаладың / және оларды теңізге тастадық. Ол / Фиръаун / айыпталуға лайықты болды"},{"SurahNumber":51,"VerseNumber":41,"Text":"Ад елінде де. Сол кезде оларға / пайдасы жоқ / зиянды желді жібердік"},{"SurahNumber":51,"VerseNumber":42,"Text":"Ол тиген нәрсесін аман қалдырмай, оны үгіндіге айналдырады"},{"SurahNumber":51,"VerseNumber":43,"Text":"Сәмұд елінде де. Сол кезде оларға: «Бір уақытқа дейін пайдаланыңдар», - делінді"},{"SurahNumber":51,"VerseNumber":44,"Text":"Олар Раббысының әміріне бағынбай, менмендік танытты. Сонда қарап тұрған күйлерінде оларға саъиқа тиді"},{"SurahNumber":51,"VerseNumber":45,"Text":"Сонда олар тұруға шамалары келмей қалды әрі қорғана да алмады"},{"SurahNumber":51,"VerseNumber":46,"Text":"Бұдан бұрын Нұхтың елін де / жойдық / . Өйткені олар бұзық / бойсұнбаушы / ел еді"}]}