{"Id":440,"LanguageCodes":["tw","twi"],"Name":"twi-sheikhharounism","Author":"Sheikh Haroun Ismaeel","Language":"Twi","Description":"Twi","Direction":"ltr","Source":"https://quranenc.com/en/browse/asante_harun","Translations":[{"SurahNumber":84,"VerseNumber":1,"Text":"Sε ͻsoro sunsuan asin-asin"},{"SurahNumber":84,"VerseNumber":2,"Text":"Na otie ne Wura Nyankopͻn ahyεdeε a, εyε n’asεde (sε ͻyε sotie dema ne Wura Nyankopͻn ahyεdeε)"},{"SurahNumber":84,"VerseNumber":3,"Text":"Na sε asaase no mu twe"},{"SurahNumber":84,"VerseNumber":4,"Text":"Na oyi deε εwͻ ne mu nyinaa fri adi, na εda mpan"},{"SurahNumber":84,"VerseNumber":5,"Text":"Na otie ne Wura Nyankopͻn ahyεdeε a, εyε n’asεde (sε ͻyε sotie dema ne Wura Nyankopͻn ahyεdeε)"},{"SurahNumber":84,"VerseNumber":6,"Text":"Onipa dasani, bͻ mmͻden paa (di dwuma) a εkͻ wo Wura Nyankopͻn hͻ, na nokorε sε wobehyia no, (anaasε wobehyia wo dwumadie no so akatua, sε εyε papa anaasε bͻne)"},{"SurahNumber":84,"VerseNumber":7,"Text":"(Saa Da no) obi a, yεde ne (Dwumadie ho) Nwoma bεma no wͻ nensa nifa mu no"},{"SurahNumber":84,"VerseNumber":8,"Text":"(Saa nipa no) bebu nkonta a εyε mmrε"},{"SurahNumber":84,"VerseNumber":9,"Text":"Na ͻbεdane neho akͻ n’abusafoͻ hͻ wͻ anigyeε mu"},{"SurahNumber":84,"VerseNumber":10,"Text":"Na mmom obi a yεde ne Nwoma bεfa n’akyi ama no wͻ n’akyi no"},{"SurahNumber":84,"VerseNumber":11,"Text":"Obesu afrε owuo"},{"SurahNumber":84,"VerseNumber":12,"Text":"Na ͻbεkͻ Ogya frama mu"},{"SurahNumber":84,"VerseNumber":13,"Text":"(Ԑberε a na ͻwͻ wiaseε no) na n’ani gye wͻ n’abusuafoͻ mu"},{"SurahNumber":84,"VerseNumber":14,"Text":"Nokorε sε na ͻdwen sε ͻnnsan nnkͻ (Nyankopͻn) hͻ bio"},{"SurahNumber":84,"VerseNumber":15,"Text":"Aane, nokorε sε na ne Wura Nyankopͻn hu no (abrε biara)"},{"SurahNumber":84,"VerseNumber":16,"Text":"Mede tͻ-wia, anaasε εberε a awia akͻtͻ ama ewiem ayε kͻͻ no"},{"SurahNumber":84,"VerseNumber":17,"Text":"Ne Anadwo, ne adeε biara a anadwo ka no soͻ, anaasε εboa ano wͻ faako"},{"SurahNumber":84,"VerseNumber":18,"Text":"Ne εberε a bosome benyini atwa kanko no di nse sε"},{"SurahNumber":84,"VerseNumber":19,"Text":"“Nokorε, mobεforo afri gyinabrε mu, akͻ gyinabrε mu (wͻ wiase ne Daakye)"},{"SurahNumber":84,"VerseNumber":20,"Text":"Na afei εdeεn na εha wͻn a enti wͻ’nnye (Nokorε no) nnie"},{"SurahNumber":84,"VerseNumber":21,"Text":"Na sε yεrekenkan Qur’aan kyerε wͻn a wͻ’mmfa wͻn anim mmutu fͻm"},{"SurahNumber":84,"VerseNumber":22,"Text":"Aane, wͻn a wͻ’nnye nnie no fa no sε atorͻsεm"},{"SurahNumber":84,"VerseNumber":23,"Text":"Nyankopͻn deε Onim deε wͻ’de suma"},{"SurahNumber":84,"VerseNumber":24,"Text":"Enti fa asotwee yaaya no ho anohoba no bͻ wͻn"},{"SurahNumber":84,"VerseNumber":25,"Text":"Na mmom wͻn a wͻ’agye (Nokorε no) adie na wͻ’di dwuma pa no deε, wͻn wͻ akatua a enni awieε"}]}