{"Id":456,"LanguageCodes":["ur","urd"],"Name":"urd-muhammadjunagar-la","Author":"Muhammad Junagarhi","Language":"Urdu","Description":"Urdu - Transliteration","Direction":"ltr","Source":"http://www.quranraj.com","Translations":[{"SurahNumber":52,"VerseNumber":29,"Text":"To aap samjhatay rahen kiyoh kay app apney rab kay fazal say na to kaahin hain na deewana"},{"SurahNumber":52,"VerseNumber":30,"Text":"Kiya kafir yun kehtay hain kay yeh shaeer hai hum iss per zamaney kay hawadis (yani mot) ka intezar ker rahey hain"},{"SurahNumber":52,"VerseNumber":31,"Text":"Keh dijiye! tum muntazir raho mein bhi tumharay sath intezar kernay walon mein hun"},{"SurahNumber":52,"VerseNumber":32,"Text":"Kiya inki aqlen enhen yehi sikhati hain? ya yeh log hi sirkash hain"},{"SurahNumber":52,"VerseNumber":33,"Text":"Kiya yeh kehtay hain kay iss nabi ney khud qharh liya hai waqya yeh hai kay woh eman nahi latey"},{"SurahNumber":52,"VerseNumber":34,"Text":"Acha agar yeh sachay hain to bhala iss jaisi aik (hi) baat yeh (bhi) to ley aayen"},{"SurahNumber":52,"VerseNumber":35,"Text":"Kiya yeh baghair kissi(peda kernay walay) kay khud ba khud peda hogaye hain? ya yeh khud peda kernay walay hain"},{"SurahNumber":52,"VerseNumber":36,"Text":"Kiya inhon ney hi aasman aur zamin ko peda kiya hai? bulkay yeh yaqeen na kernay walay log hain"},{"SurahNumber":52,"VerseNumber":37,"Text":"ya kiya inkay pass teray rab kay khazaney hain?ya (in khazanon kay) yeh darogha hain"},{"SurahNumber":52,"VerseNumber":38,"Text":"Ya kiya inkay pass koi seerhi hai jiss per charh ker suntay hain?(agar aisa hai) to inka sunnay wala koi roshan daleel pesh keray"},{"SurahNumber":52,"VerseNumber":39,"Text":"Kiya Allah ki to sab larkiyan hain aur tumharay han larkay hain"},{"SurahNumber":52,"VerseNumber":40,"Text":"Kiya tu inn say koi ujrat talab kerta hai kay yeh uskay tawaan say bojhal ho rahey hain"},{"SurahNumber":52,"VerseNumber":41,"Text":"Kiya inkay pass ilm-e-gheeib hai jissay yeh likh letay hain"},{"SurahNumber":52,"VerseNumber":42,"Text":"Kiya yeh log koi fareb kerna chahtay hain? to yaqeen kerlen kay fareeb khordah kafir hi hain"},{"SurahNumber":52,"VerseNumber":43,"Text":"Kiya Allah kay siwa inka koi mabood hai? (hergiz nahi) Allah taalaa inkay shirk say pak hai"},{"SurahNumber":52,"VerseNumber":44,"Text":"Agar yeh log aasman kay kissi tukray ko girta hua dekhlen tab bhi yeh keh den key yeh teh-ba-teh badal hai"},{"SurahNumber":52,"VerseNumber":45,"Text":"Tu enhen chor dey yahan tak kay enhen uss din say sabiqa paray jiss mein yeh beyhosh kerdiye jayen gey"},{"SurahNumber":52,"VerseNumber":46,"Text":"Jiss din enhen inka makar kuch kaam na dey ga aur na woh madad kiye jayen gey"},{"SurahNumber":52,"VerseNumber":47,"Text":"Be-shak zalimon kay liye iss kay ilawa aur azab bhi hain lekin inn logon mein say aksar bey-ilm hain"},{"SurahNumber":52,"VerseNumber":48,"Text":"Tu apney rab kay hukum kay intezar kein sabar say kaam ley be-shak tu humari aankhon kay samney hai subah ko jab tu uthay apney rab ki paki aur hamd biyan ker"},{"SurahNumber":52,"VerseNumber":49,"Text":"Aur raat ko bhi usski tasbeeh parh aur sitaron kay doobtay waqt bhi"}]}