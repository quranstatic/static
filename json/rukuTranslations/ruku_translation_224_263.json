{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":16,"VerseNumber":1,"Text":"၁။\tအလ္လာဟ်အရှင်မြတ်၏ အမိန့်တော်သည် ကျရောက်လာလတ့ံ။ ထို့ကြောင့်သင်တို့သည် အမိန့်တော်အဆော တလျင်ကျရောက်ဖို့ရာ မတောင့်တကြလင့်၊ အရှင်မြတ်သည် သူတို့တွဲဖက်သောဘုရားတုများထက် သာလွန် မြင့်မြတ်စုံလင်တော်မူ၏။"},{"SurahNumber":16,"VerseNumber":2,"Text":"၂။\tအလ္လာဟ်အရှင်မြတ်သည် မိမိ၏ ကျေးကျွန်များအနက် အလိုရှိတော်မူသောပုဂ္ဂိုလ်ထံသို့ ကောင်းကင်တမန်တော် များကို မိမိ၏ ဗျာဒိတ်တော်နှင့်တကွ စေလွှတ်တော်မူ၏။ ထိုဗျာဒိတ်တော်မှာ ငါအရှင်မြတ်မှတပါး အခြားအရှင် မြတ်မှတပါး အခြားအရှင်သခင်မရှိဟု သင်သည် လူသားအပေါင်းတို့ကို ဟောကြားဆုံးမလော့။ ထို့ကြောင့် သင်တို့သည် ငါ့အား ကြောက်ရွံ့ကြလော့။"},{"SurahNumber":16,"VerseNumber":3,"Text":"၃။\tအရှင်မြတ်သည် မိုးကောင်းကင်နှင့် ကမ္ဘာမြေကြီးကို မုချဧကန်ဖန်ဆင်းတော်မူ၏။ သူတို့တွဲဖက်သောဘုရားတု များထက် သာလွန်ကြီးမြင့်ထူးမြတ်လှပါ၏။"},{"SurahNumber":16,"VerseNumber":4,"Text":"၄။\tအရှင်မြတ်သည် လူသားကို အရည်တပေါက်မှ ဖန်ဆင်းတော်မူ၏။ သို့ပါလျက် သူသည် အရှင်မြတ်အား ဗြောင်ရန်မူသူဖြစ်၏။"},{"SurahNumber":16,"VerseNumber":5,"Text":"၅။\tထို့အပြင် အရှင်မြတ်သည် ခြေလေးချောင်းတိရိစ္ဆာန်များကို ဖန်ဆင်းတော်မူ၏။ ထိုတိရိစ္ဆာန်များမှ သင်တို့သည် အနွေးထည်ကို ရရှိကြ၏။ ထို့အပြင်၎င်းတို့ကို အမျိုးမျိုးသုံးစွဲရကြ၏။ အသားကိုလည်း စားရကြ၏။"},{"SurahNumber":16,"VerseNumber":6,"Text":"၆။\tသင်တို့သည် ထိုတိရိစ္ဆာန်များကို အိမ်သို့ ပြန်မောင်းလာသောအခါ၌လည်းကောင်း၊ စားကျက်သို့ မောင်းသွားသော အခါ၌လည်းကောင်း၊ ၎င်းတို့သည် သင်တို့အဖို့အရာ လှပတင့်တယ်ရှုချင်ဖွယ်ဖြစ်၏။"},{"SurahNumber":16,"VerseNumber":7,"Text":"၇။\tထို့အပြင်သင်တို့သည် အလွန်ခဲယဉ်းစွာသွားရသောနေရာအရပ်သို့၊ ၎င်းတို့သည် သင်တို့၏ အထုပ်အပိုးများကို သည်ပိုးရွက်ဆောင်၏။ မှတ်သားကြလော့။ သင်တို့၏ အရှင်သခင်သည် အလွန်သနားကြင်နာတော်မူ၏။ ကောင်းကြီးမင်္ဂလာပေးသနားတော်မူ၏။"},{"SurahNumber":16,"VerseNumber":8,"Text":"၈။\tထို့အပြင်အရှင်မြတ်သည် သင်တို့စီးနင်းသွားလာဖို့ရာသော်လည်းကောင်း၊ ခန့်ငြားတင့်တယ်ဖို့ရာသော်လည်း ကောင်း၊ မြင်း၊ မြည်းတိရိစ္ဆာန်များကို ဖန်ဆင်းတော်မူ၏။ ထို့အပြင်သင်တို့မသိသောအရာများကိုလည်း ဖန်ဆင်း တော်မူ၏။"},{"SurahNumber":16,"VerseNumber":9,"Text":"၉။\tထို့အပြင်အရှင်မြတ်အဖို့မှာ လမ်းညွှန်ပြခြင်းဖြစ်၏။ လမ်းအချို့တို့သည် မဖြောင့်မမတ် ကွေ့ကောက်၏။ အကယ်၍ အရှင်မြတ်အလိုတော်ရှိခဲ့ပါလျှင် သင်တို့အားလုံးအား လမ်းမှန်ကို ပြတော်မူခဲ့လတ့ံ။"}]}