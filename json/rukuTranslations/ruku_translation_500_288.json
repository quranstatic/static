{"Id":288,"LanguageCodes":["ps","pus"],"Name":"pus-abdulwalikhan","Author":"Abdulwali Khan","Language":"Pushto","Description":"Pushto","Direction":"rtl","Source":"http://tanzil.net","Translations":[{"SurahNumber":69,"VerseNumber":1,"Text":"دغه (قیامت) خامخا واقع كېدونكى"},{"SurahNumber":69,"VerseNumber":2,"Text":"دغه لازمًا واقع كېدونكى څه شى دى"},{"SurahNumber":69,"VerseNumber":3,"Text":"او ته څه شي پوه كړې چې دغه قیامت څه شى دى"},{"SurahNumber":69,"VerseNumber":4,"Text":"ثمودیانو او عادیانو د ټكوونكي (قیامت) تكذیب كړى و"},{"SurahNumber":69,"VerseNumber":5,"Text":"نو هر چې ثمودیان وو، پس هغوى په سخت اواز سره هلاك كړى شول"},{"SurahNumber":69,"VerseNumber":6,"Text":"او هر چې عادیان وو، نو دوى په ډېر سخت اواز، له حده وتونكي باد سره هلاك كړى شول"},{"SurahNumber":69,"VerseNumber":7,"Text":"(الله) دغه (باد) په دوى باندې اوه شپې او اته ورځې متواتر (پرله پسې د دوى د هلاكت لپاره) مسخر كړى و، نو تا به دغه قوم په دغه (شپو ورځو، كورونو، باد) كې لویدلي مړه پراته لیدل، ګویاكې دوى د زړو كجورو تش ډډونه دي"},{"SurahNumber":69,"VerseNumber":8,"Text":"نو ایا ته دوى لره څه باقي پاتې شوي وینې"},{"SurahNumber":69,"VerseNumber":9,"Text":"او فرعون او هغه چا چې له ده نه مخكې وو او چپه كړى شویو كلیو غټ جرم (شرك) وكړ"},{"SurahNumber":69,"VerseNumber":10,"Text":"نو دوى د خپل رب د رسول نافرماني وكړه، نو هغه دوى ونیول، ډېر سخت نیول"},{"SurahNumber":69,"VerseNumber":11,"Text":"بېشكه مونږ، كله چې اوبه له حده ووتې، (نو) مونږ تاسو په بېړۍ كې سواره كړئ"},{"SurahNumber":69,"VerseNumber":12,"Text":"د دې لپاره چې مونږ دغه (بېړۍ) تاسو لپاره پند وګرځوو او یاد ساتونكي غوږونه دغه (پند) یاد ولري"},{"SurahNumber":69,"VerseNumber":13,"Text":"نو كله چې په شپېلۍ كې پوكى وكړى شي۔، یو پوكى"},{"SurahNumber":69,"VerseNumber":14,"Text":"او ځمكه او غرونه پورته كړى شي، پس دغه دواړه رېزه رېزه كړى شي، یو ځلې رېزه كول"},{"SurahNumber":69,"VerseNumber":15,"Text":"نو په دغې ورځ كې به واقع كېدونكى (قیامت) واقع شي"},{"SurahNumber":69,"VerseNumber":16,"Text":"او اسمان به وچوي، نو دغه (اسمان) به په دغې ورځ كې سست وي"},{"SurahNumber":69,"VerseNumber":17,"Text":"او ملايك به د ده د څنډو له پاسه وي او په دغې ورځ كې به ستا د رب عرش اتو (ملايكو) د دوى له پاسه اوچت كړى وي"},{"SurahNumber":69,"VerseNumber":18,"Text":"په دغې ورځ كې به تاسو وړاندې كولى شئ، ستاسو له پټو (عملونو) نه به هېڅ (شى) پټ پاتې نشي"},{"SurahNumber":69,"VerseNumber":19,"Text":"نو هر چې هغه څوك دى چې هغه ته خپل كتاب (عمل نامه) د ده په ښي لاس كې وركړى شوه، نو دى به وايي: چې واخلئ! زما عمل نامه ولولئ"},{"SurahNumber":69,"VerseNumber":20,"Text":"بېشكه ما دا یقین كاوه چې زه به خامخا له خپل حساب سره مېلاوېدونكى یم"},{"SurahNumber":69,"VerseNumber":21,"Text":"نو دغه (كس) به په خوشاله ژوند كې وي"},{"SurahNumber":69,"VerseNumber":22,"Text":"په اوچت جنت كې"},{"SurahNumber":69,"VerseNumber":23,"Text":"چې د هغه مېوې به نژدې وي"},{"SurahNumber":69,"VerseNumber":24,"Text":"تاسو ښه په مزې سره خورئ او څښئ، د هغو عملونو په بدل كې چې تاسو په تېرو شویو ورځو كې مخكې لېږلي وو"},{"SurahNumber":69,"VerseNumber":25,"Text":"او هر چې هغه كس دى چې ده ته خپل كتاب د ده په چپ لاس كې وركړى شي، نو دى به وايي: اى كاشكې ما ته زما كتاب (عمل نامه) نه وى راكړى شوې"},{"SurahNumber":69,"VerseNumber":26,"Text":"او زه نه وى خبر شوى چې زما حساب څه دى"},{"SurahNumber":69,"VerseNumber":27,"Text":"اى كاشكې چې هغه (مرګ) فیصله كوونكى وى"},{"SurahNumber":69,"VerseNumber":28,"Text":"زما مال زما هېڅ په كار رانغى"},{"SurahNumber":69,"VerseNumber":29,"Text":"له ما نه زما بادشاهي برباده شوه"},{"SurahNumber":69,"VerseNumber":30,"Text":"(وبه ویل شي:) دى ونیسئ، پس دى په زلونو سره وتړئ"},{"SurahNumber":69,"VerseNumber":31,"Text":"بیا دى دوزخ ته داخل كړئ"},{"SurahNumber":69,"VerseNumber":32,"Text":"بیا په یو ځنځیر كې چې د هغه ګزونه (اوږدوالى) اویا ګزه وي، پس دى ننه باسئ"},{"SurahNumber":69,"VerseNumber":33,"Text":"بېشكه ده په ډېر لوى الله باندې ایمان نه راوړ"},{"SurahNumber":69,"VerseNumber":34,"Text":"او مسكین ته په طعام وركولو يې ترغیب نه وركاوه"},{"SurahNumber":69,"VerseNumber":35,"Text":"نو د ده لپاره دلته نن ورځ هېڅ دوست نشته"},{"SurahNumber":69,"VerseNumber":36,"Text":"او نه څه طعام، سوا له غِسلین (د دوزخیانو د زخمونو د وینې او زوې) نه"},{"SurahNumber":69,"VerseNumber":37,"Text":"چې دغه نه خوري مګر (دغه) خطاكاران"}]}