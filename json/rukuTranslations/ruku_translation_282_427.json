{"Id":427,"LanguageCodes":["tr","tur"],"Name":"tur-suatyildirim","Author":"Suat Yildirim","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":21,"VerseNumber":51,"Text":"Biz Mûsâ'dan önce de İbrâhim’e hidâyet ve akl-ı selim verdik. Biz onun halini pek iyi biliyorduk. [6,83; 2,1]"},{"SurahNumber":21,"VerseNumber":52,"Text":"O vakit babasına ve halkına: “Nedir bu karşısında durup taptığınız heykeller?” dedi"},{"SurahNumber":21,"VerseNumber":53,"Text":"“Biz, dediler, atalarımızı bunlara tapar bulduk, biz de onların yaptıklarını yapıyoruz.”"},{"SurahNumber":21,"VerseNumber":54,"Text":"“Yemin ederim ki, dedi, siz de atalarınız da besbelli bir sapıklık içindesiniz.”"},{"SurahNumber":21,"VerseNumber":55,"Text":"Onlar: “Sen ciddi misin, yoksa şakacı insanların yaptığı gibi bizimle eğleniyor musun?” dediler"},{"SurahNumber":21,"VerseNumber":56,"Text":"“Yoo! Şaka ne demek! dedi İbrâhim. Doğrusu sizin Rabbiniz, ancak gökleri ve yeri yarattığı gibi bütün onların da Rabbi olan Zattır. Ben de bu gerçeğe şahitlik edenlerdenim.”"},{"SurahNumber":21,"VerseNumber":57,"Text":"Ve içinden: “Allah'a yemin ederim ki, siz dönüp gittikten sonra mutlaka bu putlarınızın başına bir çorap öreceğim!” diye ekledi"},{"SurahNumber":21,"VerseNumber":58,"Text":"Onların bütün putlarını paramparça etti, yalnız, halk, belki de olup biten olay hakkında kendisine sorarlar düşüncesiyle, onların büyüklerine dokunmadı"},{"SurahNumber":21,"VerseNumber":59,"Text":"Dönüp de olanları görünce dediler ki: “Kim acaba tanrılarımıza bunu reva gören? Her kimse o, muhakkak ki zalimin teki!”"},{"SurahNumber":21,"VerseNumber":60,"Text":"İçlerinden bazıları: “Sahi! İbrâhim adındaki bir delikanlının onları diline doladığını işitmiştik!”"},{"SurahNumber":21,"VerseNumber":61,"Text":"“Haydin, dediler, getirin onu halkın huzuruna ki çekeceği cezaya onlar da şahit olsunlar.”"},{"SurahNumber":21,"VerseNumber":62,"Text":"“Söyle bakalım İbrâhim!” dediler, “sen mi yaptın tanrılarımıza karşı bu işi?”"},{"SurahNumber":21,"VerseNumber":63,"Text":"“Belki de,” dedi, “şu büyükleri yapmıştır. Eğer konuşurlarsa sorun bakalım onlara!”"},{"SurahNumber":21,"VerseNumber":64,"Text":"Bunun üzerine vicdanlarına dönüp içlerinden: “Asıl zalim İbrâhim değil, bu âciz putlara ibadet edip bel bağlayan sizler, biz müşriklermişiz!” dediler"},{"SurahNumber":21,"VerseNumber":65,"Text":"Fakat bunu dışa vurmayıp sonra yine önceki görüşlerine dönüp İbrâhim'e: “Bunların konuşmadıklarını sen de pek iyi bilirsin!” dediler"},{"SurahNumber":21,"VerseNumber":66,"Text":"“O halde,” dedi, Allah'tan başka, size ne fayda ne de zarar veremeyecek şeylere mi tapıyorsunuz! Yuh size de Allah’tan başka o taptıklarınıza da! Hâlâ aklınızı kullanmayacak mısınız?”"},{"SurahNumber":21,"VerseNumber":67,"Text":"“O halde,” dedi, Allah'tan başka, size ne fayda ne de zarar veremeyecek şeylere mi tapıyorsunuz! Yuh size de Allah’tan başka o taptıklarınıza da! Hâlâ aklınızı kullanmayacak mısınız?”"},{"SurahNumber":21,"VerseNumber":68,"Text":"“Eğer yapacağınız bir şey varsa, dediler, o da bunu yakmaktır. Böyle yapın da tanrılarınıza sahip çıkın!”"},{"SurahNumber":21,"VerseNumber":69,"Text":"Biz ateşe şöyle ferman ettik: “Dokunma İbrâhim'e! Serin ve selâmet ol ona!”"},{"SurahNumber":21,"VerseNumber":70,"Text":"Hülasa onu tuzağa düşürmek istediler ama, Biz asıl onları hüsrana uğrattık. Asıl tuzağa düşenler kendileri oldular"},{"SurahNumber":21,"VerseNumber":71,"Text":"Onu Lût ile beraber kurtarıp, bütün insanlar için kutlu ve feyizli kıldığımız diyara ulaştırdık"},{"SurahNumber":21,"VerseNumber":72,"Text":"Ona ayrıca İshak'ı, üstelik bir de Yâkub’u ihsan ettik. Hepsini de erdemli insanlar kıldık"},{"SurahNumber":21,"VerseNumber":73,"Text":"Onları buyruklarımızla insanlara doğru yolu gösteren önderler yaptık. Kendilerine hayırlı işler işlemeyi, namaz kılmayı, zekât vermeyi vahyettik. Onlar yalnız Bize ibadet ederlerdi"},{"SurahNumber":21,"VerseNumber":74,"Text":"Lût'a da hüküm ve ilim verdik ve onu iğrenç işler yapan şehir halkından kurtardık ki gerçekten onlar kötü ve itaat dışına çıkmış fâsık bir güruh idiler. Kendisini de şefkat ve himayemize aldık. O gerçekten erdemli kimselerdendi"},{"SurahNumber":21,"VerseNumber":75,"Text":"Lût'a da hüküm ve ilim verdik ve onu iğrenç işler yapan şehir halkından kurtardık ki gerçekten onlar kötü ve itaat dışına çıkmış fâsık bir güruh idiler. Kendisini de şefkat ve himayemize aldık. O gerçekten erdemli kimselerdendi"}]}