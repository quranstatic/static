{"Id":452,"LanguageCodes":["ur","urd"],"Name":"urd-ahmedali","Author":"Ahmed Ali","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":38,"VerseNumber":1,"Text":"قرآن کی قسم ہے جو سراسر نصیحت ہے"},{"SurahNumber":38,"VerseNumber":2,"Text":"بلکہ جو لوگ منکر ہیں وہ محض تکبر اور مخالفت میں پڑے ہیں"},{"SurahNumber":38,"VerseNumber":3,"Text":"ہم نے ان سے پہلے کتنی قومیں ہلاک کر دی ہیں سو انہوں نے بڑی ہائے پکار کی اور وہ وقت خلاصی کا نہ تھا"},{"SurahNumber":38,"VerseNumber":4,"Text":"اور انہوں نے تعجب کیا کہ ان کے پاس انہیں میں سے ڈرانے والا آیا اور منکروں نے کہا کہ یہ تو ایک بڑا جھوٹا جادوگر ہے"},{"SurahNumber":38,"VerseNumber":5,"Text":"کیا اس نے کئی معبودوں کو صرف ایک معبود بنایا ہے بے شک یہ بڑی عجیب بات ہے"},{"SurahNumber":38,"VerseNumber":6,"Text":"اور ان میں سے سردار یہ کہتے ہوئے چل پڑے کہ چلو اور اپنے معبودوں پر جمے رہو بے شک اس میں کچھ غرض ہے"},{"SurahNumber":38,"VerseNumber":7,"Text":"ہم نے یہ بات اپنے پچھلے دین میں نہیں سنی یہ تو ایک بنائی ہوئی بات ہے"},{"SurahNumber":38,"VerseNumber":8,"Text":"کیا ہم میں سے اسی پر نصیحت اتاری گئی بلکہ انہیں تو میری نصیحت میں بھی شک ہے بلکہ انہوں نے میرا ابھی عذاب بھی نہیں چکھا"},{"SurahNumber":38,"VerseNumber":9,"Text":"کیا ان کے پاس تیرے خدائے غالب فیاض کی رحمت کے خزانے ہیں"},{"SurahNumber":38,"VerseNumber":10,"Text":"یا انہیں آسمانوں اور زمین کی حکومت اور جو کچھ ان کے درمیان ہے حاصل ہے تو سیڑھیاں لگا کر چڑھ جائیں"},{"SurahNumber":38,"VerseNumber":11,"Text":"وہاں ان کے لشکر شکست پائیں گے"},{"SurahNumber":38,"VerseNumber":12,"Text":"ان سے پہلے قوم نوح اور عاد اور میخوں والا فرعون"},{"SurahNumber":38,"VerseNumber":13,"Text":"اور ثمود اور لوط کی قوم اور بن والے بھی جھٹلا چکے ہیں یہی وہ لشکر ہیں"},{"SurahNumber":38,"VerseNumber":14,"Text":"ان سب نے رسولوں کو جھٹلایا تھا پس میرا عذاب آ موجود ہوا"}]}