{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":69,"VerseNumber":1,"Text":"De verwerkelijking"},{"SurahNumber":69,"VerseNumber":2,"Text":"Wat is de verwerkelijking"},{"SurahNumber":69,"VerseNumber":3,"Text":"En hoe zul jij te weten komen wat de verwerkelijking is"},{"SurahNumber":69,"VerseNumber":4,"Text":"De Thamoed en de 'Aad loochenden de catastrofe"},{"SurahNumber":69,"VerseNumber":5,"Text":"De Thamoed nu, zij werden door het grote geweld vernietigd"},{"SurahNumber":69,"VerseNumber":6,"Text":"Maar de 'Aad, zij werden door een gierende en razende wind vernietigd"},{"SurahNumber":69,"VerseNumber":7,"Text":"die Hij hen zeven nachten en acht dagen ononderbroken liet ondergaan. En je zou de mensen er hebben kunnen zien liggen alsof zij ontwortelde, holle palmstronken waren"},{"SurahNumber":69,"VerseNumber":8,"Text":"Zie jij nog overblijfselen van hen"},{"SurahNumber":69,"VerseNumber":9,"Text":"Ook Fir'aun en wie er voor zijn tijd waren en de ondersteboven gekeerde steden begingen misstappen"},{"SurahNumber":69,"VerseNumber":10,"Text":"Zij waren ongehoorzaam aan de gezant van hun Heer, Toen greep Hij hen met een overweldigende greep"},{"SurahNumber":69,"VerseNumber":11,"Text":"Maar toen het water overstroomde droegen Wij jullie op het vaartuig"},{"SurahNumber":69,"VerseNumber":12,"Text":"om het voor jullie tot een vermanende herinnering te maken en opdat een opmerkzaam oor het zou opmerken"},{"SurahNumber":69,"VerseNumber":13,"Text":"En wanneer er éénmaal op de bazuin geblazen wordt"},{"SurahNumber":69,"VerseNumber":14,"Text":"en de aarde en de bergen opgepakt worden en in één klap vergruisd worden"},{"SurahNumber":69,"VerseNumber":15,"Text":"Op die dag komt het aanstaande"},{"SurahNumber":69,"VerseNumber":16,"Text":"en barst de hemel, want op die dag is hij breekbaar"},{"SurahNumber":69,"VerseNumber":17,"Text":"En de engelen staan op zijn randen. En acht dragen op die dag de troon van jouw Heer boven zich"},{"SurahNumber":69,"VerseNumber":18,"Text":"Op die dag worden jullie voorgeleid en blijft niets van jullie verborgen"},{"SurahNumber":69,"VerseNumber":19,"Text":"Wie dan zijn boek in zijn rechterhand krijgt die zal zeggen: \"Neemt en leest mijn boek maar voor"},{"SurahNumber":69,"VerseNumber":20,"Text":"Ik vermoedde immers dat ik mijn afrekening tegemoet kon zien"},{"SurahNumber":69,"VerseNumber":21,"Text":"Hij zal dan een tevreden leven leiden"},{"SurahNumber":69,"VerseNumber":22,"Text":"in een hooggelegen tuin"},{"SurahNumber":69,"VerseNumber":23,"Text":"met de af te plukken vruchten dichtbij"},{"SurahNumber":69,"VerseNumber":24,"Text":"Eet en drinkt met genoegen [als beloning] voor wat jullie vroeger, in de dagen die voorbij zijn, gedaan hebben"},{"SurahNumber":69,"VerseNumber":25,"Text":"Maar wie zijn boek in zijn linkerhand krijgt die zal zeggen: \"Wee mij, had ik mijn boek maar niet gekregen"},{"SurahNumber":69,"VerseNumber":26,"Text":"En had ik maar niet van mijn afrekening afgeweten"},{"SurahNumber":69,"VerseNumber":27,"Text":"Wee mij, was het maar het einde"},{"SurahNumber":69,"VerseNumber":28,"Text":"Mijn bezit heeft mij niet gebaat"},{"SurahNumber":69,"VerseNumber":29,"Text":"Mijn gezag ben ik kwijt"},{"SurahNumber":69,"VerseNumber":30,"Text":"Grijpt hem en bindt hem"},{"SurahNumber":69,"VerseNumber":31,"Text":"En laat hem dan in het hellevuur braden"},{"SurahNumber":69,"VerseNumber":32,"Text":"Legt hem dan aan een ketting van zeventig ellen lang"},{"SurahNumber":69,"VerseNumber":33,"Text":"Hij geloofde immers niet in de geweldige God"},{"SurahNumber":69,"VerseNumber":34,"Text":"En hij drong er niet op aan de behoeftige voedsel te geven"},{"SurahNumber":69,"VerseNumber":35,"Text":"Vandaag heeft hij hier dus geen echte vriend"},{"SurahNumber":69,"VerseNumber":36,"Text":"en ook geen voedsel, behalve pus"},{"SurahNumber":69,"VerseNumber":37,"Text":"dat slechts door de zondaars gegeten wordt"}]}