{"Id":185,"LanguageCodes":["ha","hau"],"Name":"hau-abubakarmahmoud-la","Author":"Abubakar Mahmoud Gumi","Language":"Hausa","Description":"Hausa - Transliteration","Direction":"ltr","Source":"http://tanzil.net","Translations":[{"SurahNumber":37,"VerseNumber":22,"Text":"Ku tara waɗanda suka yi zalunci, da abokan haɗinsu, da abin da suka kasance suna bautawa"},{"SurahNumber":37,"VerseNumber":23,"Text":"Wanin Allah, saboda haka ku shiryar da su zuwa ga hanyar Jahim"},{"SurahNumber":37,"VerseNumber":24,"Text":"Kuma ku tsayar da su, lalle su, waɗanda ake yi wa tambaya ne"},{"SurahNumber":37,"VerseNumber":25,"Text":"Me ya same ku, ba ku taimakon juna"},{"SurahNumber":37,"VerseNumber":26,"Text":"A'a, su a yau, masu sallamawa ne"},{"SurahNumber":37,"VerseNumber":27,"Text":"Kuma sashensu ya fuskanta ga sashe, suna tambayar juna"},{"SurahNumber":37,"VerseNumber":28,"Text":"Suka ce: \"Lalle ku, kun kasance kuna je mana daga wajen dama (inda muka amince)"},{"SurahNumber":37,"VerseNumber":29,"Text":"Suka ce: \"A'a, ba ku kasance muminai ba"},{"SurahNumber":37,"VerseNumber":30,"Text":"Kuma wani dalili bai kasance ba gare mu a kanku. A'a, kun kasance mutane ne masu ketare iyaka"},{"SurahNumber":37,"VerseNumber":31,"Text":"Saboda haka maganar Ubangijinmu ta wajaba a kanmu. Lalle mu, masu ɗanɗanawa ne"},{"SurahNumber":37,"VerseNumber":32,"Text":"Saboda haka muka ɓatar da ku. Lalle mu, mun kasance ɓatattu"},{"SurahNumber":37,"VerseNumber":33,"Text":"To lalle su a ranar nan, masu tarayya ne a cikin azabar"},{"SurahNumber":37,"VerseNumber":34,"Text":"Lalle Mu, kamar haka Muke aikatawa game, da masu laifi"},{"SurahNumber":37,"VerseNumber":35,"Text":"Lalle su, sun kasance idan an ce musu: \"Babu abin bautawa, face Allah,\" sai su dora girman kai"},{"SurahNumber":37,"VerseNumber":36,"Text":"Kuma suna cewa, \"Shin, mu lalle masu barin gumakanmu ne, saboda maganar wani mawaƙi mahaukaci"},{"SurahNumber":37,"VerseNumber":37,"Text":"A'a, ya zo da gaskiya kuma ya gaskata Manzanni"},{"SurahNumber":37,"VerseNumber":38,"Text":"Lalle ku, haƙiƙa masu ɗanɗana azaba mai raɗaɗi ne"},{"SurahNumber":37,"VerseNumber":39,"Text":"Kuma ba za a saka muku ba face da abin da kuka kasance kuna aikatawa"},{"SurahNumber":37,"VerseNumber":40,"Text":"Face bayin Allah waɗanda aka tsarkake"},{"SurahNumber":37,"VerseNumber":41,"Text":"Waɗannan suna da abinci sananne"},{"SurahNumber":37,"VerseNumber":42,"Text":"Ya'yan itacen marmari, kuma suna waɗanda ake girmamawa"},{"SurahNumber":37,"VerseNumber":43,"Text":"A cikin gidajen Aljannar ni'ima"},{"SurahNumber":37,"VerseNumber":44,"Text":"A kan karagu, suna masu fuskantar juna"},{"SurahNumber":37,"VerseNumber":45,"Text":"Ana kewayawa a kansu da hinjalan giya, ta daga waɗansu maremari"},{"SurahNumber":37,"VerseNumber":46,"Text":"Fara mai daɗi ga mashayan"},{"SurahNumber":37,"VerseNumber":47,"Text":"A cikinta babu jiri kuma ba su zama masu maye daga gare ta ba"},{"SurahNumber":37,"VerseNumber":48,"Text":"Kuma a wurinsu, akwai matan aure masu taƙaita kallonsu, masu manyan idanu"},{"SurahNumber":37,"VerseNumber":49,"Text":"Kamar dai su ƙwai ne ɓoyayye"},{"SurahNumber":37,"VerseNumber":50,"Text":"Sai sashensu ya fuskanta a kan sashe, suna tambayar juna"},{"SurahNumber":37,"VerseNumber":51,"Text":"Wani mai magana daga cikinsu ya ce: \"Lalle ni wani aboki ya kasance a gare ni (a duniya)"},{"SurahNumber":37,"VerseNumber":52,"Text":"Yana cewa, \"Shin, kai lalle, kana daga masu gaskatawa ne"},{"SurahNumber":37,"VerseNumber":53,"Text":"Ashe, idan muka mutu, kuma muka, kasance turɓaya da kasusuwa, ashe, lalle, mu tabbas waɗanda ake saka wa ne"},{"SurahNumber":37,"VerseNumber":54,"Text":"(Mai maganar) ya ce: \"Shin, ko ku, masu tsinkaya ne (mu gan shi)"},{"SurahNumber":37,"VerseNumber":55,"Text":"Sai ya tsinkaya, sai ya gan shi a cikin tsakar Jahim"},{"SurahNumber":37,"VerseNumber":56,"Text":"Ya ce (masa), \"Wallahi, lalle, ka yi kusa, haƙiƙa, ka halakani"},{"SurahNumber":37,"VerseNumber":57,"Text":"Kuma ba domin ni'imar Ubangijina ba, lalle, da na kasance daga waɗanda ake halartarwa (tare da kai a cikin wuta)"},{"SurahNumber":37,"VerseNumber":58,"Text":"Shin fa, ba mu zama masu mutuwa ba"},{"SurahNumber":37,"VerseNumber":59,"Text":"Sai mutuwarmu ta farko, kuma ba mu zama waɗanda ake azabtarwa ba"},{"SurahNumber":37,"VerseNumber":60,"Text":"Lalle, wannan shi ne babban rabo mai girma"},{"SurahNumber":37,"VerseNumber":61,"Text":"Saboda irin wannan, sai masu aiki su yi ta aikatawa"},{"SurahNumber":37,"VerseNumber":62,"Text":"Shin wancan shi ne mafi zama alheri ga liyafa ko itaciyar zaƙƙum"},{"SurahNumber":37,"VerseNumber":63,"Text":"Lalle, Mu, Mun sanya ta fitina ga. azzalumai"},{"SurahNumber":37,"VerseNumber":64,"Text":"Lalle ita wata itaciya ce wadda take fita daga asalin Jahim"},{"SurahNumber":37,"VerseNumber":65,"Text":"Gundarta, kamar dai shi kanun Shaiɗan ne"},{"SurahNumber":37,"VerseNumber":66,"Text":"To, lalle su haƙiƙa masu ci ne daga gare ta. Sa'an nan masu cika cikuna ne daga gare ta"},{"SurahNumber":37,"VerseNumber":67,"Text":"Sa'an nan lalle suna da wani garwaye a kanta, daga ruwan zafi"},{"SurahNumber":37,"VerseNumber":68,"Text":"Sa'an nan lalle makomarsu, haƙiƙa, zuwa ga Jahim take"},{"SurahNumber":37,"VerseNumber":69,"Text":"Lalle su, sun iske ubanninsu batattu"},{"SurahNumber":37,"VerseNumber":70,"Text":"Saboda haka su, a kan gurabunsu, suke gaggawa"},{"SurahNumber":37,"VerseNumber":71,"Text":"Kuma tabbas haƙiƙa mafi yawan mutanen farko sun ɓace a gabaninsu"},{"SurahNumber":37,"VerseNumber":72,"Text":"Kuma tabbas haƙiƙa, Mun aika masu gargaɗi a cikinsu"},{"SurahNumber":37,"VerseNumber":73,"Text":"Sai ka duba yadda aƙibar waɗanda aka yi wa gargaɗi ta kasance"},{"SurahNumber":37,"VerseNumber":74,"Text":"Face bayin Allah waɗanda aka tsarkake"}]}