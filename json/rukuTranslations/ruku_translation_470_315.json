{"Id":315,"LanguageCodes":["si","sin"],"Name":"sin-wwwislamhouseco","Author":"Www.islamhouse.com","Language":"Sinhala","Description":"Sinhala","Direction":"ltr","Source":"www.islamhouse.com","Translations":[{"SurahNumber":56,"VerseNumber":39,"Text":"(ඔවුන්) මුල් අයගෙන් වූ පිරිසකි"},{"SurahNumber":56,"VerseNumber":40,"Text":"තවද පසු පැවත එන්නන්ගෙන් වූ පිරිසකි"},{"SurahNumber":56,"VerseNumber":41,"Text":"තවද වම් පස ජනයා. වම් පස ජනයා යනු කවරෙක් ද"},{"SurahNumber":56,"VerseNumber":42,"Text":"(ඔවුන්) ලෝ දිය හා ගිනි දැලි සුළං අතරය"},{"SurahNumber":56,"VerseNumber":43,"Text":"කළු දුමාරයෙන් යුත් හෙවණ අතරය"},{"SurahNumber":56,"VerseNumber":44,"Text":"තවද (එහි) කිසිදු සිසිලක් හෝ අලංකාර දර්ශනයක් හෝ නැත"},{"SurahNumber":56,"VerseNumber":45,"Text":"නියත වශයෙන්ම ඔවුහු එයට පෙර (මෙලොවෙහි) සැප විඳින්නන් ලෙස සිටියහ"},{"SurahNumber":56,"VerseNumber":46,"Text":"තවද ඔවුහු මහත් පාපයන් මත හිතුවක්කාර ලෙස රැඳී සිටින්නන් වූහ"},{"SurahNumber":56,"VerseNumber":47,"Text":"තවද “අපි මිය ගොස් පස් හා අස්ථි බවට පත් වූ පසු නියත වශයෙන්ම අපි නැවත නැගිටුවනු ලබන්නෝ වෙමු දැ” යි ඔවුහු පවසමින් සිටියහ"},{"SurahNumber":56,"VerseNumber":48,"Text":"“අපගේ මූලාරම්භක මුතුන් මිත්තන් ද?” (යනුවෙන් ද පැවසූහ)"},{"SurahNumber":56,"VerseNumber":49,"Text":"“නියත වශයෙන්ම මූලාරම්භකයින් හා පසු පැවත එන්නන් (යන සියල්ලන්හට) (නබිවරය) නුඹ පවසනු"},{"SurahNumber":56,"VerseNumber":50,"Text":"නියමිත දිනක නියමිත වේලාවක එක් රැස් කරනු ලබන්නෝ වෙති"},{"SurahNumber":56,"VerseNumber":51,"Text":"ඉන් පසු: අහෝ බොරුකාරයන් වූ නොමග ගියවුනි! නිසකවම නුඹලාමය"},{"SurahNumber":56,"VerseNumber":52,"Text":"නියත වශයෙන්ම නුඹලා zසක්කූම් ගසින් අනුභව කරන්නෝ වෙති"},{"SurahNumber":56,"VerseNumber":53,"Text":"එවිට එයින් කුසවල් පුරවා ගන්නෝ වෙති"},{"SurahNumber":56,"VerseNumber":54,"Text":"ඒ මත ලෝ දියෙන් පානය කරන්නෝ වෙති"},{"SurahNumber":56,"VerseNumber":55,"Text":"පිපාසිත ඔටුවන් පානය කරන්නාක් මෙන් පානය කරන්නෝ වෙති"},{"SurahNumber":56,"VerseNumber":56,"Text":"මෙය විනිශ්චය දිනයේ ඔවුන්ගේ සංග්‍රහය වේ"},{"SurahNumber":56,"VerseNumber":57,"Text":"අපය නුඹලා ව මැව්වේ. එහෙයින් ( නුඹලාව නැවත නැගිටුවන්නෙමු යනුවෙන්) නුඹලා සත්‍යය කළ යුතු නොවේ ද"},{"SurahNumber":56,"VerseNumber":58,"Text":"නුඹලා ශුක්‍රාණු ලෙස පිට කරන දෑ ගැන නුඹලා සිතා බැලුවෙහු ද"},{"SurahNumber":56,"VerseNumber":59,"Text":"එය මැව්වේ නුඹලා ද එසේ නැතහොත් (එහි) මැවුම්කරුවෝ වන්නේ අප ද"},{"SurahNumber":56,"VerseNumber":60,"Text":"නුඹලා අතර මරණය නිර්ණය කළේ අපය. අපව අභිබවා යාමට (කිසිවෙකුට) නොහැක"},{"SurahNumber":56,"VerseNumber":61,"Text":"නුඹලාගේ හැඩරුව වෙනස් කිරීමටත් නුඹලා නොදන්නා ස්වරූපයක නුඹලා ව (යළි) බිහි කිරීමටත් (අපි ශක්තිය ලද්දෝ වෙමු)"},{"SurahNumber":56,"VerseNumber":62,"Text":"තවද මුල් මැවීම ගැන සැබැවින්ම නුඹලා දන්නෙහුය. එහෙයින් නුඹලා මෙනෙහි කළ යුතු නොවේ ද"},{"SurahNumber":56,"VerseNumber":63,"Text":"නුඹලා වපුරන දෑ ගැන නුඹලා සිතා බැලුවෙහු ද"},{"SurahNumber":56,"VerseNumber":64,"Text":"එය වගා කරනුයේ නුඹලා ද? එසේ නැතහොත් (එහි) වගාකරුවෝ අප ද"},{"SurahNumber":56,"VerseNumber":65,"Text":"අපි අභිමත කරන්නේ නම් එය වියැළුණු ඉපැණිලි බවට පත් කරන්නට තිබුණි. එවිට නුඹලා පුදුමයට පත් වනු ඇත"},{"SurahNumber":56,"VerseNumber":66,"Text":"“නියත වශයෙන්ම අපි ණය කාරයෝ වෙමු.”"},{"SurahNumber":56,"VerseNumber":67,"Text":"“එසේ නොව අපි වළක්වනු ලැබූවෝ වෙමු.” යැයි පවසමින් (නුඹලා පුදුමයට පත් වනු ඇත)"},{"SurahNumber":56,"VerseNumber":68,"Text":"නුඹලා පානය කරන ජලය දෙස නුඹලා නිරීක්ෂා කොට බැලුවෙහු ද"},{"SurahNumber":56,"VerseNumber":69,"Text":"එය වලාකුළෙන් පහළ කළේ නුඹලා ද? එසේ නැතහොත් (එය) පහළ කරන්නෝ අපද"},{"SurahNumber":56,"VerseNumber":70,"Text":"අපි අභිමත කර ඇත්නම් එය ලුණු බවට පත් කරන්නට තිබුණි. එහෙයින් නුඹලා ගුණගරුක විය යුතු නොවේ ද"},{"SurahNumber":56,"VerseNumber":71,"Text":"නුඹලා දල්වන ගින්න විමසිල්ලෙන් බැලුවෙහු ද"},{"SurahNumber":56,"VerseNumber":72,"Text":"(එම ගින්න නිපද වන) ගස නිර්මාණය කළේ නුඹලා ද? එසේ නැතහොත් (එහි) නිර්මාණකරුවෝ අප ද"},{"SurahNumber":56,"VerseNumber":73,"Text":"අපි එය මෙනෙහි කිරීමක් ලෙසින් හා මගීන්ට (ප්‍රයෝජනවත්) භාණ්ඩයක් ලෙසින් පත් කළෙමු"},{"SurahNumber":56,"VerseNumber":74,"Text":"එහෙයින් නුඹගේ අති මහත් පරමාධිපතියාණන්ගේ නාමයෙන් නුඹ සුවිශුද්ධ කරනු"}]}