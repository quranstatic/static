{"Id":189,"LanguageCodes":["hi","hin"],"Name":"hin-maulanaazizulha-la","Author":"Maulana Azizul Haque Al Umari","Language":"Hindi","Description":"Hindi - Transliteration","Direction":"ltr","Source":"https://quranenc.com/check/hindi_omari/v1.1.0-csv.1 , https://quranenc.com/en/browse/hindi_omari , https://quranenc.com ,","Translations":[{"SurahNumber":4,"VerseNumber":11,"Text":"allaah tumhaaree santaan ke sambandh mein tumhen aadesh deta hai ki putr ka bhaag, do putriyon ke baraabar hai. yadi putriyaan do[1] se adhik hon, to unake lie chhode hue dhan ka do tihaee (bhaag) hai. yadi ek hee ho, to usake lie aadha hai aur usake maata-pita, donon mein se pratyek ke lie usamen se chhatha bhaag hai, jo chhoda ho, yadi usake koee santaan[2] hon. aur yadi usake koee santaan (putr ya putree) na hon aur usaka vaaris usaka pita ho, to usakee maata ka tihaee (bhaag)[3] hai, (aur shesh pita ka). phir yadi (maata pita ke siva) usake ek se adhik bhaee athava bahanen hon, to usakee maata ke lie chhatha bhaag hai, jo vasiyyat[4] tatha qarz chukaane ke pashchaat hoga. tum nahin jaanate ki tumhaare pitaon aur putron mein se kaun tumhaare lie adhik laabhadaayak hain. vaastav mein, allaah ati bada tatha gunee, gyaanee, tatvagy hai"},{"SurahNumber":4,"VerseNumber":12,"Text":"aur tumhaare lie usaka aadha hai, jo tumhaaree patniyaan chhod jaayen, yadi unake koee santaan (putr ya putree) na hon. phir yadi unake koee santaan hon, to tumhaare lie usaka chauthaee hai, jo ve chhod gayee hon, vasiyyat (uttaradaan) ya rn chukaane ke pashchaat. jabaki (patnayon) ke lie usaka chauthaee hai, jo (maal aadi) tumane chhoda ho, yadi tumhaare koee santaan (putr ya putree) na hon. phir yadi tumhaare koee santaan hon, to unake lie usaka aathavaan[1] (bhaag) hai, jo tumane chhoda hai, vasiyyat (uttaradaan) jo tumane kee ho, pooree karane athava rn chukaane ke pashchaat. phir yadi kisee aise purush ya stree ka vaaris hone kee baat ho, jo kalaala[2] ho tatha (doosaree maata se) usaka bhaee athava bahan ho, to unamen se pratyek ke lie chhatha (bhaag) hai. phir yadi (maan jaaye) (bhaee ya bahanen) isase adhik hon, to ve sab tihaee (bhaag) mein (baraabar ke) saajhee honge. ye vasiyyat (uttaradaan) tatha rn chukaane ke pashchaat hoga. kisee ko haani nahin pahunchaayee jaayegee. ye allaah kee or se vasiyyat hai aur allaah gyaanee tatha haî€¼ikmat vaala hai"},{"SurahNumber":4,"VerseNumber":13,"Text":"ye allaah kee (nirdhaarit) seemaayen hain aur jo allaah tatha usake rasool ka aagyaakaaree rahega, to vah use aise svargon mein pravesh dega, jinamen naharen pravaahit hongee. unamen ve sadaavaasee honge tatha yahee badee saphalata hai"},{"SurahNumber":4,"VerseNumber":14,"Text":"aur jo allaah tatha usake rasool kee avagya tatha usakee seemaon ka ullanghan karega, use narak mein pravesh dega. jisamen vah sadaavaasee hoga aur usee ke lie apamaanakaaree yaatana hai"}]}