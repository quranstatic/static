{"Id":158,"LanguageCodes":["fa","fas"],"Name":"fas-mohammadmahdifo","Author":"Mohammad Mahdi Fooladvand","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":96,"VerseNumber":1,"Text":"بخوان به نام پروردگارت كه آفريد"},{"SurahNumber":96,"VerseNumber":2,"Text":"انسان را از عَلَق آفريد"},{"SurahNumber":96,"VerseNumber":3,"Text":"بخوان، و پروردگار تو كريمترين [كريمان‌] است"},{"SurahNumber":96,"VerseNumber":4,"Text":"همان كس كه به وسيله قلم آموخت"},{"SurahNumber":96,"VerseNumber":5,"Text":"آنچه را كه انسان نمى‌دانست [بتدريج به او] آموخت"},{"SurahNumber":96,"VerseNumber":6,"Text":"حقاً كه انسان سركشى مى‌كند،"},{"SurahNumber":96,"VerseNumber":7,"Text":"همين كه خود را بى‌نياز پندارد"},{"SurahNumber":96,"VerseNumber":8,"Text":"در حقيقت، بازگشت به سوى پروردگار توست"},{"SurahNumber":96,"VerseNumber":9,"Text":"آيا ديدى آن كس را كه باز مى‌داشت،"},{"SurahNumber":96,"VerseNumber":10,"Text":"بنده‌اى را آنگاه كه نماز مى‌گزارد؟"},{"SurahNumber":96,"VerseNumber":11,"Text":"چه پندارى اگر او بر هدايت باشد،"},{"SurahNumber":96,"VerseNumber":12,"Text":"يا به پرهيزگارى وادارد [براى او بهتر نيست‌]؟"},{"SurahNumber":96,"VerseNumber":13,"Text":"[و باز] آيا چه پندارى [كه‌] اگر او به تكذيب پردازد و روى برگرداند [چه كيفرى در پيش دارد]؟"},{"SurahNumber":96,"VerseNumber":14,"Text":"مگر ندانسته كه خدا مى‌بيند؟"},{"SurahNumber":96,"VerseNumber":15,"Text":"زنهار، اگر باز نايستد، موى پيشانى [او] را سخت بگيريم؛"},{"SurahNumber":96,"VerseNumber":16,"Text":"[همان‌] موى پيشانى دروغزن گناه‌پيشه را"},{"SurahNumber":96,"VerseNumber":17,"Text":"[بگو] تا گروه خود را بخواند"},{"SurahNumber":96,"VerseNumber":18,"Text":"بزودى آتشبانان را فرا خوانيم"},{"SurahNumber":96,"VerseNumber":19,"Text":"زنهار! فرمانش مَبَر، و سجده كن، و خود را [به خدا] نزديك گردان"}]}