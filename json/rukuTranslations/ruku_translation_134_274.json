{"Id":274,"LanguageCodes":["no","nor"],"Name":"nor-einarberg","Author":"Einar Berg","Language":"Norwegian","Description":"Norwegian","Direction":"ltr","Source":"http://tanzil.net","Translations":[{"SurahNumber":7,"VerseNumber":100,"Text":"Er det da ikke en ledetråd for dem som har arvet jorden etter dem som bodde der før, at Vi, om Vi ville, kunne ramme dem for deres synder? Men Vi forsegler deres hjerter så de intet oppfatter"},{"SurahNumber":7,"VerseNumber":101,"Text":"For disse byer har Vi fortalt deg deres hendelser. Deres sendebud kom til dem med klar beskjed, men de var ikke slik at de ville tro noe de tidligere hadde forkastet. Slik forsegler Gud de vantros hjerter"},{"SurahNumber":7,"VerseNumber":102,"Text":"Hos de fleste av dem fant Vi ikke paktstroskap. De fleste av dem fant Vi ugudelige"},{"SurahNumber":7,"VerseNumber":103,"Text":"Senere, etter disse profeter, sendte Vi Moses med Våre tegn til Farao og hans råd, men de tok ille imot dem. Men se, hva enden ble for dem som skaper urett og ufred"},{"SurahNumber":7,"VerseNumber":104,"Text":"Moses sa: «Hør Farao, jeg er et sendebud for all verdens Herre"},{"SurahNumber":7,"VerseNumber":105,"Text":"Jeg må ikke tale annet enn sannhet om Gud! Jeg er kommet til dere med klar beskjed fra Herren. Send med meg Israels barn!»"},{"SurahNumber":7,"VerseNumber":106,"Text":"Farao svarte: «Hvis du er kommet med et jærtegn, så kom med det, om du taler sant.»"},{"SurahNumber":7,"VerseNumber":107,"Text":"Så kastet Moses sin stav, og plutselig var den en tydelig slange"},{"SurahNumber":7,"VerseNumber":108,"Text":"Så trakk han frem sin hånd, og plutselig, den var hvit for alle tilskuerne"}]}