{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":12,"VerseNumber":69,"Text":"‘Oh ban geutamong bak Yusuf keunan Yusuf kheun yohnyan adek meutuah Keudeh u dalam laju geumaba Lonnyoe chedarateuh hana ubah Teuma bek susah ate di gata Peue nyang chedara dum peugot ulah"},{"SurahNumber":12,"VerseNumber":70,"Text":"Geubot hidangan teuma le sigra Jamee ban teuka yue piyoh payah Teuma le Yusuf geucok piala Umpang chedara laju geupeuhah Geuboh lam umpang adek nyang muda Bujang hai sigra teuma kaphilah Kaphilah aduen teuma beurangkat Tapiyoh siat gata ka salah Gata pancuri bak kamoe kira"},{"SurahNumber":12,"VerseNumber":71,"Text":"Geuriwang lanja geutanyong ulah Peue na nyang gadoh wahe chedara"},{"SurahNumber":12,"VerseNumber":72,"Text":"Jikheun piala teuma le bagah Piala raja ka roh tapeuwoe Tapulang jinoe meuteumeung upah Soe nyang jok pulang sigo brat unta Geubri keu gata hana meuilah Lon tanggong geubri meunyo tapulang"},{"SurahNumber":12,"VerseNumber":73,"Text":"Geuseuot rijang dum demi Allah Cit ka tateupue kamoe jak keunoe Meukeusud kamoe kon na nyang salah Ken pubuet fased kon jak ceumeucue"},{"SurahNumber":12,"VerseNumber":74,"Text":"Jikheun tameuproe sulet peuneugah Meu gata sulet pakriban hukom Jeut kamoe maklum pakri meubalah"},{"SurahNumber":12,"VerseNumber":75,"Text":"Geukheun pat-pat nyang meuteumee barang Ureueng nyan mantong nyang tapeusalah Nyankeuh balasan ureueng nyang lalem Bek ureueng laen nyang keunong geutah"},{"SurahNumber":12,"VerseNumber":76,"Text":"Teuma geupuphon bak umpang aduen Ë Ka abeh bandum nyata geupeuhah Akhee geupeuhah bak umpang adoe Leumah le sinoe piala meugah Meunan keuh kamoe meupeutroh hajat Yusuf carong that bak minta ilah Han jeut tahukom meunyo bak raja Sidroe chedara lagee nyan salah Meulengkan kheundak Allah Taʻala Pangkat nyang raya Neumeung peuleumah Soe nyang h‘eut kamoe meupeuek pangkat ‘Eleumee le that na lom nyang meugah Bah le ‘eleumee dalam donya nyoe Na lom ateuhnyoe nyang leubeh luah"},{"SurahNumber":12,"VerseNumber":77,"Text":"Kheun aduen meunyo dicue nyan di jih Dilee aduen jih pih meunan ulah Yusuf geusaba di dalam ate Han geupeulahe bek jeut keususah Geukheun gata dum nyang leubeh jeuheut Neuthee bandum buet gata le Allah"},{"SurahNumber":12,"VerseNumber":78,"Text":"Kheun aduen wahe Aziz nyang got that Ayah jih meuhat ka tuha leupah Tacok nyang laen lam kawan kamoe Meueu di kamoe gata jroh leupah"},{"SurahNumber":12,"VerseNumber":79,"Text":"Geukheun lonlakee lindong bak Tuhan Bek roh lontawan nyang hana salah Pat nyang meuteumee di sinan barang Meunyo kon meunan lon lalem leupah"}]}