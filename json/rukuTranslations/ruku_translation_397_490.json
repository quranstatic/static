{"Id":490,"LanguageCodes":["zu","zul"],"Name":"zul-iqembulezifundi","Author":"Iqembu Lezifundiswa, Mussa Muhammad Telela , Uthman Mfanafuthi Msomi, Moulana Abdur Rahman Chilipa, Haji Ibrahim Mondli Japhet Mthembu, Moulana Imran Ngcobo, Moulana Eshaaq Osman","Language":"Zulu","Description":"Zulu","Direction":"ltr","Source":"Islamic Dawah Movement of Southern Africa(IDM), https://www.alqurantranslation.com/","Translations":[{"SurahNumber":39,"VerseNumber":10,"Text":"Ithi, “Oh zinceku zami! lezo ezikholwayo yesabani iNkosi yenu” okwalabo abenza okuhle kakhulu kulomhlaba futhi umhlaba kaMvelinqangi ubanzi kuphela yilabo ababekezelayo abayokwemukela umvuzo wabo ngaphandle kwesibalo"},{"SurahNumber":39,"VerseNumber":11,"Text":"Ithi, “ngempela mina ngiphoqiwe ukuthi ngikhonze uMvelinqangi ngibeqotho enkolweni yakhe”"},{"SurahNumber":39,"VerseNumber":12,"Text":"Futhi ngiphoqiwe ukuba ngibe ngowokuqala wabazinikele ngaphansi kwentando kaMvelinqangi"},{"SurahNumber":39,"VerseNumber":13,"Text":"Ithi, “ngempela mina ngiyesaba isijeziso sosuku olukhulu uma ngingayihloniphi iNkosi yami”"},{"SurahNumber":39,"VerseNumber":14,"Text":"Ithi, “uMvelinqangi engimkhonzayo ngiqotho enkolweni yakhe”"},{"SurahNumber":39,"VerseNumber":15,"Text":"Ngakho-ke khonzani loko enikuthandayo esikhundleni sakhe, ithi ngempela abalahlekelwe yilabo abalahlekelwe yimiphefumulo yabo kanye nabantu babo ngosuku lokuvuka kwabafileyo, ngempela loko ukulahlekelwa okucacile"},{"SurahNumber":39,"VerseNumber":16,"Text":"Okwabo kuyoba uphahla lomlilo ngaphezulu kwabo futhi nangaphansi kwabo izembozo (zomlilo) loko uMvelinqangi wesabisa ngako izinceku zakhe, Oh zinceku zami! ngakho-ke ngesabeni"},{"SurahNumber":39,"VerseNumber":17,"Text":"Futhi labo abagwema izithixo hleze bazikhonze bese bephendukela kuMvelinqangi okwabo yizindaba ezinhle ngakho-ke memezela izindaba ezinhle ezincekwini zami"},{"SurahNumber":39,"VerseNumber":18,"Text":"Labo abalalela inkulumo bese belandela okuhle kwayo labo- ke bayilabo abaholwa nguMvelinqangi futhi labo bangabantu abaqondayo"},{"SurahNumber":39,"VerseNumber":19,"Text":"Ngakube lowo eliqinisekile kuyena igama lesijeziso, ngakube wena ungamsindisa yini lowo osemlilweni"},{"SurahNumber":39,"VerseNumber":20,"Text":"Kepha labo abayesabayo iNkosi yabo okwabo ngamagumbi adephile elinye ngaphezulu kwelinye ngaphansi kwawo kugelezaimifula, yisethembisosikaMvelinqangi, uMvelinqangi akehluleki esethembisweni"},{"SurahNumber":39,"VerseNumber":21,"Text":"Awuboni yini ukuthi uMvelinqangi wehlisela phansi amanzi avela esibhakabhakeni bese ewenza ukuthi angene ageleze njengeziphethu emhlabeni bese eveza ngawo izithelo ezinemibala eyehlukahlukene bese ziyabuna uzibone zibaphuzi bese ezenza ziba yizicucu, ngempela kuloko kunesikhumbuzo kubantu abaqondayo"}]}