{"Id":188,"LanguageCodes":["he","heb"],"Name":"heb-unknown","Author":"Unknown","Language":"Hebrew","Description":"Hebrew","Direction":"rtl","Source":"http://goodwordbooks.com/ , http://cpsglobal.org/","Translations":[{"SurahNumber":49,"VerseNumber":1,"Text":"הוי אלה אשר האמינו! אל תמהרו להחליט בעניין שההחלטה בו היא רק בידי אלוהים ושליחו, וייראו את אלוהים, כי הוא הכל שומע והכל יודע"},{"SurahNumber":49,"VerseNumber":2,"Text":"הוי אלה אשר האמינו! אל תרימו קולכם מעל קול הנביא ואל תדברו אליו בקול רם כהרים קולכם איש אל רעהו, פן יבוטל המעשה הטוב שלכם מבלי שתדעו"},{"SurahNumber":49,"VerseNumber":3,"Text":"אכן, אלה אשר מנמיכים את קולותיהם בפני שליח אלוהים הם אלה אשר בחן אלוהים את לבבותיהם ביראתו, ולהם סליחת חטאים ושכר עצום"},{"SurahNumber":49,"VerseNumber":4,"Text":"הנה אלה הקוראים אליך מאחורי החדרים רובם חסרי בינה הם"},{"SurahNumber":49,"VerseNumber":5,"Text":"כי לו היו מתאזרים בסבלנות עד שתצא אליהם היה טוב להם יותר, אך אלוהים הוא סולח ורחום"},{"SurahNumber":49,"VerseNumber":6,"Text":"הוי אלה אשר האמינו! בבוא אליכם אדם מופקר למסור לכם ידיעה על מישהו, עליכם לחקור היטב את אמתותה לבל תפגעו בשוגג באנשים חפים מפשע, ותתחרטו על כל שעשיתם"},{"SurahNumber":49,"VerseNumber":7,"Text":"ודעו כי שליח אלוהים בקרבכם. ואם הוא היה נשמע לכם במרבית העניינים, הייתם סובלים הרבה. אלוהים חיבב עליכם את האמונה, ועשה אותה יקרה ללבבותיכם והמאיס עליכם את הכפירה ואת ההתפקרות והמרי. ואלה הם המודרכים"},{"SurahNumber":49,"VerseNumber":8,"Text":"חסד מאלוהים וברכה. אלוהים הכל יודע והחכם"},{"SurahNumber":49,"VerseNumber":9,"Text":"ואם יריבו שתי מחנות מן המאמינים עשו שלום ביניהם, ואם יתנכל האחד לאחר, קיימו עליו לחץ עד שיסכים לציית לפסק-דיני אלוהים, וכאשר יסכים, פייסו ביניהם ביושר ועשו צדק. אלוהים אוהב את עושי הצדק"},{"SurahNumber":49,"VerseNumber":10,"Text":"אכן המאמינים אחים הם, על כן השכינו שלום בין אחיכם ויראו את אלוהים למען תרוחמו"}]}