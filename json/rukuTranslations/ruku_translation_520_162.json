{"Id":162,"LanguageCodes":["fa","fas"],"Name":"fas-nasermakaremshi","Author":"Naser Makarem Shirazi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":79,"VerseNumber":1,"Text":"سوگند به فرشتگانی که (جان مجرمان را بشدّت از بدنهایشان) برمی‌کشند،"},{"SurahNumber":79,"VerseNumber":2,"Text":"و فرشتگانی که (روح مؤمنان) را با مدارا و نشاط جدا می‌سازند،"},{"SurahNumber":79,"VerseNumber":3,"Text":"و سوگند به فرشتگانی که (در اجرای فرمان الهی) با سرعت حرکت می‌کنند،"},{"SurahNumber":79,"VerseNumber":4,"Text":"و سپس بر یکدیگر سبقت می‌گیرند،"},{"SurahNumber":79,"VerseNumber":5,"Text":"و آنها که امور را تدبیر می‌کنند"},{"SurahNumber":79,"VerseNumber":6,"Text":"آن روز که زلزله‌های وحشتناک همه چیز را به لرزه درمی‌آورد،"},{"SurahNumber":79,"VerseNumber":7,"Text":"و بدنبال آن، حادثه دومین [= صیحه عظیم محشر] رخ می‌دهد،"},{"SurahNumber":79,"VerseNumber":8,"Text":"دلهایی در آن روز سخت مضطرب است،"},{"SurahNumber":79,"VerseNumber":9,"Text":"و چشمهای آنان از شدّت ترس فروافتاده است"},{"SurahNumber":79,"VerseNumber":10,"Text":"(ولی امروز) می‌گویند: «آیا ما به زندگی مجدّد بازمی‌گردیم؟"},{"SurahNumber":79,"VerseNumber":11,"Text":"آیا هنگامی که استخوانهای پوسیده‌ای شدیم (ممکن است زنده شویم)؟!»"},{"SurahNumber":79,"VerseNumber":12,"Text":"می‌گویند: «اگر قیامتی در کار باشد، بازگشتی است زیانبار!»"},{"SurahNumber":79,"VerseNumber":13,"Text":"ولی (بدانید) این بازگشت تنها با یک صیحه عظیم است"},{"SurahNumber":79,"VerseNumber":14,"Text":"ناگهان همگی بر عرصه زمین ظاهر می‌گردند"},{"SurahNumber":79,"VerseNumber":15,"Text":"آیا داستان موسی به تو رسیده است؟"},{"SurahNumber":79,"VerseNumber":16,"Text":"در آن هنگام که پروردگارش او را در سرزمین مقدّس «طوی» ندا داد (و گفت)"},{"SurahNumber":79,"VerseNumber":17,"Text":"به سوی فرعون برو که طغیان کرده است"},{"SurahNumber":79,"VerseNumber":18,"Text":"و به او بگو: «آیا می‌خواهی پاکیزه شوی؟"},{"SurahNumber":79,"VerseNumber":19,"Text":"و من تو را به سوی پروردگارت هدایت کنم تا از او بترسی (و گناه نکنی)؟!»"},{"SurahNumber":79,"VerseNumber":20,"Text":"سپس موسی بزرگترین معجزه را به او نشان داد"},{"SurahNumber":79,"VerseNumber":21,"Text":"امّا او تکذیب و عصیان کرد"},{"SurahNumber":79,"VerseNumber":22,"Text":"سپس پشت کرد و پیوسته (برای محو آیین حق) تلاش نمود"},{"SurahNumber":79,"VerseNumber":23,"Text":"و ساحران را جمع کرد و مردم را دعوت نمود،"},{"SurahNumber":79,"VerseNumber":24,"Text":"و گفت: «من پروردگار برتر شما هستم!»"},{"SurahNumber":79,"VerseNumber":25,"Text":"از این رو خداوند او را به عذاب آخرت و دنیا گرفتار ساخت"},{"SurahNumber":79,"VerseNumber":26,"Text":"در این عبرتی است برای کسی که (از خدا) بترسد"}]}