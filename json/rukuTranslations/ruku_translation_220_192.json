{"Id":192,"LanguageCodes":["hi","hin"],"Name":"hin-muhammadfarooqk","Author":"Muhammad Farooq Khan And Muhammad Ahmed","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":15,"VerseNumber":26,"Text":"हमने मनुष्य को सड़े हुए गारे की खनखनाती हुई मिट्टी से बनाया है"},{"SurahNumber":15,"VerseNumber":27,"Text":"और उससे पहले हम जिन्नों को लू रूपी अग्नि से पैदा कर चुके थे"},{"SurahNumber":15,"VerseNumber":28,"Text":"याद करो जब तुम्हारे रब ने फ़रिश्तों से कहा, \"मैं सड़े हुए गारे की खनखनाती हुई मिट्टी से एक मनुष्य पैदा करनेवाला हूँ"},{"SurahNumber":15,"VerseNumber":29,"Text":"तो जब मैं उसे पूरा बना चुकूँ और उसमें अपनी रूह फूँक दूँ तो तुम उसके आगे सजदे में गिर जाना"},{"SurahNumber":15,"VerseNumber":30,"Text":"अतएव सब के सब फ़रिश्तो ने सजदा किया"},{"SurahNumber":15,"VerseNumber":31,"Text":"सिवाय इबलीस के। उसने सजदा करनेवालों के साथ शामिल होने से इनकार कर दिया"},{"SurahNumber":15,"VerseNumber":32,"Text":"कहा, \"ऐ इबलीस! तुझे क्या हुआ कि तू सजदा करनेवालों में शामिल नहीं हुआ"},{"SurahNumber":15,"VerseNumber":33,"Text":"उसने कहा, \"मैं ऐसा नहीं हूँ कि मैं उस मनुष्य को सजदा करूँ जिसको तू ने सड़े हुए गारे की खनखनाती हुए मिट्टी से बनाया।"},{"SurahNumber":15,"VerseNumber":34,"Text":"कहा, \"अच्छा, तू निकल जा यहाँ से, क्योंकि तुझपर फिटकार है"},{"SurahNumber":15,"VerseNumber":35,"Text":"निश्चय ही बदले के दिन तक तुझ पर धिक्कार है।"},{"SurahNumber":15,"VerseNumber":36,"Text":"उसने कहा, \"मेरे रब! फिर तू मुझे उस दिन तक के लिए मुहलत दे, जबकि सब उठाए जाएँगे।"},{"SurahNumber":15,"VerseNumber":37,"Text":"कहा, \"अच्छा, तुझे मुहलत है"},{"SurahNumber":15,"VerseNumber":38,"Text":"उस दिन तक के लिए जिसका समय ज्ञात एवं नियत है।"},{"SurahNumber":15,"VerseNumber":39,"Text":"उसने कहा, \"मेरे रब! इसलिए कि तूने मुझे सीधे मार्ग से विचलित कर दिया है, अतः मैं भी धरती में उनके लिए मनमोहकता पैदा करूँगा और उन सबको बहकाकर रहूँगा"},{"SurahNumber":15,"VerseNumber":40,"Text":"सिवाय उनके जो तेरे चुने हुए बन्दे होंगे।"},{"SurahNumber":15,"VerseNumber":41,"Text":"कहा, \"मुझ तक पहुँचने का यही सीधा मार्ग है"},{"SurahNumber":15,"VerseNumber":42,"Text":"मेरे बन्दों पर तो तेरा कुछ ज़ोर न चलेगा, सिवाय उन बहके हुए लोगों को जो तेरे पीछे हो लें"},{"SurahNumber":15,"VerseNumber":43,"Text":"निश्चय ही जहन्नम ही का ऐसे समस्त लोगों से वादा है"},{"SurahNumber":15,"VerseNumber":44,"Text":"उसके सात द्वार है। प्रत्येक द्वार के लिए एक ख़ास हिस्सा होगा।"}]}