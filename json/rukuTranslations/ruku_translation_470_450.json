{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":56,"VerseNumber":39,"Text":"Woh aglon mein se bahut hongey"},{"SurahNumber":56,"VerseNumber":40,"Text":"Aur pichlon mein se bhi bahut"},{"SurahNumber":56,"VerseNumber":41,"Text":"Aur baayein (left) bazu wale, bayein bazu walon ki badnasibi ka kya puchna"},{"SurahNumber":56,"VerseNumber":42,"Text":"Woh luu ki lapat (midst of scorching wind) aur khaulte (boiling) huey paani"},{"SurahNumber":56,"VerseNumber":43,"Text":"Aur kaalay dhuwon (smoke) ke saaye mein hongey"},{"SurahNumber":56,"VerseNumber":44,"Text":"Jo na thanda hoga na aaram de"},{"SurahNumber":56,"VerseNumber":45,"Text":"Yeh woh log hongey jo is anjaam ko pahunchne se pehle khush haal thay"},{"SurahNumber":56,"VerseNumber":46,"Text":"Aur gunaah-e-azeem par israr karte thay"},{"SurahNumber":56,"VerseNumber":47,"Text":"Kehte thay “kya jab hum mar kar khaak ho jayengey aur haddiyon ka panjar reh jayengey to phir utha khadey kiye jayenge"},{"SurahNumber":56,"VerseNumber":48,"Text":"Aur kya hamare woh baap dada bhi uthaye jayengey jo pehle guzar chuke hain?”"},{"SurahNumber":56,"VerseNumber":49,"Text":"Aye Nabi in logon se kaho, yaqeenan agle aur pichle sab"},{"SurahNumber":56,"VerseNumber":50,"Text":"Ek din zaroor jama kiye janey wale hain jiska waqt muqarrar kiya ja chuka hai"},{"SurahNumber":56,"VerseNumber":51,"Text":"Phir aey gumrahon aur jhutlane walon"},{"SurahNumber":56,"VerseNumber":52,"Text":"Tum shajar-e-zaqqum ki giza khane waley ho"},{"SurahNumber":56,"VerseNumber":53,"Text":"Usi se tum pait bharogey"},{"SurahNumber":56,"VerseNumber":54,"Text":"Aur upar se khaulta (boiling) hua paani"},{"SurahNumber":56,"VerseNumber":55,"Text":"Toans (thirst) lagey huey ount (camel) ki tarah piogey"},{"SurahNumber":56,"VerseNumber":56,"Text":"Yahi baayein walon ki ziyafat ka saamaan roz-e-jaza mein"},{"SurahNumber":56,"VerseNumber":57,"Text":"Humne tumhein paida kiya hai phir kyun tasdeek (confirm) nahin karte"},{"SurahNumber":56,"VerseNumber":58,"Text":"Kabhi tumne gaur kiya, yeh nutfa (sperm) jo tum daltey ho"},{"SurahNumber":56,"VerseNumber":59,"Text":"Usse baccha tum banate ho ya uske banane wale hum hain"},{"SurahNumber":56,"VerseNumber":60,"Text":"Humne tumharey darmiyan maut ko takseem kiya hai, aur hum issey aajiz nahin hai"},{"SurahNumber":56,"VerseNumber":61,"Text":"Ke tumhari shaklein badal dein aur kisi aisi shakal mein tumhein paida kardein jisko tum nahin jante"},{"SurahNumber":56,"VerseNumber":62,"Text":"Apni pehli paidaish ko to tum jante ho, phir kyun sabaq nahin letay"},{"SurahNumber":56,"VerseNumber":63,"Text":"Kabhi tumne socha, yeh beej (seed) jo tum botey ho"},{"SurahNumber":56,"VerseNumber":64,"Text":"Insey khetiyan tum ugatey ho ya unke ugane waley hum hain"},{"SurahNumber":56,"VerseNumber":65,"Text":"Hum chahein to un khetoun ko bhus (rubble) bana kar rakh dein aur tum tarah tarah ki baatein banate reh jao"},{"SurahNumber":56,"VerseNumber":66,"Text":"Ke hum par to ulti chatti pad gayi (Lo! we are laden with debt)"},{"SurahNumber":56,"VerseNumber":67,"Text":"Balke humarey to naseeb hi phootey huey hain"},{"SurahNumber":56,"VerseNumber":68,"Text":"Kabhi tumne aankhein khol kar dekha, yeh paani jo tum peetey ho"},{"SurahNumber":56,"VerseNumber":69,"Text":"Isey tumne baadal se barsaya hai ya iske barsane wale hum hain"},{"SurahNumber":56,"VerseNumber":70,"Text":"Hum chahein to isey sakht khari(bitter) bana kar rakh dein, phir kyun tum shukar guzar nahin hotey"},{"SurahNumber":56,"VerseNumber":71,"Text":"Kabhi tumne khayal kiya, yeh aag jo tum sulgate ho"},{"SurahNumber":56,"VerseNumber":72,"Text":"Iska darakht tum ne paida kiya hai ya iske paida karne wale hum hain"},{"SurahNumber":56,"VerseNumber":73,"Text":"Humne usko yaad-dihani(reminder) ka zariya aur haajat-mandon (needy) ke liye saaman-e-zeist (provision) banaya hai"},{"SurahNumber":56,"VerseNumber":74,"Text":"Pas aey Nabi, apne Rubb-e-azeem ke naam ki tasbeeh karo"}]}