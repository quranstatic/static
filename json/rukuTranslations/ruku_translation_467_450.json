{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":55,"VerseNumber":26,"Text":"Har cheez jo is zameen par hai fanaa (perish) ho janey wali hai"},{"SurahNumber":55,"VerseNumber":27,"Text":"Aur sirf tere Rubb ki jalil-o-kareem zaat hi baaki rehne wali hai"},{"SurahNumber":55,"VerseNumber":28,"Text":"Pas aey jinn-o-Ins (insan), tum apne Rubb ke qudraton ke kin kin kamalaat ko jhutlaogey"},{"SurahNumber":55,"VerseNumber":29,"Text":"Zameen aur Aasmano mein jo bhi hai sab apni haajatein (needs) usi se maang rahey hain, har aan woh nayi shaan mein hai"},{"SurahNumber":55,"VerseNumber":30,"Text":"Pas aey jinn-o-Ins (insan), tum apne Rubb ki kin kin siffat-e-hameeda ko jhutlaogey"},{"SurahNumber":55,"VerseNumber":31,"Text":"Aey zameen ke bojho(loads), ankareeb hum tumse baaz purs (questioning) karne ke liye faarig huey jatey hain"},{"SurahNumber":55,"VerseNumber":32,"Text":"(phir dekh lenge ke) tum apne Rubb ke kin kin ehsanaat ko jhutlate ho"},{"SurahNumber":55,"VerseNumber":33,"Text":"Aey giroh-e-jinn-o-Ins(insan) , gar tum zameen aur aasmano ki sarhadon se nikal kar bhaag sakte ho to bhaag dekho , nahin bhaag sakte iske liye bada zoar chahiye"},{"SurahNumber":55,"VerseNumber":34,"Text":"Apne Rubb ki kin kin qudraton ko tum jhutlaogey"},{"SurahNumber":55,"VerseNumber":35,"Text":"(Bhaagne ki koshish karogey to ) Tumpar aag ka shola aur dhoowan (smoke) chodh diya jayega jiska tum muqabla na kar sakogey"},{"SurahNumber":55,"VerseNumber":36,"Text":"Pas aey Jinn-o-Ins (insan),tum apne Rubb ki kin kin qudraton ka inkar karogey"},{"SurahNumber":55,"VerseNumber":37,"Text":"Phir (kya banegi us waqt) jab aasman phatega (split) aur laal chamdey (skin) ki tarah surkh (red) ho jayega"},{"SurahNumber":55,"VerseNumber":38,"Text":"Aey Jinn-o-Ins (insan) (us waqt) tum apne Rubb ki kin kin qudraton ko jhutlaogey"},{"SurahNumber":55,"VerseNumber":39,"Text":"Us roz kisi Insan aur kisi Jinn se uska gunaah puchne ke zaroorat na hogi"},{"SurahNumber":55,"VerseNumber":40,"Text":"Phir (dekh liya jayega ke) tum dono giroh apne Rubb ke kin kin ehsanaat ka inkar karte ho"},{"SurahNumber":55,"VerseNumber":41,"Text":"Mujrim wahan apne chehron se pehchan liye jayenge aur unhein peshani ke baal aur paaon pakad pakad kar ghasita jayega"},{"SurahNumber":55,"VerseNumber":42,"Text":"Us waqt tum apne Rub ki kin kin qudraton ko jhutlaogey"},{"SurahNumber":55,"VerseNumber":43,"Text":"(Us waqt kaha jayega) yeh wahi jahannum hai jisko mujrimeen jhoot karar diya karte thay"},{"SurahNumber":55,"VerseNumber":44,"Text":"Usi jahannum aur khaulte (boiling) paani ke darmiyan woh gardish karte rahenge"},{"SurahNumber":55,"VerseNumber":45,"Text":"Phir apne Rubb ki kin kin qudraton ko tum jhutlaogey"}]}