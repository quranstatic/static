{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":46,"VerseNumber":1,"Text":"Ha, Mim. (So Allah i Matao ko paka-aantapan Iyan on)"},{"SurahNumber":46,"VerseNumber":2,"Text":"Initoron so kitab a phoon ko Allah, - a Mabagr, a Mawngangn"},{"SurahNumber":46,"VerseNumber":3,"Text":"Da ko kiyaadn Ami ko manga langit ago so lopa, go so nganin a pagltan a dowa nan inonta na sii ko bnar, go so taalik a miyapnto; na so miyamangongkir na so piyakiiktiyaran kiran na tatalikhodan iran"},{"SurahNumber":46,"VerseNumber":4,"Text":"Tharoang ka (ya Mohammad): \"Ay gda iyo ko pphanongganowin iyo a salakaw ko Allah? Pakiilayn iyo rakn o antonaa i miyaadn iran ko lopa, ba adn a minitompok iran ko manga langit? Witi ako niyo sa kitab a miyaonaan aya, odi na so malalamba ko katao, o skano i manga bnar"},{"SurahNumber":46,"VerseNumber":5,"Text":"Na ba adn a taw a makalawan a dadag ko taw a pphanongganowin iyan a salakaw ko Allah, so da a khismbag iyan on sa taman ko alongan a qiyamah, go siran na so panongganoy ran na da a mlng iran on"},{"SurahNumber":46,"VerseNumber":6,"Text":"Go amay ka limodn so manga manosiya na mabaloy siran a manga ridoay ran, go mabaloy siran ko kapzimbaa kiran a ongkirn iran"},{"SurahNumber":46,"VerseNumber":7,"Text":"Na igira a pphangadian kiran so manga ayat Ami a manga rarayag, na tharoon o siran a miyamangongkir ko bnar ko kiyapakawma niyan kiran a: \"Giyaya na balik mata, a mapayag"},{"SurahNumber":46,"VerseNumber":8,"Text":"Kna, ka gi iran tharoon a: \"Pimbaas iyan aya\". Tharoang ka a: \"O pimbaas akn aya na da a mipaar iyo rakn ko (siksa) o Allah a mayto bo. Skaniyan i Matao ko pphamrakn iyo. Miyakatarotop Skaniyan a saksi ko lt akn ago skano; go Skaniyan so Manapi, a Makalimoon"},{"SurahNumber":46,"VerseNumber":9,"Text":"Tharoang ka (ya Mohammad) a: \"Kna a ba ako mibibida ko manga sogo, go di ko katawan i ikhidia rakn ago skano. Da a pagonotang ko inonta so iphagilaham rakn, go sakn na matag phamakaikitiyar, a mapayag"},{"SurahNumber":46,"VerseNumber":10,"Text":"Tharoang ka: \"Ay gda iyo amay ka aya btad iyan na phoon ko hadapan o Allah, a inongkir iyo skaniyan, go adn a mizaksi a saksi a pd ko manga moriyataw o Israil ko lagid iyan, na miyaratiyaya, na mimaratabat kano. Mataan! a so Allah na di Niyan pnggonana on so pagtaw a manga darowaka"}]}