{"Id":184,"LanguageCodes":["ha","hau"],"Name":"hau-abubakarmahmood","Author":"Abubakar Mahmood Jummi","Language":"Hausa","Description":"Hausa","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":26,"VerseNumber":160,"Text":"Mutãnen Lũɗu sun ƙaryata Manzanni"},{"SurahNumber":26,"VerseNumber":161,"Text":"A lõkacin da ɗan'uwansu,* Lũɗu ya ce musu, \"Bã zã ku yi taƙawa ba"},{"SurahNumber":26,"VerseNumber":162,"Text":"Lalle ne nĩ, zuwa gare ku, Manzõ ne, amintacce"},{"SurahNumber":26,"VerseNumber":163,"Text":"Sabõda haka ku bi Allah da taƙawa, kuma ku yi mini ɗã'ã"},{"SurahNumber":26,"VerseNumber":164,"Text":"Kuma bã ni tambayar ku wata ijãra, Ijãrãta ba ta zama ba fãce daga Ubangijin halittu"},{"SurahNumber":26,"VerseNumber":165,"Text":"Shin kunã jẽ wa maza daga cikin talikai"},{"SurahNumber":26,"VerseNumber":166,"Text":"Kuma kunã barin abin da Ubangijinku Ya halitta muku daga mãtanku? Ã'a, ku mutãne ne mãsu ƙẽtarẽwa"},{"SurahNumber":26,"VerseNumber":167,"Text":"Suka ce: \"Lalle ne haƙĩƙa idan ba ka hanu ba, yã Lũɗu! Tĩlas ne kanã kasancẽwa daga waɗanda ake fitarwa (daga gari)"},{"SurahNumber":26,"VerseNumber":168,"Text":"Ya ce: \"Lalle ne ga aikinku, haƙĩƙa, inã daga mãsu ƙinsa"},{"SurahNumber":26,"VerseNumber":169,"Text":"Ya Ubangijina! Ka tsĩrar da ni da iyãlĩna daga abin da suke aikatãwa"},{"SurahNumber":26,"VerseNumber":170,"Text":"Sabõda haka Muka tsĩrar da shi, Shi da mutãnensa gabã ɗaya"},{"SurahNumber":26,"VerseNumber":171,"Text":"Fãce wata tsõhuwa a cikin mãsu wanzuwa"},{"SurahNumber":26,"VerseNumber":172,"Text":"Sa'an nan kuma Muka hallaka wasu"},{"SurahNumber":26,"VerseNumber":173,"Text":"Kuma Muka yi ruwan sama a kansu ruwa, sai dai ruwan waɗanda ake yi wa gargaɗi ya mũnana"},{"SurahNumber":26,"VerseNumber":174,"Text":"Lalle ne ga wannan, akwai ãyã, kuma mafi yawansu bã su kasance mãsu ĩmãni ba"},{"SurahNumber":26,"VerseNumber":175,"Text":"Kuma lalle ne Ubangijinka, haƙĩƙa, Shĩ ne Mabuwãyi, Mai jin ƙai"}]}