{"Id":183,"LanguageCodes":["ha","hau"],"Name":"hau-abubakarmahmood-la","Author":"Abubakar Mahmood Jummi","Language":"Hausa","Description":"Hausa - Transliteration","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":89,"VerseNumber":1,"Text":"Ina rantsuwa da alfijiri"},{"SurahNumber":89,"VerseNumber":2,"Text":"Da daruruwa goma"},{"SurahNumber":89,"VerseNumber":3,"Text":"Da (adadi na) cika da (na) mara"},{"SurahNumber":89,"VerseNumber":4,"Text":"Da dare idan yana shuɗewa"},{"SurahNumber":89,"VerseNumber":5,"Text":"Ko a cikin waɗannan akwai abin rantsuwa ga mai hankali (da yake kange shi daga zunubi)"},{"SurahNumber":89,"VerseNumber":6,"Text":"Ba ka ga yadda Ubangijinka Ya aikata da Adawa ba"},{"SurahNumber":89,"VerseNumber":7,"Text":"Iramawa masu sakon* ƙirar jiki"},{"SurahNumber":89,"VerseNumber":8,"Text":"Waɗanda ba a halitta kwatankwacinsu ba a cikin garuruwa (na duniya)"},{"SurahNumber":89,"VerseNumber":9,"Text":"Da samudawa waɗanda suka fasa duwatsu a cikin Wadi* suka yi gidaje"},{"SurahNumber":89,"VerseNumber":10,"Text":"Da Fir'auna mai turaku"},{"SurahNumber":89,"VerseNumber":11,"Text":"Waɗanda suka ƙetare iyakarsu, a cikin garuruwa"},{"SurahNumber":89,"VerseNumber":12,"Text":"Saboda haka, suka yawaita yin ɓarna a cikinsu"},{"SurahNumber":89,"VerseNumber":13,"Text":"Saboda haka Ubangijinka Ya zuba musu bulalar azaba"},{"SurahNumber":89,"VerseNumber":14,"Text":"Lalle ne, Ubangijinka Yana nan a mafaka"},{"SurahNumber":89,"VerseNumber":15,"Text":"To, amma fa mutum idan Ubangijibsa Ya jarraba shi, wato Ya girmama shi kuma Ya yi masa ni'ima, sai ya ce: \"Ubangijina Ya girmama ni"},{"SurahNumber":89,"VerseNumber":16,"Text":"Kuma idan Ya jarraba shi, wato Ya ƙuntata masa abincinsa, sai ya ce: \"Ubangijina Ya walakanta ni"},{"SurahNumber":89,"VerseNumber":17,"Text":"A'aha! Bari wannan, ai ba ku girmama maraya"},{"SurahNumber":89,"VerseNumber":18,"Text":"Ba ku kwaɗaita wa junanku ga (tattalin) abincin matalauci"},{"SurahNumber":89,"VerseNumber":19,"Text":"Kuma kuna cin dukiyar gado, ci na tarawa"},{"SurahNumber":89,"VerseNumber":20,"Text":"Kuma kuna son dukiya, so mai yawa"},{"SurahNumber":89,"VerseNumber":21,"Text":"A'aha! Idan aka niƙa ƙasa niƙewa sosai"},{"SurahNumber":89,"VerseNumber":22,"Text":"Kuma Ubangijinka Ya zo, alhali mala'iku na jere, sahu- sahu"},{"SurahNumber":89,"VerseNumber":23,"Text":"Kuma a ranar nan aka zo da Jahannama. A ranar nan mutum zai yi tunani. To, ina fa tunani yake a gare shi"},{"SurahNumber":89,"VerseNumber":24,"Text":"Yana dinga cewa, \"Kaitona, da na gabatar (da aikin ƙwarai) domin rayuwata"},{"SurahNumber":89,"VerseNumber":25,"Text":"To, a ranar nan babu wani mai yin azaba irin azabar Allah"},{"SurahNumber":89,"VerseNumber":26,"Text":"Kuma babu wani mai ɗauri irin ɗaurin Sa"},{"SurahNumber":89,"VerseNumber":27,"Text":"Ya kai rai mai natsuwa"},{"SurahNumber":89,"VerseNumber":28,"Text":"Ka koma zuwa ga Ubangijinka, alhali kana mai yarda (da abin da Ya ƙaddara maka a duniya) abar yardarwa (da sakamakon da za a ba ka a Lahira)"},{"SurahNumber":89,"VerseNumber":29,"Text":"Sabobda haka, ka shiga cikin bayi Na (masu bin umurui a duniya)"},{"SurahNumber":89,"VerseNumber":30,"Text":"Kuma ka shiga AljannaTa (a Lahira)"}]}