{"Id":163,"LanguageCodes":["fa","fas"],"Name":"fas-sayyedjalaloddi","Author":"Sayyed Jalaloddin Mojtabavi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":51,"VerseNumber":24,"Text":"آيا داستان مهمانان گرامى ابراهيم به تو رسيده است؟"},{"SurahNumber":51,"VerseNumber":25,"Text":"آنگاه كه بر او در آمدند و سلام گفتند، گفت: سلام، گروهى ناشناخته‌ايد"},{"SurahNumber":51,"VerseNumber":26,"Text":"پس پنهانى به نزد خانواده خود رفت و گوساله فربهى- بريان شده- بياورد"},{"SurahNumber":51,"VerseNumber":27,"Text":"پس آن را نزد آنان گذاشت و گفت: آيا نمى‌خوريد؟- و نخوردند"},{"SurahNumber":51,"VerseNumber":28,"Text":"پس، از آنان بيمى به دل گرفت. گفتند: مترس [ما فرشتگانيم‌]. و او را به پسرى دانا مژده دادند"},{"SurahNumber":51,"VerseNumber":29,"Text":"پس زنش- ساره- فريادكنان پيش آمد و بر روى خود زد و گفت: پيرزنى نازا [چگونه بزايد و پسرى آورد]؟"},{"SurahNumber":51,"VerseNumber":30,"Text":"گفتند: پروردگار تو چنين گفته است، كه اوست با حكمت و دانا"},{"SurahNumber":51,"VerseNumber":31,"Text":"گفت: اكنون كار شما اى فرستادگان، چيست؟"},{"SurahNumber":51,"VerseNumber":32,"Text":"گفتند: ما به سوى مردمى بزهكار فرستاده شده‌ايم،"},{"SurahNumber":51,"VerseNumber":33,"Text":"تا بر آنها سنگى از گل- كلوخ- بفرستيم- فرو ريزيم-،"},{"SurahNumber":51,"VerseNumber":34,"Text":"كه نزد پروردگارت براى گزافكاران نشان‌كرده شده"},{"SurahNumber":51,"VerseNumber":35,"Text":"پس هر كه را از مؤمنان در آن [شهر] بود بيرون برديم"},{"SurahNumber":51,"VerseNumber":36,"Text":"اما از مسلمانان جز يك خانه- يعنى خانواده لوط- در آنجا نيافتيم"},{"SurahNumber":51,"VerseNumber":37,"Text":"و در آنجا براى كسانى كه از عذاب دردناك مى‌ترسند نشانه و عبرتى گذاشتيم"},{"SurahNumber":51,"VerseNumber":38,"Text":"و در [داستان‌] موسى [نيز نشانه و عبرتى است‌] آنگاه كه او را با حجتى روشن و آشكار به نزد فرعون فرستاديم"},{"SurahNumber":51,"VerseNumber":39,"Text":"پس با نيروى- سپاه- خود روى برتافت و گفت: [اين موسى‌] جادوگر است يا ديوانه"},{"SurahNumber":51,"VerseNumber":40,"Text":"پس او و لشكرش را بگرفتيم و در دريا افكنديم، و او سزاوار سرزنش بود"},{"SurahNumber":51,"VerseNumber":41,"Text":"و نيز در [داستان‌] عاد- قوم هود- آنگاه كه بر آنها باد نازا فرستاديم"},{"SurahNumber":51,"VerseNumber":42,"Text":"هيچ چيزى را [از عاديان‌] كه بر آن بگذشت فرو نگذاشت مگر آنكه آن را خرد و تباه كرد"},{"SurahNumber":51,"VerseNumber":43,"Text":"و نيز در [داستان‌] ثمود- قوم صالح- آنگاه كه به آنها گفته شد تا هنگامى- سه روز پس از كشتن آن شتر- برخوردارى گيريد- مهلت داريد"},{"SurahNumber":51,"VerseNumber":44,"Text":"آنان از فرمان پروردگارشان سرپيچى كردند پس صاعقه- آتش آسمانى- بگرفتشان در حالى كه خود مى‌نگريستند- يا انتظار مى‌بردند"},{"SurahNumber":51,"VerseNumber":45,"Text":"پس برخاستن نتوانستند و ياراى دفاع از خود نداشتند"},{"SurahNumber":51,"VerseNumber":46,"Text":"و قوم نوح را پيش از اين- پيش از عاد و ثمود- [هلاك كرديم‌]، زيرا مردمى بدكار و نافرمان بودند"}]}