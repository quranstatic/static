{"Id":319,"LanguageCodes":["so","som"],"Name":"som-abdullahhasanja","Author":"Abdullah Hasan Jacob","Language":"Somali","Description":"Somali","Direction":"ltr","Source":"https://quranenc.com/en/browse/somali_yacob","Translations":[{"SurahNumber":38,"VerseNumber":65,"Text":"Dheh anigu sideedaba waxaan ahay oo keliya dige, oo ma jiro ilaah (Xaq ah) aan ahayn Allaah, Waaxidka, Awoodda sare leh"},{"SurahNumber":38,"VerseNumber":66,"Text":"Rabbiga samooyinka iyo arlada iyo waxa u dhexeeya, Adkaadaha, Dambi Dhaafka Badan"},{"SurahNumber":38,"VerseNumber":67,"Text":"Dheh: Kani waa dhambaal ahmiyad weyn leh"},{"SurahNumber":38,"VerseNumber":68,"Text":"(Oo) aad idinku ka jeedsataan"},{"SurahNumber":38,"VerseNumber":69,"Text":"Oo uma lahayn wax cilmi ah kulanka sare (malaa’igta) markay doodeen"},{"SurahNumber":38,"VerseNumber":70,"Text":"Waxaa uun la ii waxyooday, inaan ahay dige iska cad"},{"SurahNumber":38,"VerseNumber":71,"Text":"Waa tii uu Rabbigaa ku yidhi malaa’igta: Hubaal Waxaan ka abuuri aadmi dhoobo"},{"SurahNumber":38,"VerseNumber":72,"Text":"Ee marka aan ebyo sameyntiisa isagoo dhan oo aan ku afuufo ruuxayaga, markaas ula dhaca sujuud (salaan ahaan)"},{"SurahNumber":38,"VerseNumber":73,"Text":"Oo malaa’igtii way sujoodeen (salaan qaateen) dhammaantood oo idil"},{"SurahNumber":38,"VerseNumber":74,"Text":"Ibliis maahee, wuu is kibriyey, oo ka mid ahaaday abaal laawayaasha"},{"SurahNumber":38,"VerseNumber":75,"Text":"(Alle) wuxuu yidhi: Ibliisow! Maxaa kuu diiday inaad salaan qaadasho ahaan ugu sujuuddo mid aan ku abuuray labadeyda Gacmood, miyaad isla weyn tahay, mise waxaad ka mid tahay kuwa isla sarreeya"},{"SurahNumber":38,"VerseNumber":76,"Text":"(Ibliis) wuxuu yidhi: Aniga baa ka khayr badan isaga, waxaad iga abuurtay dab, oo isaga waxaad ka abuurtay dhoobo"},{"SurahNumber":38,"VerseNumber":77,"Text":"(Alle) wuxuu yidhi: Haddaba ka bax halkan, hubaal waxaad tahay dayro dufeysane"},{"SurahNumber":38,"VerseNumber":78,"Text":"Oo hubaal Nacaladdayda baa korkaaga ah ilaa Maalinta Is-Abaal marinta"},{"SurahNumber":38,"VerseNumber":79,"Text":"(Ibliis) wuxuu yidhi: Rabbiyow! Ii sug ilaa Maalinta la soo bixinayo (Qiyaamaha)"},{"SurahNumber":38,"VerseNumber":80,"Text":"(Alle) wuxuu yidhi: Hubaal waxaad ka mid tahay kuwa la sugayo"},{"SurahNumber":38,"VerseNumber":81,"Text":"Ilaa Maalinta waqtiga la yaqaan leh"},{"SurahNumber":38,"VerseNumber":82,"Text":"(Shaydaan) wuxuu yidhi: Waa igu Cisa- daadee, hubaal waxaan ka yeeli inay noolaadaan nolol baas oo xun dham- maantood oo waa dhumin geddigood"},{"SurahNumber":38,"VerseNumber":83,"Text":"Addoomahaaga kuwooda daacadda ah maahee aan waxba kula wadaajin cibaadada"},{"SurahNumber":38,"VerseNumber":84,"Text":"(Alle) wuxuu yidhi: Runtu haddaba waxaa weeye, runtaana ku hadlaaye"},{"SurahNumber":38,"VerseNumber":85,"Text":"Inaan hubaal ka buuxin Naar adiga iyo kuwooda ka mid ah oo ku raaca oo dhan"},{"SurahNumber":38,"VerseNumber":86,"Text":"Dheh: Idinkuma weydiisanayo wax abaalgud ah, mana ahi mid ka mid ah kuwa is yeel yeela (oo isku dhiba waxaan la amrin)"},{"SurahNumber":38,"VerseNumber":87,"Text":"Oo ma aha (Qur’aanka) waxaan ahayn Waano ku socota uunanka oo dhan"},{"SurahNumber":38,"VerseNumber":88,"Text":"Oo hubaal waad ogaan doontaan warkiisa muddo yar kaddib"}]}