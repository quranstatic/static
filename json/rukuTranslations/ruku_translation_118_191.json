{"Id":191,"LanguageCodes":["hi","hin"],"Name":"hin-muhammadfarooqk-la","Author":"Muhammad Farooq Khan And Muhammad Ahmed","Language":"Hindi","Description":"Hindi - Transliteration","Direction":"ltr","Source":"http://tanzil.net","Translations":[{"SurahNumber":6,"VerseNumber":141,"Text":"aur vahee hai jisane baag paida kie; kuchh jaaliyon par chadhae jaate hai aur kuchh nahin chadhae jaate aur khajoor aur khetee bhee jinakee paidaavaar vibhinn prakaar kee hotee hai, aur zaitoon aur anaar jo ek-doosare se milate-julate bhee hai aur nahin bhee milate hai. jab vah phal de, to usaka phal khao aur usaka haq ada karo jo us (fasal) kee kataee ke din vaajib hota hai. aur had se aage na badho, kyonki vah had se aage badhanevaalon ko pasand nahin karata"},{"SurahNumber":6,"VerseNumber":142,"Text":"aur chaupaayon mein se kuchh bojh uthaanevaale bade aur kuchh chhote jaanavar paida kie. allaah ne jo kuchh tumhen diya hai, usamen se khao aur shaitaan ke qadamon par na chalo. nishchay hee vah tumhaara khula hua shatru hai"},{"SurahNumber":6,"VerseNumber":143,"Text":"aath nar-maada paida kie - do bhed kee jaati se aur do bakaree kee jaati se - kaho, \"kya usane donon nar haraam kie hai ya donon maada ko? ya usako jo in donon maada ke pet mein ho? kisee gyaan ke aadhaar par mujhe batao, yadi tum sachche ho."},{"SurahNumber":6,"VerseNumber":144,"Text":"aur do oont kee jaati se aur do gaay kee jaati se, kaho, \"kya usane donon nar haraam kie hai ya donon maada ko? ya usako jo in donon maada ke pet mein ho? ya, tum upasthit the, jab allaah ne tumhen isaka aadesh diya tha? phir us vyakti se badhakar atyaachaaree kaun hoga jo logon ko pathabhrasht karane ke lie agyaanata-poorvak allaah par jhooth ghade? nishchay hee, allaah atyaachaaree logon ko maarg nahin dikhaata."}]}