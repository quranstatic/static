{"Id":189,"LanguageCodes":["hi","hin"],"Name":"hin-maulanaazizulha-la","Author":"Maulana Azizul Haque Al Umari","Language":"Hindi","Description":"Hindi - Transliteration","Direction":"ltr","Source":"https://quranenc.com/check/hindi_omari/v1.1.0-csv.1 , https://quranenc.com/en/browse/hindi_omari , https://quranenc.com ,","Translations":[{"SurahNumber":5,"VerseNumber":27,"Text":"tatha unehen aadam ke do putron ka sahee samaachaar[1] suna do, jab donon ne ek upaayan (qurbaanee) prastut kee, to ek se sveekaar kee gaee tatha doosare se sveekaar nahin kee gaee. us (doosare) ne kahaah main avashy teree hatya kar doonga. us (pratham) ne kahaah allaah aagyaakaaron hee se sveekaar karata hai"},{"SurahNumber":5,"VerseNumber":28,"Text":"yadi tum meree hatya karane ke lie meree or haath badhaoge[1], to bhee main tumhaaree or tumhaaree hatya karane ke lie haath badhaane vaala nahin hoon. main vishv ke paalanahaar allaah se darata hoon"},{"SurahNumber":5,"VerseNumber":29,"Text":"main chaahata hoon ki tum meree (hatya ke) paap aur apane paap ke saath phiro aur naarakee ho jao aur yahee atyaachaariyon ka pratikaar (badala) hai"},{"SurahNumber":5,"VerseNumber":30,"Text":"antatah, usane svayan ko apane bhaee kee hatya par taiyaar kar liya aur vinaashon mein ho gaya"},{"SurahNumber":5,"VerseNumber":31,"Text":"phir allaah ne ek kaua bheja, jo bhoomi kured raha tha, taaki use dikhaaye ki apane bhaee ke shav ko kaise chhupaaye, usane kahaah mujhapar khed hai! kya main is kaua jaisa bhee na ho saka ki apane bhaee ka shav chhupa sakoon, phir bada lajjit hooa"},{"SurahNumber":5,"VerseNumber":32,"Text":"isee kaaran hamane banee israeel par likh diya[1] ki jisane bhee kisee praanee kee hatya kee, kisee praanee ka khoon karane athava dharatee mein vidroh ke bina, to samajho usane poore manushyon kee hatya[2] kar dee aur jisane jeevit rakha ek praanee ko, to vaastav mein, usane jeevit rakha sabhee manushyon ko tatha unake paas hamaare rasool khulee nishaaniyaan laaye, phir bhee unamen se adhikaansh dharatee mein vidroh karane vaale hain"},{"SurahNumber":5,"VerseNumber":33,"Text":"jo log[1] allaah aur usake rasool se yudhd karate hon tatha dharatee mein upadrav karate phir rahe hon, unaka dand ye hai ki unakee hatya kee jaaye tatha unhen phaansee dee jaaye athava unake haath-paanv vipareet dishaon se kaat diye jaayen athava unhen desh nikaala de diya jaaye. ye unake lie sansaar mein apamaan hai tatha paralok mein unake lie isase bada dand hai"},{"SurahNumber":5,"VerseNumber":34,"Text":"parantu jo tauba (kshama yaachana) kar len, isase pahale ki tum unhen apane niyantran mein lao, to tum jaan lo ki allaah ati kshamaasheel dayaavaan hai"}]}