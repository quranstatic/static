{"Id":192,"LanguageCodes":["hi","hin"],"Name":"hin-muhammadfarooqk","Author":"Muhammad Farooq Khan And Muhammad Ahmed","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":16,"VerseNumber":26,"Text":"जो उनसे पहले गुज़र है वे भी मक्कारियाँ कर चुके है। फिर अल्लाह उनके भवन पर नीवों की ओर से आया और छत उनपर उनके ऊपर से आ गिरी और ऐसे रुख़ से उनपर यातना आई जिसका उन्हें एहसास तक न था"},{"SurahNumber":16,"VerseNumber":27,"Text":"फिर क़ियामत के दिन अल्लाह उन्हें अपमानित करेगा और कहेगा, \"कहाँ है मेरे वे साझीदार, जिनके लिए तुम लड़ते-झगड़ते थे?\" जिन्हें ज्ञान प्राप्त था वे कहेंगे, \"निश्चय ही आज रुसवाई और ख़राबी है इनकार करनेवालों के लिए।"},{"SurahNumber":16,"VerseNumber":28,"Text":"जिनकी रूहों को फ़रिश्ते इस दशा में ग्रस्त करते है कि वे अपने आप पर अत्याचार कर रहे होते है, तब आज्ञाकारी एवं वशीभूत होकर आ झुकते है कि \"हम तो कोई बुराई नहीं करते थे।\" \"नहीं, बल्कि अल्लाह भली-भाँति जानता है जो कुछ तुम करते रहे हो"},{"SurahNumber":16,"VerseNumber":29,"Text":"तो अब जहन्नम के द्वारों में, उसमें सदैव रहने के लिए प्रवेश करो। अतः निश्चय ही बहुत ही बुरा ठिकाना है यह अहंकारियों का।"},{"SurahNumber":16,"VerseNumber":30,"Text":"दूसरी ओर जो डर रखनेवाले है उनसे कहा जाता है, \"तुम्हारे रब ने क्या अवतरित किया?\" वे कहते है, \"जो सबसे उत्तम है।\" जिन लोगों ने भलाई की उनकी इस दुनिया में भी अच्छी हालत है और आख़िरत का घर तो अच्छा है ही। और क्या ही अच्छा घर है डर रखनेवालों का"},{"SurahNumber":16,"VerseNumber":31,"Text":"सदैव रहने के बाग़ जिनमें वे प्रवेश करेंगे, उनके नीचे नहरें बह रहीं होंगी, उनके लिए वहाँ वह सब कुछ संचित होगा, जो वे चाहे। अल्लाह डर रखनेवालों को ऐसा ही प्रतिदान प्रदान करता है"},{"SurahNumber":16,"VerseNumber":32,"Text":"जिनकी रूहों को फ़रिश्ते इस दशा में ग्रस्त करते है कि वे पाक और नेक होते है, वे कहते है, \"तुम पर सलाम हो! प्रवेश करो जन्नत में उसके बदले में जो कुछ तुम करते रहे हो।"},{"SurahNumber":16,"VerseNumber":33,"Text":"क्या अब वे इसी की प्रतीक्षा कर रहे है कि फ़रिश्ते उनके पास आ पहुँचे या तेरे रब का आदेश ही आ जाए? ऐसा ही उन लोगो ने भी किया, जो इनसे पहले थे। अल्लाह ने उनपर अत्याचार नहीं किया, किन्तु वे स्वयं अपने ऊपर अत्याचार करते रहे"},{"SurahNumber":16,"VerseNumber":34,"Text":"अन्ततः उनकी करतूतों की बुराइयाँ उनपर आ पड़ी, और जिसका उपहास वे कहते थे, उसी ने उन्हें आ घेरा"}]}