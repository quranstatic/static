{"Id":154,"LanguageCodes":["fa","fas"],"Name":"fas-hussainansarian","Author":"Hussain Ansarian","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":70,"VerseNumber":1,"Text":"درخواست کننده ای عذابی را که واقع شدنی است درخواست کرد،"},{"SurahNumber":70,"VerseNumber":2,"Text":"[عذابی که] ویژه کافران است، [و] آن را بازدارنده ای نیست"},{"SurahNumber":70,"VerseNumber":3,"Text":"[این عذاب] از سوی خدای صاحب درجات است"},{"SurahNumber":70,"VerseNumber":4,"Text":"فرشتگان و روح در روزی که مقدارش پنجاه هزار سال است به سوی او بالا می روند"},{"SurahNumber":70,"VerseNumber":5,"Text":"پس صبر کن صبری نیکو [صبری که در کنارش جزع و ناخشنودی نباشد]"},{"SurahNumber":70,"VerseNumber":6,"Text":"دشمنان و مخالفان، آن [عذاب] را دور می بینند"},{"SurahNumber":70,"VerseNumber":7,"Text":"و ما آن را نزدیک می بینیم"},{"SurahNumber":70,"VerseNumber":8,"Text":"روزی که آسمان چون فلز گداخته گردد"},{"SurahNumber":70,"VerseNumber":9,"Text":"و کوه ها مانند پشم رنگینِ حلاجی شده شود"},{"SurahNumber":70,"VerseNumber":10,"Text":"و هیچ خویشاوند و دوست صمیمی از [اوضاع و احوال] خویشاوند و دوست صمیمی اش نپرسد"},{"SurahNumber":70,"VerseNumber":11,"Text":"آنان را نشانشان می دهند [ولی به خاطر دل مشغولی خود هرگز به آنان توجه نکنند!] گنهکار آرزو می کند که ای کاش می توانست فرزندانش را در برابر عذاب آن روز فدیه و عوض دهد"},{"SurahNumber":70,"VerseNumber":12,"Text":"و نیز همسر و برادرش را"},{"SurahNumber":70,"VerseNumber":13,"Text":"و قبیله و قومش را که [در دنیا] به او پناه می دادند،"},{"SurahNumber":70,"VerseNumber":14,"Text":"و نیز همه کسانی را که در روی زمین اند تا [این فدیه و عوض] او را [از عذاب آن روز] نجات دهد"},{"SurahNumber":70,"VerseNumber":15,"Text":"این چنین نیست [که برایش راه نجاتی باشد] همانا آتش زبانه می کشد،"},{"SurahNumber":70,"VerseNumber":16,"Text":"در حالی که دست و پا و پوست سر را بر می کند"},{"SurahNumber":70,"VerseNumber":17,"Text":"هر که را به حق پشت کرده واز دعوت حق روی گردانده، می طلبد،"},{"SurahNumber":70,"VerseNumber":18,"Text":"و آن را که ثروت جمع کرده و به ذخیره سازی و انباشتن پرداخته، می خواند؛"},{"SurahNumber":70,"VerseNumber":19,"Text":"همانا انسان حریص و بی تاب آفریده شده است؛"},{"SurahNumber":70,"VerseNumber":20,"Text":"چون آسیبی به او رسد، بی تاب است،"},{"SurahNumber":70,"VerseNumber":21,"Text":"و هنگامی که خیر و خوشی [و مال و رفاهی] به او رسد، بسیار بخیل و بازدارنده است،"},{"SurahNumber":70,"VerseNumber":22,"Text":"مگر نماز گزاران،"},{"SurahNumber":70,"VerseNumber":23,"Text":"آنان که همواره بر نمازشان مداوم و پایدارند،"},{"SurahNumber":70,"VerseNumber":24,"Text":"و آنان که در اموالشان حقّی معلوم است"},{"SurahNumber":70,"VerseNumber":25,"Text":"برای درخواست کننده [تهیدست] و محروم [از معیشت و ثروت،]"},{"SurahNumber":70,"VerseNumber":26,"Text":"و آنان که همواره روز پاداش را باور دارند،"},{"SurahNumber":70,"VerseNumber":27,"Text":"و آنان که از عذاب پروردگارشان بیمناکند،"},{"SurahNumber":70,"VerseNumber":28,"Text":"زیرا که از عذاب پروردگارشان ایمنی نیست،"},{"SurahNumber":70,"VerseNumber":29,"Text":"و آنان که دامنشان را [از آلوده شدن به شهوات حرام] حفظ می کنند،"},{"SurahNumber":70,"VerseNumber":30,"Text":"مگر در کام جویی از همسران و کنیزانشان که آنان در این زمینه مورد سرزنش نیستند"},{"SurahNumber":70,"VerseNumber":31,"Text":"پس کسانی که در بهره گیری جنسی راهی غیر از این جویند، تجاوزکار از حدود حق اند،"},{"SurahNumber":70,"VerseNumber":32,"Text":"و آنان که امانت ها و پیمان های خود را رعایت می کنند،"},{"SurahNumber":70,"VerseNumber":33,"Text":"و آنان که بر ادای گواهی های خود پای بند و متعهدند،"},{"SurahNumber":70,"VerseNumber":34,"Text":"و آنان که همواره بر [اوقات و شرایط ظاهری و معنوی] نمازهایشان محافظت دارند"},{"SurahNumber":70,"VerseNumber":35,"Text":"اینان در بهشت ها، مکرّم و محترم اند"}]}