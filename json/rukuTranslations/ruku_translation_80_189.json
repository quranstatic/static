{"Id":189,"LanguageCodes":["hi","hin"],"Name":"hin-maulanaazizulha-la","Author":"Maulana Azizul Haque Al Umari","Language":"Hindi","Description":"Hindi - Transliteration","Direction":"ltr","Source":"https://quranenc.com/check/hindi_omari/v1.1.0-csv.1 , https://quranenc.com/en/browse/hindi_omari , https://quranenc.com ,","Translations":[{"SurahNumber":4,"VerseNumber":127,"Text":"(he nabee!) ve striyon ke baare mein aapase dharmaadesh poochh rahe hain. aap kah den ki allaah unake baare mein tumhen aadesh deta hai aur ve aadesh bhee hain, jo isase poorv pustak (quraan) mein tumhen, un anaath striyon ke baare mein sunaaye gaye hain, jinake nirdhaarit adhikaar tum nahin dete aur unase vivaah karane kee ruchee rakhate ho tatha un bachchon ke baare mein bhee, jo nirbal hain tatha (ye bhee aadesh deta hai ki) anaathon ke lie nyaay par sthir raho[1] tatha tum jo bhee bhalaee karate ho, allaah use bhalee-bhaanti jaanata hai"},{"SurahNumber":4,"VerseNumber":128,"Text":"aur yadi kisee stree ko apane pati se durvyavahaar athava vimukh hone kee shanka ho, to un donon par koee dosh nahin ki aapas mein koee sandhi kar len aur sandhi kar lena hee achchha[1] hai. lobh to sabhee mein hota hai. yadi tum ek-doosare ke saath upakaar karo aur (allaah se) darate raho, to nihsandeh tum jo kuchh kar rahe ho, allaah usase soochit hai"},{"SurahNumber":4,"VerseNumber":129,"Text":"aur yadi tum apanee patniyon ke beech nyaay karana chaaho, to bhee aisa kadaapi nahin kar[1] sakoge. atah ek hee kee or poornatah jhuk[2] na jao aur (shesh ko) beech mein latakee huee na chhod do aur yadi (apane vyavahaar mein) sudhaar[3] rakho aur (allaah se) darate raho, to nihsandeh allaah ati kshamaasheel dayaavan hai"},{"SurahNumber":4,"VerseNumber":130,"Text":"aur yadi donon alag ho jaayen, to allaah pratyek ko apanee daya se (doosare se) nishchint[1] kar dega aur allaah bada udaar tatvagy hai"},{"SurahNumber":4,"VerseNumber":131,"Text":"tatha allaah hee ka hai, jo aakaashon aur dharatee mein hai aur hamane tumase poorv ahle kitaab ko tatha (khud) tumhen aadesh diya hai ki allaah se darate raho. yadi tum kuphr (avagya) karoge, to nihsandeh jo kuchh aakaashon tatha dharatee mein hai, vah allaah hee ka hai tatha allaah nisprh[1] prashansit hai"},{"SurahNumber":4,"VerseNumber":132,"Text":"tatha allaah hee ka hai, jo kuchh aakaashon tatha dharatee mein hai aur allaah kaam banaane ke lie bas hai"},{"SurahNumber":4,"VerseNumber":133,"Text":"aur vah chaahe to, he logo! tumhen le jaaye[1] aur tumhaare sthaan par doosaron ko la de tatha allaah aisa kar sakata hai"},{"SurahNumber":4,"VerseNumber":134,"Text":"jo saansaarik pratikaar (badala) chaahata ho, to allaah ke paas sansaar tatha paralok donon ka pratikaar (badala) hai tatha allaah sabakee baat sunata aur sabake karm dekh raha hai"}]}