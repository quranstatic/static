{"Id":186,"LanguageCodes":["ha","hau"],"Name":"hau-abubakarmahmoud","Author":"Abubakar Mahmoud Gumi","Language":"Hausa","Description":"Hausa","Direction":"ltr","Source":"http://tanzil.net","Translations":[{"SurahNumber":83,"VerseNumber":1,"Text":"Bone ya tabbata ga mãsu naƙƙasãwa"},{"SurahNumber":83,"VerseNumber":2,"Text":"Waɗanda suke idan suka auna daga mutãne suna cika mũdu"},{"SurahNumber":83,"VerseNumber":3,"Text":"Kuma idan sun auna musu da zakka ko da sikẽli, suna ragẽwa"},{"SurahNumber":83,"VerseNumber":4,"Text":"Ashe! Waɗancan bã su tabbata cẽwa lalle sũ, ana tãyar da su ba"},{"SurahNumber":83,"VerseNumber":5,"Text":"Domin yini mai girma"},{"SurahNumber":83,"VerseNumber":6,"Text":"Yinin da mutãne ke tãshi zuwa ga Ubangijin halitta"},{"SurahNumber":83,"VerseNumber":7,"Text":"Haƙĩƙa lalle ne littãfin fãjirai dãhir, yana a cikin Sijjĩn"},{"SurahNumber":83,"VerseNumber":8,"Text":"Kuma, mẽ ya sanar da kai abin da akẽ cẽ wa Sijjĩn"},{"SurahNumber":83,"VerseNumber":9,"Text":"Wani 1ittãfi ne rubũtacce"},{"SurahNumber":83,"VerseNumber":10,"Text":"Bone yã tabbata a rãnar nan ga mãsu ƙaryatãwa"},{"SurahNumber":83,"VerseNumber":11,"Text":"Waɗanda suke ƙaryatãwa game da rãnar sakamako"},{"SurahNumber":83,"VerseNumber":12,"Text":"Babũ mai ƙaryatãwa gare shi fãce dukan mai ƙẽtare haddi mai yawan zunubi"},{"SurahNumber":83,"VerseNumber":13,"Text":"Idan ana karãtun ãyõyinmu, a kansa, sai ya ce: tãtsũniyõyin mutãnen farko ne"},{"SurahNumber":83,"VerseNumber":14,"Text":"A'aha! Bã haka ba, abin da suka kasance suna aikatãwa dai, yã yi tsãtsa a cikin zukãtãnsu"},{"SurahNumber":83,"VerseNumber":15,"Text":"A'aha! Haƙĩƙa, lalle ne sũ daga Ubangijinsu, rãnar nan, waɗanda ake shãmakancẽwa ne"},{"SurahNumber":83,"VerseNumber":16,"Text":"Sa'an nan, lalle ne, sũ mãsu shiga cikin Jahĩm ne"},{"SurahNumber":83,"VerseNumber":17,"Text":"Sa'an nan a ce: \"Wannan shi ne abin da kuka kasance kuna ƙaryatãwa game da shi"},{"SurahNumber":83,"VerseNumber":18,"Text":"A'aha! Haƙĩƙa lalle ne littãfin mãsu ɗã'ã yana a cikin Illiyyĩna"},{"SurahNumber":83,"VerseNumber":19,"Text":"Kuma mẽne ne yã sanar da kai abin da ake cẽwa Illiyyũna"},{"SurahNumber":83,"VerseNumber":20,"Text":"Wani littãfi ne rubũtacce"},{"SurahNumber":83,"VerseNumber":21,"Text":"Muƙarrabai suke halarta shi"},{"SurahNumber":83,"VerseNumber":22,"Text":"Lalle ne, mãsu ɗã'ã ga Allah tabbas suna cikin ni'ima"},{"SurahNumber":83,"VerseNumber":23,"Text":"A kan karagu, suna ta kallo"},{"SurahNumber":83,"VerseNumber":24,"Text":"Kana sani a cikin huskõkinsu, akwai kwarjinin ni'ima"},{"SurahNumber":83,"VerseNumber":25,"Text":"Ana shãyar da sũ daga wata giya wadda aka yunƙe a kan rufinta"},{"SurahNumber":83,"VerseNumber":26,"Text":"¡arshen kurɓinta miski ne. To, a cikin wannan, mãsu gwagwarmaya su yi ta gwagwarmayar nẽma"},{"SurahNumber":83,"VerseNumber":27,"Text":"Kuma abin da ake gauraya ta da shi, daga tasnĩm yake"},{"SurahNumber":83,"VerseNumber":28,"Text":"(Wato) wani marmaro ne wanda muƙarrabai ke sha daga gare shi"},{"SurahNumber":83,"VerseNumber":29,"Text":"Lalle ne, waɗanda suka kãfirta sun kasance (a dũniya) suna yi wa waɗanda suka yi ĩmãni dãriya"},{"SurahNumber":83,"VerseNumber":30,"Text":"Kuma idan sun shuɗe su sai su dinga yin zunɗe"},{"SurahNumber":83,"VerseNumber":31,"Text":"Kuma idan suka jũya zuwa ga iyãlansu, sai su tafi suna kãkãci"},{"SurahNumber":83,"VerseNumber":32,"Text":"Kuma idan sun gan su sai su ce: \"Lalle waɗannan ɓatattu ne"},{"SurahNumber":83,"VerseNumber":33,"Text":"Alhãli kuwa, ba a aike su ba dõmin su zama mãsu tsaro a kansu"},{"SurahNumber":83,"VerseNumber":34,"Text":"To, yau fa (a Lãhira] waɗanda suka yi ĩmãni, sũ ke yi wa kãfirai dãriya"},{"SurahNumber":83,"VerseNumber":35,"Text":"A kan karagu, suna ta kallo"},{"SurahNumber":83,"VerseNumber":36,"Text":"Shin an sãka ma kãfirai abin da suka kasance suna aikatawa"}]}