{"Id":288,"LanguageCodes":["ps","pus"],"Name":"pus-abdulwalikhan","Author":"Abdulwali Khan","Language":"Pushto","Description":"Pushto","Direction":"rtl","Source":"http://tanzil.net","Translations":[{"SurahNumber":15,"VerseNumber":1,"Text":"الف، لام، را، دغه د كتاب او د واضح قرآن ایتونه دي"},{"SurahNumber":15,"VerseNumber":2,"Text":"ډېر ځلې به ارزو كوي هغه كسان چې كافران شوي دي چې كاش چې دوى مسلمانان وى"},{"SurahNumber":15,"VerseNumber":3,"Text":"ته دوى پرېږده چې خوري او فايده اخلي او امېدونه يې غافله كړي، نو ژر ده چې دوى به پوه شي"},{"SurahNumber":15,"VerseNumber":4,"Text":"او مونږه هېڅ یو كلى نه دى هلاك كړى مګر په دې حال كې چې د هغه به لیك (مقرر وخت) معلوم و"},{"SurahNumber":15,"VerseNumber":5,"Text":"هېڅ امت له خپل وخت نه نه مخكې كېږي او نه وروسته كېږي"},{"SurahNumber":15,"VerseNumber":6,"Text":"او دوى وویل: اى هغه كسه چې په هغه باندې ذكر نازل كړى شوى دى! یقینًا ته خو لیونى يې"},{"SurahNumber":15,"VerseNumber":7,"Text":"ولې ته مونږ ته ملايك نه راولې! كه چېرې ته له رښتینو څخه يې"},{"SurahNumber":15,"VerseNumber":8,"Text":"(اى خلقو واورئ!) مونږ ملايك نه نازلوو مګر په حقه سره او دوى به په دغه وخت كې مهلت وركړى شوي نه وي"},{"SurahNumber":15,"VerseNumber":9,"Text":"بېشكه هُم مونږ پخپله ذكر نازل كړى دى او بېشكه مونږ د ده خامخا ساتونكي یو"},{"SurahNumber":15,"VerseNumber":10,"Text":"او یقینًا یقینًا مونږ له تا نه مخكې د ړومبنیو خلقو په ډلو كې (رسولان) لېږلي وو"},{"SurahNumber":15,"VerseNumber":11,"Text":"او دوى ته به هېڅ یو رسول نه راته مګر دوى به په هغه پورې مسخرې كولې"},{"SurahNumber":15,"VerseNumber":12,"Text":"همدارنګه مونږ دا خبره د مجرمانو په زړونو كې ننباسو"},{"SurahNumber":15,"VerseNumber":13,"Text":"دوى په ده ایمان نه راوړي او یقینًا د پخوانیو (كافرو) طریقه تېره شوې ده"},{"SurahNumber":15,"VerseNumber":14,"Text":"او كه مونږ په دوى باندې له اسمان نه كومه دروازه پرانستلې وى، بیا دوى په هغې كې تل ختلى"},{"SurahNumber":15,"VerseNumber":15,"Text":"دوى به خامخا ویل چې همدا خبره ده چې زمونږ سترګې تړل شوې دي، بلكې مونږ جادو كړى شوي خلق یو"}]}