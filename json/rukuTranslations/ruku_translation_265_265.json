{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":19,"VerseNumber":16,"Text":"ထို့ပြင် အသင်(တမန်‌တော်)သည် (ဤကုရ်အာန်)ကျမ်း‌တော်မြတ်မှ မရ်ယမ်၏အ‌ကြောင်းကို ဖတ်ပြလိုက်ပါ။ တစ်ခါက သူမသည် သူမ၏အိမ်သူ အိမ်သားများထံမှခွဲခွာပြီး အ‌ရှေ့ဘက်တွင်ရှိ‌သော အခန်းတစ်ခန်းထံသို့ သွား‌နေခဲ့သည်။"},{"SurahNumber":19,"VerseNumber":17,"Text":"ထို့‌နောက် သူမသည် အိမ်သူအိမ်သားများ‌ရှေ့မှ လိုက်ကာတစ်ခုချခဲ့သည်။ ထို့ပြင် ငါအရှင်မြတ်သည် သူမထံသို့ ငါအရှင်မြတ်၏‌ကောင်းကင်တမန်ကို ‌စေလွှတ်‌တော်မူခဲ့သည်။ ထို့‌နောက် ထို‌ကောင်းကင်တမန်သည် သူမ၏‌ရှေ့၌ ပကတိလူသားတစ်ဦး၏ပုံသဏ္ဍာန်နှင့် ကိုယ်ထင်ပြခဲ့သည်။"},{"SurahNumber":19,"VerseNumber":18,"Text":"သူမက‌ပြောသည်- အကယ်၍ အသင်သည် (အလ္လာဟ်အရှင်မြတ်အား)‌ကြောက်ရွံ့သူတစ်ဦးဖြစ်ခဲ့လျှင် အမှန်စင်စစ် ကျွန်မသည် အသင်၏(အန္တရာယ်)မှ ရဟ်မာန် အနန္တကရုဏာ‌တော်ရှင်ထံတွင် ခိုလှုံပါသည်။"},{"SurahNumber":19,"VerseNumber":19,"Text":"‌ကောင်းကင်တမန်က ‌ပြောသည်- ကျွန်ုပ်သည် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်၏‌စေတမန်ပင်ဖြစ်သည်။ ကျွန်ုပ်သည် အသင့်အား စင်ကြယ်အပြစ်ကင်း‌သော သားရတနာတစ်ဦး‌ပေးရန် (လာ‌ရောက်ခြင်း)ဖြစ်သည်။"},{"SurahNumber":19,"VerseNumber":20,"Text":"သူမက‌ပြောသည်- ကျွန်မကို မည်သည့်‌ယောက်ျားတစ်ဦးတစ်‌ယောက်ကမှ မထိ‌တွေ့ဖူးဘဲနှင့်၊ ထို့ပြင် ကျွန်မသည် အကျင်းမ‌ကောင်းသူတစ်ဦးလည်း မဖြစ်ပါဘဲလျက်နှင့် ကျွန်မထံတွင် မည်သို့ သားရတနာရရှိနိုင်ပါမည်နည်း။"},{"SurahNumber":19,"VerseNumber":21,"Text":"‌ကောင်းကင်တမန်က ‌ပြောသည်- ဤသို့ပင်ဖြစ်မည်။ အသင်မအား ဖန်ဆင်း‌မွေးမြူ‌တော်မူ‌သော အရှင်မြတ်က မိန့်ကြား‌တော်မူသည်- “ဤသည် ငါအရှင်မြတ်အတွက် အလွန်လွယ်ကူ‌တော်မူသည်။ ထို့ပြင် ငါအရှင်မြတ်သည် ထိုသားရတနာကို လူများအတွက် သက်‌သေလက္ခဏာတစ်ခုအဖြစ်နှင့် ငါအရှင်မြတ်ထံ‌တော်မှ ကရုဏာ‌တော်အဖြစ် ပြုလို‌တော်မူသည်။ ထို့ပြင် ဤသည် ဆုံးဖြတ်ပြီး‌သောကိစ္စတစ်ခုဖြစ်သည်။"},{"SurahNumber":19,"VerseNumber":22,"Text":"ထို့‌နောက် သူမသည် ထိုသားရတနာကို ကိုယ်ဝန်‌ဆောင်ခဲ့သည်။ ထို့ပြင် သူမသည် ထိုကိုယ်ဝန်နှင့်အတူ ‌ဝေးလံသည့်‌နေရာတစ်ခုကို ‌ရှောင်ထွက်သွားခဲ့သည်။"},{"SurahNumber":19,"VerseNumber":23,"Text":"ထို့‌နောက် သားဖွားမှု၏‌ဝေဒနာသည် သူမကို စွန်ပလွံပင်ရှိရာသို့ ‌ခေါ်‌ဆောင်သွားခဲ့သည်။ သူမက ‌ပြောသည်- ‌ဪ- ဖြစ်မှဖြစ်ရ‌လေခြင်း၊ ငါသည် ဤသို့(အ‌ဖေမရှိသည့်သားကို)မ‌မွေးခင် ‌သေဆုံးသွားခဲ့လျှင် ‌ကောင်း‌လေစွ။ ထို့‌နောက် ငါသည် ‌မေ့‌ပျောက်သွား‌စေခြင်းကို ခံရလျှင် ‌ကောင်း‌လေစွ။ (လူများ ငါ့ကို ‌မေ့သွားလျှင် ‌ကောင်း‌လေစွ)။"},{"SurahNumber":19,"VerseNumber":24,"Text":"ထို့‌နောက် သူမအား သူမရှိ‌နေသည့်‌နေရာ‌အောက်နားမှ ‌ကောင်းကင်တမန်က ‌ပြောကြားခဲ့သည်။ အသင်မသည် စိတ်မပူပါနှင့်။ အမှန်စင်စစ် အသင်မကို ဖန်ဆင်း‌မွေးမြူ‌တော်မူ‌သော အရှင်မြတ်သည် အသင်မ၏‌အောက်၌ ‌ချောင်းတစ်ခုကို ပြုလုပ်‌ပေး‌တော်မူခဲ့သည်။"},{"SurahNumber":19,"VerseNumber":25,"Text":"ထို့ပြင် အသင်မသည် စွန်ပလွံပင်၏ပင်စည်ကို အသင်မဘက်သို့ လှုပ်လိုက်လျှင် စွန်ပလွံသီး လတ်လတ်ဆတ်ဆတ်သည် အသင်မ၏‌ရှေ့၌ ‌ကြွေကျလာပါလိမ့်မည်။"},{"SurahNumber":19,"VerseNumber":26,"Text":"ထို့ပြင် အသင်မသည် (ထိုစွန်ပလွံသီးကို)စားပြီး (ထို‌ချောင်း‌ရေကို)‌သောက်သုံးပါ။ ထို့ပြင် (က‌လေးအား ကြည့်ပြီး) မျက်စိကြည်လင်‌အေးမြ‌အောင် ‌နေပါ။ ထို့‌နောက် အကယ်၍ အသင်မသည် လူသားထဲမှ တစ်ဦးတစ်‌ယောက်ကို ‌တွေ့ခဲလျှင် အမှန်စင်စစ် ကျွန်မသည် ရဟ်မာန် အနန္တကရုဏာ‌တော်ရှင်ကို ရည်ရွယ်ပြီး ဆိတ်ဆိတ်‌နေရန် အဓိဋ္ဌာန်ပြုထားပြီးဖြစ်သည့်အတွက် ကျွန်မသည် ယ‌နေ့ မည်သူနှင့်မျှ လုံးဝ စကား‌ပြောဆိုမည်မဟုတ်‌ကြောင်း ‌ပြောလိုက်ပါ။"},{"SurahNumber":19,"VerseNumber":27,"Text":"ထို့‌နောက် သူမသည် ထိုသားရတနာကို ‌ပွေ့ချီပြီး သူမ၏အမျိုးသားများထံသို့ လာခဲ့သည်။ သူတို့က ‌ပြောဆိုကြသည်- အို- မရ်ယမ်၊ အမှန်ပင် အသင်မသည် အလွန်ဆိုးဝါးလှ‌သော အပြစ်ကို ကျူးလွန်လာခဲ့ပြီ။"},{"SurahNumber":19,"VerseNumber":28,"Text":"အို- ဟာရူန်၏နှမ၊ အသင်မ၏ဖခင်သည်လည်း အကျင့်မ‌ကောင်းသူ မဟုတ်ခဲ့‌ပေ။ ထို့ပြင် အသင်မ၏မိခင်သည်လည်း အကျင့်ပျက်သူ မဟုတ်ခဲ့‌ပေ။"},{"SurahNumber":19,"VerseNumber":29,"Text":"သို့ဖြစ်ရာ သူမသည် သူမ၏သားရတနာကို ညွှန်ပြခဲ့သည်။ ထိုအမျိုးသားများက ‌ပြောဆိုကြသည်- ကျွန်ုပ်တို့သည် ပုခက်ထဲမှ က‌လေးဘဝ၌ပင်ရှိသည့်သူနှင့် မည်သို့ စကား‌ပြောရပါမည်နည်း။"},{"SurahNumber":19,"VerseNumber":30,"Text":"ထိုက‌လေးက ‌ပြောဆိုသည်- အမှန်စင်စစ် ကျွန်ုပ်သည် အလ္လာဟ်အရှင်မြတ်၏ကျွန်ဖြစ်သည်။* အရှင်မြတ်သည် ကျွန်ုပ်အား(အင်ဂျီလ်)ကျမ်းဂန်ကို ‌ပေးသနား‌တော်မူခဲ့သည်။* ထို့ပြင် အရှင်မြတ်သည် ကျွန်ုပ်အား တမန်‌တော်အဖြစ်လည်း ပြုလုပ်‌တော်မူခဲ့သည်။"},{"SurahNumber":19,"VerseNumber":31,"Text":"ထို့ပြင် အရှင်မြတ်သည် ကျွန်ုပ်အား အသက်ရှင်‌နေသမျှ မည်သည့်‌နေရာမှာပင် ကျွန်ုပ်ရှိသည်ဖြစ်‌စေ၊ ဗရကသ်မဂင်္လာနှင့် ပြည့်စုံသူအဖြစ် ပြုလုပ်‌တော်မူခဲ့သည်။ ထို့ပြင် အရှင်မြတ်သည် ကျွန်ုပ်အား အသက်ရှင်‌နေသမျှ စွလာသ်ဝတ်ပြုရန်နှင့် ဇကာသ်‌ပေး‌ဆောင်ရန် အမိန့်‌ပေး‌တော်မူခဲ့သည်။"},{"SurahNumber":19,"VerseNumber":32,"Text":"ထို့ပြင် ကျွန်ုပ်၏မိခင်ကို ‌ကောင်းမွန်စွာ ဆက်ဆံပြုစုရန်လည်း (အမိန့်‌ပေး‌တော်မူခဲ့သည်)။* ထို့ပြင် အရှင်မြတ်သည် ကျွန်ုပ်ကို မာန်မာန‌ထောင်လွှားသူ၊ နဖူးစာဆိုးသူအဖြစ် ပြုလုပ်‌တော်မမူခဲ့‌ပေ။"},{"SurahNumber":19,"VerseNumber":33,"Text":"ထို့ပြင် ကျွန်ုပ်အ‌ပေါ်တွင် ကျွန်ုပ်‌မွေးဖွားခဲ့သည့်‌နေ့နှင့် ကျွန်ုပ်‌သေဆုံးမည့်‌နေ့အပြင် ကျွန်ုပ်ရှင်ပြန်ထ‌စေခြင်း ခံရမည့်‌နေ့၌လည်း (အရှင်မြတ်ထံ‌တော်မှ) ငြိမ်းချမ်းသာယာမှု ကျ‌ရောက်ပါ‌စေ။"},{"SurahNumber":19,"VerseNumber":34,"Text":"ဤသည် မရ်ယမ်၏သား‌တော် အီစာပင်ဖြစ်သည်။ ဤသည် အကြင်မှန်ကန်သည့်စကားဖြစ်သည်၊ ထိုစကားနှင့်ပတ်သက်၍ သူတို့သည် သံသယဖြစ်ပြီး အငြင်းအခုုံပြုလုပ်‌နေကြခြင်းဖြစ်သည်။"},{"SurahNumber":19,"VerseNumber":35,"Text":"အလ္လာဟ်အရှင်မြတ်အတွက် သားသမီးပြုလုပ်‌တော်မူခြင်းသည် လုံးဝမရှိ‌ပေ။ အရှင်မြတ်သည် (သားမယားရှိခြင်းမှ)လုံးဝ ကင်းစင်‌တော်မူသည်။ အရှင်မြတ်သည် ကိစ္စတစ်ခုကို ဆုံးဖြတ်‌တော်မူလျှင် အရှင်မြတ်သည် ထိုကိစ္စကို ဖြစ်‌စေဟု မိန့်ကြားလိုက်ရုံနှင့် ထိုကိစ္စသည် ဖြစ်သွား‌တော့သည်။"},{"SurahNumber":19,"VerseNumber":36,"Text":"ထို့ပြင် အမှန်စင်စစ် အလ္လာဟ်အရှင်မြတ်သည် ကျွန်ုပ်နှင့်အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်ပင် ဖြစ်‌တော်မူသည်။ သို့ဖြစ်ရာ အသင်တို့သည် ထိုအရှင်မြတ်ကိုသာ ကိုးကွယ်ကြပါ။ ဤသည် ‌ဖြောင့်မတ်မှန်ကန်‌သော တရားလမ်းပင်ဖြစ်သည်။"},{"SurahNumber":19,"VerseNumber":37,"Text":"ထို့‌နောက် သူတို့(နတ်စွ်ရာနီ)များထဲမှ အုပ်စုတိုင်းသည် အယူအဆ ကွဲပြားခဲ့ကြသည်။* သို့ဖြစ်ရာ ကြီးကျယ်‌သော(ကိယာမသ်)‌နေ့‌ရောက်သည့်အခါ ကာဖိရ်များအတွက် ပျက်စီးမှုရှိလိမ့်မည်။"},{"SurahNumber":19,"VerseNumber":38,"Text":"ထို‌နေ့တွင် ငါအရှင်မြတ်ထံသို့ သူတို့လာသည့်အခါ သူတို့သည် မည်မျှ‌ကောင်း‌ကောင်းကြားမည့်သူများ၊ မြင်မည့်သူများ ဖြစ်လိုက်ကြမည်နည်း။ သို့ရာတွင် ယ‌နေ့မူ မတရားကျူးလွန်သူများသည် အလွန်ထင်ရှား‌သော လမ်းမှားမှုထဲ၌ပင် ရှိ‌နေကြသည်။"},{"SurahNumber":19,"VerseNumber":39,"Text":"ထို့ပြင် အသင်(တမန်‌တော်)သည် သူတို့အား ဝမ်းနည်း‌ကြေကွဲဖွယ်ရာ‌နေ့နှင့်ပတ်သက်၍ သတိ‌ပေးနှိုး‌ဆော်လိုက်ပါ။ သူတို့သည် (ထို‌နေ့ကို)‌မေ့‌လျော့လျက် ရှိ‌နေကြသည်သာမက မယုံကြည်ဘဲလျက်လည်း ရှိ‌နေကြသည်။ ထို‌နေ့တွင် (လူ့‌လောက)အမှုကိစ္စများသည် ဆုံးဖြတ်ပြီး ဖြစ်လိမ့်မည်။"},{"SurahNumber":19,"VerseNumber":40,"Text":"အမှန်စင်စစ် ငါအရှင်မြတ်သည် ကမာ္ဘ‌မြေနှင့် ထိုထဲတွင်ရှိသမျှကို ‌နောက်ဆုံးပိုင်ဆိုင်‌တော်မူ‌သော အရှင်မြတ်အဖြစ် ကျန်ရစ်‌တော်မူမည်။ ထို့ပြင် သူတို့သည် ငါအရှင်မြတ်ထံ‌တော်သို့ပင် ပြန်လည်‌ရောက်ကြရမည်ဖြစ်သည်။"}]}