{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":79,"VerseNumber":27,"Text":"၂၇။ အို-လူသားအပေါင်းတို့၊ သင်တို့ကို ဖန်ဆင်းခြင်းသည် မိုးကောင်းကင်ကို ဖန်ဆင်းခြင်းထက် သာလွန်ခဲယဉ်းသလော၊ အရှင်မြတ်သည် မိုးကောင်းကင်ကို ဖန်ဆင်းတော်မူ၏။"},{"SurahNumber":79,"VerseNumber":28,"Text":"၂၈။ အရှင်မြတ်သည် ကောင်းကင်၏ မျက်နှာကျက်ကို မြင့်စွင့်စွာတင်မြှောက်ထားတော်မူ၏၊ ကောင်းကင်ကိုကျစ်လျစ်သပ်ရပ်စွာဖန်ဆင်းထားတော်မူ၏။"},{"SurahNumber":79,"VerseNumber":29,"Text":"၂၉။ ထိုကောင်းကင်၌ ညဉ့်ကို မှောင်မိုက်စေတော်မူ၏၊ နေ့ကို ထွန်းလင်းတောက်ပစေတော်မူ၏။"},{"SurahNumber":79,"VerseNumber":30,"Text":"၃၀။ ထို့နောက်အရှင်မြတ်သည် ကမ္ဘာမြေကြီးကို ခင်းကျင်းတော်မူ၏။"},{"SurahNumber":79,"VerseNumber":31,"Text":"၃၁။ ထိုမြေမှ ၄င်း၏ရေနှင့် ၄င်း၏စားကျက်ကို စီရင်တော်မူ၏။"},{"SurahNumber":79,"VerseNumber":32,"Text":"၃၂။ ထို့အပြင် တောင်များကိုလည်း ခိုင်ခန့်မြဲမြံစေတော်မူ၏။"},{"SurahNumber":79,"VerseNumber":33,"Text":"၃၃။ ၄င်းအရာများသည် သင်တို့နှင့် သင်တို့၏အခြေလေးချောင်းတိရိစ္ဆာန်တို့အတွက် အစားအစာဖြစ်၏။"},{"SurahNumber":79,"VerseNumber":34,"Text":"၃၄။ ထို့ကြောင့်အလွန်ကြီးကျယ်ကြောက်မက်ဖွယ်သောအဖြစ်အပျက်ဆိုက်ရောက်လာသောအခါ။"},{"SurahNumber":79,"VerseNumber":35,"Text":"၃၅။ ထိုနေ့တော်ကြီး၌ လူသားသည် မိမိကြိုးပမ်းမှုများကို အကုန်အစင်အာရုံပြုလတံ့။"},{"SurahNumber":79,"VerseNumber":36,"Text":"၃၆။ အဝီစိငရဲမီးသည် မြင်သူအတွက် မြင်ရအောင် ထင်ရှားလာလတံ့။"},{"SurahNumber":79,"VerseNumber":37,"Text":"၃၇၊၃၈၊၃၉။ ထိုအခါအကြင်သူသည် တော်လှန်၍ လောကီစည်းစိမ်ကိုသာ မြတ်နိုးခဲ့အံ့၊ မှတ်သားလော့၊ ငရဲမီးသည် သူ၏ ဗိမာန်ဖြစ်လတံ့။"},{"SurahNumber":79,"VerseNumber":38,"Text":"၃၇၊၃၈၊၃၉။ ထိုအခါအကြင်သူသည် တော်လှန်၍ လောကီစည်းစိမ်ကိုသာ မြတ်နိုးခဲ့အံ့၊ မှတ်သားလော့၊ ငရဲမီးသည် သူ၏ ဗိမာန်ဖြစ်လတံ့။"},{"SurahNumber":79,"VerseNumber":39,"Text":"၃၇၊၃၈၊၃၉။ ထိုအခါအကြင်သူသည် တော်လှန်၍ လောကီစည်းစိမ်ကိုသာ မြတ်နိုးခဲ့အံ့၊ မှတ်သားလော့၊ ငရဲမီးသည် သူ၏ ဗိမာန်ဖြစ်လတံ့။"},{"SurahNumber":79,"VerseNumber":40,"Text":"၄၀၊၄၁။ သို့သော် မိမိအရှင်သခင်ရှေ့တော်ဝယ် ရပ်ရမည်ကို ကြောက်ရွံ့၍ မိမိဝိညာဉ်ကို လောဘဇောမှ ထိန်းသိမ်းသူကား နိဗ္ဗာန်ဥယျာဉ်တော်တွင် စံမြန်းရလတံ့။"},{"SurahNumber":79,"VerseNumber":41,"Text":"၄၀၊၄၁။ သို့သော် မိမိအရှင်သခင်ရှေ့တော်ဝယ် ရပ်ရမည်ကို ကြောက်ရွံ့၍ မိမိဝိညာဉ်ကို လောဘဇောမှ ထိန်းသိမ်းသူကား နိဗ္ဗာန်ဥယျာဉ်တော်တွင် စံမြန်းရလတံ့။"},{"SurahNumber":79,"VerseNumber":42,"Text":"၄၂။ အို-တမန်တော်၊ သူတို့သည် သင့်အား အချိန်တော်အကြောင်းကို မေးမြန်းကြ၏၊ နေ့တော်ကြီးသည် မည်သည့်အခါ ဆိုက်ရောက်လာမည်နည်း။"},{"SurahNumber":79,"VerseNumber":43,"Text":"၄၃။ သူတို့အဘယ်ကြောင့်မေးကြသနည်း၊ ထိုနေ့တော်ကြီးအကြောင်းကို ပြောပြစရာသင့်မှာ မည်သည်ရှိသနည်း။"},{"SurahNumber":79,"VerseNumber":44,"Text":"၄၄။ သင်၏အရှင်သခင်သာလျှင် ထိုအချိန်သမယကို သိတော်မူ၏။"},{"SurahNumber":79,"VerseNumber":45,"Text":"၄၅။ သင်သည် ထိုနေ့တော်ကြီးကို ကြောက်ရွံ့သူအတွက် သတိပေးသူသက်သက်မျှသာဖြစ်၏။"},{"SurahNumber":79,"VerseNumber":46,"Text":"၄၆။ ထိုနေ့တော်ကြီး၌ သူတို့သည် ထိုအချိန်ကို မြင်ရသောအခါ သူတို့သည် လောကဓာတ်၌ တစ်နေ့(သို့မဟုတ်) တစ်မနက်ခန့်မျှသာ နေခဲ့သကဲ့သို့ တွေးထင်ကြလတံ့။"}]}