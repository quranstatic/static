{"Id":459,"LanguageCodes":["ur","urd"],"Name":"urd-muhammadkaramsh","Author":"Muhammad Karam Shah Al Azhari","Language":"Urdu","Description":"Urdu","Direction":"rtl","Source":"https://dailyayat.com","Translations":[{"SurahNumber":7,"VerseNumber":109,"Text":"کہنے لگے فرعون کے ریئس واقعی یہ شخص بڑا ماہر جادو گر ہے۔"},{"SurahNumber":7,"VerseNumber":110,"Text":"چاہتا ہے کہ نکال دے تمھیں تمھارے ملک سے تو اب تم کیا مشورہ دیتے ہو۔"},{"SurahNumber":7,"VerseNumber":111,"Text":"بولے مہلت دو اسے اور اس کے بھائی کو اور بھیجو شہروں میں ہر کارے ۔"},{"SurahNumber":7,"VerseNumber":112,"Text":"تاکہ وہ لے آئیں تمھارے پاس ہر ماہر جادو گر کو۔"},{"SurahNumber":7,"VerseNumber":113,"Text":"اور آگئے جادوگر فرعون کے پاس جادوگروں نے کہا یقیناً (آج تو) ہمیں بڑا انعام ملنا چاہیے اگر ہم (موسیٰ ( علیہ السلام) پر ) غالب آجائیں۔"},{"SurahNumber":7,"VerseNumber":114,"Text":"فرعون نے کہا بےشک اور (اس کے علاوہ) تم خا صان بارگاہ سے ہوجاؤگے۔"},{"SurahNumber":7,"VerseNumber":115,"Text":"جادوگروں نے کہا اے موسیٰ! یا تو تم (پہلے) ڈالو ورنہ ہم ہی (پہلے ) ڈالنے والے ہیں۔"},{"SurahNumber":7,"VerseNumber":116,"Text":"آپ نے فرمایا تم ہی ڈالو پس جب انھوں نے ڈالا تو جادو کردیا انھوں نے لوگوں کی آنکھوں پر اور خوفزدہ کردیا انھیں اور مظاہرہ کیا انھوں نے بڑے جادو کا۔"},{"SurahNumber":7,"VerseNumber":117,"Text":"اور ہم نے وحی کی موسیٰ ( علیہ السلام) کو کہ ڈالیے اپنا عصا تو فوراً نگلنے لگا جو فریب انھوں نے بنا رکھا تھا ۔"},{"SurahNumber":7,"VerseNumber":118,"Text":"تو ثابت ہوگیا حق اور باطل ہوگیا جو (جادو) وہ کیا کرتے تھے۔"},{"SurahNumber":7,"VerseNumber":119,"Text":"یوں فرعونی مغلوب ہوگئے وہاں (بھرے مجمع میں) اور پلٹے ذلیل و خوار ہو کر۔"},{"SurahNumber":7,"VerseNumber":120,"Text":"اور گر پڑے جادو گر سجدہ کرتے ہوئے۔"},{"SurahNumber":7,"VerseNumber":121,"Text":"(اور) کہنے لگے ہم تو ایمان لے آئے سارے جہانوں کے پروردگار پر۔"},{"SurahNumber":7,"VerseNumber":122,"Text":"جو رب ہے موسیٰ اور ہارون کا۔"},{"SurahNumber":7,"VerseNumber":123,"Text":"فرعون نے کہا تم تو ایمان لائے ہوئے تھے اس پر اس سے پہلے کہ میں (اس کے مقابلہ کی) تمھیں اجازت دیتا بےشک یہ ایک فریب ہے جو تم نے (مل کر) کہا ہے شہر میں تاکہ تم نکال دو یہاں سے اس کے اصلی باشندوں کو ابھی (اس کا انجام) تمھیں معلوم ہوجائے گا۔"},{"SurahNumber":7,"VerseNumber":124,"Text":"میں پہلے کٹواؤں گا تمھارے ہاتھ اور تمھارے پاؤں مختلف طرفوں سے پھر تمھیں سولی پر لٹکاؤوں گا سب کے سب کو۔"},{"SurahNumber":7,"VerseNumber":125,"Text":"وہ بولے (پرواہ نہیں) ہم نے اپنے رب کی طرف جانے والے ہیں۔"},{"SurahNumber":7,"VerseNumber":126,"Text":"اور تو کیا ناپسند کرتا ہے ہم سے بجز اس کے کہ ہم ایمان لائے اپنے رب کی آیتوں پر جب وہ آئیں ہمارے پاس اے ہمارے رب! انڈیل دے ہم پر صبر اور وفات دے ہمیں اس حال میں کہ ہم مسلمان ہوں۔"}]}