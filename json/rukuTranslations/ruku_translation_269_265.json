{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":19,"VerseNumber":83,"Text":"အသင်(တမန်‌တော်)မသိမြင်ခဲ့သ‌လော။ အမှန်စင်စစ် ငါအရှင်မြတ်သည် ကာဖိရ်များအ‌ပေါ်တွင် ရှိုင်သွာန်များကို ‌စေလွှတ်ထား‌တော်မူခဲ့သည်။ သူတို့သည် ကာဖိရ်များကို အလွန်လှုံ့‌ဆော်လျက်ရှိကြသည်။"},{"SurahNumber":19,"VerseNumber":84,"Text":"သို့ဖြစ်ရာ အသင်သည် သူတို့နှင့်ပတ်သက်၍ အလျင်စလိုမပြုပါနှင့်။ ငါအရှင်မြတ်ကိုယ်တိုင်ပင် သူတို့(၏ အပြုအမူများ)ကို ‌ရေတွက်(မှတ်သား)‌နေ‌တော်မူသည်။"},{"SurahNumber":19,"VerseNumber":85,"Text":"(ထိုပြစ်ဒဏ်သည် အကြင်‌နေ့တွင် ကျ‌ရောက်မည်ဖြစ်သည်။) ထို‌နေ့တွင် ငါအရှင်မြတ်သည် မုသ်သကီ ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများကို ရဟ်မာန်အနန္တကရုဏာ‌တော်ရှင်ထံသို့ (ဂုဏ်သ‌ရေရှိ)ဧည့်သည်‌တော်များအဖြစ် စုရုံး‌စေ‌တော်မူမည်။"},{"SurahNumber":19,"VerseNumber":86,"Text":"ထို့ပြင် ငါအရှင်မြတ်သည် အပြစ်ကျူးလွန်သူများကို (ထို‌နေ့တွင်)ငရဲဘုံသို့ ‌ရေဆာ‌လောင် ငတ်မွတ်‌စေလျက် (တိရစာ္ဆန်များကဲ့သို့)‌မောင်းနှင်‌တော်မူမည်။"},{"SurahNumber":19,"VerseNumber":87,"Text":"(ထို‌နေ့တွင်) ရဟ်မာန်အနန္တကရုဏာ‌တော်ရှင်ထံမှ ကတိတစ်စုံ ရရှိပြီးဖြစ်သူမှလွဲ၍ အခြားသူများသည် ကြားဝင်အသနားခံပိုင်ခွင့် ရှိကြမည်မဟုတ်‌ပေ။"},{"SurahNumber":19,"VerseNumber":88,"Text":"ထို့ပြင် သူတို့က ရဟ်မာန်အနန္တကရုဏာ‌တော်ရှင်သည် သားသမီးပြုလုပ်(‌မွေးစား)‌တော်မူခဲ့သည်ဟု (စွပ်စွဲ)‌ပြောဆိုခဲ့ကြသည်။"},{"SurahNumber":19,"VerseNumber":89,"Text":"အမှန်စင်စစ် အသင်တို့သည် အလွန်ဆိုးရွားသည့်အရာကို ကျူးလွန်(‌ပြောဆို)ခဲ့ကြသည်။"},{"SurahNumber":19,"VerseNumber":90,"Text":"ထို‌ပြောဆိုမှု‌ကြောင့် မိုး‌ကောင်းကင်များသည် ပြိုမည့်ဆဲဆဲနှင့် ‌မြေပထဝီသည် အက်ကွဲမည့်ဆဲဆဲဖြစ်သည့်အပြင် ‌တောင်များသည်လည်း တုန်လှုပ်ပြီး ပြိုလဲကျမည့်ဆဲဆဲဖြစ်ကြသည်။"},{"SurahNumber":19,"VerseNumber":91,"Text":"သူတို့သည် ရဟ်မာန်အနန္တကရုဏာ‌တော်ရှင်၌ သားသမီး(ရှိသည်ဟု) စွပ်စွဲခဲ့ကြသည့်အတွက်‌ကြောင့်ဖြစ်သည်။"},{"SurahNumber":19,"VerseNumber":92,"Text":"ထို့ပြင် သားသမီးတစ်ဦးဦး ပြုလုပ်ခြင်းသည် ရဟ်မာန်အနန္တကရုဏာ‌တော်ရှင်နှင့် လုံးဝ မအပ်စပ်‌ပေ။"},{"SurahNumber":19,"VerseNumber":93,"Text":"မိုး‌ကောင်းကင်များနှင့် ‌မြေပထဝီတွင် ရှိသမျှသူများသည် ရဟ်မာန်အနန္တကရုဏာ‌တော်ရှင်၏ ‌ရှေ့၌ ကျွန်အဖြစ်နှင့် လာ‌ရောက်ရမည့်သူချည်းသာဖြစ်သည်။"},{"SurahNumber":19,"VerseNumber":94,"Text":"အမှန်စင်စစ် အရှင်မြတ်သည် သူတို့အား လွှမ်းခြုံသိ‌တော်မူသည့်အပြင် သူတို့အား ‌ရေတွက်၍လည်း ထား‌တော်မူသည်။"},{"SurahNumber":19,"VerseNumber":95,"Text":"ထို့ပြင် သူတို့ထဲမှ လူတိုင်းသည် အရှင်မြတ်ထံ‌တော်သို့ ကိယာမသ်‌နေ့တွင် တစ်ဦးချင်း လာ‌ရောက်ရမည့်သူများပင် ဖြစ်ကြသည်။"},{"SurahNumber":19,"VerseNumber":96,"Text":"အမှန်စင်စစ် အကြင်သူများသည် အီမာန်ယုံကြည်ပြီး ‌ကောင်းမြတ်သည့်လုပ်ရပ်များကို ပြုလုပ်ခဲ့ကြသည်။ ရဟ်မာန်အနန္တကရုဏာ‌တော်ရှင်သည် ထိုသူများအတွက် မကြာမီ (အဖန်ဆင်းခံများ၏ စိတ်နှလုံးများထဲတွင်)ချစ်ခင်မှုကို ‌ပေါက်ဖွား‌စေ‌တော်မူမည်ဖြစ်သည်။"},{"SurahNumber":19,"VerseNumber":97,"Text":"ထို့ပြင် ငါအရှင်မြတ်ကပင် ထို(ကုရ်အာန် ကျမ်း‌တော်မြတ်)ကို အသင်၏ဘာသာစကားနှင့် လွယ်ကူ‌အောင် ပြုလုပ်‌တော်မူခဲ့သည်။ (မည်သည့်အတွက်‌ကြောင့်ဆိုလျှင်) အသင်သည် ထိုအရာနှင့် မုသ်သကီ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများကို သတင်း‌ကောင်း‌ပေးရန်နှင့် ‌စောဒက အတက်သန်သည့်အမျိုးသားများကို ထိုအရာနှင့် သတိ‌ပေးနှိုး‌ဆော်မှု ပြုလုပ်နိုင်ရန်အတွက်ဖြစ်သည်။"},{"SurahNumber":19,"VerseNumber":98,"Text":"ထို့ပြင် ငါအရှင်မြတ်သည် သူတို့မတိုင်မီ အုပ်စုများစွာကို ဖျက်ဆီး‌တော်မူခဲ့သည်။ အသင်သည် သူတို့ထဲမှ မည်သူ့အား မြင်ပါ‌သေးသနည်း။ သို့မဟုတ် အသင်သည် သူတို့၏အသံ သဲ့သဲ့ကိုပင် ကြားပါ‌သေး၏‌လော။"}]}