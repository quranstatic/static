{"Id":361,"LanguageCodes":["te","tel"],"Name":"tel-abdulraheemmoha","Author":"Abdul Raheem Mohammad Moulana","Language":"Telugu","Description":"Telugu","Direction":"ltr","Source":"https://qurancomplex.gov.sa/","Translations":[{"SurahNumber":15,"VerseNumber":26,"Text":"మరియు వాస్తవంగా మేము మానవుణ్ణి మ్రోగే (ధ్వని చేసే) మట్టి, రూపాంతరం చెందిన జిగట బురద (బంకమట్టి)తో సృష్టించాము"},{"SurahNumber":15,"VerseNumber":27,"Text":"మరియు దీనికి పూర్వం మేము జిన్నాతులను (పొగలేని) మండే అగ్నిజ్వాలతో సృష్టించాము"},{"SurahNumber":15,"VerseNumber":28,"Text":"మరియు నీ ప్రభువు దేవదూతలతో ఇలా అన్న విషయం (జ్ఞాపకం చేసుకో!): \"నిశ్చయంగా నేను మ్రోగే మట్టి, రూపాంతరం చెందిన జిగట బురదతో మానవుణ్ణి సృష్టించబోతున్నాను"},{"SurahNumber":15,"VerseNumber":29,"Text":"ఇక నేను అతనికి పూర్తిగా ఆకారమిచ్చి (రూపమిచ్చి), అతని (ఆదమ్) లో నా తరఫు నుండి ప్రాణం (రూహ్) ఊదిన తరువాత, మీరంతా అతని ముందు సాష్టాంగం (సజ్దా) చేయాలి"},{"SurahNumber":15,"VerseNumber":30,"Text":"అప్పుడు దేవదూతలు, అందరూ కలిసి సాష్టాంగం (సజ్దా) చేశారు"},{"SurahNumber":15,"VerseNumber":31,"Text":"ఒక్క ఇబ్లీస్ తప్ప! అతడు సాష్టాంగం (సజ్దా) చేసే వారిలో చేరనని మొండికేశాడు"},{"SurahNumber":15,"VerseNumber":32,"Text":"(అల్లాహ్) ఇలా ప్రశ్నించాడు: \"ఓ ఇబ్లీస్! నీకేమయింది, నీవు సాష్టాంగం (సజ్దా) చేసే వారిలో ఎందుకు చేరలేదు"},{"SurahNumber":15,"VerseNumber":33,"Text":"(ఇబ్లీస్) ఇలా జవాబిచ్చాడు: \"మ్రోగే మట్టి, రూపాంతరం చెందిన జిగట బురదతో నీవు సృష్టించిన మానవునికి నేను సాష్టాంగం (సజ్దా) చేసే వాడను కాను"},{"SurahNumber":15,"VerseNumber":34,"Text":"(అల్లాహ్) అన్నాడు: \"అయితే నీవు ఇక్కడి నుండి వెళ్ళిపో! ఇక, నిశ్చయంగా, నీవు శపించ (బహిష్కరించ) బడ్డవాడవు"},{"SurahNumber":15,"VerseNumber":35,"Text":"మరియు నిశ్చయంగా, తీర్పు దినము వరకు నీపై శాపం (బహిష్కారం) ఉంటుంది"},{"SurahNumber":15,"VerseNumber":36,"Text":"(ఇబ్లీస్) వేడుకున్నాడు: \"ఓ నా ప్రభూ! పునరుత్థాన దినం వరకు నాకు వ్యవధినివ్వు"},{"SurahNumber":15,"VerseNumber":37,"Text":"(అల్లాహ్) జవాబిచ్చాడు: \"ఇక నిశ్చయంగా, నీవు వ్యవధి ఇవ్వబడిన వారిలోని వాడవు"},{"SurahNumber":15,"VerseNumber":38,"Text":"(నాకు మాత్రమే) తెలిసి వున్న ఆ దినపు, ఆ సమయం వరకు"},{"SurahNumber":15,"VerseNumber":39,"Text":"(ఇబ్లీస్) అన్నాడు: \"ఓ నా ప్రభూ! నీవు నన్ను అపమార్గం పట్టించావు, కావున నేను వారికి, భూమిలో (వారి దుష్కర్మలన్నీ) మంచివిగా కనబడేటట్లు చేస్తాను మరియు నిశ్చయంగా, వారందరినీ అపమార్గంలో పడవేస్తాను"},{"SurahNumber":15,"VerseNumber":40,"Text":"వారిలో నీవు ఎన్నుకున్న (నీ ఆజ్ఞానువర్తనులైన) నీ దాసులు తప్ప"},{"SurahNumber":15,"VerseNumber":41,"Text":"(అల్లాహ్) అన్నాడు: \"ఇదే మా దగ్గరకు తెచ్చే ఋజుమార్గం"},{"SurahNumber":15,"VerseNumber":42,"Text":"నిశ్చయంగా, నా దాసులపై నీ అధికారం సాగదు! కేవలం మార్గభ్రష్టులైన నిన్ను అనుసరించేవారి మీద తప్ప"},{"SurahNumber":15,"VerseNumber":43,"Text":"మరియు నిశ్చయంగా, వారందరి కొరకు వాగ్దానం చేయబడిన (నివాసం) నరకమే"},{"SurahNumber":15,"VerseNumber":44,"Text":"దానికి (నరకానికి) ఏడు ద్వారాలు ఉన్నాయి. వాటిలో ఒక్కొక్క ద్వారానికి ఒక్కొక్క వర్గం వారు ప్రత్యేకించబడి ఉన్నారు"}]}