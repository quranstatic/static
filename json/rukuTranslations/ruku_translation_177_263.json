{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":10,"VerseNumber":54,"Text":"၅၄။\tပြစ်မှုကျူးလွန်ခဲ့သည့်ဝိညာဉ်တိုင်းသည် ကမ္ဘာပေါ်ရှိ ဥစ္စာပစ္စည်းအားလုံးကို ပိုင်ဆိုင်လျှင်၊ ၎င်းသည် ထိုပစ္စည်း အားလုံးကို ပေး၍ မိမိကိုယ်ကို ရွေးယူလိုကြ၏။ သူတို့သည် အပြစ်ဒဏ်တော်ကို မြင်ရသောအခါ ဝိညာဉ်တို့သည် တရားသံဝေဂရလိမ့်မည်၊ သို့သော်သူတို့အလည်တွင် တရားသဖြင့်စီရင်ဆုံးဖြတ်ပြီး သူတို့ကို မတရားနှိပ်စက်သည် မဟုတ်ချေ။"},{"SurahNumber":10,"VerseNumber":55,"Text":"၅၅။\tမှတ်သားကြလော့၊ မိုးကောင်းကင်နှင့်ကမ္ဘာမြေပေါ်တွင် ရှိရှိသမျှအပေါင်းတို့ကို အလ္လာဟ်အရှင်မြတ်သည် ပိုင်စိုးတော်မူ၏။ မှတ်သားကြလော့၊ အလ္လာဟ်အရှင်မြတ်၏ ကတိတော်သည် မုချဧကန်မှန်ကန်၏။ သို့သော် သူတို့အနက် လူအများအပြားမသိကြချေ။"},{"SurahNumber":10,"VerseNumber":56,"Text":"၅၆။\tအရှင်မြတ်သည် ရှင်ခြင်း၊သေခြင်းကို စီရင်တော်မူ၏။ သင်တို့ကို အရှင်မြတ်အထံတော်သို့ ပြန်ပို့မည်သာတည်း။"},{"SurahNumber":10,"VerseNumber":57,"Text":"၅၇။\tအို-လူသားအပေါင်းတို့၊ သင်တို့၏ အရှင်သခင်၏ အထံတော်မှ သင်တို့ထံသို့ အဆုံးအမတော်ကျရောက်လာပြီ။ ဤကျမ်းတော်ကြီးသည် သင်တို့၏ စိတ်နှလုံးအတွင်းရှိ ဝေဒနာအတွက် ဆေးတော်တစ်ဖုံဖြစ်၏။ လမ်းပြကျမ်း တော်ကြီးတစ်စောင်လည်းဖြစ်၏။ ယုံကြည်သူတို့အဖို့ ကောင်းကြီးမင်္ဂလာတော်တစ်ပါးလည်းဖြစ်၏။"},{"SurahNumber":10,"VerseNumber":58,"Text":"၅၈။\tဟောကြားလော့၊ အလ္လာဟ်အရှင်မြတ်၏ ပေးကမ်းစွန့်ကြဲခြင်းနှင့် ကောင်းကြီးမင်္ဂလာတော်၌ သူတို့ပျော်ရွှင်ကြစေ ကြကုန်။ ထိုမင်္ဂလာတော်များသည် သူတို့စုဆောင်းထားသောဥစ္စာများထက် သာလွန်မွန်မြတ်၏။"},{"SurahNumber":10,"VerseNumber":59,"Text":"၅၉။\tဟောကြားလော့၊ အလ္လာဟ်အရှင်မြတ်သည် သင်တို့အတွက် မည်သည့်စားနပ်ရိက္ခာများကို ချပေးသနားတော် မူသည်။ ထိုရိက္ခာများကို သင်တို့သည် မည်သို့တရာတော်ဝင်အစား တရားတော်မဝင်မီအစား ပြုလုပ်ကြသည် တို့ကို သင်တို့ဆင်ခြင်ကြပြီလော။ ဟောကြားလော့၊ အလ္လာဟ်အရှင်မြတ်သည် သင်တို့အား အခွင့်ပြုတော်မူပြီ လော၊ သို့မဟုတ်သင်တို့သည် အလ္လာဟ်အရှင်မြတ်အား အလွဲသုံးစားကြသလော။"},{"SurahNumber":10,"VerseNumber":60,"Text":"၆၀။\tအလ္လာဟ်အရှင်မြတ်အား အလွဲသုံးစားသောသူတို့သည် ရှင်ပြန်ထမြောက်ရသောနေ့တော်ကြီး၌ မိမိတို့သည် မည်သည့်အခြေသို့ ဆိုက်ရောက်ရကြမည်ကို သူတို့တွေးတောကြပြီလော၊ မှတ်သားကြလော့၊ အလ္လာဟ်အရှင် မြတ်သည် လူသားတို့အား မုချဧကန်ပေးကမ်းစွန့်ကြဲတော်မူ၏။ သို့သော်သူတို့အနက် များလှစွာသောသူတို့သည် ကျေးဇူးမတင်ကြချေ။"}]}