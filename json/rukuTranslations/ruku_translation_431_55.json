{"Id":55,"LanguageCodes":["bn","ben"],"Name":"ben-muhiuddinkhan","Author":"Muhiuddin Khan","Language":"Bengali","Description":"Bengali","Direction":"ltr","Source":"http://tanzil.net","Translations":[{"SurahNumber":44,"VerseNumber":1,"Text":"হা-মীম।"},{"SurahNumber":44,"VerseNumber":2,"Text":"শপথ সুস্পষ্ট কিতাবের।"},{"SurahNumber":44,"VerseNumber":3,"Text":"আমি একে নাযিল করেছি। এক বরকতময় রাতে, নিশ্চয় আমি সতর্ককারী।"},{"SurahNumber":44,"VerseNumber":4,"Text":"এ রাতে প্রত্যেক প্রজ্ঞাপূর্ণ বিষয় স্থিরীকৃত হয়।"},{"SurahNumber":44,"VerseNumber":5,"Text":"আমার পক্ষ থেকে আদেশক্রমে, আমিই প্রেরণকারী।"},{"SurahNumber":44,"VerseNumber":6,"Text":"আপনার পালনকর্তার পক্ষ থেকে রহমতস্বরূপ। তিনি সর্বশ্রোতা, সর্বজ্ঞ।"},{"SurahNumber":44,"VerseNumber":7,"Text":"যদি তোমাদের বিশ্বাস থাকে দেখতে পাবে। তিনি নভোমন্ডল, ভূমন্ডল ও এতদুভয়ের মধ্যেবর্তী সবকিছুর পালনকর্তা।"},{"SurahNumber":44,"VerseNumber":8,"Text":"তিনি ব্যতীত কোন উপাস্য নেই। তিনি জীবন দান করেন ও মৃত্যু দেন। তিনি তোমাদের পালনকর্তা এবং তোমাদের পূর্ববর্তী পিতৃ-পুরুষদেরও পালনকর্তা।"},{"SurahNumber":44,"VerseNumber":9,"Text":"এতদসত্ত্বেও এরা সন্দেহে পতিত হয়ে ক্রীড়া-কৌতুক করছে।"},{"SurahNumber":44,"VerseNumber":10,"Text":"অতএব আপনি সেই দিনের অপেক্ষা করুন, যখন আকাশ ধূয়ায় ছেয়ে যাবে।"},{"SurahNumber":44,"VerseNumber":11,"Text":"যা মানুষকে ঘিরে ফেলবে। এটা যন্ত্রণাদায়ক শাস্তি।"},{"SurahNumber":44,"VerseNumber":12,"Text":"হে আমাদের পালনকর্তা আমাদের উপর থেকে শাস্তি প্রত্যাহার করুন, আমরা বিশ্বাস স্থাপন করছি।"},{"SurahNumber":44,"VerseNumber":13,"Text":"তারা কি করে বুঝবে, অথচ তাদের কাছে এসেছিলেন স্পষ্ট বর্ণনাকারী রসূল।"},{"SurahNumber":44,"VerseNumber":14,"Text":"অতঃপর তারা তাকে পৃষ্ঠপ্রদর্শন করে এবং বলে, সে তো উম্মাদ-শিখানো কথা বলে।"},{"SurahNumber":44,"VerseNumber":15,"Text":"আমি তোমাদের উপর থেকে আযাব কিছুটা প্রত্যাহার করব, কিন্তু তোমরা পুনরায় পুনর্বস্থায় ফিরে যাবে।"},{"SurahNumber":44,"VerseNumber":16,"Text":"যেদিন আমি প্রবলভাবে ধৃত করব, সেদিন পুরোপুরি প্রতিশোধ গ্রহণ করবই।"},{"SurahNumber":44,"VerseNumber":17,"Text":"তাদের পূর্বে আমি ফেরাউনের সম্প্রদায়কে পরীক্ষা করেছি এবং তাদের কাছে আগমন করেছেন একজন সম্মানিত রসূল"},{"SurahNumber":44,"VerseNumber":18,"Text":"এই মর্মে যে, আল্লাহর বান্দাদেরকে আমার কাছে অর্পণ কর। আমি তোমাদের জন্য প্রেরীত বিশ্বস্ত রসূল।"},{"SurahNumber":44,"VerseNumber":19,"Text":"আর তোমরা আল্লাহর বিরুদ্ধে ঔদ্ধত্য প্রকাশ করো না। আমি তোমাদের কাছে প্রকাশ্য প্রমাণ উপস্থিত করছি।"},{"SurahNumber":44,"VerseNumber":20,"Text":"তোমরা যাতে আমাকে প্রস্তরবর্ষণে হত্যা না কর, তজ্জন্যে আমি আমার পালনকর্তা ও তোমাদের পালনকর্তার শরনাপন্ন হয়েছি।"},{"SurahNumber":44,"VerseNumber":21,"Text":"তোমরা যদি আমার প্রতি বিশ্বাস স্থাপন না কর, তবে আমার কাছ থেকে দূরে থাক।"},{"SurahNumber":44,"VerseNumber":22,"Text":"অতঃপর সে তার পালনকর্তার কাছে দোয়া করল যে, এরা অপরাধী সম্প্রদায়।"},{"SurahNumber":44,"VerseNumber":23,"Text":"তাহলে তুমি আমার বান্দাদেরকে নিয়ে রাত্রিবেলায় বের হয়ে পড়। নিশ্চয় তোমাদের পশ্চাদ্ধবন করা হবে।"},{"SurahNumber":44,"VerseNumber":24,"Text":"এবং সমুদ্রকে অচল থাকতে দাও। নিশ্চয় ওরা নিমজ্জত বাহিনী।"},{"SurahNumber":44,"VerseNumber":25,"Text":"তারা ছেড়ে গিয়েছিল কত উদ্যান ও প্রস্রবন"},{"SurahNumber":44,"VerseNumber":26,"Text":"কত শস্যক্ষেত্র ও সূরম্য স্থান।"},{"SurahNumber":44,"VerseNumber":27,"Text":"কত সুখের উপকরণ, যাতে তারা খোশগল্প করত।"},{"SurahNumber":44,"VerseNumber":28,"Text":"এমনিই হয়েছিল এবং আমি ওগুলোর মালিক করেছিলাম ভিন্ন সম্প্রদায়কে।"},{"SurahNumber":44,"VerseNumber":29,"Text":"তাদের জন্যে ক্রন্দন করেনি আকাশ ও পৃথিবী এবং তারা অবকাশও পায়নি।"}]}