{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":50,"VerseNumber":1,"Text":"Qaf Tuhan nyang teupue meukeusud ayat Sabab Hadharat hana Neupeugah Demi Qur'an nyang that mulia"},{"SurahNumber":50,"VerseNumber":2,"Text":"Tapi jih teuma hireun jih leupah ‘Oh teuka rasul kaphe dum jikheun Ajeb nyoe hireuen hanaban peugah Lam kawan jih sit ureueng peuingat"},{"SurahNumber":50,"VerseNumber":3,"Text":"Tanyoe geubangket ajeb that leupah Tanyoe ka mate ka jeut keu tanoh Pakri lom timoh tanyoe geupeugah Jioh that mungken tanyoe geubangket"},{"SurahNumber":50,"VerseNumber":4,"Text":"Kamoe teupue that Neukheun le Allah Jipeuanco jih bandum le bumoe Bandum atranyoe meuteupue sudah Ka lheuh meusurat bandum bak Kamoe"},{"SurahNumber":50,"VerseNumber":5,"Text":"Tapi jih dum nyoe dilee ka salah Haba nyang beuna ‘oh ban troh bak jih Han jitem pateh di jih jibantah Nyang sigo meudeh sigo treuk meunoe Narit jih dum nyoe meuwot-wot Iwupah"},{"SurahNumber":50,"VerseNumber":6,"Text":"Peue hana jieu keu deh u langet Nyang Kamoe peugot manyang ngon indah ı Kamoe peuindah hana nyang cacat"},{"SurahNumber":50,"VerseNumber":7,"Text":"Bumoe pih meuhat Kamoe“peuluwah Ngon gunong-gunong meupeudong sinan Tanam-tanaman pih le sileupah Indah takalon tanam-tanaman"},{"SurahNumber":50,"VerseNumber":8,"Text":"Jeut peuringatan keu hamba Allah Hamba nyang taubat lagi nyang taʻat Jeut keu ibarat jitueng phaedah"},{"SurahNumber":50,"VerseNumber":9,"Text":"Ka Kamoe peutron ujeun di langet le nyang beureukat hanaban peugah Kamoe peuudep dum keubon-keubon Bijeh tanaman timoh le bagah Jeut geupot ase ‘oh lheuh nyan teuma"},{"SurahNumber":50,"VerseNumber":10,"Text":"Ngon bak kureuma pih subor leupah Cabeung meupayong manyam jih leumbot"},{"SurahNumber":50,"VerseNumber":11,"Text":"Bandum jisambot le hamba Allah Raseuki Tuhan Neubri keu hamba Bumoe tho rata udep le bagah Nanggroe nyang mate Kamoe peuudep Meunan keuh bangket saban that leupah"},{"SurahNumber":50,"VerseNumber":12,"Text":"Kawom Noh dile Ras deungon Tsamud Jikheun dum sulet nyang Kamoe peugah"},{"SurahNumber":50,"VerseNumber":13,"Text":"‘Ad ngon Peuraʻun deungon kawom Luth p Bandum saban that hana meuubah"},{"SurahNumber":50,"VerseNumber":14,"Text":"Meunan pih Aikah ngon kawom Tubba“ Bandum jitulak nyang rasul peugah Meu han treuk keu jih peue nyang Lon janji"},{"SurahNumber":50,"VerseNumber":15,"Text":"Nyang Kamoe jadi peue jeut keu payah Na payah Kamoe bak meupeujeut phon Nyang dudoe bandum jeut jikheun susah Nyang ragu jih that bak peujeut dudoe Han ek meupeuwoe meunan jipeugah"}]}