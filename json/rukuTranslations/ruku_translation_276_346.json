{"Id":346,"LanguageCodes":["sq","sqi"],"Name":"sqi-unknown","Author":"Unknown","Language":"Albanian","Description":"Albanian","Direction":"ltr","Source":"http://www.qurandatabase.org","Translations":[{"SurahNumber":20,"VerseNumber":116,"Text":"Përkujto kur Ne u thamë engjëjve: \"Bëni sexhde ndaj Ademit, ata i bënë, pos Iblisit, i cili nuk deshi"},{"SurahNumber":20,"VerseNumber":117,"Text":"E Ne i thamë: \"O Adem, ky është armik yti dhe i bashkëshortes tënde, pra mos t´ju nxjerrë kurrsesi nga xhenneti, e t´ju vë në vështirësi (për të siguruar mjetet e jetesës)"},{"SurahNumber":20,"VerseNumber":118,"Text":"Ti aty (në xhennet) nuk ke për të qenë i uritur e as nuk ke për të mbetur i zhveshur"},{"SurahNumber":20,"VerseNumber":119,"Text":"Aty nuk ke për të pasur etje e as nuk do të keshë vapë"},{"SurahNumber":20,"VerseNumber":120,"Text":"Por, atë e ngacmoi djalli duke i thënë: \"O Adem, a do të të tregoj për pemën e pavdekshmërisë dhe të sundimit të pazhdukshëm"},{"SurahNumber":20,"VerseNumber":121,"Text":"Ata të dy hëngrën nga ajo (pemë) dhe që të dy u zhveshën, e ia nisën ta mbulojnë veten e tyre me gjethe që i mblidhnin nëpër xhennet, dhe kështu Ademi theu urdhrin e Zotit të vet dhe gaboi"},{"SurahNumber":20,"VerseNumber":122,"Text":"Mandej Zoti i vet e bëri atë të zgjedhur, ia pranoi pendimin dhe e vuri në rrugën e drejtë (të vendosur)"},{"SurahNumber":20,"VerseNumber":123,"Text":"Ai (All-llahu) u tha: \"Zbritni prej aty që të gjithë, do të jeni armiq të njëri-tjetrit. Nëse u vjen nga Unë udhëzim (libër e pejgamber) kush i përmbahet udhëzimit Tim, ai nuk ka për të humbur (në Dunja) e as nuk ka për të dështuar (në jetën tjetër)"},{"SurahNumber":20,"VerseNumber":124,"Text":"E kush ia kthen shpinën udhëzimit Tim, do të ketë jetë të vështirë dhe në ditën e kijametit do ta ringjall të verbër"},{"SurahNumber":20,"VerseNumber":125,"Text":"Ai (që nuk besoi) do të thotë: \"Zoti im, përse më ngrite të verbër, kur unë isha me sy"},{"SurahNumber":20,"VerseNumber":126,"Text":"Ai (All-llahu) thotë: \"Ashtu si i harrove ti argumentet Tona që t´i ofruam, ashtu je ti i harruar sot"},{"SurahNumber":20,"VerseNumber":127,"Text":"Po kështu Ne e shpërblejmë edhe atë që zhytet në mëkate dhe nuk i beson argumentet e Zotit të vet, po dënimi në botën tjetër është edhe më i ashpër dhe i përjetshëm"},{"SurahNumber":20,"VerseNumber":128,"Text":"A nuk e kanë të qartë ata se sa breza para tyre i kemi zhdukur, e këta ecin nëpër ato vendbanime të tyre. Në gjurmët e atyre ka fakte për ata që kanë arsye të shëndoshë"}]}