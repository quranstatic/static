{"Id":208,"LanguageCodes":["jv","jav"],"Name":"jav-unknown-la","Author":"Unknown","Language":"Javanese","Description":"Javanese - Transliteration","Direction":"ltr","Source":"https://github.com/hakimrie/alQuran-Translations , https://voiceofquran.info/download-quran-translation-pdf/","Translations":[{"SurahNumber":8,"VerseNumber":29,"Text":"E, sira kang padha angestu! Manawa sira prayitna ing Allah, Panjenengane ba- kal amaringi panyilah marang sira, sarta bakal ambirat alanira saka ing sira tuwin angapura marang sira; lan Allah iku Ingkang kagungan kanugrahan agung"},{"SurahNumber":8,"VerseNumber":30,"Text":"Lan nalikane para kang padha kafir angrancang upaya tumanduk ing sira arep angunjara sira utawa arep amateni sira, utawa arep anundhung sira; lan dheweke padha agawe rancangan, sarta Allah iya adamel rancangan; lan Allah iku Becik-becike para juru- rancang"},{"SurahNumber":8,"VerseNumber":31,"Text":"Lan kalane timbalan-timba- lan-Ingsun diwacakake marang dheweke, padha acalathu: Temen aku wis padha ngrungu; upama aku karepa, sayekti aku padha bisa angucapake papadhane iki; iki ora liya kajaba caritane para kuna"},{"SurahNumber":8,"VerseNumber":32,"Text":"Lan kalane dheweke padha ngucap: Dhuh Allah! manawi pu- nika barang yakti saking ngarsa Tuwan, lah mugi Tuwan anjawah- aken sela saking langit dhateng kawula, utawi andhatengaken siksa ingkang nyakiti dhateng kawula"},{"SurahNumber":8,"VerseNumber":33,"Text":"Ananging ora bakal Allah aniksa dheweke ing sasuwene sira ana ing antarane, lan ora bakal Allah aniksa dheweke, manawa dheweke padha nyuwun panga- pura"},{"SurahNumber":8,"VerseNumber":34,"Text":"Lan apa ta tumrap dheweke, dene Allah ora aniksa dheweke, kang mangka dheweke padha anyegah saka Masjid Suci, sarta padha ora juru-rumeksane; ora liya juru-rumeksane iku kajaba wong kang padha prayitna , ananging dheweke iku sing akeh padha ora weruh"},{"SurahNumber":8,"VerseNumber":35,"Text":"Lan ora liya sembahyange ana sangareping Padaleman iku kajaba mung singsot lan keplok; mulane padha angrasakna siksane, amarga saka anggonira padha kafir"},{"SurahNumber":8,"VerseNumber":36,"Text":"Sayekti, para kang padha kafir iku padha angetokake bandhane kanggo anyegah saka da- dalaning Allah; mulane dheweke bakal padha angetokake iku, tumuli iku ingatase dheweke bakal dadi piduwung kang abanget, tumuli dheweke padha kasoran; lan para kang padha kafir bakal padha di- giring marang naraka"},{"SurahNumber":8,"VerseNumber":37,"Text":"Supaya Allah amisahake kang jember saka kang becik, sarta andadekake kang jember iku atum- pang tindih; banjur Panjenengane angumpuk-undhung kabeh iku, tumuli anglebokake ing naraka; iki para kang padha kapitunan"}]}