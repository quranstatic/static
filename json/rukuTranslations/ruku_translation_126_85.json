{"Id":85,"LanguageCodes":["da","dan"],"Name":"dan-vandetaal","Author":"Van De Taal","Language":"Danish","Description":"Danish","Direction":"ltr","Source":"https://www.alqurantranslation.com/","Translations":[{"SurahNumber":7,"VerseNumber":40,"Text":"Voorzeker, voor hen die Onze tekenen verloochenen en er zich hoogmoedig van afwenden, zullen de poorten van de Hemel niet worden geopend, noch zullen zij in het paradijs komen; eer zou een kameel door het oog van een naald gaan. En zo vergelden Wij de daden der schuldigen"},{"SurahNumber":7,"VerseNumber":41,"Text":"Zij zullen de hel tot bed en bedekkingen hebben. En zo vergelden Wij de onrechtvaardigen"},{"SurahNumber":7,"VerseNumber":42,"Text":"Maar, die geloven en goede werken verrichten - Wij belasten geen ziel boven haar vermogen - dezen zullen de bewoners van het paradijs zijn, zij zullen daarin vertoeven"},{"SurahNumber":7,"VerseNumber":43,"Text":"Welke wrok er ook in hun hart moge zijn, wij zullen deze van hen verwijderen. Er zullen rivieren voor hen vloeien. En zij zullen zeggen: \"Alle lof komt Allah toe, Die ons hiertoe heeft geleid. En als Allah ons niet had terechtgewezen, hadden wij geen leiding kunnen vinden. De boodschappers van onze Heer brachten inderdaad de waarheid.\" En er zal hen worden toegeroepen: \"Dit is het paradijs, dat u als erfdeel is gegeven, voor hetgeen gij deedt"},{"SurahNumber":7,"VerseNumber":44,"Text":"De bewoners van het paradijs zullen naar de bewoners van de hel roepen: \"Wij hebben bevonden waar te zijn, wat onze Heer ons beloofde. Hebt gij ook bevonden, waar te zijn wat uw Heer u beloofde?\" Zij zullen zeggen: \"Ja.\" Dan zal er een woordvoerder onder hen verkondigen: \"De vloek van Allah rust op de onrechtvaardigen"},{"SurahNumber":7,"VerseNumber":45,"Text":"Die anderen van het pad van Allah weerhielden, het oneffen wensende, en die het Hiernamaals verwierpen"},{"SurahNumber":7,"VerseNumber":46,"Text":"En er zal een scheiding tussen beiden zijn; en er zullen op de verheven plaatsen mannen zijn die allen aan hun merktekenen herkennen. En zij zullen tot de bewoners van het paradijs roepen: \"Vrede zij over u.'' Dezen zullen het paradijs nog niet zijn binnengegaan, maar zij hopen het"},{"SurahNumber":7,"VerseNumber":47,"Text":"En wanneer hun ogen naar de bewoners van het Vuur zijn gericht, zullen zij zeggen: \"Onze Heer, plaats ons niet onder het onrechtvaardige volk"}]}