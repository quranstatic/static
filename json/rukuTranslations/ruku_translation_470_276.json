{"Id":276,"LanguageCodes":["ny","nya"],"Name":"nya-khaledibrahimbe","Author":"Khaled Ibrahim Betala","Language":"Chichewa","Description":"Chichewa","Direction":"ltr","Source":"https://quranenc.com/en/browse/chichewa_betala","Translations":[{"SurahNumber":56,"VerseNumber":39,"Text":"“Gulu lalikulu lochokera ku m’badwo woyamba"},{"SurahNumber":56,"VerseNumber":40,"Text":"“Ndiponso gulu lalikulu lochokera ku mibadwo yotsiriza"},{"SurahNumber":56,"VerseNumber":41,"Text":"“Anthu akudzanja lakumanzere. Taonani chilango choopsa kwa anthu akudzanja lakumanzere"},{"SurahNumber":56,"VerseNumber":42,"Text":"“Adzakhala mu mvuchi wamoto ndi m’madzi owira"},{"SurahNumber":56,"VerseNumber":43,"Text":"“Ndi mumthunzi wa utsi wakuda"},{"SurahNumber":56,"VerseNumber":44,"Text":"“Siwoziziritsa ndiponso siwosangalatsa"},{"SurahNumber":56,"VerseNumber":45,"Text":"“Ndithu iwo amakhala kalelo mosangalala (samalabadira kumvera Allah)"},{"SurahNumber":56,"VerseNumber":46,"Text":"“Ndipo amapitiriza kuchita machimo aakulu (polinga kuti palibe kuuka ku imfa)"},{"SurahNumber":56,"VerseNumber":47,"Text":"“Ndipo amanena (motsutsa); “Kodi tikadzafa nkusanduka fumbi ndi mafupa ofumbwa, tidzaukitsidwanso?”"},{"SurahNumber":56,"VerseNumber":48,"Text":"““Kodi ndi makolo athu akale (adzaukitsidwanso!)”"},{"SurahNumber":56,"VerseNumber":49,"Text":"“Nena kwa iwo (poyankha kutsutsa kwawo). Ndithudi, amibadwo yoyamba ndi mibadwo yomaliza (omwe inu muli m’gulu lawo)"},{"SurahNumber":56,"VerseNumber":50,"Text":"“Adzasonkhanitsidwa m’nthawi ya tsiku lomwe lakhazikitsidwa"},{"SurahNumber":56,"VerseNumber":51,"Text":"“Kenako inu osokera (njira yachilungamo), otsutsa (za kuuka)"},{"SurahNumber":56,"VerseNumber":52,"Text":"“Mudzadya (ku Jahannam) mtengo wa Zakkum, (mtengo wowawa wopezeka mu Jahannam)"},{"SurahNumber":56,"VerseNumber":53,"Text":"“Mudzakhutitsa mimba zanu ndi umenewu (chifukwa cha njala yadzaoneni)"},{"SurahNumber":56,"VerseNumber":54,"Text":"“(Mkhuto wa mtengowo) adzamwera madzi owira"},{"SurahNumber":56,"VerseNumber":55,"Text":"“Adzamwa monga mmene imamwera ngamira yodwala matenda aludzu"},{"SurahNumber":56,"VerseNumber":56,"Text":"“Ili ndi phwando lawo tsiku lamalipiro"},{"SurahNumber":56,"VerseNumber":57,"Text":"“Ife tidakulengani kodi nchifukwa ninji simukukhulupirira"},{"SurahNumber":56,"VerseNumber":58,"Text":"“Tandiuzani za madzi (ambewu ya munthu) amene mumawathira m’chiberekero"},{"SurahNumber":56,"VerseNumber":59,"Text":"“Kodi inu ndiamene mumawalenga (madziwo ndi kumayang’anira mkusinthasintha kwake kuti akhale cholengedwa) kapena Ife ndiamene timawalenga"},{"SurahNumber":56,"VerseNumber":60,"Text":"“Ife tidalamula imfa pakati panu ndipo Ife sitili wolephera"},{"SurahNumber":56,"VerseNumber":61,"Text":"“Kubweretsa ena m’malo mwanu ndi kukulengani mwamaonekedwe ena omwe simumawadziwa"},{"SurahNumber":56,"VerseNumber":62,"Text":"“Ndipo ndithu mukdziwa kalengedwe koyamba; nanga bwanji simukukumbukira"},{"SurahNumber":56,"VerseNumber":63,"Text":"“Tandiuzani za zimene mukubzala"},{"SurahNumber":56,"VerseNumber":64,"Text":"“Kodi ndinu amene mukuzimeretsa kapena ndife Amene tikuzimeretsa"},{"SurahNumber":56,"VerseNumber":65,"Text":"“Tikadafuna tikadazitembenuza (mbewu zimenezo kukhala zouma isanakwane nthawi yake yozithyola) choncho mukadakhala mukudandaula"},{"SurahNumber":56,"VerseNumber":66,"Text":"“(Uku mukunena:) “Ndithu ife tangotaya chuma chathu (padera);”"},{"SurahNumber":56,"VerseNumber":67,"Text":"““Koma ife tamanidwa (phindu la khama lathu).”"},{"SurahNumber":56,"VerseNumber":68,"Text":"“Kodi mukuwaona madzi amene mukumwa"},{"SurahNumber":56,"VerseNumber":69,"Text":"“Kodi ndinu amene mudawatsitsa ku mitambo kapena ndife Amene timawatsitsa"},{"SurahNumber":56,"VerseNumber":70,"Text":"“Tikadafuna tikadawapanga kukhala amchere; nanga nchifukwa ninji simuthokoza"},{"SurahNumber":56,"VerseNumber":71,"Text":"“Kodi mukuwuona moto umene mumaukoleza"},{"SurahNumber":56,"VerseNumber":72,"Text":"“Kodi ndinu amene mudameretsa mitengo yake kapena Ndife tidaipanga"},{"SurahNumber":56,"VerseNumber":73,"Text":"“Ife taupanga kuti ukhale chikumbutso (cha Moto watsiku lachimaliziro akauona), ndikuti ukhale chothandiza kwa anthu apaulendo (amene akuyenda m’chipululu)"},{"SurahNumber":56,"VerseNumber":74,"Text":"“Choncho, pitiriza kulemekeza dzina la Mbuye wako Wamkulu"}]}