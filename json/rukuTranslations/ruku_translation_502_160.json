{"Id":160,"LanguageCodes":["fa","fas"],"Name":"fas-mohsengharaati","Author":"Mohsen Gharaati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":70,"VerseNumber":1,"Text":"درخواست­کننده­ای، عذابى واقع­شدنى را درخواست کرد،"},{"SurahNumber":70,"VerseNumber":2,"Text":"که براى کافران است و هیچ بازدارنده‌اى براى آن نیست"},{"SurahNumber":70,"VerseNumber":3,"Text":"و از سوى خداوند صاحب درجات والاست"},{"SurahNumber":70,"VerseNumber":4,"Text":"فرشتگان و روح، در روزى که مقدار آن پنجاه هزار سال است، به سوى او بالا مى‌روند"},{"SurahNumber":70,"VerseNumber":5,"Text":"پس صبر کن، صبرى نیکو"},{"SurahNumber":70,"VerseNumber":6,"Text":"آنان آن روز را دور مى‌بینند"},{"SurahNumber":70,"VerseNumber":7,"Text":"و ما آن را نزدیک مى‌بینیم"},{"SurahNumber":70,"VerseNumber":8,"Text":"روزى که آسمان مانند مس گداخته شود"},{"SurahNumber":70,"VerseNumber":9,"Text":"و کوه‌ها مانند پشمِ رنگین [حلاّجى شده] گردد"},{"SurahNumber":70,"VerseNumber":10,"Text":"و هیچ دوستى از دوستش [احوالى] نپرسد"},{"SurahNumber":70,"VerseNumber":11,"Text":"[خویشاوندان و دوستان] آنان را نشانشان مى‌دهند. [ولى از شدّت هراس به آنان توجه نمی‌کنند!] آن روز گنهکار آرزو می‌کند که اى کاش مى‌توانست فرزندانش را در برابر عذاب تاوان دهد و فداى خود کند"},{"SurahNumber":70,"VerseNumber":12,"Text":"و نیز همسر و برادرش را"},{"SurahNumber":70,"VerseNumber":13,"Text":"و بستگانش را که [در دنیا] به او پناه مى‌دادند،"},{"SurahNumber":70,"VerseNumber":14,"Text":"[بلکه آرزو دارد] تمام مردم روى زمین را [فدا کند]، تا او را [از عذاب‌] برهاند"},{"SurahNumber":70,"VerseNumber":15,"Text":"هرگز! همانا آن آتش شعله‌ور است،"},{"SurahNumber":70,"VerseNumber":16,"Text":"که پوست سر و بدن را به شدّت برمى‌کند"},{"SurahNumber":70,"VerseNumber":17,"Text":"هر کس را [به حقّ] پشت کرده و روى برتافته، فرامى‌خواند"},{"SurahNumber":70,"VerseNumber":18,"Text":"و [نیز کسى را که مال] گرد آورده و انباشته است"},{"SurahNumber":70,"VerseNumber":19,"Text":"به راستى که انسان سخت آزمند [و بى‌تاب‌] آفریده شده است"},{"SurahNumber":70,"VerseNumber":20,"Text":"هرگاه بدى به او برسد، نالان است"},{"SurahNumber":70,"VerseNumber":21,"Text":"و هرگاه خیرى به او برسد، بخیل است"},{"SurahNumber":70,"VerseNumber":22,"Text":"مگر نمازگزاران"},{"SurahNumber":70,"VerseNumber":23,"Text":"آنان که بر نمازشان پیوسته و پایدارند"},{"SurahNumber":70,"VerseNumber":24,"Text":"و آنان که در اموالشان حقّى است معین"},{"SurahNumber":70,"VerseNumber":25,"Text":"براى نیازمندِ خواهنده و بینواى درمانده"},{"SurahNumber":70,"VerseNumber":26,"Text":"و آنان که روز جزا را باور دارند"},{"SurahNumber":70,"VerseNumber":27,"Text":"و آنان که از عذاب پروردگارشان بیمناکند"},{"SurahNumber":70,"VerseNumber":28,"Text":"زیرا از عذاب پروردگارشان ایمنى نیست"},{"SurahNumber":70,"VerseNumber":29,"Text":"و آنان که دامان خود را [از شهوت‌ها] نگه مى‌دارند"},{"SurahNumber":70,"VerseNumber":30,"Text":"مگر بر همسران یا کنیزانشان که [در این صورت،] مورد سرزنش نیستند"},{"SurahNumber":70,"VerseNumber":31,"Text":"پس کسانى که [در بهره‌گیرى جنسى] فراتر از این را بجویند، آنان همان تجاوزگرانند"},{"SurahNumber":70,"VerseNumber":32,"Text":"و آنان که امانت‌ها و پیمان‌هاى خود را رعایت مى‌کنند"},{"SurahNumber":70,"VerseNumber":33,"Text":"و آنان که به [اداى] گواهى متعهد و پاى‌بندند"},{"SurahNumber":70,"VerseNumber":34,"Text":"و آنان که بر نمازشان مواظبت دارند"},{"SurahNumber":70,"VerseNumber":35,"Text":"اینان در بهشت‌ها گرامى داشته مى‌شوند"}]}