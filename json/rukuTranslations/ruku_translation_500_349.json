{"Id":349,"LanguageCodes":["sw","swa"],"Name":"swa-alimuhsinalbarw","Author":"Ali Muhsin Al Barwani","Language":"Swahili","Description":"Swahili","Direction":"ltr","Source":"http://tanzil.net","Translations":[{"SurahNumber":69,"VerseNumber":1,"Text":"Tukio la haki"},{"SurahNumber":69,"VerseNumber":2,"Text":"Nini hilo Tukio la haki"},{"SurahNumber":69,"VerseNumber":3,"Text":"Na nini kitakujuulisha nini hilo Tukio la haki"},{"SurahNumber":69,"VerseNumber":4,"Text":"Thamudi na A'di waliukadhibisha Msiba unao situsha"},{"SurahNumber":69,"VerseNumber":5,"Text":"Basi Thamudi waliangamizwa kwa balaa kubwa mno"},{"SurahNumber":69,"VerseNumber":6,"Text":"Na ama A'di waliangamizwa kwa upepo mkali usio zuilika"},{"SurahNumber":69,"VerseNumber":7,"Text":"Alio wapelekea masiku saba, na siku nane, mfululizo bila ya kusita. Utaona watu wamepinduka kama kwamba ni magongo ya mitende yalio wazi ndani"},{"SurahNumber":69,"VerseNumber":8,"Text":"Basi je! Unamwona mmoja wao aliye baki"},{"SurahNumber":69,"VerseNumber":9,"Text":"Na Firauni na walio mtangulia, na miji iliyo pinduliwa chini juu, walileta khatia"},{"SurahNumber":69,"VerseNumber":10,"Text":"Wakamuasi Mtume wa Mola wao Mlezi, ndipo Yeye Mola akawakamata kwa mkamato ulio zidi nguvu"},{"SurahNumber":69,"VerseNumber":11,"Text":"Maji yalipo furika Sisi tulikupandisheni katika safina"},{"SurahNumber":69,"VerseNumber":12,"Text":"Ili tuyafanye hayo kuwa ni waadhi kwenu na kila sikio linalo sikia liyahifadhi"},{"SurahNumber":69,"VerseNumber":13,"Text":"Na litapo pulizwa barugumu mpulizo mmoja tu"},{"SurahNumber":69,"VerseNumber":14,"Text":"Na ardhi na milima ikaondolewa, na ikavunjwa kwa mvunjo mmoja"},{"SurahNumber":69,"VerseNumber":15,"Text":"Siku hiyo ndio Tukio litatukia"},{"SurahNumber":69,"VerseNumber":16,"Text":"Na mbingu zitapasuka, kwani siku hiyo zitakuwa dhaifu kabisa"},{"SurahNumber":69,"VerseNumber":17,"Text":"Na Malaika watakuwa pembezoni mwa mbingu; na wanane juu ya hawa watakuwa wamebeba Kiti cha Enzi cha Mola wako Mlezi"},{"SurahNumber":69,"VerseNumber":18,"Text":"Siku hiyo mtahudhurishwa - haitafichika siri yoyote yenu"},{"SurahNumber":69,"VerseNumber":19,"Text":"Basi ama atakaye pewa kitabu chake kwa mkono wake wa kulia, atasema: Haya someni kitabu changu"},{"SurahNumber":69,"VerseNumber":20,"Text":"Hakika nalijua ya kuwa nitapokea hisabu yangu"},{"SurahNumber":69,"VerseNumber":21,"Text":"Basi yeye atakuwa katika maisha ya kupendeza"},{"SurahNumber":69,"VerseNumber":22,"Text":"Katika Bustani ya juu"},{"SurahNumber":69,"VerseNumber":23,"Text":"Matunda yake yakaribu"},{"SurahNumber":69,"VerseNumber":24,"Text":"Waambiwe: Kuleni na mnywe kwa furaha kwa sababu ya mlivyo tanguliza katika siku zilizo pita"},{"SurahNumber":69,"VerseNumber":25,"Text":"Na ama atakaye pewa kitabu chake katika mkono wake wa kushoto, basi yeye atasema: Laiti nisingeli pewa kitabu changu"},{"SurahNumber":69,"VerseNumber":26,"Text":"Wala nisingeli jua nini hisabu yangu"},{"SurahNumber":69,"VerseNumber":27,"Text":"Laiti mauti ndiyo yangeli kuwa ya kunimaliza kabisa"},{"SurahNumber":69,"VerseNumber":28,"Text":"Mali yangu hayakunifaa kitu"},{"SurahNumber":69,"VerseNumber":29,"Text":"Madaraka yangu yamenipotea"},{"SurahNumber":69,"VerseNumber":30,"Text":"(Pasemwe): Mshikeni! Mtieni pingu"},{"SurahNumber":69,"VerseNumber":31,"Text":"Kisha mtupeni Motoni"},{"SurahNumber":69,"VerseNumber":32,"Text":"Tena mtatizeni katika mnyororo wenye urefu wa dhiraa sabiini"},{"SurahNumber":69,"VerseNumber":33,"Text":"Kwani huyo hakika alikuwa hamuamini Mwenyezi Mungu Mtukufu"},{"SurahNumber":69,"VerseNumber":34,"Text":"Wala hahimizi kulisha masikini"},{"SurahNumber":69,"VerseNumber":35,"Text":"Basi leo hapa hana jamaa wa kumwonea uchungu"},{"SurahNumber":69,"VerseNumber":36,"Text":"Wala hana chakula ila usaha wa watu wa Motoni"},{"SurahNumber":69,"VerseNumber":37,"Text":"Chakula hicho hawakili ila wakosefu"}]}