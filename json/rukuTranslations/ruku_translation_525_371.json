{"Id":371,"LanguageCodes":["tg","tgk"],"Name":"tgk-wwwislamhouseco","Author":"Www.islamhouse.com","Language":"Tajik","Description":"Tajik","Direction":"ltr","Source":"https://quranenc.com/check/tajik_arifi/v1.0.0-csv.1 , https://quranenc.com/en/browse/tajik_arifi , https://quranenc.com ,","Translations":[{"SurahNumber":83,"VerseNumber":1,"Text":"Вой бар камфурӯшон"},{"SurahNumber":83,"VerseNumber":2,"Text":"Касоне, ки чун [барои худ] аз мардум паймона мекунанд, ҳаққи худро комил мегиранд"},{"SurahNumber":83,"VerseNumber":3,"Text":"Ва ҳангоме ки [мехоҳанд] барои онон паймона ё вазн кунанд, кам мегузоранд"},{"SurahNumber":83,"VerseNumber":4,"Text":"Оё онҳо гумон намекунанд, ки [қиёмат фаро мерасад ва аз қабрҳо] барангехта мешаванд"},{"SurahNumber":83,"VerseNumber":5,"Text":"Дар рӯзе бузург"},{"SurahNumber":83,"VerseNumber":6,"Text":"[Ҳамон] Рӯзе, ки мардум дар пешгоҳи Парвардигори ҷаҳониён меистанд"},{"SurahNumber":83,"VerseNumber":7,"Text":"Ҳаргиз чунин нест [ки кофирон пиндоштаанд]! Ба ростӣ, ки номаи [аъмоли] бадкорон дар сиҷҷин аст"},{"SurahNumber":83,"VerseNumber":8,"Text":"Ва ту чи донӣ, ки сиҷҷин чист"},{"SurahNumber":83,"VerseNumber":9,"Text":"Китобест, ки [аъмоли бадкорон дар он] навишта шудааст"},{"SurahNumber":83,"VerseNumber":10,"Text":"Дар он рӯз вой бар такзибкунандагон"},{"SurahNumber":83,"VerseNumber":11,"Text":"Онон, ки рӯзи ҷазоро [инкор ва] такзиб мекунанд"},{"SurahNumber":83,"VerseNumber":12,"Text":"Ва ҷуз ситамкорони гунаҳкор [касе] он [рӯз]-ро такзиб намекунад"},{"SurahNumber":83,"VerseNumber":13,"Text":"Ҳангоме ки оёти Мо бар ӯ тиловат шавад, гӯяд: «[Ин] Афсонаҳои гузаштагон аст»"},{"SurahNumber":83,"VerseNumber":14,"Text":"Ҳаргиз чунин нест [ки онҳо гумон мекунанд]; балки [ба сабаби] он чӣ кардаанд, бар дилҳояшон зангор бастааст"},{"SurahNumber":83,"VerseNumber":15,"Text":"Ҳаргиз чунин нест [ки онҳо мепиндоранд]. Бе гумон, онон дар он рӯз аз [дидори] Парвардигорашон маҳруманд"},{"SurahNumber":83,"VerseNumber":16,"Text":"Ва [баъд аз ҳисоб] мусалламан вориди дузах мешаванд"},{"SurahNumber":83,"VerseNumber":17,"Text":"Онгоҳ ба эшон гуфта мешавад: «Ин [оташ] ҳамон чизест, ки онро такзиб мекардед»"},{"SurahNumber":83,"VerseNumber":18,"Text":"Ҳаргиз чунин нест [ки онҳо мепиндоранд]; бе гумон, номаи [аъмоли] накукорон дар «илиййин» аст"},{"SurahNumber":83,"VerseNumber":19,"Text":"Ва ту чи донӣ, ки «илиййин» чист"},{"SurahNumber":83,"VerseNumber":20,"Text":"Китобест, ки [аъмоли бадкорон дар он] навишта шудааст"},{"SurahNumber":83,"VerseNumber":21,"Text":"Ки муқаррабони [даргоҳи илоҳӣ] бар он ҳозир шаванд [ва гувоҳӣ диҳанд]"},{"SurahNumber":83,"VerseNumber":22,"Text":"Ҳамоно накукорон дар неъмат [-ҳои биҳишт] ҳастанд"},{"SurahNumber":83,"VerseNumber":23,"Text":"Бар тахтҳо [такя зада ва] менигаранд"},{"SurahNumber":83,"VerseNumber":24,"Text":"Хуррамӣ ва нишоти неъматро дар чеҳраҳояшон [мебинӣ ва] мешиносӣ"},{"SurahNumber":83,"VerseNumber":25,"Text":"Онҳо аз шароби ноби муҳршуда [нӯшонида ва] сероб мешаванд"},{"SurahNumber":83,"VerseNumber":26,"Text":"Муҳре, ки бар он ниҳодашуда аз мушк аст ва дар ин [шароб ва дигар неъматҳои биҳиштӣ] муштоқон [-и раҳмат] бояд бар якдигар пешӣ гиранд"},{"SurahNumber":83,"VerseNumber":27,"Text":"Ва омезааш аз тасним аст"},{"SurahNumber":83,"VerseNumber":28,"Text":"[Ҳамон] чашмае, ки муқаррабон [-и даргоҳи илоҳӣ] аз он менӯшанд"},{"SurahNumber":83,"VerseNumber":29,"Text":"Ҳамоно касоне, ки ҷурму гуноҳ карданд, пайваста [дар дунё] бар касоне, ки имон оварда буданд, механдиданд"},{"SurahNumber":83,"VerseNumber":30,"Text":"Ва ҳар гоҳ [муъминон] аз канорашон мегузаштанд, бо чашму абрӯ ба ҳам ишора мекарданд [ва ононро ба сухрия мегирифтанд]"},{"SurahNumber":83,"VerseNumber":31,"Text":"Ва чун ба сӯйи хонаводаи худ бозмегаштанд, [ба хотири тамасхури муъминон] шодмону хандон буданд"},{"SurahNumber":83,"VerseNumber":32,"Text":"Ва ҳангоме ки муъминонро медиданд, мегуфтанд: «Бе гумон, инон гумроҳонанд»"},{"SurahNumber":83,"VerseNumber":33,"Text":"Дар ҳоле ки онон барои муроқибат [ва нигаҳбонӣ] бар муъминон фиристода нашуда буданд"},{"SurahNumber":83,"VerseNumber":34,"Text":"Вале имрӯз касоне, ки имон овардаанд, ба кофирон механданд"},{"SurahNumber":83,"VerseNumber":35,"Text":"Бар тахтҳо [-и ороста нишаста ва ба неъматҳои илоҳӣ] менигаранд"},{"SurahNumber":83,"VerseNumber":36,"Text":"Оё кофирон [бо чашидани азоб] ҷазои он чиро, ки мекарданд, дарёфт намудаанд"}]}