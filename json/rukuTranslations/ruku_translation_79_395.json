{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":4,"VerseNumber":116,"Text":"ALLAH kendisine ortak koşulmasını (ölünceye kadar sürdüğü taktirde) affetmez; bunun aşağısındaki günahları ise dilediği kişiye affeder. Kim ALLAH'a ortak koşarsa tamamen sapıtmış olur"},{"SurahNumber":4,"VerseNumber":117,"Text":"O'ndan ayrı olarak tanrıçalara taparlar. Aslında inatçı şeytandan başkasına tapmıyorlar"},{"SurahNumber":4,"VerseNumber":118,"Text":"ALLAH kendisine lanet etmiş ve o da, \"Elbette senin kullarından belli bir pay alacağım,\" demişti"},{"SurahNumber":4,"VerseNumber":119,"Text":"Onları saptıracağım, onları kuruntularla oyalayacağım, hayvanların kulaklarını yarmalarını (böylece etlerini haram etmelerini) emeredeceğim, ALLAH'ın yaratıklarını değiştirmelerini emredeceğim.\" Kim ALLAH yerine şeytanı dost ve egemen edinirse apaçık bir kayba uğramıştır"},{"SurahNumber":4,"VerseNumber":120,"Text":"Onlara söz verir, ümit verir. Gerçekte, şeytanın onlara verdiği söz kandırmadan başka bir şey değil"},{"SurahNumber":4,"VerseNumber":121,"Text":"Varacakları nokta cehennemdir; ondan kaçamazlar"},{"SurahNumber":4,"VerseNumber":122,"Text":"İnanıp erdemli işler yapanları, içlerinde ırmaklar akan cennetlere yerleştireceğiz; orada ebedi kalacaklar. ALLAH'ın sözü gerçektir. ALLAH'tan daha doğru sözlü kim olabilir"},{"SurahNumber":4,"VerseNumber":123,"Text":"Bu, ne sizin kuruntularınız ne de kitap halkının kuruntularıra göredir: Kim bir kötülük işlerse karşılığını bulur ve ALLAH'tan başka bir Sahip ve Yardımcı bulamaz"},{"SurahNumber":4,"VerseNumber":124,"Text":"Erkek veya kadın, her kim inanarak erdemli bir hayat sürerse cennete girer ve en ufak bir haksızlık görmez"},{"SurahNumber":4,"VerseNumber":125,"Text":"ALLAH'a teslim olarak iyilik yapan ve İbrahim'in tektanrıcı dinine uyandan daha güzel bir dine kim sahip olabilir? ALLAH İbrahimi arkadaş edindi"},{"SurahNumber":4,"VerseNumber":126,"Text":"Yerde ve göktekilerin hepsi ALLAH'ındır. ALLAH her şeyi Kuşatır"}]}