{"Id":189,"LanguageCodes":["hi","hin"],"Name":"hin-maulanaazizulha-la","Author":"Maulana Azizul Haque Al Umari","Language":"Hindi","Description":"Hindi - Transliteration","Direction":"ltr","Source":"https://quranenc.com/check/hindi_omari/v1.1.0-csv.1 , https://quranenc.com/en/browse/hindi_omari , https://quranenc.com ,","Translations":[{"SurahNumber":4,"VerseNumber":101,"Text":"aur jab tum dharatee mein yaatra karo, to namaaz[1] qasr (sankshipt) karane mein tumapar koee dosh nahin, yadi tumhen dar ho ki kaafir tumhen sataayenge. vaastav mein, kaafir tumhaare khule shatru hain"},{"SurahNumber":4,"VerseNumber":102,"Text":"tatha (he nabee!) jab aap (ranakshetr mein) upasthit hon aur unake lie namaaz kee sthaapana karen, to unaka ek giroh aapake saath khada ho jaaye aur apane astr-shastr lie rahen aur jab ve sajda kar len, to tumhaare peechhe ho jaayen tatha doosara giroh aaye, jisane namaaz nahin padhee hai aur aapake saath namaaz padhen aur apane astr-shastr lie rahen. kaafir chaahate hain ki tum apane shastron se nishchet ho jao, to tumapar yakaayak dhaava bol den. phir tumapar koee dosh nahin, yadi varsha ke kaaran tumhen duhkh ho athava tum rogee raho ki apane shastr[1] utaar do tatha apane bachaav ka dhyaan rakho. nihsandeh allaah ne kaafiron ke lie apamaanakaaree yaatana taiyaar kar rakhee hai"},{"SurahNumber":4,"VerseNumber":103,"Text":"phir jab tum namaaz pooree kar lo, to khade, baithe, lete pratyek sthiti mein allaah ka smaran karo aur jab tum shaant ho jao, to pooree namaaz padho. nihsandeh, namaaz eemaan vaalon par nirdhaarit samay par anivaary kee gayee hai"},{"SurahNumber":4,"VerseNumber":104,"Text":"tatha tum (shatru) jaati ka peechha karane mein sithil na bano, yadi tumhen duhkh pahuncha hai, to tumhaare samaan unhen bhee duhkh pahuncha hai tatha tum allaah se jo aasha[1] rakhate ho, vo aasha ve nahin rakhate tatha allaah ati gyaanee tatvagy hai"}]}