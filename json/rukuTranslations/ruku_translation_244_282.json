{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":17,"VerseNumber":41,"Text":"Powiedz: \"Jeśliby razem z Nim byli jacyś bogowie, jak mówią, to oni poszukiwaliby drogi aż do Władcy Tronu"},{"SurahNumber":17,"VerseNumber":42,"Text":"Niech Mu będzie chwała! On jest wynioślejszy ponad to, co mówią, wyniosłością wielką"},{"SurahNumber":17,"VerseNumber":43,"Text":"Wysławia Go siedem niebios i ziemia oraz ci, którzy się tam znajdują. I nie ma żadnej rzeczy, która by nie głosiła Jego chwały. Lecz wy nie pojmujecie ich wysławiania. Zaprawdę, On jest Wspaniałomyślny, Przebaczający"},{"SurahNumber":17,"VerseNumber":44,"Text":"A kiedy recytujesz Koran, to My zaciągamy zasłonę między tobą a tymi, którzy nie wierzą w życie ostateczne"},{"SurahNumber":17,"VerseNumber":45,"Text":"Położyliśmy na ich serca osłony, aby nie pojmowali, a na ich uszy - głuchotę. Kiedy wspominasz w Koranie swego Pana, Jedynego, oni odwracają się plecami ze wstrętem"},{"SurahNumber":17,"VerseNumber":46,"Text":"My wiemy doskonale, czemu oni się przysłuchują, kiedy się tobie przysłuchują, a także, kiedy się potajemnie zmawiają, gdy niesprawiedliwi mówią: \"Wy postępujecie tylko za człowiekiem zaczarowanym"},{"SurahNumber":17,"VerseNumber":47,"Text":"Popatrz, jakie oni przytaczają tobie przypowieści; w ten sposób błądzą i nie mogą znaleźć drogi"},{"SurahNumber":17,"VerseNumber":48,"Text":"Oni powiedzieli: \"Kiedy będziemy kośćmi i prochem, to czyż będziemy wskrzeszeni w nowym stworzeniu"},{"SurahNumber":17,"VerseNumber":49,"Text":"Powiedz: \"Moglibyście nawet być kamieniem lub żelazem"},{"SurahNumber":17,"VerseNumber":50,"Text":"Lub jakimkolwiek tworem, który wyda się wam wielki!\" Wtedy oni powiedzą: \"Kto spowoduje, iż powrócimy?\" Powiedz: \"Ten, który was stworzył po raz pierwszy.\" Oni wtedy potrząsną głowami i powiedzą: \"Kiedy to?\" Powiedz: \"Być może, wkrótce"},{"SurahNumber":17,"VerseNumber":51,"Text":"W tym Dniu, kiedy On was wezwie, a wy odpowiecie przez Jego wysławienie, pomyślicie sobie, iż przebywaliście tylko małą chwilę"},{"SurahNumber":17,"VerseNumber":52,"Text":"I powiedz Moim sługom, żeby mówili to, co jest lepsze. Zaprawdę, szatan wznieca spory pomiędzy nimi; zaprawdę, szatan jest dla człowieka wrogiem oczywistym"}]}