{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":16,"VerseNumber":51,"Text":"ထို့ပြင် အလ္လာဟ်အရှင်မြတ်က မိန့်ကြား‌တော်မူသည်- “အသင်တို့သည် ကိုးကွယ်ထိုက်‌သောအရှင်နှစ်ပါး(ရှိသည်ဟု ယူဆကိုးကွယ်မှု)မပြုလုပ်ကြနှင့်။ ထိုကိုးကွယ်ထိုက်‌သောအရှင်သည် တစ်ပါးတည်းပင်ဖြစ်‌တော်မူသည်။ သို့ဖြစ်ရာ အသင်တို့သည် ငါအရှင်မြတ်ကိုသာ ‌ကြောက်ရွံ့ကြပါ။“"},{"SurahNumber":16,"VerseNumber":52,"Text":"ထို့ပြင် မိုး‌ကောင်းကင်များတွင်ရှိကြ‌သောအရာအားလုံးနှင့် ‌မြေပထဝီတွင်ရှိ‌သောအရာအားလုံးကို အရှင်မြတ်ပင် ပိုင်ဆိုင်‌တော်မူသည်။ ထို့ပြင် အရှင်မြတ်၏အိဗာဒသ် ခဝပ်မှုကို အမြဲမပြတ် ပြုလုပ်ရမည်ဖြစ်သည်။* သို့ဖြစ်ရာ အသင်တို့သည် အလ္လာဟ်အရှင်မြတ်အပြင် အခြားအရာများအား ‌ကြောက်ရွံ့ကြသ‌လော။"},{"SurahNumber":16,"VerseNumber":53,"Text":"ထို့ပြင် အသင်တို့ထံတွင် မည်သည့်‌ကျေးဇူး‌တော်ပင်ရှိသည်ဖြစ်‌စေ အလ္လာဟ်အရှင်မြတ်ထံ‌တော်မှ ‌ကျေးဇူးပင်ဖြစ်သည်။ ထို့‌နောက် အသင်တို့တွင် ဒုက္ခ‌ရောက်‌သောအခါတွင် အသင်တို့သည် အရှင်မြတ်ထံ‌တော်သို့ပင် ဟစ်‌ခေါ် ပန်ကြားကြသည်။"},{"SurahNumber":16,"VerseNumber":54,"Text":"ထို့‌နောက်တစ်ခါ အရှင်မြတ်သည် ‌ဘေးဒုက္ခကို အသင်တို့ထံမှ ဖယ်ရှား‌တော်မူလိုက်‌သောအခါ အသင်တို့ထဲမှ လူတစ်စုသည် ချက်ချင်းပင် သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်နှင့် တွဲဖက်ကိုးကွယ်ကြသည်။"},{"SurahNumber":16,"VerseNumber":55,"Text":"(အရှင်မြတ်နှင့် တွဲဖက်ကိုးကွယ်ကြခြင်းသည်) ငါအရှင်မြတ် ၎င်းတို့အား ‌ပေးကမ်းထား‌သော ‌ကျေးဇူး‌တော်များနှင့်ပတ်သက်၍ သူတို့သည် ‌ကျေးဇူးကန်းကြရန်အတွက်ဖြစ်သည်။ သို့ဖြစ်ရာ အသင်တို့သည် (‌ခေတ္တ)စည်းစိမ်ခံစားကြပါ။ ၎င်း‌နောက် အသင်တို့သည် မကြာမီပင် သိရှိကြမည်ဖြစ်သည်။"},{"SurahNumber":16,"VerseNumber":56,"Text":"ထို့ပြင် သူတို့သည် ငါအရှင်မြတ်က သူတို့အား ‌ပေး‌တော်မူ‌သောအရာများထဲမှ သူတို့ မသိနားမလည်‌သောအရာများအတွက် ‌ဝေစု‌ဝေပုံကို ပြုလုပ်ကြသည်။ အလ္လာဟ်အရှင်မြတ်အား တိုင်တည်‌ပြောဆိုသည်၊ အသင်တို့သည် အသင်တို့ လုပ်ကြံဖန်တီး‌သောအရာများနှင့်ပတ်သက်၍ အမှန်ပင် စစ်‌ဆေး‌မေးမြန်းခြင်းကို ခံကြရမည်ဖြစ်သည်။"},{"SurahNumber":16,"VerseNumber":57,"Text":"ထို့ပြင် သူတို့သည် အလ္လာဟ်အရှင်မြတ်တွင် သားသမီးများရှိသည်ဟု စွပ်စွဲကြသည်။* အရှင်မြတ်သည် (သူတို့စွပ်စွဲမှု ဟူသမျှမှ)သန့်ရှင်းစင်ကြယ်‌တော်မူသည်။ ၎င်း‌နောက် သူတို့အတွက်ကမူ သူတို့လိုလားသည့်အရာပင်ရှိသည်။"},{"SurahNumber":16,"VerseNumber":58,"Text":"ထို့ပြင် သူတို့ထဲမှ တစ်ဦးဦးတွင် သမီးမိန်းက‌လေး(‌မွေးဖွားခြင်း)နှင့် သတင်း‌ကောင်း‌ပေးခြင်းခံရ‌သောအခါ သူသည် ကျိတ်ပြီး ပူ‌ဆွေး‌နေလျက် သူ၏မျက်နှာသည် ညိုမည်းသွား‌တော့သည်။"},{"SurahNumber":16,"VerseNumber":59,"Text":"သူသည် သူ့အား မ‌ကောင်းသတင်း‌ပေးခြင်းကို ခံရခြင်း‌ကြောင့် လူများမမြင်ရ‌အောင် ပုန်း‌အောင်း‌နေသည်။ သူသည် ထိုမိန်းက‌လေးကို ‌သေးသိမ်‌သောအ‌ခြေအ‌နေနှင့် (ဆက်လက်)ထိန်းသိမ်းထားရမည်‌လော။ သို့မဟုတ် သူ့အား ‌မြေကြီးထဲ(အရှင်လတ်လတ်)မြှပ်ပစ်လိုက်ရမည်‌လော(ဟု ဆုံးဖြတ်၍မရနိုင်‌အောင်ဖြစ်‌နေသည်)။ သတိပြုကြပါ။ သူတို့၏ဆုံးဖြတ်ချက်သည် အလွန်ယုတ်ညံ့သိမ်ဖျင်းလှသည်။"},{"SurahNumber":16,"VerseNumber":60,"Text":"တမလွန်ဘဝကို မယုံကြည်ကြ‌သောသူများတွင် မ‌ကောင်း‌သောအရည်အချင်းရှိသည်။ ထို့ပြင် အလ္လာဟ်အရှင်မြတ်၌မူ အလွန်မြင့်မား‌တော်မူ‌သော အရည်အချင်းရှိသည်။* ထို့ပြင် အရှင်မြတ်သည် တန်ခိုး‌တော်နှင့်အလွန်လွှမ်းမိုး‌တော်မူ‌သောအရှင်၊ ပညာဉာဏ်အ‌မြော်အမြင်နှင့် အလွန်ပြည့်စုံ‌တော်မူ‌သောအရှင် ဖြစ်‌တော်မူသည်။"}]}