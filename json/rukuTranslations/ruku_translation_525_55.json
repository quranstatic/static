{"Id":55,"LanguageCodes":["bn","ben"],"Name":"ben-muhiuddinkhan","Author":"Muhiuddin Khan","Language":"Bengali","Description":"Bengali","Direction":"ltr","Source":"http://tanzil.net","Translations":[{"SurahNumber":83,"VerseNumber":1,"Text":"যারা মাপে কম করে, তাদের জন্যে দুর্ভোগ"},{"SurahNumber":83,"VerseNumber":2,"Text":"যারা লোকের কাছ থেকে যখন মেপে নেয়, তখন পূর্ণ মাত্রায় নেয়"},{"SurahNumber":83,"VerseNumber":3,"Text":"এবং যখন লোকদেরকে মেপে দেয় কিংবা ওজন করে দেয়, তখন কম করে দেয়।"},{"SurahNumber":83,"VerseNumber":4,"Text":"তারা কি চিন্তা করে না যে, তারা পুনরুত্থিত হবে।"},{"SurahNumber":83,"VerseNumber":5,"Text":"সেই মহাদিবসে"},{"SurahNumber":83,"VerseNumber":6,"Text":"যেদিন মানুষ দাঁড়াবে বিশ্ব পালনকর্তার সামনে।"},{"SurahNumber":83,"VerseNumber":7,"Text":"এটা কিছুতেই উচিত নয়, নিশ্চয় পাপাচারীদের আমলনামা সিজ্জীনে আছে।"},{"SurahNumber":83,"VerseNumber":8,"Text":"আপনি জানেন, সিজ্জীন কি"},{"SurahNumber":83,"VerseNumber":9,"Text":"এটা লিপিবদ্ধ খাতা।"},{"SurahNumber":83,"VerseNumber":10,"Text":"সেদিন দুর্ভোগ মিথ্যারোপকারীদের"},{"SurahNumber":83,"VerseNumber":11,"Text":"যারা প্রতিফল দিবসকে মিথ্যারোপ করে।"},{"SurahNumber":83,"VerseNumber":12,"Text":"প্রত্যেক সীমালংঘনকারী পাপিষ্ঠই কেবল একে মিথ্যারোপ করে।"},{"SurahNumber":83,"VerseNumber":13,"Text":"তার কাছে আমার আয়াতসমূহ পাঠ করা হলে সে বলে, পুরাকালের উপকথা।"},{"SurahNumber":83,"VerseNumber":14,"Text":"কখনও না, বরং তারা যা করে, তাই তাদের হৃদয় মরিচা ধরিয়ে দিয়েছে।"},{"SurahNumber":83,"VerseNumber":15,"Text":"কখনও না, তারা সেদিন তাদের পালনকর্তার থেকে পর্দার অন্তরালে থাকবে।"},{"SurahNumber":83,"VerseNumber":16,"Text":"অতঃপর তারা জাহান্নামে প্রবেশ করবে।"},{"SurahNumber":83,"VerseNumber":17,"Text":"এরপর বলা হবে, একেই তো তোমরা মিথ্যারোপ করতে।"},{"SurahNumber":83,"VerseNumber":18,"Text":"কখনও না, নিশ্চয় সৎলোকদের আমলনামা আছে ইল্লিয়্যীনে।"},{"SurahNumber":83,"VerseNumber":19,"Text":"আপনি জানেন ইল্লিয়্যীন কি"},{"SurahNumber":83,"VerseNumber":20,"Text":"এটা লিপিবদ্ধ খাতা।"},{"SurahNumber":83,"VerseNumber":21,"Text":"আল্লাহর নৈকট্যপ্রাপ্ত ফেরেশতাগণ একে প্রত্যক্ষ করে।"},{"SurahNumber":83,"VerseNumber":22,"Text":"নিশ্চয় সৎলোকগণ থাকবে পরম আরামে"},{"SurahNumber":83,"VerseNumber":23,"Text":"সিংহাসনে বসে অবলোকন করবে।"},{"SurahNumber":83,"VerseNumber":24,"Text":"আপনি তাদের মুখমন্ডলে স্বাচ্ছন্দ্যের সজীবতা দেখতে পাবেন।"},{"SurahNumber":83,"VerseNumber":25,"Text":"তাদেরকে মোহর করা বিশুদ্ধ পানীয় পান করানো হবে।"},{"SurahNumber":83,"VerseNumber":26,"Text":"তার মোহর হবে কস্তুরী। এ বিষয়ে প্রতিযোগীদের প্রতিযোগিতা করা উচিত।"},{"SurahNumber":83,"VerseNumber":27,"Text":"তার মিশ্রণ হবে তসনীমের পানি।"},{"SurahNumber":83,"VerseNumber":28,"Text":"এটা একটা ঝরণা, যার পানি পান করবে নৈকট্যশীলগণ।"},{"SurahNumber":83,"VerseNumber":29,"Text":"যারা অপরাধী, তারা বিশ্বাসীদেরকে উপহাস করত।"},{"SurahNumber":83,"VerseNumber":30,"Text":"এবং তারা যখন তাদের কাছ দিয়ে গমন করত তখন পরস্পরে চোখ টিপে ইশারা করত।"},{"SurahNumber":83,"VerseNumber":31,"Text":"তারা যখন তাদের পরিবার-পরিজনের কাছে ফিরত, তখনও হাসাহাসি করে ফিরত।"},{"SurahNumber":83,"VerseNumber":32,"Text":"আর যখন তারা বিশ্বাসীদেরকে দেখত, তখন বলত, নিশ্চয় এরা বিভ্রান্ত।"},{"SurahNumber":83,"VerseNumber":33,"Text":"অথচ তারা বিশ্বাসীদের তত্ত্বাবধায়করূপে প্রেরিত হয়নি।"},{"SurahNumber":83,"VerseNumber":34,"Text":"আজ যারা বিশ্বাসী, তারা কাফেরদেরকে উপহাস করছে।"},{"SurahNumber":83,"VerseNumber":35,"Text":"সিংহাসনে বসে, তাদেরকে অবলোকন করছে"},{"SurahNumber":83,"VerseNumber":36,"Text":"কাফেররা যা করত, তার প্রতিফল পেয়েছে তো"}]}