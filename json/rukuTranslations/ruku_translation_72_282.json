{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":4,"VerseNumber":77,"Text":"Czyż nie widziałeś tych, którym powiedziano: \"Powstrzymajcie wasze ręce! Odprawiajcie modlitwę i dawajcie jałmużnę!\" A kiedy jest im nakazana walka, to wtedy część z nich obawia się ludzi, tak jakby się obawiała Boga albo jeszcze bardziej. Mówią oni: \"Panie nasz! Dlaczego nakazałeś nam walkę? A gdybyś dał nam trochę zwłoki?\" Powiedz: \"Używanie życia na tym świecie - niedługie, a życie ostateczne jest lepsze dla tego, kto jest bogobojny. I nie doznacie niesprawiedliwości nawet na łupinkę daktyla"},{"SurahNumber":4,"VerseNumber":78,"Text":"Gdziekolwiek byście byli, dosięgnie was śmierć, nawet gdybyście byli na wyniosłych wieżach. Jeśli spotka ich jakieś dobro, to oni mówią: \"To przychodzi od Boga\"; a jeśli dosięgnie ich jakieś zło, to oni mówią: \"To pochodzi od ciebie.\" Powiedz: \"Wszystko pochodzi od Boga!\" Lecz dlaczegoż ci ludzie nie mogą pojąć żadnej mowy"},{"SurahNumber":4,"VerseNumber":79,"Text":"Każde dobro, które cię spotyka, pochodzi od Boga. A każde zło, które cię dosięga, pochodzi od ciebie samego. Wysłaliśmy ciebie do ludzi jako Posłańca. I Bóg wystarczy jako świadek"},{"SurahNumber":4,"VerseNumber":80,"Text":"Ktokolwiek słucha Posłańca, ten słucha Boga. A ktokolwiek się odwraca... - My nie posłaliśmy ciebie, abyś był nad nimi stróżem"},{"SurahNumber":4,"VerseNumber":81,"Text":"I mówią: \"Jesteśmy posłuszni!\" Lecz jak tylko wyjdą od ciebie, to niektórzy z nich rozmyślają nocą nad czymś innym niż to, co ty mówisz. A Bóg zapisuje to, co oni zamyślają nocą. Odwróć się więc od nich i zaufaj Bogu! Bóg wystarczy jako opiekun"},{"SurahNumber":4,"VerseNumber":82,"Text":"Czyż oni nie zastanawiają się nad Koranem? Przecież gdyby on pochodził od kogoś innego niż od Boga, z pewnością znaleźliby w nim liczne sprzeczności"},{"SurahNumber":4,"VerseNumber":83,"Text":"A kiedy dociera do nich jakaś wiadomość, uspokajająca lub budząca obawy, to oni ją rozpowszechniają. A gdyby przedstawili ją Posłańcowi albo tym spośród nich, którzy mają władzę, to wówczas poznaliby ją ci, którzy potrafią zbadać ją do głębi. I gdyby nie łaska Boga nad wami i Jego miłosierdzie, to, z pewnością, poszlibyście za szatanem, z wyjątkiem nielicznych"},{"SurahNumber":4,"VerseNumber":84,"Text":"Walcz więc na drodze Boga! - Ty będziesz obciążony odpowiedzialnością tylko za siebie samego! - I zachęcaj wierzących! Być może, Bóg powstrzyma srogość tych, którzy nie uwierzyli; Bóg jest silniejszy od nich w srogości i silniejszy jest w karaniu"},{"SurahNumber":4,"VerseNumber":85,"Text":"Kto wstawia się w dobrej sprawie, ten będzie miał w niej udział; a kto wstawia się w złej sprawie, ten będzie miał jej podwójne obciążenie. Bóg czuwa nad każdą rzeczą"},{"SurahNumber":4,"VerseNumber":86,"Text":"Kiedy kierują do was pozdrowienie, to wy jeszcze piękniej pozdrówcie albo oddajcie to pozdrowienie. Zaprawdę, Bóg podlicza każdą rzecz"},{"SurahNumber":4,"VerseNumber":87,"Text":"Bóg! Nie ma boga, jak tylko On! On zgromadzi was z pewnością w Dniu Zmartwychwstania ' - nie ma co do tego wątpliwości! A kto jest bardziej prawdziwy aniżeli Bóg - kiedy mówi"}]}