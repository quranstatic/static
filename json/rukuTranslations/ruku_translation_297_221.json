{"Id":221,"LanguageCodes":["kk","kaz"],"Name":"kaz-khalifahaltaich","Author":"Khalifah Altai Charity Foundation","Language":"Kazakh","Description":"Kazakh","Direction":"ltr","Source":"","Translations":[{"SurahNumber":23,"VerseNumber":33,"Text":"Оның елінен күпірлік еткен / Аллаһқа қарсы келген / және соңғы, мәңгілік өмірдегі / ақиреттегі / кездесуді өтірік санаған әрі өздерін осы өмірде Біз сән-салтанат, рахатқа кенелткен мансап, бедел иелері: «Бұл - бар болғаны өздерің сияқты, сендердің жегендеріңді жеп, ішкендеріңді ішетін адам"},{"SurahNumber":23,"VerseNumber":34,"Text":"Егер өздерің сияқты бір адамға бағынсаңдар, онда сендер сөзсіз зиян шегесіңдер"},{"SurahNumber":23,"VerseNumber":35,"Text":"Ол сендерге: «Сендер өліп, топырақ пен сүйекке айналғандарыңда, әлбетте / қайта тірілтіліп / шығарыласыңдар», - деп уәде ете ме"},{"SurahNumber":23,"VerseNumber":36,"Text":"Сендерге уәде етілген нәрсе алые, тым ұзақ"},{"SurahNumber":23,"VerseNumber":37,"Text":"Осы өмірімізден басқа / ешнәрсе / жоқ. Өлеміз, өмір сүреміз, бірақ қайта тірілмейміз"},{"SurahNumber":23,"VerseNumber":38,"Text":"Ол - бар болғаны Аллаһ жайында ойынан өтірік шығарған бір адам ғана. Біз оған сенбейміз», - деді"},{"SurahNumber":23,"VerseNumber":39,"Text":"Ол / Елші / : «Раббым! Олар мені өтірікшіге шығарғандықтары үшін маған көмек бер!» - деді"},{"SurahNumber":23,"VerseNumber":40,"Text":"Ол: «Бір аз ғанадан соң, олар өкінушілерге айналады», - деді"},{"SurahNumber":23,"VerseNumber":41,"Text":"Сонда оларды сайха алып, Біз оларды / ағынсудағы секілді / қоқымға айналдырдық. Әділетсіз ел / Аллаһтың мейірімінен / алыстатылсын"},{"SurahNumber":23,"VerseNumber":42,"Text":"Кейін олардан соң басқа қауымдарды пайда еттік"},{"SurahNumber":23,"VerseNumber":43,"Text":"Ешбір ел / өзіне белгіленген / мерзімінен оза алмайды әрі оны артқа да қалдыра / кешіктіре / алмайды"},{"SurahNumber":23,"VerseNumber":44,"Text":"Содан кейін елшілерімізді арасын үзбей, бірінен соң бірін жібердік. Әрбір халыққа өз Елшісі келген сайын, олар оны өтірікке шығарып отырды. Сонда оларды бірінің соңынан бірін / құртып / жібердік әрі оларды аңыз-әңгімелерге айналдырдық. Иманға келмейтін ел / Аллаһтың мейірімінен / алыстатылсын"},{"SurahNumber":23,"VerseNumber":45,"Text":"Кейін Біз, Мұса мен оның бауыры Һарұнды белгі-мұғжизаларымызбен және анық дәлелмен жібердік"},{"SurahNumber":23,"VerseNumber":46,"Text":"Фиръаунға және оның уәзір, бектеріне. Алайда олар өздерін жоғары санап тәкаппарланды. Өйткені олар менменшіл ел еді"},{"SurahNumber":23,"VerseNumber":47,"Text":"Сонда олар: «Елі бізде құлдықта жүрген, өзіміз сияқты осы екі адамға сенеміз бе?» - деді"},{"SurahNumber":23,"VerseNumber":48,"Text":"Олар ол екеуін өтірікшіге шығарды да, сөйтіп жойылғандардан болды"},{"SurahNumber":23,"VerseNumber":49,"Text":"Әрі Біз Мұсаға олар / елі / тура жолмен жүруі үшін Кітап / Тәуратты / бердік"},{"SurahNumber":23,"VerseNumber":50,"Text":"Сондай-ақ Мәриямның ұлы мен оның анасын бір белгі-мұғжиза еттік. Әрі ол екеуіне бұлағы бар жайлы төбелі жерден пана бердік"}]}