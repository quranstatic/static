{"Id":457,"LanguageCodes":["ur","urd"],"Name":"urd-muhammadjunagar","Author":"Muhammad Junagarhi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":23,"VerseNumber":51,"Text":"اے پیغمبرو! حلال چیزیں کھاؤ اور نیک عمل کرو تم جو کچھ کر رہے ہو اس سے میں بخوبی واقف ہوں"},{"SurahNumber":23,"VerseNumber":52,"Text":"یقیناً تمہارا یہ دین ایک ہی دین ہے اور میں ہی تم سب کا رب ہوں، پس تم مجھ سے ڈرتے رہو"},{"SurahNumber":23,"VerseNumber":53,"Text":"پھر انہوں نے خود (ہی) اپنے امر (دین) کے آپس میں ٹکڑے ٹکڑے کر لیئے، ہر گروه جو کچھ اس کے پاس ہے اسی پر اترا رہا ہے"},{"SurahNumber":23,"VerseNumber":54,"Text":"پس آپ (بھی) انہیں ان کی غفلت میں ہی کچھ مدت پڑا رہنے دیں"},{"SurahNumber":23,"VerseNumber":55,"Text":"کیا یہ (یوں) سمجھ بیٹھے ہیں؟ کہ ہم جو بھی ان کے مال و اوﻻد بڑھا رہے ہیں"},{"SurahNumber":23,"VerseNumber":56,"Text":"وه ان کے لئے بھلائیوں میں جلدی کر رہے ہیں (نہیں نہیں) بلکہ یہ سمجھتے ہی نہیں"},{"SurahNumber":23,"VerseNumber":57,"Text":"یقیناً جو لوگ اپنے رب کی ہیبت سے ڈرتے ہیں"},{"SurahNumber":23,"VerseNumber":58,"Text":"اور جو اپنے رب کی آیتوں پر ایمان رکھتے ہیں"},{"SurahNumber":23,"VerseNumber":59,"Text":"اور جو اپنے رب کے ساتھ کسی کو شریک نہیں کرتے"},{"SurahNumber":23,"VerseNumber":60,"Text":"اور جو لوگ دیتے ہیں جو کچھ دیتے ہیں اور ان کے دل کپکپاتے ہیں کہ وه اپنے رب کی طرف لوٹنے والے ہیں"},{"SurahNumber":23,"VerseNumber":61,"Text":"یہی ہیں جو جلدی جلدی بھلائیاں حاصل کر رہے ہیں اور یہی ہیں جو ان کی طرف دوڑ جانے والے ہیں"},{"SurahNumber":23,"VerseNumber":62,"Text":"ہم کسی نفس کو اس کی طاقت سے زیاده تکلیف نہیں دیتے، اور ہمارے پاس ایسی کتاب ہے جو حق کے ساتھ بولتی ہے، ان کے اوپر کچھ ﻇلم نہ کیا جائے گا"},{"SurahNumber":23,"VerseNumber":63,"Text":"بلکہ ان کے دل اس طرف سے غفلت میں ہیں اور ان کے لئے اس کے سوا بھی بہت سے اعمال ہیں جنہیں وه کرنے والے ہیں"},{"SurahNumber":23,"VerseNumber":64,"Text":"یہاں تک کہ جب ہم نے ان کے آسوده حال لوگوں کو عذاب میں پکڑ لیا تو وه بلبلانے لگے"},{"SurahNumber":23,"VerseNumber":65,"Text":"آج مت بلبلاؤ یقیناً تم ہمارے مقابلہ پر مدد نہ کئے جاؤ گے۔"},{"SurahNumber":23,"VerseNumber":66,"Text":"میری آیتیں تو تمہارے سامنے پڑھی جاتی تھیں پھر بھی تم اپنی ایڑیوں کے بل الٹے بھاگتے تھے"},{"SurahNumber":23,"VerseNumber":67,"Text":"اکڑتے اینٹھتے افسانہ گوئی کرتے اسے چھوڑ دیتے تھے"},{"SurahNumber":23,"VerseNumber":68,"Text":"کیا انہوں نے اس بات میں غور وفکر ہی نہیں کیا؟ بلکہ ان کے پاس وه آیا جو ان کے اگلے باپ دادوں کے پاس نہیں آیا تھا؟"},{"SurahNumber":23,"VerseNumber":69,"Text":"یا انہوں نے اپنے پیغمبر کو پہچانا نہیں کہ اس کے منکر ہو رہے ہیں؟"},{"SurahNumber":23,"VerseNumber":70,"Text":"یا یہ کہتے ہیں کہ اسے جنون ہے؟ بلکہ وه تو ان کے پاس حق ﻻیا ہے۔ ہاں ان میں اکثر حق سے چڑنے والے ہیں"},{"SurahNumber":23,"VerseNumber":71,"Text":"اگر حق ہی ان کی خواہشوں کا پیرو ہوجائے تو زمین وآسمان اور ان کے درمیان کی ہر چیز درہم برہم ہو جائے۔ حق تو یہ ہے کہ ہم نے انہیں ان کی نصیحت پہنچا دی ہے لیکن وه اپنی نصیحت سے منھ موڑنے والے ہیں"},{"SurahNumber":23,"VerseNumber":72,"Text":"کیا آپ ان سے کوئی اجرت چاہتے ہیں؟ یاد رکھیئے کہ آپ کے رب کی اجرت بہت ہی بہتر ہے اور وه سب سے بہتر روزی رساں ہے"},{"SurahNumber":23,"VerseNumber":73,"Text":"یقیناً آپ تو انہیں راه راست کی طرف بلا رہے ہیں"},{"SurahNumber":23,"VerseNumber":74,"Text":"بےشک جو لوگ آخرت پر یقین نہیں رکھتے وه سیدھے راستے سے مڑ جانے والے ہیں"},{"SurahNumber":23,"VerseNumber":75,"Text":"اور اگر ہم ان پر رحم فرمائیں اور ان کی تکلیفیں دور کردیں تو یہ تو اپنی اپنی سرکشی میں جم کر اور بہکنے لگیں"},{"SurahNumber":23,"VerseNumber":76,"Text":"اور ہم نے انہیں عذاب میں بھی پکڑا تاہم یہ لوگ نہ تو اپنے پروردگار کے سامنے جھکے اور نہ ہی عاجزی اختیار کی"},{"SurahNumber":23,"VerseNumber":77,"Text":"یہاں تک کہ جب ہم نے ان پر سخت عذاب کا دروازه کھول دیا تو اسی وقت فوراً مایوس ہوگئے"}]}