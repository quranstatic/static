{"Id":368,"LanguageCodes":["tg","tgk"],"Name":"tgk-khojamirov","Author":"Khoja Mirov","Language":"Tajik","Description":"Tajik","Direction":"ltr","Source":"","Translations":[{"SurahNumber":37,"VerseNumber":75,"Text":"Ва ҳамоно паёмбарамон Нӯҳ моро нидо кард, то ӯро пирӯзӣ бар қавмаш диҳем, пас Мо хуб қабулкунандаи дуоем"},{"SurahNumber":37,"VerseNumber":76,"Text":"Ӯ ва мӯъминони ҳамроҳашро аз озори мушрикон ва аз ғарқ шудан ва тӯфони бузург наҷот додем"},{"SurahNumber":37,"VerseNumber":77,"Text":"Ва танҳо фарзандони ӯро баъди ғарқшудани қавмаш боқӣ гузоштем"},{"SurahNumber":37,"VerseNumber":78,"Text":"Ва барои ӯ дар миёни наслҳои баъдина номи неке боқӣ гузоштем"},{"SurahNumber":37,"VerseNumber":79,"Text":"Салом ва эминӣ бар Нӯҳ бод дар миёни ҷаҳониён"},{"SurahNumber":37,"VerseNumber":80,"Text":"Ҳароина, Мо ин гуна некӯкоронро мисли подоши Нӯҳ подош медиҳем"},{"SurahNumber":37,"VerseNumber":81,"Text":"Ҳароина, Нӯҳ аз бандагони содиқ ва амалкунанда ба амрҳои Аллоҳ буд"},{"SurahNumber":37,"VerseNumber":82,"Text":"Сипас дигаронро (дурӯғбаровардагонро) бо тӯфон ғарқ сохтем. Ҳеҷ касе аз онҳо боқӣ намонд"},{"SurahNumber":37,"VerseNumber":83,"Text":"Ҳароина, Иброҳим аз пайравон ва миллати Нӯҳ буд"},{"SurahNumber":37,"VerseNumber":84,"Text":"Он гоҳ ки бо дили холӣ аз эътиқодҳои ботил ва ахлоқи бад рӯй ба сӯи Парвардигораш овард"},{"SurahNumber":37,"VerseNumber":85,"Text":"Чун ба падараш ва қавмаш гуфт: Чиро мепарастед"},{"SurahNumber":37,"VerseNumber":86,"Text":"Оё ба ҷои Аллоҳи якто маъбуди дурӯғинро мехоҳед ва парастиши Аллоҳи ягонаро тарк мекунед"},{"SurahNumber":37,"VerseNumber":87,"Text":"Пас, ба Парвардигори ҷаҳониён чӣ гумон доред?»"},{"SurahNumber":37,"VerseNumber":88,"Text":"Пас, Иброҳим нигоҳе ба ситорагон кард, то узре пазирад, ки ҳамроҳи қавмаш ба идгоҳашон наравад"},{"SurahNumber":37,"VerseNumber":89,"Text":"Пас, гуфт: «Ҳароина, ман беморам"},{"SurahNumber":37,"VerseNumber":90,"Text":"Пас, аз ӯ рӯй гардониданд ва бозгаштанд"},{"SurahNumber":37,"VerseNumber":91,"Text":"Пас, шитобон ва пинҳон назди бутонашон омад ва (аз тариқи истеҳзо) гуфт: Чизе аз ин таомҳое, ки барои шумо пешкаш кардаанд, намехӯред"},{"SurahNumber":37,"VerseNumber":92,"Text":"Шуморо чӣ шудааст, ки сухан намегӯед ва ҷавоб намедиҳед"},{"SurahNumber":37,"VerseNumber":93,"Text":"Пас, мутаваҷҷеҳ шуд бар бутҳо ва мезад онҳоро бо дасти рост: то исбот кунад хато будани ибодати онҳоро"},{"SurahNumber":37,"VerseNumber":94,"Text":"Қавмаш шитобону ғазабнок наздаш омаданд"},{"SurahNumber":37,"VerseNumber":95,"Text":"Гуфт (Иброҳим ба қавмаш): «Оё бутҳоеро, ки худ метарошед бо дастонатон, мепарастед ва тарк мекунед ибодати Парвардигоре, ки шуморо халқ кардааст"},{"SurahNumber":37,"VerseNumber":96,"Text":"Ва Аллоҳ офаридааст шуморо ва ҳар чизеро, ки шумо месозед"},{"SurahNumber":37,"VerseNumber":97,"Text":"Пас, вақте ки ҳуҷҷат бар зидди онҳо барпо шуд, роҳи зӯриро пеш гирифта гуфтанд: «Барои Иброҳим биное созед ва ӯро дар оташ андозед»"},{"SurahNumber":37,"VerseNumber":98,"Text":"Пас, қавми Иброҳим хостанд, барои ӯ макру ҳилае кунанд. Пас, сохтем мушриконро поёнтару мағлубтар. Ва гардонид Аллоҳ ҳилаашонро бар зидди худашон ва оташро барои Иброҳим сард гардонид"},{"SurahNumber":37,"VerseNumber":99,"Text":"Ва гуфт Иброҳим: «Ҳароина, ман ба сӯи Парвардигорам аз сарзамини қавми худ баромада ба ҷое меравам, ки имконият меёбам ибодат кардани Парвардигорамро. Ӯ маро ба сӯи хубиҳои динам ва дунёям роҳнамоӣ хоҳад кард"},{"SurahNumber":37,"VerseNumber":100,"Text":"Эй Парвардигори ман, маро фарзанди солеҳ ато кун!»"},{"SurahNumber":37,"VerseNumber":101,"Text":"Пас, ӯро ба писари бурдбор мужда додем"},{"SurahNumber":37,"VerseNumber":102,"Text":"Пас, чун фарзандаш Исмоил ба синне расид, ки бо падари худ кору кӯшиш тавонад кард, гуфт (падар ба писараш): «Эй писаракам, ҳароина, дар хоб дидаам, ки туро, бешубҳа, забҳ мекунам. Бингар, ки чӣ меандешӣ» Гуфт (Исмоил) «Эй падар, ба ҳар чӣ фармон шудаӣ дар мавриди забҳи ман амал кун, ки агар Аллоҳ бихоҳад, маро аз собирон хоҳӣ ёфт»"},{"SurahNumber":37,"VerseNumber":103,"Text":"Чун ҳарду ба амри Аллоҳ таслим шуданд ва Иброҳим писарашро барои забҳ ба пешонӣ хобонид"},{"SurahNumber":37,"VerseNumber":104,"Text":"Мо дар он ҳолати вазнин нидояш кардем: «Эй Иброҳим"},{"SurahNumber":37,"VerseNumber":105,"Text":"ҳамоно кардӣ он кореро, ки ба он амр шудӣ ва хобатро ба ҳақиқат пайвастӣ». Ва мо, ҳароина, некӯкоронро чунин подош медиҳем. Чунон ки туро подош додем, пас онҳоро аз сахтиҳои дунё ва охират мераҳонем"},{"SurahNumber":37,"VerseNumber":106,"Text":"Албатта, ин моҷаро (яъне, фармони Мо ба ту, ки қурбонӣ кунӣ писаратро) озмоиши вазнине буд, ки қуввати имонатро ошкор кард"},{"SurahNumber":37,"VerseNumber":107,"Text":"Ва Исмоилро бо гӯсфанди бузургҷусса бозхаридем"},{"SurahNumber":37,"VerseNumber":108,"Text":"Ва номи неки Ибоҳимро барои наслҳои баъд боқӣ гузоштем"},{"SurahNumber":37,"VerseNumber":109,"Text":"Салом аз ҷониби Аллоҳ бар Иброҳим"},{"SurahNumber":37,"VerseNumber":110,"Text":"Мо некӯкоронро инчунин подош медиҳем. Чунон ки Иброҳимро барои итоат ва ба ҷо овардани амрамон подош додем"},{"SurahNumber":37,"VerseNumber":111,"Text":"Ҳароина, ӯ аз бандагони мӯъмини Мо буд"},{"SurahNumber":37,"VerseNumber":112,"Text":"Ва Иброҳимро ба таваллуди писараш Исҳоқ, ки паёмбар ва аз ҷумлаи солеҳон буд мужда додем"},{"SurahNumber":37,"VerseNumber":113,"Text":"Ва бар ӯ ва бар Исҳоқ баракат додем ва аз фарзандонашон баъзе некӯкор (фамонбардори Аллоҳ) ҳастанд ва баъзе ошкоро бар худ ситам кардаанд, (яъне кофир шудаанд)"}]}