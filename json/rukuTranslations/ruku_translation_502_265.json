{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":70,"VerseNumber":1,"Text":"‌တောင်းဆိုသူတစ်ဦးသည် ကျ‌ရောက်မည့်ပြစ်ဒဏ်ကို ‌တောင်းဆိုသည်။"},{"SurahNumber":70,"VerseNumber":2,"Text":"ကာဖိရ်များအ‌ပေါ်တွင် ထိုပြစ်ဒဏ်ကို တွန်းလှန်ဖယ်ရှားမည့်သူ မည်သူမျှမရှိ‌ပေ။"},{"SurahNumber":70,"VerseNumber":3,"Text":"(ဝိညာဉ်များ၊ ‌ကောင်းမှုများနှင့် ‌ကောင်းကင်တမန်များ)တက်ရာလမ်းများကို စိုးပိုင်‌တော်မူ‌သောအလ္လာဟ်အရှင်မြတ်ထံ‌တော်မှ (ကျ‌ရောက်မည်) ဖြစ်သည်။"},{"SurahNumber":70,"VerseNumber":4,"Text":"‌ကောင်းကင်တမန်များနှင့် ဂျိဗ်ရီလ် သည် ‌နေ့တစ်‌နေ့တွင် အရှင်မြတ်ထံ‌တော်သို့ တက်‌ရောက်သွားကြသည်။ ထို‌နေ့၏ အတိုင်းအတာသည် ဤဘဝ၏ နှစ်‌ပေါင်းငါး‌သောင်း နှင့် ညီမျှသည်။"},{"SurahNumber":70,"VerseNumber":5,"Text":"သို့ဖြစ်ရာ အသင်(တမန်‌တော်)သည် ‌ကောင်းစွာသည်းခံပါ။"},{"SurahNumber":70,"VerseNumber":6,"Text":"အမှန်စင်စစ် သူတို့သည် ထိုပြစ်ဒဏ်(ကျ‌ရောက်မည့်‌နေ့)ကို ‌ဝေးသည်ဟု မြင်ကြသည်။"},{"SurahNumber":70,"VerseNumber":7,"Text":"ငါအရှင်မြတ်ကမူ ထိုပြစ်ဒဏ်(ကျ‌ရောက်မည့်‌နေ့)ကို အနီး၌ပင် မြင်‌နေ‌တော်မူသည်။"},{"SurahNumber":70,"VerseNumber":8,"Text":"ထို‌နေ့တွင် မိုး‌ကောင်းကင်သည် ဆီအနည်ကဲ့သို့ဖြစ်သွားမည်။"},{"SurahNumber":70,"VerseNumber":9,"Text":"ထို့ပြင် ‌တောင်များသည် အ‌ရောင်ဆိုးထား‌သော သိုး‌မွေးများကဲ့သို့ ဖြစ်သွားမည်။"},{"SurahNumber":70,"VerseNumber":10,"Text":"ထို့ပြင် မည်သည့်ရင်းနှီးသည့်မိတ်‌ဆွေကမျှ အခြား ရင်းနှီးသည့်မိတ်‌ဆွေကို ‌မေးမည်မဟုတ်‌ပေ။"},{"SurahNumber":70,"VerseNumber":11,"Text":"သူတို့သည် အချင်းချင်း(မြင်‌အောင်)ပြသခြင်းကိုလည်း ခံကြရမည်။ (သို့ရာတွင် မိမိ၏အ‌ရေးကိစ္စမှလွဲ၍ မည်သူ့ကိုမျှ ဂရုစိုက်နိုင်မည်မဟုတ်‌ပေ)။အပြစ်ရှိသည့်သူများသည် ထို‌နေ့၏ ပြစ်ဒဏ်မှ(လွတ်‌မြောက်ရန်) သူ၏သားများကို အစားထိုး‌လျော်‌ကြေး‌ပေးပြီး လဲလှယ်၍ရလျှင် အဘယ်မျှ‌ကောင်းလိုက်မည်နည်းဟု ဆန္ဒဖြစ်လိမ့်မည်။"},{"SurahNumber":70,"VerseNumber":12,"Text":"ထို့ပြင် (‌လျော်‌ကြေး‌ပေးပြီးလဲ၍ရမည်ဆိုလျှင်) သူ၏ ကြင်ရာကို‌သော်လည်း‌ကောင်း၊ သူ၏ ညီအစ်ကိုကို‌သော်လည်း‌ကောင်း၊"},{"SurahNumber":70,"VerseNumber":13,"Text":"သူ့ကို ခိုလှုံခွင့်‌ပေးထား‌သော ‌ဆွေမျိုးသားချင်းများကို‌သော်လည်း‌ကောင်း၊"},{"SurahNumber":70,"VerseNumber":14,"Text":"‌မြေပထဝီတွင် ရှိသမျှသူအားလုံးကို‌သော်လည်း‌ကောင်း (‌လျော်‌ကြေးအဖြစ်‌ပေးပြီး ) သူ့ကိုယ်သူလွတ်‌မြောက်‌အောင်လုပ်ချင်သည်။"},{"SurahNumber":70,"VerseNumber":15,"Text":"လုံးဝမဖြစ်နိုင်‌ပေ၊ အမှန်စင်စစ်ထို(ငရဲမီး)သည် ဟုန်းဟုန်း‌တောက်‌နေ‌သော၊"},{"SurahNumber":70,"VerseNumber":16,"Text":"ဦး‌ခေါင်းအ‌ရေခွံကို ခွာပစ်မည့် မီး‌တောက်မီးလျှံပင်ဖြစ်သည်။"},{"SurahNumber":70,"VerseNumber":17,"Text":"ထိုမီးသည် (အီမာန်မယူဘဲ)မျက်နှာလွှဲ ‌ကျောခိုင်းထွက်သွားခဲ့သူ၊"},{"SurahNumber":70,"VerseNumber":18,"Text":"(ပစ္စည်းဥစ္စာ)စု‌ဆောင်းပြီး သိမ်းဆည်းထားခဲ့သူများကို ‌ခေါ်ယူလိမ့်မည်။ ###၁"},{"SurahNumber":70,"VerseNumber":19,"Text":"အမှန်စင်စစ် လူသားသည် စိတ်‌လောသူအဖြစ် ဖန်ဆင်းခြင်းခံခဲ့ရသည်။"},{"SurahNumber":70,"VerseNumber":20,"Text":"သူသည်ဒုက္ခ‌ရောက်လျှင် အလွန်သည်းမခံနိုင်သူဖြစ်သည်။"},{"SurahNumber":70,"VerseNumber":21,"Text":"ထို့ပြင် သူသည်‌ကောင်းခြင်းများ‌ရောက်လာလျှင် အလွန်‌စေးနှဲတွန့်တိုသူဖြစ်သည်။ ###၂"},{"SurahNumber":70,"VerseNumber":22,"Text":"သို့ရာတွင် စွလာသ်ဝတ်ပြုသူများကမူ (ထိုသို့မဟုတ်ကြ‌ပေ)။"},{"SurahNumber":70,"VerseNumber":23,"Text":"ထိုသူများသည် သူတို့၏ စွလာသ် ‌ဆောက်တည်မှု‌ပေါ်တွင် စွဲမြဲစွာရှိကြသည်။"},{"SurahNumber":70,"VerseNumber":24,"Text":"ထို့ပြင် ထိုသူများသည် သူတို့၏ပစ္စည်းဥစ္စာများထဲတွင် သိရှိသတ်မှတ်ထား‌သော အခွင့်အ‌ရေးရှိသည်။"},{"SurahNumber":70,"VerseNumber":25,"Text":"‌တောင်းစားသည့်သူအတွက်နှင့် မ‌တောင်းဘဲ(သိက္ခာ‌စောင့်စည်း)‌နေသူအတွက်။"},{"SurahNumber":70,"VerseNumber":26,"Text":"ထို့ပြင် ထိုသူများသည် ‌ကောင်းကျိုးဆိုးကျိုးအစား‌ပေး‌တော်မူမည့်‌နေ့ကို ယုံကြည်‌ထောက်ခံကြသည်။"},{"SurahNumber":70,"VerseNumber":27,"Text":"ထို့ပြင် ထိုသူများသည် သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်၏ အပြစ်ဒဏ်ကို ‌ကြောက်ရွံ့စိုးရိမ်‌နေကြသည်။"},{"SurahNumber":70,"VerseNumber":28,"Text":"အမှန်စင်စစ် သူတို့အား ဖန်ဆင်း‌မွေးမြူ‌တော်မူ‌သောအရှင်မြတ်၏ ပြစ်ဒဏ်သည်မစိုးရိမ်ဘဲ‌နေ၍ရသည့် အရာမဟုတ်‌ပေ။"},{"SurahNumber":70,"VerseNumber":29,"Text":"ထို့ပြင် ထိုသူများသည် သူတို့၏အရှက်အဂင်္ါများကိုလည်း ထိန်းသိမ်းကြသည်။"},{"SurahNumber":70,"VerseNumber":30,"Text":"သူတို့၏ ဇနီးမိန်းမများမှလွဲ၍၊ သို့မဟုတ် သူတို့၏ လက်ယာလက်များကပိုင်ဆိုင်သည့်(တရားဝင်) ကျွန်မများမှလွဲ၍၊ ထို့ပြင်(ထိုဇနီးများ၊ ကျွန်မများနှင့်ကာမဆက်ဆံမည်ဆိုလျှင်မူ)အမှန်စင်စစ် သူတို့သည် ကဲ့ရဲ့ ပြစ်တင်ခြင်း ခံထိုက်သည့်သူများမဟုတ်‌ပေ။"},{"SurahNumber":70,"VerseNumber":31,"Text":"ထို့‌နောက် သူတို့ (ဇနီးများနှင့် ကျွန်မများ)မှလွဲ၍ အခြားသူများအား ‌တောင့်တရှာ‌ဖွေကြသည့်သူများသည် စည်းကမ်း‌ဖောက်ဖျက်ကျူးလွန်သူများပင်ဖြစ်ကြသည်။"},{"SurahNumber":70,"VerseNumber":32,"Text":"ထို့ပြင် ထို(စွလာသ်ဝတ်ပြု)သူများသည် သူတို့ ယုံကြည်လွှဲအပ်ခြင်းခံကြရခြင်းများနှင့်သူတို့၏ ကတိဝန်ခံချက်များကို ‌စောင့်စည်းထိန်းသိမ်းသူများဖြစ်ကြသည်။"},{"SurahNumber":70,"VerseNumber":33,"Text":"ထို့ပြင် ထိုသူများသည် သူတို့၏ သက်‌သေခံချက်များကို တိကျစွာထွက်ဆိုကြသည်။"},{"SurahNumber":70,"VerseNumber":34,"Text":"ထို့ပြင် ထိုသူများသည် သူတို့၏ စွလာသ်ဝတ်ပြုမှုကို အမြဲမပြတ်‌စောင့်ထိန်းကြသည်။"},{"SurahNumber":70,"VerseNumber":35,"Text":"ထိုသူများသည် ဂျန်္နသ်သုခဘုံတွင် ဂုဏ်ရှိရှိ စံစားကြရမည်။###၃"}]}