{"Id":194,"LanguageCodes":["hi","hin"],"Name":"hin-suhelfarooqkhan","Author":"Suhel Farooq Khan And Saifur Rahman Nadwi","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":36,"VerseNumber":51,"Text":"और फिर (जब दोबारा) सूर फूँका जाएगा तो उसी दम ये सब लोग (अपनी-अपनी) क़ब्रों से (निकल-निकल के) अपने परवरदिगार की बारगाह की तरफ चल खड़े होगे"},{"SurahNumber":36,"VerseNumber":52,"Text":"और (हैरान होकर) कहेगें हाए अफसोस हम तो पहले सो रहे थे हमें ख्वाबगाह से किसने उठाया (जवाब आएगा) कि ये वही (क़यामत का) दिन है जिसका खुदा ने (भी) वायदा किया था"},{"SurahNumber":36,"VerseNumber":53,"Text":"और पैग़म्बरों ने भी सच कहा था (क़यामत तो) बस एक सख्त चिंघाड़ होगी फिर एका एकी ये लोग सब के सब हमारे हुजूर में हाज़िर किए जाएँगे"},{"SurahNumber":36,"VerseNumber":54,"Text":"फिर आज (क़यामत के दिन) किसी शख्स पर कुछ भी ज़ुल्म न होगा और तुम लोगों को तो उसी का बदला दिया जाएगा जो तुम लोग (दुनिया में) किया करते थे"},{"SurahNumber":36,"VerseNumber":55,"Text":"बेहश्त के रहने वाले आज (रोजे क़यामत) एक न एक मशग़ले में जी बहला रहे हैं"},{"SurahNumber":36,"VerseNumber":56,"Text":"वह अपनी बीवियों के साथ (ठन्डी) छाँव में तकिया लगाए तख्तों पर (चैन से) बैठे हुए हैं"},{"SurahNumber":36,"VerseNumber":57,"Text":"बेिहश्त में उनके लिए (ताज़ा) मेवे (तैयार) हैं और जो वह चाहें उनके लिए (हाज़िर) है"},{"SurahNumber":36,"VerseNumber":58,"Text":"मेहरबान परवरदिगार की तरफ से सलाम का पैग़ाम आएगा"},{"SurahNumber":36,"VerseNumber":59,"Text":"और (एक आवाज़ आएगी कि) ऐ गुनाहगारों तुम लोग (इनसे) अलग हो जाओ"},{"SurahNumber":36,"VerseNumber":60,"Text":"ऐ आदम की औलाद क्या मैंने तुम्हारे पास ये हुक्म नहीं भेजा था कि (ख़बरदार) शैतान की परसतिश न करना वह यक़ीनी तुम्हारा खुल्लम खुल्ला दुश्मन है"},{"SurahNumber":36,"VerseNumber":61,"Text":"और ये कि (देखो) सिर्फ मेरी इबादत करना यही (नजात की) सीधी राह है"},{"SurahNumber":36,"VerseNumber":62,"Text":"और (बावजूद इसके) उसने तुममें से बहुतेरों को गुमराह कर छोड़ा तो क्या तुम (इतना भी) नहीं समझते थे"},{"SurahNumber":36,"VerseNumber":63,"Text":"ये वही जहन्नुम है जिसका तुमसे वायदा किया गया था"},{"SurahNumber":36,"VerseNumber":64,"Text":"तो अब चूँकि तुम कुफ्र करते थे इस वजह से आज इसमें (चुपके से) चले जाओ"},{"SurahNumber":36,"VerseNumber":65,"Text":"आज हम उनके मुँह पर मुहर लगा देगें और (जो) कारसतानियाँ ये लोग दुनिया में कर रहे थे खुद उनके हाथ हमको बता देगें और उनके पाँव गवाही देगें"},{"SurahNumber":36,"VerseNumber":66,"Text":"और अगर हम चाहें तो उनकी ऑंखों पर झाडू फेर दें तो ये लोग राह को पड़े चक्कर लगाते ढूँढते फिरें मगर कहाँ देख पाँएगे"},{"SurahNumber":36,"VerseNumber":67,"Text":"और अगर हम चाहे तो जहाँ ये हैं (वहीं) उनकी सूरतें बदल (करके) (पत्थर मिट्टी बना) दें फिर न तो उनमें आगे जाने का क़ाबू रहे और न (घर) लौट सकें"}]}