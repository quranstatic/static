{"Id":349,"LanguageCodes":["sw","swa"],"Name":"swa-alimuhsinalbarw","Author":"Ali Muhsin Al Barwani","Language":"Swahili","Description":"Swahili","Direction":"ltr","Source":"http://tanzil.net","Translations":[{"SurahNumber":76,"VerseNumber":1,"Text":"Hakika kilimpitia binaadamu kipindi katika zama ambacho kwamba hakuwa kitu kinacho tajwa"},{"SurahNumber":76,"VerseNumber":2,"Text":"Hakika Sisi tumemuumba mtu kutokana na mbegu ya uhai iliyo changanyika, tumfanyie mtihani. Kwa hivyo tukamfanya mwenye kusikia, mwenye kuona"},{"SurahNumber":76,"VerseNumber":3,"Text":"Hakika Sisi tumembainishia Njia. Ama ni mwenye kushukuru, au mwenye kukufuru"},{"SurahNumber":76,"VerseNumber":4,"Text":"Hakika Sisi tumewaandalia makafiri minyororo na pingu na Moto mkali"},{"SurahNumber":76,"VerseNumber":5,"Text":"Hakika watu wema watakunywa katika vinywaji vilivyo changanyika na kafuri"},{"SurahNumber":76,"VerseNumber":6,"Text":"Ni chemchem watakao inywa waja wa Mwenyezi Mungu, wakiifanya imiminike kwa wingi"},{"SurahNumber":76,"VerseNumber":7,"Text":"Wanatimiza ahadi, na wanaiogopa siku ambayo shari yake inaenea sana"},{"SurahNumber":76,"VerseNumber":8,"Text":"Na huwalisha chakula, juu ya kukipenda kwake, masikini, na yatima, na wafungwa"},{"SurahNumber":76,"VerseNumber":9,"Text":"Hakika sisi tunakulisheni kwa wajihi wa Mwenyezi Mungu. Hatutaki kwenu malipo wala shukrani"},{"SurahNumber":76,"VerseNumber":10,"Text":"Hakika sisi tunaiogopa kwa Mola wetu Mlezi hiyo siku yenye shida na taabu"},{"SurahNumber":76,"VerseNumber":11,"Text":"Basi Mwenyezi Mungu atawalinda na shari ya siku hiyo, na atawakutanisha na raha na furaha"},{"SurahNumber":76,"VerseNumber":12,"Text":"Na atawajazi Bustani za Peponi na maguo ya hariri kwa vile walivyo subiri"},{"SurahNumber":76,"VerseNumber":13,"Text":"Humo wataegemea juu ya viti vya enzi, hawataona humo jua kali wala baridi kali"},{"SurahNumber":76,"VerseNumber":14,"Text":"Na vivuli vyake vitakuwa karibu yao, na mashada ya matunda yataning'inia mpaka chini"},{"SurahNumber":76,"VerseNumber":15,"Text":"Na watapitishiwa vyombo vya fedha na vikombe vya vigae"},{"SurahNumber":76,"VerseNumber":16,"Text":"Vya fedha safi kama kiyoo, wamevipima kwa vipimo"},{"SurahNumber":76,"VerseNumber":17,"Text":"Na humo watanyweshwa kinywaji kilicho changanyika na tangawizi"},{"SurahNumber":76,"VerseNumber":18,"Text":"Hiyo ni chemchem iliyo humo inaitwa Salsabil"},{"SurahNumber":76,"VerseNumber":19,"Text":"Na watawazungukia kuwatumikia wavulana wasio pevuka, ukiwaona utawafikiri ni lulu zilizo tawanywa"},{"SurahNumber":76,"VerseNumber":20,"Text":"Na utakapo yaona, utakuwa umeona neema na ufalme mkubwa"},{"SurahNumber":76,"VerseNumber":21,"Text":"Juu yao zipo nguo za hariri laini za kijani kibichi, na hariri nzito ya at'ilasi. Na watavikwa vikuku vya fedha, na Mola wao Mlezi atawanywesha kinywaji safi kabisa"},{"SurahNumber":76,"VerseNumber":22,"Text":"Hakika haya ni malipo yenu; na juhudi zenu zimekubaliwa"}]}