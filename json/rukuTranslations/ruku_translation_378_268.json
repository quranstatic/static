{"Id":268,"LanguageCodes":["ne","nep"],"Name":"nep-ahlalhadithcent","Author":"Ahl Al Hadith Central Society Of Nepal","Language":"Nepali","Description":"Nepali","Direction":"ltr","Source":"","Translations":[{"SurahNumber":35,"VerseNumber":15,"Text":"हे मानिसहरू! तिमी अल्लाहको मुखापेक्षी (भिखारी) हौ र अल्लाह त निष्पृह, र सर्वगुणवान छ ।"},{"SurahNumber":35,"VerseNumber":16,"Text":"यदि उसले चाहने हो भने तिमीलाई मेटाउन सक्छ र एउटा नयाँ सृष्टि बनाउन सक्छ ।"},{"SurahNumber":35,"VerseNumber":17,"Text":"र यो कुरा अल्लाहको निम्ति केही कठिन छैन ।"},{"SurahNumber":35,"VerseNumber":18,"Text":"कुनै भारी बोक्नेले अर्काको भारी बोक्ने छैन । र यदि कोही भारीले थिचिएको व्यक्तिले आफ्नो भारी बोक्न अरुलाई बोलाउने छ भने त्यसबाट उसले केही पनि उठाउने छैन, यद्यपि त्यो निकटकै सम्बन्धि नै किन नहोस् । तपाईंले त ती मानिसहरूलाई मात्र सावधान गर्न सक्नु हुन्छ, जो नदेखिकन् पनि आफ्नो पालनकर्तासित डराउँछन् र नियमित नमाज पढ्दै गर्छन् र जो व्यक्ति पवित्र बन्दछ त्यो आफ्नो निम्ति नै पवित्र हुनेछ । र अल्लाहतिर नै फर्केर जानुपर्ने छ ।"},{"SurahNumber":35,"VerseNumber":19,"Text":"र अन्धो र आँखा देखने (मानिस) समान छैनन् ।"},{"SurahNumber":35,"VerseNumber":20,"Text":"र नत अँध्यारो र उज्यालो"},{"SurahNumber":35,"VerseNumber":21,"Text":"र न छायाँ र घाम"},{"SurahNumber":35,"VerseNumber":22,"Text":"र जीवित र मृत बराबर हुनसक्दैनन् । अल्लाहले जसलाई चाहन्छ, सुनाइदिन्छ र तपाईंले उनीहरूलाई जो चिहानहरूमा छन्, सुनाउन सक्नुहुन्न ।"},{"SurahNumber":35,"VerseNumber":23,"Text":"तपाईं त मात्र सचेतकर्ता हौ ।"},{"SurahNumber":35,"VerseNumber":24,"Text":"हामीले नै तपाईंलाई सत्यको साथ शुभसूचना सुनाउनेवाला र डर देखाउनेवाला बनाएर पठाएका छौं, र कुनै समुदाय यस्तो भएन जसमा कुनै डराउनेवाला भएको नहोस् ।"},{"SurahNumber":35,"VerseNumber":25,"Text":"र यदि उनीहरूले तपाईंलाई झूठा भन्छन् भने जो उनीभन्दा पहिला थिए उनीहरूले पनि झूठा भनिसकेका छन् । उनीहरूको रसूलले पनि उनको पासमा स्पष्ट प्रमाण, चमत्कार र अल्लाहको किताब लिएर आएका थिए ।"},{"SurahNumber":35,"VerseNumber":26,"Text":"अनि मैले इन्कारीहरूलाई समातिहालें, तसर्थ मेरो सजाय कस्तो रह्यो ।"}]}