{"Id":159,"LanguageCodes":["fa","fas"],"Name":"fas-mohammadsadeqit","Author":"Mohammad Sadeqi Tehrani","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":51,"VerseNumber":24,"Text":"آیا خبر مهمانان ارجمند و گرامی ابراهیم به تو رسید؟"},{"SurahNumber":51,"VerseNumber":25,"Text":"چون بر او درآمدند، پس سلامی گفتند. گفت: «سلام (بر) مردمی ناشناس.»"},{"SurahNumber":51,"VerseNumber":26,"Text":"پس به گونه‌ای پنهان به سوی اهلش روان شد و گوساله‌ای فربه (و بریان شده) بیاورد"},{"SurahNumber":51,"VerseNumber":27,"Text":"پس آن را نزدیکشان برد. گفت: «مگر نمی‌خورید؟»"},{"SurahNumber":51,"VerseNumber":28,"Text":"پس، از ایشان ترسی به دل برگرفت. گفتند: «مترس.» و او را به پسری بسی دانا نوید دادند"},{"SurahNumber":51,"VerseNumber":29,"Text":"پس زنش پریشان (و فریادزنان) پیش آمد. پس سیلی بر چهره‌ی خود زد و گفت: «پیره‌زالی نازایم (چگونه بزایم)؟»"},{"SurahNumber":51,"VerseNumber":30,"Text":"گفتند: «پروردگارت چنین فرموده است. او، (هم)او حکیمی بس داناست.»"},{"SurahNumber":51,"VerseNumber":31,"Text":"(ابراهیم) گفت: « ای فرستادگان! مهم شما (در این مأموریت) چیست‌؟»"},{"SurahNumber":51,"VerseNumber":32,"Text":"گفتند: «ما همانا سوی گروهی (از) مجرمان فرستاده شده‌ایم،»"},{"SurahNumber":51,"VerseNumber":33,"Text":"«تا سنگ‌هایی از گل بر (سر و سامان)‌شان فرو فرستیم.»"},{"SurahNumber":51,"VerseNumber":34,"Text":"«حال آنکه نزد پروردگارت برای مسرفان نشانه‌گذاری شده است.»"},{"SurahNumber":51,"VerseNumber":35,"Text":"«پس هر کس از مؤمنان را در آن (سامان) بود بیرون راندیم.»"},{"SurahNumber":51,"VerseNumber":36,"Text":"«پس در آنجا جز یک خانه از تسلیم‌شدگان (برابر خدا بیشتر) نیافتیم.»"},{"SurahNumber":51,"VerseNumber":37,"Text":"«و در آنجا برای آنان که از عذاب پر درد می‌ترسند، نشانه‌ای بر جا نهادیم.»"},{"SurahNumber":51,"VerseNumber":38,"Text":"و (نیز) در (ماجرای) موسی، چون او را با حجّتی مسلط و روشنگر سوی فرعون گسیل داشتیم"},{"SurahNumber":51,"VerseNumber":39,"Text":"پس (فرعون) با رکن (فرعونیت‌)اش روی برتافت و گفت: «(این شخص،) ساحری یا دیوانه‌ای است.»"},{"SurahNumber":51,"VerseNumber":40,"Text":"پس او و سپاهیانش را برگرفتیم و آنان را در دریا افکندیم در حالی که او (در آخرین لحظه) نکوهشگر (خود و فرعونیان) بود"},{"SurahNumber":51,"VerseNumber":41,"Text":"و در (ماجرای) عادیان (نیز) ، چون بر سر (و سامان)‌شان باد نازا را فرستادیم"},{"SurahNumber":51,"VerseNumber":42,"Text":"هیچ چیزی را که بر آن وزد فروگذار نکند جز آنکه همچون خاکسترش کند"},{"SurahNumber":51,"VerseNumber":43,"Text":"و در (ماجرای) ثمودیان (نیز عبرتی بود) چون به ایشان گفته شد: «تا چندی برخوردار شوید.»"},{"SurahNumber":51,"VerseNumber":44,"Text":"پس از فرمان پروردگارشان سر برتافتند تا در حالی که آنها می‌نگریستند، آذرخش (جانکاه) آنان را فرو گرفت"},{"SurahNumber":51,"VerseNumber":45,"Text":"پس هرگز نه توانستند به پای خیزند و نه جویندگان یارانی بوده‌اند"},{"SurahNumber":51,"VerseNumber":46,"Text":"و گروه نوح را (نیز) از پیش (از آن اقوام همین گونه هلاک کردیم). آنان بی‌گمان گروهی فاسق [:نافرمان] بوده‌اند"}]}