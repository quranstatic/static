{"Id":191,"LanguageCodes":["hi","hin"],"Name":"hin-muhammadfarooqk-la","Author":"Muhammad Farooq Khan And Muhammad Ahmed","Language":"Hindi","Description":"Hindi - Transliteration","Direction":"ltr","Source":"http://tanzil.net","Translations":[{"SurahNumber":13,"VerseNumber":27,"Text":"jin logon ne inakaar kiya ve kahate hai, \"usapar usake rab kee or se koee nishaanee kyon nahin utaree?\" kaho, \"allaah jise chaahata hai pathabhrasht kar deta hai. apanee or se vah maargadarshan usee ka karata hai jo rujoo hota hai."},{"SurahNumber":13,"VerseNumber":28,"Text":"aise hee log hai jo eemaan lae aur jinake dilon ko allaah ke smaran se aaraam aur chain milata hai. sun lo, allaah ke smaran se hee dilon ko santosh praapt hua karata hai"},{"SurahNumber":13,"VerseNumber":29,"Text":"jo log eemaan lae aur unhonne achchhe karm kie unake lie sukh-saubhaagy hai aur lautane ka achchha thikaana hai"},{"SurahNumber":13,"VerseNumber":30,"Text":"atev hamane tumhen ek aise samudaay mein bheja hai jisase pahale kitane hee samudaay guzar chuke hai, taaki hamane tumhaaree or jo prakaashana kee hai, use unako suna do, yadyapi ve rahamaan ke saath inakaar kee neeti apanae hue hai. kah do, \"vahee mera rab hai. usake siva koee poojy-prabhu nahin. usee par mera bharosa hai aur usee kee or mujhe palatakar jaana hai."},{"SurahNumber":13,"VerseNumber":31,"Text":"aur yadi koee aisa quraan hota jisake dvaara pahaad chalane lagate ya usase dharatee khand-khand ho jaatee ya usake dvaara murde bolane lagate (tab bhee ve log eemaan na laate) . nahin, balki baat yah hai ki saare kaam allaah hee ke adhikaar mein hai. phir kya jo log eemaan lae hai ve yah jaanakar niraash nahin hue ki yadi allaah chaahata to saare hee manushyon ko seedhe maarg par laga deta? aur inakaar karanevaalon par to unakee karatooton ke badale mein koee na koee aapada nirantar aatee hee rahegee, ya unake ghar ke nikat hee kaheen utaratee rahegee, yahaan tak ki allaah ka vaada aa poora hoga. nissandeh allaah apane vaade ke viruddh nahin jaata."}]}