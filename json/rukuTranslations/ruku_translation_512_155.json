{"Id":155,"LanguageCodes":["fa","fas"],"Name":"fas-islamhousecompe","Author":"Islamhouse.com Persian Team","Language":"Persian","Description":"Persian","Direction":"rtl","Source":"https://quranenc.com/check/persian_ih/v1.1.0-csv.1 , https://quranenc.com/en/browse/persian_ih , https://quranenc.com ,","Translations":[{"SurahNumber":75,"VerseNumber":1,"Text":"به روز قیامت سوگند می‌خورم"},{"SurahNumber":75,"VerseNumber":2,"Text":"و به نفسِ ملامت‌گر سوگند می‌خورم"},{"SurahNumber":75,"VerseNumber":3,"Text":"آیا انسان می‌پندارد که [پس از مرگ] هرگز استخوان‌هایش را جمع نخواهیم کرد؟"},{"SurahNumber":75,"VerseNumber":4,"Text":"آری، ما قادریم که [حتی خطوط سر] انگشتانش را یکسان و مرتب کنیم"},{"SurahNumber":75,"VerseNumber":5,"Text":"بلکه انسان می‌خواهد که [آزادانه و بدون ترس از آخرت،] در گناه و بدکاری مداومت کند"},{"SurahNumber":75,"VerseNumber":6,"Text":"[از این رو] می‌پرسد: «روز قیامت کی خواهد بود؟»"},{"SurahNumber":75,"VerseNumber":7,"Text":"هنگامی ‌که چشم [وحشت‌زده و] خیره شود"},{"SurahNumber":75,"VerseNumber":8,"Text":"و ماه تیره [و بی‌نور] گردد"},{"SurahNumber":75,"VerseNumber":9,"Text":"و خورشید و ماه، یکجا جمع شوند،"},{"SurahNumber":75,"VerseNumber":10,"Text":"آن روز، انسان می‌گوید: «راهِ گریز کجاست؟»"},{"SurahNumber":75,"VerseNumber":11,"Text":"هرگز! هیچ گریزگاهی نیست"},{"SurahNumber":75,"VerseNumber":12,"Text":"آن روز، قرارگاه [نهایی،] به سوی پروردگار توست"},{"SurahNumber":75,"VerseNumber":13,"Text":"در آن روز، انسان را از تمام كارهایى كه پیشاپیش فرستاده و کارهایی که به تاخیر انداخته [و انجام نداده است]، آگاه مى‌كنند"},{"SurahNumber":75,"VerseNumber":14,"Text":"بلکه انسان به خوبی بر خویشتن آگاه است"},{"SurahNumber":75,"VerseNumber":15,"Text":"اگر چه [در دفاع از خود،] عذرهایش را در میان آورد"},{"SurahNumber":75,"VerseNumber":16,"Text":"[ای پیامبر، هنگام نزول قرآن،] زبانت را برای [تکرار و خواندنِ] آن، شتابزده حرکت مده"},{"SurahNumber":75,"VerseNumber":17,"Text":"مسلماً جمع‌آوری و خواندنِ آن، بر [عهدۀ] ماست"},{"SurahNumber":75,"VerseNumber":18,"Text":"پس هر گاه [توسط جبرئیل] آن را [بر تو] خواندیم، از خواندنِ او پیروی کن"},{"SurahNumber":75,"VerseNumber":19,"Text":"سپس بیان‌کردنش بر [عهدۀ] ماست"},{"SurahNumber":75,"VerseNumber":20,"Text":"هرگز چنین نیست [که شما مشرکان می‌پندارید]! بلکه شما دنیا[ی زودگذر] را دوست دارید"},{"SurahNumber":75,"VerseNumber":21,"Text":"و آخرت را رها می‌کنید"},{"SurahNumber":75,"VerseNumber":22,"Text":"آن روز، [اهل ایمان دارای] چهره‌هایی تازه [و شاداب] هستند"},{"SurahNumber":75,"VerseNumber":23,"Text":"به سوی پروردگارشان می‌نگرند"},{"SurahNumber":75,"VerseNumber":24,"Text":"و در آن روز، [کافران و بدبختان دارای] چهره‌هایی عبوس [و درهم‌کشیده] هستند"},{"SurahNumber":75,"VerseNumber":25,"Text":"زیرا یقین دارند که آسیبی کمر‌شکن به آنها می‌رسد"},{"SurahNumber":75,"VerseNumber":26,"Text":"آری، چون [جان] به گلوگاهش برسد"},{"SurahNumber":75,"VerseNumber":27,"Text":"و گفته شود: چه کسی است که رُقیه بخواند؟ [شاید شفا یابد]"},{"SurahNumber":75,"VerseNumber":28,"Text":"و یقین کند که زمان جدایی [از دنیا فرا رسیده] است"},{"SurahNumber":75,"VerseNumber":29,"Text":"و [کار بالا گیرد و] ساق‌ها[ی پایش از سختیِ جان دادن] به هم بپیچد"},{"SurahNumber":75,"VerseNumber":30,"Text":"در آن روز، مسیرِ همه به سوی پروردگارت خواهد بود"}]}