{"Id":452,"LanguageCodes":["ur","urd"],"Name":"urd-ahmedali","Author":"Ahmed Ali","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":36,"VerseNumber":51,"Text":"اور صور پھونکا جائے گا تو وہ فوراً اپنی قبروں سے نکل کر اپنے رب کی طرف دوڑے چلے آئیں گے"},{"SurahNumber":36,"VerseNumber":52,"Text":"کہیں گے ہائے افسوس کس نے ہمیں ہماری خوابگاہ سے اٹھایا یہی ہے جو رحمان نے وعدہ کیا تھا اور رسولوں نے سچ کہا تھا"},{"SurahNumber":36,"VerseNumber":53,"Text":"وہ تو صرف ایک ہی زور کی آواز ہو گی پھر وہ سب ہمارے سامنے حاضر کیے جائیں گے"},{"SurahNumber":36,"VerseNumber":54,"Text":"پھر اس دن کسی پرکچھ بھی ظلم نہ کیا جائے گا اورتم اسی کا بدلہ پاؤ گے جو کیا کرتے تھے"},{"SurahNumber":36,"VerseNumber":55,"Text":"بے شک بہشتی اس دن مزہ سے دل بہلا رہے ہوں گے"},{"SurahNumber":36,"VerseNumber":56,"Text":"وہ اوران کی بیویاں سایوں میں تختوں پر تکیہ لگائے ہوئے بیٹھے ہوں گے"},{"SurahNumber":36,"VerseNumber":57,"Text":"ان کے لیے وہاں میوہ ہوگا اور انہیں ملے گا جو وہ مانگیں گے"},{"SurahNumber":36,"VerseNumber":58,"Text":"پروردگار نہایت رحم والے کی طرف سے انہیں سلام فرمایا جاوے گا"},{"SurahNumber":36,"VerseNumber":59,"Text":"اے مجرمو! آج الگ ہو جاؤ"},{"SurahNumber":36,"VerseNumber":60,"Text":"اے آدم کی اولاد! کیا میں نے تمہیں تاکید نہ کر دی تھی کہ شیطان کی عبادت نہ کرنا کیونکہ وہ تمہارا صریح دشمن ہے"},{"SurahNumber":36,"VerseNumber":61,"Text":"اور یہ کہ میری ہی عبادت کرنا یہ سیدھا راستہ ہے"},{"SurahNumber":36,"VerseNumber":62,"Text":"اور البتہ اس نے تم میں سے بہت لوگوں کو گمراہ کیا تھا کیا پس تم نہیں سمجھتے تھے"},{"SurahNumber":36,"VerseNumber":63,"Text":"یہی دوزخ ہے جس کا تم سے وعدہ کیا جاتا تھا"},{"SurahNumber":36,"VerseNumber":64,"Text":"آج اس میں داخل ہو جاؤ اس کے بدلے جوتم کفر کیا کرتے تھے"},{"SurahNumber":36,"VerseNumber":65,"Text":"آج ہم ان کے مونہوں پر مہر لگا دیں گے اور ہمارے ساتھ ان کے ہاتھ بولیں گے اور ان کے پاؤں شہادت دیں گے اس پر جو وہ کیا کرتے تھے"},{"SurahNumber":36,"VerseNumber":66,"Text":"اور اگر ہم چاہیں تو ان کی آنکھیں مٹاڈالیں پس وہ راستہ کی طرف دوڑیں پھر وہ کیوں کر دیکھ سکیں"},{"SurahNumber":36,"VerseNumber":67,"Text":"اور اگر ہم چاہیں تو ان کی صورتیں ان جگہوں پر مسخ کر دیں پس نہ وہ آگے چل سکیں او ر نہ ہی واپس لوٹ سکیں"}]}