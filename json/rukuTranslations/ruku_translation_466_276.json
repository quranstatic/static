{"Id":276,"LanguageCodes":["ny","nya"],"Name":"nya-khaledibrahimbe","Author":"Khaled Ibrahim Betala","Language":"Chichewa","Description":"Chichewa","Direction":"ltr","Source":"https://quranenc.com/en/browse/chichewa_betala","Translations":[{"SurahNumber":55,"VerseNumber":1,"Text":"“(Allah) Wachifundo chochuluka"},{"SurahNumber":55,"VerseNumber":2,"Text":"“Waphunzitsa Qur’an"},{"SurahNumber":55,"VerseNumber":3,"Text":"“Adalenga munthu"},{"SurahNumber":55,"VerseNumber":4,"Text":"“Adamphunzitsa kuyankhula"},{"SurahNumber":55,"VerseNumber":5,"Text":"“Dzuwa ndi mwezi zikuyenda mwachiwerengero"},{"SurahNumber":55,"VerseNumber":6,"Text":"“Zomera zopanda tsinde ndi mitengo, zikulambira (Allah pachilichonse chimene wafuna mwa izo)"},{"SurahNumber":55,"VerseNumber":7,"Text":"“Ndipo thambo adalitukula kumwamba ndipo adakhazikitsa sikelo (ya chilungamo)"},{"SurahNumber":55,"VerseNumber":8,"Text":"“Kuti musapyole malire ndi kuchita chinyengo poyesa"},{"SurahNumber":55,"VerseNumber":9,"Text":"“Choncho yesani sikelo mwachilungamo ndipo musapungule muyeso"},{"SurahNumber":55,"VerseNumber":10,"Text":"“Ndipo nthaka adaiyala (ndi kuikonza) kuti ikhale ya zolengedwa"},{"SurahNumber":55,"VerseNumber":11,"Text":"“M’menemo muli zipatso ndi mitengo ya kanjedza yokhala ndi mapava (a zipatso)"},{"SurahNumber":55,"VerseNumber":12,"Text":"“Ndi mbewu zamakoko (kuti chikhale chakudya cha inu ndi ziweto zanu), ndipo mulinso m’menemo mmera wafungo labwino"},{"SurahNumber":55,"VerseNumber":13,"Text":"“(Inu zolengedwa za mitundu iwiri, anthu ndi ziwanda), kodi ndi mtendere uti wa Mbuye wanu umene mukuukana (kuti si Wake)"},{"SurahNumber":55,"VerseNumber":14,"Text":"“Adalenga munthu kuchokera ku dongo lolira monga ziwiya zadongo"},{"SurahNumber":55,"VerseNumber":15,"Text":"“Ndipo adalenga ziwanda kuchokera ku malawi a moto (wopanda utsi)"},{"SurahNumber":55,"VerseNumber":16,"Text":"“(Inu zolengedwa za mitundu iwiri, anthu ndi ziwanda), kodi ndi mtendere uti wa Mbuye wanu umene mukuukana (kuti si Wake)"},{"SurahNumber":55,"VerseNumber":17,"Text":"“Mbuye wa kuvuma kuwiri ndiponso Mbuye wa kuzambwe kuwiri"},{"SurahNumber":55,"VerseNumber":18,"Text":"“(Inu zolengedwa za mitundu iwiri, anthu ndi ziwanda), kodi ndi mtendere uti wa Mbuye wanu umene mukuukana (kuti si Wake)"},{"SurahNumber":55,"VerseNumber":19,"Text":"“Adaika nyanja ziwiri zokumana (yamadzi amchere, ndi yamadzi ozizira)"},{"SurahNumber":55,"VerseNumber":20,"Text":"“Pakati pake pali chitsekerezo, sizilowana"},{"SurahNumber":55,"VerseNumber":21,"Text":"“(Inu zolengedwa za mitundu iwiri, anthu ndi ziwanda), kodi ndi mtendere uti wa Mbuye wanu umene mukuukana (kuti si Wake)"},{"SurahNumber":55,"VerseNumber":22,"Text":"“M’menemo mumatuluka ngale zing’onozing’ono ndi ngale zikuluzikulu"},{"SurahNumber":55,"VerseNumber":23,"Text":"“(Inu zolengedwa za mitundu iwiri, anthu ndi ziwanda), kodi ndi mtendere uti wa Mbuye wanu umene mukuukana (kuti si Wake)"},{"SurahNumber":55,"VerseNumber":24,"Text":"“Ndipo (Iye) ali nazo zombo (zimene zapangidwa ndi manja anu), zoyenda panyanja, zazikuluzikulu ngati mapiri"},{"SurahNumber":55,"VerseNumber":25,"Text":"“(Inu zolengedwa za mitundu iwiri, anthu ndi ziwanda), kodi ndi mtendere uti wa Mbuye wanu umene mukuukana (kuti si Wake)"}]}