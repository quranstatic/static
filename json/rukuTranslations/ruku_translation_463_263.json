{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":54,"VerseNumber":1,"Text":"၁။\tအချိန်နာရီတော်ကြီးသည် နီးကပ်လာပြီ၊ လလည်း နှစ်စိတ်နှစ်ဖြာကွဲခဲ့လေပြီ။"},{"SurahNumber":54,"VerseNumber":2,"Text":"၂။\tထို့အပြင် မယုံကြည်သူတို့သည် နိမိတ်လက္ခဏာတော်တစ်ပါးပါးကို မြင်ရသောအခါ ကျောခိုင်းသွားကြ၏၊ ဤအရာကား အလွန်ထက်မြက်သောမျက်လှည့်အတတ်ပေတည်းဟု ဆိုကြ၏။"},{"SurahNumber":54,"VerseNumber":3,"Text":"၃။\tထိုသူတို့သည် တရားတော်ကို ငြင်းဆန်ကြ၏၊ မိမိတို့၏ ကိလေသာတဏှာဆွဲငင်ရာသို့ တကောက်ကောက် လိုက်ကြ၏၊ သို့သော် အမှုအခင်းတိုင်းသည် အဆုံးအဖြတ်ခံရမည်သာတည်း။"},{"SurahNumber":54,"VerseNumber":4,"Text":"၄။\tထို့အပြင်သူတို့ထံသို့ သတင်းစကားအမှန်အကန်ကျရောက်လာပြီ၊ ထိုသတင်းသည် သူတို့အား မကောင်းမှုမှ တားဆီးအပ်၏။"},{"SurahNumber":54,"VerseNumber":5,"Text":"၅။\tထိုသတင်းစကားသည် နက်နဲသောပညာအလင်းရောင်ဖြစ်၏၊ သို့သော်သတိပေးဆုံးမစကားများသည် သူတို့ အပေါ်တွင် အချည်းနှီးဖြစ်၏။"},{"SurahNumber":54,"VerseNumber":6,"Text":"၆။\tထို့ကြောင့် အို-တမန်တော်၊ ဆင့်ခေါ်ရသောကောင်းကင်တမန်တော်သည် လူသားတို့အား အလွန်နာကျင်ဖွယ် သောအရာထဲသို့ ခေါ်ငင်သောနေ့တော်ကြီး၌ သင်သည် ထိုသူမိုက်တို့ထံမှ ထွက်ခွာသွားလော့။"},{"SurahNumber":54,"VerseNumber":7,"Text":"၇။\tထိုအခါသူတို့သည် မျက်စိအောက်သို့ စိုက်လျက် သချုႋင်းများမှ ကစဉ့်ကလျားလွင့်ပါး၍လာသောနှံကောင်များ ကဲ့သို့ ထွက်လာကြလတ့ံ။"},{"SurahNumber":54,"VerseNumber":8,"Text":"၈။\tယင်းသို့ထွက်လာပြီးနောက် ကြွေးကြော်ဆင့်ခေါ်သူရှိရာသို့ လျင်မြန်စွာပြေးလာပြီးလျှင် မိစ္ဆာဒိဋ္ဌိတို့က ဤနေ့ကား ကြမ်းကြုတ်ခက်ထန်လှပေတကားဟု ညည်းညူကြ၏။"},{"SurahNumber":54,"VerseNumber":9,"Text":"၉။ ထိုသူတို့အလျင် တမန်တော်နူဟို၏ လူများသည် ငြင်းပယ်ကြ၏၊ သူတို့သည် ငါ၏ ကျေးကျွန်တော်ကြီးကို ပယ်ရှားကြ၏၊ ဤသူကား အရူးသာတည်းဟု ဆိုကြကုန်၏၊ သူ့ကို နှင်ထုတ်ကြ၏။"},{"SurahNumber":54,"VerseNumber":10,"Text":"၁ဝ။\tထို့ကြောင့်သူသည် မိမိအရှင်သခင်အထံတော်၌ အို-အရှင်မြတ်၊ အကျွနု်ပ်သည် အရေးမလှဆုံးရှုံးပါပြီ၊ အကျွနု်ပ် အား စောင်မတော်မူပါဟု ငိုကြွေးတောင်းပန်၏။"},{"SurahNumber":54,"VerseNumber":11,"Text":"၁၁။\tထိုအခါငါသည် ကောင်းကင်တံခါးများကို ဖွင့်၍ မိုးသည်းထန်စွာရွာသွန်းစေတော်မူ၏။"},{"SurahNumber":54,"VerseNumber":12,"Text":"၁၂။\tထို့အပြင် ငါသည် မြေကြီးမှ စမ်းရေများစီးထွက်လာစေတော်မူ၏၊ ထိုအခါရေအပေါင်းတို့သည် ငါပြဌာန်းတော်မူ သည့်ကိစ္စအတွက် စုပေါင်းတွေ့ဆုံကြလေ၏။"},{"SurahNumber":54,"VerseNumber":13,"Text":"၁၃။\tထို့အပြင်ငါသည် တမန်တော်နူဟိုကို ပျဉ်ချပ်များ၊ သံမှုများနှင့်ပြုအပ်သောအရာပေါ်တွင် ချီဆောင်ထားတော်မူ၏။"},{"SurahNumber":54,"VerseNumber":14,"Text":"၁၄။\tထိုအရာသည် ငါ၏မျက်မှောက်ဝယ်ရေပြင်ပေါ်တွင် ပြေးနေ၏၊ ဤကဲ့သို့စီရင်တော်မူခြင်းသည် မကြည်ညို ငြင်းပယ်ခြင်းခံရသောတမန်တော်အတွက် ဆုလာဘ်တော်ဖြစ်၏။"},{"SurahNumber":54,"VerseNumber":15,"Text":"၁၅။\tငါသည် ဤကြောင်းရာထုပ္ပတ်ကို နိမိတ်လက္ခဏာ မဟာရာဇဝင်ကြီးတစ်ပါးဖြစ်စေတော်မူ၏၊ သို့သော်သတိရသူ တစ်စုံတစ်ယောက်ရှိသလော။"},{"SurahNumber":54,"VerseNumber":16,"Text":"၁၆။\tအို-လူသားတို့၊ ငါ၏ သတိပေးတရားတော်များရောက်လာပြီးသည့်နောက် ငါ၏ အပြစ်ဒဏ်တော်သည် မည်ရွေ့ မည်မျှကြောက်မက်ဖွယ်ကောင်းသည်ကို ကြည့်ကြလော့။"},{"SurahNumber":54,"VerseNumber":17,"Text":"၁၇။\tငါသည် ကျမ်းမြတ်ကုရ်အာန်ကို လွယ်လင့်တကူမှတ်သားနိုင်စိမ့်သောငှာ စီရင်ထားတော်မူ၏၊ သို့သော်ဤ ကျမ်းတော်မြတ်ကို အာရုံပြုသူတစ်စုံတစ်ယောက်ရှိသလော။"},{"SurahNumber":54,"VerseNumber":18,"Text":"၁၈။ အားဒ်လူတို့သည် အဆုံးအမဒေသနာတော်များကို လက်မခံကြ၊ ငါသတိပေးဆုံးမသွန်သင်တော်မူပြီးသည့်နောက် ငါ၏ အပြစ်ဒဏ်သည် မည်ရွေ့မည်မျှကြောက်မက်ဖွယ်ကောင်းသနည်း။"},{"SurahNumber":54,"VerseNumber":19,"Text":"၁၉။\tကြည့်ရှုကြလော့၊ ငါသည် ထိုသူတို့အပေါ် အလွန်ဆိုးသွမ်းသောဒုက္ခနေ့တွင် အလွန်ပြင်းထန်သောလေပြင်း မုန်တိုင်းကို မုချဧကန် စေလွှတ်တော်မူ၏။"},{"SurahNumber":54,"VerseNumber":20,"Text":"၂ဝ။\tထိုလေဆိုးကြီးသည် စွန်ပလွံပင်များကို မြစ်ရင်းမကျန် နှုတ်လှန်တိုက်ခတ်ပစ်သကဲ့သို့ အားဒ်လူမျိုးကို သုတ်သင် ပယ်ရှင်းပစ်၏။"},{"SurahNumber":54,"VerseNumber":21,"Text":"၂၁။\tထို့ကြောင့် ငါ့အဆုံးအမတရားတော်ကို ချပေးသနားတော်မူပြီးနောက် ငါ၏ အပြစ်ဒဏ်တော်သည် မည်ရွေ့မည်မျှ ကြောက်မက်ဖွယ်ကောင်းသည်ကို ဆင်ခြင်ကြည့်ရှုကြလော့။"},{"SurahNumber":54,"VerseNumber":22,"Text":"၂၂။\tငါသည် ကျမ်းမြတ်ကုရ်အာန်ကို လွယ်လင့်တကူမှတ်သားနိုင်စိမ့်သောငှာ စီရင်ထားတော်မူ၏၊ သို့သော်ဤ ကျမ်းတော်ကို အာရုံပြုသူတစ်စုံတစ်ယောက်ရှိသလော။"}]}