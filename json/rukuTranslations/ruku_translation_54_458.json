{"Id":458,"LanguageCodes":["ur","urd"],"Name":"urd-muhammadjunagar1","Author":"Muhammad Junagarhi, Muhammad Kazim","Language":"Urdu","Description":"Urdu","Direction":"ltr","Source":"","Translations":[{"SurahNumber":3,"VerseNumber":121,"Text":"aye nabi! us waqth ko bhi yaad karo, jab subaah hee subaah aap apne ghar se nikal kar musalmaano ko maidan e jung mein ladaayi ke murcho par ba-qaida bitha rahe thein, Allah ta’ala sunne jaanne waala hai"},{"SurahNumber":3,"VerseNumber":122,"Text":"jab tumhaari do jamaate pasth himmati ka iraada kar chuki thi, Allah ta’ala un ka wali aur madadgaar hai aur osi ki paak zaath par momino ko bharosa rakhna chaahiye"},{"SurahNumber":3,"VerseNumber":123,"Text":"jung e badr mein Allah ta’ala ne ayn us waqth tumhaari madad farmaayi thi, jab ke tum nihaayath22 giri hoyi haalath mein thein, is liye Allah hee se daro! (na kisi aur se) ta ke tumhe shukr guzaari ki taufeeq ho"},{"SurahNumber":3,"VerseNumber":124,"Text":"(aur ye shukr guzaari bayes nusrath wa imdaad23 ho) jab aap momino ko tasalli de rahe thein, kya asmaan se teen hazaar farishte utaar kar Allah ta’ala ka tumhaari madad karna tumhe kaafi na hoga"},{"SurahNumber":3,"VerseNumber":125,"Text":"kyo nahi, balke agar tum sabr wa parhezgaari karo aur ye log osi dum tumhaare paas aa jaaye, to tumhaara rab tumhaari imdaad paanch hazaar farishto se karega jo nishaandaar honge"},{"SurahNumber":3,"VerseNumber":126,"Text":"aur ye to mahez tumhaare dil ki khushi aur itmenaan qalb ke liye hai,warna madad to Allah hee ki taraf se hai jo ghaalib aur hikmato waala hai"},{"SurahNumber":3,"VerseNumber":127,"Text":"(is imdaad ilaahi ka maqsad ye tha ke Allah) kaafiro ki ek jamaath ko kaat de ya unhe zaleel kar daale aur (saare ke saare) na-muraad24 ho kar waapas chale jaaye"},{"SurahNumber":3,"VerseNumber":128,"Text":"aye paighambar, aap ke eqtiyaar mein kuch nahi, Allah ta’ala chaahe to un ki tauba qubool kare, ya azaab de, kyo ke wo zaalim hai"},{"SurahNumber":3,"VerseNumber":129,"Text":"asmaano aur zameen mein jo kuch hai sab Allah hee ka hai, wo jise chaahe baqshe, jise chaahe azaab kare, Allah ta’ala baqshish karne waala meherbaan hai"}]}