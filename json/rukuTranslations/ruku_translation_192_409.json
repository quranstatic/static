{"Id":409,"LanguageCodes":["tr","tur"],"Name":"tur-ibnikesir","Author":"Ibni Kesir","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":11,"VerseNumber":110,"Text":"Andolsun ki; Musa´ya kitabı verdik de hakkında ihtilafa düştüler. Eğer Rabbından bir söz geçmiş olmasaydı; aralarında hüküm verilmiş bitmişti bile. Doğrusu onlar, bundan yana şiddetli bir tereddüd ve şüphe içindedirler"},{"SurahNumber":11,"VerseNumber":111,"Text":"Hiç şüphe yok ki Rabbın; herkese amellerinin karşılığını tamamen ödeyecektir. Muhakkak ki O; yaptıklarınızdan haberdardır"},{"SurahNumber":11,"VerseNumber":112,"Text":"Öyleyse sen, emrolunduğun gibi dosdoğru hareket et. Beraberindeki tevbe edenler de. Aşırı gitmeyin. Çünkü O, yaptıklarınızı görür"},{"SurahNumber":11,"VerseNumber":113,"Text":"Zulmedenlere meyletmeyin, yoksa size de ateş dokunur. Sizin Allah´tan başka yardımcılarınız yoktur. Sonra yardım da göremezsiniz"},{"SurahNumber":11,"VerseNumber":114,"Text":"Gündüzün iki tarafında ve gecenin de yakın saatlerinde namaz kıl. Çünkü iyilikler kötülükleri giderir. Bu; öğüt kabul edenlere bir öğüttür"},{"SurahNumber":11,"VerseNumber":115,"Text":"Sabret, çünkü Allah ihsan edenlerin ücretini zayi etmez"},{"SurahNumber":11,"VerseNumber":116,"Text":"Sizden önceki nesillerin ileri gelenleri yeryüzünde bozgunculuğa engel olmalı değil miydiler? Onlardan kurtardıklarımız pek azdır. Zalim olanlar ise yalnız kendilerine verilen refahın ardına düştüler. Suçlu kimselerdi onlar"},{"SurahNumber":11,"VerseNumber":117,"Text":"Kasabaların halkı ıslah edilip dururken Rabbın haksız yere onları helak etmez"},{"SurahNumber":11,"VerseNumber":118,"Text":"Rabbın dileseydi; bütün insanları tek bir ümmet yapardı. Onlar ise hala ayrılıktadırlar"},{"SurahNumber":11,"VerseNumber":119,"Text":"Esasen onları bunun için yaratmıştır. Rabbının rahmet ettikleri müstesnadır. Bununla beraber, Rabbının şu sözü de tamamen yerine gelmiştir: Şüphesiz ki Ben, cehennemi hep insan ve cinn ile dolduracağım"},{"SurahNumber":11,"VerseNumber":120,"Text":"Peygamberlerin haberlerinden hepsini senin kalbini bunlarla pekiştirmek için sana anlatıyoruz. Bununla sana hak, mü´minlere de öğüt ve nasihat geldi"},{"SurahNumber":11,"VerseNumber":121,"Text":"İnanmayanlara de ki: Elinizden geleni yapın, biz de yapacağız"},{"SurahNumber":11,"VerseNumber":122,"Text":"Bekleyin, biz de bekleyeceğiz"},{"SurahNumber":11,"VerseNumber":123,"Text":"Göklerin ve yerin gaybı Allah´ındır. Bütün işler O´na döndürülür. Öyleyse O´na ibadet et ve O´na tevekkül et. Rabbın; yaptıklarınızdan gafil değildir"}]}