{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":51,"VerseNumber":24,"Text":"Да ли је дошла до тебе вест о уваженим Аврамовим гостима"},{"SurahNumber":51,"VerseNumber":25,"Text":"Кад му они дођоше и рекоше: „Мир вама!“ И он рече: „Мир вама, људи незнани.“"},{"SurahNumber":51,"VerseNumber":26,"Text":"И он неприметно оде својим укућанима и донесе дебело теле"},{"SurahNumber":51,"VerseNumber":27,"Text":"И примаче им га: „Зар нећете да једете?“ Упита"},{"SurahNumber":51,"VerseNumber":28,"Text":"и осети од њих у себи страх. „Не бој се!“ Рекоше и обрадоваше га дечаком који ће учен да буде"},{"SurahNumber":51,"VerseNumber":29,"Text":"И појави се жена његова узвикујући и по лицу се удари од чуда, рекавши: “Зар ја, стара, нероткиња!?”"},{"SurahNumber":51,"VerseNumber":30,"Text":"“Тако је одредио твој Господар“, рекоше они, „Он је Мудри и Свезнајући.“"},{"SurahNumber":51,"VerseNumber":31,"Text":"„А шта ви хоћете, о изасланици?“ Упита Аврам"},{"SurahNumber":51,"VerseNumber":32,"Text":"„Послати смо грешном народу“, рекоше"},{"SurahNumber":51,"VerseNumber":33,"Text":"„да сручимо на њих грумење од глине"},{"SurahNumber":51,"VerseNumber":34,"Text":"обележено код твога Господара за оне који су прешли сваку меру у разврату.“"},{"SurahNumber":51,"VerseNumber":35,"Text":"Ми из њега изведосмо вернике"},{"SurahNumber":51,"VerseNumber":36,"Text":"а у њему нађосмо само једну муслиманску кућу"},{"SurahNumber":51,"VerseNumber":37,"Text":"и у њему, за све оне који се боје болне патње, остависмо знак"},{"SurahNumber":51,"VerseNumber":38,"Text":"И у Мојсију, такође - када га посласмо фараону са очигледним доказом"},{"SurahNumber":51,"VerseNumber":39,"Text":"а он, охолећи се, окрену се на страну и рече: „Чаробњак је или луд.“"},{"SurahNumber":51,"VerseNumber":40,"Text":"И Ми дохватисмо и њега и његове војске, па их бацисмо у море, јер је био заслужио казну"},{"SurahNumber":51,"VerseNumber":41,"Text":"И у Аду - кад на њих ветар посласмо у коме није било никаквог добра"},{"SurahNumber":51,"VerseNumber":42,"Text":"Поред чега год је прошао, ништа није поштедео, све је претворио у трулеж"},{"SurahNumber":51,"VerseNumber":43,"Text":"И у Семуду - кад им би речено: „Уживајте још неко време!“"},{"SurahNumber":51,"VerseNumber":44,"Text":"Они се оглушише о наређење свога Господара, па их уништи страшан глас на њихове очи"},{"SurahNumber":51,"VerseNumber":45,"Text":"и не могаше ни да се дигну ни одбране од казне"},{"SurahNumber":51,"VerseNumber":46,"Text":"И уништили смо пре Нојев народ: то, заиста, беше грешни народ"}]}