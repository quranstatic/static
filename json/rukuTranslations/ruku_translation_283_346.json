{"Id":346,"LanguageCodes":["sq","sqi"],"Name":"sqi-unknown","Author":"Unknown","Language":"Albanian","Description":"Albanian","Direction":"ltr","Source":"http://www.qurandatabase.org","Translations":[{"SurahNumber":21,"VerseNumber":76,"Text":"(Përkujto) Edhe Nuhun kur më parë - pat thirrur (Zotin) e Ne ia pranuam atij (edhe lutjen) e atë dhe familjen e tij e shpëtuam nga ai tmerri i madh"},{"SurahNumber":21,"VerseNumber":77,"Text":"Ne e mbrojtëm atë prej atij populli që i përgënjeshtronte argumentet Tona, vërtet ai ishte popull i keq, prandaj i përmbytëm të gjithë"},{"SurahNumber":21,"VerseNumber":78,"Text":"(Përkujto) Davudin e Sulejmanin kur pleqëronin për çështjen e bimës (mbjelljes) të cilën delet e atij populli e kishin kullotur natën, e Ne ishim përcjellës të gjykimit të tyre"},{"SurahNumber":21,"VerseNumber":79,"Text":"E Sulejmanit Ne ia mësuam atë (përgjigjen e saktë), po secilit (prej tyre) u patëm dhënë urtësi e dije. Ne bëmë që kodrat dhe shpezët të madhërojnë (bëjnë tesbih) së bashku me Davudin. Ne kemi mundësi (ta bëjmë këtë) edhe e bëmë"},{"SurahNumber":21,"VerseNumber":80,"Text":"Ne i mësuam atij (Davudit) mbarimin e petkave (të hekurta) për ju, që t´ju mbrojnë në raste lufte. A jeni pra mirënjohës ju për këtë"},{"SurahNumber":21,"VerseNumber":81,"Text":"Ndërsa Sulejmanit (ia nënshtruam) erën e fortë që sipas dëshirës së tij ecte me të deri te toka të cilën e kemi bekuar Ne. Ne jemi të gjithdijshëm për çdo gjë"},{"SurahNumber":21,"VerseNumber":82,"Text":"Edhe disa nga djajtë (ia nënshtruam) që zhyteshin (në thellësi të ujit) dhe bënin edhe punë të tjera për të (për Sulejmanin), por Ne i ruanim ata (të mos shmangeshin)"},{"SurahNumber":21,"VerseNumber":83,"Text":"(Përkujto) Edhe Ejubin kur iu drejtua Zotit të vet me lutje: \"Më gjeti belaja, e Ti je më Mëshiruesi ndër Mëshiruesit"},{"SurahNumber":21,"VerseNumber":84,"Text":"Ne iu përgjigjëm atij nga mëshira Jonë, ia hoqëm ato vështirësi që i kishte, i dhamë familjen e tij dhe aq sa ishin ata, dhe e bëmë përkujtim për të devotshmit"},{"SurahNumber":21,"VerseNumber":85,"Text":"(Përkujto) Edhe Ismailin, Idrisin dhe Dhulkiflinë, që të gjithë ishin të durueshëm"},{"SurahNumber":21,"VerseNumber":86,"Text":"Ata i përfshimë në mëshirën Tonë, se ishin vërtet prej të mirëve"},{"SurahNumber":21,"VerseNumber":87,"Text":"(Përkujto) Edhe atë të peshkut (Junusin) kur doli i hidhëruar (prej popullit) dhe mendoi se nuk do t´i vijë më puna ngushtë, po në errësira ai tha se: \"Nuk ka Zot pos Teje. Ti je i pastër, nuk ke të meta. Unë i bëra padrejt vetes"},{"SurahNumber":21,"VerseNumber":88,"Text":"Ne iu përgjigjëm atij, e shpëtuam nga tmerri. Kështu i shpëtojmë Ne besimtarët"},{"SurahNumber":21,"VerseNumber":89,"Text":"(Përkujto) Edhe Zekirijain kur e luti Zotin e vet: \"Zoti im, mos më lë të vetmuar se Ti je më i miri trashëgues (pas çdokujt)"},{"SurahNumber":21,"VerseNumber":90,"Text":"Ne ia pranuam lutjen e tij, ia dhuruam atij Jahjain dhe ia përmirësuam bashkëshorten atij. Ata përpiqeshin për punë të mira, Na luteshin duke shpresuar dhe duke u frikësuar, ishin respektues ndaj Nesh"},{"SurahNumber":21,"VerseNumber":91,"Text":"(Përkujto) Edhe atë që ruajti nderin e saj, e Ne e frymëzuam atë me shpirt (barrë) nga ana Jonë dhe atë dhe të birin e saj; bëmë mrekulli për njerëzit"},{"SurahNumber":21,"VerseNumber":92,"Text":"Kjo fé është e juaja dhe është e vetmja fé (e shpallur), kurse Unë jam Zoti juaj, pra më adhuroni vetëm Mua"},{"SurahNumber":21,"VerseNumber":93,"Text":"Po ata e ndanë çështjen e fesë dhe u përçanë mes vete (u ndanë në grupe: monoteistë, politeistë, jehudi, të krishterë, zjarrputistë etj.), mirëpo, që të gjithë do të vijnë te Ne"}]}