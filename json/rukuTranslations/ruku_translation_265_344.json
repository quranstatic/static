{"Id":344,"LanguageCodes":["sq","sqi"],"Name":"sqi-sherifahmeti","Author":"Sherif Ahmeti","Language":"Albanian","Description":"Albanian","Direction":"ltr","Source":"http://tanzil.net","Translations":[{"SurahNumber":19,"VerseNumber":16,"Text":"E, përmendju në këtë libër (tregimin për) Merjemen kur ajo u largua prej familjes së saj në një vend në lindje"},{"SurahNumber":19,"VerseNumber":17,"Text":"Ajo, vuri një perde ndaj tyre, e Ne ia dërguam asaj Xhebrilin, e ai iu paraqit asaj njeri në tërësi"},{"SurahNumber":19,"VerseNumber":18,"Text":"Ajo tha: “Unë i mbështetem të Gjithëmëshirëshmit prej teje, nëse je që frikësohesh Atij (pra më le të lirë)!”"},{"SurahNumber":19,"VerseNumber":19,"Text":"Ai (Xhibrili) tha: “Unë jam vetëm i dërguar (melek) i Zotit tënd për të dhuruar ty një djalë të pastër (pejgamber)”"},{"SurahNumber":19,"VerseNumber":20,"Text":"Ajo tha: “Si do të kem unë djalë, kur mua nuk më është afruar njeri (nuk jam e martuar), e as nuk kamë qenë e pamoralshme”"},{"SurahNumber":19,"VerseNumber":21,"Text":"Ai (Xhibrili) tha: “Ja, kështu ka thënë Zoti yt; ajo për Mua është lehtë, e për ta bërë atë (djalin e krijuar pa babë) argument për njerëzit e edhe mëshirë nga ana e Jonë. Kjo është çështje e kryer!”"},{"SurahNumber":19,"VerseNumber":22,"Text":"Ajo e barti atë (Isain), andaj (me të në bark) u izolua në një vend të largët"},{"SurahNumber":19,"VerseNumber":23,"Text":"E dhembja (e lindjes) e mbështeti atë te një trup i hurmës. Ajo tha: “Ah sa mirë ka qenë për mua të kisha vdekur para kësaj e të isha e harruar që moti!”"},{"SurahNumber":19,"VerseNumber":24,"Text":"E prej së poshtmi atë e thirri (Xhibrili): “Mos u brengos, Zoti yt bëri pranë teje një përrockë (uji)”"},{"SurahNumber":19,"VerseNumber":25,"Text":"E ti shkunde trupin e hurmës se do të bijnë ty hurma të freskëta"},{"SurahNumber":19,"VerseNumber":26,"Text":"Ti pra, ha pi e qetësou, dhe nëse sheh ndonjë prej njerëzve thuaj: “Unë ka vendsur heshtje për hir të Gjitëhmëshirshmit, andaj asnjë njeriu sot nuk i flas!”"},{"SurahNumber":19,"VerseNumber":27,"Text":"Dhe duke e bartur ngryk shkoj me të te të afërmit e vet ata i thanë: “Oj Merjeme, ke bërë një punë shumë tëkeqe!”"},{"SurahNumber":19,"VerseNumber":28,"Text":"Oj motra e Harunit, babai yt nuk ishte njeri i prishur e as nëna jote nuk ka qenë e pamoralshme"},{"SurahNumber":19,"VerseNumber":29,"Text":"Atëherë ajo u dha shenjë kah (Isai). Ata thanë: “Si t’i flasim atij që ëshë foshnjë në djep?”"},{"SurahNumber":19,"VerseNumber":30,"Text":"Ai (Isai) tha: “Unë jam rob i All-llahut, mua më ka dhënë (ka caktuar të më japë) librin dhe më ka bërë Pejgamber"},{"SurahNumber":19,"VerseNumber":31,"Text":"Më ka bërë dobiprurës kudo që të jem dhe më ka porositur me namaz (falje) e zeqatë për sa të jemë gjallë"},{"SurahNumber":19,"VerseNumber":32,"Text":"Më ka bërë të mirësjellshëm ndaj nënës sime, e nuk më ka bërë kryelartë as të padëgjueshëm"},{"SurahNumber":19,"VerseNumber":33,"Text":"Selami (shpëtim prej All-llahut) është me mua ditën kur u linda, ditën kur të vdes dhe ditën kur të dal (prej varrit) i gjallë!”"},{"SurahNumber":19,"VerseNumber":34,"Text":"Kjo është (fjalë) e vërtetë, rreth Isait, birit të Merjemes në të cilin ata shkaktojnë dyshime"},{"SurahNumber":19,"VerseNumber":35,"Text":"Nuk i takoi (nuk ka nevojë) All-llahu të ketë ndonjë fëmijë, i pastër është Ai, kur dëshiron një send Ai vetëm i thotë atij: Bëhu!”. Ai menjëherë bëhet"},{"SurahNumber":19,"VerseNumber":36,"Text":"(Isai i tha popullit të vet) Dhe se All-llahu është Zoti im dhe Zoti juaj, pra adhuronie Atë, kjo është rrugë (fe) e drejtë"},{"SurahNumber":19,"VerseNumber":37,"Text":"Po, grupet u kundërshtuan mes vete (rreth Isait). Të mjerët ata që nuk besuan se çka kanë për të parë ditën e madhe"},{"SurahNumber":19,"VerseNumber":38,"Text":"Ditën kur do të na paraqiten neve, sa mirë do të dëgjojnë edhe shohin (ose njerëzit do të dëgjojnë e shohin çka i gjen ata), por tash për tash (në këtë jetë) zullumqarët janë të humbur qartë"},{"SurahNumber":19,"VerseNumber":39,"Text":"Ti tërhiqu atyre vërejtjen për ditën e dëshprimit, kur të marrë fund çështja (e përgjejgësisë e dikush në xhehet, dikush në zjarr), se ata (sot) janë të painformuar, dhe ata nuk janë duke besuar"},{"SurahNumber":19,"VerseNumber":40,"Text":"S’ka dyshim se Ne e trashëgojmë (na mbetet) tokën dhe çka ka në të, dhe të Ne do të jetë e ardhmja e tyre"}]}