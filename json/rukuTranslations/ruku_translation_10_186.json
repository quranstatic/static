{"Id":186,"LanguageCodes":["ha","hau"],"Name":"hau-abubakarmahmoud","Author":"Abubakar Mahmoud Gumi","Language":"Hausa","Description":"Hausa","Direction":"ltr","Source":"http://tanzil.net","Translations":[{"SurahNumber":2,"VerseNumber":72,"Text":"Kuma a lõkacin da kuka yi kisan kai, kuka dinga tunkuɗa wa jũna laifĩ a cikinsa, kuma Allah Mai fitar da abin da kuka kasance kuna ɓõyẽwa ne"},{"SurahNumber":2,"VerseNumber":73,"Text":"Sai Muka ce: \"Ku dõke shi da wani sãshenta.\" Kamar wancan ne Allah Yake rãyar da matattu, kuma Ya nũna muku ayõyinSa, tsammãninku kuna hankalta"},{"SurahNumber":2,"VerseNumber":74,"Text":"San'nan kuma zukãtanku, suka ƙẽƙashe daga bãyan wancan. Sabõda haka suka zamanto kamar duwatsu. Ko mafi tsananin ƙeƙashewa. kuma lalle ne daga duwãtsu, haƙĩka, akwai abin da maremari suke ɓuɓɓuga daga gare shi, kuma lalle ne daga gare su, haƙĩƙa, akwai abin da yake tsatstsagewa har ruwa ya fita daga gare shi, kuma lalle ne, haƙĩƙa, daga gare su, haƙĩƙa, akwai da yake fãɗõwa dõmin tsõron Allah, kuma Allah bai zama gãfili ba daga barin abin da kuke aikatãwa"},{"SurahNumber":2,"VerseNumber":75,"Text":"Shin fa kuna tsammãnin zã su yi imãni sabõda ku, alhãli kuwa, haƙĩƙa, wata ƙungiya daga gare su sun kasance suna jin maganar Allah, sa'an nan kuma su karkatar da ita daga bãyan sun gãne ta, alhãli sũ, suna sane"},{"SurahNumber":2,"VerseNumber":76,"Text":"Kuma idan sun haɗu da waɗanda suka yi ĩmãni sukan ce: \"Mun yi ĩmãni,\" kuma idan sãshensu ya wõfinta zuwa ga sãshe, sukan ce: \"Shin, kuna yi musu magana da abin da Allah Ya buɗa muku ne dõmin su yi muku hujja da shi a wurin Ubangijinku?\" Shin fa, bã ku hankalta"},{"SurahNumber":2,"VerseNumber":77,"Text":"Shin, kuma bã su sanin cẽwa lalle ne Allah Yana sanin abin da suke ɓõyẽwa da abin da suke bayyanãwa"},{"SurahNumber":2,"VerseNumber":78,"Text":"Kuma daga cikinsu akwai ummiyyai, bã su da sanin Littãfi, fãce tãtsuniyoyi, kuma sũ bã kõme suke yi ba fãce suna yin zato"},{"SurahNumber":2,"VerseNumber":79,"Text":"To, bone ya tabbata ga waɗanda suke rubũta littãfi da hannuwansu sa'an nan kuma su ce wannan daga wurin Allah yake, dõmin su sayi kuɗi kaɗan da shi, san nan bone ya tabbata a gare su daga abin da hannayensu ke rubũtãwa, kuma bone ya tabbata a gare su daga abin da suke sanã'antãwa"},{"SurahNumber":2,"VerseNumber":80,"Text":"Kuma suka ce: \"Wuta bã zã ta shãfe mu ba, fãce, 'yan kwãnuka ƙidãyayyu.\"Ka ce: \"Ashe kun riƙi wani alkawari a wurin Allah, sa'an nan Allah ba zai sãɓa wa alkawarinSa ba ko kuwa kuna faɗin abin da ba ku sani ba bisa ga Allah"},{"SurahNumber":2,"VerseNumber":81,"Text":"Na'am! Wanda ya yi tsiwur-wurin mũgun abu, kuma laifinsa ya kẽwaye shi, to, waɗannan su ne 'yan Wuta, sũ a cikinta madawwama ne"},{"SurahNumber":2,"VerseNumber":82,"Text":"Kuma waɗanda suka yi ĩmãni kuma suka aikata ayyukan ƙwarai, waɗannan, 'yan Aljanna ne, sũ a cikinta madawwama ne"}]}