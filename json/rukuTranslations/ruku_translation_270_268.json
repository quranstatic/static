{"Id":268,"LanguageCodes":["ne","nep"],"Name":"nep-ahlalhadithcent","Author":"Ahl Al Hadith Central Society Of Nepal","Language":"Nepali","Description":"Nepali","Direction":"ltr","Source":"","Translations":[{"SurahNumber":20,"VerseNumber":1,"Text":"ताहा"},{"SurahNumber":20,"VerseNumber":2,"Text":"(हे मुहम्मद !) हामीले कुरआन तपाईमाथि यस कारण अवतरित गरेका होइनौं कि तपाई दुःखमा पर्नुस् ।"},{"SurahNumber":20,"VerseNumber":3,"Text":"अपितु उसको नसहितको (उपदेशको) निम्ति जो अल्लाहसँग डर्छ ।"},{"SurahNumber":20,"VerseNumber":4,"Text":"यसको अवतरण उसको तर्फबाट भएको हो जसले धरती र उच्च आकाशहरूको सृष्टि गरेको छ ।"},{"SurahNumber":20,"VerseNumber":5,"Text":"जो असीम दयालु हो, जो उच्चासन (अर्श) माथि उच्च छ ।"},{"SurahNumber":20,"VerseNumber":6,"Text":"जे जति आकाशहरूमा छ र जे जति धरतीमा छ र जे जति यी दुवैको बीचमा छ, र जे जति धरतीको (माटो) मुनि छ, सबै उसैको हो ।"},{"SurahNumber":20,"VerseNumber":7,"Text":"तिमी चाहे ठूलो स्वरमा पुकार अथवा (मसिनो स्वरमा) उसले त लुकेको कुरा र अत्यन्त गोप्य कुरा पनि जान्दछ ।"},{"SurahNumber":20,"VerseNumber":8,"Text":"उही अल्लाह हो, जस बाहेक अरु कोही सत्य पूज्य छैन । उसका नामहरू धेरै राम्रा छन् ।"},{"SurahNumber":20,"VerseNumber":9,"Text":"तपाईलाई मूसा (अलैहिस्सलाम) को घटना पनि थाहा छ"},{"SurahNumber":20,"VerseNumber":10,"Text":"जबकि उनले आगो देखेर आफ्नो घरवालासित भने कि तिमी केही बेर पर्ख म आगो देखेको छु । धेरै सम्भव छ कि म त्यसबाट बलिराखेको एउटा अगुल्टो ल्याउन सकूँ वा आगोको ठाउँमा बाटो थाहा पाउन सकूँ ।"},{"SurahNumber":20,"VerseNumber":11,"Text":"जब उनी त्यहाँ पुगे तब आवाज आयो हे मूसा"},{"SurahNumber":20,"VerseNumber":12,"Text":"निःसन्देह म नै तेरो पालनकर्ता हूँ । आफ्नो जुत्ता फुकालिदेऊ, तिमी पवित्र घाटी ‘तुवा’ मा छौ ।"},{"SurahNumber":20,"VerseNumber":13,"Text":"र मैले तिमीलाई रोजीसकेको छु । अब जे (वह्य) अल्लाहको सन्देश गरिन्छ, त्यसलाई राम्ररी सुन ।"},{"SurahNumber":20,"VerseNumber":14,"Text":"निःसन्देह म नै अल्लाह हूँ, म बाहेक अरु कोही सत्य पूज्य छैन, तसर्थ, तिमीले मेरो उपासना गर्नेगर र मेरो स्मरणको निम्ति नमाज पढ्नेगर ।"},{"SurahNumber":20,"VerseNumber":15,"Text":"निश्चय नै कियामत आउनेवाला छ, जसलाई म गोप्य राख्न चाहन्छु ताकि प्रत्येक मानिसलाई त्यो प्रतिफल प्रदान गरियोस् जसको उसले प्रयास गरेको छ ।"},{"SurahNumber":20,"VerseNumber":16,"Text":"अतः अब त्यसको विश्वासबाट तिमीलाई कुनै यस्तो व्यक्तिले नरोकोस् जसले कि यसमा विश्वास गर्दैन र आफ्नो इच्छाको पूर्तिमा लागेको छ, अन्यथा तिमी नष्ट भइहाल्नेछौ ।"},{"SurahNumber":20,"VerseNumber":17,"Text":"हे मूसा ‘‘तिम्रो यस दायाँ हातमा के छ’’"},{"SurahNumber":20,"VerseNumber":18,"Text":"उसले जवाफ दियो कि ‘‘यो मेरो लठ्ठी हो । म यसमा अडेस लगाउछु र यसबाट आफ्नो बाख्राहरूको निम्ति पातहरू झार्छु र यसबाट मेरा अन्य आवश्यकताहरू पनि पूरा हुन्छन् ।’’"},{"SurahNumber":20,"VerseNumber":19,"Text":"आदेश दियो, ‘‘हे मूसा त्यसलाई हातबाट तल खसालिदेऊ’’ ।"},{"SurahNumber":20,"VerseNumber":20,"Text":"खसाल्ने बित्तिकै त्यो सर्प बनेर चल्न थाल्यो ।"},{"SurahNumber":20,"VerseNumber":21,"Text":"आदेश भयो ‘‘निर्भीक भई त्यसलाई समातिहाल, हामीले यसलाई त्यही पहिलेकै अवस्थामा ल्याइदिनेछौं’’ ।"},{"SurahNumber":20,"VerseNumber":22,"Text":"र आफ्नो हात आफ्नो छेउमा राख, अनि त्यो बिना कुनै अवगुण चम्किदै अर्को चमत्कारको रूपमा निस्कनेछ ।"},{"SurahNumber":20,"VerseNumber":23,"Text":"यो यसकारण कि हामीले आफ्ना ठूला ठूला निशानीहरू तिमीलाई देखाउन चाहन्छौं ।"},{"SurahNumber":20,"VerseNumber":24,"Text":"अब तिमी फिरऔनकहाँ जाऊ उसले ठूलो उत्पात मचाइरहेको छ ।"}]}