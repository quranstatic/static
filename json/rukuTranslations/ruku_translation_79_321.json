{"Id":321,"LanguageCodes":["so","som"],"Name":"som-shaykhmahmoodmu","Author":"Shaykh Mahmood Muhammad Abdu","Language":"Somali","Description":"Somali","Direction":"ltr","Source":"","Translations":[{"SurahNumber":4,"VerseNumber":116,"Text":"Eebe ma dhaafo in lala Wadaajiyo (Cidkale Cibaadada) wuuse ka dhaafa wixii waxaas ka soo hadhay Cidduu doono. Ruuxii la wadaajiya Eebe wuxuu dhumay dhumid wayn"},{"SurahNumber":4,"VerseNumber":117,"Text":"ma Caabudayaan Eebe ka sokow waxaan dhadig ahayn, mana Caabudayaan waxaan Shaydaan madax adag ahayn"},{"SurahNumber":4,"VerseNumber":118,"Text":"Ha Laenado Eebe shaydaan wuxuu yidhi waxaan ku yeelan Addomada Qayb Sugan"},{"SurahNumber":4,"VerseNumber":119,"Text":"Waan baadiyeyn waan yididiilo (Xun) galin waana fari (Xumaanta) waxayna jeex jeexi Dhagaha Xoolaha waana fari (Xumaanta) waxayna doorin abuurka Eebe ruuxii ka yeesha shaydaan Wali Eebe ka sokow dhab ahaan buu u Khasaaray Khasaare Cad"},{"SurahNumber":4,"VerseNumber":120,"Text":"wuu u yaboohi oo yididiila galin mana yabooho shaydaan waxaan dhagar ahayn"},{"SurahNumber":4,"VerseNumber":121,"Text":"kuwaasna hooygoodu waa Jahannamo kamana helaan xaggeeda iilasho (iyo fakasho)"},{"SurahNumber":4,"VerseNumber":122,"Text":"kuwa rumeeyey xaqa oo fala camal fiican waxaannu galin Janooyin oy socoto dhexdeeda Wabiyaal oyna ku waari dhexdeeda waligeed. waana yabooha Eebe oo sugan. yaa ka run badan Eebe hadal (cidna)"},{"SurahNumber":4,"VerseNumber":123,"Text":"Ma aha (xaalku) yididiiladiinna iyo yididiilada ehelu Kitaabka midna, ciddii fasha xumaan waa laga Abaal marin mana helayo Eebe ka sokow wali iyo gargaare (midna)"},{"SurahNumber":4,"VerseNumber":124,"Text":"ruuxii fala wanaag lab ah ama dhadig isagoo rumeysan (xaqa) kuwaasu waxay gali Janada lagamana dulmiyo duleel (laftimireed)"},{"SurahNumber":4,"VerseNumber":125,"Text":"yaa ka diin fiican ruux u jeediyey wajigiisa Eebe isagoo sama fali oo raaca diinta (Nabi) Ibraahim, wuxuuna ka yeeshay Eebe Ibraahiim khaliil (mid u gaar ah)"},{"SurahNumber":4,"VerseNumber":126,"Text":"Eebe waxaa u sugnaaday waxa ku sugan Samooyinka iyo Dhulka. Eebana waa wax walba koobe"}]}