{"Id":225,"LanguageCodes":["rw","kin"],"Name":"kin-rwandamuslimsas","Author":"Rwanda Muslims Association Team","Language":"Kinyarwanda","Description":"Kinyarwanda","Direction":"ltr","Source":"https://quranenc.com/en/browse/kinyarwanda_assoc","Translations":[{"SurahNumber":79,"VerseNumber":1,"Text":"Ndahiye abamalayika bashikanuza (roho z’abahakanyi) n’ubukana buhambaye"},{"SurahNumber":79,"VerseNumber":2,"Text":"N’abamalayika bakuramo (roho z’abemeramana) bitonze"},{"SurahNumber":79,"VerseNumber":3,"Text":"N’abamalayika bogoga ikirere bihuta (batwaye izo roho)"},{"SurahNumber":79,"VerseNumber":4,"Text":"N’abamalayika bihutana (ubutumwa babuzaniye intumwa za Allah ku isi)"},{"SurahNumber":79,"VerseNumber":5,"Text":"N’abamalayika bashyira mu bikorwa ibyo bategetswe"},{"SurahNumber":79,"VerseNumber":6,"Text":"Umunsi (impanda ya mbere izavuzwa), maze isi n’imisozi bigatigita bikabije (buri kiremwa kigapfa)"},{"SurahNumber":79,"VerseNumber":7,"Text":"(Umutingito wa mbere) uzakurikirwa n’undi mutingito (maze buri kiremwa kizuke)"},{"SurahNumber":79,"VerseNumber":8,"Text":"Uwo munsi imitima (ya bamwe) izaba ifite ubwoba n’agahinda"},{"SurahNumber":79,"VerseNumber":9,"Text":"Ndetse n’indoro yabo izaba yaciye bugufi (isuzuguritse)"},{"SurahNumber":79,"VerseNumber":10,"Text":"Bazavuga bati “Ese mu by’ukuri tuzasubizwa mu buzima (bwacu bwo ku isi) twahozemo?”"},{"SurahNumber":79,"VerseNumber":11,"Text":"“Ese n’iyo twaba twabaye amagufa ashangutse?”"},{"SurahNumber":79,"VerseNumber":12,"Text":"Bazavuga bati “Uko kugaruka kwacu (ku isi twifuza) kwaba ari igihombo!”"},{"SurahNumber":79,"VerseNumber":13,"Text":"Mu by’ukuri hazabaho indi mpanda izavuzwa rimwe gusa"},{"SurahNumber":79,"VerseNumber":14,"Text":"Icyo gihe bazisanga imusozi (bongeye kuba bazima nyuma yo gupfa)"},{"SurahNumber":79,"VerseNumber":15,"Text":"Ese inkuru ya Musa yakugezeho"},{"SurahNumber":79,"VerseNumber":16,"Text":"Ubwo Nyagasani we yamuhamagaraga ari mu kibaya gitagatifu cya Tuwa (agira ati)"},{"SurahNumber":79,"VerseNumber":17,"Text":"“Jya kwa Farawo kuko rwose yigometse.”"},{"SurahNumber":79,"VerseNumber":18,"Text":"Umubwire uti “Ese ushobora kwiyeza (ukareka icyaha cy’ubuhakanyi, ukaba umwemeramana)?”"},{"SurahNumber":79,"VerseNumber":19,"Text":"“Nkakuyobora kwa Nyagasani wawe kugira ngo umutinye?”"},{"SurahNumber":79,"VerseNumber":20,"Text":"Nuko (Musa) amwereka igitangaza gihambaye"},{"SurahNumber":79,"VerseNumber":21,"Text":"Ariko (Farawo) yarahinyuye aranigomeka"},{"SurahNumber":79,"VerseNumber":22,"Text":"Maze atera umugongo akataza (ashishikariza abantu be kudakurikira Musa)"},{"SurahNumber":79,"VerseNumber":23,"Text":"Nuko akoranya (abantu be), avuga mu ijwi riranguruye"},{"SurahNumber":79,"VerseNumber":24,"Text":"Agira ati “Ni njye nyagasani wanyu w’ikirenga.”"},{"SurahNumber":79,"VerseNumber":25,"Text":"Bityo Allah amuhana by’intangarugero kubera icyaha cya nyuma (yakoze) n’icya mbere"},{"SurahNumber":79,"VerseNumber":26,"Text":"Mu by’ukuri muri ibyo harimo isomo kuri buri wese utinya Allah"}]}