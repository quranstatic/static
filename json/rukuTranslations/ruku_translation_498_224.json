{"Id":224,"LanguageCodes":["rw","kin"],"Name":"kin-rmcrwanda","Author":"R. M. C. Rwanda","Language":"Kinyarwanda","Description":"Kinyarwanda","Direction":"ltr","Source":"https://www.islamic-invitation.com/","Translations":[{"SurahNumber":68,"VerseNumber":1,"Text":"Nuuni139 Ndahiriye ku ikaramu no ku byo (abamalayika n’abantu) bandika"},{"SurahNumber":68,"VerseNumber":2,"Text":"Ku bw’ingabire za Nyagasani wawe (z’ubutumwa wahawe), ntabwo wowe (Muhamadi) uri umusazi"},{"SurahNumber":68,"VerseNumber":3,"Text":"Kandi mu by’ukuri, uzahabwa ibihembo bidashira (ku bw’ingorane uhura nazo)"},{"SurahNumber":68,"VerseNumber":4,"Text":"Rwose mu by’ukuri, ufite ubupfura buhambaye"},{"SurahNumber":68,"VerseNumber":5,"Text":"Bityo, vuba aha uzabona n’abo (abahakanyi) babone"},{"SurahNumber":68,"VerseNumber":6,"Text":"Umusazi muri mwe (uwo ari we)"},{"SurahNumber":68,"VerseNumber":7,"Text":"Mu by’ukuri, Nyagasani wawe ni we uzi neza uwayobye inzira ye, kandi ni na we uzi neza abayobotse"},{"SurahNumber":68,"VerseNumber":8,"Text":"Bityo, ntukumvire abahinyura"},{"SurahNumber":68,"VerseNumber":9,"Text":"Bifuje ko waborohera (ukabakorera ibyo bashaka) na bo bakakorohera (ntibakurwanye)"},{"SurahNumber":68,"VerseNumber":10,"Text":"Kandi ntukumvire buri (muntu) urahira kenshi unasuzuguritse"},{"SurahNumber":68,"VerseNumber":11,"Text":"Umuneguzi wa cyane, unabunza amagambo"},{"SurahNumber":68,"VerseNumber":12,"Text":"Ubuza ibyiza, urengera, umunyacyaha"},{"SurahNumber":68,"VerseNumber":13,"Text":"Uw’umutima winangiye, akaba atanazwi inkomoko ye (kwa se)"},{"SurahNumber":68,"VerseNumber":14,"Text":"N’ubwo yaba afite umutungo mwinshi n’urubyaro (rwinshi)"},{"SurahNumber":68,"VerseNumber":15,"Text":"Iyo asomewe amagambo yacu, aravuga ati \"Ni inkuru z’abo hambere"},{"SurahNumber":68,"VerseNumber":16,"Text":"Tuzamushyiraho ikimenyetso ku mutonzi (w’izuru rye)"},{"SurahNumber":68,"VerseNumber":17,"Text":"Mu by’ukuri, (abantu b’i Maka), twarabagerageje nk’uko twagerageje abantu bari bafite umurima ubwo barahiraga ko rwose bawusarura mu rukerera"},{"SurahNumber":68,"VerseNumber":18,"Text":"Ariko ntibavuze In-sha-Allah (Imana nibishaka)"},{"SurahNumber":68,"VerseNumber":19,"Text":"Bityo, ikiza (inkongi y’umuriro) giturutse kwa Nyagasani wawe kirawugota, mu gihe bo bari baryamye"},{"SurahNumber":68,"VerseNumber":20,"Text":"(Umurima wabo) uhinduka nk’uruhira"},{"SurahNumber":68,"VerseNumber":21,"Text":"Nuko bucyeye barahamagarana"},{"SurahNumber":68,"VerseNumber":22,"Text":"Bagira bati \"Nimuzindukire mu murima wanyu niba mugikomeje umugambi wo kuwusarura"},{"SurahNumber":68,"VerseNumber":23,"Text":"Nuko bagenda bongorerana"},{"SurahNumber":68,"VerseNumber":24,"Text":"Ko uyu munsi nta mukene n’umwe uri buwinjiremo (umurima)"},{"SurahNumber":68,"VerseNumber":25,"Text":"Nuko bazinduka bagana (mu murima wabo) biyumvamo ubushobozi"},{"SurahNumber":68,"VerseNumber":26,"Text":"Maze bawubonye baravuga bati \"Mu by’ukuri, twayobye (inzira)"},{"SurahNumber":68,"VerseNumber":27,"Text":"Ahubwo twimwe (umusaruro wawo, kubera umugambi wacu mubi wo kwima abakene)"},{"SurahNumber":68,"VerseNumber":28,"Text":"Ushyira mu gaciro muri bo aravuga ati \"Sinari nababwiye ko iyo muza gusingiza (Allah mukanamushimira, mukanavuga muti: In-sha-Allah, mutari guhura n’ibi byago)"},{"SurahNumber":68,"VerseNumber":29,"Text":"Baravuga bati \"Ubutagatifu ni ubwa Nyagasani wacu, mu by’ukuri twari inkozi z’ibibi"},{"SurahNumber":68,"VerseNumber":30,"Text":"Nuko bamwe batangira guhindukirira abandi (bitana bamwana) bagayana"},{"SurahNumber":68,"VerseNumber":31,"Text":"Baravuga bati \"Mbega ishyano tubonye! Mu by’ukuri, twari abarengera (imbibi za Allah)"},{"SurahNumber":68,"VerseNumber":32,"Text":"Hari ubwo Nyagasani wacu yadushumbusha (umurima) mwiza kuwuruta. Rwose twerekeje ibyifuzo byacu kwa Nyagasani wacu"},{"SurahNumber":68,"VerseNumber":33,"Text":"Uko ni ko ibihano (bya Allah ku isi bimera)! Ariko ibihano byo ku munsi w’imperuka birahambaye cyane, iyaba bari babizi"}]}