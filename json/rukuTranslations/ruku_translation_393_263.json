{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":38,"VerseNumber":27,"Text":"၂၇။ တဖန်ငါသည် ကမ္ဘာမြေပြင်မိုးကောင်းကင်နှင့်တကွ ေျကာင်းကင်မိုးမြေအကြားခပ်သိမ်းကုန်သောဝထ္ထုများကို အချည်းနှီးအကျိုးမဲ့ဖန်ဆင်းတော်မူသည်မဟုတ်ချေ၊ မယုံကြည်သူမိစ္ဆာမိုက်တို့က ယင်းသို့ဖန်ဆင်းတော်မူသည် ဟု ထင်မှတ်ကြ၏၊ သို့ဖြစ်၍ မိစ္ဆာယုတ်တို့သည် ငရဲမီးတွင် ပျက်စီးဆုံးရှုံးရမည်သာတည်း။"},{"SurahNumber":38,"VerseNumber":28,"Text":"၂၈။\tငါသည် သမ္မာတရားတော်ကို ယုံကြည်၍ ကောင်းမြတ်သောအကျင့်သီလကို ဖြည့်ကျင့်သူတို့အား ကမ္ဘာပေါ်တွင် ဒုစရိုက်မကောင်းမှုပွားများနှံ့ပြားစေသောသူတို့နှင့် ထပ်တူထပ်မျှထားတော်မူမည်လော၊ သို့မဟုတ် ငါသည် အပြစ်ကို ရှောင်ကြဉ်သူ၊ သူတော်ကောင်းကို အပြစ်ကျူးလွန်သူ၊ သူယုတ်မာနှင့် တတန်းတစားတည်းထားတော် မူမည်လော။"},{"SurahNumber":38,"VerseNumber":29,"Text":"၂၉။\tအို-တမန်တော်၊ ဤကျမ်းမြတ်ကုရ်အာန်ကို သင့်အား ငါထုတ်ပြန်ချပေးသနားတော်မူ၏၊ ဤကျမ်းတော်မြတ် သည် ကောင်းကြီးမင်္ဂလာအဖြာဖြာနှင့် ပြည့်စုံ၏၊ သို့ထုတ်ပြန်ပို့ချပေးသနားတော်မူသည်မှာ လူသားအပေါင်း တို့သည် ကျမ်းတော်မြတ်၏ ဂါထာတော်များကို စဉ်းစားဆင်ခြင်ဖို့ရာသော်လည်းကောင်း၊ အသိဉာာဏ်ရှိသူတို့ တွေးတော်သုံးသပ်ဖို့ရာသော်လည်းကောင်း ဖြစ်၏။"},{"SurahNumber":38,"VerseNumber":30,"Text":"၃၀။\tငါသည် တမန်တော်ဒါဝတ်(ဒ်)အား စိုလိုင်မံခေါ် သားကောင်းရတနာကို ပေးသနားတော်မူ၏၊ မှတ်သားကြလော့၊ သူသည် အလ္လာဟ်အရှင်မြတ်ကို အမြဲဝတ်ပြု၍ မိမိအပြစ်များကို ဝန်ချတောင်းပန်၏။"},{"SurahNumber":38,"VerseNumber":31,"Text":"၃၁။\tတနေ့သ၌ နေမဝင်မီညနေချမ်းအချိန်တွင် အလွန်လျင်မြန်သောစစ်မြင်းများကို သူ့အား ပြသောအခါ။"},{"SurahNumber":38,"VerseNumber":32,"Text":"၃၂။\tသူပြောဆိုသည်မှာ ထိုမြင်းများကို ကန့်လန့်ကာနောက်ကွယ်သို့ ယူသွားသည့်တိုင်အောင် ငါသည် အလ္လာဟ် အရှင်မြတ်အား အာရုံပြုသည်ထက် လောကီစည်းစိမ်ဥစ္စာများကို သာလွန်နှစ်သက်မိချေပြီ။"},{"SurahNumber":38,"VerseNumber":33,"Text":"၃၃။\tထို့နောက်ထိုမြင်းများကို ငါ၏ရှေ့သို့ သွင်းခဲ့ကြလော့ဟု အမိန့်ပေး၍ ရောက်သောအခါ ၎င်းမြင်းများ၏ ခြေ များနှင့် လည်တိုင်များကို သန်လျက်ဖြင့် ခုတ်ပိုင်းလေ၏။"},{"SurahNumber":38,"VerseNumber":34,"Text":"၃၄။\tငါသည် တမန်တော်စိုလိုင်မာန်အား မုချဧကန်စုံစမ်းတော်မူ၏၊ သူ၏ ပလ္လင်ပေါ်၌ ရုပ်ကလာပ်တစ်ခုချထားူတော် မူ၏၊ ထိုအခါသူသည် သတိနောင်တရ၏။"},{"SurahNumber":38,"VerseNumber":35,"Text":"၃၅။\tတမန်တော်စိုလိုင်မာန်သည် ငါ့အထံတော်၌ ပန်ထွာဆုတောင်းသည်မှာ အို-အကျွနု်ပ်၏ အရှင်သခင်၊ အကျွနု်ပ်၏ အပြစ်များကို ခွင့်လွှတ်တော်မူပါ၊ အကျွနု်ပ်မရှိသည့်နောက် မည်သူတစ်စုံတစ်ယောက်နှင့်မျှ မထိုက်တန်သော အချုပ်အခြာအာဏာကို အကျွနု်ပ်အား ပေးသနားတော်မူပါ၊ အရှင်သည် ပေးကမ်းစွန့်ကြဲတော်မူထသောအရှင် အမှန်အကန်ဖြစ်တော်မူ၏။"},{"SurahNumber":38,"VerseNumber":36,"Text":"၃၆။\tထိုအခါ ငါသည် လေကို တမန်တော်စိုလိုင်မာန်၏ အမိန့်ကို နာခံစေတော်မူ၏၊ လေသည် တမန်တော်၏ အမိန့်အတိုင်းရောက်လိုသောအရပ်သို့ ဖြည်းညှင်းသာယာစွာယူဆောင်၍ သွားလေ၏။"},{"SurahNumber":38,"VerseNumber":37,"Text":"၃၇။\tထို့အပြင်အဆောင်အအုံတည်ဆောက်လျက်ရှိသောနတ်ဘီလူး၊ ပုလဲရတနာများကို ငုပ်ယူသောနတ်ဘီလူးများ အပါအဝင်ဖြစ်သောရှိုင်တန်မာရ်နတ်များကိုလည်း တမန်တော်စိုလိုင်မာန်၏ အမိန့်ကို နာခံစေတော်မူ၏။"},{"SurahNumber":38,"VerseNumber":38,"Text":"၃၈။\tထို့အပြင်သံကြိုးနှင့်အတူတကွ ဖွဲ့နှောင်ထားသောရှိုင်တန်နတ်ဘီလူးများကိုလည်း တမန်တော်၏ အခိုင်းအစေ ဖြစ်စေတော်မူ၏။"},{"SurahNumber":38,"VerseNumber":39,"Text":"၃၉။\tထို့နောက် တမန်တော်ကို ငါမိန့်တော်မူသည်မှာ အို-စိုလိုင်မာန်၊ ဤသည်ဤဟာများသည် ငါက သင့်အား ချပေးသနားတော်မူသောစည်းစိမ်ဥစ္စာများတည်း၊ ထို့ကြောင့်ပေးကမ်းူစွန့်ကြဲလိုလျှင် စွန့်ကြဲလော့၊ သိုမှီးသိမ်း ဆည်းထားလိုလျှင် သိမ်းဆည်းထားလော့၊ သင့်အား ဤပစ္စည်းများအတွက် တစ်စုံတစ်ရာစစ်ကြောမေးမြန်းမည် မဟုတ်ချေဟု ဖြစ်၏။"},{"SurahNumber":38,"VerseNumber":40,"Text":"၄၀။\tထို့အပြင်မှတ်သားကြလော့၊ တမန်တော်စိုလိုင်မာန်သည် ငါ့အထံတော်၌ မျက်နှာရသူဖြစ်၏၊ သူ၏ ပန်းတိုင်သည် သုမင်္ဂလာဖြစ်၏။"}]}