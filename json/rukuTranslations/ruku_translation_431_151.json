{"Id":151,"LanguageCodes":["fa","fas"],"Name":"fas-abolfazlbahramp","Author":"Abolfazl Bahrampour","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":44,"VerseNumber":1,"Text":"حا، ميم"},{"SurahNumber":44,"VerseNumber":2,"Text":"سوگند به [اين‌] كتاب روشنگر"},{"SurahNumber":44,"VerseNumber":3,"Text":"همانا ما آن را در شبى مبارك نازل كرديم، كه ما [همواره‌] بيم دهنده بوده‌ايم"},{"SurahNumber":44,"VerseNumber":4,"Text":"در آن [شب‌] هر كار حكيمانه‌اى از هم جدا و تدبير مى‌گردد"},{"SurahNumber":44,"VerseNumber":5,"Text":"امرى از جانب ماست، همانا ما فرستنده‌ى [پيامبران‌] بوده‌ايم"},{"SurahNumber":44,"VerseNumber":6,"Text":"[اينها] به خاطر رحمتى از پروردگار توست كه او شنواى داناست"},{"SurahNumber":44,"VerseNumber":7,"Text":"همان پروردگار آسمان‌ها و زمين و آنچه ميان آن دو است، اگر اهل يقين باشيد"},{"SurahNumber":44,"VerseNumber":8,"Text":"خدايى جز او نيست، زنده مى‌كند و مى‌ميراند پروردگار شما و پروردگار پدران پيشين شماست"},{"SurahNumber":44,"VerseNumber":9,"Text":"ولى آنها در شكّند، و [با حقايق‌] بازى مى‌كنند"},{"SurahNumber":44,"VerseNumber":10,"Text":"پس در انتظار روزى باش كه آسمان، دودى نمايان بياورد"},{"SurahNumber":44,"VerseNumber":11,"Text":"كه مردم را فرو مى‌پوشد، اين عذابى پردرد است"},{"SurahNumber":44,"VerseNumber":12,"Text":"[مى‌گويند:] پروردگارا! اين عذاب را از ما دور كن كه ما [اينك‌] مؤمنيم"},{"SurahNumber":44,"VerseNumber":13,"Text":"اين پندگيرى كجا به سودشان است و حال آن كه پيامبرى روشنگر براى آنها آمد [و پند نگرفتند]"},{"SurahNumber":44,"VerseNumber":14,"Text":"آن‌گاه از او اعراض كردند و گفتند: تعليم يافته‌اى ديوانه است"},{"SurahNumber":44,"VerseNumber":15,"Text":"[اينك‌] ما عذاب را اندك زمانى برمى‌داريم، [ولى‌] شما [باز به كارهاى خود] باز مى‌گرديد"},{"SurahNumber":44,"VerseNumber":16,"Text":"روزى كه با بزرگ‌ترين قدرت [كافران را] بگيريم همانا ما انتقام گيرنده‌ايم"},{"SurahNumber":44,"VerseNumber":17,"Text":"و البته پيش از آنها نيز قوم فرعون را بيازموديم و پيامبرى بزرگوار برايشان آمد"},{"SurahNumber":44,"VerseNumber":18,"Text":"كه [به آنها گفت:] بندگان خدا را به من تسليم كنيد، همانا من براى شما پيامبرى امينم"},{"SurahNumber":44,"VerseNumber":19,"Text":"و اين كه بر خدا گردنكشى نكنيد كه من براى شما حجتى آشكار آورده‌ام"},{"SurahNumber":44,"VerseNumber":20,"Text":"و همانا من به پروردگار خود و پروردگار شما پناه مى‌برم از اين كه سنگسارم كنيد"},{"SurahNumber":44,"VerseNumber":21,"Text":"و اگر به من ايمان نمى‌آوريد، پس از من كناره گيريد"},{"SurahNumber":44,"VerseNumber":22,"Text":"پس پروردگار خود را بخواند كه: اينها مردمى گناهكارند"},{"SurahNumber":44,"VerseNumber":23,"Text":"پس [گفتيم:] بندگان مرا شبانه حركت بده، كه شما مورد تعقيب خواهيد بود"},{"SurahNumber":44,"VerseNumber":24,"Text":"و دريا را آرام پشت سر بگذار كه آنها سپاهى غرق شدنى هستند"},{"SurahNumber":44,"VerseNumber":25,"Text":"چه بسيار باغ‌ها و چشمه‌سارانى كه بر جاى گذاشتند"},{"SurahNumber":44,"VerseNumber":26,"Text":"و كشتزارها و جايگاه‌هاى نيكو"},{"SurahNumber":44,"VerseNumber":27,"Text":"و نعمتى كه در آن شادكام بودند"},{"SurahNumber":44,"VerseNumber":28,"Text":"آرى اين گونه بود، و ما [همه‌] آنها را به قومى ديگر ميراث داديم"},{"SurahNumber":44,"VerseNumber":29,"Text":"آن‌گاه نه آسمان به حال آنها گريست و نه زمين، و نه مهلتى به آنها داده شد"}]}