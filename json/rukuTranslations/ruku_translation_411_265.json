{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":40,"VerseNumber":69,"Text":"အသင်(တမန်‌တော်)သည် အလ္လာဟ်အရှင်မြတ်၏အာယသ်‌တော်များတွင် အငြင်းပွား‌နေသည့်သူများကို မမြင်သ‌လော။ ထိုသူများသည် အဘယ်သို့ ပြန်လှည့်သွား‌နေကြသနည်း။"},{"SurahNumber":40,"VerseNumber":70,"Text":"အကြင်သူများသည် ကျမ်း‌တော်နှင့် ငါအရှင်မြတ်က ငါအရှင်မြတ်၏တမန်‌တော်များအား‌ပေးပြီး ‌စေလွှတ်‌တော်မူ‌သောအရာ (အမိန့်ပညတ်ချက်)များကို မဟုတ်မမှန်ဟု စွပ်စွဲငြင်းပယ်ကြသည်။ သို့ဖြစ်ရာ မကြာမီ သူတို့သည် သိရှိကြရလိမ့်မည်။"},{"SurahNumber":40,"VerseNumber":71,"Text":"ထိုအခါတွင် သူတို့၏လည်ကုပ်များတွင် (လည်ကွင်း)သံကြိုးများနှင့် (‌ခြေ‌ထောက်များတွင်)‌ခြေကျင်းများ ရှိ‌နေကြမည်။ သူတို့သည် တရွတ်တိုက် ဆွဲချခြင်းကိုလည်း ခံကြရမည်။"},{"SurahNumber":40,"VerseNumber":72,"Text":"ပွက်ပွက်ဆူ‌နေ‌သော ‌ရေ‌နွေးပူတွင်။ ထို့ပြင် သူတို့သည် ငရဲမီးထဲသို့ တွန်းပို့ခြင်းခံကြရမည်။"},{"SurahNumber":40,"VerseNumber":73,"Text":"ထို့‌နောက် သူတို့သည် (ဤသို့)‌ပြောဆိုခြင်းခံကြရမည်- အသင်တို့ တွဲဖက်ကိုးကွယ်ခဲ့သည့်အရာများ အဘယ်မှာနည်း။"},{"SurahNumber":40,"VerseNumber":74,"Text":"အလ္လာဟ်အရှင်မြတ်မှလွဲ၍ (အသင်တို့၏ကိုးကွယ်ရာများသည် အသင်တို့အား ကူညီနိုင်ကြမည်‌လော)။ သူတို့က ‌လျှောက်ထားကြမည်- ထိုသူ (ကိုးကွယ်ရာ)များသည် ကျွန်ုပ်တို့ထံမှ ‌ပျောက်သွားကြပြီဖြစ်ပါသည်။ ထိုသို့မဟုတ်‌ပေ၊ အမှန်စင်စစ် ကျွန်ုပ်တို့သည် ယခင်က မည်သည်ကိုမျှ မကိုးကွယ်ခဲ့ကြခြင်းဖြစ်ပါသည်။* အလ္လာဟ်အရှင်မြတ်သည် ကာဖိရ်များအား လမ်းမှားတွင် ‌နေမြဲ‌နေ‌စေ‌တော်မူသည်။"},{"SurahNumber":40,"VerseNumber":75,"Text":"ထိုအရာ (ပြစ်ဒဏ်ကို ခံစားကြရခြင်း)မှာ အသင်တို့သည် ကမာ္ဘ‌ပေါ်တွင် မတရား‌ပျော်မြူး‌နေခဲ့ကြသည့်အတွက်နှင့်၊ ‌မော်ကြွား‌နေခဲ့ကြသည့်အတွက်‌ကြောင့် ဖြစ်သည်။"},{"SurahNumber":40,"VerseNumber":76,"Text":"(ယခုမူ) အသင်တို့သည် ဂျဟန္နမ်ငရဲဘုံ၏တံခါး‌ပေါက်များထံသို့ ထိုငရဲဘုံထဲတွင် အမြဲ‌နေရမည့်သူများအဖြစ် ဝင်‌ရောက်ကြ‌ပေ‌တော့။ ထို့ပြင် ‌မောက်မာ ပလွှားသည့်သူများ၏ ‌နေရာထိုင်ခင်းသည် အဘယ်မျှ ဆိုးရွားလိုက်သနည်း။"},{"SurahNumber":40,"VerseNumber":77,"Text":"သို့ဖြစ်ရာ အသင်သည် သည်းခံပါ။ အမှန်စင်စစ် အလ္လာဟ်အရှင်မြတ်၏ကတိသည် မှန်ကန်သည်။ ထို့‌နောက် အကယ်၍ ငါအရှင်မြတ်သည် သူတို့အား ငါအရှင်မြတ်ချိန်းဆိုသည့်အထဲမှ အချို့ကို အသင့်အား ပြသ‌တော်မူသည်ပင်ဖြစ်‌စေ၊ အသင့်အား ‌သေဆုံး‌စေ‌တော်မူသည်ပင်ဖြစ်‌စေ၊ သူတို့ကမူ ငါအရှင်မြတ်ထံ‌တော်သို့ ပြန်လာကြရမည်ပင် ဖြစ်သည်။"},{"SurahNumber":40,"VerseNumber":78,"Text":"ထို့ပြင် စင်စစ် ငါအရှင်မြတ်သည် အသင်(တမန်‌တော်)၏မတိုင်မီ တမန်‌တော်များကို ‌စေလွှတ်‌တော်မူခဲ့သည်။ သူတို့ထဲမှ အချို့၏အ‌ကြောင်းကို ငါအရှင်မြတ်သည် အသင့်အား ‌ပြောပြ‌တော်မူခဲ့ပြီး အချို့၏အ‌ကြောင်းကို ငါအရှင်မြတ်သည် အသင့်အား ‌ပြောပြ‌တော်မမူခဲ့‌ပေ။ ထို့ပြင် မည်သည့်တမန်‌တော်ပင်ဖြစ်‌စေ အလ္လာဟ်အရှင်မြတ်၏အမိန့်‌တော်မပါရှိဘဲ မည်သည့်တန်ခိုးမျှ မပြနိုင်‌ပေ။* ထို့‌နောက် အလ္လာဟ်အရှင်မြတ်၏ အမိန့်‌တော်‌ရောက်ရှိလာသည့်အခါ တိကျမှန်ကန်စွာ စီရင်ဆုံးဖြတ်ပြီးသည့်အပြင် အမှားကို လိုက်စားသူများသည် ထို‌နေရာ၌ပင် ပျက်စီးဆုံးရှုံးကြလိမ့်မည်။"}]}