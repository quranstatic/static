{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":23,"VerseNumber":33,"Text":"A řekli velmoži z lidu jeho, ti, kdož nevěřícími byli a za lež setkání se světem budoucím prohlásili, a ti, které jsme v životě pozemském zámožnými učinili: \"Tohle je pouze smrtelník jako vy. On z toho jí, co i vy jíte, a pije z toho, co i vy pijete"},{"SurahNumber":23,"VerseNumber":34,"Text":"Uposlechnete-li smrtelníka vám podobného, tedy zajisté ztrátu utrpíte"},{"SurahNumber":23,"VerseNumber":35,"Text":"Což neslibuje vám, že poté, co zemřete a prachem a kostmi se stanete, z hrobů vyvedeni budete"},{"SurahNumber":23,"VerseNumber":36,"Text":"Jak chybné, jak chybné je to, co je vám slibováno"},{"SurahNumber":23,"VerseNumber":37,"Text":"Není života jiného než tohoto pozemského; umíráme a žijeme, však nikdy vzkříšeni nebudeme"},{"SurahNumber":23,"VerseNumber":38,"Text":"A je to člověk pouze, jenž o Bohu lež si vymyslil a my mu neuvěříme"},{"SurahNumber":23,"VerseNumber":39,"Text":"Zvolal: \"Pane můj, pomoz mi za to, že za lháře mne prohlašují"},{"SurahNumber":23,"VerseNumber":40,"Text":"Odpověděl: \"Za chviličku budou věru mezi těmi, kdož litují"},{"SurahNumber":23,"VerseNumber":41,"Text":"A uchvátilo je vzkřiknutí skutečně a učinili jsme je podobnými pěně. Pryč s lidem nespravedlivým"},{"SurahNumber":23,"VerseNumber":42,"Text":"Po nich jsme pak dali vzniknout jiným pokolením"},{"SurahNumber":23,"VerseNumber":43,"Text":"a žádný národ lhůtu svou neuspíší ani neodloží"},{"SurahNumber":23,"VerseNumber":44,"Text":"Potom jsme vysílali posly jednoho za druhým, však kdykoliv přišel k nějakému národu posel Jeho, za lháře jej prohlásili. A tak dali jsme následovat jednomu národu za druhým a učinili jsme je příběhy varovnými. Pryč s lidem, který nevěří"},{"SurahNumber":23,"VerseNumber":45,"Text":"Potom jsme vyslali Mojžíše a bratra jeho Áróna se znameními Svými a s pověřením zjevným"},{"SurahNumber":23,"VerseNumber":46,"Text":"k Faraónovi a velmožům jeho, však oni zpyšněli a byli lidem povýšeným"},{"SurahNumber":23,"VerseNumber":47,"Text":"a řekli: \"Máme uvěřit dvěma smrtelníkům stejným jako my, jejichž lid nám otročí"},{"SurahNumber":23,"VerseNumber":48,"Text":"A oba za lháře prohlásili a stali se těmi, kdož do záhuby spějí"},{"SurahNumber":23,"VerseNumber":49,"Text":"A dali jsme Mojžíšovi Písmo doufajíce, že snad lid jeho půjde po cestě správné"},{"SurahNumber":23,"VerseNumber":50,"Text":"A učinili jsme syna Mariina i matku jeho znameními a poskytli jsme jim útulek na výšině bezpečné, s pramenem vody hojné"}]}