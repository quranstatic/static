{"Id":244,"LanguageCodes":["ml","mal"],"Name":"mal-abdulhameedmada","Author":"Abdul Hameed Madani And Kunhi Mohammed","Language":"Malayalam","Description":"Malayalam","Direction":"ltr","Source":"https://qurancomplex.gov.sa/","Translations":[{"SurahNumber":80,"VerseNumber":1,"Text":"അദ്ദേഹം മുഖം ചുളിച്ചു തിരിഞ്ഞുകളഞ്ഞു"},{"SurahNumber":80,"VerseNumber":2,"Text":"അദ്ദേഹത്തിന്‍റെ (നബിയുടെ) അടുത്ത് ആ അന്ധന്‍ വന്നതിനാല്‍"},{"SurahNumber":80,"VerseNumber":3,"Text":"(നബിയേ,) നിനക്ക് എന്തറിയാം? അയാള്‍ (അന്ധന്‍) ഒരു വേള പരിശുദ്ധി പ്രാപിച്ചേക്കാമല്ലോ"},{"SurahNumber":80,"VerseNumber":4,"Text":"അല്ലെങ്കില്‍ ഉപദേശം സ്വീകരിക്കുകയും, ആ ഉപദേശം അയാള്‍ക്ക് പ്രയോജനപ്പെടുകയും ചെയ്തേക്കാമല്ലോ"},{"SurahNumber":80,"VerseNumber":5,"Text":"എന്നാല്‍ സ്വയം പര്യാപ്തത നടിച്ചവനാകട്ടെ"},{"SurahNumber":80,"VerseNumber":6,"Text":"നീ അവന്‍റെ നേരെ ശ്രദ്ധതിരിക്കുന്നു"},{"SurahNumber":80,"VerseNumber":7,"Text":"അവന്‍ പരിശുദ്ധി പ്രാപിക്കാതിരിക്കുന്നതിനാല്‍ നിനക്കെന്താണ് കുറ്റം"},{"SurahNumber":80,"VerseNumber":8,"Text":"എന്നാല്‍ നിന്‍റെ അടുക്കല്‍ ഓടിവന്നവനാകട്ടെ"},{"SurahNumber":80,"VerseNumber":9,"Text":"(അല്ലാഹുവെ) അവന്‍ ഭയപ്പെടുന്നവനായിക്കൊണ്ട്‌"},{"SurahNumber":80,"VerseNumber":10,"Text":"അവന്‍റെ കാര്യത്തില്‍ നീ അശ്രദ്ധകാണിക്കുന്നു"},{"SurahNumber":80,"VerseNumber":11,"Text":"നിസ്സംശയം ഇത് (ഖുര്‍ആന്‍) ഒരു ഉല്‍ബോധനമാകുന്നു; തീര്‍ച്ച"},{"SurahNumber":80,"VerseNumber":12,"Text":"അതിനാല്‍ ആര്‍ ഉദ്ദേശിക്കുന്നുവോ അവനത് ഓര്‍മിച്ച് കൊള്ളട്ടെ"},{"SurahNumber":80,"VerseNumber":13,"Text":"ആദരണീയമായ ചില ഏടുകളിലാണത്‌"},{"SurahNumber":80,"VerseNumber":14,"Text":"ഔന്നത്യം നല്‍കപ്പെട്ടതും പരിശുദ്ധമാക്കപ്പെട്ടതുമായ (ഏടുകളില്‍)"},{"SurahNumber":80,"VerseNumber":15,"Text":"ചില സന്ദേശവാഹകരുടെ കൈകളിലാണത്‌"},{"SurahNumber":80,"VerseNumber":16,"Text":"മാന്യന്‍മാരും പുണ്യവാന്‍മാരും ആയിട്ടുള്ളവരുടെ"},{"SurahNumber":80,"VerseNumber":17,"Text":"മനുഷ്യന്‍ നാശമടയട്ടെ. എന്താണവന്‍ ഇത്ര നന്ദികെട്ടവനാകാന്‍"},{"SurahNumber":80,"VerseNumber":18,"Text":"ഏതൊരു വസ്തുവില്‍ നിന്നാണ് അല്ലാഹു അവനെ സൃഷ്ടിച്ചത്‌"},{"SurahNumber":80,"VerseNumber":19,"Text":"ഒരു ബീജത്തില്‍ നിന്ന് അവനെ സൃഷ്ടിക്കുകയും, എന്നിട്ട് അവനെ (അവന്‍റെ കാര്യം) വ്യവസ്ഥപ്പെടുത്തുകയും ചെയ്തു"},{"SurahNumber":80,"VerseNumber":20,"Text":"പിന്നീട് അവന്‍ മാര്‍ഗം എളുപ്പമാക്കുകയും ചെയ്തു"},{"SurahNumber":80,"VerseNumber":21,"Text":"അനന്തരം അവനെ മരിപ്പിക്കുകയും, ഖബ്‌റില്‍ മറയ്ക്കുകയും ചെയ്തു"},{"SurahNumber":80,"VerseNumber":22,"Text":"പിന്നീട് അവന്‍ ഉദ്ദേശിക്കുമ്പോള്‍ അവനെ ഉയിര്‍ത്തെഴുന്നേല്‍പിക്കുന്നതാണ്‌"},{"SurahNumber":80,"VerseNumber":23,"Text":"നിസ്സംശയം, അവനോട് അല്ലാഹു കല്‍പിച്ചത് അവന്‍ നിര്‍വഹിച്ചില്ല"},{"SurahNumber":80,"VerseNumber":24,"Text":"എന്നാല്‍ മനുഷ്യന്‍ തന്‍റെ ഭക്ഷണത്തെപ്പറ്റി ഒന്നു ചിന്തിച്ച് നോക്കട്ടെ"},{"SurahNumber":80,"VerseNumber":25,"Text":"നാം ശക്തിയായി മഴ വെള്ളം ചൊരിഞ്ഞുകൊടുത്തു"},{"SurahNumber":80,"VerseNumber":26,"Text":"പിന്നീട് നാം ഭൂമിയെ ഒരു തരത്തില്‍ പിളര്‍ത്തി"},{"SurahNumber":80,"VerseNumber":27,"Text":"എന്നിട്ട് അതില്‍ നാം ധാന്യം മുളപ്പിച്ചു"},{"SurahNumber":80,"VerseNumber":28,"Text":"മുന്തിരിയും പച്ചക്കറികളും"},{"SurahNumber":80,"VerseNumber":29,"Text":"ഒലീവും ഈന്തപ്പനയും"},{"SurahNumber":80,"VerseNumber":30,"Text":"ഇടതൂര്‍ന്നു നില്‍ക്കുന്ന തോട്ടങ്ങളും"},{"SurahNumber":80,"VerseNumber":31,"Text":"പഴവര്‍ഗവും പുല്ലും"},{"SurahNumber":80,"VerseNumber":32,"Text":"നിങ്ങള്‍ക്കും നിങ്ങളുടെ കന്നുകാലികള്‍ക്കും ഉപയോഗത്തിനായിട്ട്‌"},{"SurahNumber":80,"VerseNumber":33,"Text":"എന്നാല്‍ ചെകിടടപ്പിക്കുന്ന ആ ശബ്ദം വന്നാല്‍"},{"SurahNumber":80,"VerseNumber":34,"Text":"അതായത് മനുഷ്യന്‍ തന്‍റെ സഹോദരനെ വിട്ട് ഓടിപ്പോകുന്ന ദിവസം"},{"SurahNumber":80,"VerseNumber":35,"Text":"തന്‍റെ മാതാവിനെയും പിതാവിനെയും"},{"SurahNumber":80,"VerseNumber":36,"Text":"ഭാര്യയെയും മക്കളെയും"},{"SurahNumber":80,"VerseNumber":37,"Text":"അവരില്‍പ്പെട്ട ഓരോ മനുഷ്യനും തനിക്ക് മതിയാവുന്നത്ര (ചിന്താ) വിഷയം അന്ന് ഉണ്ടായിരിക്കും"},{"SurahNumber":80,"VerseNumber":38,"Text":"അന്ന് ചില മുഖങ്ങള്‍ പ്രസന്നതയുള്ളവയായിരിക്കും"},{"SurahNumber":80,"VerseNumber":39,"Text":"ചിരിക്കുന്നവയും സന്തോഷം കൊള്ളുന്നവയും"},{"SurahNumber":80,"VerseNumber":40,"Text":"വെറെ ചില മുഖങ്ങളാകട്ടെ അന്ന് പൊടി പുരണ്ടിരിക്കും"},{"SurahNumber":80,"VerseNumber":41,"Text":"അവയെ കൂരിരുട്ട് മൂടിയിരിക്കും"},{"SurahNumber":80,"VerseNumber":42,"Text":"അക്കൂട്ടരാകുന്നു അവിശ്വാസികളും അധര്‍മ്മകാരികളുമായിട്ടുള്ളവര്‍"}]}