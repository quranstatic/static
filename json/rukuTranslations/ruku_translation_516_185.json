{"Id":185,"LanguageCodes":["ha","hau"],"Name":"hau-abubakarmahmoud-la","Author":"Abubakar Mahmoud Gumi","Language":"Hausa","Description":"Hausa - Transliteration","Direction":"ltr","Source":"http://tanzil.net","Translations":[{"SurahNumber":77,"VerseNumber":1,"Text":"Ina rantsuwa da iskokin da ake sakowa jere, suna bin juna"},{"SurahNumber":77,"VerseNumber":2,"Text":"Sa'an nan, su zama iskoki masu ƙarfi suna kaɗawa da ƙarfi"},{"SurahNumber":77,"VerseNumber":3,"Text":"Kuma, masu watsa rahama watsawa"},{"SurahNumber":77,"VerseNumber":4,"Text":"sa'an nan, da ayoyi masu rarrabe gaskiya da ƙarya rarrabewa"},{"SurahNumber":77,"VerseNumber":5,"Text":"Sa'an nan da mala'iku masu jefa tunatarwa ga Manzanni"},{"SurahNumber":77,"VerseNumber":6,"Text":"Domin yanke hamzari ko domin gargadi"},{"SurahNumber":77,"VerseNumber":7,"Text":"Lalle ne, abin da ake yi muku wa'adi da shi tabbas mai aukuwa ne"},{"SurahNumber":77,"VerseNumber":8,"Text":"To, idan taurari aka shafe haskensu"},{"SurahNumber":77,"VerseNumber":9,"Text":"Kuma, idan sama aka tsage ta"},{"SurahNumber":77,"VerseNumber":10,"Text":"Kuma, idan duwatsu aka nike su"},{"SurahNumber":77,"VerseNumber":11,"Text":"Kuma, idan manzanni aka ƙayyade lokacin tara su"},{"SurahNumber":77,"VerseNumber":12,"Text":"Domin babbar ranar da aka yi wa ajali"},{"SurahNumber":77,"VerseNumber":13,"Text":"Domin ranar rarrabewa"},{"SurahNumber":77,"VerseNumber":14,"Text":"Kuma, me ya sanar da kai ranar rarrabewa"},{"SurahNumber":77,"VerseNumber":15,"Text":"Bone ya tabbata a ranar nan, ga masu ƙaryatawa"},{"SurahNumber":77,"VerseNumber":16,"Text":"Ashe, ba Mu halakar da (masu ƙaryataw) na farko ba"},{"SurahNumber":77,"VerseNumber":17,"Text":"Sa'an nan, kuma za Mu biyar musu da na ƙarshe"},{"SurahNumber":77,"VerseNumber":18,"Text":"Haka nan, Muke aikatawa da masu yin laifi"},{"SurahNumber":77,"VerseNumber":19,"Text":"Bone ya tabbata a ranar nan ga masu ƙaryatawa"},{"SurahNumber":77,"VerseNumber":20,"Text":"Ashe, ba Mu halitta ku daga wani ruwa wulakantacce ba"},{"SurahNumber":77,"VerseNumber":21,"Text":"Sa'an nan Muka sanya shi a cikin wani wurin natsuwa amintacce"},{"SurahNumber":77,"VerseNumber":22,"Text":"Zuwa ga wani gwargwadon mudda sananna"},{"SurahNumber":77,"VerseNumber":23,"Text":"Sa'an nan, Muka nuna iyawarMu? Madalla da Mu, Masu nuna iyawa"},{"SurahNumber":77,"VerseNumber":24,"Text":"Bone ya tabbata a ranar nan ga masu ƙaryatawa"},{"SurahNumber":77,"VerseNumber":25,"Text":"Ashe, ba Mu sanya ƙasa matattara ba"},{"SurahNumber":77,"VerseNumber":26,"Text":"Ga rayayyu da matattu"},{"SurahNumber":77,"VerseNumber":27,"Text":"Kuma, Muka sanya, a cikinta, kafaffun duwatsu maɗaukaka, kuma Muka shayar da ku ruwa mai daɗi"},{"SurahNumber":77,"VerseNumber":28,"Text":"Bone ya tabbata, a ranar nan, ga masu ƙaryatawa"},{"SurahNumber":77,"VerseNumber":29,"Text":"Ku tafi zuwa ga abin da kuka kasance kuna ƙaryatawa game da shi"},{"SurahNumber":77,"VerseNumber":30,"Text":"Ku tafi zuwa ga wata inuwa mai rassa uku"},{"SurahNumber":77,"VerseNumber":31,"Text":"Ita ba inuwar ba, kuma ba ta wadatarwa daga harshen wuta"},{"SurahNumber":77,"VerseNumber":32,"Text":"Lalle ne, ita, tana jifa da tartsatsi kamar soraye"},{"SurahNumber":77,"VerseNumber":33,"Text":"Kamar dai su raƙumma ne baƙaƙe"},{"SurahNumber":77,"VerseNumber":34,"Text":"Bone ya tabbata, a ranar nan, ga masu ƙaryatawa"},{"SurahNumber":77,"VerseNumber":35,"Text":"Wannan, yini ne da ba za su iya yin magana ba"},{"SurahNumber":77,"VerseNumber":36,"Text":"Ba za a yi musu izni ba, balle su kawo hanzari"},{"SurahNumber":77,"VerseNumber":37,"Text":"Bone ya tabbata, a ranar nan, ga masu ƙaryatawa"},{"SurahNumber":77,"VerseNumber":38,"Text":"Wannan ranar rarrabewa ce, Mun tattara ku tare da mutanen farko"},{"SurahNumber":77,"VerseNumber":39,"Text":"To, idan akwai wata dabara gare ku, sai ku yi ma Ni ita"},{"SurahNumber":77,"VerseNumber":40,"Text":"Bone ya tabbata, a ranar nan, ga masu ƙaryatawa"}]}