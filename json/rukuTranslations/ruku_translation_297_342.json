{"Id":342,"LanguageCodes":["sq","sqi"],"Name":"sqi-hassannahi","Author":"Hassan Nahi","Language":"Albanian","Description":"Albanian","Direction":"ltr","Source":"https://quranenc.com/check/albanian_nahi/v1.1.0-csv.1 , https://quranenc.com/en/browse/albanian_nahi , https://quranenc.com ,","Translations":[{"SurahNumber":23,"VerseNumber":33,"Text":"Por paria e popullit të tij, e cila nuk besonte dhe e mohonte takimin në botën tjetër dhe, së cilës, i kishim dhënë të mira në këtë botë, tha: “Ky është vetëm njeri si ju, ha nga ato që hani edhe ju dhe pi nga ato që pini edhe ju"},{"SurahNumber":23,"VerseNumber":34,"Text":"Nëse ju i bindeni një njeriu si ju, me siguri, do të jeni të humbur"},{"SurahNumber":23,"VerseNumber":35,"Text":"A ju premton ai që, kur të vdisni e të bëheni pluhur dhe eshtra, do të ringjalleni vërtet"},{"SurahNumber":23,"VerseNumber":36,"Text":"Sa premtim qesharak që është"},{"SurahNumber":23,"VerseNumber":37,"Text":"Nuk ka jetë tjetër përveç jetës së kësaj bote, ne jetojmë e vdesim e nuk do të ringjallemi më"},{"SurahNumber":23,"VerseNumber":38,"Text":"Ai është vetëm një njeri që trillon gënjeshtra për Allahun, prandaj nuk i besojmë atij.”"},{"SurahNumber":23,"VerseNumber":39,"Text":"(I dërguari) tha: “O Zoti im, më ndihmo, sepse ata më akuzojnë se gënjej!”"},{"SurahNumber":23,"VerseNumber":40,"Text":"(Allahu) tha: “Së shpejti do të pendohen!”"},{"SurahNumber":23,"VerseNumber":41,"Text":"E, me të drejtë i kaploi ata një zë i tmerrshëm dhe Ne i bëmë si gjethe të fishkura. Larg qoftë (nga mëshira e Allahut) populli keqbërës"},{"SurahNumber":23,"VerseNumber":42,"Text":"Pas tyre, Ne krijuam brezni të reja"},{"SurahNumber":23,"VerseNumber":43,"Text":"Asnjë popull nuk mund ta shpejtojë apo ta ngadalësojë kohën e caktuar për të"},{"SurahNumber":23,"VerseNumber":44,"Text":"Ne i kemi nisur të dërguarit Tanë njëri pas tjetrit. Sa herë që një i dërguar i shkonte ndonjë populli, atë e quanin gënjeshtar! Prandaj Ne i kemi bërë ata (popuj) të ndjekin njëri-tjetrin (në shkatërrim) dhe i kemi bërë histori që rrëfehen. Qoftë larg (nga mëshira e Allahut) populli që nuk beson"},{"SurahNumber":23,"VerseNumber":45,"Text":"Pastaj dërguam Musain dhe vëllanë e tij, Harunin, me mrekullitë Tona dhe autoritet të qartë"},{"SurahNumber":23,"VerseNumber":46,"Text":"te Faraoni dhe paria e tij, por ata ishin njerëz arrogantë dhe nuk i pranuan"},{"SurahNumber":23,"VerseNumber":47,"Text":"Ata thanë: “Vallë a t’u besojmë dy njerëzve që janë si ne, ndërkohë që populli i tyre na shërben neve?!”"},{"SurahNumber":23,"VerseNumber":48,"Text":"Kështu, ata të dy[218] i shpallën për gënjeshtarë, andaj ishin nga të shkatërruarit"},{"SurahNumber":23,"VerseNumber":49,"Text":"Në të vërtetë, Ne i dhamë Librin (Teuratin) Musait, që ata të udhëzohen në rrugë të drejtë"},{"SurahNumber":23,"VerseNumber":50,"Text":"Ne e bëmë birin e Merjemes dhe nënën e tij mrekulli për njerëzimin dhe i strehuam rrëzë një kodre të qetë me burime uji"}]}