{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":2,"VerseNumber":153,"Text":"TROENDE! Sök med tålamod [Guds] hjälp i bönen! Gud är sannerligen med de tålmodiga, de som håller ut"},{"SurahNumber":2,"VerseNumber":154,"Text":"Och säg inte om dem som stupar [i strid] för Guds sak: \"De är döda.\" Nej, de lever, fastän ni inte är medvetna om detta"},{"SurahNumber":2,"VerseNumber":155,"Text":"Vi skall helt visst låta er utstå prövningar genom fruktan, hungersnöd, förlust av egendom och liv och frukten [av ert arbete]. Förkunna för de tålmodiga och uthålliga ett glatt budskap"},{"SurahNumber":2,"VerseNumber":156,"Text":"för dem som när de drabbas av olycka och motgång säger: \"Vi tillhör Gud och till Honom skall vi återvända"},{"SurahNumber":2,"VerseNumber":157,"Text":"[förkunna för dem] att deras Herre skall välsigna dem och innesluta dem i Sin nåd; det är de som är rätt vägledda"},{"SurahNumber":2,"VerseNumber":158,"Text":"As-Safa och Al-Marwah hör till Guds symboler. Den som beger sig till Helgedomen för den större eller den mindre vallfärden och då vill vandra fram och tillbaka mellan dem gör därför ingenting klandervärt. Och den som av fri vilja gör en god handling utöver vad plikten bjuder [skall finna att] Gud, som har kunskap om allt, erkänner [Sina tjänares] förtjänster"},{"SurahNumber":2,"VerseNumber":159,"Text":"DE SOM döljer de vittnesbörd och den vägledning som Vi genom uppenbarelser har gett dem och som Vi har klargjort för människorna i Skriften, skall förbannas och fördömas av Gud och [alla] som kan döma skall förbanna och fördöma dem"},{"SurahNumber":2,"VerseNumber":160,"Text":"dem undantagandes som visar ånger och gör bot och bättring och klarlägger [sanningen]; deras ånger vill Jag ta emot - ja, Jag är Den som går den ångerfulle till mötes, den Barmhärtige"},{"SurahNumber":2,"VerseNumber":161,"Text":"Men de som envist förnekar sanningen och dör som förnekare, över dem faller Guds och änglarnas och alla människors fördömelse"},{"SurahNumber":2,"VerseNumber":162,"Text":"Under denna [fördömelse] skall de förbli; deras straff skall inte lindras och de skall inte beviljas uppskov"},{"SurahNumber":2,"VerseNumber":163,"Text":"ER GUD är den Ende; det finns ingen annan gud än Han, den Nåderike, den Barmhärtige"}]}