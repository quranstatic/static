{"Id":191,"LanguageCodes":["hi","hin"],"Name":"hin-muhammadfarooqk-la","Author":"Muhammad Farooq Khan And Muhammad Ahmed","Language":"Hindi","Description":"Hindi - Transliteration","Direction":"ltr","Source":"http://tanzil.net","Translations":[{"SurahNumber":7,"VerseNumber":142,"Text":"aur hamane moosa se tees raaton ka vaada thaharaaya, phir hamane das aur badhaakar use poora kiya. isee prakaar usake rab kee thaharaee huee avadhi chaalees raaton mein pooree huee aur moosa ne apane bhaee haaroon se kaha, \"mere peechhe tum meree qaum mein mera pratinidhitv karana aur sudhaarana aur bigaad paida karanevaalon ke maarg par na chalana."},{"SurahNumber":7,"VerseNumber":143,"Text":"ab moosa hamaare nishchit kie hue samay par pahuncha aur usake rab ne usase baaten kee, to vah karane laga, \"mere rab! mujhe dekhane kee shakti pradaan kar ki main tujhe dekhoon.\" kaha, \"too mujhe kadaapi na dekh sakega. haan, pahaad kee or dekh. yadi vah apane sthaan par sthir par sthir rah jae to phir too mujhe dekh lega.\" atev jab usaka rab pahaad par prakat hua to use chakanaachoor kar diya aur moosa moorchhit hokar gir pada. phir jab hosh mein aaya to kaha, \"mahima hai teree! main tere samajh tauba karata hoon aur sabase pahala eemaan laanevaala main hoon."},{"SurahNumber":7,"VerseNumber":144,"Text":"usane kaha, \"ai moosa! mainne doosare logon ke muqaabale mein tujhe chunakar apane sandeshon aur apanee vaanee se tujhe upakrt kiya. atah jo kuchh main tujhe doon use le aur krtagyata dikha."},{"SurahNumber":7,"VerseNumber":145,"Text":"aur hamane usake lie takhtiyon par upadesh ke roop mein har cheez aur har cheez ka vistrt varnan likh diya. atah unako mazabootee se pakad. unamen uttam baaten hai. apanee qaum ke logon ko hukm de ki ve unako apanaen. main sheeghr hee tumhen avagyaakaariyon ka ghar dikhaoonga"},{"SurahNumber":7,"VerseNumber":146,"Text":"jo log dharatee mein naahaq bade banate hai, main apanee nishaaniyon kee or se unhen pher doonga. yadi ve pratyek nishaanee dekh le tab bhee ve us par eemaan nahin laenge. yadi ve seedha maarg dekh len to bhee ve use apana maarg nahin banaenge. lekin yadi ve pathabhrasht ka maarg dekh len to use apana maarg thahara lenge. yah isalie kee unhonne hamaaree aayaton ko jhuthalaaya aur unase gaafil rahe"},{"SurahNumber":7,"VerseNumber":147,"Text":"jin logon ne hamaaree aayaton ko aur aakhirat ke milan ko jhootha jaana, unaka to saara kiya-dhara unakee jaan ko laagoo hua. jo kuchh ve karate rahe kya usake siva ve kisee aur cheez ka badala paenge"}]}