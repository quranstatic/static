{"Id":155,"LanguageCodes":["fa","fas"],"Name":"fas-islamhousecompe","Author":"Islamhouse.com Persian Team","Language":"Persian","Description":"Persian","Direction":"rtl","Source":"https://quranenc.com/check/persian_ih/v1.1.0-csv.1 , https://quranenc.com/en/browse/persian_ih , https://quranenc.com ,","Translations":[{"SurahNumber":37,"VerseNumber":139,"Text":"و قطعاً یونس [نیز] یکی از پیامبران [ما] بود"},{"SurahNumber":37,"VerseNumber":140,"Text":"[یاد کن از] هنگامی که [خشمگین از کفر قومش، بدون اجازۀ پروردگار] به کشتیِ انباشته [از مسافر و بار] گریخت"},{"SurahNumber":37,"VerseNumber":141,"Text":"[چون کشتی در حال غرق شدن بود، یونس با سرنشینان کشتی برای بیرون انداختنِ برخی افراد] قرعه انداخت و خود از باختگان شد [و او را به دریا انداختند]"},{"SurahNumber":37,"VerseNumber":142,"Text":"سپس ماهی [بزرگی] او را بلعید؛ در حالى كه [خود را به خاطر ترک وظیفه‌] سرزنش مى‌كرد"},{"SurahNumber":37,"VerseNumber":143,"Text":"اگر در زمرۀ تسبیح‌گویان [پروردگار] نبود،"},{"SurahNumber":37,"VerseNumber":144,"Text":"یقیناً تا روزی که [مردم] برانگیخته می‌شوند، در شکم آن [ماهی] باقی می‌ماند"},{"SurahNumber":37,"VerseNumber":145,"Text":"آنگاه او را در حالی که [ضعیف و] بیمار بود به سرزمینی خشک [و ‌بی‌گیاه] افکندیم"},{"SurahNumber":37,"VerseNumber":146,"Text":"و بوتۀ کدو بر [سرِ] او رویاندیم [تا از سایه و میوه‌اش بهره گیرد]؛"},{"SurahNumber":37,"VerseNumber":147,"Text":"و [دوباره] او را به سوی صد هزار نفر یا بیشتر [به رسالت] فرستادیم"},{"SurahNumber":37,"VerseNumber":148,"Text":"آنان ایمان آوردند و ما نیز آنان را تا مدتی [از نعمت‌های زندگی] بهره‌مند ساختیم"},{"SurahNumber":37,"VerseNumber":149,"Text":"از آنان [= مشرکان] بپرس آیا دخترها برای پروردگارِ تو و پسرها برای آنهاست؟"},{"SurahNumber":37,"VerseNumber":150,"Text":"آیا ما فرشتگان را دختر آفریدیم و آنان حضور داشتند؟"},{"SurahNumber":37,"VerseNumber":151,"Text":"آگاه باش! آنان از [روی تهمت و] دروغگویی‌ می‌گویند"},{"SurahNumber":37,"VerseNumber":152,"Text":"«الله فرزند دارد» و یقیناً دروغ می‌گویند"},{"SurahNumber":37,"VerseNumber":153,"Text":"آیا [الله] دختران را بر پسران ترجیح داده است؟"},{"SurahNumber":37,"VerseNumber":154,"Text":"شما را چه شده است؟ چگونه حکم می‌کنید؟"},{"SurahNumber":37,"VerseNumber":155,"Text":"آیا [نمی‌اندیشید و] پند نمی‌گیرید؟"},{"SurahNumber":37,"VerseNumber":156,"Text":"آیا [بر ادعای باطل خویش] دلیل روشنی دارید؟"},{"SurahNumber":37,"VerseNumber":157,"Text":"اگر راستگویید، کتابتان را بیاورید"},{"SurahNumber":37,"VerseNumber":158,"Text":"[مشرکان] بین او [= الله] و فرشتگان، خویشاوندى قائل شده‌اند؛ در حالى كه فرشتگان به یقین می‌دانند كه [مشرکان روز قیامت، براى حسابرسی] احضار می‌شوند"},{"SurahNumber":37,"VerseNumber":159,"Text":"الله از آنچه [مشرکان] توصیف می‌کنند منزّه است"},{"SurahNumber":37,"VerseNumber":160,"Text":"[مردم در توصیف پروردگار، سخن گزاف مى‌گویند؛] مگر بندگان مخلص الله"},{"SurahNumber":37,"VerseNumber":161,"Text":"شما [مشرکان] و آنچه عبادت می‌کنید"},{"SurahNumber":37,"VerseNumber":162,"Text":"[هرگز] گمراهگر [کسی از دین حق] نیستید؛"},{"SurahNumber":37,"VerseNumber":163,"Text":"مگر کسی که [به تقدیرِ الهی،] اهل دوزخ باشد"},{"SurahNumber":37,"VerseNumber":164,"Text":"و [فرشتگان می‌گویند:] «هیچ‌یک از ما نیست، مگر آنکه مقام مشخصی [در پیشگاه الهی] دارد"},{"SurahNumber":37,"VerseNumber":165,"Text":"ماییم که [برای عبادت و نیایش به درگاه پروردگار] به صف ایستاده‌ایم"},{"SurahNumber":37,"VerseNumber":166,"Text":"و بی‌تردید، ماییم که تسبیح‌گوی [او] هستیم»"},{"SurahNumber":37,"VerseNumber":167,"Text":"و [کافران، پیش از بعثت] همواره می‌گفتند"},{"SurahNumber":37,"VerseNumber":168,"Text":"«اگر کتابی از [کتاب‌های آسمانیِ] پیشینیان نزدمان بود،"},{"SurahNumber":37,"VerseNumber":169,"Text":"یقیناً از بندگان مخلصِ الله می‌شدیم»"},{"SurahNumber":37,"VerseNumber":170,"Text":"اما [هنگامی که پیامبر با قرآن به سویشان آمد، حقانیتِ] آن را انکار کردند؛ به زودی [نتیجۀ انکارشان را] خواهند دانست"},{"SurahNumber":37,"VerseNumber":171,"Text":"و قطعاً سخن ما دربارۀ بندگان فرستاده‌شده‌مان از پیش صادر شده است [که]"},{"SurahNumber":37,"VerseNumber":172,"Text":"آنان قطعاً [از جانب ما] یاری‌شده‌اند"},{"SurahNumber":37,"VerseNumber":173,"Text":"و بی‌تردید، لشکر ما پیروزند"},{"SurahNumber":37,"VerseNumber":174,"Text":"پس [ای پیامبر،] تا مدتی از آنان [= مشرکان] روی بگردان"},{"SurahNumber":37,"VerseNumber":175,"Text":"و آنان را [در هنگام نزول عذاب] بنگر؛ به زودی خود [نیز نتیجۀ کفرشان را] خواهند دید"},{"SurahNumber":37,"VerseNumber":176,"Text":"آیا عذاب ما را به شتاب خواستارند؟"},{"SurahNumber":37,"VerseNumber":177,"Text":"آنگاه كه [عذاب الهی] بر خانه‌هایشان فرود آید، چه بد است بامداد هشداریافتگان"},{"SurahNumber":37,"VerseNumber":178,"Text":"و تا مدتی از آنان روی بگردان،"},{"SurahNumber":37,"VerseNumber":179,"Text":"و آنان را [در هنگام نزول عذاب] بنگر؛ به زودی خود [نیز نتیجۀ کفرشان را] خواهند دید"},{"SurahNumber":37,"VerseNumber":180,"Text":"پروردگارت ـ پروردگار عزت و قدرت ـ از آنچه [مشرکان به دروغ] توصیف می‌کنند پاک و منزه است"},{"SurahNumber":37,"VerseNumber":181,"Text":"و سلام بر پیامبران"},{"SurahNumber":37,"VerseNumber":182,"Text":"و سپاس [و ستایش] از آنِ الله ـ پروردگار جهانیان ـ است"}]}