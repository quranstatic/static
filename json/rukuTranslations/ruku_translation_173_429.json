{"Id":429,"LanguageCodes":["tr","tur"],"Name":"tur-suleymanates","Author":"Suleyman Ates","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":10,"VerseNumber":11,"Text":"İnsanların, hayrı acele istemeleri gibi, Allah da onlara şerri acele verseydi, süreleri hemen bitirilmiş olurdu. Ama biz, bizimle buluşmayı ummayanları bırakırız, azgınlıkları içinde bocalar, dururlar"},{"SurahNumber":10,"VerseNumber":12,"Text":"İnsana bir darlık dokunduğu zaman, yanı üzere yatarken, yahut otururken ya da ayakta bize yalvarır; ama biz onun darlığını aç(ıp kaldır)ınca sanki kendisine dokunan bir darlıktan ötürü bize hiç yalvarmamış gibi hareket eder. İşte aşırı gidenlere, yaptıkları iş böylesine süslü gösterilmiştir"},{"SurahNumber":10,"VerseNumber":13,"Text":"Sizden önce, zulmettikleri ve peygamberleri kendilerine açık kanıtlar getirdikleri halde inanmadıkları için nice nesilleri helak etmişizdir. İşte suç işleyen kavmi böyle cezalandırırız"},{"SurahNumber":10,"VerseNumber":14,"Text":"Sonra onların ardından, bu dünyada onların yerine sizi geçirdik ki, sizin de nasıl davranacağınızı görelim"},{"SurahNumber":10,"VerseNumber":15,"Text":"Onlara açık açık ayetlerimiz okunduğu zaman, bizimle buluşmayı ummayanlar: \"Bundan başka bir Kur'an getir veya bunu değiştir.\" derler. De ki: \"Onu kendi tarafımdan değiştiremem. Ben sadece bana vahyolunana uyarım. Şayet ben Rabbime karşı gelirsem, büyük bir günün azabından korkarım"},{"SurahNumber":10,"VerseNumber":16,"Text":"De ki: \"Eğer Allah dileseydi, onu size okumazdım ve onu size hiç bildirmezdi. Ben ondan önce aranızda bir ömür boyu kalmıştım (böyle bir şey yapmamıştım), düşünmüyor musunuz"},{"SurahNumber":10,"VerseNumber":17,"Text":"Uydurduğu yalanı Allah'ın üzerine atan, yahut O'nun ayetlerini yalanlayandan daha zalim kim olabilir? Şüphesiz suçlular asla onmazlar"},{"SurahNumber":10,"VerseNumber":18,"Text":"Allah'ı bırakıp kendilerine ne zarar, ne de yarar veremeyen şeylere tapıyorlar ve: \"Bunlar Allah katında bizim şefa'atçilerimizdir!\" diyorlar. De ki: \"Allah'ın, göklerde ve yerde bilmediği bir şeyi mi Allah'a haber veriyorsunuz?\" O, onların koştukları ortaklardan uzak ve yücedir"},{"SurahNumber":10,"VerseNumber":19,"Text":"İnsanlar bir tek milletten başka bir şey değildi, ama ayrılığa düştüler. Eğer Rabbinden bir söz geçmemiş olsaydı, ayrılığa düştükleri konuda hemen aralarında hüküm verilir(işleri bitirilir)di"},{"SurahNumber":10,"VerseNumber":20,"Text":"Ona Rabbinden bir mu'cize indirilmeli değil mi? diyorlar. De ki: \"Gayb Allah'ındır (görülmeyeni bilen O'dur). Bekleyin, ben de sizinle beraber bekleyenlerdenim"}]}