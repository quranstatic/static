{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":76,"VerseNumber":1,"Text":"Zdaž uběhla nad člověkem chvíle času, kdy nebyl věcí pojmenovanou"},{"SurahNumber":76,"VerseNumber":2,"Text":"Věru jsme člověka stvořili z kapky semene, ze směsí, zkoušejíce jej. A slyšícím a vidoucím jsme jej učinili"},{"SurahNumber":76,"VerseNumber":3,"Text":"a na správnou cestu - ať vděčný je, či nevděčný - jsme jej uvedli"},{"SurahNumber":76,"VerseNumber":4,"Text":"Pro nevěřící jsme pak řetězy, okovy a plamen šlehající připravili"},{"SurahNumber":76,"VerseNumber":5,"Text":"zatímco zbožní popíjet z poháru budou, v němž kafr je přimísen"},{"SurahNumber":76,"VerseNumber":6,"Text":"z pramene, z něhož služebníci Boží pijí jen, a v hojnosti tryskajícím ven"},{"SurahNumber":76,"VerseNumber":7,"Text":"A oni důsledně své přísliby plnili a obávali se dne, jehož zlo se rozletí široce"},{"SurahNumber":76,"VerseNumber":8,"Text":"a krmili jídlem přes lásku svou k němu chuďasa, sirotka i zajatce"},{"SurahNumber":76,"VerseNumber":9,"Text":"My krmíme vás z lásky k Bohu a nechceme od vás ani odměny, ani díku velkého"},{"SurahNumber":76,"VerseNumber":10,"Text":"my obáváme se od Pána svého dne mračného, pohrom plného"},{"SurahNumber":76,"VerseNumber":11,"Text":"Avšak Bůh je ochránil přede zlem dne toho a zahrnul je jasem a radostí"},{"SurahNumber":76,"VerseNumber":12,"Text":"a odměnil je za to, co vytrpěli, zahradou rajskou a oděvy z hedvábí"},{"SurahNumber":76,"VerseNumber":13,"Text":"tam na poduškách odpočívat budou a nespatří tam ani slunce žár, ani mráz spalující"},{"SurahNumber":76,"VerseNumber":14,"Text":"a blízko nad nimi budou stromů stíny a nízko budou se sklánět plody visící"},{"SurahNumber":76,"VerseNumber":15,"Text":"a mezi nimi kolovat budou nádoby stříbrné a poháry křišťálové"},{"SurahNumber":76,"VerseNumber":16,"Text":"z křišťálu stříbrného, mírou vhodnou naplněné"},{"SurahNumber":76,"VerseNumber":17,"Text":"Napájeni budou z číší, v nichž zázvor je přimíchán"},{"SurahNumber":76,"VerseNumber":18,"Text":"z pramene rajského, jenž Salsabíl je nazýván"},{"SurahNumber":76,"VerseNumber":19,"Text":"Mezi nimi obcházet budou chlapci mládí věčného; při pohledu na ně bys myslil, že jsou to perly rozsypané"},{"SurahNumber":76,"VerseNumber":20,"Text":"A když tam pohlédneš, uzříš slasti rozličné a panství rozlehlé"},{"SurahNumber":76,"VerseNumber":21,"Text":"Oděni budou do šatů z atlasu zeleného a z brokátu a ozdobeni budou náramky stříbrnými a Pán jejich napájet je bude nápojem čirým"},{"SurahNumber":76,"VerseNumber":22,"Text":"Toto vše věru je vám dáno za odměnu a z vděčnosti za vaše úsilí"}]}