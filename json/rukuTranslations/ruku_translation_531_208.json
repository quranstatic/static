{"Id":208,"LanguageCodes":["jv","jav"],"Name":"jav-unknown-la","Author":"Unknown","Language":"Javanese","Description":"Javanese - Transliteration","Direction":"ltr","Source":"https://github.com/hakimrie/alQuran-Translations , https://voiceofquran.info/download-quran-translation-pdf/","Translations":[{"SurahNumber":89,"VerseNumber":1,"Text":"Demi wayah bangun esuk"},{"SurahNumber":89,"VerseNumber":2,"Text":"Demi malem tanggal sepuluh (sasi Dzul Hijjah)"},{"SurahNumber":89,"VerseNumber":3,"Text":"Demi cacah genep lan cacah ganjil"},{"SurahNumber":89,"VerseNumber":4,"Text":"Demi wengi kang kawitan lan wekasan"},{"SurahNumber":89,"VerseNumber":5,"Text":"Anggoningsun supata mangkono mau (sing bisa ditampa) wong kang ana akale"},{"SurahNumber":89,"VerseNumber":6,"Text":"Sira apa ora andeleng Allah Pangeranira anggone numpes wong 'Aad"},{"SurahNumber":89,"VerseNumber":7,"Text":"(Bongsa) Iram, tur padha gagah prakosa lan gedhe dhuwur"},{"SurahNumber":89,"VerseNumber":8,"Text":"Kang ing negara (liyane) ora ana kang diparingi kaya mangkono"},{"SurahNumber":89,"VerseNumber":9,"Text":"Lan (marang bangsa) Tsamud, kang anatah watu ing jurang - jurang"},{"SurahNumber":89,"VerseNumber":10,"Text":"Lan anggone numpes Fir'aun kang duwe bala"},{"SurahNumber":89,"VerseNumber":11,"Text":"Kang atindak gumedhe ana ing negara - negara"},{"SurahNumber":89,"VerseNumber":12,"Text":"Banget anggone gawe rusak ana ing negarane"},{"SurahNumber":89,"VerseNumber":13,"Text":"Allah Pangeranira banjur nurunake siksa warna - warna marang dheweke"},{"SurahNumber":89,"VerseNumber":14,"Text":"Satemene Allah Pangeranira angawasake"},{"SurahNumber":89,"VerseNumber":15,"Text":"Wondene manungsa iku manawa dicoba dening Pangerane anyoba marang awake, nuli maringi kamulyan lan kamukten banjur kondha, \"Pangeranku mulyakake aku"},{"SurahNumber":89,"VerseNumber":16,"Text":"Nanging samongsa dicoba (liyane) banjur rejekine dicumpi banjur kondha, \"Pangeranku anginakake aku"},{"SurahNumber":89,"VerseNumber":17,"Text":"Ora! nangeng kowe padha ora gelem welas asih marang bocah yatim"},{"SurahNumber":89,"VerseNumber":18,"Text":"Lan ora akon aweh pangan marang wong miskin"},{"SurahNumber":89,"VerseNumber":19,"Text":"Lan padha ngukub tinggalane wong mati kelawan banget"},{"SurahNumber":89,"VerseNumber":20,"Text":"Lan padha dhemen banget bondho"},{"SurahNumber":89,"VerseNumber":21,"Text":"O, samongsa bumi rinemuk ajur - mumur"},{"SurahNumber":89,"VerseNumber":22,"Text":"Parentahe Pangeranira kaleksanan lan malaekat jejer - jejer"},{"SurahNumber":89,"VerseNumber":23,"Text":"Ing dina iku neraka Jahan ditekakake. Ing dina iku wong bakal eling nanging apa gunae eling iku"},{"SurahNumber":89,"VerseNumber":24,"Text":"Dheweke bakal kondha, \"O, bok aku iki biyen duwea ngamal kanggo uripku saiki iki"},{"SurahNumber":89,"VerseNumber":25,"Text":"Ing dina iki ora ana wong bisa nguasani siksaning Allah"},{"SurahNumber":89,"VerseNumber":26,"Text":"Lan ora wong bisa nyentosani kaya anggone nyentosani Allah"},{"SurahNumber":89,"VerseNumber":27,"Text":"E, jiwa kang tentrem"},{"SurahNumber":89,"VerseNumber":28,"Text":"Sira baliya seba ing ngarsane Pangeranira, kelawan lega, tampa ganjaran, tur kalilan marga saka lakunira becik"},{"SurahNumber":89,"VerseNumber":29,"Text":"Sira malebua golongane para kawulaningsun kang becik"},{"SurahNumber":89,"VerseNumber":30,"Text":"Lan malebua ing suwarganingsun"}]}