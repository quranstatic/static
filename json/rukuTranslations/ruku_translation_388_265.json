{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":37,"VerseNumber":75,"Text":"ထို့ပြင် အမှန်စင်စစ် (တမန်‌တော်)နူးဟ်သည် ငါအရှင်မြတ်အား ဟစ်‌ခေါ်ခဲ့သည်။ သို့ဖြစ်ရာ ငါအရှင်မြတ်သည် အမှန်ပင် အဘယ်မျှ ‌ကောင်းမွန်စွာ လက်ခံအ‌ဖြေ‌ပေး‌တော်မူ‌သောအရှင် ဖြစ်‌တော်မူလိုက်သနည်း။"},{"SurahNumber":37,"VerseNumber":76,"Text":"ထို့ပြင် ငါအရှင်မြတ်သည် ၎င်းနှင့် ၎င်း၏အိမ်းသားများကို ကြီးကျယ်‌သော ပူပင်‌သောကမှ လွတ်‌မြောက်‌စေ‌တော်မူခဲ့သည်။"},{"SurahNumber":37,"VerseNumber":77,"Text":"ထို့ပြင် ငါအရှင်မြတ်သည် ၎င်း၏အဆက်အနွယ်ကိုပင် ကျန်ရစ်‌စေ‌တော်မူခဲ့သည်။"},{"SurahNumber":37,"VerseNumber":78,"Text":"ထို့ပြင် ငါအရှင်မြတ်သည် ‌နောင်လာ‌နောက်သားများထဲတွင် ၎င်းအား(အမှတ်တရ အ‌ကြောင်းအရာအဖြစ်)ချန်ထားခဲ့သည်။"},{"SurahNumber":37,"VerseNumber":79,"Text":"စကြဝဠာအားလုံးမှာ (တမန်‌တော်)နူးဟ်အ‌ပေါ် စလာမ်ငြိမ်းချမ်းသာယာမှု ကျ‌ရောက်ပါ‌စေ။"},{"SurahNumber":37,"VerseNumber":80,"Text":"အမှန်စင်စစ် ငါအရှင်မြတ်သည် ‌ကောင်းမြတ်သည့်သူများကို ဤသို့ပင် အစား‌ပေး‌တော်မူသည်။"},{"SurahNumber":37,"VerseNumber":81,"Text":"အမှန်စင်စစ် (တမန်‌တော်)နူးဟ်သည် ငါအရှင်မြတ်၏ မုအ်မင်န်ကျွန်များထဲတွင် အပါအဝင်ဖြစ်သည်။"},{"SurahNumber":37,"VerseNumber":82,"Text":"ထို့‌နောက် ငါအရှင်မြတ်သည် အခြားသူများကို နစ်မြုပ်‌စေ‌တော်မူခဲ့သည်။"},{"SurahNumber":37,"VerseNumber":83,"Text":"ထို့ပြင် အမှန်မှာ ၎င်း(တမန်‌တော်နူးဟ်)၏လမ်းစဉ်လိုက်သည့်အုပ်စုများထဲတွင် (တမန်‌တော်)အိဗ်ရာဟီမ်လည်း တစ်ဦးအပါအဝင်ဖြစ်ခဲ့သည်။"},{"SurahNumber":37,"VerseNumber":84,"Text":"တစ်ခါက ၎င်း(တမန်‌တော်အိဗ်ရာဟီမ်)သည် (သံသယ‌ရောဂါ)ကင်းစင်‌သော စိတ်နှလုံးနှင့်တကွ ၎င်းအား ဖန်ဆင်း‌မွေးမြူ‌တော်မူ‌သော အရှင်မြတ်ဘက်သို့ လှည့်ခဲ့သည်။"},{"SurahNumber":37,"VerseNumber":85,"Text":"တစ်ခါက ၎င်းသည် ၎င်း၏ဖခင်နှင့် ၎င်း၏အမျိုးသားများအား ‌ပြောဆိုခဲ့သည်။ အသင်တို့သည် မည်သည့်အရာကို ကိုးကွယ်ကြသနည်း။"},{"SurahNumber":37,"VerseNumber":86,"Text":"အသင်တို့သည် အလ္လာဟ်အရှင်မြတ်အားစွန့်၍ လုပ်ကြံထား‌သော ကိုးကွယ်ရာများအား (ကိုးကွယ်ရန်)လိုလားကြသ‌လော။"},{"SurahNumber":37,"VerseNumber":87,"Text":"သို့ဖြစ်လျှင် စကြဝဠာအ‌ပေါင်းအား ဖန်ဆင်း‌မွေးမြူ‌တော်မူ‌သော အရှင်မြတ်နှင့်ပတ်သက်၍ အသင်တို့သည် မည်သို့ယူဆကြသနည်း။"},{"SurahNumber":37,"VerseNumber":88,"Text":"ထို့ပြင် ၎င်းသည် ကြယ်များအား တစ်ချက်ကြည့်လိုက်သည်။"},{"SurahNumber":37,"VerseNumber":89,"Text":"ထို့ပြင် “အမှန်စင်စစ် ငါသည် ‌နေမ‌ကောင်း‌ပေ“ဟု ‌ပြောဆိုခဲ့သည်။"},{"SurahNumber":37,"VerseNumber":90,"Text":"ထို့‌နောက် သူတို့သည် ၎င်း၏ထံမှ ‌ကျောခိုင်းလှည့်ထွက်သွားခဲ့ကြသည်။"},{"SurahNumber":37,"VerseNumber":91,"Text":"ထို့‌နောက် ၎င်းသည် သူတို့၏ကိုးကွယ်ရာများထံသို့ ဝင်‌ရောက်ပြီး ‌ပြောဆိုခဲ့သည်။ “အသင်တို့သည် အဘယ့်‌ကြောင့် မစားကြသနည်း။“"},{"SurahNumber":37,"VerseNumber":92,"Text":"“အသင်တို့သည် အဘယ့်‌ကြောင့် စကားမ‌ပြောကြသနည်း။“"},{"SurahNumber":37,"VerseNumber":93,"Text":"ထို့‌နောက် ၎င်းသည် ထိုရုပ်တုများအ‌ပေါ်တွင် တဟုန်တိုးသွားပြီး (လက်ယာလက်)အင်အားနှင့် ရိုက်(ချိုးပစ်)‌တော့သည်။"},{"SurahNumber":37,"VerseNumber":94,"Text":"ထို့‌နောက် ၎င်း၏အမျိုးသားများသည် ၎င်း၏ထံသို့ အ‌ပြေးအလွှားလာခဲ့ကြသည်။"},{"SurahNumber":37,"VerseNumber":95,"Text":"၎င်း(အိဗ်ရာဟီမ်)က‌ပြောသည်- “အသင်တို့သည် အသင်တို့ကိုယ်တိုင် ထုလုပ်ထားသည့်အရာများကို ကိုးကွယ်ကြသ‌လော။“"},{"SurahNumber":37,"VerseNumber":96,"Text":"ထို့ပြင် အလ္လာဟ်အရှင်မြတ်သည်ပင် အသင်တို့နှင့် အသင်တို့ပြုလုပ်‌သောအရာများအား ဖန်ဆင်း‌တော်မူခဲ့သည်။"},{"SurahNumber":37,"VerseNumber":97,"Text":"သူတို့က ‌ပြောဆိုကြသည်- “အသင်တို့သည် ၎င်းအတွက် အ‌ဆောက်အအုံတစ်ခု‌ဆောက်၍ ၎င်းအား မီးထဲပစ်ချကြပါ“။"},{"SurahNumber":37,"VerseNumber":98,"Text":"ထို့‌နောက် သူတို့သည် ၎င်းနှင့်ပတ်သက်၍ မ‌ကောင်းအကြံအစည်ကို ကြံရွယ်ခဲ့ကြ‌သော်လည်း ငါအရှင်မြတ်သည် သူတို့အား(ရှုံး)နိမ့်‌စေ‌တော်မူခဲ့သည်။"},{"SurahNumber":37,"VerseNumber":99,"Text":"ထို့‌နောက် ၎င်းက‌ပြောခဲ့သည်- “အမှန်စင်စစ် ငါသည် ငါ့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်သို့ သွား‌တော့မည်။ အရှင်မြတ်သည် ငါ့ကို မကြာမီ လမ်းပြ‌တော်မူလိမ့်မည်။“"},{"SurahNumber":37,"VerseNumber":100,"Text":"အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်၊ အရှင်မြတ်သည် ကျွန်ုပ်အား ‌ကောင်းမြတ်သည့်သူများထဲမှ (သားတစ်‌ယောက်)‌ပေးသနား‌တော်မူပါ။"},{"SurahNumber":37,"VerseNumber":101,"Text":"သို့ဖြစ်ရာ ငါအရှင်မြတ်က ၎င်းအား အလွန်သည်းခံမျိုသိပ်‌သော သား‌တော်တစ်ပါးနှင့် ဝမ်း‌မြောက်ဖွယ် သတင်း‌ကောင်း‌ပေး‌တော်မူခဲ့သည်။"},{"SurahNumber":37,"VerseNumber":102,"Text":"ထို့‌နောက် ထိုသား‌တော်သည် ၎င်းနှင့်အတူ ‌ပြေးလွှားနိုင်သည့်အရွယ်‌ရောက်သည့်အခါ ၎င်းက ‌ပြောဆိုသည်- “အို- ချစ်သား၊ ငါသည် အမှန်စင်စစ် အသင့်အား လှီးဖြတ်‌နေသည်ဟု အိပ်မက်တွင် အမှန်စင်စစ် မြင်မက်သည်။ သို့ဖြစ်ရာ အသင်သည် မည်သို့ ထင်မြင်ယူဆသနည်းဆိုသည်ကို စဉ်းစားပါ။“ သား‌တော်က ‌ပြောသည်- “အို- ကျွန်ုပ်၏ဖခင်၊ ဖခင်သည် ‌ပေး‌တော်မူခြင်းခံရ‌သော အမိန့်ကိုပင် လိုက်နာ‌ဆောင်ရွက်ပါ၊ အလ္လာဟ်အရှင်မြတ်အလိုရှိ‌တော်မူခဲ့ပါလျှင် ဖခင်သည် ကျွန်ုပ်ကို မကြာမီ သည်းခံသူများထဲမှ တစ်ဦးအဖြစ် ‌တွေ့ရပါလိမ့်မည်။“"},{"SurahNumber":37,"VerseNumber":103,"Text":"ထို့‌နောက် ၎င်းတို့နှစ်ဦးစလုံးသည် အမိန့်‌တော်ကို လိုက်နာ၍ ၎င်းက(လှီးဖြတ်ရန်) သား‌တော်ကို ‌မှောက်လှဲချခဲ့သည့်အခါ။"},{"SurahNumber":37,"VerseNumber":104,"Text":"ငါအရှင်မြတ်သည် ၎င်းအား အသံပြု‌တော်မူခဲ့သည်- အို- အိဗ်ရာဟီမ်၊"},{"SurahNumber":37,"VerseNumber":105,"Text":"အမှန်စင်စစ် အသင်သည် အိပ်မက်ကို အမှန်‌ဆောင်ရွက်ခဲ့လိုက်ပြီဖြစ်သည်။ အမှန်စင်စစ် ငါအရှင်မြတ်သည် ‌ကောင်းမြတ်သည့်သူများအား ဤသို့ပင် အစား‌ပေး‌လေ့ရှိ‌တော်မူသည်။"},{"SurahNumber":37,"VerseNumber":106,"Text":"အမှန်စင်စစ် ဤသည် ထင်ရှား‌သော စမ်းသပ်မှုတစ်ခု အမှန်ပင်ဖြစ်သည်။"},{"SurahNumber":37,"VerseNumber":107,"Text":"ထို့ပြင် ငါအရှင်မြတ်သည် ကြီးမားမြင့်မြတ်‌သော သတ်ဖြတ်ရမည့် သား‌ကောင်တစ်‌ကောင်နှင့် (အစားထိုးပြီး) ထိုသား‌တော်ကို ‌ရွေးယူ‌တော်မူခဲ့သည်။"},{"SurahNumber":37,"VerseNumber":108,"Text":"ထို့ပြင် ငါအရှင်မြတ်သည် ၎င်း၏အ‌ပေါ် ‌နောင်လာ‌နောက်သားများထဲတွင် (သတိရခြင်းကို)ချန်ထားခဲ့သည်။"},{"SurahNumber":37,"VerseNumber":109,"Text":"(တမန်‌တော်)အိဗ်ရာဟီမ်၏အ‌ပေါ်တွင် စလာမ်ငြိမ်းချမ်းသာယာမှု ကျ‌ရောက်ပါ‌စေ။"},{"SurahNumber":37,"VerseNumber":110,"Text":"ငါအရှင်မြတ်သည် ‌ကောင်းမြတ်သည့်သူများကို ဤသို့ပင် အစား‌ပေး‌လေ့ရှိ‌တော်မူသည်။"},{"SurahNumber":37,"VerseNumber":111,"Text":"အမှန်စင်စစ် ၎င်းသည် ငါအရှင်မြတ်၏အီမာန်ယုံကြည်သည့် ကျွန်များထဲမှဖြစ်သည်။"},{"SurahNumber":37,"VerseNumber":112,"Text":"ထို့ပြင် ငါအရှင်မြတ်သည် ၎င်းအား ‌ကောင်းမြတ်သည့်သူများထဲမှ တမန်‌တော်တစ်ဦးဖြစ်‌သော အစ္စဟာက်နှင့် ဝမ်း‌မြောက်ဖွယ်သတင်း‌ပေး‌တော်မူခဲ့သည်။"},{"SurahNumber":37,"VerseNumber":113,"Text":"ထို့ပြင် ငါအရှင်မြတ်သည် ၎င်း(တမန်‌တော် အိဗ်ရာဟီမ်)နှင့် (တမန်‌တော်)အစ္စဟာက်အ‌ပေါ်တွင် ‌ကောင်းချီးမဂင်္လာကို ချ‌ပေး‌တော်မူခဲ့သည်။ ထို့ပြင် ၎င်းတို့နှစ်ဦး၏သား‌မြေးများထဲတွင် ‌ကောင်းမြတ်‌သောသူနှင့် မိမိကိုယ်မိမိ အထင်အရှား နှိပ်စက်သည့်သူလည်း ရှိသည်။"}]}