{"Id":183,"LanguageCodes":["ha","hau"],"Name":"hau-abubakarmahmood-la","Author":"Abubakar Mahmood Jummi","Language":"Hausa","Description":"Hausa - Transliteration","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":53,"VerseNumber":33,"Text":"Shin, ka ga wannan da ya juya baya"},{"SurahNumber":53,"VerseNumber":34,"Text":"Ya yi kyauta kaɗan, kuma ya yi rowa"},{"SurahNumber":53,"VerseNumber":35,"Text":"Shin, akwai ilmin gaibi a wurinsa, Saboda haka yana ganin gaibin"},{"SurahNumber":53,"VerseNumber":36,"Text":"Ko kuwa ba a ba shi labari ba ga abin da yake a cikin Littafan Musa"},{"SurahNumber":53,"VerseNumber":37,"Text":"Da Ibrahim wanda ya cika alkawari"},{"SurahNumber":53,"VerseNumber":38,"Text":"Cewa wani rai mai kayan laifi ba ya ɗaukar kayan laifin wani"},{"SurahNumber":53,"VerseNumber":39,"Text":"Kuma mutum ba shi da kome face abin da ya aikata"},{"SurahNumber":53,"VerseNumber":40,"Text":"Kuma lalle, aikinsa za a gan shi"},{"SurahNumber":53,"VerseNumber":41,"Text":"Sa'an nan a saka masa da sakamako wanda yake mafi cikar ma'auni"},{"SurahNumber":53,"VerseNumber":42,"Text":"Kuma lalle, makomar zuwa Ubangijinka kawai take"},{"SurahNumber":53,"VerseNumber":43,"Text":"Kuma lalle, Shi, Shi ne Ya sanya dariya, kuma Ya sanya kuka"},{"SurahNumber":53,"VerseNumber":44,"Text":"Kuma lalle, Shi, Shi ne Ya kashe, kuma Ya rayar"},{"SurahNumber":53,"VerseNumber":45,"Text":"Kuma lalle Shi ne Ya yi halitta nau'i-nau'i, namiji da mace"},{"SurahNumber":53,"VerseNumber":46,"Text":"Daga wani ɗigon ruwa guda a lokacin da ake jefa shi a cikin mahaifa"},{"SurahNumber":53,"VerseNumber":47,"Text":"Kuma a kansa ne ƙaga halitta ta biyu take"},{"SurahNumber":53,"VerseNumber":48,"Text":"Kuma lalle, Shi, Shi ne Ya azurta, kuma Ya wadatar"},{"SurahNumber":53,"VerseNumber":49,"Text":"Kuma lalle, Shi, Shi ne Ubangijin Shi'ira"},{"SurahNumber":53,"VerseNumber":50,"Text":"Kuma lalle, Shi, Shi ne Ya halaka Adawa na farko"},{"SurahNumber":53,"VerseNumber":51,"Text":"Da Samudawa, sa'an nan bai rage su ba"},{"SurahNumber":53,"VerseNumber":52,"Text":"Da mutanen Nuhu a gabanin haka, lalle su sun kasance mafi zalunci kuma mafi girman kai"},{"SurahNumber":53,"VerseNumber":53,"Text":"Da waɗanda aka birkice *ƙasarsu, Ya kayar da su"},{"SurahNumber":53,"VerseNumber":54,"Text":"Sa'an nan abin da ya rufe su, ya rufe su"},{"SurahNumber":53,"VerseNumber":55,"Text":"To, da wace daga ni'imomin Ubangijinka kake *yin shakka"},{"SurahNumber":53,"VerseNumber":56,"Text":"wannan (Muhammadu) mai gargaɗi ne kamar irin masu gargaɗi na farko"},{"SurahNumber":53,"VerseNumber":57,"Text":"Makusanciya* fa, ta yi kusa"},{"SurahNumber":53,"VerseNumber":58,"Text":"Babu wani rai, banda Allah, mai iya bayani gare ta"},{"SurahNumber":53,"VerseNumber":59,"Text":"Shin, kuma daga wannan *labari kuke mamaki"},{"SurahNumber":53,"VerseNumber":60,"Text":"Kuma kuna yin dariya, kuma ba ku yin kuka"},{"SurahNumber":53,"VerseNumber":61,"Text":"Alhali kuna masu wasa"},{"SurahNumber":53,"VerseNumber":62,"Text":"To, ku yi tawali'u *ga Allah, kuma ku bauta (masa)"}]}