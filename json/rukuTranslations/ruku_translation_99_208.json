{"Id":208,"LanguageCodes":["jv","jav"],"Name":"jav-unknown-la","Author":"Unknown","Language":"Javanese","Description":"Javanese - Transliteration","Direction":"ltr","Source":"https://github.com/hakimrie/alQuran-Translations , https://voiceofquran.info/download-quran-translation-pdf/","Translations":[{"SurahNumber":5,"VerseNumber":101,"Text":"E, para kang padha angestu! aja padha atatakon barang-barang, kang manawa diwedharake marang sira, bakal anusahake sira, lan ma- nawa iku padha sira takokake na- likane Quran didhawuhake, bakal diwedharake marang sira; Allah angapura prakara iki, lan Allah iku Aparamarta, Momot"},{"SurahNumber":5,"VerseNumber":102,"Text":"Wong-wong ing saduru- ngira temen padha takon prakara iku, tumuli padha dadi kafir amar- ga saka prakara iku"},{"SurahNumber":5,"VerseNumber":103,"Text":"Allah ora andadekake bahirah lan saibah lan washilah sarta hami, ananging para kang padha kafir agawe-gawe goroh ditibakake ma- rang Allah, lan dheweke iku sing akeh-akeh padha ora ngerti"},{"SurahNumber":5,"VerseNumber":104,"Text":"Lan nalikane padha dikan- dhani: Ayo padha mrenea mara marang apa kang wus kadha- wuhake dening Allah lan marang Utusan, padha acalathu: Wis cukup tumrape aku apa kang wis padha tinemu ana ing bapak-bapakku. Apa! Apa ya sanajan bapak- bapakne padha ora weruh barang- barang sarta padha ora nurut dalan kang bener"},{"SurahNumber":5,"VerseNumber":105,"Text":"E, para kang padha angestu! padha di rumeksa ing jiwanira; sasaring wong iku ora ambabayani marang sira, manawa sira padha ngambah dalan bener; marang Allah bakal balinira kabeh bae, banjur Panjenengane bakal aparing weruh marang sira apa kang wis sira lakoni"},{"SurahNumber":5,"VerseNumber":106,"Text":"E, para kang padha angestu! manawa pati amareki salah sawijinira, nalika atinggal weling, anguwuha wong loro kang ngadil saka golonganira, supaya anekseni ing antaranira, utawa wong loro liyane saka saliyane golonganira manawa sira pinuju lulungan ing bumi mangka babaya pati angenani ing sira; sakarone sira candheta nganti sabubaring salat; tumuli, manawa sira semang- semang supaya sakarone padha sumpah ing Allah, : Iki, aku ora bakal padha angurupake ajen-ajen, sanajan ta sanak, lan ora bakal aku padha angumpet pasaksining Allah, amarga aku iki mundhak padha kalebu ewone para wong dosa"},{"SurahNumber":5,"VerseNumber":107,"Text":"Lah, manawa kasumurupan, sakarone padha atindak dosa, iya banjur anaa loro liyane minangka gegentine sakarone saka golongane kang padha angluputake dheweke, padha sanak cedhak sakarone; banjur sakarone padha sumpaha kalawan Allah: Pasaksiku iki temen luwih nyata tinimbang pasaksine sakarone, lan aku padha ora amlangkah wates, amarga aku iki mundhak padha kalebu ewone para wong atindak dudu"},{"SurahNumber":5,"VerseNumber":108,"Text":"Iku luwih mungguh, amrih padha amenehake pasaksi kalawan apa anane, utawa padha kuwatir manawa sawise anggone padha sumpah, tinungka ing sumpah liyane; lan padha di ngati-ati marang Allah sarta padha angrungokna; lan Allah iku ora anuntun para wong kang murang yekti"}]}