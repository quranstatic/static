{"Id":208,"LanguageCodes":["jv","jav"],"Name":"jav-unknown-la","Author":"Unknown","Language":"Javanese","Description":"Javanese - Transliteration","Direction":"ltr","Source":"https://github.com/hakimrie/alQuran-Translations , https://voiceofquran.info/download-quran-translation-pdf/","Translations":[{"SurahNumber":10,"VerseNumber":83,"Text":"Ananging ora ana wong angestu marang Musa kajaba turuning bangsane, saking wedine marang Fir’aun sarta kepala- kepalane yen bakal padha kinuya- kuya; lan sayekti Fir’aun iku luhur temenan ana ing bumi , lan sayekti dheweke iku ewone wong kang padha keladuk"},{"SurahNumber":10,"VerseNumber":84,"Text":"Lan Musa acalathu: E, bang- saku, manawa kowe padha angestu ing Allah, lah padha sumendhea marang Panjenengane , manawa kowe iku padha wong sumarah"},{"SurahNumber":10,"VerseNumber":85,"Text":"Mulane dheweke padha cala- thu: Ing Allah sendhen kawula: Dhuh Pangeran kawula! mugi kawula sampun Tuwan dadosaken puruging panguya-uyanipun titi- yang ingkang atindak aniaya"},{"SurahNumber":10,"VerseNumber":86,"Text":"Saha mugi kawula Tuwan wilujengaken saking titiyang ing- kang kafir kalayan wilasa Tuwan"},{"SurahNumber":10,"VerseNumber":87,"Text":"Lan Ingsun amedhar sabda marang Musa sarta sadulure, sabda-Ningsun: Ameka omah ing Mesir kanggo wong-wongira, sarta omah-omahira padha sira dadekna pasalatan, tuwin padha anju- menengna salat, apa dene aweha warta bubungah marang para angestu"},{"SurahNumber":10,"VerseNumber":88,"Text":"Sarta Musa munjuk: Pange- ran kawula! Saestu Tuwan sampun maringi Fir’aun dalah para kepala- kepalanipun papaes saha bandha ing salebetipun gesang ing donya, Pangeran kawula! temah sami dipun angge nasaraken saking margi Tuwan: Pangeran kawula! mugi Tuwan nyirnakaken bandhanipun saha angatosaken manah-manahipun, lah piyam- bakipun sami boten angestu ngan- tos sami aningali siksa ingkang nyakiti"},{"SurahNumber":10,"VerseNumber":89,"Text":"Panjenengane angandika: Te- men wis sinembadan panyuwunira wong loro, mulane padha ditetep ing dadalan kang bener lan aja padha manut dadalane para kang padha ora weruh"},{"SurahNumber":10,"VerseNumber":90,"Text":"Lan Ingsun ngarsakake ing turuning Israil anyabrang sagara,a tumuli Fir’aun sawadyabalane anututi dheweke karana panindhe- san lan panganiaya, nganti nalika pangelem anempuh dheweke, dhe- weke acalathu: kula angestu, bilih boten wonten sesembahan kajawi ingkang dipun estu para turun Israil, sarta kula punika ewonipun para ingkang sami sumarah"},{"SurahNumber":10,"VerseNumber":91,"Text":"Apa! saiki! Lan temen maune sira andaga lan sira dadi ewone para kang agawe wisuna"},{"SurahNumber":10,"VerseNumber":92,"Text":"Ananging tumrap badanira, ing dina iki sira bakal Ingsun slametake, supaya sira dadia tan- dha tumrap sapa-sapa ing sa- pungkurira, lan sayekti keh-kehe manusa iku marang tandha-tandha- Ningsun temen padha lena"}]}