{"Id":262,"LanguageCodes":["my","mya"],"Name":"mya-alinuyin","Author":"Alin U Yin","Language":"Burmese","Description":"Burmese","Direction":"ltr","Source":"","Translations":[{"SurahNumber":41,"VerseNumber":9,"Text":"(အို၊ ရစူလ်တမန်တော်၊ သူတို့အား) သင်တို့သည် မြေကမ္ဘာအချိန်ကာလနှစ်ခုအတွင်း ဖွဲ့စည်းဖြစ်တည်စေတော်မူခဲ့သောအရှင်မြတ်အား အမှန်ပင် မယုံကြည်သွေဖည်ငြင်းပယ်၍ (အရှင့်ဂုဏ်တော်များနှင့်ဆန့် ကျင်သော ကိုးကွယ်ရာများကို ထင်ရာစိုင်း ဖန်တီးလျက်) ထိုအရှင်မြတ်အတွက် ပြိုင်ဘက်တွဲဖက်များကို ကြံစည်ပြုလုပ်ကြလိုသလော။ ထိုအရှင်မြတ်သည်ပင် စကြဝဠာနှင့်လောကခပ်သိမ်းတို့ကို ဖွဲ့စည်းဖြစ်တည်စေ​တော်မူ၍ ဖွံ့ဖြိုးပျိုးထောင်စေတော်မူသောအရှင်မြတ် ဖြစ်တော်မူ၏။"},{"SurahNumber":41,"VerseNumber":10,"Text":"ထို့ပြင် ထိုအရှင်မြတ်သည် ယင်း (မြေကမ္ဘာ) ၌ တည်ငြိမ်ခိုင်မြဲသောတောင်များကို ယင်းထက်ဝယ် ဖြစ်ပေါ်စေတော်မူ၍ ကျေးဇူးတော်များပွားများစေတော်မူခြင်းဖြင့် ကျက်သရေမင်္ဂလာရှိစေ ယင်းထဲတွင် (ရာသီ) ကာလလေးခု၌ (အရှင့်ထံတော်မှ) တောင်းခံရယူလိုသူတို့အတွက် (လိုက်ဖက်မျှတ၍ အရေးပါသော လိုအပ်ချက်အားလုံးကို ဖြည့်ဆည်းစေမည့်) ယင်း၏ရိက္ခာအထောက်အပံ့များကို မျှမျှတတ တိုင်းတာသတ်မှတ်ထားတော်မူ၏။"},{"SurahNumber":41,"VerseNumber":11,"Text":"ထို့နောက် ထိုအရှင်မြတ်သည် (အရှင့်ဉာဏ်တော်အနန္တဆန္ဒတော်တန်ခိုးတော်နှင့်ကျေးဇူးတော်ဖြင့်) တိမ်၊ အခို့အငွေ့အဆင့်သာရှိသော မိုးကောင်းကင်ဘက်သို့ စီမံညွှန်ကြားတော်မူရန် ဦးတည်တော်မူ၍ ယင်း (မိုး ကောင်းကင်) နှင့်မြေကမ္ဘာတို့အား “သင်တို့ လိုလိုလားလား နာခံလိုသည်ဖြစ်စေ၊ မလိုလားမနှစ်သက်၍ ဖြစ်စေ၊ (ပူးပေါင်းဆောင်ရွက်ရန်) လာကြလော့။ ဟု အမိန့်ပေးတော်မူရာ ယင်းတို့နှစ်ခုစလုံးက “ကျွန်ုပ်တို့သည် နာခံလိုသူများအဖြစ် ရောက်လာကြပါပြီ။” ဟု လျှောက်ထားကြ၏။"},{"SurahNumber":41,"VerseNumber":12,"Text":"ထို့နောက် ထိုအရှင်မြတ်သည် (တိမ်အခို့အငွေ့အဆင့်နှင့်ဒြပ်စင်များအဖြစ် ရှိနေသော) မိုးကောင်းကင်ခုနစ်ထပ် (ခုနှစ်ဆက်) ကို ကာလနှစ်ခုအတွင်း အပြီးသတ် ပုံဖော်စေတော်မူပြီး အာကာသကောင်းကင်တိုင်းအား ယင်း၏တာဝန်အရေးကိစ္စတို့နှင့်စပ်လျဉ်း၍ အမိန့်တော်ထုတ်ပြန်ချမှတ်ပေးတော်မူ၏။ ထို့ပြင် ငါအရှင်မြတ်သည် အနီးဆုံးကောင်းကင်ဖြစ်သော လောကီကောင်းကင်ယံကို မီးအိမ် (ကြယ်နက္ခတ်တာရာ) များနှင့်အစောင့်အကြပ်များဖြင့် လှပတင့်တယ်စွာ အလှတန်ဆာဆင်ယင်ထားတော်မူပြီး ထိန်းသိမ်း စောင့်ရှောက်ထားတော်မူ၏။ (လူသားတို့အား ဂုဏ်ဩဇာများချီးမြှင့်တော်မူသကဲ့သို့ အရာခပ်သိမ်းအားလုံး အပေါ် လည်း) အရှင့်ဘုန်းတန်ခိုးဖြင့် နိုင်နင်းလွှမ်းမိုးတော်မူသောအရှင်၊ အရာခပ်သိမ်းတို့ကို အကြွင်းမဲ့ သိနေတော်မူသော အရှင်မြတ်၏ (တက်ဒီးရ် စီမံခန့်ခွဲမှုဆိုင်ရာ စည်းဘောင်နိယာမတော်များကို) စီရင်ချမှတ်သတ်မှတ်ပြဌာန်း ခြင်းသည် ထိုနည်းအတိုင်းပင် ဖြစ်၏။"},{"SurahNumber":41,"VerseNumber":13,"Text":"သို့ပါလျက် အကယ်၍ သူတို့သည် (အရှင့်စီမံခန့်ခွဲမှုဆိုင်ရာ စည်းဘောင်နိယာမတော်များနှင့်စီရင်ချ မှတ်သတ်မှတ်ပြဌာန်းချက်များမှ) မျက်နှာလွှဲ ကျောခိုင်းကြလျှင် (အို၊ ရစူလ်တမန်တော်၊ သူတို့အား) “ကျွန်ုပ်သည် သင်တို့အား အားဒ်နှင့်ဆမူးဒ်လူမျိုးတို့ (အပေါ် ပြစ်ဒဏ်အဖြစ် ဆိုက်ရောက်ခဲ့သော ခပ်အုပ်အုပ်မြည် ဟည်းသည့်) တော်လည်းမိုးခြိမ်းသံကြီးအကြောင်း သင်တို့အား သတိပေးနှိုဆော်နေခြင်းသာ ဖြစ်၏။” ဟု ဟော ပြောလော့။"},{"SurahNumber":41,"VerseNumber":14,"Text":"(အာဒ်နှင့်ဆမူဒ်လူမျိုးဖြစ်ကြသော) ရစူလ်တမန်တော်များသည် သူတို့ထံသို့ သူတို့၏ရှေ့မျိုးဆက်မှ လည်းကောင်း၊ သူတို့နောက်မျိုးဆက်မှလည်းကောင်း၊ (သူတို့အား သွန်သင်ရန် ထင်ရှားမြင်သာသောသက်သေ လက္ခဏာတော်နှင့်တကွ နည်းမျိုးစုံဖြင့် ချဉ်းကပ်လျက်) ရောက်ရှိလာပြီးလျှင် ''အလ္လာဟ်အရှင်မြတ်မှအပ အခြား မည်သည့်တစ်စုံတစ်ရာကိုမျှ ဆည်းကပ်ကိုးကွယ်ခြင်း မပြုကြလေနှင့်။” (ဟု ဟောကြားသည့်အခါ) သူတို့က ကျွန်ုပ်တို့အား ဖွဲ့စည်းဖြစ်တည်စေ​တော်မူ၍ ပြုစုပျိုးထောင်စေတော်မူသောအရှင်မြတ်သည် အရှင့်ဆန္ဒတော်၏စည်းမျဉ်းတော်နှင့်အညီ အလိုရှိတော်မူပါလျှင် အမှန်ပင်၊ မလာအီကာကောင်းကင်စေတမန်များကို အမှန်ပင် စေလွှတ်တော်မူခဲ့မည်ဖြစ်ပေရာ ဧကန်မလွဲ၊ ကျွန်ုပ်တို့သည် သင်တို့နှင့်အတူ စေလွှတ်စေပါးခြင်း ခံရသောအရာ (အမိန့်ပညတ်ချက်များ) ကို မယုံကြည်ဖီဆန်ငြင်းပယ်သူများ ဖြစ်ကြ၏။” ဟု ပြောဆိုခဲ့ကြ၏။"},{"SurahNumber":41,"VerseNumber":15,"Text":"သို့ဖြစ်ပေရာ၊ အာဒ်လူမျိုးတို့မူကား မြေကမ္ဘာ (၏တိုင်းပြည်ဒေသ) တွင် အမှန်တရားသစ္စာ (လူ့အခွင့်အရေးအားလုံး) နှင့်ဆန့်ကျင်၍ သစ္စာမဲ့စွာဖြင့် ဘဝင်မြင့်မောက်မာပလွှားလျက် (လူတို့အား မတရား ဖိနှိပ်ညှင်း ပန်းကြကာ) “ကျွန်ုပ်တို့ထက် အင်အားဩဇာအာဏာ ပိုမို၍သာလွန် မြင့်မြတ်သူ မည်သူရှိသနည်း။”ဟု ပြောဆို ခဲ့ကြ၏။ ဧကန်ပင်၊ သူတို့အား ဖွဲ့စည်းဖြစ်တည်စေတော်မူသော အလ္လာဟ်အရှင်မြတ်သည် သူတို့ထက် တန်ခိုး ဩဇာအာဏာ ပိုမို၍ သာလွန်မြင့်မြတ်တော်မူကြောင်း သူတို့ မတွေ့မြင် မဆင်ခြင် မသုံးသပ် ကြလေသလော။ သူတို့သည် ငါအရှင်မြတ်၏အာယသ်သက်သေလက္ခဏာတော်များနှင့်စပ်လျဉ်း၍ ဇွဲနပဲကြီးစွာဖြင့် ရုန်းကန်ငြင်း ပယ်နေခဲ့ကြလေ၏။"},{"SurahNumber":41,"VerseNumber":16,"Text":"ထိုသို့ငြင်းပယ်ကြသောကြောင့် ငါအရှင်မြတ်သည် သူတို့၏လောကီဘဝသက်တမ်း၌ အရှက်ရဂုဏ် အသရေနိမ့်ကျစေသည့် ပြစ်ဒဏ်ဒဏ်အား မြည်းစမ်းစေတော်မူရန်အလို့ငှာ ကျက်သရေမင်္ဂလာကင်းမဲ့သည့်ကပ် ဘေးကာလတွင် ခက်ထန်သော လေပြင်းမုန်တိုင်းကို သူတို့အပေါ် စေလွှတ်တော်မူခဲ့၏။ ထို့ပြင် နောင်တမလွန် ဘဝ၏ပြစ်ဒဏ်မူကား သာပို၍ပင် အရှက်ရစေမည့် ပြစ်ဒဏ် ဖြစ်ရုံသာမက သူတို့သည် (မည်သူတစ်ဦးတစ်ယောက်၏) ကူညီစောင်မခြင်းခံကြရမည်လည်း မဟုတ်ပေ။"},{"SurahNumber":41,"VerseNumber":17,"Text":"ထို့ပြင် ဆမူဒ်လူမျိုးတို့မူကား အမှန်စင်စစ် ငါအရှင်မြတ်သည် သူတို့အား တရားလမ်းမှန်ကို ညွှန်ပြတော် မူခဲ့သော်လည်း သူတို့သည် တရားလမ်းမှန် (အတိုင်းလျှောက်ကိုခြင်း) ထက် (အသိတရား၌ အမှောင်ချထား လျက်) အကန်းဘဝကိုသာ ပိုမို၍ နှစ်သက်မြတ်နိုးခဲ့ကြ၏။ သို့ဖြစ်ပေရာ သူတို့အား သူတို့၏ဆည်းပူးရှာမှီးခဲ့ကြသည့် (မကောင်းမှုအကုသိုလ်များ) အတွက်ကြောင့် (ခပ်အုပ်အုပ်မြည်ဟည်းသည့်) တော်လည်းမိုးခြိမ်း သံကြီးသည် ဂုဏ်အသရေ နိမ့်ကျစေသော ပြစ်ဒဏ်အဖြစ်ရောက်ရှိစေလျက် ဖမ်းဆီးအရေးယူတော်မူ၏။"},{"SurahNumber":41,"VerseNumber":18,"Text":"သို့ရာတွင် ငါအရှင်မြတ်သည် သက်ဝင်ယုံကြည်၍ (ငါအရှင်မြတ်အား) စိုးရွံ့ထိတ်လန့် (လျက် အရှင့်စည်းမျဉ်းတော်များအား အရှင့်ကို သိစိတ်မြဲမြံစွာဖြင့် လိုက်နာကျင့်သုံး) ကြသောသူတို့ကိုမူကား ကယ်တင်လွတ် မြောက်စေတော်မူခဲ့၏။"}]}