{"Id":185,"LanguageCodes":["ha","hau"],"Name":"hau-abubakarmahmoud-la","Author":"Abubakar Mahmoud Gumi","Language":"Hausa","Description":"Hausa - Transliteration","Direction":"ltr","Source":"http://tanzil.net","Translations":[{"SurahNumber":69,"VerseNumber":1,"Text":"Kiran gaskiya"},{"SurahNumber":69,"VerseNumber":2,"Text":"Mene ne kiran gaskiya"},{"SurahNumber":69,"VerseNumber":3,"Text":"Kuma me ya sanar da kai abin da ake cewa kiran gaskiya"},{"SurahNumber":69,"VerseNumber":4,"Text":"Samudawa da Adawa sun ƙaryatar da kiran gaskiya mai dukar zuciya"},{"SurahNumber":69,"VerseNumber":5,"Text":"To, amma Samudawa to, an halakasu da tsawa mai tsanani"},{"SurahNumber":69,"VerseNumber":6,"Text":"Kuma amma Adawa to, an halaka su da wata iska mai tsananin sauti wadda ta ƙetare haddi"},{"SurahNumber":69,"VerseNumber":7,"Text":"(Allah) Ya hore ta a kansu a cikin dare bakwai da yini takwas, biye da juna, saboda haka, kana ganin mutane a cikinta kwance. Kamar su ƙiraruwan dabino ne, waɗanda suka faɗi"},{"SurahNumber":69,"VerseNumber":8,"Text":"To, ko kana ganin abin da ya yi saura daga cikinsu"},{"SurahNumber":69,"VerseNumber":9,"Text":"Kuma Fir'auna ya zo da waɗanda ke gabaninsa, da waɗannan da aka kife ƙasarsu, saboda laifi"},{"SurahNumber":69,"VerseNumber":10,"Text":"Domin sun saɓa wa manzon Ubangijinsu, saboda haka ya kama su da wani irin kamu mai ƙaruwar (tsanani)"},{"SurahNumber":69,"VerseNumber":11,"Text":"Lalle ne, Mu, a lokacin da ruwa ya ƙetare haddi, Munɗauke aaku a cikin jirgin ruwan nan"},{"SurahNumber":69,"VerseNumber":12,"Text":"Domin Mu sanya shi, gare ku abin tunawa kuma wani kunne mai kiyayewa ya kiyaye (shi)"},{"SurahNumber":69,"VerseNumber":13,"Text":"To, idan an yi busa a cikin ƙaho, busa ɗaya"},{"SurahNumber":69,"VerseNumber":14,"Text":"Kuma aka ɗauki ƙasa da duwatsu, kuma aka niƙa su niƙawa ɗaya"},{"SurahNumber":69,"VerseNumber":15,"Text":"A ran nan, mai aukuwa za ta auku"},{"SurahNumber":69,"VerseNumber":16,"Text":"Kuma sama za ta tsage, domin ita a ran nan, mai rauni ce"},{"SurahNumber":69,"VerseNumber":17,"Text":"Kuma mala'iku (su bayyana) a kan sasanninta, kuma wasu (mala'iku) takwas na ɗauke da Al'arshin Ubangijinka, a sama da su, a wannan ranar"},{"SurahNumber":69,"VerseNumber":18,"Text":"A ranar nan za a bijira ku (domin hisabi), babu wani rai, mai ɓoyewa, daga cikinku, wanda zai iya ɓoyewa"},{"SurahNumber":69,"VerseNumber":19,"Text":"To, amma wanda aka bai wa littafinsa a damansa, sai ya ce wa (makusantansa), \"Ku karɓa, ku karanta littafina"},{"SurahNumber":69,"VerseNumber":20,"Text":"Lalle ne ni, na tabbata cewa ni mai haɗuwa da hisabina ne"},{"SurahNumber":69,"VerseNumber":21,"Text":"Saboda haka, shi yana cikin wata rayuwa yardadda"},{"SurahNumber":69,"VerseNumber":22,"Text":"A cikin Aljanna maɗaukakiya"},{"SurahNumber":69,"VerseNumber":23,"Text":"Nunannun 'ya'yan itacenta makusanta ne (ga mai son ɗiba)"},{"SurahNumber":69,"VerseNumber":24,"Text":"(Ana ce musu) \"Ku ci, kuma ku sha a cikin ni'ima, saboda abin da kuka gabatar a cikin kwanukan da suka shige"},{"SurahNumber":69,"VerseNumber":25,"Text":"Kuma wanda aka bai wa littafinsa ga hagunsa, sai ya ce: \"Kaitona, ba a kawo mini littafina ba"},{"SurahNumber":69,"VerseNumber":26,"Text":"Kuma ban san abin da (ke sakamakon) hisabina ba"},{"SurahNumber":69,"VerseNumber":27,"Text":"In da dai ita, ta kasance mai halaka ni gaba ɗaya ce"},{"SurahNumber":69,"VerseNumber":28,"Text":"Dukiyata ba ta wadatar da ni ba"},{"SurahNumber":69,"VerseNumber":29,"Text":"Ikona ya ɓace mini"},{"SurahNumber":69,"VerseNumber":30,"Text":"(Sai a ce wa mala'iku) \"Ku kama shi, sa'an nan ku sanya shi a cikin ƙuƙumi"},{"SurahNumber":69,"VerseNumber":31,"Text":"Sa'an nan, a cikin Jahim, ku ƙona shi"},{"SurahNumber":69,"VerseNumber":32,"Text":"Sa'an nan, acikin sarƙa, tsawonta zira'i saba'in, sai ku sanya shi"},{"SurahNumber":69,"VerseNumber":33,"Text":"Lalle ne, shi ya kasance ba ya yin imani da Allah, Mai girma"},{"SurahNumber":69,"VerseNumber":34,"Text":"Kuma ba ya kwaɗaitarwa ga (bayar da) abincin matalauci"},{"SurahNumber":69,"VerseNumber":35,"Text":"Saboda haka, a yau, a nan, ba ya da masoyi"},{"SurahNumber":69,"VerseNumber":36,"Text":"Kuma babu wani abinci, sai daga (itacen) gislin"},{"SurahNumber":69,"VerseNumber":37,"Text":"Babu mai cin sa sai masu ganganci"}]}