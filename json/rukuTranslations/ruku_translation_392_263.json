{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":38,"VerseNumber":15,"Text":"၁၅။\tဤသူတို့သည် အလွန်ထိတ်လန့်ကြောက်မက်ဖွယ်သောအသံကြီးကိုသာ စောင့်ဆိုင်းနေကြ၏၊ ထိုအသံကြီး တစ်ခါတစ်ကြိမ်တည်းသာ မည်ဟီး၏။"},{"SurahNumber":38,"VerseNumber":16,"Text":"၁၆။\tသူတို့သည် အို-အကျွနု်ပ်တို့၏အရှင်သခင်၊ အကျွနု်ပ်တို့အား ကံကြမ္မာအလျောက် တရားစီရင်တော်မူသော နေ့တော်ကြီးမတိုင်မီ အမြန်စီရင်တော်မူပါဟု ဆုတောင်းဝ့ံကြ၏။"},{"SurahNumber":38,"VerseNumber":17,"Text":"၁၇။\tအို-တမန်တော်၊ ဤသူမိုက်တို့၏ စကားကို သည်းခံ၍ ဘုန်အာနုဘော်နှင့် ပြည့်စုံသောငါ၏ ကျေးကျွန်တမန် တော်ဒါဝတ်(ဒ်)၏ ထုံးကို စဉ်းစားဆင်ခြင်လော့၊ မှတ်သားလော့၊ ထိုတမန်တော်သည် တရားသံဝေဂရ၍ ငါ့ အား ဝတ်အထူးပြု၏။"},{"SurahNumber":38,"VerseNumber":18,"Text":"၁၈။\tမှတ်သားကြလော့၊ ငါသည် တောင်များကို ထိုတမန်တော်နှင့်အတူ ညဉ့်တိုင်းနံနက်တိုင်း ငါ့အား ဝတ်ပြု၍ ငါ၏ ဂုဏ်ကျေးဇေူးတော်ကို ချီးကျုးတသစေတော်မူ၏။"},{"SurahNumber":38,"VerseNumber":19,"Text":"၁၉။\tထို့အပြင်ငှက်အပေါင်းတို့လည်း စုရုံးစည်းဝေး၍ အလ္လာဟ်အရှင်မြတ်အား နားစွင့်နေကြ၏။"},{"SurahNumber":38,"VerseNumber":20,"Text":"၂၀။\tငါသည် ထိုတမန်တော် စိုးမိုးအုပ်ချုပ်သောနိုင်ငံတော်ကို အင်အားတောင့်တင်းပြည့်ဝစေတော်မူ၏၊ သူ့အားလည်း ဉာာဏ်ပညာနှင့် ထက်မြက်မှန်ကန်စွာဆုံးဖြတ်နိုင်သည့်စွမ်းရည်သတ္တိတို့ကို ပေးသနားတော်မူ၏။"},{"SurahNumber":38,"VerseNumber":21,"Text":"၂၁။\tထို့အပြင်အို-တမန်တော်၊ တမန်တော်ဒါဝတ်(ဒ်)ထံ ထရားစွဲဆိုရန် လာကြသူတို့၏ အကြောင်းအရာများကို သင်ကြားရပြီလော၊ ထိုအမှုသည်တို့သည် တံတိုင်းပြဿဒ်ကို ချိပ်တက်ကျော်နင်းပြီးလျှင် ဘုရင်မင်းမြတ်၏ အခမး်တော်ထဲသို့ ဝင်လာကြ၏။"},{"SurahNumber":38,"VerseNumber":22,"Text":"၂၂။\tသူတို့သည် ရုတ်တရက်ဝင်ရောက်လာကြသဖြင့် တမန်တော်ဒါဝတ်(ဒ်)သည် ထိတ်လန့်သွား၏၊ သူတို့က တမန်တော်ကြီးမကြောက်ရွံ့ပါနှင့်၊ အကျွနု်ပ်တို့သည် အမှုသည်နှစ်ယောက်ဖြစ်ပါသည်။ အကျွနု်ပ်တို့အနက် တစ်ယောက်သည် အခြားတစ်ယောက်ကို ပြစ်မှားမိပါ၏။ ထို့ကြောင့်အကျွနု်ပ်တို့စပ်ကြားတွင် မှန်ကန်စွာဆုံးဖြတ် ပေးတော်မူပါ၊ မတရားဆုံးဖြတ်တော်မမူပါနှင့်၊ သမာသမတ်လမ်းကို ပြသတော်မူပါ။"},{"SurahNumber":38,"VerseNumber":23,"Text":"၂၃။\tနားဆင်တော်မူပါ၊ ဤအကျွနု်ပ်ညီရင်းအစ်ကိုဖြစ်သူတွင် သိုးမကောင်ရေကိုးဆယ်ကိုးရှိပါ၏၊ အကျွနု်ပ်မှာမူကား သိုးမတစ်ကောင်သာရှိပါ၏၊ သို့ပါလျက် သူက ထိုသိုးမကို သူ့အား အပ်နှံရန်ပြောပါ၏၊ ထို့အပြင် သူသည် စကားဖြင့် အနိုင်ကျင့်ပါ၏။"},{"SurahNumber":38,"VerseNumber":24,"Text":"၂၄။\tထိုအခါဒါဝတ်(ဒ်)က အို-လျှောက်သူ၊ ထိုသူသည် မိမိသိုးများအပြင် သင်၏ သိုးကို တောင်းရာ၌ သင့်ကို ပြစ်မှားမိ၏၊ မှတ်သားကြလော့၊ များလှစွာသောအလုပ်ဖက်စပ်သူတို့သည် အချင်းချင်းတစ်ဦးကို တစ်ဦးက အနိုင်အထက်နှိပ်စက်ညှင်းပန်းတတ်၏၊ သို့ရာတွင် သမ္မာတရားတော်ကို ယုံကြည်လျက် ကောင်းမှုပြုကျင့်သူ များသည် ယင်းသို့မကျင့်ကြံချေ၊ သို့သော်သူတို့၏ အရေအတွက်မူကား နည်းလှချေ၏၊ ထို့နောက်တမန်တော်ဒါဝတ်(ဒ်)သည် မိမိအား ငါအရှင်မြတ်စုံစမ်းတော်မူပြီဟု ရိပ်မိသဖြင့် သူသည် မိမိအသက်ကျေးဇူးရှင်အထံတော် ၌ အပြစ်လွှတ်တော်မူရန် ဦးခေါင်းညွှတ်ချပျပ်ဝပ်လျက် အပြစ်ကို ဝန်ချတောင်းပန်၏။"},{"SurahNumber":38,"VerseNumber":25,"Text":"၂၅။\tငါသည် ကျူးလွန်မိသောအပြစ်များကို ခွင့်လွှတ်တော်မူ၏၊ မှတ်သားကြလော့၊ သူသည် ငါ၏ မျက်မှောက် တော်သို့ ဝင်ခွင့်ရှိ၏၊ သူ၏ခရီးပန်းတိုင်သည် သုမင်္ဂလာဖြစ်၏။"},{"SurahNumber":38,"VerseNumber":26,"Text":"၂၆။\tသူ့အား မိန့်တော်မူသည်မှာ အို-ဒါဝတ်(ဒ်)မှတ်သားလော့၊ ငါသည် သင့်အား ဤကမ္ဘာမြေပေါ်တွင် ငါ၏ ကိုယ်စားလှယ်တော်ရာထူူးဖြင့် ချီးမြှင့်ထားတော်မူပြီ၊ လူသားတို့အလယ်ကြား၌ တရားကို မှန်ကန်စွာဆုံးဖြတ် လော့၊ အလ္လာဟ်အရှင်မြတ်၏ သမ္မာတရားလမ်းတော်မှ သွေဖယ်သွားအောင် လှည့်ဖြားသောသင်၏ ရာဂ၊ ဒေါသစသောမကောင်းစိတ်ဆွဲငင်ရာ လိုက်ပါကျင့်မူခြင်းကို မပြုလင့်၊ မှတ်သားကြလော့၊ အလ္လာဟ်အရှင်မြတ်၏ လမ်းတော်မှ လွဲချော်သွားသောသူတို့သည် တရားစစ်ကြောစီရင်တော်မူသောနေ့တော်ကြီးကို သတိမမူမေ့လျော့ နေကြသောကြောင့် အလွန်ပြင်းပြကြောက်မက်ဖွယ်အပြစ်ဒဏ်ကို ခံစားကြရလတ့ံ။"}]}