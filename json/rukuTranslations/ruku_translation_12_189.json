{"Id":189,"LanguageCodes":["hi","hin"],"Name":"hin-maulanaazizulha-la","Author":"Maulana Azizul Haque Al Umari","Language":"Hindi","Description":"Hindi - Transliteration","Direction":"ltr","Source":"https://quranenc.com/check/hindi_omari/v1.1.0-csv.1 , https://quranenc.com/en/browse/hindi_omari , https://quranenc.com ,","Translations":[{"SurahNumber":2,"VerseNumber":87,"Text":"tatha hamane moosa ko pustak (tauraat) pradaan kee aur usake pashchaat nirantar rasool bheje aur hamane maryam ke putr eesa ko khulee nishaaniyaan deen aur roohul qudus[1] dvaara use samarthan diya, to kya jab bhee koee rasool tumhaaree apanee manamaanee ke virudhd koee baat tumhaare paas lekar aaya, to tum akad gaye, atah kuchh nabiyon ko jhuthala diya aur kuchh kee hatya karane lage"},{"SurahNumber":2,"VerseNumber":88,"Text":"tatha unhonne kaha ki hamaare dil to band[1] hain. balki unake kufr (inkaar) ke kaaran allaah ne unhen dhikkaar diya hai. iseelie unamen se bahut thode hee eemaan laate hain"},{"SurahNumber":2,"VerseNumber":89,"Text":"aur jab unake paas allaah kee or se ek pustak (quraan) aa gayee, jo unake saath kee pustak ka pramaanakaaree hai, jabaki isase poorv ve svayan kaafiron par vijay kee praarthana kar rahe the, to jab unake paas vah cheez aa gayee, jise ve pahachaan bhee gaye, phir bhee usaka inkaar kar[1] diya, to kaafiron par allaah kee dhikkaar hai"},{"SurahNumber":2,"VerseNumber":90,"Text":"allaah kee utaaree huee (pustak)[1] ka inkaar karake bure badale par inhonne apane praanon ko bech diya, is dvesh ke kaaran ki allaah ne apana pradaan (prakaashana), apane jis bhakt[1] par chaaha, utaar diya. atah ve prakop par prakop ke adhikaaree ban gaye aur aise kaafiron ke lie apamaanakaaree yaatana hai"},{"SurahNumber":2,"VerseNumber":91,"Text":"aur jab unase kaha jaata hai ki allaah ne jo utaara[1] hai, usapar eeman lao, to kahate hain: ham to useepar eemaan rakhate hain, jo hamapar utara hai aur isake siva jo kuchh hai, usaka inkaar karate hain. jabaki vah saty hai aur usaka pramaankaaree hai, jo unake paas hai. kaho ki phir isase poorv allaah ke nabiyon kee hatya kyon karate the, yadi tum eemaan vaale the to"},{"SurahNumber":2,"VerseNumber":92,"Text":"tatha moosa tumhaare paas khulee nishaaniyaan lekar aaye. phir tumane atyaachaar karate hue bachhade ko poojy bana liya"},{"SurahNumber":2,"VerseNumber":93,"Text":"phir us drdh vachan ko yaad karo, jo hamane tumhaare oopar toor (parvat) ko uthaakar liya. (hamane kahaah) pakad lo, jo hamane diya hai tumhen drdhata se aur suno. to unhonne kahaah hamane suna aur avagya kee. aur unake dilon mein bachhade ka prem pila diya gaya, unakee avagya ke kaaran. (he nabee!) aap kah deejiyeh bura hai vah jisaka aadesh de raha hai tumhen tumhaara eemaan, yadi tum eemaan vaale ho"},{"SurahNumber":2,"VerseNumber":94,"Text":"(he nabee!) aap kah deejiyeh yadi tumhaare liye vishesh hai paralok ka ghar saare logon ko chhodakar, to tum kaamana karo maut kee, yadi tum satyavaadee ho"},{"SurahNumber":2,"VerseNumber":95,"Text":"aur ve kadaapi usakee kaamana nahin karenge, unake kartooton ke kaaran aur allaah atyaachaariyon se adhik soochit hai"},{"SurahNumber":2,"VerseNumber":96,"Text":"tum inhen, sabase badhakar jeene ka lobhee paoge aur mishranavaadiyon se (bhee). inamen se pratyek vyakti chaahata hai ki use ek-ek hazaar varsh kee aayu mil jaaye. haaalaanki ye (lambee) aayu bhee use yaatana se bacha nahin sakatee aur allaah dekhane vaala hai jo ve kar rahe hain"}]}