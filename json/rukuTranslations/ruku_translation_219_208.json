{"Id":208,"LanguageCodes":["jv","jav"],"Name":"jav-unknown-la","Author":"Unknown","Language":"Javanese","Description":"Javanese - Transliteration","Direction":"ltr","Source":"https://github.com/hakimrie/alQuran-Translations , https://voiceofquran.info/download-quran-translation-pdf/","Translations":[{"SurahNumber":15,"VerseNumber":16,"Text":"Lan sayekti temen, Ingsun wus andadekake pikuwat-pikuwat ana ing langit sarta iku Ingsun katonake asri tumrap para kang andeleng"},{"SurahNumber":15,"VerseNumber":17,"Text":"Sarta iku Ingsun reksa saka sarupane setan kang sinikokake"},{"SurahNumber":15,"VerseNumber":18,"Text":"Ananging sapa sing nyolong pangrungu, iku urub kang padhang banjur anututi dheweke"},{"SurahNumber":15,"VerseNumber":19,"Text":"Lan bumi â€“ iku Ingsun gelar, sarta Ingsun andokoki gunung kukuh ing kono apa dene ana ing kono Ingsun anuwuhake samu- barang kalawan timbangan kang trep"},{"SurahNumber":15,"VerseNumber":20,"Text":"Lan ana ing kono Ingsun wus andadekake sarana-sarananing pa- nguripan tumrap marang sira lan tumrap sapa-sapa kang dudu sira kang angrejekeni"},{"SurahNumber":15,"VerseNumber":21,"Text":"Lan ora ana sawijining barang bae kang gedhong pasim- penane ora ana ing Ingsun, sarta iku ora Ingsun turunake kajaba kalawan pamurwat kang wus kawruhan"},{"SurahNumber":15,"VerseNumber":22,"Text":"Lan Ingsun angutus angin kang anyuburake tumuli Ingsun anurunake banyu saka ing men- dhung, banjur iku Ingsun gawe ombenira, sarta iku dudu sira kang anyimpen"},{"SurahNumber":15,"VerseNumber":23,"Text":"Lan sayekti, temen Ingsun kang agawe urip lan agawe pati sarta Ingsun kang dadi Waris"},{"SurahNumber":15,"VerseNumber":24,"Text":"Lan temen Ingsun anguda- neni sira kang padha ndhisiki sarta temen Ingsun angudaneni kang angereni"},{"SurahNumber":15,"VerseNumber":25,"Text":"Lan sayekti, Pangeranira, iku bakal angimpun dheweke; sayekti Panjenengane iku Wicaksana, Angudaneni"}]}