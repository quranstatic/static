{"Id":435,"LanguageCodes":["tr","tur"],"Name":"tur-yasarnuriozturk","Author":"Yasar Nuri Ozturk","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":16,"VerseNumber":10,"Text":"O sizin için gökten bir su indirdi; ondan bir içecek var. Kendisinden hayvanlarınıza yedirdiğiniz bir ağaç da ondan oluşmaktadır"},{"SurahNumber":16,"VerseNumber":11,"Text":"O suyla sizin için ekin, zeytin, hurmalıklar, üzümler ve her çeşitten meyvalar bitirir. Hiç kuşkusuz, bunda, derin derin düşünen bir toplum için gerçek bir mucize vardır"},{"SurahNumber":16,"VerseNumber":12,"Text":"Geceyi, gündüzü, Güneş'i ve Ay'ı sizin emrinize vermiştir. Yıldızlar da O'nun emriyle bir hizmete boyun eğmiştir. Bütün bunlarda, aklını çalıştıran bir topluluk için elbette ibretler vardır"},{"SurahNumber":16,"VerseNumber":13,"Text":"Ve sizin için yeryüzünde, çeşit çeşit renklerde başka şeylere de vücut vermiştir. Bütün bunlarda, düşünüp ibret alacak bir toplum için elbette bir mucize vardır"},{"SurahNumber":16,"VerseNumber":14,"Text":"Ve O'dur ki, içinden taze bir et yemeniz ve kuşanacağınız bir süs çıkarmanız için denizi emrinize vermiştir. Gemileri onda yara yara gider görürsün. Böyle yapmıştır ki, O'nun kereminden nasip arayasınız ve şükredebilesiniz"},{"SurahNumber":16,"VerseNumber":15,"Text":"Sizi çalkayıp sarsar diye yerküreye ağır dağlar, ırmaklar, yollar koydu. İyiye ve doğruya ulaşmanız umulmaktadır"},{"SurahNumber":16,"VerseNumber":16,"Text":"Ve nice işaretler! Yıldızla da onlar, yol ve yön doğrulturlar"},{"SurahNumber":16,"VerseNumber":17,"Text":"Yaratan, yaratmayana benzer mi? Hiç düşünmüyor musunuz"},{"SurahNumber":16,"VerseNumber":18,"Text":"Allah'ın nimetlerini saymaya kalkarsanız, onların sonunu getiremezsiniz. Allah, gerçekten Gafûr ve Rahîm'dir"},{"SurahNumber":16,"VerseNumber":19,"Text":"Allah, sizin gizlediğinizi de açığa vurduğunuzu da bilir"},{"SurahNumber":16,"VerseNumber":20,"Text":"Allah dışında yakardıklarınız hiçbir şey yaratamazlar; onların kendileri yaratılmaktadır"},{"SurahNumber":16,"VerseNumber":21,"Text":"Hayat bulmaz ölülerdir onlar. Ne zaman dirilteceklerini bile bilmezler"}]}