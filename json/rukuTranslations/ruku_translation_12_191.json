{"Id":191,"LanguageCodes":["hi","hin"],"Name":"hin-muhammadfarooqk-la","Author":"Muhammad Farooq Khan And Muhammad Ahmed","Language":"Hindi","Description":"Hindi - Transliteration","Direction":"ltr","Source":"http://tanzil.net","Translations":[{"SurahNumber":2,"VerseNumber":87,"Text":"aur hamane moosa ko kitaab dee thee, aur usake pashchaat aage-peechhe nirantar rasool bhejate rahe; aur marayam ke bete eesa ko khulee-khulee nishaaniyaan pradaan kee aur pavitr-aatma ke dvaara use shakti pradaan kee; to yahee to hua ki jab bhee koee rasool tumhaare paas vah kuchh lekar aaya jo tumhaare jee ko pasand na tha, to tum akad baithe, to ek giroh ko to tumane jhuthalaaya aur ek giroh ko qatl karate ho"},{"SurahNumber":2,"VerseNumber":88,"Text":"ve kahate hain, \"hamaare dilon par to praakrtik aavaran chadhe hai\" nahin, balki unake inakaar ke kaaran allaah ne unapar laanat kee hai; atah ve eemaan thode hee laenge"},{"SurahNumber":2,"VerseNumber":89,"Text":"aur jab unake paas ek kitaab allaah kee or se aaee hai jo usakee pushti karatee hai jo unake paas maujood hai - aur isase pahale to ve na maananevaale logon par vijay paane ke ichchhuk rahe hai - phir jab vah cheez unake paas aa gaee jise ve pahachaan bhee gae hain, to usaka inakaar kar baithe; to allaah kee phitakaar inakaar karane vaalon par"},{"SurahNumber":2,"VerseNumber":90,"Text":"kya hee buree cheez hai jisake badale unhonne apanee jaanon ka sauda kiya, arthaat jo kuchh allaah ne utaara hai use sarakashee aur is apriyata ke kaaran nahin maanate ki allaah apana fazl (krpa) apane bandon mein se jisapar chaahata hai kyon utaarata hai, atah ve prakop par prakop ke adhikaaree ho gae hai. aur aise inakaar karanevaalon ke lie apamaanajanak yaatana hai"},{"SurahNumber":2,"VerseNumber":91,"Text":"jab unase kaha jaata hai, \"allaah ne jo kuchh utaara hai us par eemaan lao\", to kahate hai, \"ham to usapar eemaan rakhate hai jo ham par utara hai,\" aur use maanane se inakaar karate hain jo usake peechhe hai, jabaki vahee saty hai, usakee pushti karata hai jo usake paas hai. kaho, \"achchha to isase pahale allaah ke paigambaron kee hatya kyon karate rahe ho, yadi tum eemaanavaale ho"},{"SurahNumber":2,"VerseNumber":92,"Text":"tumhaare paas moosa khulee-khulee nishaaniyaan lekar aaya, phir bhee usake baad tum zaalim banakar bachhade ko devata bana baithe"},{"SurahNumber":2,"VerseNumber":93,"Text":"kaho, \"yadi allaah ke nikat aakhirat ka ghar saare inasaanon ko chhodakar keval tumhaare hee lie hai, phir to mrtyu kee kaamana karo, yadi tum sachche ho."},{"SurahNumber":2,"VerseNumber":94,"Text":"apane haathon inhonne jo kuchh aage bheja hai usake kaaran ve kadaapi usakee kaamana na karenge; allaah to zaalimon ko bhalee-bhaanti jaanata hai"},{"SurahNumber":2,"VerseNumber":95,"Text":"apane haathon inhonne jo kuchh aage bheja hai usake kaaran ve kadaapi usakee kaamana na karenge; allaah to jaalimon ko bhalee-bhaanti jaanata hai"},{"SurahNumber":2,"VerseNumber":96,"Text":"tum unhen sab logon se badhakar jeevan ka lobhee paoge, yahaan tak ki ve is sambandh mein shirk karanevaalo se bhee badhe hue hai. unaka to pratyek vyakti yah ichchha rakhata hai ki kya hee achchha hota ki us hazaar varsh kee aayu mile, jabaki yadi use yah aayu praapt bhee jae, to bhee vah apane aapako yaatana se nahin bacha sakata. allaah dekh raha hai, jo kuchh ve kar rahe hai"}]}