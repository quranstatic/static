{"Id":160,"LanguageCodes":["fa","fas"],"Name":"fas-mohsengharaati","Author":"Mohsen Gharaati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":74,"VerseNumber":1,"Text":"اى جامه بر خود کشیده [و در بستر آرمیده]"},{"SurahNumber":74,"VerseNumber":2,"Text":"برخیز و هشدار ده"},{"SurahNumber":74,"VerseNumber":3,"Text":"و پروردگارت را بزرگ بدار"},{"SurahNumber":74,"VerseNumber":4,"Text":"و لباست را پاکیزه کن"},{"SurahNumber":74,"VerseNumber":5,"Text":"و از پلیدى دور شو"},{"SurahNumber":74,"VerseNumber":6,"Text":"و [در بخشش] منّت مگذار و [بخششت را] بزرگ مشمار"},{"SurahNumber":74,"VerseNumber":7,"Text":"و به خاطر پروردگارت صبر کن"},{"SurahNumber":74,"VerseNumber":8,"Text":"پس هنگامى که در صور دمیده شود"},{"SurahNumber":74,"VerseNumber":9,"Text":"پس آن روز، روز سختى است"},{"SurahNumber":74,"VerseNumber":10,"Text":"بر کافران آسان نیست"},{"SurahNumber":74,"VerseNumber":11,"Text":"مرا واگذار با آن که خود به تنهایى [او را] آفریدم"},{"SurahNumber":74,"VerseNumber":12,"Text":"و به او مالى پیوسته و در حال فزونى دادم"},{"SurahNumber":74,"VerseNumber":13,"Text":"و پسرانى که در کنارش حاضرند"},{"SurahNumber":74,"VerseNumber":14,"Text":"و براى او اسباب کامیابى را به طور کامل آماده کردم"},{"SurahNumber":74,"VerseNumber":15,"Text":"با این حال، طمع دارد که بیافزایم"},{"SurahNumber":74,"VerseNumber":16,"Text":"هرگز! زیرا او همواره به آیات ما دشمنى مى‌ورزد"},{"SurahNumber":74,"VerseNumber":17,"Text":"به زودى او را به گردنه‌اى سخت گرفتار مى‌کنم"},{"SurahNumber":74,"VerseNumber":18,"Text":"همانا او [براى مبارزه با قرآن] فکر کرد و [آن را] سنجید"},{"SurahNumber":74,"VerseNumber":19,"Text":"پس مرگ بر او باد که چگونه سنجید"},{"SurahNumber":74,"VerseNumber":20,"Text":"باز هم مرگ بر او که چگونه سنجید"},{"SurahNumber":74,"VerseNumber":21,"Text":"سپس نگریست"},{"SurahNumber":74,"VerseNumber":22,"Text":"سپس چهره در هم کشید و بی‌میلی نشان داد"},{"SurahNumber":74,"VerseNumber":23,"Text":"سپس پشت کرد و تکبّر ورزید"},{"SurahNumber":74,"VerseNumber":24,"Text":"پس گفت: «این [قرآن] چیزى نیست جز جادوبى که [از پیشینیان] روایت مى‌شود"},{"SurahNumber":74,"VerseNumber":25,"Text":"این فقط گفته‌ی بشر است [نه گفتار خدا]!»"},{"SurahNumber":74,"VerseNumber":26,"Text":"به زودی او را به سقَر درآورم"},{"SurahNumber":74,"VerseNumber":27,"Text":"و تو نمى‌دانى که سقر چیست"},{"SurahNumber":74,"VerseNumber":28,"Text":"[آتشى است سوزنده که‌] نه [چیزی را] باقى می‌گذارد و نه رها می‌کند"},{"SurahNumber":74,"VerseNumber":29,"Text":"پوست بدن را به شدّت دگرگون می‌کند"},{"SurahNumber":74,"VerseNumber":30,"Text":"بر آن [دوزخ]، نوزده نفر گماشته شده‌اند"},{"SurahNumber":74,"VerseNumber":31,"Text":"و نگهبانان آتش را جز از فرشتگان قرار ندادیم و تعداد آنان را فقط آزمونی براى کافران نهادیم، تا اهل کتاب یقین کنند [که قرآن کتاب آسمانى است] و تا کسانى که ایمان آورده‌اند، بر ایمان خود بیافزایند و اهل کتاب و مؤمنان، گرفتار تردید نشوند و کافران و بیماردلان بگویند: «خداوند از این مثل چه منظورى داشته است؟» این گونه خداوند هر کس را بخواهد، گمراه مى‌کند و هر که را بخواهد، هدایت مى‌نماید و شمار لشکریان پروردگارت را کسى جز او نمى‌داند و این تنها پندى براى بشر است"}]}