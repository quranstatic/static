{"Id":239,"LanguageCodes":["ln","lin"],"Name":"lin-zakariyamuhamme","Author":"Zakariya Muhammed Balingongo","Language":"Lingala","Description":"Lingala","Direction":"ltr","Source":"https://quranenc.com/en/browse/lingala_zakaria","Translations":[{"SurahNumber":39,"VerseNumber":42,"Text":"Allah ayambaka milimo tango ya liwa na bango, mpe na ba oyo bakufi te okati na bampongi, asimbaka baye asila kokatela liwa mpe azongisaka basusu kino mikolo na bango ekoka. Ya sólo, wana ezali bilembo mpo bato bakanisa"},{"SurahNumber":39,"VerseNumber":43,"Text":"Bazui balobeli liboso ya Allah? Loba: Ata soki balobeli wana bazali na eloko te, to mpe bazali na mayele te"},{"SurahNumber":39,"VerseNumber":44,"Text":"Loba: Bolobeli nyoso ezali ya Allah, bokonzi ya likolo na ya nsé ezali yaye, sima epai naye nde bokozongisama"},{"SurahNumber":39,"VerseNumber":45,"Text":"Mpe soki (nkombo) ya Allah etangemi na bomoko bwa ye, mitema ya baye bazali kondima na mokolo mwa suka te mibebi mpe soki batangi bankombo ya binzambe nzambe okomona bango batondi na esengo"},{"SurahNumber":39,"VerseNumber":46,"Text":"Loba: Oh Allah! mokeli wa likolo na mabele, moyebi wa maye mabombami na maye mazali polele, yo nde okokataka kati kati ya bawumbu bayo тропа maye bakeseneki na yango"},{"SurahNumber":39,"VerseNumber":47,"Text":"Soki ezalaki ete maye manso mazali na mabele mapesama epai ya basangisi ete basomba na yango etumbu o mokolo ya suka, mbele esalisi bango na eloko te. Ata soki bapesi yango mbala mibale, mpe maye bazalaki kokanisa yango te ebimi polele liboso ya Allah"},{"SurahNumber":39,"VerseNumber":48,"Text":"Mpe mabe na bango ebimi polele, mpe bazingami na ntina ya maye bazalaki kotiola"},{"SurahNumber":39,"VerseNumber":49,"Text":"Mpe soki mpasi ezui moto, abeleli biso, mpe soki topesi ye bolamu, alobi ete: Nazui yango na mayele na ngai. Nzoka nde yango ezali komekama. Kasi ebele na bango bazali koyeba te"},{"SurahNumber":39,"VerseNumber":50,"Text":"В aye baleka liboso na bango basilaki koloba yango, mpe maye bazuaki esalisaki bango te"},{"SurahNumber":39,"VerseNumber":51,"Text":"Mpe mpasi ezuaki bango тропа mabe basalaki. Kasi babubi o kati na ba oyo bakozua mabe na ntina ya maye basalaki mpe bakokoka kolongola yango te"},{"SurahNumber":39,"VerseNumber":52,"Text":"Boye bazali koyeba te ete ya soló, Allah apesaka bozui na oyo alingi mpe akutolaka? Wana ezali bilembo mpo bato bakoka kondima"}]}