{"Id":319,"LanguageCodes":["so","som"],"Name":"som-abdullahhasanja","Author":"Abdullah Hasan Jacob","Language":"Somali","Description":"Somali","Direction":"ltr","Source":"https://quranenc.com/en/browse/somali_yacob","Translations":[{"SurahNumber":21,"VerseNumber":30,"Text":"Oo miyaanay kuwa gaalooba arag in samooyinka iyo arladu ay ahaayeen mid isku dheggan oo aan kala bixinnay, oo Waxaan ka abuurnay biyo wax kasta oo nool. Ee miyaanay haddaba rumayn doonin"},{"SurahNumber":21,"VerseNumber":31,"Text":"Oo Waxaanu yeellay buuro adag dhulka gudahiisa si aanay ula dhaqdhaqaaqin, oo waxaanu yeellay dhexdeeda waddooyin ballaaran oo ay ku toosaan"},{"SurahNumber":21,"VerseNumber":32,"Text":"Oo Waxaanu ka dhignay samada saqaf ilaashan. Oo waliba iyagu waa ka jeesadaan calaamadaheeda"},{"SurahNumber":21,"VerseNumber":33,"Text":"Oo Waa Isaga Kan Abuuray habeenka iyo maalinta iyo qorraxda iyo dayaxa, dhammaan (meertooyinka) ay si dhakhso badan ugu socdaan garangartooda"},{"SurahNumber":21,"VerseNumber":34,"Text":"Oo kama aanu yeelin qofna kaa horreeyey mid waara. Ee haddaba haddii aad adigu dhimato ma iyaga baa waari doona"},{"SurahNumber":21,"VerseNumber":35,"Text":"Naf walbaa waa tii dhadhamisa geeri, oo waxaanu idinku imtixaani doonnaa shar iyo khayrba kala saar darteed, oo Xaggayaga baa la idiin soo celin doonaa"},{"SurahNumber":21,"VerseNumber":36,"Text":"Oo marka ay kuwa rumeysan diida (Xaqa) ku arkaan, kaama dhigtaan waxaan ahayn dheeldheel (oo waxay yidhaahdaan):” Oo ma kan baa kan wax ka sheega ilaahyadiinna?” Halka iyagu ay diidaan xuska Allaha Raxmaanka ah"},{"SurahNumber":21,"VerseNumber":37,"Text":"Waxaa lagu abuuray aadmiga degdeg, waxaan haatan idin tusi doonaa calaamooyinkayga ee ha iga dalbina inaan idiin soo dedejiyo"},{"SurahNumber":21,"VerseNumber":38,"Text":"Oo waxay odhan: “Goorma bay gooddin- tani dhici doontaa haddii aad tihiin kuwo run sheegi?”"},{"SurahNumber":21,"VerseNumber":39,"Text":"Haddii ay kuwa rumeysan diida (Xaqa) uun ogaan lahaayeen (waqtiga) marka aanay kari doonin inay ka ceshaan Naarta wejiyadooda iyo dhabarradoodaba oo aan loo gargaari doonin (ma degdegsadeen Cadaabka)"},{"SurahNumber":21,"VerseNumber":40,"Text":"Bal, waxay ugu iman doontaa kedo, oo way jahawareerin doontaa, marka ma kari doonaan weecinteeda, loomana sugi doono"},{"SurahNumber":21,"VerseNumber":41,"Text":"Oo xaqiiq Rusul (badan) oo kaa horreeyey baa lagu jeesjeesay, markaasaa waxaa ku dhacay kuwii ka mid ahaa ee ku jeesjeesay wixii (cadaabka) ay dheel dheesha u heysteen"}]}