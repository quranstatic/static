{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":6,"VerseNumber":61,"Text":"Tuhan Perkasa di ateuh hamba Neuh Neuyue jaga dum hamba Allah Bandum gata nyoe sit na soe jaga Hinga troh teuka ajai teuh sudah r Meu ka troh mawot malaikat ba Hana le daya tameung peusiblah"},{"SurahNumber":6,"VerseNumber":62,"Text":"Lagee yue Tuhan meunan geupubuet Hana meubacut pih na geuubah a ‘Oh Iheuhnyan pulang keudeh bak Tuhan, Nyang laen cit tan meunyo kon Allah Bandumna hukom lam jaroe Tuhan Keunira Tuhan leupah that bagah"},{"SurahNumber":6,"VerseNumber":63,"Text":"Takheun soe teuma nyang peuglah gata Lam seupot buta sapeue tan leumah Seupot di darat karam di laot Dvuʻa taseubot lakee bak Allah Wateenyan gata dum tamunajat Ubak Hadharat khuchu‘ that leupah Meu leupah kamoe nibak bala nyoe Meuteuntee kamoe chuko keu Allah"},{"SurahNumber":6,"VerseNumber":64,"Text":"Takheun cit Tuhan peuleupah gata Bak bandum bala le that Neupeuglah ‘Oh Iheuhnyan Tuhan tapeuchrikat"},{"SurahNumber":6,"VerseNumber":65,"Text":"Takheun Hadharat cit ek Neubalah Keu bandum gata ek Neubri azeub Di ateuh di yup azeub that leupah 7 Atawa gata meukawom-kawom Neubri nyang ladom meupicah-picah Hana sapeue kheun lam kawan gata Nyang ladom teuga droe jipeuleumah Jielanya treuk nyang tan kuasa Le ureueng teuga lawan meunyerah Takalon pakri meupeudeuh ayat Mangat jih meuhat meuphom sileupah"},{"SurahNumber":6,"VerseNumber":66,"Text":"Di kawom gata jikheun nyan sulet Padahai keubit beuna that leupah Takheun le han jeut keu waki gata f Urusan gata bandum bak Allah"},{"SurahNumber":6,"VerseNumber":67,"Text":"Bandum beurita cit na watee jih Cit tapeujioh ‘oh troh jilangkah"},{"SurahNumber":6,"VerseNumber":68,"Text":"Watee takalon awaknyan meuproe Keu ayàt Kamoe macam jipeugah Teuma bek tajak keunan tapeutoe Tapreh jimeuproe laen jipeugah Meunyo cit chetan peuteuwo gata Tadeungo haba narit jih salah Bek roh taduek le watee teuingat Tabeudoh ligat minah beu bagah Bek taduek sagai sajan si lalem"},{"SurahNumber":6,"VerseNumber":69,"Text":"Keunira jih nyan meuhat bak Allah Keunira jih kon bak ureueng takwa Peuingat saja takheun ngon babah Kadang pih jitem takwa keu Tuhan"},{"SurahNumber":6,"VerseNumber":70,"Text":"Teuma meunyo han ka keuh takeubah Taiem droe mantong meunyo awaknyan Jijak peumeuen agama Allah Agama jih nyan jiulok-ulok Di jih ka jicok udep nyang mewah Jih ka jitipee le udep donya Peue nyang sibeuna bak jih dum salah Teuma deungon nyan jih tapeuingat Bek jeut meularat meunan tapeugah Bek dudoe teulah jeut keu binasa Sabab usaha di jih ka salah Hana le wali jih dudoe meuhat Han soe chupeuʻat meunyo kon Allah Adak jiteuboh sigala macam Bandum wateenyan hana phaedah Bandum awaknyan ka keuh binasa Sabab usaha di jih ka salah Jijep minyeuk glue itam ngon jayeh Azeub that peudeh kaphe seurakah"}]}