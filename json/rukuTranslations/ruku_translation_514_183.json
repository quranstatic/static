{"Id":183,"LanguageCodes":["ha","hau"],"Name":"hau-abubakarmahmood-la","Author":"Abubakar Mahmood Jummi","Language":"Hausa","Description":"Hausa - Transliteration","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":76,"VerseNumber":1,"Text":"Lalle ne, wata mudda ta zamani ta zo a kan mutum, bai kasance kome ba wanda ake ambata"},{"SurahNumber":76,"VerseNumber":2,"Text":"Lalle ne, Mu Mun halitta mutum daga ɗigon ruwa garwayayye, Muna jarraba shi, saboda haka Muka sanya shi mai ji mai gani"},{"SurahNumber":76,"VerseNumber":3,"Text":"Lalle ne, Mu, Mun shiryar da shi ga hanyar ƙwarai, ko ya zama mai godiya, kuma ko ya zama mai kafirci"},{"SurahNumber":76,"VerseNumber":4,"Text":"Lalle ne, Mu, Mun yi tattali, domin kafirai, sarƙoƙi da ƙuƙumma da sa'ir"},{"SurahNumber":76,"VerseNumber":5,"Text":"Lalle ne, mutanen kirki za su sha daga finjalin giya abin gaurayarta ya kasance kafur ne"},{"SurahNumber":76,"VerseNumber":6,"Text":"Wani marmaro ne, daga gare shi bayin Allah suke sha, suna ɓuɓɓugar da shi ɓuɓɓugarwa"},{"SurahNumber":76,"VerseNumber":7,"Text":"Suna cikawa da alwashin (da suka bakanta), kuma suna tsoron wani yini wanda sharrinsa ya kasance mai tartsatsi ne"},{"SurahNumber":76,"VerseNumber":8,"Text":"Kuma suna ciyar da abinci, a kan suna bukatarsa, ga matalauci da maraya da kamamme"},{"SurahNumber":76,"VerseNumber":9,"Text":"(Suna cewa): \"Muna ciyar da ku ne domin neman yardar Allah kawai, ba mu nufin samun wani sakamako daga gare ku, kuma ba mu nufin godiya"},{"SurahNumber":76,"VerseNumber":10,"Text":"Lalle ne, mu muna tsoro daga Ubangijinmu, wani yini mai gintsewa, mai murtukewa"},{"SurahNumber":76,"VerseNumber":11,"Text":"Saboda haka Allah Ya tsare musu sharrin wannan yini, kuma Ya hlɗa su da annurin huska da farin ciki"},{"SurahNumber":76,"VerseNumber":12,"Text":"Kuma Ya saka musu saboda haƙurin da suka yi, da Aljanna da tufafin alharini"},{"SurahNumber":76,"VerseNumber":13,"Text":"Suna masu zaman ginciri,* a cikinta, a kan karagu, ba su ganin rana a cikinta, kuma ba su ganin jaura"},{"SurahNumber":76,"VerseNumber":14,"Text":"Kuma, inuwoyinta suna kusa, a kansu, an hore nunannun 'ya'yan itacenta, horewa"},{"SurahNumber":76,"VerseNumber":15,"Text":"Kuma ana kewayawa a kansu da finjalai na azurfa da kofuna waɗanda suka kasance na ƙarau"},{"SurahNumber":76,"VerseNumber":16,"Text":"¡arau na azurfa, sun ƙaddara su ƙaddarawa, daidai bukata"},{"SurahNumber":76,"VerseNumber":17,"Text":"Ana shayarwa da su, a cikinta, finjalan giya, wadda abin gaurayarta ya kasance zanjabil ne"},{"SurahNumber":76,"VerseNumber":18,"Text":"Wani marmaro ne, a cikinta, ana kiran sa salsabil"},{"SurahNumber":76,"VerseNumber":19,"Text":"Kuma wasu yara samarin dindindin na kewayawa, a kansu, idan ka gan su, za ka zaci su lu'ulu'u ne wanda aka watsa"},{"SurahNumber":76,"VerseNumber":20,"Text":"Kuma idan ka ga wannan wurin, to, ka ga wata irin ni'ima da mulki babba"},{"SurahNumber":76,"VerseNumber":21,"Text":"Tufafinsu na sama na alhari ni ne, kore da mai walƙiya, kuma an ƙawace su da mundaye na wata curin azurfa kuma Ubangijinsu, Ya shayar da su abin sha mai tsarkakewar (ciki)"},{"SurahNumber":76,"VerseNumber":22,"Text":"(A ce musu) \"Lalle ne, wannan ya kasance, a gare ku sakamako, kuma aikink. ya kasance abin godewa"}]}