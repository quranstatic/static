{"Id":191,"LanguageCodes":["hi","hin"],"Name":"hin-muhammadfarooqk-la","Author":"Muhammad Farooq Khan And Muhammad Ahmed","Language":"Hindi","Description":"Hindi - Transliteration","Direction":"ltr","Source":"http://tanzil.net","Translations":[{"SurahNumber":66,"VerseNumber":1,"Text":"ai nabee! jis cheez ko allaah ne tumhaare lie vaidh thaharaaya hai use tum apanee patniyon kee prasannata praapt karane ke lie kyo avaidh karate ho? allaah bada kshamaasheel, atyant dayaavaan hai"},{"SurahNumber":66,"VerseNumber":2,"Text":"allaah ne tum logon ke lie tumhaaree apanee qasamon kee paabandee se nikalane ka upaay nishchit kar diya hai. allaah tumhaara sanrakshak hai aur vahee sarvagy, atyant tatvadarshee hai"},{"SurahNumber":66,"VerseNumber":3,"Text":"jab nabee ne apanee patniyon mein se kisee se ek gopaneey baat kahee, phir jab usane usakee khabar kar dee aur allaah ne use usapar zaahir kar diya, to usane use kisee had tak bata diya aur kisee had tak taal gaya. phir jab usane usakee use khabar kee to vah bolee, \"aapako isakee khabar kisane dee?\" usane kaha, \"mujhe usane khabar dee jo sab kuchh jaananevaala, khabar rakhanevaala hai."},{"SurahNumber":66,"VerseNumber":4,"Text":"yadi tum donon allaah kee or rujoo ho to tumhaare dil to jhuk hee chuke hain, kintu yadi tum usake viruddh ek-doosare kee sahaayata karogee to allaah usakee sanrakshak hai, aur jibareel aur nek eemaanavaale bhee, aur isake baad farishte bhee usake sahaayak hai"},{"SurahNumber":66,"VerseNumber":5,"Text":"isakee bahut sambhaavana hai ki yadi vah tumhen talaaq de de to usaka rab tumhaare badale mein tumase achchhee patniyaan use pradaan kare - muslim, eemaanavaalee, aagyaakaarinee, tauba karanevaalee, ibaadat karanevaalee, (allaah ke maarg mein) safar karanevaalee, vivaahita aur kunvaariyaan bhee"},{"SurahNumber":66,"VerseNumber":6,"Text":"ai eemaan laanevaalo! apane aapako aur apane gharavaalon ko us aag se bachao jisaka eedhan manushy aur patthar honge, jisapar kathor svabhaav ke aise balashaalee farishte niyukt honge jo allaah kee avagya usamen nahin karenge jo aadesh bhee vah unhen dega, aur ve vahee karenge jisaka unhen aadesh diya jaega"},{"SurahNumber":66,"VerseNumber":7,"Text":"ai inakaar karanevaalo! aaj uzr pesh na karo. tumhen badale mein vahee to diya ja raha hai jo kuchh tum karate rahe ho"}]}