{"Id":379,"LanguageCodes":["tr","tur"],"Name":"tur-abdulbakigolpin","Author":"Abdulbaki Golpinarli","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":16,"VerseNumber":10,"Text":"Öyle bir mabuttur ki size gökten yağmur yağdırır da suyunu içersiniz, hayvanlarınızı otlattığınız ağaçlar ve otlar da onunla biter, yeşerir"},{"SurahNumber":16,"VerseNumber":11,"Text":"Onunla size, ekinler, zeytinler, hurmalar, üzümler ve çeşitçeşit meyveler bitirir. Şüphe yok ki bunda, düşünen topluluğa bir delil var"},{"SurahNumber":16,"VerseNumber":12,"Text":"Ve ram etmiştir size geceyle gündüzü, güneşle ayı; yıldızlar da ram olmuştur emriyle. Şüphe yok ki bunda, akıl eden topluluk için deliller var"},{"SurahNumber":16,"VerseNumber":13,"Text":"Ve yeryüzünde sizin için yarattığı, ayrıayrı, çeşitli renklerde ne varsa hepsi ram olmuştur size. Şüphe yok ki bunda da ibret alacak topluluk için bir delil var"},{"SurahNumber":16,"VerseNumber":14,"Text":"Öyle bir mabuttur ki ram etmiştir size denizi ondan çıkan terütaze balıkları yemeniz, çıkardığınız ziynet eşyasını takınmanız için ve görürsün ki gemi, denizde, suları yarayara gitmede; ram etmiştir size denizi, nasibinizi onun lutfundan arayıp bularak şükredesiniz diye"},{"SurahNumber":16,"VerseNumber":15,"Text":"Sizinle beraber sallanmaması, çalkalanmaması için yeryüzünde muhkem ve metin dağlar yaratmıştır, ırmaklar halketmiştir ve gideceğiniz yeri bulmanız için yollar meydana getirmiştir"},{"SurahNumber":16,"VerseNumber":16,"Text":"Ve alametler halktemiştir ve yıldızla yollarını bulur onlar"},{"SurahNumber":16,"VerseNumber":17,"Text":"Yaratan, yaratmayana benzer mi? Hala mı düşünmeyeceksiniz"},{"SurahNumber":16,"VerseNumber":18,"Text":"Ve Allah nimetlerini saymaya kalkışsanız imkan yok, sayamazsınız; şüphe yok ki Allah, suçları örter, rahimdir"},{"SurahNumber":16,"VerseNumber":19,"Text":"Ve Allah gizlediğinizi de bilir, açığa vurduğunuzu da"},{"SurahNumber":16,"VerseNumber":20,"Text":"Allah'tan başka tapıp çağırdıkları putlar, hiçbir şey yaratamaz, kendileri yaratılmıştır onların"},{"SurahNumber":16,"VerseNumber":21,"Text":"Ölülerdir onlar, diriler değil, ne vakit diriltilecekler, ondan da haberleri yok"}]}