{"Id":441,"LanguageCodes":["ug","uig"],"Name":"uig-muhammadsaleh","Author":"Muhammad Saleh","Language":"Uighur","Description":"Uighur","Direction":"rtl","Source":"http://tanzil.net","Translations":[{"SurahNumber":52,"VerseNumber":1,"Text":"تۇر تېغى بىلەن قەسەمكى،"},{"SurahNumber":52,"VerseNumber":2,"Text":"ئوچۇق قەغەزگە يېزىلغان كىتاب (يەنى قۇرئان) بىلەن قەسەمكى،"},{"SurahNumber":52,"VerseNumber":3,"Text":"ئوچۇق قەغەزگە يېزىلغان كىتاب (يەنى قۇرئان) بىلەن قەسەمكى،"},{"SurahNumber":52,"VerseNumber":4,"Text":"بەيتۇلمەئمۇر بىلەن قەسەمكى،"},{"SurahNumber":52,"VerseNumber":5,"Text":"ئاسمان بىلەن قەسەمكى،"},{"SurahNumber":52,"VerseNumber":6,"Text":"(قىيامەت كۈنى) ئوت بولۇپ ياندۇرۇلغان دېڭىز بىلەن قەسەمكى،"},{"SurahNumber":52,"VerseNumber":7,"Text":"پەرۋەردىگارىڭنىڭ ئازابى چوقۇم يۈز بەرگۈسىدۇر"},{"SurahNumber":52,"VerseNumber":8,"Text":"ئۇنىڭغا ھېچ ئادەم قارشى تۇرالمايدۇ"},{"SurahNumber":52,"VerseNumber":9,"Text":"ئۇ كۈندە ئاسمان قاتتىق تەۋرەيدۇ"},{"SurahNumber":52,"VerseNumber":10,"Text":"تاغلار قاتتىق سەير قىلىدۇ (يەنى زېمىننىڭ ئۈستىدىن توزۇپ يوقىلىپ كېتىدۇ)"},{"SurahNumber":52,"VerseNumber":11,"Text":"ئۇ كۈندە (پەيغەمبەرلەرنى) ئىنكار قىلغانلارغا ۋاي"},{"SurahNumber":52,"VerseNumber":12,"Text":"ئۇلار (دۇنيادا) غەپلەتكە چۆمگەنلەردۇر"},{"SurahNumber":52,"VerseNumber":13,"Text":"ئۇ كۈندە ئۇلار دوزاخقا قاتتىق ئىتتىرىلىدۇ"},{"SurahNumber":52,"VerseNumber":14,"Text":"(ئۇلارغا) «مانا بۇ سىلەر يالغانغا چىقارغان دوزاختۇر» (دېيىلىدۇ)"},{"SurahNumber":52,"VerseNumber":15,"Text":"(ئۇلارغا) «(كۆزلىرىڭلار بىلەن كۆرۈپ تۇرۇۋاتقان بۇ ئازاب) سېھىرمۇ؟ ياكى سىلەر كۆرمەيۋاتامسىلەر"},{"SurahNumber":52,"VerseNumber":16,"Text":"دوزاخقا كىرىڭلار، (ئازابقا) مەيلى سەۋر قىلىڭلار، مەيلى سەۋر قىلماڭلار، بەرىبىر سىلەرگە ئوخشاش (چۈنكى سىلەر دوزاختا مەڭگۈ قالىسىلەر)، سىلەر پەقەت قىلمىشىڭلارنىڭ جازاسىنى تارتىسىلەر» (دېيىلىدۇ)"},{"SurahNumber":52,"VerseNumber":17,"Text":"تەقۋادارلار ھەقىقەتەن جەننەتلەردە ۋە نېمەت ئىچىدە بولىدۇ"},{"SurahNumber":52,"VerseNumber":18,"Text":"ئۇلار پەرۋەردىگارى بەرگەن نەرسىلەر بىلەن ھۇزۇرلىنىدۇ، پەرۋەردىگارى ئۇلارنى دوزاخ ئازابىدىن ساقلايدۇ"},{"SurahNumber":52,"VerseNumber":19,"Text":"(ئۇلارغا) «قىلغان ئەمەللىرىڭلارنىڭ (مۇكاپاتى) ئۈچۈن كۆڭۈللۈك يەڭلار ۋە ئىچىڭلار» (دېيىلىدۇ)"},{"SurahNumber":52,"VerseNumber":20,"Text":"ئۇلار قاتار تىزىلغان تەختلەر ئۈستىدە يۆلەنگەن ھالدا ئولتۇرىدۇ، شەھلا كۆزلۈك ھۈرلەرنى ئۇلارغا جۈپ قىلىپ بېرىمىز"},{"SurahNumber":52,"VerseNumber":21,"Text":"ئۆزلىرى ئىمان ئېيتقان، ئەۋلادلىرىمۇ ئەگىشىپ ئىمان ئېيتقانلارنىڭ ئەۋلادلىرىنى ئۇلار بىلەن تەڭ دەرىجىدە قىلىمىز، ئۇلارنىڭ (ياخشى) ئەمەللىرىدىن قىلچىمۇ كېمەيتىۋەتمەيمىز، ھەر ئادەم ئۆزىنىڭ قىلمىشىغا مەسئۇلدۇر"},{"SurahNumber":52,"VerseNumber":22,"Text":"ئۇلار كۆرۈۋاتقان نېمەتنىڭ ئۈستىگە يەنە (ئۇلارنى) كۆڭلى تارتقان مېۋە ۋە كۆڭلى تارتقان گۆش بىلەن تەمىنلەيمىز"},{"SurahNumber":52,"VerseNumber":23,"Text":"ئۇلار جەننەتتە ئۆزئارا (مەي قاچىلانغان) جاملارنى تۇتىشىدۇ، (مەي ئىچىش بىلەن) ئۇلاردىن (بۇ دۇنيادىكىدەك) بىھۇدە سۆز ۋە گۇناھ سادىر بولمايدۇ"},{"SurahNumber":52,"VerseNumber":24,"Text":"گويا سەدەپنىڭ ئىچىدىكى گۆھەردەك (چىرايلىق) غىلمانلار ئۇلارنى ئايلىنىپ يۈرۈپ (ئۇلارنىڭ) خىزمىتىنى قىلىدۇ"},{"SurahNumber":52,"VerseNumber":25,"Text":"ئۇلار (يەنى ئەھلى جەننەت) بىر - بىرىگە قارىشىپ پاراڭ سېلىشىدۇ"},{"SurahNumber":52,"VerseNumber":26,"Text":"ئۇلار ئېيتىدۇ: «بىز ھەقىقەتەن (دۇنيادىكى چاغدا) ئائىلىمىزدە (اﷲ نىڭ ئازابىدىن) قورقاتتۇق"},{"SurahNumber":52,"VerseNumber":27,"Text":"اﷲ بىزگە مەرھەمەت قىلدى، بىزنى زەھەرلىك ئازابتىن ساقلىدى"},{"SurahNumber":52,"VerseNumber":28,"Text":"بىز ھەقىقەتەن ئىلگىرى اﷲ قا ئىبادەت قىلاتتۇق، اﷲ ھەقىقەتەن ئېھسان قىلغۇچىدۇر، ناھايىتى مېھرىباندۇر»"}]}