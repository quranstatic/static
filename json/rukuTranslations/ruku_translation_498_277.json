{"Id":277,"LanguageCodes":["om","orm"],"Name":"orm-ghaliapapurapag","Author":"Ghali Apapur Apaghuna","Language":"Oromo","Description":"Oromo","Direction":"ltr","Source":"https://quranenc.com/check/oromo_ababor/v1.0.0-csv.1 , https://quranenc.com/en/browse/oromo_ababor , https://quranenc.com ,","Translations":[{"SurahNumber":68,"VerseNumber":1,"Text":"NuunQalamaafi waan (malaykonni) barreessaniinin kakadha"},{"SurahNumber":68,"VerseNumber":2,"Text":"Ati ni'imaa Gooftaa keetiitiin maraataa hin taane"},{"SurahNumber":68,"VerseNumber":3,"Text":"Dhugumatti, siif mindaa hin cinnetu jira"},{"SurahNumber":68,"VerseNumber":4,"Text":"Dhugumatti, ati amala (naamusa) guddaa irra jirta"},{"SurahNumber":68,"VerseNumber":5,"Text":"Fuulduratti arguuf jirta; isaanis arguuf jiru"},{"SurahNumber":68,"VerseNumber":6,"Text":"Eenyuu keessantu Maraataa akka ta’e (arguuf jirtu)"},{"SurahNumber":68,"VerseNumber":7,"Text":"Dhugumatti, Gooftaan kee Isatu nama karaa Isaa irraa jallate akkaan beeka; namoota qajeeloos Isatu akkaan beeka"},{"SurahNumber":68,"VerseNumber":8,"Text":"Kijibsiiftotaaf hin ajajamin"},{"SurahNumber":68,"VerseNumber":9,"Text":"Odoo ati (ejjannoo kee) laaffiftee [Isaan] laaffisanii jaalatu"},{"SurahNumber":68,"VerseNumber":10,"Text":"Akkaan kakataa salphataa hundaaf hin ajajamin"},{"SurahNumber":68,"VerseNumber":11,"Text":"Akkaan hamataa, walitti naqaadhaan akkaan deemaa kan ta'eef (hin ajajamin)"},{"SurahNumber":68,"VerseNumber":12,"Text":"Toltuu kan akkaan dhorgu, daangaa dabraa, dilaawaafis"},{"SurahNumber":68,"VerseNumber":13,"Text":"Gara jabeessa, sana booda immoo galtuu kan ta'een (hin ajajamin)"},{"SurahNumber":68,"VerseNumber":14,"Text":"Waan abbaa qabeenyaafi ilmaanii ta'eef (boonee kafare)"},{"SurahNumber":68,"VerseNumber":15,"Text":"Yeroo keeyyattoonni Keenya isa irratti dubbifamtu, \"(kun) ogbarruu warra duriiti\" jedhe"},{"SurahNumber":68,"VerseNumber":16,"Text":"Funyaan irratti isa mallatteessina"},{"SurahNumber":68,"VerseNumber":17,"Text":"Dhugumatti, Nuti akkuma abbootii ashaakiltii yeroo isaan bariidhaan ishee funaannachuuf kakatan qormaannetti, isaanis (mushrikoota Makkaas) qormaanneerra"},{"SurahNumber":68,"VerseNumber":18,"Text":"Siinoo hin baasanu (yoo Rabbiin fedhe hin jedhan)"},{"SurahNumber":68,"VerseNumber":19,"Text":"Odoo isaan rafanuu, naanna'aan (adabbiin) Rabbii kee biraa ta'e ishee irra naanna'e"},{"SurahNumber":68,"VerseNumber":20,"Text":"Akka halkan dukkanaa (cilee) taatee bulte"},{"SurahNumber":68,"VerseNumber":21,"Text":"Bariidhaan walitti lallaban"},{"SurahNumber":68,"VerseNumber":22,"Text":"Yoo kan funaannattan taataniif oyruu keessan irratti bariifadhaa\" (waliin jedhan)"},{"SurahNumber":68,"VerseNumber":23,"Text":"Walitti hasaasaa (gara oyruu) deeman"},{"SurahNumber":68,"VerseNumber":24,"Text":"Har’a hiyyeessi tokkoyyuu isinirratti akka ishee hin seenne\" (jechuun hasaasan)"},{"SurahNumber":68,"VerseNumber":25,"Text":"(Hiyyeeyyii) dhowwuu irratti danda'oo ta'anii bariisifatan"},{"SurahNumber":68,"VerseNumber":26,"Text":"Yeroo ishee arganu ni jedhan: \"nuti karaa badoodha"},{"SurahNumber":68,"VerseNumber":27,"Text":"Inumaayyuu nuti hoongeffamoodha"},{"SurahNumber":68,"VerseNumber":28,"Text":"Irra filatamaan isaanii \"sila maaliif siinoo hin baafne (yoo Rabbiin fedhe hin jenne) isiniin jedhee hin turree?\" jedhe"},{"SurahNumber":68,"VerseNumber":29,"Text":"Gooftaan keenya qulqullaa'e; dhugumatti, nuti miidhaa hojjattoota taaneerra\" jedhan"},{"SurahNumber":68,"VerseNumber":30,"Text":"Kan wal komatan ta’anii gariin isaanii garii irratti garagale"},{"SurahNumber":68,"VerseNumber":31,"Text":"Ni jedhan: \"yaa badii keenya! Nuti dhugumatti, daangaa dabritoota"},{"SurahNumber":68,"VerseNumber":32,"Text":"Gooftaan keenya kan ishee caaltu bakka nuuf buusuu kajeellaNuti dhugumatti, gara Gooftaa keenyaa kajeeloodha” (jedhan)"},{"SurahNumber":68,"VerseNumber":33,"Text":"Adabni (addunyaa) akkanuma; adabbii Aakhiraatu irra guddaadhaOdoo beekanii (irraa of tiksu turan)"}]}