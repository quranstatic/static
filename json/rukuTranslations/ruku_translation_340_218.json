{"Id":218,"LanguageCodes":["kk","kaz"],"Name":"kaz-khalifahaltai","Author":"Khalifah Altai","Language":"Kazakh","Description":"Kazakh","Direction":"ltr","Source":"","Translations":[{"SurahNumber":28,"VerseNumber":61,"Text":"Ал енді өзіне жақсы уәде беріп, соған қауышатын біреу; өзін дүние тіршілігінде пайдаландырып, сосын қиямет күні жазаға әзірленетін кісілер тәрізді ме"},{"SurahNumber":28,"VerseNumber":62,"Text":"(Алла Т.) ол күні, оларға: \"Сендердің Маған серік деп үйғарғандарың қайда?\",- деп, дабыстайды"},{"SurahNumber":28,"VerseNumber":63,"Text":"Өздеріне сөз келгендер: \"Раббымыз! Бұлар, біз адастырғандар; оларды өзіміз адасқандай адастырдық. Олардан безіп, Саған келдік. Олар негізінен бізге табынбайтын еді\" дейді"},{"SurahNumber":28,"VerseNumber":64,"Text":"Ал оларға: \"Қосқан ортақтарыңды шақырыңдар\" делінеді. Сонда олар шақырады. Олар жауап бермейді. Олар тозақты көреді. (Қап!) Олар тура жолда болған болса еді"},{"SurahNumber":28,"VerseNumber":65,"Text":"(Алла Т.) ол күні, оларға: \"Елшілерімізге не жауап бердіңдер?\",- деп, дабыстайды"},{"SurahNumber":28,"VerseNumber":66,"Text":"Сол күні оларға хабарлар естілмейді де (өзара да) сұраспайды"},{"SurahNumber":28,"VerseNumber":67,"Text":"Ал енді кім тәубе етіп, иман келтіріп ізгі іс істесе, құтылушылардан болуы үміт етіледі"},{"SurahNumber":28,"VerseNumber":68,"Text":"Раббың қалағанын жаратады да сұрыптайды. Оларда ерік болмайды. Алла (Т.) олардың қосқан серіктерінен пәк, өте жоғары"},{"SurahNumber":28,"VerseNumber":69,"Text":"Раббың олардың көңілдеріндегі жасырған нәрселерін де көрнеу істеген нәрселерін де біледі"},{"SurahNumber":28,"VerseNumber":70,"Text":"Ол сондай Алла, Одан басқа ешбір тәңір жоқ. Дүние, ахиретте барлық мақтау Оған лайық. Үкім Оған тән. Және Сол жаққа қайтарыласыңдар"},{"SurahNumber":28,"VerseNumber":71,"Text":"Ол сондай Алла, Одан басқа ешбір тәңір жоқ. Дүние, ахиретте барлық мақтау Оған лайық. Үкім Оған тән. Және Сол жаққа қайтарыласыңдар. (Мұхаммед Ғ.С.) оларға: \"Көрдіңдер ме, егер Алла (Т.) сендерге қиямет күніне дейін ұдайы қараңғы қылса, Алладан басқа сендерге жарық келтіретін тәңір кім? Естімейсіңдер ме?\",- де"},{"SurahNumber":28,"VerseNumber":72,"Text":"Көрдіңдер ме, егер Алла (Т.) сендерге қиямет күніне дейін ұдайы күндіз қылса, Алладан басқа сендерге онда тынығатын түн келтіретін тәңір кім? көз салмайсыңдар ма?\",- де"},{"SurahNumber":28,"VerseNumber":73,"Text":"Алла, сендерге өз мәрхаметінен түнді тынығу, күндізді кеңшілігін (ризық) іздеулерің үшін жаратты. Әрине шүкірлік етерсіңдер"},{"SurahNumber":28,"VerseNumber":74,"Text":"Сол күні, Оларға: \"Менің серігім деп, ойлағандарың қайда?\",- деп, дабыстайды"},{"SurahNumber":28,"VerseNumber":75,"Text":"Ол күні, әр үмметтен бір айғақ шығарып: \"Дәлелдеріңді әкеліңдер\" дейміз. Сонда олар, рас хақиқат, Аллаға тән екенін біледі де олардың жасанды нәрселері жоқ болады"}]}