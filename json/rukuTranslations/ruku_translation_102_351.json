{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":6,"VerseNumber":1,"Text":"LÅT OSS lova och prisa Gud, som har skapat himlarna och jorden och låtit mörker och ljus uppstå; ändå sätter de som förnekar sanningen andra vid sin Herres sida"},{"SurahNumber":6,"VerseNumber":2,"Text":"Det är Han som har skapat er av lera och så utsatt en frist [för er] - och det finns en [annan] frist som Han [ensam] känner. Och ändå tvivlar ni"},{"SurahNumber":6,"VerseNumber":3,"Text":"Men Han är Gud i himlarna och på jorden; Han känner det som ni hemlighåller lika väl som det ni öppet visar och Han vet vad ni förtjänar [med era handlingar]"},{"SurahNumber":6,"VerseNumber":4,"Text":"Varje gång ett budskap från deras Herre framförs till dem, drar de sig undan"},{"SurahNumber":6,"VerseNumber":5,"Text":"och de kallar sanningen för lögn, när den [nu] har kommit till dem. Men [en dag] skall de få veta vad det var som de brukade skämta om"},{"SurahNumber":6,"VerseNumber":6,"Text":"Har de inte sett hur många släkten före dem Vi har låtit gå under, [människor] som Vi hade gett en bättre plats på jorden än Vi har gett er och som Vi [välsignade] med rikliga regn och lät floder rinna upp vid deras fötter? Men för deras synders skull utplånade Vi dem [från jordens yta] och lät ett annat släkte stiga fram efter dem"},{"SurahNumber":6,"VerseNumber":7,"Text":"Även om Vi hade försett dig [Muhammad] med en skrift på pergament och förnekarna hade fått röra vid den med sina händer, skulle de ha sagt: \"Det är uppenbart ingenting annat än bedrägeri och synvillor"},{"SurahNumber":6,"VerseNumber":8,"Text":"Och de säger: \"Om ändå en ängel hade sänts ned till honom!\" Men om Vi hade sänt en ängel, då hade allt varit fullbordat och de skulle inte ha beviljats något uppskov"},{"SurahNumber":6,"VerseNumber":9,"Text":"Och om Vi hade gjort honom till en ängel skulle Vi helt säkert ändå ha gett honom mänsklig gestalt och därmed ytterligare ha ökat deras förvirring"},{"SurahNumber":6,"VerseNumber":10,"Text":"[Människorna] har gjort narr av [andra] sändebud före dig, men [till sist] blev dessa upptågsmakare inringade av just det som deras skämt riktade sig mot"}]}