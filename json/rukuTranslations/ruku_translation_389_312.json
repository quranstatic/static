{"Id":312,"LanguageCodes":["si","sin"],"Name":"sin-naseemismailand","Author":"Naseem Ismail And Masoor Maulana, Kaleel","Language":"Sinhala","Description":"Sinhala","Direction":"ltr","Source":"https://alquran.cloud/api","Translations":[{"SurahNumber":37,"VerseNumber":114,"Text":"නියත වශයෙන්ම අපි මූසා කෙරෙහිද, හාරූන් කෙරෙහිද දයාව පහළ කළෙමු"},{"SurahNumber":37,"VerseNumber":115,"Text":"ඒ දෙදෙනාවම ඔවුන්ගේ ජනතාවද, ඉමහත් වූ විපතකින් බේරා ගෙන ඔවුන්ට උදව් කළෙමු"},{"SurahNumber":37,"VerseNumber":116,"Text":"එබැවින් (තමන්ගේ සතුරන් මත) ඔවුන්ම ජයග්‍රහණය කළහ"},{"SurahNumber":37,"VerseNumber":117,"Text":"ඒ දෙදෙනාට (සත්‍යය) පැහැදිලි කරන ධර්මයද අපි දුන්නෙමු"},{"SurahNumber":37,"VerseNumber":118,"Text":"ඒ දෙදෙනාවම ඍජු මාර්ගයෙහිද අපි ඇතුළු කළෙමු"},{"SurahNumber":37,"VerseNumber":119,"Text":"ඒ දෙදෙනා වෙනුවෙන් (ඒ දෙදෙනාගේ කීර්ති නාමයන්) පසු පැමිණෙන්නන්ගෙන්ද ස්ථීරවත් කළෙමු"},{"SurahNumber":37,"VerseNumber":120,"Text":"(එබැවින් ලෝකවාසීන්) මූසාටද, හාරූන්ටද ශාන්තිය හා සමාදානය අත් වේවා! (යයි පවසන්නාහ)"},{"SurahNumber":37,"VerseNumber":121,"Text":"නියත වශයෙන්ම අපි හොඳක් කරන්නන්ට මේ අන්දමටම ඵලවිපාක දෙන්නෙමු"},{"SurahNumber":37,"VerseNumber":122,"Text":"නියත වශයෙන්ම ඒ දෙදෙනාම විශ්වාසය තැබූ අපගේ වහලූන්ගෙන් වූහ"},{"SurahNumber":37,"VerseNumber":123,"Text":"නියත වශයෙන්ම ඉල්යාස්ද (අපගේ) දූතයින්ගෙන් කෙනෙකි"},{"SurahNumber":37,"VerseNumber":124,"Text":"ඔහු තම ජනතාවට “ඔබ (අල්ලාහ්ට) බිය විය යුතු නොවේද?”යි පැවසූ අවස්ථාවේදී"},{"SurahNumber":37,"VerseNumber":125,"Text":"“උත්පාදකයින්ගෙන් ඉතාමත් ශ්‍රේෂ්ඨවන්තයාව ප්‍රතික්ෂේප කර, බඅල් (නමැති) පිළිරුව නමදින්නෙහුද"},{"SurahNumber":37,"VerseNumber":126,"Text":"අල්ලාහ්ම ඔබගේ දෙවියන් හා පෙර ඉකුත්ව ගිය ඔබගේ මුතුන් මිත්තන්ගේ දෙවියන්ද වන්නේය” (යයි පැවසුවේය)"},{"SurahNumber":37,"VerseNumber":127,"Text":"එහෙත් ඔවුන් ඔහුව බොරුකාරයා කර හැරියහ. එබැවින් නියත වශයෙන්ම ඔවුන් (පරලොවදී අප වෙත දඬුවම සඳහා) ගෙන එනු ලබන්නාහ"},{"SurahNumber":37,"VerseNumber":128,"Text":"අල්ලාහ්ගේ පරිශුද්ධ වූ වහලූන්ව හැර. (හොඳ වහලූන්ට හොඳ පරිත්‍යාගයන් ඇත)"},{"SurahNumber":37,"VerseNumber":129,"Text":"ඔහු වෙනුවෙන් (ඔහුගේ කීර්ති නාමය) පසු පැමිණෙන්නන්ගෙන්ද ස්ථීරවත් කරන්නෙමු"},{"SurahNumber":37,"VerseNumber":130,"Text":"(එබැවින් ලෝකවාසීන්) “ඉල්යාස්ට ශාන්තිය හා සමාදානය අත් වේවා!” (යයි පවසන්නාහ)"},{"SurahNumber":37,"VerseNumber":131,"Text":"නියත වශයෙන්ම හොඳක් කරන්නන්ට අපි මේ අන්දමටම ඵලවිපාක දෙන්නෙමු"},{"SurahNumber":37,"VerseNumber":132,"Text":"ඇත්තෙන්ම ඔහු විශ්වාසය තැබූ අපගේ වහලූන්ගෙන් (කෙනෙකු වශයෙන්ම) සිටියේය"},{"SurahNumber":37,"VerseNumber":133,"Text":"නියත වශයෙන්ම ලුත්ද (අපගේ) දූතයින්ගෙන් කෙනෙකි"},{"SurahNumber":37,"VerseNumber":134,"Text":"ඔහුවද, ඔහුගේ පවුලේ උදවිය ආදී සියල්ලන්වම බේරා ගත්තෙමු"},{"SurahNumber":37,"VerseNumber":135,"Text":"(එහෙත් ඔහුගේ) නාකි (බිරිඳ) හැර. ඇය (එම පාපතරයන් සමග) රැඳී සිටියාය"},{"SurahNumber":37,"VerseNumber":136,"Text":"(ඇය සමග පාපයන් කළ) අන් අයවද අපි විනාශ කර දැමුවෙමු"},{"SurahNumber":37,"VerseNumber":137,"Text":"එබැවින් (මක්කාවාසීනී! ඔබ ෂාම් රටට වෙළෙඳාමට යන විට හා එන විට) උදේ හෝ සවස හෝ නියත වශයෙන්ම ඔබ (විනාශ වී ගිය) ඔවුන්ගේ (නගරය) හරහා ගමන් කරන්නෙහුය"},{"SurahNumber":37,"VerseNumber":138,"Text":"(මෙමගින් ඔබ) හොඳ දැනුමක් අත් කර ගත යුතු නොවේද"}]}