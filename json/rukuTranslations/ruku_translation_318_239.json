{"Id":239,"LanguageCodes":["ln","lin"],"Name":"lin-zakariyamuhamme","Author":"Zakariya Muhammed Balingongo","Language":"Lingala","Description":"Lingala","Direction":"ltr","Source":"https://quranenc.com/en/browse/lingala_zakaria","Translations":[{"SurahNumber":26,"VerseNumber":34,"Text":"(Falo) alobi na bankumu naye bazalaki pembeni naye: Ya soló, oyo nde nganga monene ya boyebi"},{"SurahNumber":26,"VerseNumber":35,"Text":"Alingi kobimisa bino o mabele na bino na bonganga naye, boye bokosala nini"},{"SurahNumber":26,"VerseNumber":36,"Text":"Balobi: Zelisa ye na ndeko wa ye, mpe tinda bato na mboka mpo basangisa (bakende kosangisa banganga, sima baya komekana)"},{"SurahNumber":26,"VerseNumber":37,"Text":"Mpe bamemela yo banganga ya minene oyo bayebi"},{"SurahNumber":26,"VerseNumber":38,"Text":"Banganga basangani o mokolo mwa elaka"},{"SurahNumber":26,"VerseNumber":39,"Text":"Mpe bayebisi na bato ete: Boye bokosangana te"},{"SurahNumber":26,"VerseNumber":40,"Text":"Mpo tolanda banganga soki bango balongi"},{"SurahNumber":26,"VerseNumber":41,"Text":"Mpe tango banganga bakomi epai ya falo balobi naye été: Boye tozali na lifuta soki tolongi"},{"SurahNumber":26,"VerseNumber":42,"Text":"(Falo) alobi: Iyo, ya soló, nakotiya bino pembeni na ngai"},{"SurahNumber":26,"VerseNumber":43,"Text":"Mûssa ayebisi bango: Bobwaka oyo bolingi kobwaka"},{"SurahNumber":26,"VerseNumber":44,"Text":"Mpe babwaki basinga na bamangenda na bango, (mpe balobi): Na nguya ya falo ya sólo, tokolonga"},{"SurahNumber":26,"VerseNumber":45,"Text":"Mpe Mûssa abwaki lingenda lia ye, mpe tala emeli nyoso oyo basalaki"},{"SurahNumber":26,"VerseNumber":46,"Text":"Mpe banganga nyoso bakweyaki na kofukama"},{"SurahNumber":26,"VerseNumber":47,"Text":"Balobi: Tondimi na Nkolo wa molongo"},{"SurahNumber":26,"VerseNumber":48,"Text":"Nkolo ya Mûssa na Hânına"},{"SurahNumber":26,"VerseNumber":49,"Text":"(Falo) alobi: Bondimi naye yambo ete napesa bino ndingisa! Ya sólo, ye nde mokonzi ya bino oyo alakisaki bino bonganga, bokoyeba kala te. Nakokata bino maboko na makolo na lolenge ya bokeseni, mpe nakobaka bino banso na nzete"},{"SurahNumber":26,"VerseNumber":50,"Text":"Banganga balobi: Mabe ezali te, pamba te, mpo tokozongaka ya soló epai ya Nkolo wa biso"},{"SurahNumber":26,"VerseNumber":51,"Text":"Ya soló, posa na biso ezali ete Nkolo wa biso alimbisa biso, mpo tozali bato ya yambo тропа kondima (ye Allah)"},{"SurahNumber":26,"VerseNumber":52,"Text":"Mpe toyebisaki na Mûssa ete: Akende na butu elongo na bawumbu na ngai, mpo ya soló bakolanda bino"}]}