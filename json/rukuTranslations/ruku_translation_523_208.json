{"Id":208,"LanguageCodes":["jv","jav"],"Name":"jav-unknown-la","Author":"Unknown","Language":"Javanese","Description":"Javanese - Transliteration","Direction":"ltr","Source":"https://github.com/hakimrie/alQuran-Translations , https://voiceofquran.info/download-quran-translation-pdf/","Translations":[{"SurahNumber":81,"VerseNumber":1,"Text":"(Ing besuk dina Qiyamat) nalikane srengenge dilempit"},{"SurahNumber":81,"VerseNumber":2,"Text":"Lan nalikane lintang padha coplok runtuh ing bumi"},{"SurahNumber":81,"VerseNumber":3,"Text":"Lan nalikane gunung padha mawut dadi endhek - endhek amun - amun"},{"SurahNumber":81,"VerseNumber":4,"Text":"Lan nalikane onta meteng padha ditinggal tanpa diengon"},{"SurahNumber":81,"VerseNumber":5,"Text":"Lan nalikane hewan daratan padha diklumpukake"},{"SurahNumber":81,"VerseNumber":6,"Text":"Lan nalikane segara digeneni banjur dadi geni"},{"SurahNumber":81,"VerseNumber":7,"Text":"Lan nalikane nyawa dibalekake marang wadhake"},{"SurahNumber":81,"VerseNumber":8,"Text":"Lan nalikane wong wadon kang dipendhem urip - urip padha didangu"},{"SurahNumber":81,"VerseNumber":9,"Text":"Dosa apa anggone padha dipateni mau"},{"SurahNumber":81,"VerseNumber":10,"Text":"Lan nalikane buku cathetan lelakoni siji - sijine wong digelar"},{"SurahNumber":81,"VerseNumber":11,"Text":"Lan nalikane langit disingkerake"},{"SurahNumber":81,"VerseNumber":12,"Text":"Lan nalikane neraka jahim diurubake"},{"SurahNumber":81,"VerseNumber":13,"Text":"Lan nalikane suwarga dicepakake"},{"SurahNumber":81,"VerseNumber":14,"Text":"Ing kono siji - sijining wong padha weruh kang wis padha dilakoni"},{"SurahNumber":81,"VerseNumber":15,"Text":"Ingsun supata, dhemi lintang - lintang"},{"SurahNumber":81,"VerseNumber":16,"Text":"Kang lumaku turut dalane banjur surup"},{"SurahNumber":81,"VerseNumber":17,"Text":"Dhemi wengi nalikane ngarepake peteng"},{"SurahNumber":81,"VerseNumber":18,"Text":"Dhemi wayah bangun nalika tumaruntung padhange"},{"SurahNumber":81,"VerseNumber":19,"Text":"Sayekti al-Quran iku pengucape Rosul kang mulya (Jibril)"},{"SurahNumber":81,"VerseNumber":20,"Text":"Gagah prakosa, mungguhing Allah kang kagungan singgasana pinaring pangkat luhur"},{"SurahNumber":81,"VerseNumber":21,"Text":"Kang kudu dienut (ing alam Malaikat) tur pinarcaya"},{"SurahNumber":81,"VerseNumber":22,"Text":"Lan ora pisan kanca mitranira iku (Muhammad), wong owah"},{"SurahNumber":81,"VerseNumber":23,"Text":"Muhammad andeleng rupane Jibril kang sayekti ana sikiling langit kang wetan"},{"SurahNumber":81,"VerseNumber":24,"Text":"Lan ora pisan panjenengane iku ngumpetake barang ghoib"},{"SurahNumber":81,"VerseNumber":25,"Text":"Al-Quran iku dudu pangucape syetan kang patut dibalangi"},{"SurahNumber":81,"VerseNumber":26,"Text":"Lah menyang ngendi anggonira arep padha melayu"},{"SurahNumber":81,"VerseNumber":27,"Text":"Iku ora liya kajaba pepeling tumrap sakehing bangsa"},{"SurahNumber":81,"VerseNumber":28,"Text":"Tumrap sapa antaranira kang kepengin alaku bener"},{"SurahNumber":81,"VerseNumber":29,"Text":"Lan ora bakal sira padhakepengin kajaba yen Allah Pangeraning alam kabeh angarsakake"}]}