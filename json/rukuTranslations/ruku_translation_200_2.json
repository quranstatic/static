{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":12,"VerseNumber":58,"Text":"Chedara Yusuf teuma troh keunan Gata meu yohnyan u dalam leupah Yusuf geuturi ureueng nyan bandum Teuma di aduen ka that meuubah Hana meubacut pih na geuturi"},{"SurahNumber":12,"VerseNumber":59,"Text":"Geubot khanduri teuma le bagah Jamee nyan bandum geupeumulia Yusuf kheun teuma narit sipatah ‘Oh tajak keunoe teuma beu taba Chedara gata nyang saboh ayah Takalon di lon cukop lonsukat Lonbri ngon teumpat nyang got that leupah"},{"SurahNumber":12,"VerseNumber":60,"Text":"Meunyo han taba adekteuh keunoe Han le di kamoe meubri hadiah Han peue tajak le keunoe bak kamoe"},{"SurahNumber":12,"VerseNumber":61,"Text":"Seuot ureueng nyoe jeut kamoe peugah Jeut kamoe lakee ubak ayahjih Lheuh nyan meuba jih keunoe meulangkah"},{"SurahNumber":12,"VerseNumber":62,"Text":"Yusuf kheun teuma bak bujang gopnyan Barang ureueng nyan bek le taruah Tapulang bandum taboh lam umpang Mangat geuriwang keunoe lom bagah ‘Oh troh u gampong teuntee geukalon"},{"SurahNumber":12,"VerseNumber":63,"Text":"Teuma ureueng nyan geuwoe bak ayah A Hai ayah kamoe geukheun le ligat £ Han geubri sukat sideh geupeugah Geuyue ba keudeh nyan adek kamoe Meuhan bek keunoe le tameulangkah Adek kamoe nyan jeut kamoe jaga"},{"SurahNumber":12,"VerseNumber":64,"Text":"Yaqob kheun sigra bek nyan tapeugah Ka lonbri saboh adekteuh dilee £ Jinoe meuʻeuntee han meupat arah Nyang lonbri dilee jinoe pih saban Meukon bak Tuhan nyang Maha Murah Tuhan keuh sagai nyang ek plihara Allah Taʻala geumaseh leupah"},{"SurahNumber":12,"VerseNumber":65,"Text":"‘Oh ban geubuka geukalon barang Bandum geupulang hana meuubah Hai ayah kamoe geukheun le sigra Peue tajak minta nyoepat napakah Abeh geupulang hana geutueng yum Atranyoe bandum han ek tabalah Chedara kamoe jeut meuplihara Teuma beulanja pat tameung peugah Meunyo di sideh cit le areuta Cukop sigala sukatan mudah"},{"SurahNumber":12,"VerseNumber":66,"Text":"Kheun Ya‘qob han lonbri jih keu gata Meulengkan gata janji ngon Allah Beu tapuwoe jih bagah lom keunoe Meulengkan sampoe teukeudi Allah Meulengkan han ek tapuwoe jih le Kamoe meujanji jiseuot bagah ‘Oh ban lheuh janji Ya‘qob kheun jinoe Peujok droe tanyoe keudeh bak Allah Peue nyang tapeugah peujok bak Tuhan"},{"SurahNumber":12,"VerseNumber":67,"Text":"‘Oh troh teuh keunan tamita ilah Wahe aneuklon bek saboh pinto j Watee talalu pinto tapeuhah s Bandum na pinto beuna tatamong Kadang meukeunong Neubri le Allah Nyang hukom Tuhan han ek tatulak Asai ka tajak tamita ilah Di lon tawakai keudeh bak Tuhan"},{"SurahNumber":12,"VerseNumber":68,"Text":"Beurangkat yohnyan lagee yue ayah Keubit cit teuma ban hukom Tuhan Bah barangkajan hana meuubah Meulengkan hajat lam ate Ya‘qob Nyang geupeuturot nyankeuh geupeugah Teuma di gopnyan na ‘eleumee droe Kamoe peureunoe masa nyang sudah Nyang le that teuma manusia nyoe Hana jiteupue kuasa Allah"}]}