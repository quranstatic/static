{"Id":455,"LanguageCodes":["ur","urd"],"Name":"urd-muhammadhussain","Author":"Muhammad Hussain Najafi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":70,"VerseNumber":1,"Text":"ایک سوال کرنے والے نے اس عذاب کا سوال کیا۔"},{"SurahNumber":70,"VerseNumber":2,"Text":"جو کافروں پر واقع ہونے والا ہے (اور) اسے کوئی ٹالنے والانہیں ہے۔"},{"SurahNumber":70,"VerseNumber":3,"Text":"جو اس خدا کی طرف سے ہے جو بلندی کے زینوں والا ہے۔"},{"SurahNumber":70,"VerseNumber":4,"Text":"فرشتے اور روح اس کی بارگاہ میں ایک ایسے دن میں چڑھ کر جاتے ہیں جس کی مقدار پچاس ہزار سال ہے۔"},{"SurahNumber":70,"VerseNumber":5,"Text":"اے نبی(ص)) پس آپ(ص) بہترین صبر کیجئے۔"},{"SurahNumber":70,"VerseNumber":6,"Text":"یہ لوگ تو اس (روز) کو بہت دور سمجھتے ہیں۔"},{"SurahNumber":70,"VerseNumber":7,"Text":"مگر ہم اسے بالکل قریب دیکھ رہے ہیں۔"},{"SurahNumber":70,"VerseNumber":8,"Text":"جس دن آسمان پگھلی ہوئی دھات کی طرح ہو جائے گا۔"},{"SurahNumber":70,"VerseNumber":9,"Text":"اور پہاڑ دھنکی ہوئی رُوئی کی مانند ہو جائیں گے۔"},{"SurahNumber":70,"VerseNumber":10,"Text":"اور کوئی دوست کسی دو ست کو نہ پو چھے گا۔"},{"SurahNumber":70,"VerseNumber":11,"Text":"حالانکہ وہ ایک دوسرے کو دکھائے جائیں گے مجرم چاہے گا کہ اس دن کے عذاب سے بچنے کیلئے اپنے بیٹوں،"},{"SurahNumber":70,"VerseNumber":12,"Text":"اپنی بیوی اور اپنے بھائی،"},{"SurahNumber":70,"VerseNumber":13,"Text":"اور اپنے قریبی کنبہ جو اسے پناہ دینے والا ہے۔"},{"SurahNumber":70,"VerseNumber":14,"Text":"اور رُوئے زمین کے سب لوگوں کو فدیہ میں دے دے اور پھر یہ (فدیہ) اسے نجات دلا دے۔"},{"SurahNumber":70,"VerseNumber":15,"Text":"ہرگز نہیں وہ تو بھڑکتی ہوئی آگ کا شعلہ ہے۔"},{"SurahNumber":70,"VerseNumber":16,"Text":"جو کھال کو ادھیڑ کر رکھ دے گا۔"},{"SurahNumber":70,"VerseNumber":17,"Text":"اور ہر اس شخص کو (اپنی طرف) بلائے گا جو پیٹھ پھرائے گااور رُوگردانی کرے گا۔"},{"SurahNumber":70,"VerseNumber":18,"Text":"اور جس نے (مال) جمع کیا اور پھر اسے سنبھال کر رکھا۔"},{"SurahNumber":70,"VerseNumber":19,"Text":"بےشک انسان بےصبرا پیدا ہوا ہے۔"},{"SurahNumber":70,"VerseNumber":20,"Text":"جب اسے کوئی تکلیف پہنچتی ہے تو وہ بہت گھبرا جاتا ہے۔"},{"SurahNumber":70,"VerseNumber":21,"Text":"اورجب اسے خوشحالی نصیب ہوتی ہے تو بہت بُخل کرتا ہے۔"},{"SurahNumber":70,"VerseNumber":22,"Text":"مگر وہ نمازی (اس عیب سے محفوظ ہیں)۔"},{"SurahNumber":70,"VerseNumber":23,"Text":"جو اپنی نمازوں پر مُداومَت کرتے ہیں۔"},{"SurahNumber":70,"VerseNumber":24,"Text":"اورجن کے مالوں میں مقررہ حق ہے۔"},{"SurahNumber":70,"VerseNumber":25,"Text":"سا ئل اور محروم کا۔"},{"SurahNumber":70,"VerseNumber":26,"Text":"اور جو جزا و سزا کے دن کی تصدیق کرتے ہیں۔"},{"SurahNumber":70,"VerseNumber":27,"Text":"اور جو اپنے پروردگار کے عذاب سے ڈرتے رہتے ہیں۔"},{"SurahNumber":70,"VerseNumber":28,"Text":"کیونکہ ان کے پروردگار کا عذاب وہ چیز ہے جس سے کسی کو مطمئن نہیں ہونا چاہئے۔"},{"SurahNumber":70,"VerseNumber":29,"Text":"اور جو اپنی شرم گاہوں کی حفاظت کرتے ہیں۔"},{"SurahNumber":70,"VerseNumber":30,"Text":"سوائے اپنی بیویوں کے یا اپنی مملوکہ کنیزوں کے کہ اس میں ان پر کوئی ملامت نہیں ہے۔"},{"SurahNumber":70,"VerseNumber":31,"Text":"اور جو اس سے آگے بڑھے وہ حد سے تجاوز کرنے والے ہیں۔"},{"SurahNumber":70,"VerseNumber":32,"Text":"اورجو اپنی امانتوں اورعہد و پیمان کا لحاظ رکھتے ہیں۔"},{"SurahNumber":70,"VerseNumber":33,"Text":"اور جو اپنی گواہیوں پر قائم رہتے ہیں۔"},{"SurahNumber":70,"VerseNumber":34,"Text":"اور جو اپنی نمازوں کی حفاظت کرتے ہیں۔"},{"SurahNumber":70,"VerseNumber":35,"Text":"یہی وہ لوگ ہیں جو عزت کے ساتھ باغہائے بہشت میں رہیں گے۔"}]}