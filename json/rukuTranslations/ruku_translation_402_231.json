{"Id":231,"LanguageCodes":["knx"],"Name":"knx-unknown","Author":"Unknown","Language":"Kendayan","Description":"Kendayan","Direction":"ltr","Source":"https://www.islamic-invitation.com","Translations":[{"SurahNumber":39,"VerseNumber":64,"Text":"Batakatn’lah (Muhammad), “ahe ke’ kita’ nyuruh aku nyambah selain Allah, wahai urakng-urakng nang bodoh?”"},{"SurahNumber":39,"VerseNumber":65,"Text":"Man sungguh, udah diwahyuatn’ ka’ kao man ka’ (nabi-nabi) sanape’ nyu, “Sungguh, kade’ kao nyakutuatn’ (Allah), pasti akan hapuslah amalnyu man tantulah kao tamasok urakng nang rugi"},{"SurahNumber":39,"VerseNumber":66,"Text":"Karana koa, baiknya Allah ihan nang kao sambah man baiknyalah kao tamasok urakng nang basukur”"},{"SurahNumber":39,"VerseNumber":67,"Text":"Man iaka’ia nana’ ngagungatn Allah sabage mana mestinya padahal bumi saluruhnya dalapm’ ganggaman-Nya ka’ ari kiamat man langit digulung man kokot kanan- Nya.765 Mahasuci Ia man Mahatingi’ Ia dari ahe nang iaka’ia nyakutuatn’"},{"SurahNumber":39,"VerseNumber":68,"Text":"Man sangkakala pun dinyiup, maka matilah samua (mahklul) nang ka’ langit man ka’ bumi kacoali iaka’ia nang dikamao’i’ Allah. Kamudian disiup sakali agi’ (sangkakala koa) maka waktu koa iaka’ia lumpat (dari suburnya) nunggi’ (kaputusatn’ Allah)"},{"SurahNumber":39,"VerseNumber":69,"Text":"Man bumi (padang Mahsyar) manjaji tarang bandarang mang cahaya (kaadilan) Tuhan- nya; man buku-buku (paretongan pabuatan iaka’ia) dibarentatn’ (ka’ masing-masing), Nabi-nabi man saksi-saksi pun dingadirat- ni’, lalu dibarentatn’ kaputusan ka’ antara iaka’ia secara adil, samintara iaka’ia nana’ dirugiatn’"},{"SurahNumber":39,"VerseNumber":70,"Text":"Man ka’ satiap jiwa dibare’ balasan mang sampurna sasuai mang ahe nang udah dikarajaatni’nya man Ia labih ngatahui’ ahe nang iaka’ia karajaatn’"}]}