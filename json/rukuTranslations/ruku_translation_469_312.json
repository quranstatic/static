{"Id":312,"LanguageCodes":["si","sin"],"Name":"sin-naseemismailand","Author":"Naseem Ismail And Masoor Maulana, Kaleel","Language":"Sinhala","Description":"Sinhala","Direction":"ltr","Source":"https://alquran.cloud/api","Translations":[{"SurahNumber":56,"VerseNumber":1,"Text":"(යුග අවසානය නමැති) අති විශාල සිද්ධිය සිදු වුවහොත්"},{"SurahNumber":56,"VerseNumber":2,"Text":"එම සිද්ධිය බොරු කරන්නන් කිසිවෙකුත් නැත"},{"SurahNumber":56,"VerseNumber":3,"Text":"එය (බොහොමයකගේ තත්වය) පහත හෙලා දමනු ඇත. (බොහොමයකගේ තත්වය) උසස් කර හරිනු ඇත"},{"SurahNumber":56,"VerseNumber":4,"Text":"ඒ අවස්ථාවේදී ඉතාමත් බලසම්පන්න භූමි කම්පාවක් ඇති වී"},{"SurahNumber":56,"VerseNumber":5,"Text":"කඳු (විනාශ වී එකකට එකක් ගැටී) සුණු විසුනු වී දූවිළි අනු බවට පත් වී"},{"SurahNumber":56,"VerseNumber":6,"Text":"ඒවා (අහසෙහි) දූවිලි වශයෙන් පාවී යනු ඇත"},{"SurahNumber":56,"VerseNumber":7,"Text":"(එදිනදී) ඔබ කොටස් තුනකට ඛෙදී යන්නෙහුය"},{"SurahNumber":56,"VerseNumber":8,"Text":"(පළමුව): දකුණු පාර්ශවයේ ඇති අයයි. දකුණු පාර්ශවයේ සිටින ඔවුන් කවුරුන්ද (යන්න ඔබ දන්නෙහුද? ඔවුන් ඉතාමත් භාග්‍යවන්තයින්ය)"},{"SurahNumber":56,"VerseNumber":9,"Text":"(දෙවනුව): වම් පාර්ශවයේ සිටින අයයි. වම් පාර්ශවයේ සිටින මොවුන් කවුරුන්ද (යන්න ඔබ දන්නෙහුද? මොවුන් ඉතාමත් අභාග්‍යවන්තයින්ය)"},{"SurahNumber":56,"VerseNumber":10,"Text":"(තුන්වෙනුව): පෙර ඉකුත්ව ගිය අයයි. (මොවුන් දැහැමි කාරණාවන්හි අන් සියල්ලන්ටම වඩා) පෙර ඉකුත්ව ගිය අයයි"},{"SurahNumber":56,"VerseNumber":11,"Text":"මොවුන්ම (තමන්ගේ දෙවියන්ට) ඉතාමත් සමීපවූ අයයි"},{"SurahNumber":56,"VerseNumber":12,"Text":"සුවය ගෙන දෙන ස්වර්ගයන්හි සිටින අයයි"},{"SurahNumber":56,"VerseNumber":13,"Text":"(ස්වර්ගයන්හි) පළමු කොටසේ අයගෙන් එක් විශාල සමූහයක්ද"},{"SurahNumber":56,"VerseNumber":14,"Text":"(පෙර ඉකුත්ව ගිය) පසුව සිටින්නන්ගෙන් එක් සුළු ගණනයක්ද සිටින්නාහ"},{"SurahNumber":56,"VerseNumber":15,"Text":"(රණ්, දියමන්ති වලින්) නිමාවූ උසස් සිංහාසනයන් මත"},{"SurahNumber":56,"VerseNumber":16,"Text":"කෙනෙකුට කෙනෙකු මුහුණ ලා ඒ මත හාන්සි වී සිටින්නන් වශයෙන් සිටිනු ඇත"},{"SurahNumber":56,"VerseNumber":17,"Text":"මේ වෙනුවට ලාබාල තරුණයින් (සේවය කිරීමට සෑම විටම) මොවුන් වටා කැරකෙමින්ම සිටින්නාහ"},{"SurahNumber":56,"VerseNumber":18,"Text":"මිහිරි පානයන්ගෙන් පිරි කුසලානයන්ද, කෙණ්ඩිද, බඳුන්ද ඔසවාගෙන (ඔවුන් වටා කැරකෙමින්ම සිටිනු ඇත)"},{"SurahNumber":56,"VerseNumber":19,"Text":"එමගින් (එම පානයන් පානය කිරීම මගින්) මොවුන්ට හිසරදයද ඇති නොවේ. මොවුන්ගේ සිහි බුද්ධියද වෙනස් නොවේ"},{"SurahNumber":56,"VerseNumber":20,"Text":"මොවුන් (කැමති වී) තෝරා ගන්නා පලතුරු (වර්ගයන්)ද"},{"SurahNumber":56,"VerseNumber":21,"Text":"කැමති පක්ෂීන්ගේ මස්ද, (එම තරුණයින් උසුලාගෙන ඒ මේ අත සැරිසරනු ඇත)"},{"SurahNumber":56,"VerseNumber":22,"Text":"(එහි මොවුන්ට) හූරුල් ඊන් (නමැති අලංකාරවත් කන්‍යාවන් වන භාර්යයාවන්)ද, සිටිනු ඇත"},{"SurahNumber":56,"VerseNumber":23,"Text":"(ඔවුන්) ආරක්ෂා කරනු ලබන මිණි මුතු මෙන් (සිටිනු ඇත)"},{"SurahNumber":56,"VerseNumber":24,"Text":"(මේ සියල්ල) මොවුන් කළ (පින් ඇති) ක්‍රියාවන්ට ඵලවිපාක වශයෙන් ලැඛෙනු ඇත"},{"SurahNumber":56,"VerseNumber":25,"Text":"එහි මොවුන් නපුරු වචනද, පුහු කතාබහද සවන් දෙනු නොලබන්නාහ"},{"SurahNumber":56,"VerseNumber":26,"Text":"එහෙත් සලාම්, සලාම් (ශාන්තිය හා සමාදානයද) යන ශබ්දය මිස, (වෙන කිසිවක් සවන් දෙනු නොලබන්නාහ)"},{"SurahNumber":56,"VerseNumber":27,"Text":"දකුණු පාර්ශවයේ සිටින අය - දකුණු පාර්ශවයේ සිටින ඔවුන්"},{"SurahNumber":56,"VerseNumber":28,"Text":"කටු නැති මසං ගස් යටද"},{"SurahNumber":56,"VerseNumber":29,"Text":"(අග සිට මුළ දක්වා) කැන් වශයෙන් එල්ලෙන (මල් නැති) කෙසෙල් ගස් යටද"},{"SurahNumber":56,"VerseNumber":30,"Text":"දිගු සෙවණෙහිද (සිටිනු ඇත)"},{"SurahNumber":56,"VerseNumber":31,"Text":"(එහි සදාකල්) ගලා යමින් ඇති ජලයද"},{"SurahNumber":56,"VerseNumber":32,"Text":"බොහෝ පලතුරු වර්ගද (ඇත)"},{"SurahNumber":56,"VerseNumber":33,"Text":"ඒවායේ පලතුරු (අනුභව කිරීම) වළක්වනු ලබන්නේද නැත. (කැඩීම නිසා) අඩු වන්නේද නැත. (එකක් කැඩීමෙන් වෙනත් එකක් ඒ ස්ථානයේම දක්නට ලැබේ)"},{"SurahNumber":56,"VerseNumber":34,"Text":"උසින් පිහිටි උසස් ඇතිරිළි වල (වාඩි වී සිටිනු ඇත)"},{"SurahNumber":56,"VerseNumber":35,"Text":"(ඔවුන් සමග අති අලංකාරවත් කන්‍යාවන් වන හූරුල් ඊන් නමැති කන්‍යාවන්ද සිටිනු ඇත. ඔවුන් කිසිවෙකු විසින් ප්‍රසූත කරනු ලැබූවන් නොව). නියත වශයෙන්ම අපි ඔවුන්ටම (අයිති වන සේ මොවුන්ව අළුතින්ම) උත්පාදනය කර ඇත්තෙමු"},{"SurahNumber":56,"VerseNumber":36,"Text":"(කෙබඳු) කන්‍යාවන් වශයෙන් ඔවුන්ව උත්පාදනය කර ඇත්තෙමුද (යන්න ඔබ දන්නෙහුද)"},{"SurahNumber":56,"VerseNumber":37,"Text":"(තම ස්වාමිපුරුෂයින්වම) ආදරය කළ හැකි යෞවන වියේ කන්‍යාවන් වන්නාහ"},{"SurahNumber":56,"VerseNumber":38,"Text":"(කළින් වර්ණනා කරන ලද මේවා) දකුණු පාර්ශවයේ සිටින අය වෙනුවෙන් (පිළියෙල කර ඇත්තේය)"}]}