{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":56,"VerseNumber":1,"Text":"Jab woh honay wala waqia pesh aa jayega"},{"SurahNumber":56,"VerseNumber":2,"Text":"To koi uske waquh(occurrence) ko jhutlane wala na hoga"},{"SurahNumber":56,"VerseNumber":3,"Text":"Woh tah-o-bala (pasth aur buland) kardene wali aafat hogi"},{"SurahNumber":56,"VerseNumber":4,"Text":"Zameen us waqt ek baar hi hila daali jayegi"},{"SurahNumber":56,"VerseNumber":5,"Text":"Aur pahad is tarah reza reza kardiye jayenge"},{"SurahNumber":56,"VerseNumber":6,"Text":"Ke paraganda (scattered) gubar (dust) ban kar reh jayenge"},{"SurahNumber":56,"VerseNumber":7,"Text":"Tum log us waqt teen girohon (jamaat) mein taqseem ho jaogey"},{"SurahNumber":56,"VerseNumber":8,"Text":"Dayein bazu waley, so dayein bazu walon (ke khush-naseebi ) ka kya kehna"},{"SurahNumber":56,"VerseNumber":9,"Text":"Aur bayein bazu waley, to bayein bazu walon (ki badnasibi ka) kya thikana"},{"SurahNumber":56,"VerseNumber":10,"Text":"Aur aagey waley to phir aagey waley hi hain"},{"SurahNumber":56,"VerseNumber":11,"Text":"Wahi to muqarrab (nearest to Allah) log hain"},{"SurahNumber":56,"VerseNumber":12,"Text":"Niyamat bhari jannaton mein rahengey"},{"SurahNumber":56,"VerseNumber":13,"Text":"Aglon mein se bahut hongey"},{"SurahNumber":56,"VerseNumber":14,"Text":"Aur pichlon mein se kam"},{"SurahNumber":56,"VerseNumber":15,"Text":"Murassasa takhaton par (On thrones decorated)"},{"SurahNumber":56,"VerseNumber":16,"Text":"Takiye lagaye aamne saamne baithengey"},{"SurahNumber":56,"VerseNumber":17,"Text":"Unki majlison mein abadi ladke sharab-e-chashma-e jaari se"},{"SurahNumber":56,"VerseNumber":18,"Text":"Labrez pyale aur kantar (jugs) aur saagar liye daudte phirte hongey"},{"SurahNumber":56,"VerseNumber":19,"Text":"Jisey pee kar na unka sar chakrayega na unki aqal mein fatur (drunkenness) aayega"},{"SurahNumber":56,"VerseNumber":20,"Text":"Aur woh unke saamne tarah tarah ke lazeez phal (fruits) pesh karengey jisey chahe chun le"},{"SurahNumber":56,"VerseNumber":21,"Text":"Aur parindon ke gosht pesh karenge ke jis parinde ka chahein istimal karein"},{"SurahNumber":56,"VerseNumber":22,"Text":"Aur unke liye khubsurat aankhon wali hoorein hongi"},{"SurahNumber":56,"VerseNumber":23,"Text":"Aisi haseen jaise chupa kar rakkhey huey moti"},{"SurahNumber":56,"VerseNumber":24,"Text":"Yeh sab kuch un aamal ki jaza ke taur par unhein milega jo woh duniya mein karte rahe thay"},{"SurahNumber":56,"VerseNumber":25,"Text":"Wahan woh koi behuda kalaam ya gunah ki baat na sunengey"},{"SurahNumber":56,"VerseNumber":26,"Text":"Jo baat bhi hogi theek theek hogi"},{"SurahNumber":56,"VerseNumber":27,"Text":"Aur daayein bazu waley, daayein bazu walon ki khush nasibi ka kya kehna"},{"SurahNumber":56,"VerseNumber":28,"Text":"Woh be-khaar (thornless) beriyon(lote trees)"},{"SurahNumber":56,"VerseNumber":29,"Text":"Aur teh bar teh chadey huey kelon (bananas)"},{"SurahNumber":56,"VerseNumber":30,"Text":"Aur door tak phayli hui chaaon (shadow)"},{"SurahNumber":56,"VerseNumber":31,"Text":"Aur har dum rawan (gushing) paani"},{"SurahNumber":56,"VerseNumber":32,"Text":"Aur kabhi khatam na honay waley"},{"SurahNumber":56,"VerseNumber":33,"Text":"Aur bay rok-tok milne waley ba-kasrat phalon (fruits)"},{"SurahNumber":56,"VerseNumber":34,"Text":"Aur unchi nishist gaahon (exalted thrones) mein hongay"},{"SurahNumber":56,"VerseNumber":35,"Text":"Unki biwiyon ko hum khaas taur par naye sirey se paida karengey"},{"SurahNumber":56,"VerseNumber":36,"Text":"Aur unhein bakira (virgins) bana dengey"},{"SurahNumber":56,"VerseNumber":37,"Text":"Apne shoharon ki aashik aur umar mein humsin (equal age)"},{"SurahNumber":56,"VerseNumber":38,"Text":"Yeh kuch daayein bazu walon ke liye hai"}]}