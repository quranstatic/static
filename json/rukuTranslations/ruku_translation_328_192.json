{"Id":192,"LanguageCodes":["hi","hin"],"Name":"hin-muhammadfarooqk","Author":"Muhammad Farooq Khan And Muhammad Ahmed","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":27,"VerseNumber":15,"Text":"हमने दाऊद और सुलैमान को बड़ा ज्ञान प्रदान किया था, (उन्होंने उसके महत्व को जाना) और उन दोनों ने कहा, \"सारी प्रशंसा अल्लाह के लिए है, जिसने हमें अपने बहुत-से ईमानवाले बन्दों के मुक़ाबले में श्रेष्ठता प्रदान की।"},{"SurahNumber":27,"VerseNumber":16,"Text":"दाऊद का उत्तराधिकारी सुलैमान हुआ औऱ उसने कहा, \"ऐ लोगों! हमें पक्षियों की बोली सिखाई गई है और हमें हर चीज़ दी गई है। निस्संदेह वह स्पष्ट बड़ाई है।"},{"SurahNumber":27,"VerseNumber":17,"Text":"सुलैमान के लिए जिन्न और मनुष्य और पक्षियों मे से उसकी सेनाएँ एकत्र कर गई फिर उनकी दर्जाबन्दी की जा रही थी"},{"SurahNumber":27,"VerseNumber":18,"Text":"यहाँ तक कि जब वे चींटियों की घाटी में पहुँचे तो एक चींटी ने कहा, \"ऐ चींटियों! अपने घरों में प्रवेश कर जाओ। कहीं सुलैमान और उसकी सेनाएँ तुम्हें कुचल न डालें और उन्हें एहसास भी न हो।"},{"SurahNumber":27,"VerseNumber":19,"Text":"तो वह उसकी बात पर प्रसन्न होकर मुस्कराया और कहा, \"मेरे रब! मुझे संभाले रख कि मैं तेरी उस कृपा पर कृतज्ञता दिखाता रहूँ जो तूने मुझपर और मेरे माँ-बाप पर की है। और यह कि अच्छा कर्म करूँ जो तुझे पसन्द आए और अपनी दयालुता से मुझे अपने अच्छे बन्दों में दाखिल कर।"},{"SurahNumber":27,"VerseNumber":20,"Text":"उसने पक्षियों की जाँच-पड़ताल की तो कहा, \"क्या बात है कि मैं हुदहुद को नहीं देख रहा हूँ, (वह यहीं कहीं है) या ग़ायब हो गया है"},{"SurahNumber":27,"VerseNumber":21,"Text":"मैं उसे कठोर दंड दूँगा या उसे ज़बह ही कर डालूँगा या फिर वह मेरे सामने कोई स्पष्ट॥ कारण प्रस्तुत करे।"},{"SurahNumber":27,"VerseNumber":22,"Text":"फिर कुछ अधिक देर नहीं ठहरा कि उसने आकर कहा, \"मैंने वह जानकारी प्राप्त की है जो आपको मालूम नहीं है। मैं सबा से आपके पास एक विश्वसनीय सूचना लेकर आया हूँ"},{"SurahNumber":27,"VerseNumber":23,"Text":"मैंने एक स्त्री को उनपर शासन करते पाया है। उसे हर चीज़ प्राप्त है औऱ उसका एक बड़ा सिंहासन है"},{"SurahNumber":27,"VerseNumber":24,"Text":"मैंने उसे और उसकी क़ौम के लोगों को अल्लाह से इतर सूर्य को सजदा करते हुए पाया। शैतान ने उनके कर्मों को उनके लिए शोभायमान बना दिया है और उन्हें मार्ग से रोक दिया है - अतः वे सीधा मार्ग नहीं पा रहे है।"},{"SurahNumber":27,"VerseNumber":25,"Text":"खि अल्लाह को सजदा न करें जो आकाशों और धरती की छिपी चीज़ें निकालता है, और जानता है जो कुछ भी तुम छिपाते हो और जो कुछ प्रकट करते हो"},{"SurahNumber":27,"VerseNumber":26,"Text":"अल्लाह कि उसके सिवा कोई इष्ट -पूज्य नहीं, वह महान सिंहासन का रब है।"},{"SurahNumber":27,"VerseNumber":27,"Text":"उसने कहा, \"अभी हम देख लेते है कि तूने सच कहा या तू झूठा है"},{"SurahNumber":27,"VerseNumber":28,"Text":"मेरा यह पत्र लेकर जा, और इसे उन लोगों की ओर डाल दे। फिर उनके पास से अलग हटकर देख कि वे क्या प्रतिक्रिया व्यक्त करते है।"},{"SurahNumber":27,"VerseNumber":29,"Text":"वह बोली, \"ऐ सरदारों! मेरी ओर एक प्रतिष्ठित पत्र डाला गया है"},{"SurahNumber":27,"VerseNumber":30,"Text":"वह सुलैमान की ओर से है और वह यह है कि अल्लाह के नाम से जो बड़ा कृपाशील, अत्यन्त दयावान है"},{"SurahNumber":27,"VerseNumber":31,"Text":"यह कि मेरे मुक़ाबले में सरकशी न करो और आज्ञाकारी बनकर मेरे पास आओ।"}]}