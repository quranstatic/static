{"Id":342,"LanguageCodes":["sq","sqi"],"Name":"sqi-hassannahi","Author":"Hassan Nahi","Language":"Albanian","Description":"Albanian","Direction":"ltr","Source":"https://quranenc.com/check/albanian_nahi/v1.1.0-csv.1 , https://quranenc.com/en/browse/albanian_nahi , https://quranenc.com ,","Translations":[{"SurahNumber":52,"VerseNumber":1,"Text":"Betohem për malin Tur (Sina)"},{"SurahNumber":52,"VerseNumber":2,"Text":"dhe Librin e shkruar në rreshta"},{"SurahNumber":52,"VerseNumber":3,"Text":"në pergamenë të shpalosur"},{"SurahNumber":52,"VerseNumber":4,"Text":"dhe Shtëpinë plot vizitorë"},{"SurahNumber":52,"VerseNumber":5,"Text":"dhe kupën e ngritur (të qiellit)"},{"SurahNumber":52,"VerseNumber":6,"Text":"dhe detin e mbushur"},{"SurahNumber":52,"VerseNumber":7,"Text":"se, me të vërtetë, dënimi i Zotit tënd do të ndodhë"},{"SurahNumber":52,"VerseNumber":8,"Text":"dhe askush nuk mund ta pengojë"},{"SurahNumber":52,"VerseNumber":9,"Text":"Atë Ditë qielli do të lëkundet fuqishëm"},{"SurahNumber":52,"VerseNumber":10,"Text":"e malet do të lëkunden me të madhe nga vendi"},{"SurahNumber":52,"VerseNumber":11,"Text":"Atë Ditë, mjerë për jobesimtarët"},{"SurahNumber":52,"VerseNumber":12,"Text":"që, të zhytur në gënjeshtra, argëtoheshin"},{"SurahNumber":52,"VerseNumber":13,"Text":"Atë Ditë, ata do të hidhen me forcë në zjarrin e Xhehenemit"},{"SurahNumber":52,"VerseNumber":14,"Text":"(Do t’u thuhet): “Ky është zjarri që e keni mohuar"},{"SurahNumber":52,"VerseNumber":15,"Text":"A është kjo magji apo nuk shihni"},{"SurahNumber":52,"VerseNumber":16,"Text":"Përcëllohuni në të! E duroni apo nuk e duroni, njësoj është për ju. Në të vërtetë, ky është “shpërblimi” i vetëm për atë që keni bërë”"},{"SurahNumber":52,"VerseNumber":17,"Text":"Vërtet, besimtarët e devotshëm do të gjenden në kopshtet e Xhenetit dhe në lumturi"},{"SurahNumber":52,"VerseNumber":18,"Text":"duke u kënaqur me atë që u ka dhënë Zoti i tyre, sepse Ai i ka ruajtur prej dënimit të Zjarrit flakërues"},{"SurahNumber":52,"VerseNumber":19,"Text":"(Do t’u thuhet): “Hani e pini me kënaqësi, si shpërblim për atë që keni bërë!”"},{"SurahNumber":52,"VerseNumber":20,"Text":"Të mbështetur në divane të renditura, ata do të martohen me hyri sybukura"},{"SurahNumber":52,"VerseNumber":21,"Text":"Ne do t’i bashkojmë besimtarët e vërtetë me ata pasardhës të tyre që i ndjekin në besim dhe nuk do t’u pakësojmë asgjë nga shpërblimi për veprat e tyre. Çdo njeri është peng i veprave të veta"},{"SurahNumber":52,"VerseNumber":22,"Text":"Dhe do t’ua zgjerojmë dhuntitë atyre me fruta dhe mish, si ua ka ënda"},{"SurahNumber":52,"VerseNumber":23,"Text":"Atje do t’ia kalojnë njëri-tjetrit gotat e mbushura e nuk do të ketë biseda të kota e as gjynahe"},{"SurahNumber":52,"VerseNumber":24,"Text":"Rreth tyre do të sillen shërbyes, djelmosha si margaritarë të fshehur"},{"SurahNumber":52,"VerseNumber":25,"Text":"Ata[332] do të afrohen, duke biseduar me njëri-tjetrin"},{"SurahNumber":52,"VerseNumber":26,"Text":"e duke thënë: “Më parë, Ne kemi pasur frikë në familjet tona (nga gjykimi i Allahut)"},{"SurahNumber":52,"VerseNumber":27,"Text":"por, Allahu na ka dhuruar mëshirë dhe na ka ruajtur nga era përcëlluese (e Zjarrit)"},{"SurahNumber":52,"VerseNumber":28,"Text":"Ne qysh më parë i jemi falur Atij. Ai është vërtet Bamirës dhe Mëshirëplotë”"}]}