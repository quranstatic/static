{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":54,"VerseNumber":23,"Text":"၂၃။\tစမုဒ်အမျိုးသားတို့လည်း အဆုံးအမတရားတော်ကို မယုံကြည်ငြင်းဆန်ကြ၏။"},{"SurahNumber":54,"VerseNumber":24,"Text":"၂၄။\tအကြောင်းမူကား သူတို့က ဤသို့ဆိုကြ၏၊ ငါတို့သည် မိမိအထဲမှဖြစ်သော သေမျိုးတစ်ယောက်ကို လိုက်နာ ရမည်လော၊ ထိုသို့လိုက်နာဆောင်ရွက်လျှင် ငါတို့သည် မုချဧကန်အမှားနှင့် ရူးသွပ်ခြင်းသို့ ဆိုက်ရောက်ရ တော့မည်။"},{"SurahNumber":54,"VerseNumber":25,"Text":"၂၅။\tငါတို့အနက် သူ့ကိုသာ ဗျာဒိတ်ချပေးတော်မူသလော၊ မဟုတ်ချေ၊ သို့သော်သူသည် မာနကြီးသောမုသားကောင် တည်း။"},{"SurahNumber":54,"VerseNumber":26,"Text":"၂၆။\tထိုသူတို့၏ တမန်တော်အား ဤသို့မိန့်တော်မူ၏၊ အို-တမန်တော်၊ မိုးသောက်နံနက်တွင် အဘယ်သူသည် မာနကြီးသောမုသားကောင်ဖြစ်သည်ကို သူတို့သိကြရလတ့ံ။"},{"SurahNumber":54,"VerseNumber":27,"Text":"၂၇။\tမှတ်သားလော့၊ ငါသည် သူတို့ကို စုံစမ်းဖို့ငှာ သူတို့ထံသို့ ကုလားအုတ်မတစ်ကောင်ကို စေလွှတ်တော်မူ၏၊ ထို့ကြောင့်သူတို့ကို စောင့်ကြည့်လော၊ သည်းခံခြင်းတရားရှိလော့။"},{"SurahNumber":54,"VerseNumber":28,"Text":"၂၈။\tထို့အပြင် သူတို့အား ရေကို သူတို့နှင့် ကုလားအုတ်မတို့ ဝေသောက်ရမည်ဟု ပြောလော့၊ ရေသောက်ခြင်း ကို ကြည့်ရှုတော်မူလိမ့်မည်။"},{"SurahNumber":54,"VerseNumber":29,"Text":"၂၉။\tသို့သော် ထိုသူတို့သည် သူတို့အဆွေခင်ပွန်းတစ်ယောက်ကို ခေါ်၏၊ ထိုသူသည် ကုလားအုတ်မ၏ ဒူးကောက် ကြောကို လှီးဖြတ်၏။"},{"SurahNumber":54,"VerseNumber":30,"Text":"၃ဝ။\tငါသည် ပညတ်တရားတော်ကို ချပေးသနားတော်မူပြီးမှ တပ်ရိုက်သောအပြစ်ဒဏ်တော်သည် မည်ရွေ့မည်မျှ ကြောက်ရွံ့ဖွယ်ကောင်းသည်ကို ကြည့်ရှုကြလော့။"},{"SurahNumber":54,"VerseNumber":31,"Text":"၃၁။\tမှတ်သားလော့၊ ငါသည် ထိုသူညစ်တို့ထံသို့ အလွန်ကြီးသောအသံတစ်ခုကို စေလွှတ်တော်မူလိုက်ရာ သူတို့သည် ကျွဲနွာတိရိစ္ဆာန်တဲကို ဆောက်လုပ်သူ လွှင့်ပစ်ချသည့်သစ်မြစ်ခြောက်ကဲ့သို့ ဖြစ်သွားကြ၏။"},{"SurahNumber":54,"VerseNumber":32,"Text":"၃၂။\tငါသည် ကျမ်းမြတ်ကုရ်အာန်ကို လွယ်လင့်တကူမှတ်သားနိုင်ရန် အမှန်စီရင်တော်မူ၏၊ လွဒ်၏ လူတို့သည်လည်း အဆုံးအမဒေသနာတော်ကို မယုံကြည်ငြင်းပယ်ကြ၏။"},{"SurahNumber":54,"VerseNumber":33,"Text":"၃၃။\tတမန်တော်လွဒ်၏ လူတို့သည်လည်း အဆုံးအမဒေသနာတော်ကို မယုံကြည်ငြင်းပယ်ကြ၏။"},{"SurahNumber":54,"VerseNumber":34,"Text":"၃၄။\tမှတ်သားလော့၊ ငါသည် တမန်တော်လွဒ်၏ အိမ်သူအိမ်သားမှတပါး အခြားသူတို့အပေါ်၌ ကျောက်ခဲမိုးအတိ ရွာသွန်းစေသောလေပြင်းမုန်တိုင်းကို စေလွှတ်တော်မူ၏၊ တမန်တော်၏ အိမ်သူအိမ်သားတို့ကို နံနက်မိုးသောက် ကျရောက်လာသောအခါ ထိုဘေးဆိုးကြီးမှ ကယ်နှုတ်တော်မူ၏။"},{"SurahNumber":54,"VerseNumber":35,"Text":"၃၅။\tယင်းသို့ ကယ်နှုတ်တော်မူခြင်းမှာ ငါ၏ကောင်းကြီးမင်္ဂလာတော်ကြီးဖြစ်၏၊ ငါသည် ငါ၏ ဂုဏ်ကျေးဇူးတော်ကို ချီးကျုးသူအား ယင်းကဲ့သို့အောင်ဆုမင်္ဂလာချပေးသနားတော်မူ၏။"},{"SurahNumber":54,"VerseNumber":36,"Text":"၃၆။\tထို့အပြင် တမန်တော်လွဒ်သည် ထိုသူယုတ်မာတို့အား ငါ၏အပြစ်ဒဏ်တော်အကြောင်းကို သတိပေး၏၊ သို့သော် ထိုသူတို့သည် သူ၏ ဒေသနာတော်ကို ယုံမှားသံသယရှိကြ၏။"},{"SurahNumber":54,"VerseNumber":37,"Text":"၃၇။\tထိုသူတို့သည် သူ၏ဧည့်သည်အာဂန္တုများကို မတရားကျင့်ဖို့ရာ တောင်းသေး၏၊ ထိုအခါငါသည် ထိုသူမိုက် တို့အား မျက်စိကန်းစေတော်မူ၏၊ ထို့နောက်ငါခြိမ်းခြောက်ထားတော်မူသော အပြစ်ဒဏ်တော်၏ အရသာကို မြည်းကြလော့ဟု မိန့်တော်မူ၏။"},{"SurahNumber":54,"VerseNumber":38,"Text":"၃၈။\tအမှန်မှာ ငါပြဌာန်းထားတော်မူသောအပြစ်ဒဏ်သည် သူတို့အပေါ်သို့ နံနက်အာရုဏ်တက်တွင် ကျရောက်၏။"},{"SurahNumber":54,"VerseNumber":39,"Text":"၃၉။\tယခုငါခြိမ်းခြောက်ထားတော်မူသောအပြစ်ဒဏ်၏ အရသာကို မြည်းကြလော့။"},{"SurahNumber":54,"VerseNumber":40,"Text":"၄ဝ။\tမုချဧကန် ငါသည် ကျမ်းမြတ်ကုရ်အာန်ကို လွယ်လင့်တကူမှတ်သားနိုင်ရန် စီရင်ထားတော်မူ၏၊ သို့သော်ဤ ကျမ်းတော်ကို အာရုံပြုသူတစ်စုံတစ်ယောက်ရှိသလော။"}]}