{"Id":228,"LanguageCodes":["ky","kir"],"Name":"kir-shamsaldinhakim","Author":"Shams Al Din Hakimov","Language":"Kirghiz","Description":"Kirghiz","Direction":"ltr","Source":"https://qurancomplex.gov.sa/","Translations":[{"SurahNumber":68,"VerseNumber":1,"Text":"Нун.” (О, Мухаммад), калемге жана ал жазган нерселерге ант ичип (айтамын)"},{"SurahNumber":68,"VerseNumber":2,"Text":"Сен Раббиңдин нээматы (пайгамбарлык) себептүү акылынан адашкан киши эмессиң.”"},{"SurahNumber":68,"VerseNumber":3,"Text":"(Пайгамбарчылык түйшүгүн көтөргөнүң үчүн) сага түгөнгүс сыйлыктар бар"},{"SurahNumber":68,"VerseNumber":4,"Text":"Жана сен улук ахлактын үстүндөсүң"},{"SurahNumber":68,"VerseNumber":5,"Text":"Жакында (Кыямат болуп, чындык ашкереленгенде) көрөсүң, алар да көрүп (билип) алышат —"},{"SurahNumber":68,"VerseNumber":6,"Text":"Кимиңер азгырылган экениңерди"},{"SurahNumber":68,"VerseNumber":7,"Text":"Сенин Раббиң, Өзүнүн жолунан ким адашып кеткенин жана ким Туура Жол тапканын эң жакшы билет"},{"SurahNumber":68,"VerseNumber":8,"Text":"(Динди) жалган дегендерге моюн сунба"},{"SurahNumber":68,"VerseNumber":9,"Text":"Сеналар менен макул болсоң, алар да сени менен келишип алууну каалашат"},{"SurahNumber":68,"VerseNumber":10,"Text":"Сен моюн суна бербегин: көрүнгөн эле кадырсыз анткорго"},{"SurahNumber":68,"VerseNumber":11,"Text":"(Адамдардын арасын бузуу үчүн) ушак таратып жүрүүчү шылдыңчыларга"},{"SurahNumber":68,"VerseNumber":12,"Text":"Чектен чыккан, күнөөкөр, жакшылыкка бут тосуучуларга"},{"SurahNumber":68,"VerseNumber":13,"Text":"Орой жана андан соң.., атасынын дайыны жок (тексиз) адамдарга"},{"SurahNumber":68,"VerseNumber":14,"Text":"Ал бай жана перзенти көп болгондуктан"},{"SurahNumber":68,"VerseNumber":15,"Text":"ага биздин аяттарыбыз окулганда: «(бул) байыркылардын жөө-жомоктору го»-деди"},{"SurahNumber":68,"VerseNumber":16,"Text":"Биз жакында (Кыяматта) аны тумшугунан тамгалап койобуз"},{"SurahNumber":68,"VerseNumber":17,"Text":"Биз аларды бак-бостон ээлерин сынаганыбыз сыяктуу сынадык! Бир кезде (бак ээлери) бакты(н түшүмүн) таңга маал (эч ким тура элек мезгилде) жыйнап алууга ант ичишти"},{"SurahNumber":68,"VerseNumber":18,"Text":"Алар (ниеттеринде “Аллаһ кааласа” деген сөздү) эсепке алышпады"},{"SurahNumber":68,"VerseNumber":19,"Text":"Анан алар уктап жатканда бактын үстүндө Сенин Раббиң тарабынан (жиберилген) бир айлануучу (от) айланып турду (дагы)"},{"SurahNumber":68,"VerseNumber":20,"Text":"(Күйдүрүп, чычаласын чыгарганда) караңгы түн сыяктуу болуп калды"},{"SurahNumber":68,"VerseNumber":21,"Text":"Анан таң азанда бири-бирин чакырышты"},{"SurahNumber":68,"VerseNumber":22,"Text":"«Эгерде (түшүмүңөрдү) жыйнай турган болсоңор эртерээк барбайсыңарбы»"},{"SurahNumber":68,"VerseNumber":23,"Text":"(Бардыгы үйүнөн чыгып) жолго түшүштү шыбырашып"},{"SurahNumber":68,"VerseNumber":24,"Text":"«Бүгүн силердин үстүңөргө — бактын ичине бир дагы кедей кирип калбасын»"},{"SurahNumber":68,"VerseNumber":25,"Text":"Алар эч кимге билдирбей (ушундай катаал, мээримсиз абалда кембагалдарды түшүмдөн) куржалак калтырууга кудуреттүүбүз деп, эрте таңда бара жатышты"},{"SurahNumber":68,"VerseNumber":26,"Text":"Анан.., (кара чычала болуп калган) бакты көрүп: «Биз адашып (башка бакка келип) калыптырбыз»-дешти"},{"SurahNumber":68,"VerseNumber":27,"Text":"““Жок! Биз (бактан) куржалак калыптырбыз"},{"SurahNumber":68,"VerseNumber":28,"Text":"(Ошондо) алардан адилеттүүрөөк бирөөсү: «Мен силерге «Аллаһты даңазалагыла» (“Аллаһ кааласа” деп айткыла) дебедим беле?» -деди"},{"SurahNumber":68,"VerseNumber":29,"Text":"(Дагы) айтышты: «Раббибиз (кемчилдиктүү сыпаттардан) Аруу-Таза! Биз (өзүбүзгө) зулум кылуучулардан болуп калдык!»"},{"SurahNumber":68,"VerseNumber":30,"Text":"Анан бири-бирине карап, бири-бирин айыптай баштады"},{"SurahNumber":68,"VerseNumber":31,"Text":"Жана (мындай) дешти: «Шорубуз курусун! Биз (чындап) чектен чыгып кетиптирбиз"},{"SurahNumber":68,"VerseNumber":32,"Text":"Раббибиз анын ордуна андан жакшыраагын бергей эле! Биз Раббибизге умтулуучубузго!»"},{"SurahNumber":68,"VerseNumber":33,"Text":"(Азгырылган адамдарга сыноо дүйнөдөгү) азап ушундай! Ал эми, Акырет азабы (мындан) чоңураак, эгер билишсе"}]}