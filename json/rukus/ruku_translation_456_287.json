{"Id":287,"LanguageCodes":["prs"],"Name":"prs-mawlawimuhammad","Author":"Mawlawi Muhammad Anwar Badkhashani","Language":"Dari","Description":"Dari","Direction":"rtl","Source":"https://quranenc.com/en/browse/dari_badkhashani","Translations":[{"SurahNumber":51,"VerseNumber":24,"Text":"آیا داستان مهمانان گرامی ابراهیم به تو رسیده است؟"},{"SurahNumber":51,"VerseNumber":25,"Text":"وقتی که بر او وارد شدند پس گفتند: سلام (بر تو، و ابراهیم نیز) گفت: سلام (بر شما، و در دل گفت:) مردمان ناشناس هستید"},{"SurahNumber":51,"VerseNumber":26,"Text":"پس آهسته به‌سوی خانواده‌اش رفت و گوساله فربه (و بریان شده) آورد"},{"SurahNumber":51,"VerseNumber":27,"Text":"پس آن را نزدیک آنان نهاد (و) گفت: آیا نمی‌خورید؟"},{"SurahNumber":51,"VerseNumber":28,"Text":"و (در دل) از ایشان احساس ترس کرد. گفتند: مترس، و او را به پسر دانا مژده دادند"},{"SurahNumber":51,"VerseNumber":29,"Text":"پس همسرش (با شنیدن مژده فرزند) فریادکنان پیش آمد، و بر چهرۀ خود زد و گفت: پیرزنی نازا هستم (چگونه فرزندی به دنیا بیاورم؟)"},{"SurahNumber":51,"VerseNumber":30,"Text":"فرشته‌ها گفتند: پروردگار تو این چینن گفته است، چون او باحکمتِ داناست"},{"SurahNumber":51,"VerseNumber":31,"Text":"(ابراهیم) گفت: ای فرستادگان کار شما چیست؟"},{"SurahNumber":51,"VerseNumber":32,"Text":"گفتند: همانا ما به‌سوی قوم مجرم و گناهکار فرستاده شده‌ایم"},{"SurahNumber":51,"VerseNumber":33,"Text":"تا بر آنان سنگ‌هایی از گل بریزیم"},{"SurahNumber":51,"VerseNumber":34,"Text":"که نزد پروردگارت برای (نابودی) اسرافکاران، نشان‌کرده شده است"},{"SurahNumber":51,"VerseNumber":35,"Text":"پس هر کس از مؤمنان را که در آنجا بودند، بیرون کردیم"},{"SurahNumber":51,"VerseNumber":36,"Text":"پس در آنجا جز یک خانه‌ای از مسلمانان نیافتیم"},{"SurahNumber":51,"VerseNumber":37,"Text":"(و در آن قریه برای کسانی که از عذاب دردناک می‌ترسند، نشانه‌ای )برای عبرت( گذاشتیم)"},{"SurahNumber":51,"VerseNumber":38,"Text":"و در قصۀ موسی (نیز نشانه‌ای هست) وقتی که او را با دلیلی آشکار به‌سوی فرعون فرستادیم،"},{"SurahNumber":51,"VerseNumber":39,"Text":"پس با لشكر خویش روی گردان شد و گفت: او جادوگر یا دیوانه است"},{"SurahNumber":51,"VerseNumber":40,"Text":"پس ما او و لشکریانش را (به قهر خود) گرفتار کردیم و آنها را در دریا انداختیم در حالیکه او سزاوار سرزنش بود"},{"SurahNumber":51,"VerseNumber":41,"Text":"و در (ماجرای) عاد (نیز عبرتهایی است) وقتی تند باد بی‌خیر و برکت را بر آنان فرستادیم"},{"SurahNumber":51,"VerseNumber":42,"Text":"بر هر چیزی که می‌وزید آن را باقی نمی‌گذاشت مگر اینکه آن را چون استخوان پوسیده می‌گردانید"},{"SurahNumber":51,"VerseNumber":43,"Text":"و در قصۀ قوم ثمود نیز علامت عبرت گذاشتیم، وقتی که به ایشان گفته شد: تا مدتی (از نعمت‌های دنیا) مستفید شوید"},{"SurahNumber":51,"VerseNumber":44,"Text":"پس از حکم پروردگارشان سرکشی کردند در نتیجه صاعقه (حادثۀ بیهوش کننده) ایشان را فرا گرفت در حالیکه نگاه می‌کردند"},{"SurahNumber":51,"VerseNumber":45,"Text":"پس نه توان برخواستن را داشتند و نه توانستند از کسی کمک بطلبند"},{"SurahNumber":51,"VerseNumber":46,"Text":"و پیش از آنها قوم نوح را هلاک نمودیم؛ چون آنها قوم فاسق بودند"}]}