{"Id":230,"LanguageCodes":["kmr"],"Name":"kmr-unknown","Author":"Unknown","Language":"Kurmanji","Description":"Kurmanji","Direction":"ltr","Source":"http://www.maktabah.org , http://donatequran.com/","Translations":[{"SurahNumber":6,"VerseNumber":71,"Text":"(Muhemmed! Tu ji wan ra aha) bêje. \"Ka emê ça bi perestî ji pêştirê Yez- dan, gazî wan tiştên ku qe tu kar û zîyana me nakin, bikin? Qey emê jî, ji piştî gava ku Yezdan em anîbine rêya rast, dîsa li pey xwe da para da bizvirin; wekî wî (merivê) ku pelîd ewa ji rêya rast derxistibe, hinek hevalê wî hebin, gazî wî bikin: \"Werê bal me, ku tu bikebî rêya rast,\" bikin? (Tu ji wan ra aha) bêje: \"Bi rastî beledîya rast, hey beledîya Yezdan e û em bi xweber jî hatine fermankirinê, ku em xwe hispêrne Xudayê cîhanê"},{"SurahNumber":6,"VerseNumber":72,"Text":"Û em (hatine fermankirinê) ku em nimêj bikin û em parizaya (Yezdan) bikin. Û ewê ku hûnê li bal wî da bicivin, ewa (Yezdan) bi xweber e"},{"SurahNumber":6,"VerseNumber":73,"Text":"Ewî ezman û zemîn bi rastî afirandîye. Di danê ku ewa ji bona (heyan ra) dibêje: \"Bibin.\" Îdî awîl ewan dibin. Gotina wî rast e. Di roya, ku di sturî da (sûr) tê pufkirinê, seroktî hey ji bona wî ra ne. Ewa zanayê bi penha û xûyaya ne. Ewa bi xweber jî bijejkeyê agahdar e"},{"SurahNumber":6,"VerseNumber":74,"Text":"Û di gavekî da Îbrahîm ji bona bavê xwe ra (aha) gotibû: \"Bavo! (eva) Agir e!\" Tu ça ewî ji bona xwe ra bi pûtî dixî Xuda? Bi rastî ez te û komalê te jî di rê wundabûneke xûyayî da dibînim"},{"SurahNumber":6,"VerseNumber":75,"Text":"Me bi vî awayî bi Îbrahîm (ewan tiştên mezin û sodretne) di ezman û zemîn da heyî daye dîtinê, ji bo ku (Îbrahîm, bibe ji wanê ku bê dudilî bawer dikin)"},{"SurahNumber":6,"VerseNumber":76,"Text":"Îdî di gava, ku şev li ser Îbrahîm tarî bûye, ewî sitêrkek dît; ewî ji bona we (sitêrkê ra aha) gotîye: \"Eva Xudayê min e.\" Gava ewa (sitêrka) çûye ava (Îbrahîm aha) gotîye. \"Bi rastî ez ji wanê, ku diçine ava hez nakim"},{"SurahNumber":6,"VerseNumber":77,"Text":"(Piştî) gava, ku ewî dît hîv bi ruhnayî derket ewî (aha) gotîye: \"Xudayê min eva ye.\" Ji piştî ku (hîv jî) çûye ava ewî (aha) gotîye: \"Heke Xudayê min, min neyne rêya rast bi sond! ew komalê rêya rast wunda kirine hene! Ezê bibme ji wan"},{"SurahNumber":6,"VerseNumber":78,"Text":"Ji piştî ku ewî dît roj bi ruhnayî derket ewî (aha) gotîye: \"Xudayê min eva ye: Eva ji hemûşkan) meztir e.\" Ji piştî, ku roj jî çûye ava (Îbrahîm aha) go- tîye: \"Gelî komalê min! Bi rastî ez bi xweber ji wan tiştên, ku hûn ewan ji bona Xuda ra dixne hevrî. bê gur û bê goman im"},{"SurahNumber":6,"VerseNumber":79,"Text":"Bi rastî ewê ku ezman û zemîn afirandîye, heye! Min berê xwe daye wî. Ez bi xweber jî ji bona rastîyê ra sitûxar im û bi rastî ez ji wanê hevrî çêker nînim"},{"SurahNumber":6,"VerseNumber":80,"Text":"Komalê wî bi wî ra (di mafê Xuda da) tekoşîn kirin. (Îbrahîm ji bona komalê xwe ra aha) gotîye: \"Hûn ça (di mafê) Yezdanê ku ez anîme rêya rast, bi min ra tekoşînê dikin? Û ez bi xweber jî ji wan tiştên ku hûn ewan dixne hevrî ji bona wî ra, natirsim. (Ewan qe tu zîyanê nikarin bidne hûn) ji pêştirê heke Xudayê min bivê. Xuda min hemû tişt bi zanîn hildane binê hêza xwe. Îdî gelo hûn qe şîretan hilnadin"},{"SurahNumber":6,"VerseNumber":81,"Text":"Û ezê ça ji wan tiştên, ku hûn ji bona (Yezdan) ra dixne hevrî bitirsim? Û hûn bi xweber jî ji bona Yezdan ra, ewan tiştên ku qe tu beratek ji bona hevrîtîya wan li ser we da ne hatîye hinartinê, dixne hevrî (ji Yezdan) natirsin. Gelo ji (me) herdu destan, kîjan deste babete ku (ji tirsê) ewle be? Heke hûn dizanin (ka bejin)"},{"SurahNumber":6,"VerseNumber":82,"Text":"Ewanê ku bawer kirine û qe cewr jî li bawerîya wan neketîye hene! Ewanan babet in ji bona ewlebûnê ra. Û ewê hatine rêya rast jî ewan bi xweber in"}]}