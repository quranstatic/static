{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":27,"VerseNumber":83,"Text":"ထို့ပြင် ထို‌နေ့တွင် ငါအရှင်မြတ်သည် အုပ်စုအသီးသီးထဲမှ ငါအရှင်မြတ်၏အာယသ်‌တော်များကို မဟုတ်မမှန်ဟု ငြင်းပယ်ကြသည့်သူများအား တစ်အုပ်စုစီ စုရုံး‌စေ‌တော်မူမည်။ ထို့ပြင် သူတို့သည် တန်းစီရပ်‌စေခြင်းကို ခံကြရမည်။"},{"SurahNumber":27,"VerseNumber":84,"Text":"‌နောက်ဆုံးတွင် သူတို့သည် (အရှင်မြတ်ထံ‌တော်)‌ရောက်ရှိလာခဲ့ကြသည့်အခါ အရှင်မြတ်က အသင်တို့သည် ငါအရှင်မြတ်၏အာယသ်‌တော်များကို အသင်တို့ အသိပညာနှင့် ဝန်းခြုံသိရှိခြင်းမရှိ‌သေးမီ၌ပင် မဟုတ်မမှန်ဟု စွပ်စွဲငြင်းပယ်ခဲ့ကြသ‌လော။ သို့မဟုတ် အသင်တို့သည် မည်သည့်အရာများကို ပြုလုပ်‌နေခဲ့ကြသနည်းဟု မိန့်ကြား‌တော်မူမည်။"},{"SurahNumber":27,"VerseNumber":85,"Text":"ထို့‌နောက် သူတို့၏ကျူးလွန်မှုများ‌ကြောင့် ကတိချိန်းဆိုချက်သည် သူတို့အ‌ပေါ်တွင် အတည်ဖြစ်ခဲ့သည့်အတွက် သူတို့သည် စကား‌ပြောဆိုနိုင်ကြ‌တော့မည် မဟုတ်‌ပေ။"},{"SurahNumber":27,"VerseNumber":86,"Text":"အမှန်စင်စစ် ငါအရှင်မြတ်သည် ညကို သူတို့ ထိုညတွင် အနားယူနိုင်ရန်အတွက်နှင့် ‌နေ့ကို မြင်‌စေနိုင်သည့်အရာအဖြစ် ပြုလုပ်‌တော်မူခဲ့သည်ကို သူတို့သည် မမြင်ခဲ့ကြသ‌လော။ အမှန်စင်စစ် ထိုအထဲတွင် အီမာန်ယုံကြည်သူများအတွက် သက်‌သေသာဓကများ အမှန်ပင်ရှိသည်။"},{"SurahNumber":27,"VerseNumber":87,"Text":"ထို့ပြင် တံပိုးခရာမှုတ်မည့်‌နေ့တွင် အလ္လာဟ်အရှင်မြတ် အလိုရှိ‌တော်မူ‌သောသူမှလွဲ၍ မိုး‌ကောင်းကင်များတွင်ရှိသူများနှင့် ‌မြေပထဝီတွင်ရှိသူများသည် ထိတ်လန့်သွားကြလိမ့်မည်။* ထို့ပြင် အားလုံးသည် ‌သေးသိမ်စွာနှင့် အရှင်မြတ်ထံ‌တော်သို့ ‌ရောက်ရှိလာကြမည်။"},{"SurahNumber":27,"VerseNumber":88,"Text":"ထို့ပြင် အသင်သည် ‌တောင်များကို မြင်သည်။ အသင်သည် ထို‌တောင်များကို အစိုင်အခဲများပင်ဟု ထင်မှတ်ထားသည်။ သို့ရာတွင် (ထို‌နေ့တွင်) ထို‌တောင်များသည် မိုးတိမ်များ လွင့်‌မျော‌နေသကဲ့သို့ လွင့်‌မျော‌နေမည်။ (ဤသည်) အရာအားလုံးတို့ကို ခိုင်ခံ့‌အောင်ပြုလုပ်ထား‌တော်မူ‌သော အလ္လာဟ်အရှင်မြတ်၏ အစွမ်းအစပင် ဖြစ်‌တော်မူသည်။ အမှန်စင်စစ် အရှင်မြတ်သည် အသင်တို့ပြုလုပ်သမျှကို အကြွင်းမဲ့ကြားသိ‌တော်မူ‌သောအရှင် ဖြစ်‌တော်မူသည်။"},{"SurahNumber":27,"VerseNumber":89,"Text":"မည်သူမဆို (အီမာန်ယုံကြည်၍)‌ကောင်းမှုနှင့်တကွ လာခဲ့လျှင် ထိုသူ့အတွက် ထိုထက်‌ကောင်း‌သော အကျိုးရှိမည့်အပြင် သူတို့သည် ထို‌နေ့တွင် ထိတ်လန့်ခြင်းမှလည်း ကင်းလွတ်သူများပင် ဖြစ်ကြမည်။"},{"SurahNumber":27,"VerseNumber":90,"Text":"ထို့ပြင် မည်သူမဆို (ကုဖ်ရ် ငြင်းပယ်၍) မ‌ကောင်းမှုနှင့်တကွ ‌ရောက်ရှိလာခဲ့လျှင် ထိုသူများသည် မျက်နှာ‌မှောက်‌စေပြီး မီးထဲသို့ ပစ်ချခြင်းခံကြရမည်ဖြစ်သည်။ (ထို့ပြင်)အသင်တို့သည် အသင်တို့ပြုလုပ်ခဲ့‌သော လုပ်ရပ်များ၏ အစား‌ပေးခြင်းကို ခံကြရခြင်းသာဖြစ်သည်(ဟု ‌ပြောဆိုခံကြရမည်)။"},{"SurahNumber":27,"VerseNumber":91,"Text":"(အို- တမန်‌တော် အသင်‌ပြောလိုက်ပါ)- ငါသည် ဤ(မက္ကဟ်)မြို့၏အရှင်သခင်အား ကိုးကွယ်ရန် အမိန့်‌ပေး‌တော်မူခြင်းကို ခံရသည်။ ထိုအရှင်မြတ်သည် ဤမြို့‌တော်ကို ထွတ်မြတ်‌စေ‌တော်မူခဲ့သည်။ ထို့ပြင် အရာအားလုံးသည် အရှင်မြတ်ပိုင်ဆိုင်‌တော်မူ‌သောအရာများပင် ဖြစ်ကြသည်။ ထို့ပြင် ငါသည် မွတ်စ်လင်မ် အမိန့်နာခံသူထဲတွင် ပါဝင်ဖို့ အမိန့်‌ပေး‌တော်မူခြင်းကို ခံရသည်။"},{"SurahNumber":27,"VerseNumber":92,"Text":"ထို့ပြင် ငါသည် ကုရ်အာန်ကျမ်း‌တော်မြတ်ကို ဖတ်ကြားရန် (အမိန့်‌ပေး‌တော်မူခြင်းခံရသည်)။ သို့ဖြစ်ရာ မည်သူမဆို လမ်းမှန်ကို ရရှိခဲ့လျှင် ထိုသူသည် သူ၏အတွက်ပင် လမ်းမှန်ကို ရရှိခဲ့ခြင်းဖြစ်သည်။ ထို့ပြင် မည်သူမဆို လမ်းလွဲ‌နေခဲ့လျှင် ငါသည် သတိ‌ပေးနှိုး‌ဆော်သူတစ်ဦးသာ ဖြစ်သည်ဟု (အို- တမန်‌တော်)အသင်‌ပြောလိုက်ပါ။"},{"SurahNumber":27,"VerseNumber":93,"Text":"ထို့ပြင် (အို- တမန်‌တော်)အသင်‌ပြောလိုက်ပါ- ချီးမွမ်းခြင်းအ‌ပေါင်းသည် အလ္လာဟ်အရှင်မြတ်အတွက်ပင် ဖြစ်သည်။ ထို့‌နောက် အသင်တို့သည် ထိုအရာများကို သိရှိကြလိမ့်မည်။ ထို့ပြင် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် အသင်တို့ ပြုလုပ်‌နေကြ‌သောလုပ်ရပ်များကို သတိမမူ ‌မေ့‌လျော့‌နေ‌တော်မူ‌သောအရှင် မဟုတ်‌ပေ။"}]}