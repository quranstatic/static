{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":54,"VerseNumber":1,"Text":"Miyakarani so bangkit, go miyaopak so olan"},{"SurahNumber":54,"VerseNumber":2,"Text":"Na o makaylay siran sa tanda, na talikhodan iran, go tharoon iran a: \"Balik mata a mabagr"},{"SurahNumber":54,"VerseNumber":3,"Text":"Go piyakambokhag iran go inonotan iran so manga kabaya iran a ribat. Na oman i btad na adn a pthaknaan iyan"},{"SurahNumber":54,"VerseNumber":4,"Text":"Na sabnsabnar a adn a miyakaoma kiran a manga tothol a so kadadalman sa tapaos"},{"SurahNumber":54,"VerseNumber":5,"Text":"Ongangn a somsndad; - na da makanggay a gona so miyamakaiktiyar"},{"SurahNumber":54,"VerseNumber":6,"Text":"Na talikhoding ka siran. Sii ko alongan a itawag o (Israfil a) phananawag so shay´ a pakalklk"},{"SurahNumber":54,"VerseNumber":7,"Text":"Makapangangalimbabaan so manga kaylay ran, a pphamakambowat siran phoon ko manga kobor, a lagid o ba siran manga tarapan a mipapayapat"},{"SurahNumber":54,"VerseNumber":8,"Text":"Madilapt a kapphakasong iran ko pphananawag. Gii matharo o miyamangongkir a: \"Giyai na alongan a margn"},{"SurahNumber":54,"VerseNumber":9,"Text":"Tomiyaplis ko miyaonaan iran so pagtaw o Noh, ka tiyaplis iran so oripn Ami (a Noh), go pitharo iran a: \"Tataraponan, go tiyapaosan"},{"SurahNumber":54,"VerseNumber":10,"Text":"Na miyangangarapan ko Kadnan iyan (sa pitharo iyan): \"Mataan! a sakn na kiyarompisan, na tabangi akong Ka"},{"SurahNumber":54,"VerseNumber":11,"Text":"Na likaan Ami so manga pinto o langit ko ig, a pkhabobos"},{"SurahNumber":54,"VerseNumber":12,"Text":"Go piyakambowatan Ami so lopa sa manga bowalan; na miyakambaratmowa so ig ko sogoan a sabnar a miyadiyangka"},{"SurahNumber":54,"VerseNumber":13,"Text":"Go riyoran Ami skaniyan ko pithapi a manga papan, go manga pansar"},{"SurahNumber":54,"VerseNumber":14,"Text":"Phlatas sii ko kaylay Ami: Balas ko taw a aya btad iyan na inongkir"},{"SurahNumber":54,"VerseNumber":15,"Text":"Na sabnsabnar a inibagak Ami aya a tanda; na ba adn a phananadm"},{"SurahNumber":54,"VerseNumber":16,"Text":"Na antonaa i miyambtad o siksa Akn, go so pamakaiktiyar Akn"},{"SurahNumber":54,"VerseNumber":17,"Text":"Na sabnsabnar a libod Ami so Qor´an ko kapkhatanodi ron; na ba adn a phananadm"},{"SurahNumber":54,"VerseNumber":18,"Text":"Tomiyaplis so pagtaw a Ad, na antonaa i miyambtad o siksa Akn, go so pamakaiktiyar Akn"},{"SurahNumber":54,"VerseNumber":19,"Text":"Mataan! a Skami na biyotawanan Ami siran sa ndo, a domadagoos sii ko gawii a naas (kiran) a lomalagaday"},{"SurahNumber":54,"VerseNumber":20,"Text":"Dii niyan nggagansingn so manga manosiya lagid o ba siran manga itado a korma a miyangababadot"},{"SurahNumber":54,"VerseNumber":21,"Text":"Na antonaa i miyambtad o siksa Akn go so pamakaiktiyar Akn"},{"SurahNumber":54,"VerseNumber":22,"Text":"Na sabnsabnar a libod Ami so Qor´an ko kapkhatanodi ron: Na ba adn a phananadm"}]}