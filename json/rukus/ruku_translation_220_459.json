{"Id":459,"LanguageCodes":["ur","urd"],"Name":"urd-muhammadkaramsh","Author":"Muhammad Karam Shah Al Azhari","Language":"Urdu","Description":"Urdu","Direction":"rtl","Source":"https://dailyayat.com","Translations":[{"SurahNumber":15,"VerseNumber":26,"Text":"اور بلاشبہ ہم نے پیدا کیا انسان کو کھنکھناتی ہوئی مٹی سے جو پہلے سیاہ بدبودار گاراتھی"},{"SurahNumber":15,"VerseNumber":27,"Text":"اور جان کو ہم نے پیدا فرمایا اس سے پہلے ایسی آگ سے جس میں دھواں نہیں"},{"SurahNumber":15,"VerseNumber":28,"Text":"اور (اے محبوب!) یاد فرماؤ جب آپ کے رب نے کہا تھا فرشتوں کو میں پیدا کرنے والا ہوں بشر کو کھنکھناتی مٹی سے جو پہلے سیاہ بد بو دار کیچڑ تھی"},{"SurahNumber":15,"VerseNumber":29,"Text":"تو جب میں اسے درست فرما دوں اور پھونک دوں اس میں خاص روح اپنی طرف سے تو گر جانا اس کے سامنے سجدہ کرتے ہوئے"},{"SurahNumber":15,"VerseNumber":30,"Text":"پس سر بسجود ہو گئے فرشتے سارے کے سارے"},{"SurahNumber":15,"VerseNumber":31,"Text":"سوائے ابلیس کے ۔ اس نے انکار کر دیا کہ وہ سجدہ کرنے والوں کے ساتھ ہو"},{"SurahNumber":15,"VerseNumber":32,"Text":"اللہ تعالیٰ نے فرمایا اے ابلیس! کیا وجہ ہے کہ تو نے سجدہ کرنے والوں کا ساتھ نہیں دیا"},{"SurahNumber":15,"VerseNumber":33,"Text":"وہ ( گستاخ) کہنے لگا کہ میں گوارا نہیں کرتا کہ سجدہ کروں اس بشر کو جسے تو نے پیدا کیا ہے بجنے والی مٹی سے جو پہلے سیاہ بد بو دار تھی"},{"SurahNumber":15,"VerseNumber":34,"Text":"اللہ تعالیٰ نے حکم دیا (اے بےادب) نکل جا یہاں سے تو مردود ہے"},{"SurahNumber":15,"VerseNumber":35,"Text":"اور بلاشبہ تجھ پر لعنت ہے روزِجزا تک"},{"SurahNumber":15,"VerseNumber":36,"Text":"کہنے لگااے میرے رب ! پھر مہلت دے مجھے اس دن تک جب مردے (قبروں سے ) اٹھائے جائیں گے"},{"SurahNumber":15,"VerseNumber":37,"Text":"اللہ تعالیٰ نے فرمایا بیشک تو مہلت دیے ہوئے گروہ میں سے ہے"},{"SurahNumber":15,"VerseNumber":38,"Text":"(جنھیں ) وقت مقرر کے دن تک مہلت دی گئی ہے"},{"SurahNumber":15,"VerseNumber":39,"Text":"وہ بولا اے رَب! اس وجہ سے کہ تو نے مجھے بھٹکا دیا ہے۔ میں (برے کاموں کو) ضرور خوشنما بنا دوں گا ان کے لیے زمین میں اور میں ضرور گمراہ کروں گا ان سب کو"},{"SurahNumber":15,"VerseNumber":40,"Text":"سوائے تیرے ان بندوں کے جنھیں ان میں سے چُن لیا گیا ہے"},{"SurahNumber":15,"VerseNumber":41,"Text":"اللہ تعالیٰ نے فرمایا یہ سیدھا راستہ ہے جو میری طرف آتا ہے"},{"SurahNumber":15,"VerseNumber":42,"Text":"بے شک میرے بندوں پر تیرا کوئی بس نہیں چلتا۔ مگر وہ جو تیری پیروی کرتے ہیں گمراہوں میں سے"},{"SurahNumber":15,"VerseNumber":43,"Text":"اور بےشک جہنم وعدہ کی جگہ ہے ان سب کے لیے"},{"SurahNumber":15,"VerseNumber":44,"Text":"اس کے سات دروازے ہیں پر دروازے کے لیے ان میں سے ایک حصّہ مخصوص ہے"}]}