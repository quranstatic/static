{"Id":460,"LanguageCodes":["ur","urd"],"Name":"urd-muhammadtahirul","Author":"Muhammad Tahir Ul Qadri","Language":"Urdu","Description":"Urdu","Direction":"rtl","Source":"https://irfan-ul-quran.com/","Translations":[{"SurahNumber":56,"VerseNumber":75,"Text":"پس میں اُن جگہوں کی قَسم کھاتا ہوں جہاں جہاں قرآن کے مختلف حصے (رسولِ عربی صلی اللہ علیہ وآلہ وسلم پر) اترتے ہیں٭o٭ یہ ترجمہ حضرت عبد اللہ بن عباس کے بیان کردہ معنی پر کیا گیا ہے، مزید حضرت عکرمہ، حضرت مجاہد، حضرت عبد اللہ بن جبیر، حضرت سدی، حضرت فراء اور حضرت زجاج رضی اللہ عنھم اور دیگر ائمہ تفسیر کا قول بھی یہی ہے؛ اور سیاقِ کلام بھی اسی کا تقاضا کرتا ہے۔ پیچھے سورۃ النجم میں حضور نبی اکرم صلی اللہ علیہ وآلہ وسلم کو نجم کہا گیا ہے، یہاں قرآن کی سورتوں کو نجوم کہا گیا ہے۔ حوالہ جات کے لئے ملاحظہ کریں: تفسیر بغوی، خازن، طبری، الدر المنثور، الکشاف، تفسیر ابن ابی حاتم، روح المعانی، ابن کثیر، اللباب، البحر المحیط، جمل، زاد المسیر، فتح القدیر، المظہری، البیضاوی، تفسیر ابی سعود اور مجمع البیان"},{"SurahNumber":56,"VerseNumber":76,"Text":"اور اگر تم سمجھو تو بیشک یہ بہت بڑی قَسم ہے"},{"SurahNumber":56,"VerseNumber":77,"Text":"بیشک یہ بڑی عظمت والا قرآن ہے (جو بڑی عظمت والے رسول صلی اللہ علیہ وآلہ وسلم پر اتر رہا ہے)"},{"SurahNumber":56,"VerseNumber":78,"Text":"(اس سے پہلے یہ) لوحِ محفوظ میں (لکھا ہوا) ہے"},{"SurahNumber":56,"VerseNumber":79,"Text":"اس کو پاک (طہارت والے) لوگوں کے سوا کوئی نہیں چُھوئے گا"},{"SurahNumber":56,"VerseNumber":80,"Text":"تمام جہانوں کے ربّ کی طرف سے اتارا گیا ہے"},{"SurahNumber":56,"VerseNumber":81,"Text":"سو کیا تم اسی کلام کی تحقیر کرتے ہو"},{"SurahNumber":56,"VerseNumber":82,"Text":"اور تم نے اپنا رِزق (اور نصیب) اسی بات کو بنا رکھا ہے کہ تم (اسے) جھٹلاتے رہو"},{"SurahNumber":56,"VerseNumber":83,"Text":"پھر کیوں نہیں (روح کو واپس لوٹا لیتے) جب وہ (پرواز کرنے کے لئے) حلق تک آپہنچتی ہے"},{"SurahNumber":56,"VerseNumber":84,"Text":"اور تم اس وقت دیکھتے ہی رہ جاتے ہو"},{"SurahNumber":56,"VerseNumber":85,"Text":"اور ہم اس (مرنے والے) سے تمہاری نسبت زیادہ قریب ہوتے ہیں لیکن تم (ہمیں) دیکھتے نہیں ہو"},{"SurahNumber":56,"VerseNumber":86,"Text":"پھر کیوں نہیں (ایسا کر سکتے) اگر تم کسی کی مِلک و اختیار میں نہیں ہو"},{"SurahNumber":56,"VerseNumber":87,"Text":"کہ اس (رُوح) کو واپس پھیر لو اگر تم سچّے ہو"},{"SurahNumber":56,"VerseNumber":88,"Text":"پھر اگر وہ (وفات پانے والا) مقرّبین میں سے تھا"},{"SurahNumber":56,"VerseNumber":89,"Text":"تو (اس کے لئے) سرور و فرحت اور روحانی رزق و استراحت اور نعمتوں بھری جنت ہے"},{"SurahNumber":56,"VerseNumber":90,"Text":"اور اگر وہ اصحاب الیمین میں سے تھا"},{"SurahNumber":56,"VerseNumber":91,"Text":"تو (اس سے کہا جائے گا:) تمہارے لئے دائیں جانب والوں کی طرف سے سلام ہے (یا اے نبی! آپ پر اصحابِ یمین کی جانب سے سلام ہے)"},{"SurahNumber":56,"VerseNumber":92,"Text":"اور اگر وہ (مرنے والا) جھٹلانے والے گمراہوں میں سے تھا"},{"SurahNumber":56,"VerseNumber":93,"Text":"تو (اس کی) سخت کھولتے ہوئے پانی سے ضیافت ہوگی"},{"SurahNumber":56,"VerseNumber":94,"Text":"اور (اس کا انجام) دوزخ میں داخل کر دیا جانا ہے"},{"SurahNumber":56,"VerseNumber":95,"Text":"بیشک یہی قطعی طور پر حق الیقین ہے"},{"SurahNumber":56,"VerseNumber":96,"Text":"سو آپ اپنے ربِّ عظیم کے نام کی تسبیح کیا کریں"}]}