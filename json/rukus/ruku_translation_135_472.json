{"Id":472,"LanguageCodes":["yo","yor"],"Name":"yor-shaykhaburahima","Author":"Shaykh Abu Rahimah Mikael Aykyuni","Language":"Yoruba","Description":"Yoruba","Direction":"ltr","Source":"https://quranenc.com/check/yoruba_mikail/v1.0.0-csv.1 , https://quranenc.com/en/browse/yoruba_mikail , https://quranenc.com ,","Translations":[{"SurahNumber":7,"VerseNumber":109,"Text":"Àwọn ìjòyè nínú ìjọ Fir‘aon wí pé: \"Dájúdájú èyí ni onímọ̀ nípa idán pípa"},{"SurahNumber":7,"VerseNumber":110,"Text":"Ó fẹ́ ko yín kúrò lórí ilẹ̀ yín ni.\" (Fir‘aon wí pé: ) “Kí ni ohun tí ẹ máa mú wá ní ìmọ̀ràn?”"},{"SurahNumber":7,"VerseNumber":111,"Text":"Wọ́n sì wí pé: \"Dá òun àti arákùnrin rẹ̀ dúró ná, kí o sì rán àwọn akónijọ sí àwọn ìlú"},{"SurahNumber":7,"VerseNumber":112,"Text":"(pé) kí gbogbo onímọ̀ nípa idán pípa wá bá ọ"},{"SurahNumber":7,"VerseNumber":113,"Text":"Àwọn òpìdán sì dé wá bá Fir‘aon. Wọ́n wí pé: “Dájúdájú ẹ̀san gbọ́dọ̀ wà fún wa tí àwa bá jẹ́ olùborí.”"},{"SurahNumber":7,"VerseNumber":114,"Text":"Ó wí pé: “Bẹ́ẹ̀ ni. Àti pé dájúdájú ẹ̀yin gbọ́dọ̀ wà nínú àwọn alásùn-únmọ́ (mi).”"},{"SurahNumber":7,"VerseNumber":115,"Text":"(Àwọn òpìdán) wí pé: “Mūsā, o máa (kọ́kọ́) ju ọ̀pá sílẹ̀ ni, tàbí àwa ni a máa (kọ́kọ́) jù ú sílẹ̀.”"},{"SurahNumber":7,"VerseNumber":116,"Text":"(Ànábì Mūsā) sọ pé: “Ẹ ju (tiyín) sílẹ̀ (ná).” Nígbà tí wọ́n jù ú sílẹ̀, wọ́n fi pidán lójú àwọn ènìyàn. Wọ́n sì ṣẹ̀rùbà wọ́n. Wọ́n wá pẹ̀lú idán ńlá"},{"SurahNumber":7,"VerseNumber":117,"Text":"A sì fi ìmísí ránṣẹ́ sí (Ànábì) Mūsā pé: “Ju ọ̀pá rẹ sílẹ̀.” Nígbà náà, ó sì ń gbé ohun tí wọ́n ti pa nírọ́ kalẹ̀ mì kálókáló"},{"SurahNumber":7,"VerseNumber":118,"Text":"Nítorí náà, òdodo dé. Ohun tí wọ́n ń ṣe níṣẹ́ sì bàjẹ́"},{"SurahNumber":7,"VerseNumber":119,"Text":"Nítorí náà, A borí wọn níbẹ̀ yẹn. Wọ́n sì darí wálé ní ẹni yẹpẹrẹ"},{"SurahNumber":7,"VerseNumber":120,"Text":"Iṣẹ́ ìyanu (Ànábì Mūsā) mú àwọn òpìdán wólẹ̀, tí wọ́n forí kanlẹ̀ (fún Allāhu)"},{"SurahNumber":7,"VerseNumber":121,"Text":"Wọ́n sọ pé: \"A gbàgbọ́ nínú Olúwa gbogbo ẹ̀dá"},{"SurahNumber":7,"VerseNumber":122,"Text":"Olúwa (Ànábì) Mūsā àti Hārūn"},{"SurahNumber":7,"VerseNumber":123,"Text":"Fir‘aon wí pé: “Ẹ ti gbà Á gbọ́ ṣíwájú kí n̄g tó yọ̀ǹda fun yín! Dájúdájú èyí ni ète kan tí ẹ ti hun nínú ìlú nítorí kí ẹ lè kó àwọn ará ìlú jáde kúrò nínú rẹ̀. Nítorí náà, láìpẹ́ ẹ máa mọ̀"},{"SurahNumber":7,"VerseNumber":124,"Text":"Dájúdájú mo máa gé ọwọ́ yín àti ẹsẹ̀ yín ní ìpasípayọ. Lẹ́yìn náà, dájúdájú mo máa kan gbogbo yín mọ́gi.”"},{"SurahNumber":7,"VerseNumber":125,"Text":"Wọ́n sọ pé: \"Dájúdájú ọ̀dọ̀ Olúwa wa sì ni a máa fàbọ̀ sí"},{"SurahNumber":7,"VerseNumber":126,"Text":"Àti pé o ò tako kiní kan lára wa láti fìyà jẹ wá bí kò ṣe nítorí pé a gba àwọn àmì Olúwa wa gbọ́ nígbà tí ó dé bá wa. Olúwa wa, fún wa ní omi sùúrù mu. Kí O sì pa wá sípò mùsùlùmí"}]}