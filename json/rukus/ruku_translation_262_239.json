{"Id":239,"LanguageCodes":["ln","lin"],"Name":"lin-zakariyamuhamme","Author":"Zakariya Muhammed Balingongo","Language":"Lingala","Description":"Lingala","Direction":"ltr","Source":"https://quranenc.com/en/browse/lingala_zakaria","Translations":[{"SurahNumber":18,"VerseNumber":83,"Text":"Mpe bazali kotuna yo mpona Dzu-al-Qarnaïn, loba: Nakotangela bino mwa bokundoli moke"},{"SurahNumber":18,"VerseNumber":84,"Text":"Ya soló, tolendisaki bokasi bwa ye awa na nsé, mpe topesaki ye nzela likolo ya biloko binso"},{"SurahNumber":18,"VerseNumber":85,"Text":"Mpe alandaki nzela"},{"SurahNumber":18,"VerseNumber":86,"Text":"Kino tango moyi mokokita, akuti yango ekiti na moluka mwa mayi ma moto pene na yango akuti bato, tolobaki: Oh Dzu-al- Qarnaïn! Opesa bango etumbu to osalela bango bolamu"},{"SurahNumber":18,"VerseNumber":87,"Text":"Alobi: Oyó abubaki, tokopesa ye etumbu, sima tokomema ye epai ya Nkolo waye apesa ye etumbu ya somo koleka"},{"SurahNumber":18,"VerseNumber":88,"Text":"Mpe oyo andimaki mpe asalaki mosala ya malamu, ye akozua lifuta lilamu mpe tokoloba naye, (na bopesi) mibeko mia biso mizali pete"},{"SurahNumber":18,"VerseNumber":89,"Text":"Sima alandaki nzela"},{"SurahNumber":18,"VerseNumber":90,"Text":"Kino akomaki na ebimeli ya moyi akutaki (moyi) ezali koleka likolo na bato moko boye topesaki bango eloko te ya komizipa na moyi"},{"SurahNumber":18,"VerseNumber":91,"Text":"Ndenge wana nde ndenge tozipaki boyebi bwa biso na oyo azalaki na yango"},{"SurahNumber":18,"VerseNumber":92,"Text":"Sima alandaki nzela"},{"SurahNumber":18,"VerseNumber":93,"Text":"Kino tango akomaki kati ya ndelo ezwami na kati ya ngomba mibale akuti sima na yango bato baye bazali kososola maloba ya bato misusu te"},{"SurahNumber":18,"VerseNumber":94,"Text":"Balobi: Oh Dzu-al-Qarnaïn! Ya soló, ba ya’djûdj na ba ma’djûdj bazali babebisi na mokili, tokoki te kotiela yo makoki ete opika ndelo kati na biso na bango"},{"SurahNumber":18,"VerseNumber":95,"Text":"Alobi: Oyo Nkolo wa ngai apeși ngai ezali malamu (koleka oyo ya bino) bosalisa ngai na bokasi bwa bino mpe natia ndelo kati na bino na bango, (mpo bakatisa te)"},{"SurahNumber":18,"VerseNumber":96,"Text":"В óyela ngai liboke ya übende, mpe tango asilisi kotondisa taka kati na bangomba mibale, alobi na bango ete: Bofula, kino ezuaki moto, alobi na bango ete: Boyela ngai mayi ya übende wana eyanguami nasopa yango likolo"},{"SurahNumber":18,"VerseNumber":97,"Text":"Bakokaki komonisa bokasi te na komata na yango"},{"SurahNumber":18,"VerseNumber":98,"Text":"Alobi: Oyo ezali ngolu kowuta epai ya Nkolo wa ngai, tango elaka ya Nkolo wa ngai ekoyaka, akolalisa yango mpe akosukisa yango, mpe elaka ya Nkolo wa ngai ezalaka solo"},{"SurahNumber":18,"VerseNumber":99,"Text":"Mpe totikaki bazali kotepatepa bango na bango, mpe bakobetaka kelelo mpe tokosangisa bango banso"},{"SurahNumber":18,"VerseNumber":100,"Text":"Мре mokolo mona tokolakisaka bapengwi moto mwa lifelo"},{"SurahNumber":18,"VerseNumber":101,"Text":"Baye miso ma bango mazalaki ya kozipama тропа likanisi na ngai, mpe bazalaki kokoka koyoka te"}]}