{"Id":361,"LanguageCodes":["te","tel"],"Name":"tel-abdulraheemmoha","Author":"Abdul Raheem Mohammad Moulana","Language":"Telugu","Description":"Telugu","Direction":"ltr","Source":"https://qurancomplex.gov.sa/","Translations":[{"SurahNumber":56,"VerseNumber":39,"Text":"అందులో చాలా మంది మొదటి తరాలకు చెందిన వారుంటారు"},{"SurahNumber":56,"VerseNumber":40,"Text":"మరియు తరువాత తరాల వారిలో నుండి చాలా మంది ఉంటారు"},{"SurahNumber":56,"VerseNumber":41,"Text":"ఇక వామ(ఎడమ) పక్షం వారు; ఆ వామపక్షం వారు ఎంత (దౌర్భాగ్యులు)"},{"SurahNumber":56,"VerseNumber":42,"Text":"వారు దహించే నరకాగ్నిలో మరియు సలసలకాగే నీటిలో"},{"SurahNumber":56,"VerseNumber":43,"Text":"మరియు నల్లటి పొగఛాయలో (ఉంటారు)"},{"SurahNumber":56,"VerseNumber":44,"Text":"అది చల్లగానూ ఉండదు మరియు ఓదార్చేదిగానూ ఉండదు"},{"SurahNumber":56,"VerseNumber":45,"Text":"నిశ్చయంగా, వారు ఇంతకు ముందు చాలా భోగభాగ్యాలలో పడి ఉండిరి"},{"SurahNumber":56,"VerseNumber":46,"Text":"మరియు వారి మూర్ఖపు పట్టుతో ఘోరమైన పాపాలలో పడి ఉండిరి"},{"SurahNumber":56,"VerseNumber":47,"Text":"మరియు వారు ఇలా అనేవారు: \"ఏమీ? మేము మరణించి, మట్టిగా మరియు ఎముకలుగా మారిపోయిన తరువాత కూడా మరల బ్రతికించి లేపబడతామా"},{"SurahNumber":56,"VerseNumber":48,"Text":"మరియు పూర్వీకులైన మా తాతముత్తాతలు కూడానా"},{"SurahNumber":56,"VerseNumber":49,"Text":"వారితో ఇలా అను: \"నిశ్చయంగా, పూర్వీకులు మరియు తరువాత వారు కూడానూ"},{"SurahNumber":56,"VerseNumber":50,"Text":"వారందరూ ఆ నిర్ణీత రోజు, ఆ సమయమున సమావేశ పరచబడతారు"},{"SurahNumber":56,"VerseNumber":51,"Text":"ఇక నిశ్చయంగా, మార్గభ్రష్టులైన ఓ అసత్యవాదులారా"},{"SurahNumber":56,"VerseNumber":52,"Text":"మీరు జఖ్ఖూమ్ చెట్టు (ఫలాల) ను తింటారు"},{"SurahNumber":56,"VerseNumber":53,"Text":"దానితో కడుపులు నింపుకుంటారు"},{"SurahNumber":56,"VerseNumber":54,"Text":"తరువాత, దాని మీద సలసల కాగే నీరు త్రాగుతారు"},{"SurahNumber":56,"VerseNumber":55,"Text":"వాస్తవానికి మీరు దానిని దప్పిక గొన్న ఒంటెల వలే త్రాగుతారు"},{"SurahNumber":56,"VerseNumber":56,"Text":"తీర్పుదినం నాడు (ఈ వామపక్షం వారికి లభించే) ఆతిథ్యం ఇదే"},{"SurahNumber":56,"VerseNumber":57,"Text":"మిమ్మల్ని మేమే సృష్టించాము; అయితే మీరెందుకు ఇది సత్యమని నమ్మరు"},{"SurahNumber":56,"VerseNumber":58,"Text":"ఏమీ? మీరెప్పుడైనా, మీరు విసర్జించే వీర్యబిందువును గమనించారా"},{"SurahNumber":56,"VerseNumber":59,"Text":"ఏమీ? మీరా, దానిని సృష్టించేవారు? లేక మేమా దాని సృష్టికర్తలము"},{"SurahNumber":56,"VerseNumber":60,"Text":"మేమే మీ కోసం మరణం నిర్ణయించాము మరియు మమ్మల్ని అధిగమించేది ఏదీ లేదు"},{"SurahNumber":56,"VerseNumber":61,"Text":"మీ రూపాలను మార్చి వేసి మీరు ఎరుగని (ఇతర రూపంలో) మిమ్మల్ని సృష్టించటం నుండి"},{"SurahNumber":56,"VerseNumber":62,"Text":"మరియు వాస్తవానికి మీ మొదటి సృష్టిని గురించి మీరు తెలుసుకున్నారు; అయితే మీరెందుకు గుణపాఠం నేర్చుకోరు"},{"SurahNumber":56,"VerseNumber":63,"Text":"మీరు నాటే, విత్తనాలను గురించి, మీరెప్పుడైనా ఆలోచించారా"},{"SurahNumber":56,"VerseNumber":64,"Text":"మీరా వాటిని పండించేది? లేక మేమా వాటిని పండించే వారము"},{"SurahNumber":56,"VerseNumber":65,"Text":"మేము తలచుకుంటే, దానిని పొట్టుగా మార్చి వేయగలము. అప్పుడు మీరు ఆశ్చర్యంలో పడి పోతారు"},{"SurahNumber":56,"VerseNumber":66,"Text":"(మీరు అనేవారు): \"నిశ్చయంగా, మేము పాడై పోయాము"},{"SurahNumber":56,"VerseNumber":67,"Text":"కాదు, కాదు, మేము దరిద్రుల మయ్యాము! అని"},{"SurahNumber":56,"VerseNumber":68,"Text":"ఏమీ? మీరెప్పుడైనా మీరు త్రాగే నీటిని గురించి ఆలోచించారా"},{"SurahNumber":56,"VerseNumber":69,"Text":"మీరా దానిని మేఘాల నుండి కురిపించే వారు? లేక మేమా దానిని కురిపించేవారము"},{"SurahNumber":56,"VerseNumber":70,"Text":"మేము తలచుకుంటే దానిని ఎంతో ఉప్పుగా ఉండేలా చేసేవారము! అయినా మీరెందుకు కృతజ్ఞతలు చూపరు"},{"SurahNumber":56,"VerseNumber":71,"Text":"మీరు రాజేసే అగ్నిని గమనించారా"},{"SurahNumber":56,"VerseNumber":72,"Text":"దాని వృక్షాన్ని పుట్టించినవారు మీరా? లేక దానిని ఉత్పత్తి చేసినది మేమా"},{"SurahNumber":56,"VerseNumber":73,"Text":"మేము దానిని (నరకాగ్నిని), గుర్తు చేసేదిగా మరియు ప్రయాణీకులకు (అవసరం గలవారికి) ప్రయోజనకారిగా చేశాము"},{"SurahNumber":56,"VerseNumber":74,"Text":"కావున సర్వత్తముడైన నీ ప్రభువు నామాన్ని స్తుతించు"}]}