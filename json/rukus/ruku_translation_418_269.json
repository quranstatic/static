{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":41,"VerseNumber":45,"Text":"En Wij hadden aan Moesa het boek gegeven, maar toen werd men het erover oneens. En als er al niet eerder een woord van jouw Heer gekomen was, dan was er tussen hen al een beslissing getroffen. Zij verkeren daarover in hevige twijfel"},{"SurahNumber":41,"VerseNumber":46,"Text":"Als iemand deugdelijk handelt dan is het in zijn eigen voordeel, maar als iemand verkeerd doet dan is het in zijn nadeel; jouw Heer geeft geen onrechtvaardige behandeling aan de dienaren"},{"SurahNumber":41,"VerseNumber":47,"Text":"De kennis over het uur gaat op Hem terug. Er komen geen vruchten uit hun doppen en geen vrouw is zwanger en baart zonder dat Hij het weet. En op de dag dat Hij hen toeroept: \"Waar zijn dan Mijn [zogenaamd goddelijke] metgezellen\", zeggen zij: \"Wij delen U mee dat er bij ons geen getuige is"},{"SurahNumber":41,"VerseNumber":48,"Text":"Maar dat wat zij vroeger aanriepen zijn zij kwijt en zij dachten dat er voor hen geen ontsnapping was"},{"SurahNumber":41,"VerseNumber":49,"Text":"De mens verafschuwt het niet om voor het goede te bidden, maar als hem het kwaad treft is hij wanhopig en vertwijfeld"},{"SurahNumber":41,"VerseNumber":50,"Text":"En als Wij hem van Onze kant barmhartigheid laten proeven na rampspoed die hem getroffen heeft dan zegt hij: \"Dit komt mij toe en ik denk niet dat het uur aanstaande is en als ik naar mijn Heer word teruggebracht krijg ik bij Hem zeker het beste.\" Maar Wij zullen hun die ongelovig zijn meedelen wat zij deden en Wij zullen hen van een harde bestraffing laten proeven"},{"SurahNumber":41,"VerseNumber":51,"Text":"En wanneer Wij de mens genade schenken, wendt hij zich af en gaat opzij. Maar wanneer hem het kwaad treft dan is hij breedsprakig in het gebed"},{"SurahNumber":41,"VerseNumber":52,"Text":"Zeg: \"Hoe zien jullie het? Als het van God afkomstig is en jullie hechten er dan geen geloof aan? Wie dwaalt er meer dan wie het er vergaand mee oneens is"},{"SurahNumber":41,"VerseNumber":53,"Text":"Wij zullen hun Onze tekenen aan de horizonten en in henzelf laten zien zodat het voor hen duidelijk wordt dat het de waarheid is. Is het dan niet genoeg dat jouw Heer over alles getuige is"},{"SurahNumber":41,"VerseNumber":54,"Text":"Toch verkeren zij in twijfel over de ontmoeting met hun Heer en toch omvat Hij alles"}]}