{"Id":464,"LanguageCodes":["uz","uzb"],"Name":"uzb-alauddinmansour","Author":"Alauddin Mansour","Language":"Uzbek","Description":"Uzbek","Direction":"ltr","Source":"https://quranenc.com/check/uzbek_mansour/v1.0.0-csv.1 , https://quranenc.com/en/browse/uzbek_mansour , https://quranenc.com ,","Translations":[{"SurahNumber":67,"VerseNumber":1,"Text":"(Барча оламлар) подшоҳлиги Ўз қўлида бўлган Зот — Аллоҳ баракотли-буюкдир. У барча нарсага қодирдир"},{"SurahNumber":67,"VerseNumber":2,"Text":"(Эй инсонлар, У) сизларнинг қайсиларингиз чиройлироқ-яхшироқ амал қилгувчи эканлигингизни имтиҳон қилиш учун ўлим ва ҳаётни яраттан Зотдир. У қудратли ва мағфиратлидир"},{"SurahNumber":67,"VerseNumber":3,"Text":"(У) етти осмонни устма-уст қилиб яратган Зотдирки, сиз У Раҳмоннинг (Меҳрибон зотнинг) яратишида бирон тафовут-нуқсонни кўрмассиз. Энди кўзингизни яна (самога) қайтаринг-чи, (унда) бирон футур-ёриқни кўрармикансиз"},{"SurahNumber":67,"VerseNumber":4,"Text":"Сўнгра кўзингизни қайта-қайта (самога) қайтаринг, кўзингиз сизга чарчаб, ҳолдан тойган ҳолда қайтур (аммо Аллоҳ таоло яратган осмонлардан бирон айб-нуқсон топа олмас)"},{"SurahNumber":67,"VerseNumber":5,"Text":"Дарҳақиқат, Биз энг яқин осмонни чироқлар (юлдузлар) билан безадик ва уларни шайтонларга отиладиган тошлар қилиб қўйдик. Биз улар (шайтонлар) учун (Охиратдаги) олов-дўзах азобини ҳам тайёрлаб қўйгандирмиз"},{"SurahNumber":67,"VerseNumber":6,"Text":"Парвардигорларига кофир бўлган кимсалар учун жаҳаннам азоби бордир. Нақадар ёмон оқибат бу"},{"SurahNumber":67,"VerseNumber":7,"Text":"Қачон улар (жаҳаннамга) ташланганларида қайнаб турган (жаҳаннамнинг худди эшак ҳанграшидек) бир ўкирик-фарёдини эшитурлар"},{"SurahNumber":67,"VerseNumber":8,"Text":"У ғазабдан бўлиниб-парчаланиб кетгудек бўлур. Ҳар қачон унга бир тўда (кофир) ташланганида унинг қўриқчилари улардан (кофирлардан): «Сизларга (ҳаёти дунёда) бирон огоҳлантиргувчи — пайғамбар келмаганмиди?», деб сўраганида"},{"SurahNumber":67,"VerseNumber":9,"Text":"Улар дерлар: «Ҳа, дарҳақиқат, бизларга огоҳлантиргувчи келган эди, (лекин бизлар уни) ёлғончи қилганмиз ва: «Аллоҳ (ҳеч кимга) ҳеч нарса нозил қилган эмас, сизлар фақат катта залолат-гумроҳликдадирсизлар», деганмиз»"},{"SurahNumber":67,"VerseNumber":10,"Text":"Улар (кофирлар) яна: «Агар бизлар (огоҳлантиргувчи пайғамбарнинг сўзларини) тинглаб, ақл юргизувчи бўлганимизда, дўзах эгалари қаторида бўлмас эдик», дерлар"},{"SurahNumber":67,"VerseNumber":11,"Text":"Мана улар ўз гуноҳларини эътироф этдилар! Энди у дўзах эгаларига ҳалокат бўлгай"},{"SurahNumber":67,"VerseNumber":12,"Text":"Албатта ғайбдаги (кўзларига кўринмайдиган) Парвардигорларидан қўрқадиган зотлар учун мағфират ва катта ажр-мукофот бордир"},{"SurahNumber":67,"VerseNumber":13,"Text":"(Эй инсонлар), сизлар сўзларингизни яширинглар ёки ошкора қилинглар (ҳар ҳолда Аллоҳ билиб турур). Албатта У диллардаги сирларни билгувчидир"},{"SurahNumber":67,"VerseNumber":14,"Text":"(Ахир) яратган Зот (Ўзи йўқдан бор қилган нарсаларни) билмасми?! У меҳрибон ва (ҳар нарсадан) Огоҳдир"}]}