{"Id":192,"LanguageCodes":["hi","hin"],"Name":"hin-muhammadfarooqk","Author":"Muhammad Farooq Khan And Muhammad Ahmed","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":15,"VerseNumber":80,"Text":"हिज्रवाले भी रसूलों को झुठला चुके है"},{"SurahNumber":15,"VerseNumber":81,"Text":"हमने तो उन्हें अपनी निशानियाँ प्रदान की थी, परन्तु वे उनकी उपेक्षा ही करते रहे"},{"SurahNumber":15,"VerseNumber":82,"Text":"वे बड़ी बेफ़िक्री से पहाड़ो को काट-काटकर घर बनाते थे"},{"SurahNumber":15,"VerseNumber":83,"Text":"अन्ततः एक भयानक आवाज़ ने प्रातः होते- होते उन्हें आ लिया"},{"SurahNumber":15,"VerseNumber":84,"Text":"फिर जो कुछ वे कमाते रहे, वह उनके कुछ काम न आ सका"},{"SurahNumber":15,"VerseNumber":85,"Text":"हमने तो आकाशों और धरती को और जो कुछ उनके मध्य है, सोद्देश्य पैदा किया है, और वह क़ियामत की घड़ी तो अनिवार्यतः आनेवाली है। अतः तुम भली प्रकार दरगुज़र (क्षमा) से काम लो"},{"SurahNumber":15,"VerseNumber":86,"Text":"निश्चय ही तुम्हारा रब ही बड़ा पैदा करनेवाला, सब कुछ जाननेवाला है"},{"SurahNumber":15,"VerseNumber":87,"Text":"हमने तुम्हें सात 'मसानी' का समूह यानी महान क़ुरआन दिया"},{"SurahNumber":15,"VerseNumber":88,"Text":"जो कुछ सुख-सामग्री हमने उनमें से विभिन्न प्रकार के लोगों को दी है, तुम उसपर अपनी आँखें न पसारो और न उनपर दुखी हो, तुम तो अपनी भुजाएँ मोमिनों के लिए झुकाए रखो"},{"SurahNumber":15,"VerseNumber":89,"Text":"और कह दो, \"मैं तो साफ़-साफ़ चेतावनी देनेवाला हूँ।"},{"SurahNumber":15,"VerseNumber":90,"Text":"जिस प्रकार हमने हिस्सा-बख़रा करनेवालों पर उतारा था"},{"SurahNumber":15,"VerseNumber":91,"Text":"जिन्होंने (अपने) क़ुरआन को टुकड़े-टुकड़े कर डाला"},{"SurahNumber":15,"VerseNumber":92,"Text":"अब तुम्हारे रब की क़सम! हम अवश्य ही उन सबसे उसके विषय में पूछेंगे"},{"SurahNumber":15,"VerseNumber":93,"Text":"जो कुछ वे करते रहे।"},{"SurahNumber":15,"VerseNumber":94,"Text":"अतः तु्म्हें जिस चीज़ का आदेश हुआ है, उसे हाँक-पुकारकर बयान कर दो, और मुशरिको की ओर ध्यान न दो"},{"SurahNumber":15,"VerseNumber":95,"Text":"उपहास करनेवालों के लिए हम तुम्हारी ओर से काफ़ी है"},{"SurahNumber":15,"VerseNumber":96,"Text":"जो अल्लाह के साथ दूसरों को पूज्य-प्रभु ठहराते है, तो शीघ्र ही उन्हें मालूम हो जाएगा"},{"SurahNumber":15,"VerseNumber":97,"Text":"हम जानते है कि वे जो कुछ कहते है, उससे तुम्हारा दिल तंग होता है"},{"SurahNumber":15,"VerseNumber":98,"Text":"तो तुम अपने रब का गुणगान करो और सजदा करनेवालों में सम्मिलित रहो"},{"SurahNumber":15,"VerseNumber":99,"Text":"और अपने रब की बन्दगी में लगे रहो, यहाँ तक कि जो यक़ीनी है, वह तुम्हारे सामने आ जाए"}]}