{"Id":192,"LanguageCodes":["hi","hin"],"Name":"hin-muhammadfarooqk","Author":"Muhammad Farooq Khan And Muhammad Ahmed","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":4,"VerseNumber":116,"Text":"निस्संदेह अल्लाह इस चीज़ को क्षमा नहीं करेगा कि उसके साथ किसी को शामिल किया जाए। हाँ, इससे नीचे दर्जे के अपराध को, जिसके लिए चाहेगा, क्षमा कर देगा। जो अल्लाह के साथ किसी को साझी ठहराता है, तो वह भटककर बहुत दूर जा पड़ा"},{"SurahNumber":4,"VerseNumber":117,"Text":"वे अल्लाह से हटकर बस कुछ देवियों को पुकारते है। और वे तो बस सरकश शैतान को पुकारते है"},{"SurahNumber":4,"VerseNumber":118,"Text":"जिसपर अल्लाह की फिटकार है। उसने कहा था, \"मैं तेरे बन्दों में से एख निश्चित हिस्सा लेकर रहूँगा"},{"SurahNumber":4,"VerseNumber":119,"Text":"और उन्हें अवश्य ही भटकाऊँगा और उन्हें कामनाओं में उलझाऊँगा, और उन्हें हुक्म दूँगा तो वे चौपायों के कान फाड़ेगे, और उन्हें मैं सुझाव दूँगा तो वे अल्लाह की संरचना में परिवर्तन करेंगे।\" और जिसने अल्लाह से हटकर शैतान को अपना संरक्षक और मित्र बनाया, वह खुले घाटे में पड़ गया"},{"SurahNumber":4,"VerseNumber":120,"Text":"वह उनसे वादा करता है और उन्हें कामनाओं में उलझाए रखता है, हालाँकि शैतान उनसे जो कुछ वादा करता है वह एक धोके के सिवा कुछ भी नहीं होता"},{"SurahNumber":4,"VerseNumber":121,"Text":"वही लोग है जिनका ठिकाना जहन्नम है और वे उससे अलग होने की कोई जगह न पाएँगे"},{"SurahNumber":4,"VerseNumber":122,"Text":"रहे वे लोग जो ईमान लाए और उन्होंने अच्छे कर्म किए, उन्हें हम जल्द ही ऐसे बाग़ों में दाख़िल करेंगे, जिनके नीचे नहरें बह रही होंगी, जहाँ वे सदैव रहेंगे। अल्लाह का वादा सच्चा है, और अल्लाह से बढ़कर बात का सच्चा कौन हो सकता है"},{"SurahNumber":4,"VerseNumber":123,"Text":"बात न तुम्हारी कामनाओं की है और न किताबवालों की कामनाओं की। जो भी बुराई करेगा उसे उसका फल मिलेगा और वह अल्लाह से हटकर न तो कोई मित्र पाएगा और न ही सहायक"},{"SurahNumber":4,"VerseNumber":124,"Text":"किन्तु जो अच्छे कर्म करेगा, चाहे पुरुष हो या स्त्री, यदि वह ईमानवाला है तो ऐसे लोग जन्नत में दाख़िल होंगे। और उनका हक़ रत्ती भर भी मारा नहीं जाएगा"},{"SurahNumber":4,"VerseNumber":125,"Text":"और दीन (धर्म) की स्पष्ट से उस व्यक्ति से अच्छा कौन हो सकता है, जिसने अपने आपको अल्लाह के आगे झुका दिया और इबराहीम के तरीक़े का अनुसरण करे, जो सबसे कटकर एक का हो गया था? अल्लाह ने इबराहीम को अपना घनिष्ठ मित्र बनाया था"},{"SurahNumber":4,"VerseNumber":126,"Text":"जो कुछ आकाशों में और जो कुछ धरती में है, वह अल्लाह ही का है और अल्लाह हर चीज़ को घेरे हुए है"}]}