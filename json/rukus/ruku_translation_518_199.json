{"Id":199,"LanguageCodes":["ilp"],"Name":"ilp-abdulazizgroaal","Author":"Abdul Aziz Gro Aalem Saromintang","Language":"Iranun","Description":"Iranun","Direction":"ltr","Source":"https://www.islamic-invitation.com/ , King Fahd Quran Complex","Translations":[{"SurahNumber":78,"VerseNumber":1,"Text":"Antona-a so gi-i ran Pamagishai yan"},{"SurahNumber":78,"VerseNumber":2,"Text":"A Tothol a mala"},{"SurahNumber":78,"VerseNumber":3,"Text":"A so siran na di siran non Phagayonayon"},{"SurahNumber":78,"VerseNumber":4,"Text":"Na gunuki ran, ka khatokawan niran-bo"},{"SurahNumber":78,"VerseNumber":5,"Text":"Oriyan niyan, na Sabunar, a katokawan niran-bo"},{"SurahNumber":78,"VerseNumber":6,"Text":"Ba Ami da baloya so Lopa a Miyadumpas"},{"SurahNumber":78,"VerseNumber":7,"Text":"Go so manga Palao a manga pasuk"},{"SurahNumber":78,"VerseNumber":8,"Text":"Go Inadun Ami sukano a Nggaganapa"},{"SurahNumber":78,"VerseNumber":9,"Text":"Go biyaloi Ami so torog iyo a kadukha"},{"SurahNumber":78,"VerseNumber":10,"Text":"Go biyalaoi Ami so gagawi-i Anditarun"},{"SurahNumber":78,"VerseNumber":11,"Text":"Go biyaloi Ami so daondao a Ipuphaningkaoyagun"},{"SurahNumber":78,"VerseNumber":12,"Text":"Go Pimbalayan Ami so kaporowan niyo sa pito a manga babagur (a manga Langit)"},{"SurahNumber":78,"VerseNumber":13,"Text":"Go Miyadun Kami sa Palitaan a Masindao (a Alongan)"},{"SurahNumber":78,"VerseNumber":14,"Text":"Go piyakatoron Ami a phoon ko manga gabon so ig a madakul"},{"SurahNumber":78,"VerseNumber":15,"Text":"Ka-an Ami mapakagumao sa sabap rukaniyan so purpuran a go Mangunguto"},{"SurahNumber":78,"VerseNumber":16,"Text":"A go manga Pamomolan a Milapilapis"},{"SurahNumber":78,"VerseNumber":17,"Text":"Mata-an! A so Alongan a Kokoman na miyabaloi a wakto a Kaputhatalabokan"},{"SurahNumber":78,"VerseNumber":18,"Text":"Si-i ko Alongan a kaiyopa ko Sanggakala, na Makatalingoma kano a Pishagorompong"},{"SurahNumber":78,"VerseNumber":19,"Text":"Go kaluka-an so Langit na mabaloi a manga paitao"},{"SurahNumber":78,"VerseNumber":20,"Text":"Go mikayontong so manga Palao na mabaloi a lopapuk"},{"SurahNumber":78,"VerseNumber":21,"Text":"Mata-an! A so Naraka Jahannam na aya butad iyan na mibubukun a ayan"},{"SurahNumber":78,"VerseNumber":22,"Text":"A khandodan o Miyamangakowala"},{"SurahNumber":78,"VerseNumber":23,"Text":"Matatap siran non sa Tanitiyasa"},{"SurahNumber":78,"VerseNumber":24,"Text":"Da-a khata-am iran non a Pakadunggao, go da-a Khainomon"},{"SurahNumber":78,"VerseNumber":25,"Text":"A rowar ko phulikabo a ig a go dana"},{"SurahNumber":78,"VerseNumber":26,"Text":"Balas a Pindait (ko galubuk iran a marata)"},{"SurahNumber":78,"VerseNumber":27,"Text":"Mata-an! A siran na aya butad iran na di iran ikhaluk so itongan"},{"SurahNumber":78,"VerseNumber":28,"Text":"Go Piyakambokhag iran so manga Ayat Ami sa tanto a Kapakambokhag"},{"SurahNumber":78,"VerseNumber":29,"Text":"Na langowan taman na inisorat Ami sukaniyan ko daptar"},{"SurahNumber":78,"VerseNumber":30,"Text":"Na ta-ami niyo, ka da dun a ipagoman Ami rukano a rowar ko siksa"}]}