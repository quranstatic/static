{"Id":231,"LanguageCodes":["knx"],"Name":"knx-unknown","Author":"Unknown","Language":"Kendayan","Description":"Kendayan","Direction":"ltr","Source":"https://www.islamic-invitation.com","Translations":[{"SurahNumber":27,"VerseNumber":45,"Text":"Man sungguh kami udah ngutus ka’ kaom Samud sodara nyaka’koa badama saleh (nang bakata), sambah lah Allah! Tapi tiba- tiba iaka’koa tapacah (manjadi) dia golongan nang bamusuhatn"},{"SurahNumber":27,"VerseNumber":46,"Text":"Ia (saleh) wahe kaumku! Jahe kita’ minta digancehi’ kaburukatn sanape’ (kita’ minta) kabaikatn? Jahe kita’ nana’ minta ampon ka’ Allah, supaya kita’ namu rahmat"},{"SurahNumber":27,"VerseNumber":47,"Text":"Iaka’koa nyambah, ”kami namu nasep malang karana kao man urakng-urakng nang ngikuti’ kao ia (saleh) bakata, nasep kita’ ada ka’ Allah (buke’ kami nang manjadi sabab) tapi kita’ koa ialah kaom nang gi’ dinguji”"},{"SurahNumber":27,"VerseNumber":48,"Text":"Ka’ kota koa599 ada sambilan urakng laki- laki nang babuat ka’ rusakatn ka’ dunia, iaka’koa nana’ babauat nang ngedo’"},{"SurahNumber":27,"VerseNumber":49,"Text":"Iaka’koa bakata, basumpahlah kita’ man dama Allah, bahowa’ diri’ pasti nyarangnya ia manda’ kaluarganya malapm ari kamodian diri ngataatn kada’ kapalnya bahoa’ diri nana’ nele’ kamatiatn kaluarganya koa, sungguh diri’ urakng nang banar"},{"SurahNumber":27,"VerseNumber":50,"Text":"Iaka’koa mamuat tipudaya, kami Allah pun mamuat tipudaya sadangkan iaka’koa nana’ nau’an"},{"SurahNumber":27,"VerseNumber":51,"Text":"Maka tele’lah mpahe akibat dari tipudayanya ka’ koa, bahowa kami (Allah) minasaatn iaka’koa manda’ kaom nyaka’koa samuanya"},{"SurahNumber":27,"VerseNumber":52,"Text":"Maka koalah rumah-rumah nyaka’koa nang runtuh karana kajalimannya ka’ koa. Sungguh, ka’ nang macam nian koa banar- banar tadapat tanda (kakuasaatn Allah) bagi urakng-urakng nang nau’an"},{"SurahNumber":27,"VerseNumber":53,"Text":"Kami (Allah) salamatatn urakng-urakng nang baiman600 man urakng nang salalu bataqwa"},{"SurahNumber":27,"VerseNumber":54,"Text":"Man (ingatlah ka’ gesah) Luth, katika ia bakata ia bataqwa ka’ kaomnya, ”jahe kita’ ngarajaatn pabuatatn fahisyah (keji)601, padahal kita’ nele’nya (pabuatan jahat koa)?”"},{"SurahNumber":27,"VerseNumber":55,"Text":"Jahe koa ngatangi’ nang laki-laki nto’ (manuhi’) sahwatnyu, buke’ ngatangi’ nang bini? Sungguh kita’ kaom nang nana’ nau’an lain (akibat pabuatatn kita’)"},{"SurahNumber":27,"VerseNumber":56,"Text":"Jawapat kaomnya nana’ lain hanya ngataatn, ”usir Lut ma kaluarganya koa dari nagarinyu nian, sabatolnya ia koa (nangnggap diri’nya) baraseh”"},{"SurahNumber":27,"VerseNumber":57,"Text":"Maka kami salamatatn ia (Lut) manda; kaluarganya, kacoali bininya, kami (Allah) udah nantuatn ia tamasok urakng nang dimasar (diminaatn ka’ dalapm sesa)"},{"SurahNumber":27,"VerseNumber":58,"Text":"Kami (Allah) turuntatn ujatn ka’ iaka’koa man ujatn batu maka ujatn nang dinimpaatn ka’ koa batol-batol ujatn nang miah buruk (dinimpaatn) ka’ urakng-urakng nang dibare’ paringatatn tatapi nananya danger"}]}