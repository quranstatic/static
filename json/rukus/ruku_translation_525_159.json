{"Id":159,"LanguageCodes":["fa","fas"],"Name":"fas-mohammadsadeqit","Author":"Mohammad Sadeqi Tehrani","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":83,"VerseNumber":1,"Text":"وای بر کم‌‌کنندگان"},{"SurahNumber":83,"VerseNumber":2,"Text":"همانان که چون از مردمان پیمانه‌ای ستانند، تمام ستانند"},{"SurahNumber":83,"VerseNumber":3,"Text":"و چون آنان را پیمانه یا وزن کنند، به ایشان زیان رسانند"},{"SurahNumber":83,"VerseNumber":4,"Text":"آیا ایشان گمان نمی‌دارند که بی‌گمان برانگیختگانند،"},{"SurahNumber":83,"VerseNumber":5,"Text":"برای روزی بزرگ"},{"SurahNumber":83,"VerseNumber":6,"Text":"روزی که مردمان در برابر پروردگار جهانیان به پای ایستند"},{"SurahNumber":83,"VerseNumber":7,"Text":"هرگز نه چنان است (که می‌پندارند)! کتاب (اعمال) فاجران بی‌چون و بی‌امان در (ژرفای) سجین است"},{"SurahNumber":83,"VerseNumber":8,"Text":"و تو را چه آگاه کرد که سجّین چیست‌؟"},{"SurahNumber":83,"VerseNumber":9,"Text":"کتابی است رقم زده و نوشته شده"},{"SurahNumber":83,"VerseNumber":10,"Text":"وای در آن هنگام (و هنگامه) بر تکذیب‌کنندگان‌"},{"SurahNumber":83,"VerseNumber":11,"Text":"آنان که با روز جزا (همان را) تکذیب می‌کنند"},{"SurahNumber":83,"VerseNumber":12,"Text":"و جز هر تجاوزپیشه‌ی گناهکاری به آن تکذیب نمی‌کند"},{"SurahNumber":83,"VerseNumber":13,"Text":"هنگامی که آیاتمان بر او خوانده شود، گوید: « (این‌ها) بافته‌ها و افسانه‌های پیشینانتان است.»"},{"SurahNumber":83,"VerseNumber":14,"Text":"هرگز (نه چنان است)! بلکه آنچه مرتکب می‌شده‌اند زنگار بر دل‌هایشان بسته است"},{"SurahNumber":83,"VerseNumber":15,"Text":"هرگز (نه چنان است)! بلکه آنان بی‌گمان در آن روز، از پروردگارشان سخت محجوبند"},{"SurahNumber":83,"VerseNumber":16,"Text":"سپس بی‌چون، آنان جهنم را بی‌امان گیرانه‌اند"},{"SurahNumber":83,"VerseNumber":17,"Text":"سپس (به ایشان) گفته می‌شود: «این (همان) است که به آن تکذیب می‌کردید.»"},{"SurahNumber":83,"VerseNumber":18,"Text":"هرگز (نه چنان است)! همواره کتاب نیکان به‌راستی در (ژرفای) علّیّون است"},{"SurahNumber":83,"VerseNumber":19,"Text":"و چه (چیز) تو را شناساند (که) علّیّون چیست‌؟"},{"SurahNumber":83,"VerseNumber":20,"Text":"کتابی است رقم زده شده"},{"SurahNumber":83,"VerseNumber":21,"Text":"مقرّبان آن را مشاهده می‌کنند"},{"SurahNumber":83,"VerseNumber":22,"Text":"بی‌گمان نیکوکاران همواره در (ژرفای) نعمت پربار (الهی)اند"},{"SurahNumber":83,"VerseNumber":23,"Text":"بر تخت‌ها (نشسته) می‌نگرند"},{"SurahNumber":83,"VerseNumber":24,"Text":"در چهره‌هایشان طراوت نعمت (بهشت) را می‌شناسی"},{"SurahNumber":83,"VerseNumber":25,"Text":"از باده‌ای مُهر زده شده نوشانیده شوند"},{"SurahNumber":83,"VerseNumber":26,"Text":"(باده‌ای که) مُهر آن، مشک است‌، و در این (نعمت‌ها) کوشندگان در پیشگیری (از دیگران) باید از یکدیگر پیشی گیرند"},{"SurahNumber":83,"VerseNumber":27,"Text":"و ترکیبش از (بلندای) چشمه‌ای سراشیب است"},{"SurahNumber":83,"VerseNumber":28,"Text":"چشمه‌ای را که نزدیک‌شدگان (به خدا) از آن می‌نوشند"},{"SurahNumber":83,"VerseNumber":29,"Text":"کسانی که گناه می‌کردند، همواره از (کار) آنان که ایمان آورده بودند ریشخند می‌زدند"},{"SurahNumber":83,"VerseNumber":30,"Text":"و چون بر ایشان می‌گذشتند، (به مسخره) اشاره(‌ی چشم و ابرو) با هم ردّ و بدل می‌کردند"},{"SurahNumber":83,"VerseNumber":31,"Text":"و هنگامی که نزد خانواده‌(های) خود باز می‌گشتند، به شوخ‌طبعی می‌پرداختند"},{"SurahNumber":83,"VerseNumber":32,"Text":"و هنگامی که مؤمنان را می‌دیدند، می‌گفتند: «اینان بی‌امان گمراهانند.»"},{"SurahNumber":83,"VerseNumber":33,"Text":"و حال آنکه آنان (به عنوان) نگهبانانی بر اینان فرستاده نشده‌اند"},{"SurahNumber":83,"VerseNumber":34,"Text":"پس امروز، کسانی که ایمان آوردند از (کار) کافران می‌خندند"},{"SurahNumber":83,"VerseNumber":35,"Text":"بر تخت‌ها(ی خود نشسته و) نظاره می‌کنند"},{"SurahNumber":83,"VerseNumber":36,"Text":"(با این جریان) آیا کافران به پاداش نیک! آنچه می‌کرده‌اند رسیده‌اند؟"}]}