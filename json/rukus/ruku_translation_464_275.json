{"Id":275,"LanguageCodes":["ny","nya"],"Name":"nya-alhajiyusufmuha","Author":"Al Haji Yusuf Muhammad Kanyamula","Language":"Chichewa","Description":"Chichewa","Direction":"ltr","Source":"http://goodwordbooks.com/, Goodword Books, Islamic Dawah Movement of Southern Africa","Translations":[{"SurahNumber":54,"VerseNumber":23,"Text":"Anthu a Thamoud adakana machenjezo"},{"SurahNumber":54,"VerseNumber":24,"Text":"Iwo adati, “Munthu! Mmodzi yekha wochokera ku mtundu wathu kuti timutsatire? Ndithudi ife tikhala olakwa kwambiri ndiponso a misala.”"},{"SurahNumber":54,"VerseNumber":25,"Text":"“Kodi ndiye kuti uthenga waperekedwa kwa iye yekha pakati pa ife tonse? Iyayi! Iye ndi wabodza ndi wodzikweza.”"},{"SurahNumber":54,"VerseNumber":26,"Text":"Mawa iwo adzadziwa kuti wabodza ndi wodzikweza ndani"},{"SurahNumber":54,"VerseNumber":27,"Text":"Ndithudi Ife titumiza ngamira yaikazi ngati mayesero kwa iwo. Motero iwe uwapenyetsetse ndipo ukhale wopirira"},{"SurahNumber":54,"VerseNumber":28,"Text":"Ndipo uwauze kuti azigawana madzi. Ndipo nthawi yomwera madzi idzakhazikitsidwa"},{"SurahNumber":54,"VerseNumber":29,"Text":"Ndipo iwo adaitana m’bale wawo ndipo iye adatulutsa lupanga ndi kuipha"},{"SurahNumber":54,"VerseNumber":30,"Text":"Kodi chilango changa ndi chenjezo langa zidali zoopsa bwanji"},{"SurahNumber":54,"VerseNumber":31,"Text":"Ndithudi tidawatumizira mfuwu umodzi ndipo onse adali ngati nkhuni zodula zimene munthu womanga mpanda amatola"},{"SurahNumber":54,"VerseNumber":32,"Text":"Ndithudi talipanga Buku la Korani kukhala losavuta kulizindikira ndi kulikumbukira. Koma kodi alipo ena amene adzachenjezedwa"},{"SurahNumber":54,"VerseNumber":33,"Text":"Anthu a Loti adati chenjezo lathu ndi labodza"},{"SurahNumber":54,"VerseNumber":34,"Text":"Ndithudi Ife tidawatumizira mphepo yonyamula miyala kupatula a pa banja la Loti amene tidawapulumutsa mu ola lomaliza la usiku"},{"SurahNumber":54,"VerseNumber":35,"Text":"Monga chisomo chochokera kwa Ife, motero ndi mmene timalipirira anthu oyamika"},{"SurahNumber":54,"VerseNumber":36,"Text":"Ndithudi iye adawachenjeza za chilango chathu choopsa koma iwo adakana chenjezo lathu"},{"SurahNumber":54,"VerseNumber":37,"Text":"Ndipo, ndithudi, iwo adafuna kuchititsa manyazi alendo ake. Motero Ife tidawachititsa khungu. Kotero inu lawani chilango changa ndi machenjezo anga"},{"SurahNumber":54,"VerseNumber":38,"Text":"Ndithudi chilango chowawa chidadza pa iwo nthawi yam’mawa"},{"SurahNumber":54,"VerseNumber":39,"Text":"Kotero inu lawani chilango changa ndi machenjezo anga"},{"SurahNumber":54,"VerseNumber":40,"Text":"Ndithudi talipanga Buku la Korani kukhala losavuta kulizindikira ndi kulikumbukira. Kodi alipo ena amene adzachenjezedwa"}]}