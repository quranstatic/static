{"Id":154,"LanguageCodes":["fa","fas"],"Name":"fas-hussainansarian","Author":"Hussain Ansarian","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":7,"VerseNumber":109,"Text":"اشراف و سران قوم فرعون گفتند: قطعاً این جادوگری [زبردست و] داناست"},{"SurahNumber":7,"VerseNumber":110,"Text":"می خواهد شما را از سرزمینتان بیرون کند؛ اینک [درباره او] چه رأی و نظری می دهید؟"},{"SurahNumber":7,"VerseNumber":111,"Text":"گفتند: [مجازات] او و برادرش را به تأخیر انداز و نیروهای گردآورنده را به شهرها روانه کن"},{"SurahNumber":7,"VerseNumber":112,"Text":"تا هر جادوگری دانا را به نزد تو آورند"},{"SurahNumber":7,"VerseNumber":113,"Text":"و جادوگران نزد فرعون آمدند [و] گفتند: آیا اگر پیروز شویم، حتماً برای ما پاداش و مزد قابل توجهی خواهد بود؟"},{"SurahNumber":7,"VerseNumber":114,"Text":"گفت: آری، و یقیناً از مقرّبان خواهید بود"},{"SurahNumber":7,"VerseNumber":115,"Text":"جادوگران گفتند: ای موسی! یا تو [چوب دست خود را] بینداز، یا اینکه ما می اندازیم"},{"SurahNumber":7,"VerseNumber":116,"Text":"[موسی] گفت: شما بیندازید. هنگامی که انداختند، چشم های مردم را جادو کردند و آنان را سخت ترساندند، و جادویی بزرگ و شگفت آور به میان آوردند"},{"SurahNumber":7,"VerseNumber":117,"Text":"و به موسی وحی کردیم: عصایت را بینداز. ناگهان آنچه را جادوگران به دروغ بافته بودند، به سرعت بلعید"},{"SurahNumber":7,"VerseNumber":118,"Text":"پس حق ثابت شد و آنچه را همواره جادوگران [به عنوان سِحر] انجام می دادند، باطل و پوچ گشت"},{"SurahNumber":7,"VerseNumber":119,"Text":"پس [فرعونیان] در آنجا مغلوب شدند و با ذلت و خواری بازگشتند"},{"SurahNumber":7,"VerseNumber":120,"Text":"و جادوگران [با دیدن آن معجزه عظیم و باطل شدن سِحر خویش] به سجده افتادند"},{"SurahNumber":7,"VerseNumber":121,"Text":"گفتند: [از روی حقیقت] به پروردگار جهانیان ایمان آوردیم،"},{"SurahNumber":7,"VerseNumber":122,"Text":"پروردگار موسی و هارون"},{"SurahNumber":7,"VerseNumber":123,"Text":"فرعون گفت: آیا پیش از آنکه من به شما اجازه دهم به او ایمان آوردید؟! مسلماً این توطئه و نیرنگی است که [شما و موسی] در این شهر برپا کرده اید تا مردمش را از آن بیرون کنید، ولی به زودی خواهید دانست"},{"SurahNumber":7,"VerseNumber":124,"Text":"قطعاً دست ها و پاهایتان را یکی از چپ و یکی از راست جدا می کنم، سپس همه شما را به دار خواهم آویخت"},{"SurahNumber":7,"VerseNumber":125,"Text":"گفتند: ما به سوی پروردگارمان بازمی گردیم [بنابراین ترسی از مجازات تو نداریم]"},{"SurahNumber":7,"VerseNumber":126,"Text":"و تو ما را جز به این سبب به کیفر نمی رسانی که ما به آیات پروردگارمان هنگامی که به سوی ما آمد، ایمان آوردیم. [آن گاه به دعا روی آوردند و گفتند:] پروردگارا! صبر و شکیبایی بر ما فرو ریز و ما را در حالی که تسلیم [فرمان ها و احکامت] باشیم، بمیران"}]}