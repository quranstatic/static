{"Id":253,"LanguageCodes":["mr","mar"],"Name":"mar-muhammadshafiia","Author":"Muhammad Shafi I Ansari","Language":"Marathi","Description":"Marathi","Direction":"ltr","Source":"Al Birr Foundation http://albirr.in/quran-pdf","Translations":[{"SurahNumber":54,"VerseNumber":1,"Text":"१. कयामत जवळ आली आणि चंद्र दुभंगला"},{"SurahNumber":54,"VerseNumber":2,"Text":"२. हे जेव्हा एखादा मोजिजा (चमत्कार) पाहतात, तेव्हा तोंड फिरवितात, आणि म्हणतात ही तर पहिल्यापासून चालत आलेली जादू आहे"},{"SurahNumber":54,"VerseNumber":3,"Text":"३. आणि त्यांनी खोटे ठरविले व आपल्या इच्छा आकांक्षांचे अनुसरण केले. आणि प्रत्येक कार्य निश्चित वेळेवरच निर्धारित आहे"},{"SurahNumber":54,"VerseNumber":4,"Text":"४. निःसंशय, त्याच्याजवळ त्या वार्ता येऊन पोहचल्या आहेत, ज्यात तंबी - ताकीदी (ची शिकवण) आहेत"},{"SurahNumber":54,"VerseNumber":5,"Text":"५. आणि पूर्ण बुद्धिकौशल्याची गोष्ट आहे, परंतु या भयभीत करणाऱ्या गोष्टींनीही काही लाभ दिला नाही"},{"SurahNumber":54,"VerseNumber":6,"Text":"६. (तेव्हा, हे पैगंबर!) तुम्ही त्यांच्याकडून तोंड फिरवा, ज्या दिवशी एक पुकारणारा अप्रिय गोष्टीकडे बोलाविल"},{"SurahNumber":54,"VerseNumber":7,"Text":"७. हे झुकलेल्या नेत्रांनी कबरीमधून अशा प्रकारे उठून उभे राहतील की जणू इतस्ततः पसरलेला टोळ थवा"},{"SurahNumber":54,"VerseNumber":8,"Text":"८. पुकारणाऱ्याकडे धावत जात असतील आणि काफिर म्हणतील की हा दिवस तर मोठा कठीण आहे"},{"SurahNumber":54,"VerseNumber":9,"Text":"९. त्यांच्यापूर्वी नूहच्या जनसमूहानेही आमच्या दासाला खोटे ठरविले होते. आणि वेडा दर्शवून झिडकारले होते"},{"SurahNumber":54,"VerseNumber":10,"Text":"१०. तेव्हा त्याने आपल्या पालनकर्त्याजवळ दुआ (प्रार्थना) केली की मी तावडीत सापडलेलो आहे. तू माझी मदत कर"},{"SurahNumber":54,"VerseNumber":11,"Text":"११. तेव्हा आम्ही आकाशाचे दरवाजे मुसळधार पावसाने उघडले"},{"SurahNumber":54,"VerseNumber":12,"Text":"१२. आणि जमिनीतून झरे प्रवाहित केले, तेव्हा त्या कार्यासाठी जे भाग्यात लिहिले गेले होते, (दोघेही) पाणी एकत्रित झाले"},{"SurahNumber":54,"VerseNumber":13,"Text":"१३. आणि आम्ही त्याला अशा नौकेत चढविले, जी तक्ते आणि मेखा असलेली होती"},{"SurahNumber":54,"VerseNumber":14,"Text":"१४. जी आमच्या डोळ्यांसमोर चालत होती. हा मोबदला त्याच्यातर्फे, ज्याचा इन्कार केला गेला होता"},{"SurahNumber":54,"VerseNumber":15,"Text":"१५. आणि निःसंशय, आम्ही या घटनेला निशाणी बनवून बाकी राखले तेव्हा आहे कोणी बोध ग्रहण करणारा"},{"SurahNumber":54,"VerseNumber":16,"Text":"१६. तेव्हा (सांगा) कसा होता माझा प्रकोप आणि माझी भयपूर्ण तंबी"},{"SurahNumber":54,"VerseNumber":17,"Text":"१७. आणि निःसंशय, आम्ही कुरआनाला समजण्याकरिता सोपे केले आहे१ तेव्हा आहे कोणी बोध ग्रहण करणारा"},{"SurahNumber":54,"VerseNumber":18,"Text":"१८. आदच्या जनसमूहानेही खोटे ठरविले तेव्हा कसा होता माझा अज़ाब आणि माझी भयपूर्ण तंबी"},{"SurahNumber":54,"VerseNumber":19,"Text":"१९. आम्ही त्यांच्यावर सतत वेगाने वाहणारी हवा (वादळी वारा) एका सततच्या अशुभ दिवशी पाठविली"},{"SurahNumber":54,"VerseNumber":20,"Text":"२०. जी लोकांना उचलून आपटत होती, जणू मुळासकट उखडलेले खजुरीचे वृक्ष आहेत"},{"SurahNumber":54,"VerseNumber":21,"Text":"२१. तेव्हा कसा होता माझा प्रकोप आणि माझे भयभीत करणे"},{"SurahNumber":54,"VerseNumber":22,"Text":"२२. आणि निःसंशय, आम्ही कुरआनानला बोधप्राप्तीकरिता सोपे केले आहे तेव्हा आहे कोणी बोध ग्रहण करणारा"}]}