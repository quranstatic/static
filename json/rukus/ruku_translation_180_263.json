{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":10,"VerseNumber":83,"Text":"၈၃။\tသို့သော်သူ၏ အမျိုးသားအချို့မှတပါး အခြားသူတို့သည် တမန်တော်မူစာကို မယုံကြည်ကြချေ။ သူတို့သည် ဖွာရောမင်းနှင့် ၎င်း၏ မှုးမတ်တို့နှိပ်စက်ကလူပြုမည်ကို အလွန်ပင်ကြောက်ရွ့ံကြ၏။ မှတ်သားကြလော့၊ ဖွာရောမင်းသည် မိမိနိုင်ငံအတွင်း မတရားညှင်းပန်းနှိပ်စက်သောအာဏာရှင်မုချဖြစ်၏။ မှတ်သားကြလော့၊ သူသည် မတရားမင်းအမှန်ဖြစ်၏။"},{"SurahNumber":10,"VerseNumber":84,"Text":"၈၄။\tတမန်တော်မူစာသည် ဟောကြား၏၊ ဟယ်-အချင်းတို့၊ သင်တို့သည် အလ္လာဟ်အရှင်မြတ်အား အမှန်ပင်ယုံကြည် ကျိုးနွံကြလျှင် အရှင်မြတ်အား ကိုးစားကြလော့။"},{"SurahNumber":10,"VerseNumber":85,"Text":"၈၅။\tသူတို့က အကျွနု်ပ်တို့သည် အလ္လာဟ်အရှင်မြတ်အား ယုံကြည်ကျိုးနွံကြပါ၏။ အို-အကျွနု်ပ်တို့၏ ကျေးဇူးတော် သခင်၊ အကျွန်ုပ်တို့အား မတရားပြုသူတို့ကို ညှို့သောအရာဖြစ်စေတော်မမူပါလင့်။"},{"SurahNumber":10,"VerseNumber":86,"Text":"၈၆။\tအရှင်၏ ကောင်းကြီးမင်္ဂလာအားဖြင့် အကျွနု်ပ်တို့ကို မိစ္ဆာဒိဋ္ဌိတို့၏ လက်တွင်းမှ ကယ်နှုတ်တော်မူပါဟု တင်လျှောက်ကြ၏။"},{"SurahNumber":10,"VerseNumber":87,"Text":"၈၇။\tငါအရှင်မြတ်သည် တမန်တော်မူစာနှင့် သူ၏ အစ်ကိုအား သင်တို့၏ အမျိုးသားများအတွက် အီဂျစ်ပြည်တွင် နေအိမ်များရှိစေကြလော့။ သင်တို့၏ အိမ်များကို ဆွလတ်ဝတ်ပြုရာဌာနဖြစ်စေကြလော့။ ဆွလတ်ဝတ်ပြုကြလော့၊ ယုံကြည်သူတို့အား ဝမ်းမြောက်ဖွယ်သတင်းကောင်းကို ပေးကြလော့ဟု ဗျာဒိတ်ပေးတော်မူ၏။"},{"SurahNumber":10,"VerseNumber":88,"Text":"၈၈။\tထိုအခါတမန်တော်မူစာက အို-အကျွနု်ပ်တို့၏ အရှင်သခင်၊ အရှင်သည် ဖွာရောမင်းနှင့် မှုးမတ်တို့အား ဤ လောက၌ ခန့်ညားကြွယ်ဝစေတော်မူ၏။ အို-ကျေးဇူးတော်သခင်၊ ထို့ကြောင့်သူတို့သည် လူသားတို့ကို အရှင်၏ လမ်းတော်မှ လမ်းမှားသို့ ပို့ဆောင်ကြပါ။ အို-ကျေးဇူးတော်သခင်၊ သူတို့၏ ဥစ္စာစီးပွားများကို ဖျက်ဆီးပစ်တော် မူပါ။ အလွန်နာကျင်ဖွယ်ကောင်းသောအပြစ်ဒဏ်တော်ကို မြင်ရသည့်တိုင်အောင် သူတို့မယုံကြည်ကြစေရန် သူတို့၏ စိတ်နှလုံးများကို မာမြင်းစေတော်မူပါ၏ဟု ဆုပန်၏။"},{"SurahNumber":10,"VerseNumber":89,"Text":"၈၉။\tအရှင်မြတ်က သင်တို့၏ ဆုတောင်းချက်ကို ကြားတော်မူပြီး သင်တို့ညီနောင်သည် လမ်းမှန်ကို လိုက်ကြလော့၊ ဉာာဏ်ပညာမရှိသူတို့၏ လမ်းကို မလိုက်ကြလင့်ဟု မိန့်တော်မူ၏။"},{"SurahNumber":10,"VerseNumber":90,"Text":"၉၀။\tငါအရှင်မြတ်သည် အစ္စရာအီလ်အမျိုးသားတို့ကို ပင်လယ်တဘက်ကမ်းသို့ ယူဆောင်တော်မူ၏။ ဖွာရောမင်းသည် မိမိ၏ စစ်သည်တော်များနှင့် သူတို့ကို မတရားကျူးလွန်ခြားနားခြင်းဖြင့် မိအောင် လိုက်ကြ၏။ သို့သော်ရေနစ်မြုပ် ဘေးထိသောအခါ သူသည် အစ္စရာအီလ်အမျိုးသားတို့ယုံကြည်သောအရှင်သခင်မှတပါး အခြားအရှင်သခင် မရှိဟု အကျွနု်ပ်ယုံကြည်ပါ၏။ အကျွနု်ပ်သည် အလ္လာဟ်အရှင်မြတ်အား ယုံကြည်ကျိုးနွံသူတို့ဘောင်တွင် ပါဝင်ပါသည်ဟု ကြွေးကြော်၏။"},{"SurahNumber":10,"VerseNumber":91,"Text":"၉၁။\tဘာလဲ၊ ယခုမှ ယုံကြည်သလော၊ ယခုတိုင်အောင် နင်သည် ထောင်ထားခြားနား၍ မတရားပြုကျင့်သူတို့ဘောင် တွင် ပါဝင်ပြီးမှ။"},{"SurahNumber":10,"VerseNumber":92,"Text":"၉၂။\tသို့သော် နင်သည် နောင်လာနောက်သားတို့အဖို့ သက်သေသာဓကတော်တစ်ပါးဖြစ်စေရန်၊ နင်၏ ကိုယ်ကာယကို ငါအရှင်မြတ်ယခုကယ်ဆယ်တော်မူ၏။"}]}