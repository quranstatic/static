{"Id":186,"LanguageCodes":["ha","hau"],"Name":"hau-abubakarmahmoud","Author":"Abubakar Mahmoud Gumi","Language":"Hausa","Description":"Hausa","Direction":"ltr","Source":"http://tanzil.net","Translations":[{"SurahNumber":2,"VerseNumber":47,"Text":"Yã banĩ Isrã'ĩla! Ku tuna ni'imaTa, wadda Na ni'imta a kanku, kuma lalle ne Ni, na fĩfĩta ku a kan tãlikai"},{"SurahNumber":2,"VerseNumber":48,"Text":"Kuma ku ji tsron wani yini, (a cikinsa) rai bã ya Wadãtar da wani rai da kõme, kuma bã a karɓar cetõ daga gareshi, kuma ba a karɓar fansa daga gare shi, kuma bã su zama ana taimakon su ba"},{"SurahNumber":2,"VerseNumber":49,"Text":"Kuma a lõkacin da muka tsĩrar da ku daga mutãnen Fir'auna, su na taya muku muguntar azãba, su na yayyanke ɗiyanku maza su na rãyar da mãtanku. Kuma a cikin wancan akwai jarabawa mai girma daga Ubangijinku"},{"SurahNumber":2,"VerseNumber":50,"Text":"Kuma a lõkacin da Muka raba tẽku sabõda ku, sai Muka tsĩrar da ku kuma Muka nutsar da mutãnen Fir'auna, alhãli kuwa kũ kuna kallo"},{"SurahNumber":2,"VerseNumber":51,"Text":"Kuma a lõkacin da muka yi wa'adi ga Mũsa, dare arba'in, sa'an nan kuma kuka riƙi maraƙi daga bãyansa, alhãli kũ, kuna mãsu zãlunci (da bauta masa)"},{"SurahNumber":2,"VerseNumber":52,"Text":"Sa'an nan kuma muka yãfe muku daga bãyan wancan, tsammãninku, kuna gõdẽwa"},{"SurahNumber":2,"VerseNumber":53,"Text":"Kuma a lõkacin da Muka baiwa Mũsa Littãfi da rarrabẽwa, tsammãninku, kuna shiryuwa"},{"SurahNumber":2,"VerseNumber":54,"Text":"Kuma a lõkacin da Mũsa ya ce ga mutãnensa: \"Ya mutãnena! Lalle ne ku, kun zãlunci kanku game da riƙonku maraƙin, sai ku tũba zuwa ga Mahaliccinku, sai ku kashe kãwunanku. Wancan ne mafii alheri a wajen mahaliccinku. Sa'an nan Ya karɓi tuba a kanku. lalle ne Shi, Shi ne Mai karɓar tũba, Mai jin ƙai"},{"SurahNumber":2,"VerseNumber":55,"Text":"Kuma a lõkacin da kuka ce: \"Ya Musa! Bã zã mu yi ĩmãni ba dõminka, sai munga Allah bayyane,\" sabada haka tsãwar nan ta kamaku, alhãli kuwa kuna kallo"},{"SurahNumber":2,"VerseNumber":56,"Text":"Sa'an nan kuma Muka tãyar da ku daga bãyan mutuwarku, tsammãninku, kuna gõdẽwa"},{"SurahNumber":2,"VerseNumber":57,"Text":"Kuma Muka sanya girgije ya yi inuwa a kanku, kuma Muka saukar da darɓa da tantabaru a kanku; \"Ku ci daga mãsu dãɗin abin da Muka azurta ku.\" kuma ba su zãlunce Mu ba, kuma amma kansu suka kasance suna zãlunta"},{"SurahNumber":2,"VerseNumber":58,"Text":"Kuma a lokacin da Muka ce: \"Ku shiga wannan alƙarya. San nan ku ci daga gareta, idan kuka so, bisa wadata, kuma ku shiga ƙofa kuna masu tawalu'i, kuma ku ce; \"kãyar da zunubai\" Mu gãfarta muku laifukanku, kuma zã mu ƙãra wa mãsu kyautatawa"},{"SurahNumber":2,"VerseNumber":59,"Text":"Sai waɗanda suka yi zalunci suka sake magana watar wannan da aka ce musu, saboda haka muka saukar a kan waɗanda suka yi zãlunci da azãba daga sama sabõda abin da suka kasance suna yi na fãsiƙanci"}]}