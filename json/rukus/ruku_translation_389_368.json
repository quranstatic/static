{"Id":368,"LanguageCodes":["tg","tgk"],"Name":"tgk-khojamirov","Author":"Khoja Mirov","Language":"Tajik","Description":"Tajik","Direction":"ltr","Source":"","Translations":[{"SurahNumber":37,"VerseNumber":114,"Text":"Ва ҳамоно Мо ба Мӯсо ва Ҳорун паёмбарӣ ва рисолатро инъом кардем"},{"SurahNumber":37,"VerseNumber":115,"Text":"Он дуро ва мардумашонро аз ранҷи бузург наҷот бахшидем"},{"SurahNumber":37,"VerseNumber":116,"Text":"Ва ононро ёри додем, пас бар Фиръавн пирӯз шуда ғалаба карданд"},{"SurahNumber":37,"VerseNumber":117,"Text":"Ва ба ҳардуяшон Китоби равшангар (Таврот) додем"},{"SurahNumber":37,"VerseNumber":118,"Text":"Ва ба ҳардуяшон роҳи ростро ҳидоят кардем"},{"SurahNumber":37,"VerseNumber":119,"Text":"Ва номи некашонро дар наслҳои баъд боқӣ гузоштем"},{"SurahNumber":37,"VerseNumber":120,"Text":"Салом аз ҷониби Аллоҳ бар Мӯсо ва Ҳорун"},{"SurahNumber":37,"VerseNumber":121,"Text":"Ҳароина, Мо бандагони некӯкорамонро инчунин подош медиҳем, чунон ки Мӯсо ва Ҳорунро подоши некӯ додем"},{"SurahNumber":37,"VerseNumber":122,"Text":"Ҳароина, он ду аз бандагони мӯъмини Мо буданд"},{"SurahNumber":37,"VerseNumber":123,"Text":"Ва ҳароина, бандаамон Илёс аз зумраи паёмбарон буд"},{"SurahNumber":37,"VerseNumber":124,"Text":"Ба мардуми худ ба банӣ Исроил гуфт: «Аз Аллоҳ битарсед ва ба Ӯ чизеро ширк наёред"},{"SurahNumber":37,"VerseNumber":125,"Text":"Оё Баълро (номи бут) парастиш мекунед ва парастиши Аллоҳ, беҳтарини офаринандагонро тарк мекунед"},{"SurahNumber":37,"VerseNumber":126,"Text":"Ва Аллоҳро, ки Парвардигори (офаридагори) шумо ва Парвардигори падарони пешинаи шумост»"},{"SurahNumber":37,"VerseNumber":127,"Text":"Пас, қавмаш Илёсро дурӯғ бароварданд, пас, албатта Аллоҳ онҳоро рӯзи қиёмат барои ҳисобу иқоб ҷамъ меоварад"},{"SurahNumber":37,"VerseNumber":128,"Text":"Магар бандагони мухлиси Аллоҳ, ки динашонро барои Аллоҳ холис сохтанд, пас ҳамоно онҳо наҷотёфтагонанд аз азобаш"},{"SurahNumber":37,"VerseNumber":129,"Text":"Ва номи неки ӯро дар наслҳои баъдӣ боқӣ гузоштем"},{"SurahNumber":37,"VerseNumber":130,"Text":"Салом аз ҷониби Аллоҳ бар Илёс"},{"SurahNumber":37,"VerseNumber":131,"Text":"Ҳароина, Мо бандагони некӯкорамонро инчунин подош (мукофот) медиҳем, чунон ки Илёсро бар итоаткориаш подоши нек додем"},{"SurahNumber":37,"VerseNumber":132,"Text":"Ҳароина, ӯ аз бандагони мӯъмини Мо буд"},{"SurahNumber":37,"VerseNumber":133,"Text":"Ва ҳароина, Лутро ихтиёр кардем, пас ӯро аз паёмбарон гардонидем"},{"SurahNumber":37,"VerseNumber":134,"Text":"Он ҳангом, ки ӯ ва тамоми аҳлашро аз азоб наҷот додем"},{"SurahNumber":37,"VerseNumber":135,"Text":"Магар пиразане, ки ҳамсари Лут буд ӯро бо ҳамроҳи қавмаш ҳалок кардем"},{"SurahNumber":37,"VerseNumber":136,"Text":"Сипас қавми кофири боқимондаашро ҳалок кардем"},{"SurahNumber":37,"VerseNumber":137,"Text":"Ва шумо (эй аҳли Макка) гузар мекунед ба ҷою масканҳои қавми Лут дар вақти субҳ, ки осори азоб дар онҳо мавҷуд аст"},{"SurahNumber":37,"VerseNumber":138,"Text":"Ва низ шабона гузар мекунед ҳангоми рафту омаданатон ба сӯи Шом. Оё оқилона намеандешед? Пас, битарсед мабодо, ки мусибати онҳо ба сари шумо ҳам наояд"}]}