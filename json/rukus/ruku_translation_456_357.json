{"Id":357,"LanguageCodes":["ta","tam"],"Name":"tam-janturstfoundat","Author":"Jan Turst Foundation","Language":"Tamil","Description":"Tamil","Direction":"ltr","Source":"http://tanzil.net","Translations":[{"SurahNumber":51,"VerseNumber":24,"Text":"இப்றாஹீமின் கண்ணியம் மிக்க விருந்தினர்களின் செய்தி உமக்கு வந்ததா"},{"SurahNumber":51,"VerseNumber":25,"Text":"அவர்கள், அவரிடம் பிரவேசித்த போது, (அவரை நோக்கி; \"உங்களுக்கு) \"ஸலாம்' என்று கூறினார்கள்; (அதற்கவர்), \"(உங்களுக்கு) \"ஸலாம்\" என்று கூறினார். \"இவர்கள் (நமக்கு) அறிமுகமில்லா சமூகத்தாராக (இருக்கின்றார்களே\" என்று எண்ணிக் கொண்டார்)"},{"SurahNumber":51,"VerseNumber":26,"Text":"எனினும் அவர் தம் குடும்பத்தாரிடம் விரைந்து சென்று, ஒரு கொழுத்த காளைக் கன்றை(ப் பொறித்துக்) கொண்டு வந்தார்"},{"SurahNumber":51,"VerseNumber":27,"Text":"அதை அவர்கள் முன் வைத்து, \"நீங்கள் புசிக்க மாட்டீர்களா?\" என்று கூறினார்"},{"SurahNumber":51,"VerseNumber":28,"Text":"(அவர்கள் அதைப் புசிக்காததால்,) அவருக்கு இவர்களைப் பற்றி உள்ளூர ஓர் அச்சம் ஏற்படடது, \"(இதனை அறிந்த) அவர்கள், பயப்படாதீர்!\" எனக் கூறினார்; அன்றியும், அவருக்கு அறிவு மிக்க புதல்வர் (பிறப்பார்) என்று நன்மாராயங் கூறினர்"},{"SurahNumber":51,"VerseNumber":29,"Text":"பின்னர் இதைக்கேட்ட அவருடைய மனைவியார் சப்தமிட்டவராக (அவர்கள்) எதிரில் வந்து, தம் முகத்தில் அடித்துக் கொண்டு \"நான் மலட்டுக் கிழவியாயிற்றே!\" என்று கூறினார்"},{"SurahNumber":51,"VerseNumber":30,"Text":"(அறிவு மிக்க புதல்வர் பிறப்பார் என்று;) \"இவ்வாறே உம் இறைவன் கூறினான், நிச்சயமாக அவன் ஞானம் மிக்கவன்; (யாவற்றையும்,) நன்கறிந்தவன்\" என்று கூறினார்கள்"},{"SurahNumber":51,"VerseNumber":31,"Text":"(பின்னர் இப்றாஹீம்;) \"தூதர்களே! உங்களுடைய காரியம் என்ன?\" என்று வினவினார்"},{"SurahNumber":51,"VerseNumber":32,"Text":"குற்றவாளிகளான ஒரு சமூகத்தினர் பால் நாங்கள் நிச்சயமாக அனுப்பப்பட்டிருக்கிறோம்\" என்று அவர்கள் கூறினார்கள்"},{"SurahNumber":51,"VerseNumber":33,"Text":"அவர்கள் மீது (சுட்ட) களிமண் கற்களை எறிவதற்காக (நாங்கள் அனுப்பப்பட்டுள்ளோம்)"},{"SurahNumber":51,"VerseNumber":34,"Text":"வரம்பு மீறியவர்களுக்காக உங்கள் இறைவனிடம் (அக்கற்கள்) அடையாள மிடப்பட்டவை"},{"SurahNumber":51,"VerseNumber":35,"Text":"ஆகவே அவ்வூரில் இருந்த முஃமின்களை (முதலில்) நாம் வெளியேற்றி விட்டோம்"},{"SurahNumber":51,"VerseNumber":36,"Text":"எனவே, அதில் முஸ்லிம்களிலிருந்து ஒரு வீட்டாரைத் தவிர, ஒருவரையும் நாம் காணவில்லை"},{"SurahNumber":51,"VerseNumber":37,"Text":"நோவினை தரும் வேதனையை அஞசுகிறார்களே அவர்களுக்கு நாம் இதில் ஓர் அத்தாட்சிளை விட்டு வைத்தோம்"},{"SurahNumber":51,"VerseNumber":38,"Text":"மலும், மூஸாவி(ன் வரலாற்றி)லும் ஓர் அத்தாட்சி இருக்கிறது நாம் அவரைத் தெளிவான ஆதாரத்துடன் ஃபிர்அவ்னிடத்தில் அனுப்பிய போது"},{"SurahNumber":51,"VerseNumber":39,"Text":"அவன் தன் (ஆட்சி, செல்வம், படைகள் ஆகியவற்றின்) வல்லமையின் காரணமாக (அவரைப்) புறக்கணித்து; \"இவர் ஒரு சூனியக்காரர், அல்லது பைத்தியக்காரர்\" என்று கூறினான்"},{"SurahNumber":51,"VerseNumber":40,"Text":"ஆகவே, நாம் அவனையும், அவனுடைய படைகளையும் பிடித்து அவர்களைக் கடலில் எறிந்தோம்; அவன் நிந்தனைக்கும் ஆளாகி விட்டான்"},{"SurahNumber":51,"VerseNumber":41,"Text":"இன்னும், 'ஆது' (சமூகத்தாரிலும் ஒரு படிப்பினை இருக்கிறது); நாம் அவர்கள் மீது (நாசம் விளைவிக்கக் கூடிய) மலட்டுக் காற்றை அனுப்பியN போது"},{"SurahNumber":51,"VerseNumber":42,"Text":"(க்காற்றான)து தன் எதிரில் பட்டதையெல்லாம் தூள் தூளாக்காமல் விடவில்லை"},{"SurahNumber":51,"VerseNumber":43,"Text":"மேலும் 'ஸமூது' (சமூகத்தாரிலும் ஒரு படிப்பினை இருக்கிறது); \"ஒரு காலம் சுகம் அனுபவியுங்கள்\" என்று அவர்களுக்குக் கூறப்பட்டபோது"},{"SurahNumber":51,"VerseNumber":44,"Text":"அவர்கள் தங்கள் இறைவனுடைய கடடளையை மீறினார்கள்; அவர்கள் பார்த்துக் கொண்டிருக்கும் நிலையிலேயே (நில நடுக்கம் பேரிடி போன்ற) பயங்கரமான பெரும் சப்தம் அவர்களைப் பிடித்துக் கொண்டது"},{"SurahNumber":51,"VerseNumber":45,"Text":"ஆகவே, அவர்கள் நிற்கவும் சக்தி பெற்றார்களில்லை (எத்தகைய) உதவியும் பெற்றுக் கொள்ள முடியாதவர்களா(க மடிந்து) போயினர்"},{"SurahNumber":51,"VerseNumber":46,"Text":"அன்றியும், இவர்களுக்கு முன்னால் நூஹுடைய சமூகத்தாரையும் (நினைவூட்டுவீராக); நிச்சயமாக அவர்கள் பாவம் செய்யும் சமூகத்தாராகவே இருந்தார்கள்"}]}