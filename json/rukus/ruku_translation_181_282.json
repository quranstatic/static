{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":10,"VerseNumber":93,"Text":"I My osiedliliśmy synów Izraela w siedlisku pewnym, i zaopatrzyliśmy ich w dobre rzeczy. Oni nie sprzeczali się, dopóki nie przyszła do nich wiedza. Zaprawdę, twój Pan rozsądzi między nimi w Dniu Zmartwychwstania, w czym oni się różnili"},{"SurahNumber":10,"VerseNumber":94,"Text":"A jeśli powątpiewasz w to, co tobie zesłaliśmy, to zapytaj tych, którzy czytają Księgę, która była przed tobą. Przyszła do ciebie prawda od twojego Pana, nie bądź więc w liczbie tych, którzy powątpiewają"},{"SurahNumber":10,"VerseNumber":95,"Text":"I nie bądź w liczbie tych, którzy za kłamstwo uznali znaki Boga, bo inaczej będziesz wśród stratnych"},{"SurahNumber":10,"VerseNumber":96,"Text":"Zaprawdę, ci, na których się sprawdziło słowo twojego Pana, nie uwierzą"},{"SurahNumber":10,"VerseNumber":97,"Text":"nawet jeśliby przyszły do nich wszystkie znaki - dopóki nie zobaczą kary bolesnej"},{"SurahNumber":10,"VerseNumber":98,"Text":"Gdyby znalazło się choć jedno miasto, które by uwierzyło i któremu pomogłaby jego wiara, oprócz ludu Jonasza! Kiedy oni uwierzyli, odsunęliśmy od nich karę hańby w życiu na tym świecie i pozwoliliśmy im używać do pewnego czasu"},{"SurahNumber":10,"VerseNumber":99,"Text":"A gdyby zechciał twój Pan, to uwierzyliby wszyscy, którzy są na ziemi. Czy ty potrafisz zmusić ludzi do tego, żeby stali się wierzącymi"},{"SurahNumber":10,"VerseNumber":100,"Text":"I nie zdarzy się żadnej duszy uwierzyć, jak tylko za zezwoleniem Boga. On ześle gniew na tych, którzy nie są rozumni"},{"SurahNumber":10,"VerseNumber":101,"Text":"Powiedz: \"Popatrzcie na to, co jest w niebiosach, i na to, co jest na ziemi!\" Ale ludziom, którzy nie wierzą, nie pomogą ani znaki, ani napomnienia"},{"SurahNumber":10,"VerseNumber":102,"Text":"Czegoż oni oczekują, jeśli nie dni podobnych do tych, które już przeżyli ludzie przed nimi? Powiedz: \"Oczekujcie więc! Ja jestem z wami wśród oczekujących"},{"SurahNumber":10,"VerseNumber":103,"Text":"Następnie My uratujemy Naszych posłańców i tych, którzy uwierzyli. Tak więc obowiązkiem Naszym jest, byśmy ratowali ludzi wierzących"}]}