{"Id":78,"LanguageCodes":["cs","ces"],"Name":"ces-arnykl","Author":"A. R. Nykl","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":4,"VerseNumber":142,"Text":"Pokrytci rádi by oklamali Boha, však naopak Bůh oklame je! Když povstávají k modlitbě, činí tak lenivě, a ledabyle a jen proto, aby viděni byli lidmi: však pramálo vzpomínají Boha"},{"SurahNumber":4,"VerseNumber":143,"Text":"Potácejí se mezi oběma (stranami), nenáležíce ani k jedněm, ani k druhým: a tomu, jejž zavedl Bůh, nenalezneš stezky pravé"},{"SurahNumber":4,"VerseNumber":144,"Text":"Vy, kteří jste uvěřili, nebeřte si nevěřící za přátele raději než věřící. Či chcete dáti Bohu zjevné právo nad sebou (k potrestání vás)"},{"SurahNumber":4,"VerseNumber":145,"Text":"Pokrytci zajisté uvrženi budou v nejhlubší propast ohně a nenalezneš jim zastánce"},{"SurahNumber":4,"VerseNumber":146,"Text":"vyjma těch, kdož kajícně obrátí se a polepší a přidrží se pevně Boha a ukáží se opravdovými ve víře své: tito zařaděni budou mezi věřící a věřícím dá Bůh odměnu velkou"},{"SurahNumber":4,"VerseNumber":147,"Text":"Proč uděloval by vám Bůh trest, jste-li vděčnými a věříte-li? Bůh zajisté jest vděčny a vševědoucí"},{"SurahNumber":4,"VerseNumber":148,"Text":"Bůh nemiluje veřejného šíření zlých řečí, vyjma kdyby někomu bylo ublíženo: a Bůh slyší a vidí vše"},{"SurahNumber":4,"VerseNumber":149,"Text":"Ať již veřejně šíříte dobré, neb tajíte je, anebo odpouštíte zlé — Bůh zajisté velkým jest i odpouštění, všemocným"},{"SurahNumber":4,"VerseNumber":150,"Text":"Zajisté ti, kteří nevěří v Boha a proroky jeho a chtějí odděliti Boha od proroků jeho, praví: „Věříme některým a některým nevěříme,“ a chtějí bráti se střední cestou"},{"SurahNumber":4,"VerseNumber":151,"Text":"Tito jsou ti praví nevěřící — a nevěřícím připravili jsme trest potupný"},{"SurahNumber":4,"VerseNumber":152,"Text":"Ti pak, kdož uvěřili v Boha a proroky jeho a nečiní rozdílu mezi žádným z nich, obdrží odměnu svou — a Bůh velkým jest v odpouštění, slitovným"}]}