{"Id":231,"LanguageCodes":["knx"],"Name":"knx-unknown","Author":"Unknown","Language":"Kendayan","Description":"Kendayan","Direction":"ltr","Source":"https://www.islamic-invitation.com","Translations":[{"SurahNumber":21,"VerseNumber":11,"Text":"Man dah sangahe manyak (panduduk) nagari nang zalim nang udah Kami binasaatn, man Kami jadiatn ganarasi nang lain, saudah iaka’koa (sabage panggantinya)"},{"SurahNumber":21,"VerseNumber":12,"Text":"Maka katika iaka’koa marasaatn siksa Kami, tiba-tiba iaka’koa nariatn diri’ dari (nagari) koa"},{"SurahNumber":21,"VerseNumber":13,"Text":"Amelah koa dari tagesa-gesa, mulaknglah kao ka’ kasanangan idupnyu man tampat- tampat kadimannyu (nang baik) supaya kita’ bisa diTanya"},{"SurahNumber":21,"VerseNumber":14,"Text":"Iaka’koa bakata, ”sidi cilaka kami, sungguh, kami urakng-urakng nang zalim"},{"SurahNumber":21,"VerseNumber":15,"Text":"Maka ampakoalah kaluhatn iaka’koa bakapanjangan, sahingga iaka’koa Kami jadiatn sabage tanaman nang udah panen , nang nana’ bisa idup agi’"},{"SurahNumber":21,"VerseNumber":16,"Text":"Man Kami nana’ nyiptaatn langit man ai’tanah man singana ahe nang ada ka’antara kaduanya mang main-main"},{"SurahNumber":21,"VerseNumber":17,"Text":"Sa’andenya Kami mao’ mamuata’ soatu pamainan (bini man anak), tantulah Kami mamuatnya dari sisi Kami, 529 kade Kami banar-banar mao’ babuat ampakoa. 21. AL-ANBIY"},{"SurahNumber":21,"VerseNumber":18,"Text":"Sabanarnya Kami nabakatn nang hak (kabanaratn) ka’ nang batil (nana’ banar) lalu nang hak koa ngancuratnnya, maka sakatika koa (nang batil) lanyap. Man cilaka kita’ karana kita’ madah (Allah mang sipat- sipat nang nana’ pantas nto’-Nya)"},{"SurahNumber":21,"VerseNumber":19,"Text":"Man Nu’-Nyalah ahe nang ada ka’ langit man ka’ ai’tanah, man (mala’ekat- mala’ekat) nang ka’ samak-Nya, nang nama’ marasa angkuh nto’ nyambah-Nya, man nama’ (uga’) marasa latih"},{"SurahNumber":21,"VerseNumber":20,"Text":"Iaka’koa (mala’ekat-mala’ekat) batasbih nana’ baranti-barantinya malam mao’ pun siakng"},{"SurahNumber":21,"VerseNumber":21,"Text":"Ahe ke’ iaka’koa naap tuhan-tuhan dari ai’ tanah, nang bisa ngidupatn (urakng-urakng nang udah mati)"},{"SurahNumber":21,"VerseNumber":22,"Text":"Saandenya ka’ kaduanya (ka’ langit man ka’ ai’ tanah ) ada tuhan-tuhan salain Allah, tantu kaduanya udah binasa. Maha Baraseh Allah nang ngampu’ Arsy, dari ahe nang iaka’koa sipatatn"},{"SurahNumber":21,"VerseNumber":23,"Text":"Ia (Allah) nana’ ditanya’ masalah ahe nang dikarajaatn, tatapi iaka’koalah nang nae ditanya’"},{"SurahNumber":21,"VerseNumber":24,"Text":"Ato ahe ke’ iaka’koa naap tuhan-tuhan salain Ia? Kataatnlah (Muhammad), ”padahatnlah alas an-alasannyu! (al-Quran) nian ialah paringatatn nto’ urakng nang basamaku man paringatatn nto’ urakng sanape’ku, ”tapi kamanyakatn iaka’koa nana’ nau’an nang hak (kabanaratn) karana koa ia bapaling"},{"SurahNumber":21,"VerseNumber":25,"Text":"Man Kami nana’ ngutus saurakngpun rasul sanape kao (Muhammad) malaintatn Kami wahyuatn ka’ ia, bahoa’ nana’ ada tuhan (nang arus disambah) salain Aku maka sambahlah Aku"},{"SurahNumber":21,"VerseNumber":26,"Text":"Man iaka’koa bakata, ”Tuhan nang Maha Pangasih udah majoat (mala’ekat) sabage anak, ”Maha Cuci Baraseh Ia, sabanarnya iaka’koa (da’ mala’ekat koa) ialah amba- amba nang dimuliaatn"},{"SurahNumber":21,"VerseNumber":27,"Text":"Iaka’koa nana’ bekata mandolo’i’ Nya man iaka’koa ngarajaatn parentah-parentah Nya"},{"SurahNumber":21,"VerseNumber":28,"Text":"Ia (Allah) nau’an sagala jukut nang ka’a dapatnya ka’koa (mala’ekat) man nang ka’ balakangnya iaka’koa, man Ia nana’ mare’ syafâ’ah malaintatn ka’ urakng nang diridoi’ (Allah) man iaka’koa salalu baati-ati karana gali’ ka’ Ia"},{"SurahNumber":21,"VerseNumber":29,"Text":"Man barang sae ka’ antara nyaka’koa bakata”sungguh, aku nian tuhan salain Allah, ”maka urakng koa Kami bare’ balasatn nang mang jahanam, Ampakoalah Kami mare’atn balasan ka’ urakng-urakng nang zalim"}]}