{"Id":66,"LanguageCodes":["bs","bos"],"Name":"bos-muhamedmehanovi","Author":"Muhamed Mehanovic","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_mihanovich/v1.1.0-csv.1 , https://quranenc.com/en/browse/bosnian_mihanovich , https://quranenc.com ,","Translations":[{"SurahNumber":11,"VerseNumber":9,"Text":"Ako čovjeku damo da osjeti milost Našu, pa mu je poslije uskratimo, tada on, zaista, pravi očajnik i nezahvalnik postaje"},{"SurahNumber":11,"VerseNumber":10,"Text":"A ako mu damo da nakon nevolje koja ga je zadesila blagostanje osjeti, on će sigurno reći: \"Nevolje su me napustile!\" On je, doista, odviše radostan i hvalisav"},{"SurahNumber":11,"VerseNumber":11,"Text":"Osim onih koji su se strpili i dobra djela činili - njima pripada oprost i nagrada velika"},{"SurahNumber":11,"VerseNumber":12,"Text":"Nećeš, valjda, nešto od onoga što ti se objavljuje izostaviti, što tišti grudi tvoje, samo zato što oni govore: \"Zašto mu nije poslano kakvo blago ili, zašto s njim nije došao melek?\" Ti si samo upozoritelj, a Allah je Zaštitnik svemu"},{"SurahNumber":11,"VerseNumber":13,"Text":"Zar oni da govore: \"On ga izmišlja!\" Reci: \"Pa sačinite vi deset Kur'anu sličnih, izmišljenih sura, i koga god hoćete, od onih u koje pored Allaha vjerujete, u pomoć pozovite, ako istinu govorite"},{"SurahNumber":11,"VerseNumber":14,"Text":"A ako vam se ne odazovu, onda znajte da se on objavljuje samo s Allahovim znanjem i da nema boga osim Njega-pa jeste li muslimani"},{"SurahNumber":11,"VerseNumber":15,"Text":"Onima koji streme životu na ovome svijetu i dunjalučkim ukrasima, Mi ćemo im to zbog njihovih djela - u potpunosti - i dati, i u tome zakinuti neće biti"},{"SurahNumber":11,"VerseNumber":16,"Text":"To su oni koji će na ahiretu samo vatru imati; tamo će propasti sve ono što su na Zemlji činili i bit će uzaludno sve što su radili"},{"SurahNumber":11,"VerseNumber":17,"Text":"Jesu li oni kao oni kojima je jasno ko je Gospodar njihov - kojima je došao Kur'an - svjedok Njegov, a još prije njega i Knjiga Musaova, putovođa i milost?! To su oni koji vjeruju u njega. A ko god ga negira, među raznim grupacijama, Vatra će mu mjesto gdje će skončati biti. Zato, ti nikako ne sumnjaj u njega, on je zaista istina od Gospodara tvoga, ali većina ljudi ne vjeruje"},{"SurahNumber":11,"VerseNumber":18,"Text":"A ima li većih zulumćara od onih koji o Allahu laž iznose?! Oni će pred Gospodara svoga biti dovedeni, a svjedoci će reći: \"Ovi su izmišljali laži o Gospodaru svome!\" I, Allahovo prokletstvo stiglo je zulumćare"},{"SurahNumber":11,"VerseNumber":19,"Text":"koji od Allahova puta odvraćaju i željeli bi da je on krivudav, oni ni u ahiret ne vjeruju"},{"SurahNumber":11,"VerseNumber":20,"Text":"Oni na Zemlji ne mogu Allahu umaći, niti, osim Allaha, drugog zaštitnika imaju. Njihova patnja bit će umnogostručena. Oni nisu mogli čuti, i nisu vidjeli"},{"SurahNumber":11,"VerseNumber":21,"Text":"To su oni koji su sami sebe upropastili - a neće biti ni traga onog što su izmišljali"},{"SurahNumber":11,"VerseNumber":22,"Text":"Bez sumnje, oni će na ahiretu biti najveći gubitnici"},{"SurahNumber":11,"VerseNumber":23,"Text":"Zaista, oni koji vjeruju i dobra djela čine i koji su Gospodaru svome ponizni - to su stanovnici Dženneta, u njemu će vječno boraviti"},{"SurahNumber":11,"VerseNumber":24,"Text":"Te dvije vrste su kao slijep i gluh i kao onaj koji vidi i čuje. A jesu li ta dvojica jednaki?! Pa zašto se ne prisjetite i pouku ne uzmete"}]}