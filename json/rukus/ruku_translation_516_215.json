{"Id":215,"LanguageCodes":["kn","kan"],"Name":"kan-abdussalamputhi","Author":"Abdussalam Puthige","Language":"Kannada","Description":"Kannada","Direction":"ltr","Source":"http://quraninkannada.com , aputhige@gmail.com","Translations":[{"SurahNumber":77,"VerseNumber":1,"Text":"ಮೃದುವಾಗಿ ಚಲಿಸುವ ವಸ್ತುವಿನ (ವಾಯುವಿನ) ಆಣೆ"},{"SurahNumber":77,"VerseNumber":2,"Text":"ಕ್ರಮೇಣ ಅದು ಬಿರುಸಾಗಿ ಬಿಡುತ್ತದೆ"},{"SurahNumber":77,"VerseNumber":3,"Text":"(ಮೋಡಗಳನ್ನು) ವಿವಿಧೆಡೆಗಳಿಗೆ ತಲುಪಿಸುತ್ತದೆ"},{"SurahNumber":77,"VerseNumber":4,"Text":"ಕೊನೆಗೆ ಅವುಗಳನ್ನು ಚದುರಿಸಿ ಬಿಡುತ್ತದೆ"},{"SurahNumber":77,"VerseNumber":5,"Text":"ದಿವ್ಯ ಉಪದೇಶವನ್ನು ತಲುಪಿಸುವವರ (ಮಲಕ್‌ಗಳ) ಆಣೆ"},{"SurahNumber":77,"VerseNumber":6,"Text":"ಪುರಾವೆಯ ರೂಪದಲ್ಲಾಗಲೀ ಎಚ್ಚರಿಕೆಯ ರೂಪದಲ್ಲಾಗಲೀ"},{"SurahNumber":77,"VerseNumber":7,"Text":"ನಿಮಗೇನನ್ನು ವಾಗ್ದಾನ ಮಾಡಲಾಗಿದೆಯೋ ಅದು ಖಂಡಿತ ಸಂಭವಿಸಲಿದೆ"},{"SurahNumber":77,"VerseNumber":8,"Text":"ನಕ್ಷತ್ರಗಳು ನಿಸ್ತೇಜವಾದಾಗ"},{"SurahNumber":77,"VerseNumber":9,"Text":"ಆಕಾಶವು ಬಿರಿದು ಬಿಟ್ಟಾಗ"},{"SurahNumber":77,"VerseNumber":10,"Text":"ಪರ್ವತಗಳು (ಚೂರು ಚೂರಾಗಿ) ಹಾರಾಡುತ್ತಿರುವಾಗ"},{"SurahNumber":77,"VerseNumber":11,"Text":"ದೇವ ದೂತರುಗಳನ್ನು ಒಟ್ಟು ಸೇರಿಸಲಾದಾಗ"},{"SurahNumber":77,"VerseNumber":12,"Text":"(ಅವರ ವಿಚಾರಣೆಯನ್ನು) ಯಾವ ದಿನಕ್ಕಾಗಿ ಮುಂದೂಡಲಾಗಿದೆ"},{"SurahNumber":77,"VerseNumber":13,"Text":"(ಅಂತಿಮ) ತೀರ್ಪಿನ ದಿನಕ್ಕಾಗಿ"},{"SurahNumber":77,"VerseNumber":14,"Text":"ಆ ತೀರ್ಪಿನ ದಿನ ಏನೆಂಬುದು ನಿಮಗೇನು ಗೊತ್ತು"},{"SurahNumber":77,"VerseNumber":15,"Text":"ಅಂದು ಧಿಕ್ಕಾರಿಗಳಿಗೆ ವಿನಾಶವಿದೆ"},{"SurahNumber":77,"VerseNumber":16,"Text":"ನಾವೇನು ಹಿಂದಿನವರನ್ನು ನಾಶ ಮಾಡಿಲ್ಲವೇ"},{"SurahNumber":77,"VerseNumber":17,"Text":"ಆ ಬಳಿಕ ನಾವು ಮುಂದಿನವರನ್ನು ಅವರ ಹಿಂದೆ ನಡೆಸಿದೆವು"},{"SurahNumber":77,"VerseNumber":18,"Text":"ನಾವು ಅಪರಾಧಿಗಳಿಗೆ ಹೀಗೆಯೇ ಮಾಡುತ್ತೇವೆ"},{"SurahNumber":77,"VerseNumber":19,"Text":"ಅಂದು ಧಿಕ್ಕಾರಿಗಳಿಗೆ ವಿನಾಶವಿದೆ"},{"SurahNumber":77,"VerseNumber":20,"Text":"ನಾವೇನು ನಿಮ್ಮನ್ನು ತುಚ್ಛವಾದ ನೀರಿನಿಂದ ಸೃಷ್ಟಿಸಿಲ್ಲವೇ"},{"SurahNumber":77,"VerseNumber":21,"Text":"ತರುವಾಯ ನಾವು ಅದನ್ನು ಒಂದು ಸುರಕ್ಷಿತ ಸ್ಥಳದಲ್ಲಿಟ್ಟೆವು"},{"SurahNumber":77,"VerseNumber":22,"Text":"ಒಂದು ನಿರ್ದಿಷ್ಟ ಕಾಲದವರೆಗೆ"},{"SurahNumber":77,"VerseNumber":23,"Text":"ತರುವಾಯ ನಾವು (ಅದರ) ಪ್ರಮಾಣವನ್ನು ನಿಶ್ಚಯಿಸಿದೆವು. ನಾವು ಅತ್ಯುತ್ತಮವಾಗಿ ಪ್ರಮಾಣವನ್ನು ನಿಶ್ಚಯಿಸುತ್ತೇವೆ"},{"SurahNumber":77,"VerseNumber":24,"Text":"ಅಂದು ವಿನಾಶವಿದೆ, (ಸತ್ಯವನ್ನು) ತಿರಸ್ಕರಿಸಿದವರಿಗೆ"},{"SurahNumber":77,"VerseNumber":25,"Text":"ನಾವು ಭೂಮಿಯನ್ನು ಬಾಚುವ ವಸ್ತುವಾಗಿಸಿಲ್ಲವೇ –"},{"SurahNumber":77,"VerseNumber":26,"Text":"– ಜೀವಿಸಿರುವವರನ್ನೂ ಸತ್ತವರನ್ನೂ"},{"SurahNumber":77,"VerseNumber":27,"Text":"ನಾವು ಅದರೊಳಗೆ ಎತ್ತರದ ಪರ್ವತಗಳನ್ನಿಟ್ಟಿರುವೆವು ಮತ್ತು ನಿಮಗೆ ಸಿಹಿ ನೀರನ್ನು ಕುಡಿಸಿರುವೆವು"},{"SurahNumber":77,"VerseNumber":28,"Text":"ಅಂದು ವಿನಾಶವಿದೆ, (ಸತ್ಯವನ್ನು) ತಿರಸ್ಕರಿಸಿದವರಿಗೆ"},{"SurahNumber":77,"VerseNumber":29,"Text":"ಇದೀಗ, ನೀವು ಯಾವುದನ್ನು ತಿರಸ್ಕರಿಸುತ್ತಲಿದ್ದಿರೋ ಅದರೆಡೆಗೆ ನಡೆಯಿರಿ"},{"SurahNumber":77,"VerseNumber":30,"Text":"ನಡೆಯಿರಿ, ಮೂರು ಮಜಲುಗಳಿರುವ ಕತ್ತಲೆಯೆಡೆಗೆ"},{"SurahNumber":77,"VerseNumber":31,"Text":"ಅಲ್ಲಿ ನೆರಳು ಇರದು ಮತ್ತು ಅಗ್ನಿಯ ಆಲಿಂಗನದಿಂದ ರಕ್ಷೆಯೂ ಇರದು"},{"SurahNumber":77,"VerseNumber":32,"Text":"ಅದು ಕೋಟೆಗಳ ಗಾತ್ರದ ಬೆಂಕಿಯ ಕಿಡಿಗಳನ್ನು ಸುರಿಸುತ್ತಿರುವುದು"},{"SurahNumber":77,"VerseNumber":33,"Text":"ಅವು ಹಳದಿ ಒಂಟೆಗಳಂತಿರುವವು"},{"SurahNumber":77,"VerseNumber":34,"Text":"ಅಂದು ವಿನಾಶವಿದೆ, (ಸತ್ಯವನ್ನು) ತಿರಸ್ಕರಿಸಿದವರಿಗೆ"},{"SurahNumber":77,"VerseNumber":35,"Text":"ಅದು ಅವರಿಗೆ ಮಾತನಾಡಲಾಗದ ದಿನವಾಗಿರುವುದು"},{"SurahNumber":77,"VerseNumber":36,"Text":"ನೆಪಗಳನ್ನೊಡ್ಡಲು, ಅಂದು ಅವರಿಗೆ ಅನುಮತಿ ಸಿಗದು"},{"SurahNumber":77,"VerseNumber":37,"Text":"ಅಂದು ವಿನಾಶವಿದೆ, (ಸತ್ಯವನ್ನು) ತಿರಸ್ಕರಿಸಿದವರಿಗೆ"},{"SurahNumber":77,"VerseNumber":38,"Text":"ಇದು ಅಂತಿಮ ತೀರ್ಪಿನ ದಿನ. (ಇಂದು) ನಾವು ನಿಮ್ಮನ್ನೂ ನಿಮ್ಮ ಹಿಂದಿನವರನ್ನೂ ಒಟ್ಟು ಸೇರಿಸಿರುವೆವು"},{"SurahNumber":77,"VerseNumber":39,"Text":"ನಿಮ್ಮ ಬಳಿ ಏನಾದರೂ ಸಂಚು ಇದ್ದರೆ ಹೂಡಿ ನೋಡಿರಿ"},{"SurahNumber":77,"VerseNumber":40,"Text":"ಅಂದು ವಿನಾಶವಿದೆ, (ಸತ್ಯವನ್ನು) ತಿರಸ್ಕರಿಸಿದವರಿಗೆ"}]}