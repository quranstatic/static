{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":68,"VerseNumber":1,"Text":"నూన్ – కలము సాక్షిగా! వారు (దైవదూతలు) వ్రాసే వ్రాత సాక్షిగా"},{"SurahNumber":68,"VerseNumber":2,"Text":"(ఓ ముహమ్మద్ సల్లల్లాహు అలైహివ సల్లం) నీ ప్రభువు అనుగ్రహం వల్ల నీవు పిచ్చివాడవు కావు"},{"SurahNumber":68,"VerseNumber":3,"Text":"నిశ్చయంగా నీకు ఎన్నటికీ తరగని పుణ్యఫలం లభిస్తుంది"},{"SurahNumber":68,"VerseNumber":4,"Text":"ఇంకా, నీవు నైతికంగా అత్యున్నత స్థానంలో ఉన్నావు"},{"SurahNumber":68,"VerseNumber":5,"Text":"కాబట్టి (త్వరలోనే) నీవూ చూస్తావు, వారూ చూసుకుంటారు"},{"SurahNumber":68,"VerseNumber":6,"Text":"మీలో మతి స్థిమితం లేనివారెవరో! (అందరూ చూస్తారు)"},{"SurahNumber":68,"VerseNumber":7,"Text":"తన మార్గం నుండి తప్పిపోయిన వారెవరో నీ ప్రభువుకు బాగా తెలుసు. సన్మార్గం పొందిన వారెవరో కూడా ఆయనకు బాగా తెలుసు"},{"SurahNumber":68,"VerseNumber":8,"Text":"కాబట్టి నువ్వు ధిక్కారుల మాట వినకు"},{"SurahNumber":68,"VerseNumber":9,"Text":"నువ్వు కాస్త మెత్తబడితే, తాము కూడా మెతకవైఖరి అవలంబించవచ్చునని వారు కోరుతున్నారు"},{"SurahNumber":68,"VerseNumber":10,"Text":"నువ్వు అదే పనిగా ప్రమాణాలు చేసే తుచ్చుని మాట వినకు"},{"SurahNumber":68,"VerseNumber":11,"Text":"– వాడు (ఎంతసేపటికీ) చులకనగా మాట్లాడతాడు, చాడీలు చెబుతాడు"},{"SurahNumber":68,"VerseNumber":12,"Text":"మంచి పనులను అడ్డుకుంటాడు, బరితెగించిపోయే పాపాత్ముడు వాడు"},{"SurahNumber":68,"VerseNumber":13,"Text":"మిక్కిలి కర్కశుడు, వీటన్నింటికీ తోడు కళంకితుడు"},{"SurahNumber":68,"VerseNumber":14,"Text":"ఇంతకీ వాడి తలబిరుసుతనానికి కారణం వాడికి సిరిసంపదలు, పుత్ర సంతానం ఉండటమే. (కాబట్టి నువ్వు అతణ్ణి అనుసరించకు)"},{"SurahNumber":68,"VerseNumber":15,"Text":"వాడి ముందు మా ఆయతులను పఠించినప్పుడు, “ఇవి పూర్వీకుల కట్టు కథలంటూ” తేలిగ్గా కొట్టిపారేస్తాడు"},{"SurahNumber":68,"VerseNumber":16,"Text":"ఇక మేము త్వరలోనే వాడి తొండం (ముక్కు)పై వాత వేస్తాము"},{"SurahNumber":68,"VerseNumber":17,"Text":"మేము తోటవారిని పరీక్షించినట్లే వీరిని (మక్కావారిని) కూడా పరీక్షించాము. అప్పుడా తోట యజమానులు “తెల్లవారే సరికల్లా ఆ తోట పండ్లను కోసుకుంటాము”అని ప్రతిన బూనారు"},{"SurahNumber":68,"VerseNumber":18,"Text":"మరి వారు, “ఇన్ షా అల్లాహ్ (అల్లాహ్ తలచినట్లయితే)” అని అనలేదు"},{"SurahNumber":68,"VerseNumber":19,"Text":"అంతే! వారు నిద్రపోతుండగానే నీ ప్రభువు తరఫున ఒక ఆపద దాన్ని చుట్టుముట్టి పోయింది"},{"SurahNumber":68,"VerseNumber":20,"Text":"అంతే, ఆ తోట కోతకోసిన చేను మాదిరిగా అయిపోయింది"},{"SurahNumber":68,"VerseNumber":21,"Text":"తెల్లవారగానే వారు ఒండొకరిని పిలవసాగారు"},{"SurahNumber":68,"VerseNumber":22,"Text":"“పండ్లు కోసుకోవాలనే ఉంటే మీ పొలానికి ఉదయం పెందలాడే పదండి” (అని చెప్పారు)"},{"SurahNumber":68,"VerseNumber":23,"Text":"మరి వారు మెల్లిగా ఇలా మాట్లాడుకుంటూపోయారు"},{"SurahNumber":68,"VerseNumber":24,"Text":"“ఈ రోజు ఏ బీదవాడు కూడా మీ వద్దకు జొరబడి రాకూడదు సుమా!”"},{"SurahNumber":68,"VerseNumber":25,"Text":"ఆ విధంగా మితిమీరిన ధీమాతో తెలతెలవారుతుండగా వారు గబా గబా అక్కడికి చేరుకున్నారు"},{"SurahNumber":68,"VerseNumber":26,"Text":"కాని తీరా తోటను చూసినప్పుడు “నిశ్చయంగా మనం దారి తప్పి వచ్చాం” అన్నారు"},{"SurahNumber":68,"VerseNumber":27,"Text":"“కాదు, కాదు. మనం సర్వమూ కోల్పోయాం” అని పలికారు"},{"SurahNumber":68,"VerseNumber":28,"Text":"వారందరిలో కాస్త మంచివాడు “మీరు అల్లాహ్ పవిత్రతను ఎందుకు కొనియాడరు?! అని నేను మీతో అనలేదా?” అన్నాడు"},{"SurahNumber":68,"VerseNumber":29,"Text":"అప్పుడు వారందరూ (తేరుకుని), “మన ప్రభువు పరమ పవిత్రుడు. నిజానికి మనమే దుర్మార్గులం” అని పలికారు"},{"SurahNumber":68,"VerseNumber":30,"Text":"ఆ తరువాత వారు ఒండొకరి వైపు తిరిగి పరస్పరం నిందించుకోసాగారు"},{"SurahNumber":68,"VerseNumber":31,"Text":"“మా పాడుగాను! నిశ్చయంగా మనం హద్దుమీరి పోయాము.”"},{"SurahNumber":68,"VerseNumber":32,"Text":"“మన ప్రభువు మనకు ఈ తోట స్థానంలో ఇంతకన్నా మంచి తోటను ప్రసాదించవచ్చు. కాబట్టి ఇప్పుడు మనం మన ప్రభువు వైపునకే మరలుదాం” అని అన్నారు"},{"SurahNumber":68,"VerseNumber":33,"Text":"ఇలాగే వచ్చిపడుతుంది విపత్తు. పరలోక విపత్తు అయితే ఇంతకన్నా పెద్దది. వారు దీన్ని తెలుసుకుంటే ఎంత బావుండు"}]}