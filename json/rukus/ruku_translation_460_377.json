{"Id":377,"LanguageCodes":["th","tha"],"Name":"tha-kingfahadquranc","Author":"King Fahad Quran Complex","Language":"Thai","Description":"Thai","Direction":"ltr","Source":"http://tanzil.net","Translations":[{"SurahNumber":53,"VerseNumber":1,"Text":"ขอสาบานด้วยดวงดาวเมื่อมันคล้อยตกลงมา"},{"SurahNumber":53,"VerseNumber":2,"Text":"สหาย(มุฮัมมัด) ของพวกเจ้ามิได้หลงผิดและเชื่อมั่นในทางที่ผิด"},{"SurahNumber":53,"VerseNumber":3,"Text":"และเขามิได้พูดตามอารมณ์"},{"SurahNumber":53,"VerseNumber":4,"Text":"อัลกุรอานมิใช่อื่นใดนอกจากเป็นวะฮีย.ที่ถูกประทานลงมา"},{"SurahNumber":53,"VerseNumber":5,"Text":"ผู้ทรงพลังอำนาจอันมากมาย (ญิบรีล) ได้สอนเขา"},{"SurahNumber":53,"VerseNumber":6,"Text":"ผู้ทรงพลังอันแข็งแรง ดังนั้นเขาจึงปรากฎในสภาพที่แท้จริง"},{"SurahNumber":53,"VerseNumber":7,"Text":"ขณะที่เขาอยู่บนขอบฟ้าอันสูงส่ง"},{"SurahNumber":53,"VerseNumber":8,"Text":"แล้วเขาได้เข้ามาใกล้ และเข้ามาใกล้จนชิด"},{"SurahNumber":53,"VerseNumber":9,"Text":"เขาเข้ามาใกล้ (จนอยู่) ในระยะของปลายคันธนูทั้งสอง หรือใกล้กว่านั้นอีก"},{"SurahNumber":53,"VerseNumber":10,"Text":"ดังนั้นเขา (ญิบรีล) จึงนำวะฮียฺมาให้แก่บ่าวของพระองค์ (มุฮัมมัด) สิ่งที่เขาจะนำวะฮียฺมา"},{"SurahNumber":53,"VerseNumber":11,"Text":"จิตใจ (ของมุฮัมมัด) มิได้ปฏิเสธสิ่งที่เขาได้เห็น"},{"SurahNumber":53,"VerseNumber":12,"Text":"แล้วพวกเจ้าจะโต้เถียงกับเขาเกี่ยวกับสิ่งที่เขาได้เห็นอีกหรือ"},{"SurahNumber":53,"VerseNumber":13,"Text":"และโดยแน่นอน เขาได้เห็นญิบรีลในการลงมาอีกครั้งหนึ่ง"},{"SurahNumber":53,"VerseNumber":14,"Text":"ณ ที่ต้นพุทธาอันไกลโพ้น"},{"SurahNumber":53,"VerseNumber":15,"Text":"ณ ที่นั้น คือสวนสวรรค์อันเป็นที่พำนัก"},{"SurahNumber":53,"VerseNumber":16,"Text":"(ขณะนั้น) สิ่งที่ปกคลุม (แสงประกาย) ได้ปกคลุมต้นพุทรา"},{"SurahNumber":53,"VerseNumber":17,"Text":"สายตา (ของมุฮัมมัด) มิได้เหลือบแลไปทางอื่น และมิได้ล่วงเกินไป"},{"SurahNumber":53,"VerseNumber":18,"Text":"โดยแน่นอนเขาได้เห็นสัญญาณอันยิ่งใหญ่ของพระเจ้าของเขา"},{"SurahNumber":53,"VerseNumber":19,"Text":"แล้วพวกเจ้ามิได้เห็นอัลลาต และอัลอุซซา"},{"SurahNumber":53,"VerseNumber":20,"Text":"และตัวอื่นคือตัวที่สาม, มะนาต ดอกหรือ"},{"SurahNumber":53,"VerseNumber":21,"Text":"สำหรับพวกเจ้ามีเพศชาย และสำหรับพระองค์ให้เพศหญิงกระนั้นหรือ"},{"SurahNumber":53,"VerseNumber":22,"Text":"ดูซิ นั่น เป็นการแบ่งส่วนที่ไม่ยุติธรรม"},{"SurahNumber":53,"VerseNumber":23,"Text":"เหล่านี้มิใช่อื่นใดนอกจากเป็นชื่อที่พวกเจ้าและบรรพบุรุษของพวกเจ้าตั้งมันขึ้นมาเอง อัลลอฮฺมิได้ทรงประทานหลักฐานอันใดลงมาเกี่ยวกับเรื่องนั้นเลย พวกเขามิได้ปฏิบัติตามสิ่งใดนอกจากการคาดคะเนและสิ่งที่อารมณ์ปรารถนา และโดยแน่นอน แนวที่ถูกต้อง (ฮิดายะฮฺ) จากพระเจ้าของพวกเขาได้มีมายังพวกเขาแล้ว"},{"SurahNumber":53,"VerseNumber":24,"Text":"หรือว่าสำหรับมนุษย์นั้นจะได้ทุกสิ่งที่เขาปรารถนา"},{"SurahNumber":53,"VerseNumber":25,"Text":"(อำนาจนั้น) เป็นกรรมสิทธิ์ของอัลลอฮ.ทั้งในปรโลก และโลกนี้"}]}