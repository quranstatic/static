{"Id":190,"LanguageCodes":["hi","hin"],"Name":"hin-maulanaazizulha","Author":"Maulana Azizul Haque Al Umari","Language":"Hindi","Description":"Hindi","Direction":"ltr","Source":"https://quranenc.com/check/hindi_omari/v1.1.0-csv.1 , https://quranenc.com/en/browse/hindi_omari , https://quranenc.com ,","Translations":[{"SurahNumber":87,"VerseNumber":1,"Text":"अपने सर्वोच्च प्रभु के नाम की पवित्रता का स्मरण करो।"},{"SurahNumber":87,"VerseNumber":2,"Text":"जिसने पैदा किया और ठीक-ठीक बनाया।"},{"SurahNumber":87,"VerseNumber":3,"Text":"और जिसने अनुमान लगाकर निर्धारित किया, फिर सीधी राह दिखायी।"},{"SurahNumber":87,"VerseNumber":4,"Text":"और जिसने चारा उपजाया।"},{"SurahNumber":87,"VerseNumber":5,"Text":"फिर उसे (सुखा कर) कूड़ा बना दिया।"},{"SurahNumber":87,"VerseNumber":6,"Text":"(हे नबी!) हम तुम्हें ऐसा पढ़ायेंगे कि भूलोगे नहीं।"},{"SurahNumber":87,"VerseNumber":7,"Text":"परन्तु, जिसे अल्लाह चाहे। निश्चय ही वह सभी खुली तथा छिपी बातों को जानता है।"},{"SurahNumber":87,"VerseNumber":8,"Text":"और हम तुम्हें सरल मार्ग का साहस देंगे।"},{"SurahNumber":87,"VerseNumber":9,"Text":"तो आप धर्म की शिक्षा देते रहें। अगर शिक्षा लाभदायक हो।"},{"SurahNumber":87,"VerseNumber":10,"Text":"डरने वाला ही शिक्षा ग्रहण करेगा।"},{"SurahNumber":87,"VerseNumber":11,"Text":"और दुर्भाग्य उससे दूर रहेगा।"},{"SurahNumber":87,"VerseNumber":12,"Text":"जो भीषण अग्नि में जायेगा।"},{"SurahNumber":87,"VerseNumber":13,"Text":"फिर उसमें न मरेगा, न जीवित रहेगा।"},{"SurahNumber":87,"VerseNumber":14,"Text":"वह सफल हो गया, जिसने अपना शुध्दिकरण किया।"},{"SurahNumber":87,"VerseNumber":15,"Text":"तथा अपने पालनहार के नाम का स्मरण किया और नमाज़ पढ़ी।"},{"SurahNumber":87,"VerseNumber":16,"Text":"बल्कि तुम लोग तो सांसारिक जीवन को प्राथमिकता देते हो।"},{"SurahNumber":87,"VerseNumber":17,"Text":"जबकि आख़िरत का जीवन ही उत्त्म और स्थायी है।"},{"SurahNumber":87,"VerseNumber":18,"Text":"यही बात, प्रथम ग्रन्थों में है।"},{"SurahNumber":87,"VerseNumber":19,"Text":"(अर्थात) इब्राहीम तथा मूसा के ग्रन्थों में।"}]}