{"Id":239,"LanguageCodes":["ln","lin"],"Name":"lin-zakariyamuhamme","Author":"Zakariya Muhammed Balingongo","Language":"Lingala","Description":"Lingala","Direction":"ltr","Source":"https://quranenc.com/en/browse/lingala_zakaria","Translations":[{"SurahNumber":41,"VerseNumber":45,"Text":"Mpe tosilaki kopesa Mûssa buku, sima bokeseni ekotaki. Mpe soki mpona liloba ya Nkolo nayo te oyo esilaki kolobama, nde likambo esili kokatama kati na bango. Mpe bazali sé na tembe"},{"SurahNumber":41,"VerseNumber":46,"Text":"Oyo akosala malamu, ezali mpona ye moko, mpe oyo akobebisa ezali sé mpona ye moko. Kasi Nkolo wayo abubaka kati kati ya bawumbu naye te"},{"SurahNumber":41,"VerseNumber":47,"Text":"Boyebi ya mokolo ya suka ezali sé na mayele naye moko. Mpe mbuma moko te ekobima na kati ya loposo na yango, mpe mwasi moko te akomema zemi to akobota, kino ekozala sé na mayele naye. Mpe mokolo akobenga bango ete: Wapi bambanda na ngai? Bakozongisa ete: Tozali koloba nayo na bosembo ete: Tozali na nzeneneke ata moko te oyo akondimela biso ete ozali na bambanda"},{"SurahNumber":41,"VerseNumber":48,"Text":"Mpe baye bazalaki kokumisa bango liboso bakosundola bango, mpe bakoyebaka ete bazali na esika ya kokimela te"},{"SurahNumber":41,"VerseNumber":49,"Text":"Moto atikaka kosenga bolamu te, mpe soki mabe ezui ye alongoli elikia"},{"SurahNumber":41,"VerseNumber":50,"Text":"Mpe soki topesi ye bolamu na biso o sima ya mpasi azalaki na yango, alobi: Oyo ezali na mayele na ngai, mpe nandimi te ete mokolo ya suka ezali, mpe soki bazongisi ngai epai na Nkolo na ngai, nakozua sé oyo ya ngai ya kitoko. Mpe тропа baye bapengwa tokopesa bango sango ya maye bazalaki kosala, mpe tokomekisa bango etumbu ya makasi"},{"SurahNumber":41,"VerseNumber":51,"Text":"Мре tango topesaka moto bolamu, akimaka mosika, mpe soki mabe ezui ye akomi kosenga makasi"},{"SurahNumber":41,"VerseNumber":52,"Text":"Loba: Bomoni ndenge nini soki (kurani) oyo ewutaki epai ya Allah mpe sima bopengwi na yango, nani aleki kobunga koleka oyo amitiye mosika na mikakatano"},{"SurahNumber":41,"VerseNumber":53,"Text":"Tokolakisaka bango bilembo bia biso o kati na mokili mpe na banzoto na bango moko, kino bakoyebaka ete ya soló, kurani ezali bosóló, boye Nkolo wayo akoki te? Ya soló, ye azali na bokoki mpe amonaka manso"},{"SurahNumber":41,"VerseNumber":54,"Text":"Bazali na tembe тропа bokutani na Nkolo wa bango. Ya sólo ye azingi biloko binso"}]}