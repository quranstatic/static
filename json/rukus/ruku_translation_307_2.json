{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":24,"VerseNumber":51,"Text":"Teuma nyang narit ureueng meuiman Oh geuhoi jih nyan bak jalan Allah Geuhoi le Rasul geupeugah hukom Teuntee dum jikheun turot peurintah Ka kamoe deungo kamoe meutaʻat Ureueng nyan meuhat bahgia leupah"},{"SurahNumber":24,"VerseNumber":52,"Text":"Taʻat keu Allah taʻat keu Rasul Bandum jikaboi peue nyang peurintah Takot keu Tuhan takwa keu Tuhan Ureueng nyang meunankeuh nyang meutuah Nyankeuh nyang meunang lam perjuangan Keubit that seunang Neubri le Allah"},{"SurahNumber":24,"VerseNumber":53,"Text":"Awak nyan teuma meusumpah keubit Meu tayue teubjet jiteubiet bagah Meusumpah-sumpah leupah that dijih Takheun leh bak jih bek tameusumpah Meunyo tataʻat nyan cit ka meuphom Keubit Neumaklum bandum le Allah Peue nyang tapubuet Tuhan Neumaklum"},{"SurahNumber":24,"VerseNumber":54,"Text":"Takheun boh bandum taʻat keu Allah 3 Meunan pih taat bandum keu Rasul | Meu han takaboi teuntee ka salah Meunyo tapaleng teuma digopnyan Tanggongan gopnyan ke lheueh geupeuglah Tanggongan gata pulang keu gata Di Rasul hana le jeuet keu salah Meunyo tataʻat teuma digopnyan Keu gata Tuhan Neubri hidayah Neutunyok gata jalan nyang teupat Rasul pih meuhat ka lheueh geupeugah Tanggongan Rasul cit meu geupeutroh Peunyata sunggoh bandum peurintah"},{"SurahNumber":24,"VerseNumber":55,"Text":"Soe nyang meuiman lam kawan gata Allah Taʻala janji Neupeugah Jipeubuet amai pih bandum nyang got Nyan Tuhan peujeuet jih keu khalifah Di dalam bumoe jih mat keurajeuen Lagee yoh jameun ummat nyang sudah Lagee ka Neubri keu ummat jameun Agama jih nyan pih kong sileupah Agama Tuhan nyang ka Neurila Neupeukong sigra keu jih Neukeubah Lom pih jih aman han le teumakot Meunyo jiturot bandum peurintah Jiseumah cit Lon bek peucharikat Beurangpeue meuhat nyang bukon Allah v Meunyo jikaphe teuma ‘oh lheueh nyan 3 Jeuet treuk awak nyan fasek sileupah y"},{"SurahNumber":24,"VerseNumber":56,"Text":"Peubuet seumbahyang tabri ngon zakeuet Lom pih tataʻat keu Rasul Allah Mangat jeuet rahmat neubri keu gata"},{"SurahNumber":24,"VerseNumber":57,"Text":"Bek roe tasangka kafirin Makkah Bek tasangka jih teuga di bumoe ý Lam apui dudoe keudeh geukeubah 2 Dalam nuraka jih geubri teumpat Sijeuheut teumpat nuraka juah"}]}