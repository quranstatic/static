{"Id":96,"LanguageCodes":["dv","div"],"Name":"div-officeofthepres","Author":"Office Of The President Of Maldives","Language":"Divehi","Description":"Divehi","Direction":"rtl","Source":"http://tanzil.net","Translations":[{"SurahNumber":88,"VerseNumber":1,"Text":"(ބިރުވެރިކަމާއިގެން އެންމެންނަށް ކުރިމަތިވެގެންއަންނާނޭ ކަންތަކުގެ ވާހަކަ) އެބަހީ: قيامة ގެ ވާހަކަ (ކަލޭގެފާނާ ހަމަޔަށް އައިސްފައިވޭތޯއެވެ؟)"},{"SurahNumber":88,"VerseNumber":2,"Text":"އެދުވަހުން، ދެރަވެ ނިކަމެތިވެގެންވާ މޫނުތަކެއް ވެއެވެ"},{"SurahNumber":88,"VerseNumber":3,"Text":"މަސައްކަތްތެރި، ވަރުބަލި މޫނުތަކެކެވެ"},{"SurahNumber":88,"VerseNumber":4,"Text":"ހޫނުކަން ގަދަވެގެންވާ ނަރަކަޔަށް އެއުރެން ވަންނާނެތެވެ"},{"SurahNumber":88,"VerseNumber":5,"Text":"ހޫނުކަން ނިހާޔަތަށް ގޮސްފައިވާ ފެންއާރަކުން އެއުރެންނަށް ބޯންދެއްވާނެތެވެ"},{"SurahNumber":88,"VerseNumber":6,"Text":"ކަށިހުރި، ވިހަ މޭވާޔަކުން މެނުވީ، އެއުރެންނަކަށް ކާނާއެއް ނުވެއެވެ"},{"SurahNumber":88,"VerseNumber":7,"Text":"އެ ކެއުމަކުން (ހަށިގަނޑަކަށް ބާރެއް ނުދޭނެތެވެ. އަދި ބަނޑުހައި ހޫނުކަން ފިލުވައެއް ނުމެދޭނޭމެއެވެ)"},{"SurahNumber":88,"VerseNumber":8,"Text":"އެދުވަހުން نعمة ލިބިގެންވާ، އުފާވެރި މޫނުތަކެއް ވެއެވެ"},{"SurahNumber":88,"VerseNumber":9,"Text":"ދުނިޔޭގައި އެއުރެންކުޅަ މަސައްކަތަށް ރުހިގެންވެއެވެ"},{"SurahNumber":88,"VerseNumber":10,"Text":"މަތިވެރިވެގެންވާ ސުވަރުގޭގައެވެ"},{"SurahNumber":88,"VerseNumber":11,"Text":"ގެއްލުންދެނިވި (ބޭކާރު ވާހަކައެއް، އެތާނގައި އެއުރެން ނާހާނެތެވެ)"},{"SurahNumber":88,"VerseNumber":12,"Text":"ހިނގަހިނގާ ހުންނަ ފެންއާރެއް އެތާނގައިވެއެވެ"},{"SurahNumber":88,"VerseNumber":13,"Text":"އުފުލިގެންވާ ދާންތައް އެތާނގައިވެއެވެ"},{"SurahNumber":88,"VerseNumber":14,"Text":"އަދި ބެހެއްޓިގެންވާ ތަށިތައްވެސްމެއެވެ"},{"SurahNumber":88,"VerseNumber":15,"Text":"އަދި އެތުރިގެންވާ ބާލީސްތައްވެސްމެއެވެ"},{"SurahNumber":88,"VerseNumber":16,"Text":"އަދި ފެތުރިގެންވާ ދޫލަތައްވެސްމެއެވެ"},{"SurahNumber":88,"VerseNumber":17,"Text":"ފަހެ، ޖަމަލު ހައްދަވާފައިވަނީ، ކޮންފަދައަކުން ކަމާމެދު އެއުރެން ޖަމަލަށް ނުބަލަނީހެއްޔެވެ"},{"SurahNumber":88,"VerseNumber":18,"Text":"އަދި އުޑު އުފުއްލަވާފައިވަނީ، ކޮންފަދައަކުން ކަމާމެދު އެއުރެން އުޑަށް ނުބަލަނީހެއްޔެވެ؟"},{"SurahNumber":88,"VerseNumber":19,"Text":"އަދި ފަރުބަދަތައް ކޮޅަށް ނަންގަވާފައިވަނީ، ކޮންފަދައަކުން ކަމާމެދު އެއުރެން ފަރުބަދަތަކަށް ނުބަލަނީހެއްޔެެވެ؟"},{"SurahNumber":88,"VerseNumber":20,"Text":"އަދި ބިން ފަތުރުއްވާފައިވަނީ، ކޮންފަދައަކުން ކަމާމެދު އެއުރެން ބިމަށް ނުބަލަނީހެއްޔެވެ؟"},{"SurahNumber":88,"VerseNumber":21,"Text":"(ފަހެ، ކަލޭގެފާނު) އެއުރެންނަށް (ހަނދުމަކޮށް ދެއްވާށެވެ! ކަލޭގެފާނު ވާކަން ކަށަވަރީ، ހަނދުމަކޮށްދެއްވާ ބޭކަލަކު ކަމުގައެވެ)"},{"SurahNumber":88,"VerseNumber":22,"Text":"އެއުރެންގެ މައްޗަށް ބާރު ހިންގަވާ ބޭކަލަކު ކަމުގައި ކަލޭގެފާނު ނުވެއެވެ"},{"SurahNumber":88,"VerseNumber":23,"Text":"ފުރަގަސްދީ، كافر ވި މީހަކަށް މެނުވީއެވެ"},{"SurahNumber":88,"VerseNumber":24,"Text":"ފަހެ، اللّه، އެމީހަކަށް ބޮޑުވެގެންވާ عذاب ން عذاب ދެއްވާނެތެވެ"},{"SurahNumber":88,"VerseNumber":25,"Text":"ހަމަކަށަވަރުން، އެއުރެން އެނބުރި އައުންވަނީ، ތިމަންރަސްކަލާނގެ حضرة އަށެވެ"},{"SurahNumber":88,"VerseNumber":26,"Text":"ދެން އެއުރެންގެ حساب ބެއްލެވުން ވަނީވެސް، ހަމަކަށަވަރުން، ތިމަންރަސްކަލާނގެއަށެވެ"}]}