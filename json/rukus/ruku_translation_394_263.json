{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":38,"VerseNumber":41,"Text":"၄၁။\tထို့အပြင်အို-မိုဟမ္မဒ်၊ ငါ၏ ကျေးကျွန်အိုင်ယူး(ဘ်)၏ အကြောင်းကိုလည်း သင်ဟောပြောလော့၊ သူသည် မိမိ၏ အသက်သခင်ကျေးဇူူးတော်ရှင်ကို တင်လျှောက်သည်မှာ အို-အရှင်မြတ်၊ ရှိုင်တန်မာရ်နတ်သည် အကျွနု်ပ် အား ဆင်းရဲဒုက္ခအမျိုးမျိုးနှင့် နှိပ်စက်နေပါသည်။"},{"SurahNumber":38,"VerseNumber":42,"Text":"၄၂။\tထိုအခါသူ့အား အို-အိုင်ယူး(ဘ်)၊ သင်သည် မိမိခြေဖနောင့်ဖြင့် မြေကို ဆောင့်ေျလာ့ဟု ဗျာဒိတ်ပေးတော်မူ၏၊ သို့ဆောင့်သောအခါ စမ်းရေထွက်လာ၏၊ ဤရေသည် ရေချိုးဖို့ရာ ရေအေးလည်း ဖြစ်၏၊ သောက်ဖို့ရာရေ၊ အမောဖြေအားဖြည့်ဖို့ ရေလည်းဖြစ်၏။"},{"SurahNumber":38,"VerseNumber":43,"Text":"၄၃။\tထို့အပြင်ငါသည် မိမိ၏ မဟာဂရုဏာတော်ဖြင့် တမန်တော်အိုင်ယူး(ဘ်)အား ၎င်း၏ အိမ်သူအိမ်သားကိုသော် လည်းကောင်း၊ သူတို့နှင့်တူသူများကိုသော်လည်းကောင်း၊ ပေးသနားတော်မူ၏၊ ယင်းသို့ပေးသနားတော်မူခြင်း ကား ငါ့ထံမှ ကောင်းကြီးမင်္ဂလာတော်ဖြစ်၏၊ အသိဉာာဏ်ရှိသူတို့အဖို့ အမှတ်သညာလည်းဖြစ်၏။"},{"SurahNumber":38,"VerseNumber":44,"Text":"၄၄။\tထို့အပြင်သူ့အား အို-အိုင်ယူး(ဗ်)၊ သင်သည် သစ်ကိုင်းတစ်ကိုင်းကို ကိုင်၍ ရိုက်လော့၊ သင်သည် မိမိပြုသော သစ္စာကို မဖျက်လင့်၊ မှတ်သားကြလော့၊ ငါသည် သူ့အား တည်ကြည်သမာဓိရှိသူအဖြစ်နှင့်ပင် တွေ့မြင်တော် မူ၏၊ အလွန်မွန်မြတ်သောကျေးတော်မျိုး ကျွန်တော်မျိုးတစ်ဦးဖြစ်ပေစွ၊ စင်စစ်မှာ သူသည် မိမိကျေးဇူးတော် သခင် အလ္လာဟ်အရှင်မြတ်ဘက်တော်သို့ သတိနောင်တရခြင်းဖြင့် အမြဲမျက်နှာမူ၏။"},{"SurahNumber":38,"VerseNumber":45,"Text":"၄၅။ အို-တမန်တော်မိုဟမ္မဒ်၊ ငါ၏ ကျေးကျွန်တမန်တော်အေဗရာဟမ်၊ အစ်စ်ဟတ်(က်)၊ ယအ်ကွတ်(ဘ်)တို့၏ အကြောင်းူအရာကို ဟောပြောလော့၊ ထိုတမန်တော်တို့သည် အရည်အချင်းကောင်းမြတ်၏၊ အမြော်အမြင်ကြီး သူတို့ဖြစ်ကြ၏။"},{"SurahNumber":38,"VerseNumber":46,"Text":"၄၆။\tမှတ်သားကြလော့၊ ငါသည် ထိုတမန်တော်တို့အား နောင်တမလွန်ဘဝ၌ရှိသောဘုံဗိမာန်ကို အမြဲသတိရတတ် သောဖြူစင်သောစိတ်သဘောအားဖြင့် သန့်ရှင်းစင်ကြယ်တော်မူ၏။"},{"SurahNumber":38,"VerseNumber":47,"Text":"၄၇။\tမှတ်သားကြလော့၊ ငါ၏ရှေ့တော်၌ ထိုတမန်တော်တို့သည် ငါအမြတ်တနိုးရွေးကောက်တော်မူသောသူတော် သူမြတ်တို့ဘောင်တွင် ပါဝင်သူများမုချဖြစ်ကြ၏။"},{"SurahNumber":38,"VerseNumber":48,"Text":"၄၈။\tအို-တမန်တော်မိုဟမ္မဒ်၊ အစ္စမာအီလ်၊ အီလီရှားဇွလ်ကစ်(ဖ်)လေ့တို့သည် တမန်တော်များဖြစ်ကြ၏၊ သူတို့ အကြောင်းကိုလည်း ဟောကြားလော့၊ စင်စစ်အားဖြင့် သူတို့သည် ငါရွေးကောက်တင်မြှောက်တော်မူသော သူတော်သူမြတ်တို့ဘောင်တွင် အပါအဝင်ဖြစ်ကြ၏။"},{"SurahNumber":38,"VerseNumber":49,"Text":"၄၉။\tဤကျမ်းတော်မြတ်သည် အဆုံးအမသတိပေးတရားတော်ဖြစ်၏၊ မှတ်သားကြလော့၊ ဒုစရိုက်မကောင်းမှုကို ရှောင်ကြဉ်သူတို့အတွက်မူကား သူတို့၏ ခရီးပန်းတိုင်သည် သုမင်္ဂလာဖြစ်၏။"},{"SurahNumber":38,"VerseNumber":50,"Text":"၅၀။\tထိုပန်းတိုင်သည် သုခဥယျာဉ်တော်များဖြစ်၏၊ ထိုဥယျာဉ်တော်များ၏ တံခါးများကို သူတို့အတွက် ဖွင့်ထား တော်မူ၏။"},{"SurahNumber":38,"VerseNumber":51,"Text":"၅၁။\tသူတို့သည် ထိုဥယျာဉ်တော်များတွင် လဲလျောင်းလျက် ဥယျာဉ်ရှိ မွန်မြတ်များပြားသော သစ်သီးသစ်ဥနှင့် အေးမြသောသောက်စရာတို့ကို တောင်းသောက်စားကြ၏။"},{"SurahNumber":38,"VerseNumber":52,"Text":"၅၂။ ထို့အပြင်သူတို့အပါးတွင် စက္ခုအိန္ဒြေရှိသောနတ်ကညာများူလည်းရှိကြ၏။"},{"SurahNumber":38,"VerseNumber":53,"Text":"၅၃။\tဤကျေးဇူးတော်များသည် တရားစီရင််တော်မူသောနေ့တွင် ပေူးသနားတော်မူမည်ဟု သင်တို့အား ဂတိသစ္စာ ထားတော်မူသောအောင်ဆုမင်္ဂလာတော်တည်း။"},{"SurahNumber":38,"VerseNumber":54,"Text":"၅၄။\tမှတ်သားကြလော့၊ ဤကျေးဇူးတော်များသည် ငါပေးသနားတော်မူသောဘောဇဉ်ရိက္ခာများအမှန်ဖြစ်၏၊ ၎င်းတို့ သည် ဘယ်သောအခါမျှ မပုပ်သိုးမပျက်စီးချေ။"},{"SurahNumber":38,"VerseNumber":55,"Text":"၅၅။ ဤအောင်ဆုမင်္ဂလာတော်ကြီးသည် သမ္မာတရားတော်အတိုင်း ကျင့်ကြံသောသူမွန်သူမြတ်တို့အဖို့အရာဖြစ်၏၊ မှတ်သားကြလော့၊ တရားလွန်သူအပြစ်ကောင်တို့မှာမူကား သူတို့၏ခရီးပန်းတိုင်သည် အမင်္ဂလာဖြစ်ရလတ့ံ။"},{"SurahNumber":38,"VerseNumber":56,"Text":"၅၆။\tသူတို့သည် အဝီစိငရဲမီးတွင် လောင်ကျွမ်းကြရလတ့ံ၊ အလွန်ဆိုးဝါသောနေရာထိုင်ခင်ဖြစ်၏။"},{"SurahNumber":38,"VerseNumber":57,"Text":"၅၇။\tငရဲအတွင်း၌ သူတို့သောက်ဖို့ရာ ကျိုက်ကျိုက်ဆူသောရေပူရှိ၏၊ အလွန်အေးသောရေခဲရေလည်း ရှိ၏၊ သူတို့ သည် ၎င်းရေကိုသာ သောက်ရမည်သာတည်း။"},{"SurahNumber":38,"VerseNumber":58,"Text":"၅၈။\tထို့အပြင်အပူအအေးစုံတွဲရှိသကဲ့သို့့ အခြားအပြစ်ဒဏ်များလည်း စုံတွဲစုံတွဲစီ အမျိုးမျိုးအဖုံဖုံရှိသေး၏။"},{"SurahNumber":38,"VerseNumber":59,"Text":"၅၉။\tအို-ငရဲသားတို့၊ သည်မှာ သင်တို့ထံသို့ မစဉ်းစားမဆင်ခြင်ပဲ အရေးတကြီးတိုးဝင်လာသောစစ်တပ်ကြီးတစ်ခု ရှိသေး၏၊ ငရဲသားတို့က သင်တို့အဖို့သာယာသောခရီးဦးကြိုဆိုသောစကားမရှိချေ၊ အကယ်စင်စစ်သူတို့သည် ငရဲမီး၌ ဖုတ်ကင်ခြင်းကို ခံကြရလတ့ံဟု ဆို၏။"},{"SurahNumber":38,"VerseNumber":60,"Text":"၆၀။\tသူတို့က ဟယ်-လမ်းမှားသို့ သွေးဆောင်သောသူယုတ်မာကြီးတို့၊ သင်တို့ကို ခရီးဦးကြိုဆိုဖို့ရာ နှစ်သိမ့်စေ သောစကားမရှိချေ၊ သင်တို့သည် မိမိတို့ဖျားယောင်းသွေးဆောင်ခြင်းအားဖြင့် ငါတို့ကို ဤဘေးဒဏ်သို့ ယူဆောင် လာကြ၏၊ ယခုမူကား ကံဆိုးမိုးမှောင်ဘဝသို့ ရောက်ရချေပြီဟု ဆိုကြ၏။"},{"SurahNumber":38,"VerseNumber":61,"Text":"၆၁။\tတဖန်သူတို့က အို-အကျွနု်ပ်တို့၏ ကျေးဇူးတော်သခင်၊ အကျွနု်ပ်တို့အား ဤဘေးဒုက္ခသို့ ပို့ဆောင်သောသူ တို့အား အပြစ်ဒဏ်နှစ်ဆထမ်းပိုးတိုးပေးတော်မူပါဟု တင်လျှောက်ကြ၏။"},{"SurahNumber":38,"VerseNumber":62,"Text":"၆၂။\tငရဲသားတို့အချင်းချင်း ဤသို့မေးမြန်းကြ၏၊ ငါတို့မလိမ္မာဆိုးသွမ်းသူဟု ယူဆလေ့ရှိသောသူများကို ငါတို့ ယခုမမြင်ရချေ၊ ငါတို့အဘယ်အဖြစ်သို့ ဆိုက်ရောက်နေကြသနည်း။"},{"SurahNumber":38,"VerseNumber":63,"Text":"၆၃။\tငါတို့သည် သူတို့အား ရယ်စရာဟု ထင်မှတ်ခဲ့ခြင်းသည် မှားပြီလော သို့မဟုတ် ငါတို့သည် သူတို့ကို မမြင် ပဲ မျက်စိမှောက်နေသလော။"},{"SurahNumber":38,"VerseNumber":64,"Text":"၆၄။\tမှတ်သားကြလော့၊ ငရဲသားတို့သည် အချင်းချင်းတစ်ဦးနှင့်တစ်ဦး ယင်းကဲ့သို့မုချဧကန်အငြင်းအခုန်ပြုကြ၏၊ အချင်းဖြစ်ပွားကြ၏။"}]}