{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":76,"VerseNumber":1,"Text":"Czy nie przeszedł nad człowiekiem pełen czas, kiedy on nie był rzeczą wspomnianą"},{"SurahNumber":76,"VerseNumber":2,"Text":"Zaprawdę, stworzyliśmy człowieka z kropli spermy, mieszaniny, aby go doświadczyć. I uczyniliśmy go słyszącym, widzącym"},{"SurahNumber":76,"VerseNumber":3,"Text":"Zaprawdę, poprowadziliśmy go prostą drogą - czy był on wdzięcznym czy niewdzięcznym"},{"SurahNumber":76,"VerseNumber":4,"Text":"Zaprawdę, przygotowaliśmy dla niewiernych łańcuchy, kajdany i ogień płonący"},{"SurahNumber":76,"VerseNumber":5,"Text":"Zaprawdę, ludzie sprawiedliwi będą pili z pucharu, pełnego mieszaniny z kamforą"},{"SurahNumber":76,"VerseNumber":6,"Text":"źródła, u którego pić będą sługi Boga, powodującego, iż będzie ono tryskało obficie"},{"SurahNumber":76,"VerseNumber":7,"Text":"Oni wypełniali ślubowanie i obawiali się Dnia, którego zło rozprzestrzeni się szeroko"},{"SurahNumber":76,"VerseNumber":8,"Text":"Oni dawali pożywienie - z miłości do Niego - biednemu, sierocie i niewolnikowi"},{"SurahNumber":76,"VerseNumber":9,"Text":"Karmimy was tylko dla oblicza Boga i nie chcemy od was ani nagrody, ani wdzięczności"},{"SurahNumber":76,"VerseNumber":10,"Text":"Zaprawdę, obawiamy się ze strony naszego Pana Dnia mrocznego, nieszczęsnego"},{"SurahNumber":76,"VerseNumber":11,"Text":"I Bóg ustrzegł ich od zła tego Dnia, i dał im spotkać jasność i radość"},{"SurahNumber":76,"VerseNumber":12,"Text":"I wynagrodził ich za to, że byli cierpliwi - Ogrodem i jedwabiem"},{"SurahNumber":76,"VerseNumber":13,"Text":"Będą oni tam przebywać wyciągnięci wygodnie na sofach; nie będą tam widzieć słońca ani zimna"},{"SurahNumber":76,"VerseNumber":14,"Text":"Blisko nad nimi będą ich cienie i pochylą się do nich nisko grona owoców"},{"SurahNumber":76,"VerseNumber":15,"Text":"I będą krążyć pośród nich naczynia ze srebra i puchary z kryształu"},{"SurahNumber":76,"VerseNumber":16,"Text":"Z kryształu i srebra dokładnie wymierzonego"},{"SurahNumber":76,"VerseNumber":17,"Text":"Napoją ich tam z pucharu napojem z domieszką imbiru"},{"SurahNumber":76,"VerseNumber":18,"Text":"Ze źródła zwanego Salsabil, które się tam znajduje"},{"SurahNumber":76,"VerseNumber":19,"Text":"I będą krążyć pośród nich młodzieńcy nieśmiertelni; kiedy ich zobaczysz, uznasz ich za rozsypane perły"},{"SurahNumber":76,"VerseNumber":20,"Text":"A kiedy popatrzysz, zobaczysz tam szczęśliwość i wielkie królestwo"},{"SurahNumber":76,"VerseNumber":21,"Text":"Będą odziani w szaty zielone z atłasu i brokatu; będą strojni w bransolety ze srebra. Napoi ich Pan napojem czystym"},{"SurahNumber":76,"VerseNumber":22,"Text":"Zaprawdę, to jest dla was zapłata, wasz wysiłek otrzymał podziękę"}]}