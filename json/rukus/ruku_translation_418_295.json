{"Id":295,"LanguageCodes":["rn","run"],"Name":"run-sheikhamissirad","Author":"Sheikh Amissi Radjabu Ntamba","Language":"Rundi","Description":"Rundi","Direction":"ltr","Source":"aradjantas@gmail.com , www.islamic-invitation.com","Translations":[{"SurahNumber":41,"VerseNumber":45,"Text":"Mu vy’ukuri twarahaye intumwa y’Imana Mussa (iii) igitabu c’Imana mugabo haciye haba uku tumvikana kwaco nayo iyo hataba imvugo yatangujwe ivuye ku Muremyi wawe yuko urwo rubanza ari urubanza rwo mw’Ijuru, bari kuruciribwa ubu vuba na bwango, kandi nabo barafise amakenga abashira mwo impungenge y’ibi vyose vyazananye n’intumwa y’Imana Muhammadi (aui)"},{"SurahNumber":41,"VerseNumber":46,"Text":"Uwugira ineza iyariyo yose ayigirira umutima wiwe, n’uwugira inabi nawe ayigira umutima wiwe kubwiwe, n’Umuremyi wawe ntahemukira abantu bayo beranda"},{"SurahNumber":41,"VerseNumber":47,"Text":"Ubumenyi bwukumenya umusi w’umuhero w’Isi usubizwa ku Mana yonyene, n’ivyamwa ntibiva mubishishwa vyavyo canke umukenyezi ntasama imbanyi yiwe canke ashike aho yibaruka atari kubumenyi bw’Imana, n’umusi Imana izoba hamagara izovuga iti:- bari hehe basoma mbike banje? Nabo bazo kwishura bati:- turemeye bimwe bivuye kumitima yacu yuko ata n’umwe muri twebwe ari muvy’abona"},{"SurahNumber":41,"VerseNumber":48,"Text":"Nabamwe bahora babasenga aho hambere hahise ubu barazi manganye kandi bakaba bariyemeje yuko ata buhungiro bafise"},{"SurahNumber":41,"VerseNumber":49,"Text":"Umuntu ntaruhuka mugusaba ibisabisho vy’amahoro, mugihe ahuye n’ivyago, kuko mumwanya aca yihebura nukutagira icizero icarico cose"},{"SurahNumber":41,"VerseNumber":50,"Text":"Tumu honjesheje imigisha yacu munyuma y’ingorane zamushikiye mumwanya aca avuga ati:- ibi vyose birankwiye jewe kandi sinizeye yuko umuhero w’Isi uzoboneka kandi ninasubizwa ku Muremyi wanje, ntankeka ndafise ivyiza vyanje kuriyo, rero natwe tuzoba menyesha abo bahakanye Imana yabo y’ukuri kuri ivyo bagize kandi tuba honjeshe ibihano bikomeye cane"},{"SurahNumber":41,"VerseNumber":51,"Text":"Mugihe duhaye umuntu imigisha yacu aca ahinduka nukuja kurundi ruhande, mugabo ahuye n’ivyago mumwanya aca ahinduka nukugira ibisabisho birebire"},{"SurahNumber":41,"VerseNumber":52,"Text":"Vuga uti:- mubibona gute niyaba aya majambo avuye ku Mana hanyuma mwebwe mukaya hakana, none yoba ari nde yazimiye gusumba urya ari mubihari vyakure"},{"SurahNumber":41,"VerseNumber":53,"Text":"Tuzobereka aya majambo yacu no mubihugu vyakure hamwe no kumitima yabo bonyene kugeza aho bazomenyekana yuko ari ivy’ukuri, mbega ntibihagije yuko Umuremyi wawe ariyo ifise ubumenyi bw’ibintu vyose"},{"SurahNumber":41,"VerseNumber":54,"Text":"Muragabe rero, barafise amakenga yukuzohura n’Umuremyi wabo, mu vy’ukuri niyo ikikuje ibintu vyose"}]}