{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":36,"VerseNumber":13,"Text":"ထို့ပြင် အသင်(တမန်‌တော်)သည် သူတို့အား ထိုမြို့သူမြို့သားများ၏အ‌ကြောင်းတစ်ခုကို ‌ပြောပြလိုက်ပါ- တစ်ခါက ထိုမြ့ိုသူမြ့ိုသားများထံသို့ တမန်‌တော်များသည် ‌ရောက်ရှိလာခဲ့ကြသည်။"},{"SurahNumber":36,"VerseNumber":14,"Text":"ထိုစဉ်က ငါအရှင်မြတ်သည် သူတို့ထံသို့ တမန်‌တော်နှစ်ပါးကို ‌စေလွှတ်‌တော်မူခဲ့သည်။ ထို့‌နောက် သူတို့က ထိုနှစ်ပါးလုံးအား လိမ်လည်သူများဟု စွပ်စွဲငြင်းပယ်ခဲ့ကြသည်။ သို့ဖြစ်ရာ ငါအရှင်မြတ်သည် တတိယ တမန်‌တော်တစ်ပါးနှင့် အင်အားဖြည့်‌ပေး‌တော်မူခဲ့သည်။ ထို့ပြင် သူတို့က အမှန်စင်စစ် ကျွန်ုပ်တို့သည် အသင်တို့ထံသို့ ‌စေလွှတ်ခြင်းခံကြရ‌သော တမန်‌တော်များဖြစ်ကြသည်ဟု ‌ပြောဆိုခဲ့ကြသည်။"},{"SurahNumber":36,"VerseNumber":15,"Text":"ထိုမြို့သားများက “အသင်တို့သည် ကျွန်ုပ်တို့ကဲ့သို့ လူသားများပင်ဖြစ်ကြသည်။ ထို့ပြင် ရဟ်မာန် အနန္တကရုဏာ‌တော်ရှင်သည် အသင်တို့အ‌ပေါ်တွင် မည်သည့်အရာမျှ ချ‌ပေး‌တော်မူသည်မဟုတ်‌ပေ၊ အသင်တို့သည် လိမ်လည်‌ပြောဆို‌နေကြသည်သာဖြစ်သည်“ဟု ‌ပြောဆိုခဲ့ကြသည်။"},{"SurahNumber":36,"VerseNumber":16,"Text":"ထိုတမန်‌တော်များက ‌ပြောကြားခဲ့ကြသည်- “အမှန်စင်စစ် ကျွန်ုပ်တို့သည် အသင်တို့ထံသို့ ‌စေလွှတ်ခြင်းခံကြရသည့်သူများဖြစ်‌ကြောင်းကို ကျွန်ုပ်တို့အား ဖန်ဆင်း‌မွေးမြူ‌တော်မူ‌သော အရှင်မြတ်သည် သိရှိ‌တော်မူသည်။“"},{"SurahNumber":36,"VerseNumber":17,"Text":"ထို့ပြင် ကျွန်ုပ်တို့အ‌ပေါ်မှာမူ (အရှင်မြတ်၏အမိန့်‌တော်များကို) ထင်ရှားစွာ ပို့‌ဆောင်ရန်တာဝန်မှလွဲ၍ အခြား တာဝန်မရှိ‌ပေ။“"},{"SurahNumber":36,"VerseNumber":18,"Text":"ထိုမြ့ိုသားများက ‌ပြောဆိုခဲ့ကြသည်- “အမှန်စင်စစ် ကျွန်ုပ်တို့သည် အသင်တို့အား နမိတ်မ‌ကောင်းသည့်သူများဟု ယူဆကြသည်။ အကယ်၍ အသင်တို့သည် မရပ်စဲကြလျှင် အမှန်စင်စစ် ကျွန်ုပ်တို့သည် အသင်တို့အား ခဲများဖြင့် ပစ်‌ပေါက်သတ်ကြမည်ဖြစ်သည်။ ထို့ပြင် ကျွန်ုပ်တို့ထံမှ အသင်တို့ထံသို့ နာကျင်‌စေသည့်ပြစ်ဒဏ်လည်း အမှန်စင်စစ် ကျ‌ရောက်မည်ဖြစ်သည်။“"},{"SurahNumber":36,"VerseNumber":19,"Text":"တမန်‌တော်များက ‌ပြောဆိုခဲ့ကြသည်- “အသင်တို့၏ မ‌ကောင်းသည့်အတိတ်နမိတ်သည် အသင်တို့၌ပင် ရှိ‌နေသည်။ အသင်တို့အ‌နေဖြင့် ဆုံးမဩဝါဒ‌ပေးခံရခြင်းသည် မ‌ကောင်း‌သော အတိတ်နမိတ်‌လော။ ထိုသို့မဟုတ်‌ပေ၊ အမှန်စင်စစ် အသင်တို့ပင် စည်း‌ဖောက်သူများဖြစ်ကြသည်။“"},{"SurahNumber":36,"VerseNumber":20,"Text":"ထို့‌နောက် မြို့စွန်မှ လူတစ်‌ယောက်‌ပြေးလာပြီး ‌ပြောဆိုသည်- “အို- ကျွန်ုပ်၏အမျိုးသားတို့၊ အသင်တို့သည် တမန်‌တော်များ၏စကားကို နား‌ထောင်ကြပါ။“"},{"SurahNumber":36,"VerseNumber":21,"Text":"“အသင်တို့ထံမှ မည်သည့်အကျိုးမျှမ‌တောင်းဘဲ လမ်းမှန်ရရှိ‌နေကြသည့်သူများ၏‌နောက်ကို အသင်တို့လိုက်ကြပါ။“"},{"SurahNumber":36,"VerseNumber":22,"Text":"ကျွန်ုပ်မှာ ကျွန်ုပ်အား ဖန်ဆင်း‌မွေးမြူ‌တော်မူ‌သော အရှင်မြတ်အား မကိုးကွယ်ရန် မည်သည့်အ‌ကြောင်းရှိသနည်း။ ထို့ပြင် အသင်တို့သည် အရှင်မြတ်ထံ‌တော်သို့ပင် ပြန်လည်‌ရောက်ရှိကြရမည်ဖြစ်သည်။"},{"SurahNumber":36,"VerseNumber":23,"Text":"ကျွန်ုပ်တို့သည် အရှင်မြတ်အား စွန့်၍ ထိုသို့‌သော အခြားအရာများအား ကိုးကွယ်ရမည်‌လော၊ အကယ်၍ ရဟ်မာန် အနန္တကရုဏာ‌တော်ရှင်သည် ကျွန်ုပ်တို့တွင် ဒုက္ခတစ်စုံတစ်ခု သက်‌ရောက်‌စေရန် ရည်ရွယ်‌တော်မူလျှင် ထိုကိုးကွယ်ရာများ၏ ကြားဝင်အသနားခံ‌ပေးမှုသည်လည်း ကျွန်ုပ်အတွက် အနည်းငယ်မျှ အသုံးဝင်မည်မဟုတ်‌ပေ။ ထို့ပြင် သူတို့သည် ကျွန်ုပ်အား ကယ်တင်နိုင်ကြမည်လည်း မဟုတ်‌ပေ။"},{"SurahNumber":36,"VerseNumber":24,"Text":"ထိုသို့ဖြစ်ခဲ့လျှင် အမှန်စင်စစ် ကျွန်ုပ်သည် ထင်ရှား‌သောလမ်းမှားမှုထဲတွင် ရှိ‌နေပြီဖြစ်သည်။"},{"SurahNumber":36,"VerseNumber":25,"Text":"အမှန်စင်စစ် ကျွန်ုပ်သည် အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်ကို ယုံကြည်ခဲ့ပြီဖြစ်သည့်အတွက် အသင်တို့သည် ကျွန်ုပ်(၏စကား)ကို နား‌ထောင်ကြပါ။"},{"SurahNumber":36,"VerseNumber":26,"Text":"(ထို့‌နောက် မြို့သားများသည် သူ့အား သတ်လိုက်သည့်အခါ အရှင်မြတ်ဘက်မှ သူ့အား)မိန့်ကြား‌တော်မူခြင်းခံရသည်- “အသင်သည် ဂျန္နသ်သုခဘုံထဲသို့ ဝင်‌ရောက်ပါ“။ ထို(အသတ်ခံရ)သူက‌ပြောသည်- “‌ဪ- ကျွန်ုပ်၏အမျိုးသားများသည် သိရှိကြလျှင် အဘယ်မျှ‌ကောင်းလိုက်မည်နည်း။“"},{"SurahNumber":36,"VerseNumber":27,"Text":"“ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်မြတ်သည် ကျွန်ုပ်အား လွတ်ငြိမ်းချမ်းသာခွင့်‌ပေး‌တော်မူခဲ့သည်သာမက ကျွန်ုပ်ကို ဂုဏ်ရှိသူများထဲတွင် ပါဝင်‌စေ‌တော်မူခဲ့သည်ကို (သူတို့ သိရှိကြလျှင် အဘယ်မျှ‌ကောင်းလိုက်မည်နည်း)။“"},{"SurahNumber":36,"VerseNumber":28,"Text":"ထို့‌နောက် ငါအရှင်မြတ်သည် ထိုသူ(‌သေဆုံးပြီး)‌နောက်တွင် သူ၏အမျိုးသားများအ‌ပေါ်တွင် မိုး‌ကောင်းကင်မှ မည်သည့် စစ်တပ်ကိုမျှ ‌စေလွှတ်‌တော်မူခဲ့သည် မဟုတ်‌ပေ။ ထို့ပြင် ငါအရှင်မြတ်အတွက် ‌စေလွှတ်ရန်လည်း မလို‌ပေ။"},{"SurahNumber":36,"VerseNumber":29,"Text":"(သူတို့အတွက် ပြစ်ဒဏ်မှာ) ပြင်းထန်‌သောဟစ်‌အော်သံတစ်ခုပင် ဖြစ်ခဲ့သည်။ ထို့‌နောက် သူတို့သည် ချက်ချင်းပင် အသက်ချုပ်ငြိမ်းသွားသူများဖြစ်ခဲ့ကြရသည်။"},{"SurahNumber":36,"VerseNumber":30,"Text":"‌ဪ- ဤသို့ကျွန်များအ‌ပေါ်တွင် ဝမ်းနည်းဖွယ်ရာပင်၊ ထိုသူများထံသို့ မည်သည့်တမန်‌တော် ‌ရောက်လာသည်ဖြစ်‌စေ၊ သူတို့သည် ထိုတမန်‌တော်အား ‌ပြောင်‌လှောင်ခဲ့ကြသည်ချည်းသာဖြစ်သည်။"},{"SurahNumber":36,"VerseNumber":31,"Text":"ငါအရှင်မြတ်သည် သူတို့မတိုင်မီ လူမျိုးဆက် အ‌မြောက်အမြားကို ဖျက်ဆီး‌တော်မူခဲ့သည်။ ထို့‌နောက် ပျက်စီးသွားခဲ့‌သော လူမျိုးဆက်များသည် အမှန်စင်စစ် သူတို့ထံ ပြန်မလာကြသည်ကို သူတို့သည် မမြင်ခဲ့ကြသ‌လော။"},{"SurahNumber":36,"VerseNumber":32,"Text":"ထို့ပြင် အားလုံးသည် ငါအရှင်မြတ်ထံ‌တော်သို့ပင် အသင့်‌ရောက်ရှိ‌စေခြင်းကို ခံကြရမည့်သူများဖြစ်ကြသည်။"}]}