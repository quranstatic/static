{"Id":342,"LanguageCodes":["sq","sqi"],"Name":"sqi-hassannahi","Author":"Hassan Nahi","Language":"Albanian","Description":"Albanian","Direction":"ltr","Source":"https://quranenc.com/check/albanian_nahi/v1.1.0-csv.1 , https://quranenc.com/en/browse/albanian_nahi , https://quranenc.com ,","Translations":[{"SurahNumber":51,"VerseNumber":24,"Text":"A e ke dëgjuar historinë e mysafirëve të nderuar të Ibrahimit"},{"SurahNumber":51,"VerseNumber":25,"Text":"Ata hynë tek ai e i thanë: “Paqe!” - dhe ai u tha: “Paqe, o njerëz të panjohur!”"},{"SurahNumber":51,"VerseNumber":26,"Text":"E pa u vënë re, ai shkoi te njerëzit e shtëpisë dhe solli një viç të majmë"},{"SurahNumber":51,"VerseNumber":27,"Text":"Pastaj ua afroi atyre e u tha: “A nuk po hani?”"},{"SurahNumber":51,"VerseNumber":28,"Text":"Dhe ndjeu frikë prej tyre, por ata i thanë: “Mos u frikëso!” dhe i dhanë lajmin e mirë për një djalë të dijshëm"},{"SurahNumber":51,"VerseNumber":29,"Text":"Atëherë erdhi gruaja e tij, që, duke thërritur dhe rrahur fytyrën, tha: “Vallë, a mundem (të lind) unë, plaka shterpë?”"},{"SurahNumber":51,"VerseNumber":30,"Text":"Ata thanë: “Kështu ka qenë vullneti i Zotit tënd. Ai është vërtet i Urtë dhe i Gjithëdijshëm.”"},{"SurahNumber":51,"VerseNumber":31,"Text":"Ai i pyeti: “Cili është qëllimi juaj, o të dërguar?”"},{"SurahNumber":51,"VerseNumber":32,"Text":"Ata thanë: “Ne jemi dërguar te një popull keqbërës"},{"SurahNumber":51,"VerseNumber":33,"Text":"për të hedhur mbi ta gurë prej balte të pjekur"},{"SurahNumber":51,"VerseNumber":34,"Text":"të shënuar te Zoti yt, për ata që e kalojnë kufirin (në të këqija)”"},{"SurahNumber":51,"VerseNumber":35,"Text":"Ne i nxorëm të gjithë besimtarët që ishin në atë qytet"},{"SurahNumber":51,"VerseNumber":36,"Text":"ndonëse aty gjetëm vetëm një shtëpi myslimane"},{"SurahNumber":51,"VerseNumber":37,"Text":"dhe në të lamë shenjë për ata që i frikësohen dënimit të dhembshëm"},{"SurahNumber":51,"VerseNumber":38,"Text":"Edhe në historinë e Musait (ka mësim), kur ia dërguam Faraonit, me provë të qartë"},{"SurahNumber":51,"VerseNumber":39,"Text":"Ai (Faraoni) u shmang (nga besimi), së bashku me komandantët e vet dhe tha: “Musai është magjistar ose i çmendur!”"},{"SurahNumber":51,"VerseNumber":40,"Text":"Ne e kapëm atë me ushtrinë e tij dhe e hodhëm në det; ai e meritoi"},{"SurahNumber":51,"VerseNumber":41,"Text":"(Mësim ka edhe në historinë) e fisit Ad, kur i dërguam erën shkatërruese"},{"SurahNumber":51,"VerseNumber":42,"Text":"e cila, ngado që kaloi, nuk kurseu asgjë, duke i kthyer në kalbësira"},{"SurahNumber":51,"VerseNumber":43,"Text":"Edhe te fisi Themud (ka mësim), kur iu tha anëtarëve të tij: “Kënaquni njëfarë kohe!”"},{"SurahNumber":51,"VerseNumber":44,"Text":"Ata u treguan mendjemëdhenj ndaj urdhrave të Allahut, pastaj i goditi rrufeja, ndërsa e shihnin"},{"SurahNumber":51,"VerseNumber":45,"Text":"por nuk mundën as të ngriheshin, as të mbroheshin prej dënimit"},{"SurahNumber":51,"VerseNumber":46,"Text":"(Mësim ka) edhe te populli i Nuhut, (që e shkatërruam) shumë kohë më parë. Me të vërtetë, ai ishte popull i pabindur"}]}