{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":54,"VerseNumber":23,"Text":"ဆမူဒ် အမျိုးသားများသည်လည်း သတိ‌ပေးနှိုး‌ဆော်သူများအား မဟုတ်မမှန်ဟု စွပ်စွဲ ငြင်းပယ်ခဲ့ကြသည်။"},{"SurahNumber":54,"VerseNumber":24,"Text":"ထို့ပြင် သူတို့က ကျွန်ုပ်တို့သည် ကျွန်ုပ်တို့ကဲ့သို့လူသားတစ်ဦး၏‌နောက်သို့ လိုက်ကြရမည်‌လော။ ထိုသို့ဆိုလျှင် အမှန်စင်စစ် ကျွန်ုပ်တို့သည် လမ်းလွဲမှုနှင့် ရူးသွပ်မှုတွင် ကျ‌ရောက်သွားကြမည်ဖြစ်သည်ဟု‌ပြောဆိုကြသည်။"},{"SurahNumber":54,"VerseNumber":25,"Text":"ကျွန်ုပ်တို့ထဲမှ ၎င်း၏အ‌ပေါ်၌သာ ဝဟီအမိန့်‌တော်ကို ချ‌ပေးခြင်းခံရသ‌လော။ ထိုသို့မဟုတ်‌ပေ၊ အမှန်စင်စစ်၎င်းသည် အလွန်လိမ်လည်သူ၊ ဝင့်ကြွားသူဖြစ်သည်။"},{"SurahNumber":54,"VerseNumber":26,"Text":"သူတို့အ‌နေနှင့် မည်သူသည် အလွန်လိမ်လည်သူ၊ အလွန်ဝင့်ကြွားသူဖြစ်‌ကြောင်းကို မကြာမီနက်ဖြန်၌ပင် သိရှိကြရမည်။"},{"SurahNumber":54,"VerseNumber":27,"Text":"အမှန်စင်စစ် ငါအရှင်မြတ်သည် သူတို့အား စမ်းသပ်ရန် ကုလားအုတ်မကို ‌စေလွှတ်‌တော်မူမည်။ သို့ဖြစ်ရာ အသင်သည် သူတို့အားသည်းခံပြီး‌စောင့်ဆိုင်း‌နေပါ။"},{"SurahNumber":54,"VerseNumber":28,"Text":"ထို့ပြင် အသင်သည် သူတို့အား သူတို့ (၏တိရစ္ဆာန်များနှင့် ကုလားအုတ်မ)၏အကြား၌ (အလှည့်ကျ‌သောက်သုံးရန်) ‌ရေခွဲ‌ဝေထားသည့်အ‌ကြောင်း၊ အလှည့်ကျ လာ‌ရောက်‌သောက်ကြရမည့်အ‌ကြောင်း သတင်း‌ပေးလိုက်ပါ။"},{"SurahNumber":54,"VerseNumber":29,"Text":"ထို့‌နောက် သူတို့သည် သူတို့၏အ‌ဖော်ကို ဟစ်‌ခေါ်ခဲ့သည်။ ထို့ပြင် ထိုအ‌ဖော်သည် လာ‌ရောက်ပြီး ကုလားအုတ်မ၏‌ခြေများကိုဖြတ်‌တောက် (၍သတ်ဖြတ်)ခဲ့သည် ။"},{"SurahNumber":54,"VerseNumber":30,"Text":"ထို့‌နောက် ငါအရှင်မြတ်၏ ပြစ်ဒဏ်နှင့် ငါအရှင်မြတ်၏ သတိ‌ပေးနှိုး‌ဆော်ချက်များသည် မည်သို့ရှိခဲ့သနည်း (ဆိုသည်ကို ဆင်ခြင်သုံးသပ်ကြပါ)။"},{"SurahNumber":54,"VerseNumber":31,"Text":"အမှန်စင်စစ်ငါအရှင်မြတ်သည် သူတို့အ‌ပေါ်တွင် (ပြင်းထန်‌သော) အသံတစ်ခုကို ‌စေလွှတ်‌တော်မူခဲ့သည်။ ထို့‌နောက် သူတို့သည် ကျွဲ နွားတိရစ္ဆာန်များ‌နေထိုင်ရန် ခြံခတ်သူ၏‌သွေ့‌ခြောက်‌ကြေမွ‌နေ‌သော သစ်ကိုင်းသစ်ခက်များကဲ့သို့ ဖြစ်သွားခဲ့ကြသည်။"},{"SurahNumber":54,"VerseNumber":32,"Text":"ထို့ပြင် အမှန်စင်စစ် ငါအရှင်မြတ်သည် ကုရ်အာန်ကျမ်း‌တော်မြတ်ကို ကျက်မှတ်တရားရယူနိုင်ရန် လွယ်ကူ‌အောင်လုပ်‌ပေး‌တော်မူခဲ့သည်။ သို့ဖြစ်ရာ ကျက်မှတ်တရား ရယူမည့်သူ တစ်ဦးတစ်‌ယောက်ရှိပါ၏‌လော။"},{"SurahNumber":54,"VerseNumber":33,"Text":"(တမန်‌တော်)လူသွ် ၏အမျိုးသားများသည်လည်း သတိ‌ပေးနှိုး‌ဆော်သူများအား မဟုတ်မမှန်ဟု စွပ်စွဲ‌ပြောဆိုငြင်းပယ်ခဲ့ကြသည်။"},{"SurahNumber":54,"VerseNumber":34,"Text":"အမှန်စင်စစ် ငါအရှင်မြတ်သည် သူတို့အ‌ပေါ်တွင် ခဲမိုးကို ရွာသွန်း‌စေ‌တော်မူခဲ့သည်။ သို့ရာတွင် (တမန်‌တော်)လူသွ်၏‌နောက်လိုက် တပည့်သား မျိုးနွယ်များကိုမူ ငါအရှင်မြတ်သည် ည၏ ‌နောက်ဆုံးပိုင်း၌ပင် ကယ်တင်‌တော်မူခဲ့သည်။"},{"SurahNumber":54,"VerseNumber":35,"Text":"ငါအရှင်မြတ်ထံ‌တော်မှ ‌ကျေးဇူးပြု‌တော်မူသည့်အ‌နေနှင့် ‌ကျေးဇူးသိတတ်သူများအား ထိုသို့ပင် အစား‌ပေး‌လေ့ရှိ‌တော်မူသည်။"},{"SurahNumber":54,"VerseNumber":36,"Text":"ထို့ပြင် အမှန်စင်စစ်ထို (တမန်‌တော်)လူသွ် က ငါအရှင်မြတ်ဖမ်းဆီးအ‌ရေးယူမည်ဆိုသည့်အ‌ကြောင်း သူတို့အား သတိ‌ပေးနှိုး‌ဆော်ခဲ့‌သော်လည်း သူတို့သည် (ထို) သတိ‌ပေးနှိုး‌ဆော်ချက်များနှင့်ပတ်သက်၍ အငြင်းအခုံပြုခဲ့ကြသည်။"},{"SurahNumber":54,"VerseNumber":37,"Text":"ထို့ပြင် အမှန်စင်စစ် သူတို့သည် ၎င်း၏ဧည့်သည်များကို ၎င်း၏ထံတွင်(မ‌ကောင်းသည့်အကြံအစည်နှင့်)‌တောင်းဆိုခဲ့ကြသည်။ သို့ဖြစ်ရာ ငါအရှင်မြတ်သည် သူတို့၏ မျက်စိများအား ကန်း‌စေ‌တော်မူခဲ့သည်။ ###၄ ထို့ပြင် (သူတို့အား) အသင်တို့သည် ငါအရှင်မြတ်၏ ပြစ်ဒဏ်နှင့် ငါအရှင်မြတ်၏ သတိ‌ပေးနှိုး‌ဆော်မှုများ၏အရသာကို မြည်းစမ်းကြပါ (ဟုမိန့်ကြား‌တော်မူခဲ့သည်)။"},{"SurahNumber":54,"VerseNumber":38,"Text":"ထို့ပြင် အမှန်စင်စစ် အမြဲတည်မြဲ‌နေမည့်ပြစ်ဒဏ်သည် သူတို့တွင် နံနက်‌စော‌စောအချိန် သက်‌ရောက်ခဲ့သည်။"},{"SurahNumber":54,"VerseNumber":39,"Text":"ထို့ပြင် ငါအရှင်မြတ်၏ ပြစ်ဒဏ်နှင့်ငါအရှင်မြတ်၏ သတိ‌ပေးနှိုး‌ဆော်ချက်များ၏အရသာကို မြည်းစမ်းကြပါ(ဟုမိန့်ကြား‌တော်မူခဲ့သည်)။"},{"SurahNumber":54,"VerseNumber":40,"Text":"ထို့ပြင် အမှန်စင်စစ် ငါအရှင်မြတ်သည် ကုရ်အာန် ကျမ်း‌တော်မြတ်ကို ကျက်မှတ်တရားရယူနိုင်ရန် လွယ်ကူ‌အောင် လုပ်‌ပေး‌တော်မူခဲ့သည်။ သို့ဖြစ်ရာ ကျက်မှတ်တရား ရယူမည့်သူ တစ်ဦးတစ်‌ယောက်ရှိပါ၏‌လော။"}]}