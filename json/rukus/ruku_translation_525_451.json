{"Id":451,"LanguageCodes":["ur","urd"],"Name":"urd-abulaalamaududi","Author":"Abul A Ala Maududi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":83,"VerseNumber":1,"Text":"تباہی ہے ڈنڈی مارنے والوں کے لیے"},{"SurahNumber":83,"VerseNumber":2,"Text":"جن کا حال یہ ہے کہ جب لوگوں سے لیتے ہیں تو پورا پورا لیتے ہیں"},{"SurahNumber":83,"VerseNumber":3,"Text":"اور جب ان کو ناپ کر یا تول کر دیتے ہیں تو انہیں گھاٹا دیتے ہیں"},{"SurahNumber":83,"VerseNumber":4,"Text":"کیا یہ لوگ نہیں سمجھتے کہ ایک بڑے دن،"},{"SurahNumber":83,"VerseNumber":5,"Text":"یہ اٹھا کر لائے جانے والے ہیں؟"},{"SurahNumber":83,"VerseNumber":6,"Text":"اُس دن جبکہ سب لوگ رب العالمین کے سامنے کھڑے ہوں گے"},{"SurahNumber":83,"VerseNumber":7,"Text":"ہرگز نہیں، یقیناً بد کاروں کا نامہ اعمال قید خانے کے دفتر میں ہے"},{"SurahNumber":83,"VerseNumber":8,"Text":"اور تمہیں کیا معلوم کہ وہ قید خانے کا دفتر کیا ہے؟"},{"SurahNumber":83,"VerseNumber":9,"Text":"ایک کتاب ہے لکھی ہوئی"},{"SurahNumber":83,"VerseNumber":10,"Text":"تباہی ہے اُس روز جھٹلانے والوں کے لیے"},{"SurahNumber":83,"VerseNumber":11,"Text":"جو روز جزا کو جھٹلاتے ہیں"},{"SurahNumber":83,"VerseNumber":12,"Text":"اور اُسے نہیں جھٹلاتا مگر ہر وہ شخص جو حد سے گزر جانے والا بد عمل ہے"},{"SurahNumber":83,"VerseNumber":13,"Text":"اُسے جب ہماری آیات سنائی جاتی ہیں تو کہتا ہے یہ تو اگلے وقتوں کی کہانیاں ہیں"},{"SurahNumber":83,"VerseNumber":14,"Text":"ہرگز نہیں، بلکہ دراصل اِن لوگوں کے دلوں پر اِن کے برے اعمال کا زنگ چڑھ گیا ہے"},{"SurahNumber":83,"VerseNumber":15,"Text":"ہرگز نہیں، بالیقین اُس روز یہ اپنے رب کی دید سے محروم رکھے جائیں گے"},{"SurahNumber":83,"VerseNumber":16,"Text":"پھر یہ جہنم میں جا پڑیں گے"},{"SurahNumber":83,"VerseNumber":17,"Text":"پھر اِن سے کہا جائے گا کہ یہ وہی چیز ہے جسے تم جھٹلایا کرتے تھے"},{"SurahNumber":83,"VerseNumber":18,"Text":"ہرگز نہیں، بے شک نیک آدمیوں کا نامہ اعمال بلند پایہ لوگوں کے دفتر میں ہے"},{"SurahNumber":83,"VerseNumber":19,"Text":"اور تمہیں کیا خبر کہ کیا ہے وہ بلند پایہ لوگوں کا دفتر؟"},{"SurahNumber":83,"VerseNumber":20,"Text":"ایک لکھی ہوئی کتاب ہے"},{"SurahNumber":83,"VerseNumber":21,"Text":"جس کی نگہداشت مقرب فرشتے کرتے ہیں"},{"SurahNumber":83,"VerseNumber":22,"Text":"بے شک نیک لوگ بڑے مزے میں ہوں گے"},{"SurahNumber":83,"VerseNumber":23,"Text":"اونچی مسندوں پر بیٹھے نظارے کر رہے ہوں گے"},{"SurahNumber":83,"VerseNumber":24,"Text":"ان کے چہروں پر تم خوشحالی کی رونق محسوس کرو گے"},{"SurahNumber":83,"VerseNumber":25,"Text":"ان کو نفیس ترین سر بند شراب پلائی جائے گی جس پر مشک کی مہر لگی ہوگی"},{"SurahNumber":83,"VerseNumber":26,"Text":"جو لوگ دوسروں پر بازی لے جانا چاہتے ہوں وہ اِس چیز کو حاصل کرنے میں بازی لے جانے کی کوشش کریں"},{"SurahNumber":83,"VerseNumber":27,"Text":"اُس شراب میں تسنیم کی آمیزش ہوگی"},{"SurahNumber":83,"VerseNumber":28,"Text":"یہ ایک چشمہ ہے جس کے پانی کے ساتھ مقرب لوگ شراب پئیں گے"},{"SurahNumber":83,"VerseNumber":29,"Text":"مجرم لوگ دنیا میں ایمان لانے والوں کا مذاق اڑاتے تھے"},{"SurahNumber":83,"VerseNumber":30,"Text":"جب اُن کے پاس سے گزرتے تو آنکھیں مار مار کر اُن کی طرف اشارے کرتے تھے"},{"SurahNumber":83,"VerseNumber":31,"Text":"اپنے گھروں کی طرف پلٹتے تو مزے لیتے ہوئے پلٹتے تھے"},{"SurahNumber":83,"VerseNumber":32,"Text":"اور جب انہیں دیکھتے تو کہتے تھے کہ یہ بہکے ہوئے لوگ ہیں"},{"SurahNumber":83,"VerseNumber":33,"Text":"حالانکہ وہ اُن پر نگراں بنا کر نہیں بھیجے گئے تھے"},{"SurahNumber":83,"VerseNumber":34,"Text":"آج ایمان لانے والے کفار پر ہنس رہے ہیں"},{"SurahNumber":83,"VerseNumber":35,"Text":"مسندوں پر بیٹھے ہوئے ان کا حال دیکھ رہے ہیں"},{"SurahNumber":83,"VerseNumber":36,"Text":"مل گیا نا کافروں کو اُن حرکتوں کا ثواب جو وہ کیا کرتے تھے"}]}