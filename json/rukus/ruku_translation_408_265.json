{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":40,"VerseNumber":38,"Text":"ထို့ပြင် အီမာန်ယုံကြည်သူက ‌ပြောဆိုခဲ့သည်- အို- ကျွန်ုပ်၏အမျိုးသားတို့၊ အသင်တို့သည် ကျွန်ုပ်၏‌နောက်ကို လိုက်ခဲ့ကြပါ၊ ကျွန်ုပ်သည် အသင်တို့အား လမ်းမှန်ညွှန်ကြားပြသမည်။"},{"SurahNumber":40,"VerseNumber":39,"Text":"အို- ကျွန်ုပ်၏အမျိုးသားတို့၊ ဤဘဝသည် အနည်းငယ် အကျိုးခံစားမှုပင်ဖြစ်သည်။ ထို့ပြင် အမှန်စင်စစ် တမလွန်ဘဝသည်ပင် အမြဲ‌နေထိုရာဖြစ်သည်။"},{"SurahNumber":40,"VerseNumber":40,"Text":"မည်သူမဆို မ‌ကောင်းမှု တစ်စုံတစ်ခုပြုကျင့်ခဲ့လျှင် ထိုအတိုင်း အညီအမျှ အစား‌ပေးခံရမည်။ ထို့ပြင် အမှန်မှာ မည်သူမဆို ‌ယောက်ျားဖြစ်‌စေ၊ မိန်းမဖြစ်‌စေ အီမာန်ယုံကြည်သူဖြစ်လျက် ‌ကောင်းမြတ်‌သော လုပ်ရပ်များကို ပြုလုပ်ခဲ့လျှင်၊ ထိုသူများသည် ဂျန္နသ်သုခဘုံသို့ ဝင်‌ရောက်ကြရမည်။ သူတို့သည် ထိုအထဲတွင် အကန့်အသတ်မရှိ စားနပ်ရိက္ခာ ‌ပေးသနားခြင်းခံကြရမည်ဖြစ်သည်။"},{"SurahNumber":40,"VerseNumber":41,"Text":"ထို့ပြင် အို- ကျွန်ုပ်၏အမျိုးသားတို့၊ မည်သို့နည်း၊ ကျွန်ုပ်သည် အသင်တို့အား (ပြစ်ဒဏ်မှ) လွတ်ကင်းရာဘက်သို့ ဖိတ်‌ခေါ်‌နေသည်။ အသင်တို့ကမူ ကျွန်ုပ်အား ငရဲမီးဘက်သို့ ဖိတ်‌ခေါ်‌နေကြသည်။"},{"SurahNumber":40,"VerseNumber":42,"Text":"ကျွန်ုပ်သည် အလ္လာဟ်အရှင်မြတ်အား ‌သွေဖည်ငြင်းပယ်ရန်အတွက် ကျွန်ုပ်တွင် မည့်သည့်အ‌ထောက်အထားမျှမရှိသည့် မသိသည့်အရာကို ကျွန်ုပ်က အရှင်မြတ်နှင့် တွဲဖက်ကိုးကွယ်ရန်အတွက် အသင်တို့သည် ကျွန်ုပ်အား ဖိတ်‌ခေါ်‌နေကြသည်။ ထို့ပြင် ကျွန်ုပ်ကမူ အသင်တို့အား တန်ခိုး‌တော်နှင့်အလွန်လွှမ်းမိုး‌တော်မူ‌သောအရှင်၊ အကြိမ်ကြိမ် လွတ်ငြိမ်းချမ်းသာခွင့်‌ပေး‌တော်မူ‌သောအရှင်ဘက်သို့ ဖိတ်‌ခေါ်‌နေသည်။"},{"SurahNumber":40,"VerseNumber":43,"Text":"အမှန်စင်စစ် ကျွန်ုပ်အား အသင်တို့ ဖိတ်‌ခေါ်‌နေသည့်အရာသည် ဤဘဝတွင်သာမက တမလွန်ဘဝတွင်လည်း ဟစ်‌ခေါ်ရန် မထိုက်တန်သည့်အရာဖြစ်သည်။* ထို့ပြင် အမှန်စင်စစ် ကျွန်ုပ်တို့သည် အလ္လာဟ်အရှင်မြတ်ထံ‌တော်သို့ပင် ပြန်ကြရမည်ဖြစ်သည်။ ထို့ပြင် အမှန်စင်စစ် စည်းကမ်းကျူးလွန်သည့်သူများသည် ငရဲသားများပင် ဖြစ်ကြသည်။"},{"SurahNumber":40,"VerseNumber":44,"Text":"ထို့‌နောက် မကြာမီ အသင်တို့သည် ကျွန်ုပ် အသင်တို့အား ‌ပြောသည့်စကားများကို မကြာမီ ပြန်သတိရကြလိမ့်မည်။ ထို့ပြင် ကျွန်ုပ်ကမူ ကျွန်ုပ်၏အ‌ရေးကိစ္စကို အလ္လာဟ်အရှင်မြတ်ထံ‌တော်သို့ လွှဲအပ်လိုက်ပြီဖြစ်သည်။ အမှန်စင်စစ် အလ္လာဟ်အရှင်မြတ်သည် (အရှင်မြတ်၏)ကျွန်များကို အကြွင်းမဲ့မြင်‌တော်မူ‌သောအရှင် ဖြစ်‌တော်မူသည်။"},{"SurahNumber":40,"VerseNumber":45,"Text":"ထို့‌နောက် အလ္လာဟ်အရှင်မြတ်သည် သူ့ကို သူတို့၏ မ‌ကောင်းကြံစည်သည့်အန္တရာယ်များမှ ဖယ်ရှားကာကွယ်‌တော်မူခဲ့သည်။ ထို့ပြင် ဖိရ်‌အောင်န်၏အ‌ခြွေအရံများကိုမူ ဆိုးဝါး‌သော အပြစ်ဒဏ်က ဝိုင်းရံခဲ့သည်။"},{"SurahNumber":40,"VerseNumber":46,"Text":"သူတို့သည် မီး၏‌ရှေ့၌ နံနက်နှင့်ည‌နေတွင် ထုတ်‌ဖော်ပြသခြင်း ခံကြရသည်။* ထို့ပြင် ကိယာမသ်‌နေ့‌ရောက်သည့်အခါ (အရှင်မြတ်က ‌ကောင်းကင်တမန်များအား မိန့်‌တော်မူမည်) အသင်တို့သည် ဖိရ်‌အောင်န်၏အ‌ခြွေအရံများအား ပြင်းထန်သည့်ပြစ်ဒဏ်တွင် ဝင်‌ရောက်ခိုင်းလိုက်ကြပါ။"},{"SurahNumber":40,"VerseNumber":47,"Text":"ထို့ပြင် တစ်ခါက သူတို့သည် ငရဲမီးထဲတွင် အငြင်းအခုံပြုလုပ်ကြသည့်အခါ လက်‌အောက်ငယ်သားများက အကြီးအကဲများအား “အမှန်စင်စစ် ကျွန်ုပ်တို့သည် အသင်တို့၏‌နောက်လိုက်များပင် ဖြစ်ခဲ့သည့်အတွက် အသင်တို့သည် ကျွန်ုပ်တို့ထံမှ ငရဲမီးအချို့ ဖယ်ရှား‌ပေးနိုင်ကြသ‌လော“ဟု ‌ပြောဆိုကြမည်။"},{"SurahNumber":40,"VerseNumber":48,"Text":"အကြီးအကဲတို့က “အမှန်စင်စစ် ကျွန်ုပ်တို့အားလုံးသည် ဤငရဲမီးထဲ၌ပင် ရှိ‌နေကြသည်ပင်ဖြစ်သည်။ အမှန်စင်စစ် အလ္လာဟ်အရှင်မြတ်သည် (အရှင်မြတ်၏)ကျွန်များကြားတွင် အမှန်ပင် စီရင်ဆုံးဖြတ်‌တော်မူလိုက်ပြီဖြစ်သည်“ဟု ‌ပြောဆိုကြမည်။"},{"SurahNumber":40,"VerseNumber":49,"Text":"ထို့‌နောက် ငရဲမီးတွင် ရှိကြသည့်သူများက ဂျဟန္နမ်ငရဲဘုံကို ‌စောင့်ကြပ်သည့်သူ(‌ကောင်းကင်တမန်)များအား “ကျွန်ုပ်တို့အ‌ပေါ်ရှိ ပြစ်ဒဏ်ထဲမှ တစ်ရက်ခန့်မျှ ‌လျှော့‌ပေါ့‌ပေးရန် အသင်တို့သည် အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်တွင် ‌တောင်းဆို‌လျှောက်ထား‌ပေးပါ“ဟု ‌ပြောဆိုကြမည်။"},{"SurahNumber":40,"VerseNumber":50,"Text":"ထိုအ‌စောင့်အကြပ်များက ‌ပြောဆိုကြမည်- “အသင်တို့၏တမန်‌တော်များသည် အသင်တို့ထံသို့ ထင်ရှား‌သော သက်‌သေသာဓကများ ယူ‌ဆောင်လာခဲ့ကြသည် မဟုတ်‌လော“။ သူတို့က ပြန်‌ဖြေကြမည်- “အဘယ့်‌ကြောင့် မဟုတ်ရမည်နည်း၊ အမှန်ပင် (ယူ‌ဆောင်လာခဲ့ကြပါသည်)“။ အ‌စောင့်များက ‌ပြောမည်- “သို့ဖြစ်လျှင် အသင်တို့ကိုယ်တိုင်ပင် ဆု‌တောင်းကြ‌ပေ‌တော့။“ ထို့ပြင် (တမလွန်ဘဝတွင်) ကာဖိရ်များ၏‌တောင်းဆုသည် (အကျိုးမရှိ‌သော)လွဲမှားမှုပင် ဖြစ်သည်။"}]}