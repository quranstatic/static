{"Id":192,"LanguageCodes":["hi","hin"],"Name":"hin-muhammadfarooqk","Author":"Muhammad Farooq Khan And Muhammad Ahmed","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":36,"VerseNumber":13,"Text":"उनके लिए बस्तीवालों की एक मिसाल पेश करो, जबकि वहाँ भेजे हुए दूत आए"},{"SurahNumber":36,"VerseNumber":14,"Text":"जबकि हमने उनकी ओर दो दूत भेजे, तो उन्होंने झुठला दिया। तब हमने तीसरे के द्वारा शक्ति पहुँचाई, तो उन्होंने कहा, \"हम तुम्हारी ओर भेजे गए हैं।"},{"SurahNumber":36,"VerseNumber":15,"Text":"वे बोले, \"तुम तो बस हमारे ही जैसे मनुष्य हो। रहमान ने तो कोई भी चीज़ अवतरित नहीं की है। तुम केवल झूठ बोलते हो।"},{"SurahNumber":36,"VerseNumber":16,"Text":"उन्होंने कहा, \"हमारा रब जानता है कि हम निश्चय ही तुम्हारी ओर भेजे गए है"},{"SurahNumber":36,"VerseNumber":17,"Text":"औऱ हमारी ज़िम्मेदारी तो केवल स्पष्ट रूप से संदेश पहुँचा देने की हैं।"},{"SurahNumber":36,"VerseNumber":18,"Text":"वे बोले, \"हम तो तुम्हें अपशकुन समझते है, यदि तुम बाज न आए तो हम तुम्हें पथराव करके मार डालेंगे और तुम्हें अवश्य हमारी ओर से दुखद यातना पहुँचेगी।"},{"SurahNumber":36,"VerseNumber":19,"Text":"उन्होंने कहा, \"तुम्हारा अवशकुन तो तुम्हारे अपने ही साथ है। क्या यदि तुम्हें याददिहानी कराई जाए (तो यह कोई क्रुद्ध होने की बात है)? नहीं, बल्कि तुम मर्यादाहीन लोग हो।"},{"SurahNumber":36,"VerseNumber":20,"Text":"इतने में नगर के दूरवर्ती सिरे से एक व्यक्ति दौड़ता हुआ आया। उसने कहा, \"ऐ मेरी क़ौम के लोगो! उनका अनुवर्तन करो, जो भेजे गए है।"},{"SurahNumber":36,"VerseNumber":21,"Text":"उसका अनुवर्तन करो जो तुमसे कोई बदला नहीं माँगते और वे सीधे मार्ग पर है"},{"SurahNumber":36,"VerseNumber":22,"Text":"और मुझे क्या हुआ है कि मैं उसकी बन्दगी न करूँ, जिसने मुझे पैदा किया और उसी की ओर तुम्हें लौटकर जाना है"},{"SurahNumber":36,"VerseNumber":23,"Text":"क्या मैं उससे इतर दूसरे उपास्य बना लूँ? यदि रहमान मुझे कोई तकलीफ़ पहुँचाना चाहे तो उनकी सिफ़ारिश मेरे कुछ काम नहीं आ सकती और न वे मुझे छुडा ही सकते है"},{"SurahNumber":36,"VerseNumber":24,"Text":"तब तो मैं अवश्य स्पष्ट गुमराही में पड़ जाऊँगा"},{"SurahNumber":36,"VerseNumber":25,"Text":"मैं तो तुम्हारे रब पर ईमान ले आया, अतः मेरी सुनो"},{"SurahNumber":36,"VerseNumber":26,"Text":"कहा गया, \"प्रवेश करो जन्नत में!\" उसने कहा, \"ऐ काश! मेरी क़ौम के लोग जानते"},{"SurahNumber":36,"VerseNumber":27,"Text":"कि मेरे रब ने मुझे क्षमा कर दिया और मुझे प्रतिष्ठित लोगों में सम्मिलित कर दिया।"},{"SurahNumber":36,"VerseNumber":28,"Text":"उसके पश्चात उसकी क़ौम पर हमने आकाश से कोई सेना नहीं उतारी और हम इस तरह उतारा नहीं करते"},{"SurahNumber":36,"VerseNumber":29,"Text":"वह तो केवल एक प्रचंड चीत्कार थी। तो सहसा क्या देखते है कि वे बुझकर रह गए"},{"SurahNumber":36,"VerseNumber":30,"Text":"ऐ अफ़सोस बन्दो पर! जो रसूल भी उनके पास आया, वे उसका परिहास ही करते रहे"},{"SurahNumber":36,"VerseNumber":31,"Text":"क्या उन्होंने नहीं देखा कि उनसे पहले कितनी ही नस्लों को हमने विनष्ट किया कि वे उनकी ओर पलटकर नहीं आएँगे"},{"SurahNumber":36,"VerseNumber":32,"Text":"और जितने भी है, सबके सब हमारे ही सामने उपस्थित किए जाएँगे"}]}