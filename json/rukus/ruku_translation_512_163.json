{"Id":163,"LanguageCodes":["fa","fas"],"Name":"fas-sayyedjalaloddi","Author":"Sayyed Jalaloddin Mojtabavi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":75,"VerseNumber":1,"Text":"سوگند مى‌خورم به روز رستاخيز"},{"SurahNumber":75,"VerseNumber":2,"Text":"و سوگند مى‌خورم به نفس سرزنشگر [كه هر آينه آدمى را به روز رستاخيز برخواهم انگيخت‌]"},{"SurahNumber":75,"VerseNumber":3,"Text":"آيا آدمى پندارد كه استخوانهايش را فراهم نخواهيم آورد؟"},{"SurahNumber":75,"VerseNumber":4,"Text":"چرا، ما قادريم بر اينكه سرانگشتان او را هم راست و درست كنيم"},{"SurahNumber":75,"VerseNumber":5,"Text":"بلكه آدمى مى‌خواهد فراپيش خود- يعنى در آينده- نيز بدكارى كند"},{"SurahNumber":75,"VerseNumber":6,"Text":"مى‌پرسد: روز رستاخيز كى خواهد بود؟"},{"SurahNumber":75,"VerseNumber":7,"Text":"پس آنگاه كه چشم [از ترس‌] خيره شود"},{"SurahNumber":75,"VerseNumber":8,"Text":"و ماه تيره گردد"},{"SurahNumber":75,"VerseNumber":9,"Text":"و خورشيد و ماه جمع شوند- به گونه‌اى كه نورشان برود و هر دو تيره گردند"},{"SurahNumber":75,"VerseNumber":10,"Text":"آن روز آدمى گويد: گريزگاه كجاست؟"},{"SurahNumber":75,"VerseNumber":11,"Text":"هرگز پناهگاهى نيست"},{"SurahNumber":75,"VerseNumber":12,"Text":"آن روز [بازگشت و] قرارگاه به سوى پروردگار توست"},{"SurahNumber":75,"VerseNumber":13,"Text":"آن روز آدمى را بدانچه پيش فرستاده و واپس نهاده آگاه كنند"},{"SurahNumber":75,"VerseNumber":14,"Text":"بلكه آدمى بر نفس خويش بيناست- كه چه كرده و چه مى‌كند"},{"SurahNumber":75,"VerseNumber":15,"Text":"هر چند كه عذرهاى خود را [بر گناه‌] در ميان آرد"},{"SurahNumber":75,"VerseNumber":16,"Text":"زبان خود را به اين [قرآن‌] مجنبان تا بدان- خواندن و حفظ آن- شتاب كنى"},{"SurahNumber":75,"VerseNumber":17,"Text":"همانا فراهم آوردن و خواندن آن بر ماست"},{"SurahNumber":75,"VerseNumber":18,"Text":"پس چون آن را بخوانيم- به زبان جبرئيل- خواندنش را پيروى كن"},{"SurahNumber":75,"VerseNumber":19,"Text":"آنگاه بيان آن بر ماست"},{"SurahNumber":75,"VerseNumber":20,"Text":"[كافران را بگو:] نه چنان است [كه مى‌گوييد،] بلكه شما اين جهان شتابان و زودگذر را دوست مى‌داريد"},{"SurahNumber":75,"VerseNumber":21,"Text":"و آن جهان را فرو مى‌گذاريد"},{"SurahNumber":75,"VerseNumber":22,"Text":"آن روز چهره‌هايى تازه و خرم است،"},{"SurahNumber":75,"VerseNumber":23,"Text":"كه [پاداش‌] پروردگار خويش را چشم مى‌دارند"},{"SurahNumber":75,"VerseNumber":24,"Text":"و چهره‌هايى تيره و ترش است"},{"SurahNumber":75,"VerseNumber":25,"Text":"گمان دارند كه با آنها رفتارى كمرشكن مى‌كنند"},{"SurahNumber":75,"VerseNumber":26,"Text":"آرى، آنگاه كه جان به چنبر گردن- گلوگاه- رسد،"},{"SurahNumber":75,"VerseNumber":27,"Text":"گفته شود- فرشتگان يا كسان محتضر گويند-: كيست افسون‌كننده- شفا دهنده؟"},{"SurahNumber":75,"VerseNumber":28,"Text":"و بداند كه گاه جدايى- از دنيا- است،"},{"SurahNumber":75,"VerseNumber":29,"Text":"و ساقهاى پا به هم پيچد"},{"SurahNumber":75,"VerseNumber":30,"Text":"آن روز، روانه شدن به سوى پروردگار توست"}]}