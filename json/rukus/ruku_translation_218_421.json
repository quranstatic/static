{"Id":421,"LanguageCodes":["tr","tur"],"Name":"tur-muslimshahin","Author":"Muslim Shahin","Language":"Turkish","Description":"Turkish","Direction":"ltr","Source":"https://quranenc.com/check/turkish_shahin/v1.0.0-csv.1 , https://quranenc.com/en/browse/turkish_shahin , https://quranenc.com ,","Translations":[{"SurahNumber":15,"VerseNumber":1,"Text":"Elif. Lâm. Râ. Bunlar Kitab’ın ve apaçık bir Kur'an’ın âyetleridir"},{"SurahNumber":15,"VerseNumber":2,"Text":"O küfredenler, (âhirette hesap için bir araya getirilip gerçekle karşılaşınca pişmanlık duyarlar ve) \"Keşke müslüman olsaydık\" derler"},{"SurahNumber":15,"VerseNumber":3,"Text":"Onları bırak; yesinler, eğlensinler ve boş ümit onları oyalayadursun. (Kötü sonucu) yakında bilecekler"},{"SurahNumber":15,"VerseNumber":4,"Text":"Helâk ettiğimiz hiçbir ülke yoktur ki hakkında (bizce) bilinen bir yazgı olmasın"},{"SurahNumber":15,"VerseNumber":5,"Text":"Hiçbir millet, ecelinin önüne geçemez ve onu geciktiremez"},{"SurahNumber":15,"VerseNumber":6,"Text":"Dediler ki: «Ey kendisine Kur’an indirilen (Muhammed)! Sen mutlaka bir mecnunsun!»"},{"SurahNumber":15,"VerseNumber":7,"Text":"«Eğer doğru söyleyenlerden idiysen, bize melekleri getirmeliydin.»"},{"SurahNumber":15,"VerseNumber":8,"Text":"Biz melekleri ancak hak ile indiririz. O zaman onlara mühlet verilmez"},{"SurahNumber":15,"VerseNumber":9,"Text":"Kur'an'ı kesinlikle biz indirdik; elbette onu yine biz koruyacağız"},{"SurahNumber":15,"VerseNumber":10,"Text":"Andolsun, senden önceki milletler arasında da elçiler gönderdik"},{"SurahNumber":15,"VerseNumber":11,"Text":"Onlara bir peygamber gelmeye dursun, hemen onunla alay ederlerdi"},{"SurahNumber":15,"VerseNumber":12,"Text":"İşte böylece biz onu, (şirki ve inkârcılığı) suçluların kalplerine böyle sokarız"},{"SurahNumber":15,"VerseNumber":13,"Text":"Öncekilerin başına gelenlerden ders almaları gerekirken onlar hâlâ buna (Kur'an'a) inanmıyorlar"},{"SurahNumber":15,"VerseNumber":14,"Text":"Onlara gökten bir kapı açsak da oradan yukarı çıksalar"},{"SurahNumber":15,"VerseNumber":15,"Text":"yine de «Gözlerimiz boyandı, daha doğrusu bize büyü yapılmıştır» derler"}]}