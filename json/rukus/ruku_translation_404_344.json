{"Id":344,"LanguageCodes":["sq","sqi"],"Name":"sqi-sherifahmeti","Author":"Sherif Ahmeti","Language":"Albanian","Description":"Albanian","Direction":"ltr","Source":"http://tanzil.net","Translations":[{"SurahNumber":40,"VerseNumber":1,"Text":"Ha, Mimë"},{"SurahNumber":40,"VerseNumber":2,"Text":"Shpallja e librit është prej All-llahut, Fuqiplotit, Gjithdijshmit"},{"SurahNumber":40,"VerseNumber":3,"Text":"I cili fal mëkatin dhe pranon pendimin, dhe që është ndëshkues i ashpër, por edhe bamirës. Nuk ka zot tjetër përveç Atij. Te Ai është e ardhmja e çdokujt"},{"SurahNumber":40,"VerseNumber":4,"Text":"Rreth argumenteve të All-llahut nuk kundërshton kush, pos atyre që nuk besuan; pra ty të mos te mashtrojë lëvizja e tyre nëpër qytete"},{"SurahNumber":40,"VerseNumber":5,"Text":"Populli i Nuhut dhe grupacione pas tyre patën përgënjeshtruar përpara këtyre (idhujtarëve), dhe secili popull (që përgënjeshtroi), u përpoq ta asgjësojë të dërguarin e vet dhe luftoi me çështje të kota, ashtu me ato deshi ta likuidojë të vërtetën, e Unë i ndëshkova ata, e çfarë ishte ndëshkimi Im ndaj tyre"},{"SurahNumber":40,"VerseNumber":6,"Text":"Po ashtu, ka marrë fund vendimi i Zotit tënd (për dënim) kundër atyre që nuk besuan, se ata janë banues të zjarrit"},{"SurahNumber":40,"VerseNumber":7,"Text":"Ndërsa ata (engjëjt) që e bartin Arshin dhe ata që janë përreth tij, lartësojnë me falënderim Zotin e tyre, i besojnë Atij dhe i luten Atij t’i falë ata që besuan (duke thënë): “Zoti yna, Ti me mëshirën dhe me diturinë Tënde ke përfshirë çdo send, andaj falu atyre që u penduan dhe ndoqën rrugën tënde, e edhe ruaj ata nga dënimi i Xhehennemit"},{"SurahNumber":40,"VerseNumber":8,"Text":"Zoti ynë, shtiji në Xhennete të Adnit, të cilët ua ke premtuar, ata edhe kush ishte i mirë, prej etërve të tyre, grave të tyre dhe pasardhësve të tyre. Vërtet, Ti je ngadhnjesi, i urti"},{"SurahNumber":40,"VerseNumber":9,"Text":"dhe i mbron ata prej të këqiave, pse atë që Ti e mbron atë ditë prej të këqiave, Ti e ke mëshiruar atë, e ai është shpëtimi i madh”"}]}