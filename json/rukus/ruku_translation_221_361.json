{"Id":361,"LanguageCodes":["te","tel"],"Name":"tel-abdulraheemmoha","Author":"Abdul Raheem Mohammad Moulana","Language":"Telugu","Description":"Telugu","Direction":"ltr","Source":"https://qurancomplex.gov.sa/","Translations":[{"SurahNumber":15,"VerseNumber":45,"Text":"నిశ్చయంగా, దైవభీతి గలవారు స్వర్గవనాలలో చెలమల మధ్య ఉంటారు"},{"SurahNumber":15,"VerseNumber":46,"Text":"వారు: 'శాంతితో సురక్షితంగా ప్రవేశించండి!' అని ఆహ్వానించబడతారు"},{"SurahNumber":15,"VerseNumber":47,"Text":"వారి హృదయాలలో మిగిలి వున్న కాపట్యాన్ని (మాలిన్యాన్ని) మేము తొలగిస్తాము. వారు సోదరుల వలే ఎదురెదురుగా పీఠాలపై కూర్చొని ఉంటారు"},{"SurahNumber":15,"VerseNumber":48,"Text":"అక్కడ వారికి అలసట ఉండదు. మరియు అక్కడి నుండి వారు ఎన్నడూ వెడల గొట్టబడరు"},{"SurahNumber":15,"VerseNumber":49,"Text":"నా దాసులకు ఇలా తెలియజెయ్యి: \"నిశ్చయంగా నేను, కేవలం నేనే! క్షమించే వాడను, కరుణించేవాడను"},{"SurahNumber":15,"VerseNumber":50,"Text":"మరియు నిశ్చయంగా, నా శిక్షయే అతి బాధాకరమైన శిక్ష"},{"SurahNumber":15,"VerseNumber":51,"Text":"మరియు వారికి ఇబ్రాహీమ్ అతిథులను గురించి తెలుపు"},{"SurahNumber":15,"VerseNumber":52,"Text":"వారు అతని వద్దకు వచ్చి: \"నీకు శాంతి కలుగు గాక (సలాం)!\" అని అన్నారు. అతనన్నాడు: \"నిశ్చయంగా, మాకు మీ వలన భయం కలుగుతున్నది"},{"SurahNumber":15,"VerseNumber":53,"Text":"వారు జవాబిచ్చారు: \"నీవు భయపడకు! నిశ్చయంగా, మేము జ్ఞానవంతుడైన ఒక కుమారుని శుభవార్తను నీకు ఇస్తున్నాము"},{"SurahNumber":15,"VerseNumber":54,"Text":"(ఇబ్రాహీమ్) అన్నాడు: \"మీరు ఈ ముసలితనంలో నాకు (కుమారుడు కలుగుననే) శుభవార్తను ఇస్తున్నారా? మీరు ఎలాంటి (అసాధ్యమైన) శుభవార్తను ఇస్తున్నారు"},{"SurahNumber":15,"VerseNumber":55,"Text":"వారన్నారు: \"మేము నీకు సత్యమైన శుభవార్తను ఇచ్చాము. కనుక నీవు నిరాశ చెందకు"},{"SurahNumber":15,"VerseNumber":56,"Text":"(ఇబ్రాహీమ్) అన్నాడు: \"తన ప్రభువు కారుణ్యం పట్ల నిరాశ చెందేవారు మార్గభ్రష్టులు తప్ప మరెవరు"},{"SurahNumber":15,"VerseNumber":57,"Text":"(ఇంకా) ఇలా అన్నాడు: \"ఓ దైవదూతలారా! మరి మీరు వచ్చిన కారణమేమిటి"},{"SurahNumber":15,"VerseNumber":58,"Text":"వారన్నారు: \"వాస్తవానికి మేము అపరాధులైన జాతి వారి వైపునకు పంపబడ్డాము"},{"SurahNumber":15,"VerseNumber":59,"Text":"లూత్ ఇంటివారు తప్ప - నిశ్చయంగా వారందరినీ రక్షిస్తాము"},{"SurahNumber":15,"VerseNumber":60,"Text":"అతని భార్య తప్ప ! (ఆమెను గురించి అల్లాహ్ అన్నాడు): \"నిశ్చయంగా ఆమె వెనుక ఉండి పోయే వారిలో చేరాలని మేము నిర్ణయించాము"}]}