{"Id":361,"LanguageCodes":["te","tel"],"Name":"tel-abdulraheemmoha","Author":"Abdul Raheem Mohammad Moulana","Language":"Telugu","Description":"Telugu","Direction":"ltr","Source":"https://qurancomplex.gov.sa/","Translations":[{"SurahNumber":37,"VerseNumber":75,"Text":"మరియు వాస్తవంగా, నూహ్ మమ్మల్ని వేడుకున్నాడు. ఎందుకంటే, మేము (ప్రార్థనలకు) ప్రత్యుత్తరమిచ్చే వారిలో సర్వోత్తములము"},{"SurahNumber":37,"VerseNumber":76,"Text":"మరియు మేము అతనిని మరియు అతని కుటుంబం వారిని మహా విపత్తు (జలప్రళయం) నుండి కాపాడాము"},{"SurahNumber":37,"VerseNumber":77,"Text":"మరియు అతని సంతతి వారిని మాత్రమే మిగిలి ఉండేటట్లు చేశాము"},{"SurahNumber":37,"VerseNumber":78,"Text":"మరియు తరువాత వచ్చే వారిలో అతని కీర్తిని (పేరు ప్రతిష్ఠను) నిలిపాము"},{"SurahNumber":37,"VerseNumber":79,"Text":"సర్వలోకాలలో నూహ్ కు శాంతి కలుగు గాక (సలాం)"},{"SurahNumber":37,"VerseNumber":80,"Text":"నిశ్చయంగా, మేము సజ్జనులకు ఈ విధంగా ప్రతిఫలం ఇస్తూ ఉంటాము"},{"SurahNumber":37,"VerseNumber":81,"Text":"నిశ్చయంగా, అతను మా విశ్వాసులైన దాసులలోని వాడు"},{"SurahNumber":37,"VerseNumber":82,"Text":"తరువాత మేము ఇతరులను ముంచి వేశాము"},{"SurahNumber":37,"VerseNumber":83,"Text":"మరియు నిశ్చయంగా, అతనిని అనుసరించిన వారిలో ఇబ్రాహీమ్ ఒకడు"},{"SurahNumber":37,"VerseNumber":84,"Text":"అతను తన ప్రభువు సాన్నిధ్యానికి నిర్మల హృదయంతో వచ్చి"},{"SurahNumber":37,"VerseNumber":85,"Text":"అతను తన తండ్రి మరియు తన జాతి వారితో ఇలా అన్నాడు: \"మీరు దేనిని ఆరాధిస్తున్నారు"},{"SurahNumber":37,"VerseNumber":86,"Text":"ఏమీ? మీరు అల్లాహ్ ను వదలి మిథ్యా (బూటక) దైవాలను (ఆరాధించ) గోరుతున్నారా"},{"SurahNumber":37,"VerseNumber":87,"Text":"అయితే సర్వలోకాల ప్రభువును గురించి మీ అభిప్రాయమేమిటి"},{"SurahNumber":37,"VerseNumber":88,"Text":"ఆ తరువాత, అతను నక్షత్రాల వైపుకు తన దృష్టి సారించాడు"},{"SurahNumber":37,"VerseNumber":89,"Text":"అప్పుడు అతను ఇలా అన్నాడు: \"నిశ్చయంగా, నా ఆరోగ్యం బాగులేదు"},{"SurahNumber":37,"VerseNumber":90,"Text":"కావున వారు అతనిని వదలి పెట్టి వెళ్ళిపోయారు"},{"SurahNumber":37,"VerseNumber":91,"Text":"తరువాత అతను మెల్లగా వారి దేవతల (విగ్రహాల) దగ్గరికి వెళ్ళి ఇలా అన్నాడు: \"మీరు తినటం లేదేమిటి"},{"SurahNumber":37,"VerseNumber":92,"Text":"మీకేమైంది? మీరెందుకు మాట్లాడరు"},{"SurahNumber":37,"VerseNumber":93,"Text":"తరువాత అతను వాటి వద్దకు వెళ్ళి తన కుడిచేతితో వాటిని పగుల గొట్టాడు"},{"SurahNumber":37,"VerseNumber":94,"Text":"అప్పుడు, వారు (ప్రజలు) అతని దగ్గరకు త్వరత్వరగా వచ్చారు"},{"SurahNumber":37,"VerseNumber":95,"Text":"అప్పుడు (ఇబ్రాహీమ్) వారితో అన్నాడు: \"ఏమీ? మీరు చెక్కిన వాటినే మీరు ఆరాధిస్తారా"},{"SurahNumber":37,"VerseNumber":96,"Text":"వాస్తవానికి, మిమ్మల్ని మరియు మీరు (చెక్కి) చేసిన వాటిని సృష్టించింది అల్లాహ్ యే కదా"},{"SurahNumber":37,"VerseNumber":97,"Text":"వారు (పరస్పరం ఇలా చెప్పుకున్నారు): \"ఇతని కొరకు ఒక (అగ్ని) గుండం నిర్మించి, తరువాత ఇతనిని ఆ భగభగ మండే అగ్నిలో పడవేయండి"},{"SurahNumber":37,"VerseNumber":98,"Text":"కావున, వారు అతనికి విరుద్ధంగా పన్నాగాలు పన్నారు, కాని మేము వారిని కించపరచాము"},{"SurahNumber":37,"VerseNumber":99,"Text":"మరియు అతను (ఇబ్రాహీమ్) అన్నాడు: \"నిశ్చయంగా, నేను నా ప్రభువు (తీసుకొని వెళ్ళే) వైపునకు వెళ్ళిపోతాను. ఆయనే నాకు మార్గదర్శకత్వం చేస్తాడు"},{"SurahNumber":37,"VerseNumber":100,"Text":"(అతను ఇలా ప్రార్థించాడు): \"ఓ నా ప్రభూ! నాకు సద్వర్తనుడైన (కుమారుణ్ణి) ప్రసాదించు"},{"SurahNumber":37,"VerseNumber":101,"Text":"కావున మేము అతనికి సహనశీలుడైన కుమారుని శుభవార్త నిచ్చాము"},{"SurahNumber":37,"VerseNumber":102,"Text":"ఆ బాలుడు అతనికి తోడుగా శ్రమ చేయగల వయస్సుకు చేరుకున్నప్పుడు, అతను (ఇబ్రాహీమ్) అన్నాడు: \"ఓ నా కుమారా! వాస్తవానికి నేను నిన్ను బలి (జిబహ్) చేస్తున్నట్లుగా కలలో చూశాను, ఇక నీ సలహా ఏమిటో చెప్పు!\" అతను (ఇస్మాయీల్) అన్నాడు: \"ఓ నాన్నా! నీకు ఇవ్వబడిన ఆజ్ఞను నెరవేర్చు, అల్లాహ్ కోరితే నీవు నన్ను సహనశీలునిగా పొందగలవు"},{"SurahNumber":37,"VerseNumber":103,"Text":"ఆ తరువాత వారిద్దరూ ఆయన (అల్లాహ్) ఆజ్ఞను నెరవేర్చటానికి సిద్ధ పడ్డారు. మరియు అతను (ఇబ్రాహీమ్) అతనిని (ఇస్మాయీల్ ను) నుదుటిపై బోర్లా పరుండబెట్టాడు"},{"SurahNumber":37,"VerseNumber":104,"Text":"మరియు మేము అతనిని పిలుస్తూ ఇలా అన్నాము: \"ఓ ఇబ్రాహీమ్"},{"SurahNumber":37,"VerseNumber":105,"Text":"వాస్తవంగా, నీవు కలన నిజం చేసి చూపించావు!\" నిశ్చయంగా, మేము సజ్జనులకు ఇలాంటి ప్రతిఫలమిస్తాము"},{"SurahNumber":37,"VerseNumber":106,"Text":"నిశ్చయంగా, ఇదొక స్పష్టమైన (కఠిన) పరీక్ష"},{"SurahNumber":37,"VerseNumber":107,"Text":"మరియు మేము అతనికి (ఇస్మాయీల్ కు) బదులుగా ఒక గొప్ప బలిని పరిహారంగా ఇచ్చాము"},{"SurahNumber":37,"VerseNumber":108,"Text":"మరియు తరువాత వచ్చే తరాలలో అతని కీర్తిని నిలిపాము"},{"SurahNumber":37,"VerseNumber":109,"Text":"ఇబ్రాహీమ్ కు శాంతి కలుగు గాక (సలాం)"},{"SurahNumber":37,"VerseNumber":110,"Text":"ఈ విధంగా మేము సజ్జనులకు ప్రతిఫలమిస్తాము"},{"SurahNumber":37,"VerseNumber":111,"Text":"నిశ్చయంగా, అతను (ఇబ్రాహీమ్) విశ్వసించిన మా దాసులలోని వాడు"},{"SurahNumber":37,"VerseNumber":112,"Text":"మరియు మేము అతనికి ఇస్ హాఖ్ యొక్క శుభవార్తను ఇచ్చాము, అతను ఒక సద్వర్తనుడైన ప్రవక్త"},{"SurahNumber":37,"VerseNumber":113,"Text":"మరియు మేము అతనిని (ఇబ్రాహీమ్ ను) మరియు ఇస్ హాఖ్ ను అనుగ్రహించాము. మరియు వారి సంతతిలో కొందరు సజ్జనులుండే వారు. మరికొందరు తమకు తాము స్పష్టంగా అన్యాయం చేసుకున్నవారు కూడా ఉన్నారు"}]}