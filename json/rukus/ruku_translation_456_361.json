{"Id":361,"LanguageCodes":["te","tel"],"Name":"tel-abdulraheemmoha","Author":"Abdul Raheem Mohammad Moulana","Language":"Telugu","Description":"Telugu","Direction":"ltr","Source":"https://qurancomplex.gov.sa/","Translations":[{"SurahNumber":51,"VerseNumber":24,"Text":"ఏమీ? ఇబ్రాహీమ్ యొక్క గౌరవనీయులైన అతిథుల గాథ నీకు చేరిందా"},{"SurahNumber":51,"VerseNumber":25,"Text":"వారు అతని వద్దకు వచ్చినపుడు: \"మీకు సలాం!\" అని అన్నారు. అతను: \"మీకూ సలాం!\" అని జవాబిచ్చి : \"మీరు పరిచయం లేని (కొత్త) వారుగా ఉన్నారు.\" అని అన్నాడు"},{"SurahNumber":51,"VerseNumber":26,"Text":"తరువాత అతను తన ఇంటిలోకి పోయి బలిసిన (వేయించిన) ఒక ఆవు దూడను తీసుకొని వచ్చాడు"},{"SurahNumber":51,"VerseNumber":27,"Text":"దానిని వారి ముందుకు జరిపి: \"ఏమీ? మీరెందుకు తినటం లేదు?\" అని అడిగాడు"},{"SurahNumber":51,"VerseNumber":28,"Text":"(వారు తినకుండా ఉండటం చూసి), వారి నుండి భయపడ్డాడు. వారన్నారు: \"భయపడకు!\" మరియు వారు అతనికి జ్ఞానవంతుడైన కుమారుని శుభవార్తనిచ్చారు"},{"SurahNumber":51,"VerseNumber":29,"Text":"అప్పుడతని భార్య అరుస్తూ వారి ముందుకు వచ్చి, తన చేతిని నుదుటి మీద కొట్టుకుంటూ: \"నేను ముసలిదాన్ని, గొడ్రాలను కదా!\" అని అన్నది"},{"SurahNumber":51,"VerseNumber":30,"Text":"వారన్నారు: \"నీ ప్రభువు ఇలాగే అన్నాడు! నిశ్చయంగా, ఆయన మహావివేకవంతుడు, సర్వజ్ఞుడు"},{"SurahNumber":51,"VerseNumber":31,"Text":"(ఇబ్రాహీమ్) అడిగాడు: \"ఓ సందేశహరులారా (ఓ దేవదూతలారా)! అయితే మీరు వచ్చిన కారణమేమిటి"},{"SurahNumber":51,"VerseNumber":32,"Text":"వారన్నారు: \"వాస్తవానికి, మేము నేరస్థులైన జనుల వైపునకు పంపబడ్డాము"},{"SurahNumber":51,"VerseNumber":33,"Text":"వారి మీద (కాల్చబడిన) మట్టి రాళ్ళను కురిపించటం కోసం"},{"SurahNumber":51,"VerseNumber":34,"Text":"నీ ప్రభువు తరఫు నుండి గుర్తు వేయబడిన (రాళ్ళు); మితిమీరి ప్రవర్తించేవారి కొరకు"},{"SurahNumber":51,"VerseNumber":35,"Text":"అప్పుడు మేము అందులో ఉన్న విశ్వాసులందరినీ బయటికి తీశాము"},{"SurahNumber":51,"VerseNumber":36,"Text":"మేము అందు ఒక్క గృహం తప్ప! ఇతర విధేయుల (ముస్లింల) గృహాన్ని చూడలేదు"},{"SurahNumber":51,"VerseNumber":37,"Text":"మరియు బాధాకరమైన శిక్షకు భయపడేవారి కొరకు, మేము అక్కడ ఒక సూచన (ఆయత్) ను వదలి పెట్టాము"},{"SurahNumber":51,"VerseNumber":38,"Text":"ఇక మూసా (గాథలో) కూడా (ఒక సూచన వుంది) మేము అతనిని ఫిర్ఔన్ వద్దకు స్పష్టమైన ప్రమాణంతో పంపినపుడు"},{"SurahNumber":51,"VerseNumber":39,"Text":"అతడు (ఫిర్ఔన్) తన సభాసదులతో సహా మరలిపోతూ, ఇలా అన్నాడు: \"ఇతడు మాంత్రికుడు లేదా పిచ్చివాడు"},{"SurahNumber":51,"VerseNumber":40,"Text":"కావున మేము అతనిని మరియు అతని సైనికులను పట్టుకొని, వారందరినీ సముద్రంలో ముంచి వేశాము మరియు దానికి అతడే నిందితుడు"},{"SurahNumber":51,"VerseNumber":41,"Text":"ఇక ఆద్ జాతి వారిలో కూడా (ఒక సూచన వుంది): మేము వారిపై వినాశకరమైన గాలిని పంపినప్పుడు"},{"SurahNumber":51,"VerseNumber":42,"Text":"అది దేని పైనయితే వీచిందో, దానిని క్షీణింపజేయకుండా వదలలేదు"},{"SurahNumber":51,"VerseNumber":43,"Text":"మరియు సమూద్ జాతి వారి గాథలో కూడా (ఒక సూచన ఉంది). వారితో: \"కొంతకాలం మీరు సుఖసంతోషాలను అనుభవించండి.\" అని అన్నాము"},{"SurahNumber":51,"VerseNumber":44,"Text":"అప్పుడు వారు తమ ప్రభువు ఆజ్ఞను ఉపేక్షించారు. కావున వారు చూస్తూ ఉండగానే ఒక పెద్ద పిడుగు వారి మీద విరుచుకు పడింది"},{"SurahNumber":51,"VerseNumber":45,"Text":"అప్పుడు వారికి లేచి నిలబడే శక్తి కూడా లేకపోయింది మరియు వారు తమను తాము కూడా కాపాడు కోలేక పోయారు"},{"SurahNumber":51,"VerseNumber":46,"Text":"మరియు దీనికి ముందు నూహ్ జాతి వారిని కూడా (నాశనం చేశాము). నిశ్చయంగా, వారు కూడా అవిధేయులు"}]}