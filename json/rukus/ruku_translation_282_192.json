{"Id":192,"LanguageCodes":["hi","hin"],"Name":"hin-muhammadfarooqk","Author":"Muhammad Farooq Khan And Muhammad Ahmed","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":21,"VerseNumber":51,"Text":"और इससे पहले हमने इबराहीम को उसकी हिदायत और समझ दी थी - और हम उसे भली-भाँति जानते थे।"},{"SurahNumber":21,"VerseNumber":52,"Text":"जब उसने अपने बाप और अपनी क़ौम से कहा, \"ये मूर्तियाँ क्या है, जिनसे तुम लगे बैठे हो"},{"SurahNumber":21,"VerseNumber":53,"Text":"वे बोले, \"हमने अपने बाप-दादा को इन्हीं की पूजा करते पाया है।"},{"SurahNumber":21,"VerseNumber":54,"Text":"उसने कहा, \"तुम भी और तुम्हारे बाप-दादा भी खुली गुमराही में हो।"},{"SurahNumber":21,"VerseNumber":55,"Text":"उन्होंने कहा, \"क्या तू हमारे पास सत्य लेकर आया है या यूँ ही खेल कर रहा है"},{"SurahNumber":21,"VerseNumber":56,"Text":"उसने कहा, \"नहीं, बल्कि बात यह है कि तुम्हारा रब आकाशों और धरती का रब है, जिसने उनको पैदा किया है और मैं इसपर तुम्हारे सामने गवाही देता हूँ"},{"SurahNumber":21,"VerseNumber":57,"Text":"और अल्लाह की क़सम! इसके पश्चात कि तुम पीठ फेरकर लौटो, मैं तुम्हारी मूर्तियों के साथ अवश्य् एक चाल चलूँगा।"},{"SurahNumber":21,"VerseNumber":58,"Text":"अतएव उसने उन्हें खंड-खंड कर दिया सिवाय उनकी एक बड़ी के, कदाचित वे उसकी ओर रुजू करें"},{"SurahNumber":21,"VerseNumber":59,"Text":"वे कहने लगे, \"किसने हमारे देवताओं के साथ यह हरकत की है? निश्चय ही वह कोई ज़ालिम है।"},{"SurahNumber":21,"VerseNumber":60,"Text":"(कुछ लोग) बोले, \"हमने एक नवयुवक को, जिसे इबराहीम कहते है, उसके विषय में कुछ कहते सुना है।"},{"SurahNumber":21,"VerseNumber":61,"Text":"उन्होंने कहा, \"तो उसे ले आओ लोगों की आँखों के सामने कि वे भी गवाह रहें।"},{"SurahNumber":21,"VerseNumber":62,"Text":"उन्होंने कहा, \"क्या तूने हमारे देवों के साथ यह हरकत की है, ऐ इबराहीम"},{"SurahNumber":21,"VerseNumber":63,"Text":"उसने कहा, \"नहीं, बल्कि उनके इस बड़े ने की होगी, उन्हीं से पूछ लो, यदि वे बोलते हों।"},{"SurahNumber":21,"VerseNumber":64,"Text":"तब वे उसकी ओर पलटे और कहने लगे, \"वास्तव में, ज़ालिम तो तुम्हीं लोग हो।"},{"SurahNumber":21,"VerseNumber":65,"Text":"किन्तु फिर वे बिल्कुल औंधे हो रहे। (फिर बोले,) \"तुझे तो मालूम है कि ये बोलते नहीं।"},{"SurahNumber":21,"VerseNumber":66,"Text":"उसने कहा, \"फिर क्या तुम अल्लाह से इतर उसे पूजते हो, जो न तुम्हें कुछ लाभ पहुँचा सके और न तुम्हें कोई हानि पहुँचा सके"},{"SurahNumber":21,"VerseNumber":67,"Text":"धिक्कार है तुमपर, और उनपर भी, जिनको तुम अल्लाह को छोड़कर पूजते हो! तो क्या तुम बुद्धि से काम नहीं लेते"},{"SurahNumber":21,"VerseNumber":68,"Text":"उन्होंने कहा, \"जला दो उसे, और सहायक हो अपने देवताओं के, यदि तुम्हें कुछ करना है।"},{"SurahNumber":21,"VerseNumber":69,"Text":"हमने कहा, \"ऐ आग! ठंड़ी हो जा और सलामती बन जा इबराहीम पर"},{"SurahNumber":21,"VerseNumber":70,"Text":"उन्होंने उसके साथ एक चाल चलनी चाही, किन्तु हमने उन्हीं को घाटे में डाल दिया"},{"SurahNumber":21,"VerseNumber":71,"Text":"और हम उसे और लूत को बचाकर उस भूभाग की ओर निकाल ले गए, जिसमें हमने दुनियावालों के लिए बरकतें रखी थीं"},{"SurahNumber":21,"VerseNumber":72,"Text":"और हमने उसे इसहाक़ प्रदान किया और तदधिक याक़ूब भी। और प्रत्येक को हमने नेक बनाया"},{"SurahNumber":21,"VerseNumber":73,"Text":"और हमने उन्हें नायक बनाया कि वे हमारे आदेश से मार्ग दिखाते थे और हमने उनकी ओर नेक कामों के करने और नमाज़ की पाबन्दी करने और ज़कात देने की प्रकाशना की, और वे हमारी बन्दगी में लगे हुए थे"},{"SurahNumber":21,"VerseNumber":74,"Text":"और रहा लूत तो उसे हमने निर्णय-शक्ति और ज्ञान प्रदान किया और उसे उस बस्ती से छुटकारा दिया जो गन्दे कर्म करती थी। वास्तव में वह बहुत ही बुरी और अवज्ञाकारी क़ौम थी"},{"SurahNumber":21,"VerseNumber":75,"Text":"और उसको हमने अपनी दयालुता में प्रवेश कराया। निस्संदेह वह अच्छे लोगों में से था"}]}