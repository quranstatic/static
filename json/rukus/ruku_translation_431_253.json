{"Id":253,"LanguageCodes":["mr","mar"],"Name":"mar-muhammadshafiia","Author":"Muhammad Shafi I Ansari","Language":"Marathi","Description":"Marathi","Direction":"ltr","Source":"Al Birr Foundation http://albirr.in/quran-pdf","Translations":[{"SurahNumber":44,"VerseNumber":1,"Text":"१. हा. मीम"},{"SurahNumber":44,"VerseNumber":2,"Text":"२. शपथ आहे या स्पष्ट ग्रंथाची"},{"SurahNumber":44,"VerseNumber":3,"Text":"३. निःसंशय, आम्ही या ग्रंथाला एका शुभरात्रीत१ अवतरित केले आहे. निःसंशय, आम्ही अवगत करून देणारे आहोत"},{"SurahNumber":44,"VerseNumber":4,"Text":"४. त्याच रात्रीत प्रत्येक महत्त्वपूर्ण कार्याचा निर्णय घेतला जातो"},{"SurahNumber":44,"VerseNumber":5,"Text":"५. आमच्याकडून एक फर्मान बनून आम्हीच आहोत रसूल (संदेशवाहक) बनवून पाठविणारे"},{"SurahNumber":44,"VerseNumber":6,"Text":"६. तुमच्या पालनकर्त्याच्या कृपेने, तोच आहे ऐकणारा आणि जाणणारा"},{"SurahNumber":44,"VerseNumber":7,"Text":"७. जो आकाशांचा आणि धरतीचा आणि त्यांच्या दरम्यान जे काही आहे त्या सर्वांचा स्वामी आहे, जर तुम्ही विश्वास राखणारे असाल"},{"SurahNumber":44,"VerseNumber":8,"Text":"८. त्याच्याशिवाय दुसरा कोणीही उपासना करण्यास पात्र नाही. तोच जिवंत करतो आणि मारतो. तोच तुमचा आणि तुमच्यापूर्वी होऊन गेलेल्या पूर्वजांचा स्वामी व पालनकर्ता आहे"},{"SurahNumber":44,"VerseNumber":9,"Text":"९. किंबहुना ते संशयात पडून खेळत आहेत"},{"SurahNumber":44,"VerseNumber":10,"Text":"१०. तुम्ही त्या दिवसाच्या प्रतीक्षेत राहा, जेव्हा आकाश उघड स्वरूपाचा धूर आणील"},{"SurahNumber":44,"VerseNumber":11,"Text":"११. जो लोकांना घेरा टाकील. ही मोठी दुःखदायक शिक्षा - यातना आहे"},{"SurahNumber":44,"VerseNumber":12,"Text":"१२. (म्हणतील की) हे आमच्या पालनकर्त्या! हा अज़ाब (शिक्षा - यातना) आमच्यापासून दूर कर, आम्ही ईमान स्वीकारले"},{"SurahNumber":44,"VerseNumber":13,"Text":"१३. त्यांच्यासाठी आता उपदेश कोठे आहे? स्पष्टरित्या निवेदन करणारे पैगंबर त्यांच्याजवळ (केव्हाच) येऊन गेलेत"},{"SurahNumber":44,"VerseNumber":14,"Text":"१४. तरीही त्यांनी त्यांच्याकडून तोंड फिरविले आणि सांगितले की हा तर शिकविलेला वेडा आहे"},{"SurahNumber":44,"VerseNumber":15,"Text":"१५. आम्ही शिक्षा - यातनेला थोडेसे दूरही करू तरी तुम्ही परत पुन्हा आपल्या त्याच अवस्थेत याल"},{"SurahNumber":44,"VerseNumber":16,"Text":"१६. ज्या दिवशी आम्ही मोठ्या सक्त पकडीत धरू, निश्चितच आम्ही प्रतिशोध (सूड) घेणार आहोत"},{"SurahNumber":44,"VerseNumber":17,"Text":"१७. आणि निःसंशय, आम्ही यापूर्वी फिरऔनच्या जनसमूहाची (ही) परीक्षा घेतली आहे ज्यांच्याजवळ (अल्लाहचा) प्रतिष्ठासंपन्न रसूल (पैगंबर) आला"},{"SurahNumber":44,"VerseNumber":18,"Text":"१८. की अल्लाहच्या दासांना माझ्या हवाली करा, विश्वास राखा की मी तुमच्यासाठी विश्वस्त पैगंबर आहे"},{"SurahNumber":44,"VerseNumber":19,"Text":"१९. आणि तुम्ही अल्लाहसमोर विद्रोह दाखवू नका. मी तुमच्यासमोर उघड पुरावा प्रस्तुत करेन"},{"SurahNumber":44,"VerseNumber":20,"Text":"२०. आणि मी, आपल्या व तुमच्या पालनकर्त्याच्या शरणात येतो. या गोष्टीपासून की तुम्ही मला दगडांनी ठेचून मारावे"},{"SurahNumber":44,"VerseNumber":21,"Text":"२१. आणि जर तुम्ही माझ्यावर ईमान राखत नसाल तर माझ्यापासून अलग राहा"},{"SurahNumber":44,"VerseNumber":22,"Text":"२२. मग त्यांनी आपल्या पालनकर्त्याला दुआ-प्रार्थना केली की हे सर्व अपराधी लोक आहेत"},{"SurahNumber":44,"VerseNumber":23,"Text":"२३. (आम्ही फर्माविले) की रात्रीतूनच तुम्ही माझ्या दासांना घेऊन निघा. निश्चितच तुमचा पाठलाग केला जाईल"},{"SurahNumber":44,"VerseNumber":24,"Text":"२४. आणि तुम्ही समुद्राला स्थिर अवस्थेत सोडून निघून जा. निःसंशय, हे सैन्य बुडविले जाईल"},{"SurahNumber":44,"VerseNumber":25,"Text":"२५. ते अनेक बागा आणि झरे सोडून गेले"},{"SurahNumber":44,"VerseNumber":26,"Text":"२६. आणि शेते व उत्तम निवासस्थाने"},{"SurahNumber":44,"VerseNumber":27,"Text":"२७. आणि त्या सुखदायक वस्तू ज्यांच्यात ते सुख भोगत होते"},{"SurahNumber":44,"VerseNumber":28,"Text":"२८. अशा प्रकारे घडले, आणि आम्ही त्या सर्वांचा उत्तराधिकारी (वारस) दुसऱ्या जनसमूहाला बनविले"},{"SurahNumber":44,"VerseNumber":29,"Text":"२९. तेव्हा त्यांच्यासाठी ना आकाश रडले ना धरती आणि ना त्यांना कसली संधी लाभली"}]}