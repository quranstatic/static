{"Id":452,"LanguageCodes":["ur","urd"],"Name":"urd-ahmedali","Author":"Ahmed Ali","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":38,"VerseNumber":41,"Text":"اور ہمارے بندے ایوب کو یاد کر جب اس نے اپنے رب کو پکارا کہ مجھے شیطان نے تکلیف اور عذاب پہنچایا ہے"},{"SurahNumber":38,"VerseNumber":42,"Text":"اپنا پاؤں (زمین پر مار) یہ ٹھنڈا چشمہ نہانے اور پینے کو ہے"},{"SurahNumber":38,"VerseNumber":43,"Text":"اور ہم نے ان کو ان کے اہل و عیال اور کتنے ہی اور بھی اپنی مہربانی سے عنایت فرمائے اور عقلمندوں کے لیے نصیحت ہے"},{"SurahNumber":38,"VerseNumber":44,"Text":"اور اپنے ہاتھ میں جھاڑو کا مٹھا لے کر مارے اور قسم نہ توڑ بے شک ہم نے ایوب کو صابر پایا وہ بڑے اچھے بندے الله کی طرف رجوع کرنے والے تھے"},{"SurahNumber":38,"VerseNumber":45,"Text":"اور ہمارے بندوں ابراھیم اور اسحاق اور یعقوب کو یاد کر جو ہاتھو ں اور آنکھوں والے تھے"},{"SurahNumber":38,"VerseNumber":46,"Text":"بے شک ہم نے انہیں ایک خاص فضیلت دی یعنی ذکر آخرت کے لیے چن لیا تھا"},{"SurahNumber":38,"VerseNumber":47,"Text":"اور بے شک وہ ہمارے نزدیک برگزیدہ بندوں میں سے تھے"},{"SurahNumber":38,"VerseNumber":48,"Text":"اور اسماعیل اور الیسع اور ذوالکفل کو بھی یاد کر اور یہ سب نیک لوگو ں میں سے تھے"},{"SurahNumber":38,"VerseNumber":49,"Text":"یہ نصیحت ہے اور بے شک پرہیز گاروں کے لئے اچھا ٹھکانا ہے"},{"SurahNumber":38,"VerseNumber":50,"Text":"ہمیشہ رہنے کے باغ ہیں ان کے لئے ان کے دروازے کھولے جائیں گے"},{"SurahNumber":38,"VerseNumber":51,"Text":"وہاں تکیہ لگا کر بیٹھیں گے وہاں بہت سے میوے اور شراب طلب کریں گے"},{"SurahNumber":38,"VerseNumber":52,"Text":"اور ان کے پاس نیچی نگاہ والی ہم عمر عورتیں ہوں گی"},{"SurahNumber":38,"VerseNumber":53,"Text":"یہی ہے جس کا تم سے حساب کے دن کے لیے وعدہ کیا جاتا ہے"},{"SurahNumber":38,"VerseNumber":54,"Text":"بے شک یہ ہمارا رزق ہے جو کبھی ختم نہیں ہوگا"},{"SurahNumber":38,"VerseNumber":55,"Text":"یہی بات ہے اور بے شک سرکشوں کے لیے برا ٹھکانا ہے"},{"SurahNumber":38,"VerseNumber":56,"Text":"یعنی دوزخ جس میں وہ گریں گے پس وہ کیسی بری جگہ ہے"},{"SurahNumber":38,"VerseNumber":57,"Text":"یہ ہے پھر وہ اس کو چکھیں جو کھولتا ہوا پانی اور پیپ ہے"},{"SurahNumber":38,"VerseNumber":58,"Text":"اور اس کی شکل اور بھی کئی طرح کی چیزیں ہوں گی"},{"SurahNumber":38,"VerseNumber":59,"Text":"یہ ایک جماعت ہے جو تمہارے ساتھ دوزخ میں داخل ہونے والی ہے (متبوع کہیں گے) ان پر خدا کی مار یہ بھی دوزخ ہی میں آ رہے ہیں"},{"SurahNumber":38,"VerseNumber":60,"Text":"(تابع ہونے والے) کہیں گے بلکہ تم پر خدا کی مار تم ہی تو اس بلا کو ہمارے سامنے لائے جو بہت ہی برا ٹھکانا ہے"},{"SurahNumber":38,"VerseNumber":61,"Text":"تابع کہیں گے اے ہمارے رب! جو اس بلا کو آگے لایا اسے آگ میں دگنا عذاب دے"},{"SurahNumber":38,"VerseNumber":62,"Text":"اور کہیں گے کہ جن لوگوں کو ہم دنیا میں برا سمجھتے تھے ہمیں دکھائی کیوں نہیں دیتے"},{"SurahNumber":38,"VerseNumber":63,"Text":"کیا ہم ان سے (ناحق) تمسخر کرتے تھے یا ان سے ہماری نگاہیں پھر گئی ہیں"},{"SurahNumber":38,"VerseNumber":64,"Text":"بے شک یہ دوزخیوں کا آپس میں جھگڑنا بالکل سچی بات ہے"}]}