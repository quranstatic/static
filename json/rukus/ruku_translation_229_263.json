{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":16,"VerseNumber":41,"Text":"၄၁။\tအကြင်သူတိုပသည် အလ္လာဟ်အရှင်မြတ်၏ သာသနာတော်ကြီးကြောင့် မတရားနှိပ်စက်ခံရသဖြင့် မိမိတို့နေရာ အရပ်ကို စွန့်ပစ်ထွက်ပြေးရကြအ့ံ။ ထိုသူတို့အား ငါသည် အကယ်စင်စစ်ဤပစ္စုပ္ပန်ဘဝလောကတွင် အိုးအိမ် ပေးသနားတော်မူမည်။ အမှန်မှာ နောင်ဘဝ၏ ဆုတော်သည် သာလွန်ကြီးမား၏။ သူတို့သိလျှင် ကောင်းလေစွ။"},{"SurahNumber":16,"VerseNumber":42,"Text":"၄၂။\tဤလူအမျိုးအစားသည် သည်းခံတည်ကြည်ကြ၏။ အလ္လာဟ်အရှင်မြတ်အား ယုံကြည်ကိုးစားကြ၏။"},{"SurahNumber":16,"VerseNumber":43,"Text":"၄၃။\tအို-တမန်တော်၊ သင့်အလျင် ငါသည် မိမိ၏ ဗျာဒိတ်တော်အားဖြင့် မြှောက်စားတော်မူသောလူသားများမှတပါး အခြားအရာများကို တမန်တော်အဖြစ် စေလွှတ်တော်မမူချေ။ သင်မသိလျှင် ကျမ်းဟောင်းရရှိသူတို့အား မေးမြန်း လော့။"},{"SurahNumber":16,"VerseNumber":44,"Text":"၄၄။\tငါသည် ထိုတမန်တော်များကို ထင်ရှားခိုင်မာသောသက်သေခံချက်များ၊ ကျမ်းဂန်တော်များနှင့်တကွ စေလွှတ် တော်မူ၏။ သင့်အားလည်း ငါသည် ကုရ်အာန်ကျမ်းတော်မြတ်ကို ထုတ်ပြန်ပို့ချပေးသနားတော်မူ၏။ ချပေးတော် မူခြင်းအကြောင်းရင်းကား၊ သင်သည် လူသားတို့အား သူတို့အတွက် ပြဋ္ဌာန်းသောကျမ်းတော်မြတ်ကို ရှင်းလင်း ဟောကြားဖို့ရာနှင့် သူတို့သည် ဆင်ခြင်ကောင်းဆင်ခြင်ဖို့ရာဖြစ်၏။"},{"SurahNumber":16,"VerseNumber":45,"Text":"၄၅။\tဒုစရိုက်မကောင်းမှုများကို ကြံစည်သူတို့သည် အလ္လာဟ်အရှင်မြတ်က မိမိတို့အား မြေမျိုစေတော်မူမည့်ဘေးမှ လုံခြံုကြသလော သို့မဟုတ် မည်သည်မှ ကျရောက်လာသည်ကို မိမိတို့မသိသောအပြစ်ဒဏ်တော်မှလည်း လုံခြံုကြသလော။"},{"SurahNumber":16,"VerseNumber":46,"Text":"၄၆။\tသို့မဟုတ် သူတို့သည် ဤဤထိုထိုသွားလာနေစဉ် ပြေးပေါက်မရှိပဲ အရှင်မြတ်ဖမ်းဆီးတော်မူခြင်းမှလည်း လုံခြံုကြသလော။"},{"SurahNumber":16,"VerseNumber":47,"Text":"၄၇။\tသို့မဟုတ် အရှင်မြတ် သူတို့အား တဖြည်းဖြည်းပျက်စီးဆုံးရှုံးခြင်းဖြင့် ဖမ်းဆီးတော်မူခြင်းမှလည်း လုံခြံုကြ သလော၊ မှတ်သားလော့၊ သင်၏ ကျေးဇူးတော်သခင်သည် မုချဧကန်သနားကြင်နာတတ်ခြင်း၊ ကောင်းကြီး မင်္ဂလာပေးသနားတော်မူခြင်းဂုဏ်တော်များနှင့် ပြည့်စုံတော်မူ၏။"},{"SurahNumber":16,"VerseNumber":48,"Text":"၄၈။\tအလ္လာဟ်အရှင်မြတ်ဖန်ဆင်းတော်မူသည့်ခပ်သိမ်းကုန်သောအရာအပေါင်းတို့သည် မိမိတို့အရိပ်များ လက်ဝဲလက်၊ လက်ယာဘက်သို့ကျလျက်၊ အလ္လာဟ်အရှင်မြတ်အား ဝပ်တွားရှိခိုးပူဇော်ကြကြောင်း၊ ထိုအရာတို့သည် မိမိ ကိုယ်ကို မိမိနှိမ့်ချကြကြောင်းများကို သူတို့မမြင်ကြသလော။"},{"SurahNumber":16,"VerseNumber":49,"Text":"၄၉။\tသက်ရှိတို့မှ မိုးကောင်းကင်တွင် ရှိရှိသမျှတို့သည်လည်းကောင်း၊ မြေပေါ်ဝယ်ရှိသမျှသက်ရှိတို့သည်လည်းကောင်း၊ ကောင်းကင်တမန်တော်တို့သည်လည်းကောင်း၊ အလ္လာဟ်အရှင်မြတ်ကို ပျပ်ဝပ်ဦးချကြ၏။ သူတို့အပေါင်းသည် ဘဝင်မမြင့်ကြပေ။"},{"SurahNumber":16,"VerseNumber":50,"Text":"၅ဝ။\tသူတို့သည် မိမိတို့အပေါ်၌ရှိတော်မူသောအလ္လာဟ်အရှင်မြတ်ကို ကြောက်ရွံ့ရိုသေကြ၍ အရှင်မြတ်၏ ပညတ် တော်ကို နာခံကြ၏။"}]}