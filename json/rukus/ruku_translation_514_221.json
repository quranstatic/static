{"Id":221,"LanguageCodes":["kk","kaz"],"Name":"kaz-khalifahaltaich","Author":"Khalifah Altai Charity Foundation","Language":"Kazakh","Description":"Kazakh","Direction":"ltr","Source":"","Translations":[{"SurahNumber":76,"VerseNumber":1,"Text":"Адамға ол еске алынбаған кезінен / жаратылғанға дейін / біраз уақыт өтпеді ме"},{"SurahNumber":76,"VerseNumber":2,"Text":"Ақиқатында, Біз адам баласын араласқан бір тамшыдан жараттық. Біз оны сынаймыз. Сөйтіп, оны еститін, көретін еттік"},{"SurahNumber":76,"VerseNumber":3,"Text":"Күмәнсіз, Біз оны тура жолға түсірдік. Ол не шүкір етер / Раббысының берген игіліктеріне алғыс білдірер / , немесе күпірлік етер / ол игіліктерді мойындамай теріске шығарар"},{"SurahNumber":76,"VerseNumber":4,"Text":"Ақиқатында, Біз, кәпірлер үшін шынжырлар, бұғаулар және Саъирді әзірледік"},{"SurahNumber":76,"VerseNumber":5,"Text":"Әлбетте ізгілер кафур араластырған кеседен / сусын / ішеді"},{"SurahNumber":76,"VerseNumber":6,"Text":"Аллаһтың құлдары ішетін бір бұлақтан, олар оны / қалағанынша / ағызады"},{"SurahNumber":76,"VerseNumber":7,"Text":"Олар нәзірді / Аллаһ жолына атағанын / орындайды және жамандығы кең жайылатын Күннен қорқады"},{"SurahNumber":76,"VerseNumber":8,"Text":"Өздері тамақты қалап тұрғанына қарамастан, оны кедейге, жетімге және тұтқынға жегізеді"},{"SurahNumber":76,"VerseNumber":9,"Text":"Олар!: «Шын мәнінде біз сендерді Аллаһтың дидары үшін тамақтандырамыз. Сендерден сый да, алғыс та қаламаймыз"},{"SurahNumber":76,"VerseNumber":10,"Text":"Ақиқатында, біз Раббымыздан болатын түнерген, ауыр бір Күннен қорқамыз», - дейді"},{"SurahNumber":76,"VerseNumber":11,"Text":"Аллаһ оларды сол Күннің жамандығынан сақтап, оларға жарқындық пен қуаныш нәсіп етеді"},{"SurahNumber":76,"VerseNumber":12,"Text":"және сабыр еткендері үшін оларға / Жәннаттағы / бақ пен жібекті қайтарым сый етіп береді"},{"SurahNumber":76,"VerseNumber":13,"Text":"Олар онда перделермен сәнделгенжұмсақ сәкілерде сүйеніп отырады. Олар онда күнді де, аязды да көрмейді"},{"SurahNumber":76,"VerseNumber":14,"Text":"Әрі оларға оның көлеңкелері жақын, ал жемістері төмен иіліп тұрады"},{"SurahNumber":76,"VerseNumber":15,"Text":"Және оларды күміс ыдыстармен, шыны көзелермен айналып жүреді"},{"SurahNumber":76,"VerseNumber":16,"Text":"Ал шынысы - күмістен. бұл ыдыстар / сайма-сай / өлшеніп қойылған"},{"SurahNumber":76,"VerseNumber":17,"Text":"Әрі оларға зәнжәбил / сусыны / араластырылған кеседен ішкізіледі"},{"SurahNumber":76,"VerseNumber":18,"Text":"«Сәлсәбил» деп аталатын бұлақтан"},{"SurahNumber":76,"VerseNumber":19,"Text":"Әрі оларды мәңгі жас өрендер айналып / қызмет етіп / жүреді. Оларды көргеніңде, шашылған інжу деп ойлайсың"},{"SurahNumber":76,"VerseNumber":20,"Text":"Әрі көрген кезде, онда / жәннатта / игілік әрі ұлы патшалықты көресің"},{"SurahNumber":76,"VerseNumber":21,"Text":"Олардың / жәннаттықтардың / үстерінде жұқа және қалың жасыл жібек киімдер болады, олар күміс білезіктермен безендіріледі, әрі Оларға Раббысы тап-таза сусын ішкізеді"},{"SurahNumber":76,"VerseNumber":22,"Text":"Оларға / : «Ақиқатында, бұл - сендерге қайтарым ретінде берілген сый, сендердің әрекет-талпыныстарың алғысқа бөленді», - делінеді"}]}