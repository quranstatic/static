{"Id":357,"LanguageCodes":["ta","tam"],"Name":"tam-janturstfoundat","Author":"Jan Turst Foundation","Language":"Tamil","Description":"Tamil","Direction":"ltr","Source":"http://tanzil.net","Translations":[{"SurahNumber":79,"VerseNumber":1,"Text":"(பாவிகளின் உயிர்களை) கடினமாகப் பறிப்பவர்(களான மலக்கு)கள் மீது சத்தியமாக"},{"SurahNumber":79,"VerseNumber":2,"Text":"(நல்லோர் உயிர்களை) இலோசாகக் கழற்றுபவர்(களான மலக்கு)கள் மீதும் சத்தியமாக"},{"SurahNumber":79,"VerseNumber":3,"Text":"வேகமாக நீந்திச் செல்பவர்(களான மலக்கு)கள் மீதும் சத்தியமாக"},{"SurahNumber":79,"VerseNumber":4,"Text":"முந்தி முந்திச் செல்பவர்(களான மலக்கு)கள் மீதும் சத்தியமாக"},{"SurahNumber":79,"VerseNumber":5,"Text":"ஒவ்வொரு காரியத்தையும் நிர்வகிப்பவர்(களான மலக்கு)கள் மீதும் சத்தியமாக"},{"SurahNumber":79,"VerseNumber":6,"Text":"பூமி நடுக்கமாக நடுங்கும் அந்நாளில்"},{"SurahNumber":79,"VerseNumber":7,"Text":"அதனைத் தொடரும் (நில நடுக்கம்) தொடர்ந்து வரும்"},{"SurahNumber":79,"VerseNumber":8,"Text":"அந்நாளில் நெஞ்சங்கள் திடுக்கிட்டவையாக இருக்கும்"},{"SurahNumber":79,"VerseNumber":9,"Text":"அவர்கள் பார்வைகள் (அச்சத்தால்) கீழ் நோக்கியிருக்கும்"},{"SurahNumber":79,"VerseNumber":10,"Text":"நாம் நிச்சயமாக கப்ருகளிலிருந்து திரும்ப (எழுப்ப)ப் படுவோமா?\" என்று கூறுகிறார்கள்"},{"SurahNumber":79,"VerseNumber":11,"Text":"மக்கிப் போன எலும்புகளாக நாம் ஆகிவிட்ட பொழுதிலுமா"},{"SurahNumber":79,"VerseNumber":12,"Text":"அப்படியானால் அது பெரும் நஷ்ட முண்டாக்கும் திரும்புதலே யாகும்\" என்றும் கூறுகின்றார்கள்"},{"SurahNumber":79,"VerseNumber":13,"Text":"ஆனால் (யுக முடிவுக்கு), அது நிச்சயமாக ஒரே ஒரு பயங்கர சப்தம் தான்"},{"SurahNumber":79,"VerseNumber":14,"Text":"அப்போது அவர்கள் (உயிர் பெற்றெழுந்து) ஒரு திடலில் சேகரமாய் விடுவார்கள்"},{"SurahNumber":79,"VerseNumber":15,"Text":"(நபியே!) மூஸாவின் செய்தி உங்களுக்கு வந்ததா"},{"SurahNumber":79,"VerseNumber":16,"Text":"துவா' என்னும் புனித பள்ளத்தாக்கில் அவருடைய இறைவன் அவரை அழைத்து"},{"SurahNumber":79,"VerseNumber":17,"Text":"நீர் ஃபிர்அவ்னிடம் செல்லும், நிச்சயமாக அவன் வரம்பு மீறி விட்டான்"},{"SurahNumber":79,"VerseNumber":18,"Text":"இன்னும் (ஃபிர்அவ்னிடம்; \"பாவங்களை விட்டும்) பரிசத்தமாக வேண்டும் என்ற (விருப்பம்) உன்னிடம் இருக்கிறதா?\" என்று கேளும்"},{"SurahNumber":79,"VerseNumber":19,"Text":"அப்படியானால் இறைவனிடம் (செல்லும்) வழியை நான் உனக்குக் காண்பிக்கிறேன்; அப்போது நீ உள்ளச்சமுடையவன் ஆவாய்\" (எனக் கூறுமாறு இறைவன் பணித்தான்)"},{"SurahNumber":79,"VerseNumber":20,"Text":"ஆகவே, மூஸா அவனுக்கு பெரும் அத்தாட்சியை காண்பித்தார்"},{"SurahNumber":79,"VerseNumber":21,"Text":"ஆனால், அவனோ அதைப் பொய்ப்பித்து, மாறு செய்தான்"},{"SurahNumber":79,"VerseNumber":22,"Text":"பிறகு அவன் (அவரை விட்டுத்) திரும்பி (அவருக்கெதிராய் சதி செய்ய) முயன்றான்"},{"SurahNumber":79,"VerseNumber":23,"Text":"அன்றியும் (அவன் தன் சமூகத்தாரை) ஒன்று திரட்டி அறிக்கை செய்தான்"},{"SurahNumber":79,"VerseNumber":24,"Text":"நான்தான் உங்களுடைய மாபெரும் இறைவன் - ரப்புக்குமுல் அஃலா\" என்று (அவர்களிடம்) கூறினான்"},{"SurahNumber":79,"VerseNumber":25,"Text":"இம்மைக்கும் மறுமைக்குமான தண்டனையாக அல்லாஹ் அவனை பிடித்துக் கொண்டான்"},{"SurahNumber":79,"VerseNumber":26,"Text":"நிச்சயமாக இதில் இறையச்சம் கொள்வோருக்கு படிப்பினை இருக்கிறது"}]}