{"Id":374,"LanguageCodes":["th","tha"],"Name":"tha-groupfromthesoc","Author":"Group From The Society Of Graduates Of Thai Universities And Institutes","Language":"Thai","Description":"Thai","Direction":"ltr","Source":"","Translations":[{"SurahNumber":85,"VerseNumber":1,"Text":"ขอสาบานด้วยชั้นฟ้าที่เกลื่อนกลาดด้วยดวงดาว"},{"SurahNumber":85,"VerseNumber":2,"Text":"และด้วยวันที่ถูกสัญญาไว้"},{"SurahNumber":85,"VerseNumber":3,"Text":"และด้วยผู้เป็นพยานและผู้ที่ถูกเป็นพยาน"},{"SurahNumber":85,"VerseNumber":4,"Text":"บรรดาเจ้าของหลุมพรางถูกสาปแช่ง"},{"SurahNumber":85,"VerseNumber":5,"Text":"ไฟที่เต็มไปด้วยเชื้อเพลิง"},{"SurahNumber":85,"VerseNumber":6,"Text":"ขณะที่พวกเขานั่งอยู่ตรงหน้าไฟ"},{"SurahNumber":85,"VerseNumber":7,"Text":"และพวกเขารู้เห็นเป็นพยานต่อสิ่งที่บรรดาลูกน้องกระทำกับบรรดาผู้ศรัทธา"},{"SurahNumber":85,"VerseNumber":8,"Text":"และพวกเขามิได้แก้แค้นเขาเหล่านั้น เว้นแต่ว่าเขาเหล่านั้นศรัทธาต่ออัลลอฮฺผู้ทรงอำนาจผู้ทรงได้รับการสรรเสริญ"},{"SurahNumber":85,"VerseNumber":9,"Text":"ผู้ซึ่งกรรมสิทธิ์แห่งชั้นฟ้าทั้งหลายและแผ่นดินเป็นของพระองค์ และอัลลอฮฺนั้นทรงเป็นพยานต่อทุกสิ่งอย่าง"},{"SurahNumber":85,"VerseNumber":10,"Text":"แท้จริงพวกที่ประหัตประหารบรรดาผู้ศรัทธาชายและบรรดาผู้ศรัทธาหญิง แล้วพวกเขามิได้สำนึกผิดกลับตัวนั้น พวกเขาจะได้รับการลงโทษแห่งนรกญะฮันนัม และพวกเขาจะได้รับการลงโทษแห่งการเผาไหม้"},{"SurahNumber":85,"VerseNumber":11,"Text":"แท้จริงบรรดาผู้ศรัทธาและประกอบความดีทั้งหลาย พวกเขาจะได้รับสวนสวรรค์หลากหลาย ณ เบื้องล่างของมันมีลำน้ำหลายสายไหลผ่าน นั่นคือชัยชนะอันใหญ่หลวง"},{"SurahNumber":85,"VerseNumber":12,"Text":"แท้จริงการลงโทษอย่างรุนแรงแห่งพระเจ้านั้นแข็งกร้าวยิ่งนัก"},{"SurahNumber":85,"VerseNumber":13,"Text":"แท้จริงพระองค์คือผู้ทรงให้บังเกิดครั้งแรก และทรงให้กลับฟื้นคืนชีพขึ้นอีก"},{"SurahNumber":85,"VerseNumber":14,"Text":"และพระองค์คือผู้ทรงอภัยโทษผู้ทรงรักใคร่ปรานี"},{"SurahNumber":85,"VerseNumber":15,"Text":"เจ้าของบัลลังก์อันรุ่งโรจน์"},{"SurahNumber":85,"VerseNumber":16,"Text":"ผู้ทรงกระทำอย่างเด็ดขาดตามที่พระองค์ทรงประสงค์"},{"SurahNumber":85,"VerseNumber":17,"Text":"ได้มีเรื่องราวของไพร่พลมายังเจ้าแล้วมิใช่หรือ"},{"SurahNumber":85,"VerseNumber":18,"Text":"ของฟิรเอานฺและซะมูด"},{"SurahNumber":85,"VerseNumber":19,"Text":"ยิ่งไปกว่านั้นบรรดาผู้ปฏิเสธศรัทธายังไม่ยอมเชื่อ (ความจริง)"},{"SurahNumber":85,"VerseNumber":20,"Text":"และอัลลอฮฺทรงห้อมล้อมพวกเขาทุกด้าน"},{"SurahNumber":85,"VerseNumber":21,"Text":"มิใช่เช่นนั้นดอก ที่พวกเขาไม่ยอมเชื่อถือคือกุรอานอันรุ่งโรจน์"},{"SurahNumber":85,"VerseNumber":22,"Text":"อยู่ในแผ่นจารึกที่ถูกเก็บรักษาไว้"}]}