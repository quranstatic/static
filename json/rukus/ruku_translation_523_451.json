{"Id":451,"LanguageCodes":["ur","urd"],"Name":"urd-abulaalamaududi","Author":"Abul A Ala Maududi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":81,"VerseNumber":1,"Text":"جب سورج لپیٹ دیا جائے گا"},{"SurahNumber":81,"VerseNumber":2,"Text":"اور جب تارے بکھر جائیں گے"},{"SurahNumber":81,"VerseNumber":3,"Text":"اور جب پہاڑ چلائے جائیں گے"},{"SurahNumber":81,"VerseNumber":4,"Text":"اور جب دس مہینے کی حاملہ اونٹنیاں اپنے حال پر چھوڑ دی جائیں گی"},{"SurahNumber":81,"VerseNumber":5,"Text":"اور جب جنگلی جانور سمیٹ کر اکٹھے کر دیے جائیں گے"},{"SurahNumber":81,"VerseNumber":6,"Text":"اور جب سمندر بھڑکا دیے جائیں گے"},{"SurahNumber":81,"VerseNumber":7,"Text":"اور جب جانیں (جسموں سے) جوڑ دی جائیں گی"},{"SurahNumber":81,"VerseNumber":8,"Text":"اور جب زندہ گاڑی ہوئی لڑکی سے پوچھا جائے گا"},{"SurahNumber":81,"VerseNumber":9,"Text":"کہ وہ کس قصور میں ماری گئی؟"},{"SurahNumber":81,"VerseNumber":10,"Text":"اور جب اعمال نامے کھولے جائیں گے"},{"SurahNumber":81,"VerseNumber":11,"Text":"اور جب آسمان کا پردہ ہٹا دیا جائے گا"},{"SurahNumber":81,"VerseNumber":12,"Text":"اور جب جہنم دہکائی جائے گی"},{"SurahNumber":81,"VerseNumber":13,"Text":"اور جب جنت قریب لے آئی جائے گی"},{"SurahNumber":81,"VerseNumber":14,"Text":"اُس وقت ہر شخص کو معلوم ہو جائے گا کہ وہ کیا لے کر آیا ہے"},{"SurahNumber":81,"VerseNumber":15,"Text":"پس نہیں، میں قسم کھاتا ہوں"},{"SurahNumber":81,"VerseNumber":16,"Text":"پلٹنے اور چھپ جانے والے تاروں کی"},{"SurahNumber":81,"VerseNumber":17,"Text":"اور رات کی جبکہ وہ رخصت ہوئی"},{"SurahNumber":81,"VerseNumber":18,"Text":"اور صبح کی جبکہ اس نے سانس لیا"},{"SurahNumber":81,"VerseNumber":19,"Text":"یہ فی الواقع ایک بزرگ پیغام بر کا قول ہے"},{"SurahNumber":81,"VerseNumber":20,"Text":"جو بڑی توانائی رکھتا ہے، عرش والے کے ہاں بلند مرتبہ ہے"},{"SurahNumber":81,"VerseNumber":21,"Text":"وہاں اُس کا حکم مانا جاتا ہے، وہ با اعتماد ہے"},{"SurahNumber":81,"VerseNumber":22,"Text":"اور (اے اہل مکہ) تمہارا رفیق مجنون نہیں ہے"},{"SurahNumber":81,"VerseNumber":23,"Text":"اُس نے اُس پیغام بر کو روشن افق پر دیکھا ہے"},{"SurahNumber":81,"VerseNumber":24,"Text":"اور وہ غیب (کے اِس علم کو لوگوں تک پہنچانے) کے معاملے میں بخیل نہیں ہے"},{"SurahNumber":81,"VerseNumber":25,"Text":"اور یہ کسی شیطان مردود کا قول نہیں ہے"},{"SurahNumber":81,"VerseNumber":26,"Text":"پھر تم لوگ کدھر چلے جا رہے ہو؟"},{"SurahNumber":81,"VerseNumber":27,"Text":"یہ تو سارے جہان والوں کے لیے ایک نصیحت ہے"},{"SurahNumber":81,"VerseNumber":28,"Text":"تم میں سے ہر اُس شخص کے لیے جو راہ راست پر چلنا چاہتا ہو"},{"SurahNumber":81,"VerseNumber":29,"Text":"اور تمہارے چاہنے سے کچھ نہیں ہوتا جب تک اللہ رب العالمین نہ چاہے"}]}