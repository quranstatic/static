{"Id":221,"LanguageCodes":["kk","kaz"],"Name":"kaz-khalifahaltaich","Author":"Khalifah Altai Charity Foundation","Language":"Kazakh","Description":"Kazakh","Direction":"ltr","Source":"","Translations":[{"SurahNumber":7,"VerseNumber":100,"Text":"Өздерінен алдыңғы тұрғындардан кейін жерге мирасқор болғандарға, егер қаласақ, оларды күнәлары үшін қиыншылыққа ұшырататынымызды көрсетпедік пе? Біз олардың жүректерін мөрлейміз де олар / ақиқатты / ести алмайтын болады"},{"SurahNumber":7,"VerseNumber":101,"Text":"Ей, Мұхаммед! / Сол елді мекендердің кейбірінің хабарларын саған баян етеміз. Оларға елшілер анық дәлелдермен келген еді. Бірақ өздері бұрын өтірікке шығарғандарына олар сенбеді. Аллаһ кәпірлердің жүректерін осылай мөрлейді"},{"SurahNumber":7,"VerseNumber":102,"Text":"Олардың көпшілігінің сертін / сақтағанын / таппадық. Әрі олардың көбінің бұзық / бойсұнбаушы / екенін көрдік"},{"SurahNumber":7,"VerseNumber":103,"Text":"Кейін, олардан соң Мұсаны белгі-дәлелдерімізбен Фиръаунға және оның уәзір, бектеріне жібердік. Сонда олар ол белгілерге әділетсіздік істеді. Бұзу-бүлдірушілік істеушілердің соңы немен біткеніне назар сал"},{"SurahNumber":7,"VerseNumber":104,"Text":"Мұса: «Ей, Фиръаун! Ақиқатында, мен - әлемдердің Раббысынан / жіберілген / Елшімін"},{"SurahNumber":7,"VerseNumber":105,"Text":"Аллаһ жайлы ақиқатты ғана айтуға міндеттімін. Сендерге өздеріңнің Раббыңнан анық дәлел әкелдім. Исраил ұрпақтарын менімен бірге жібер», - деді"},{"SurahNumber":7,"VerseNumber":106,"Text":"Фиръаун: «Егер сен бір белгімен келсең, бізге оны келтір, егер шын сөзділерден болсаң», - деді"},{"SurahNumber":7,"VerseNumber":107,"Text":"Сонда ол таяғын тастады. Сол бойда ол анық жыланға айналды"},{"SurahNumber":7,"VerseNumber":108,"Text":"Әрі қолын шығарды, ол қарап тұрғандарға аппақ болып көрінді"}]}