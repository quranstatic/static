{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":38,"VerseNumber":1,"Text":"စွာဒ်။ (ငါအရှင်မြတ်သည်) ဆုံးမဩဝါဒပြည့်‌နေ‌သော ကုရ်အာန်ကျမ်း‌တော်မြတ်ကို သက်‌သေထူ‌တော်မူသည်။"},{"SurahNumber":38,"VerseNumber":2,"Text":"အမှန်စင်စစ် ကာဖိရ်များသည် မာန‌ထောင်လွှားအယူသည်းမှုနှင့် ဆန့်ကျင်ဖီလာ ပြုလုပ်‌နေမှုများတွင် ရှိ‌နေကြသည်။"},{"SurahNumber":38,"VerseNumber":3,"Text":"ငါအရှင်မြတ်သည် သူတို့မတိုင်မီ လူမျိုးဆက် အ‌မြောက်အမြားကို ဖျက်ဆီး‌တော်မူခဲ့သည်။ သူတို့သည် ဟစ်‌အော်မြည်တမ်းခဲ့ကြသည်။ ထို့ပြင် ထိုအချိန်သည် ထွက်‌ပြေးလွတ်‌မြောက်မည့်အချိန် မဟုတ်‌တော့‌ပေ။"},{"SurahNumber":38,"VerseNumber":4,"Text":"ထို့ပြင် သူတို့သည် သူတို့ထဲမှ သတိ‌ပေးနှိုး‌ဆော်သူတစ်ဦး ‌ရောက်ရှိခဲ့သည်ကို ‌ပြောဆိုခဲ့ကြသည်။"},{"SurahNumber":38,"VerseNumber":5,"Text":"၎င်းသည် ကိုးကွယ်ရာ အ‌မြောက်အမြားကို ကိုးကွယ်ရာတစ်ပါးတည်း ပြုလုပ်လိုက်သ‌လော။ အမှန်စင်စစ် ဤသည် အလွန် အံ့ဩဖွယ်ရာတစ်ခုဖြစ်သည်။"},{"SurahNumber":38,"VerseNumber":6,"Text":"ထို့ပြင် သူတို့ထဲမှ အကြီးအကဲများက (ဤသို့‌ပြောဆို)ထွက်သွားခဲ့ကြသည်- အသင်တို့သည် ‌လျှောက်လှမ်းသွားပြီး အသင်တို့၏ကိုးကွယ်ရာများ‌ပေါ်၌ပင် စွဲမြဲစွာ သည်းခံ‌နေကြပါ။ အမှန်စင်စစ် ဤသည် ရည်ရွယ်ထား‌သောအရာတစ်ခုဖြစ်သည်။"},{"SurahNumber":38,"VerseNumber":7,"Text":"ကျွန်ုပ်တို့သည် အခြားသာသနာများတွင် ဤသို့ စကားမျိုးကို မကြားဖူး‌ပေ။ ဤသည် လုပ်ကြံဖန်တီးခြင်းမှလွဲ၍ အခြား မည်သည့်အရာမျှ မဟုတ်‌ပေ။"},{"SurahNumber":38,"VerseNumber":8,"Text":"ကျွန်ုပ်တို့၏ကြားတွင် ၎င်း၏အ‌ပေါ်၌သာ ဆုံးမဩဝါဒ ချ‌ပေးခြင်းခံရသ‌လော။* အမှန်စင်စစ်မှာမူ သူတို့သည် ငါအရှင်မြတ်၏ ဆုံးမဩဝါဒနှင့်ပတ်သက်၍ သံသယ၌ပင် ရှိ‌နေကြသည်ဖြစ်သည်။ အမှန်စင်စစ် သူတို့သည် ငါအရှင်မြတ်၏ပြစ်ဒဏ်ကို မမြည်းစမ်းကြရ‌သေး‌ပေ။"},{"SurahNumber":38,"VerseNumber":9,"Text":"အသင့်အား ဖန်ဆင်း‌မွေးမြူ‌တော်မူ‌သော၊ တန်ခိုး‌တော်နှင့် အလွန်လွှမ်းမိုး‌တော်မူ‌သော၊ အလွန်‌ပေးကမ်းရက်‌ရော‌တော်မူ‌သော အရှင်မြတ်၏ ကရုဏာ‌တော်၏ ဘဏ္ဍာများသည် သူတို့ထံတွင် ရှိ‌နေသည်‌လော။"},{"SurahNumber":38,"VerseNumber":10,"Text":"သို့မဟုတ် မိုး‌ကောင်းကင်များနှင့် ‌မြေပထဝီအပြင် ထိုနှစ်ခုကြားထဲမှ ရှိသမျှအရာများကို စိုးမိုးအုပ်ချုပ်မှုသည် သူတို့ထံတွင် ရှိသ‌လော။ ထိုသို့ ရှိခဲ့လျှင် သူတို့သည် တက်စရာအ‌ကြောင်းခံ(ကြိုး၊ ‌လှေခါး)များ တပ်ဆင်ပြီး (မိုး‌ကောင်းကင်သို့) တက်ကြရမည်ဖြစ်သည်။"},{"SurahNumber":38,"VerseNumber":11,"Text":"(သူတို့သည်) ထို‌နေရာတွင် ရှုံးနိမ့်ရမည့်အုပ်စုများထဲမှ အုပ်စုက‌လေးတစ်ခုပင်ဖြစ်သည်။"},{"SurahNumber":38,"VerseNumber":12,"Text":"သူတို့မတိုင်မီကလည်း နူးဟ်၏အမျိုးသားများ၊ အားဒ်အမျိုးသားများ၊ ငုတ်များပိုင်ရှင်*ဖြစ်‌သော ဖိရ်‌အောင်န်တို့လည်း (တမန်‌တော်များကို) လိမ်လည်သူများဟု စွပ်စွဲငြင်းပယ်ခဲ့ကြသည်ပင်ဖြစ်သည်။"},{"SurahNumber":38,"VerseNumber":13,"Text":"ထို့ပြင် ဆမူဒ်အမျိုးသားများ၊ လူသွ်၏အမျိုးသားများ၊ ‌တောအုပ်တွင် ‌နေကြသည့်သူများ(သည်လည်း စွပ်စွဲငြင်းပယ်ခဲ့ကြသည်)၊ ထိုသူများသည် အုပ်စုကြီးများပင်ဖြစ်သည်။"},{"SurahNumber":38,"VerseNumber":14,"Text":"သူတို့ကိုယ်စီသည် (သူတို့၏)တမန်‌တော်များကို ငြင်းပယ်ခဲ့ကြသည့်အတွက် ငါအရှင်မြတ်၏ပြစ်ဒဏ်သည် (သူတို့အ‌ပေါ်တွင်) ကျ‌ရောက်ခဲ့သည်။"}]}