{"Id":342,"LanguageCodes":["sq","sqi"],"Name":"sqi-hassannahi","Author":"Hassan Nahi","Language":"Albanian","Description":"Albanian","Direction":"ltr","Source":"https://quranenc.com/check/albanian_nahi/v1.1.0-csv.1 , https://quranenc.com/en/browse/albanian_nahi , https://quranenc.com ,","Translations":[{"SurahNumber":68,"VerseNumber":1,"Text":"Nûn. Betohem për penën dhe për atë që shkruajnë"},{"SurahNumber":68,"VerseNumber":2,"Text":"se ti (o Muhamed), falë mirësisë së Zotit tënd, nuk je i marrë"},{"SurahNumber":68,"VerseNumber":3,"Text":"Pa dyshim, ti do të jesh përherë i shpërblyer"},{"SurahNumber":68,"VerseNumber":4,"Text":"se ti je me virtyte madhore"},{"SurahNumber":68,"VerseNumber":5,"Text":"Së shpejti ti do ta shohësh, por edhe ata[374] do ta shohin"},{"SurahNumber":68,"VerseNumber":6,"Text":"se cilin prej jush e ka prekur marrëzia"},{"SurahNumber":68,"VerseNumber":7,"Text":"Zoti yt e di më së miri, se cili është shmangur nga rruga e Tij dhe, i njeh mirë ata që janë në rrugën e drejtë"},{"SurahNumber":68,"VerseNumber":8,"Text":"Andaj, ti mos i dëgjo jobesimtarët"},{"SurahNumber":68,"VerseNumber":9,"Text":"Ata dëshirojnë që ti të bësh lëshime, kështu që dhe ata të bëjnë lëshime"},{"SurahNumber":68,"VerseNumber":10,"Text":"Por ti mos iu bind çdo betari të përçmuar"},{"SurahNumber":68,"VerseNumber":11,"Text":"shpifaraku, që përhap thashetheme"},{"SurahNumber":68,"VerseNumber":12,"Text":"penguesi veprash të mira, shkelësi dhe keqbërësi"},{"SurahNumber":68,"VerseNumber":13,"Text":"të ashpri që, veç kësaj, është edhe kopil"},{"SurahNumber":68,"VerseNumber":14,"Text":"vetëm se është i pasur dhe ka shumë djem"},{"SurahNumber":68,"VerseNumber":15,"Text":"Kur i lexohen shpalljet tona, ai thotë: “Këto janë vetëm përralla të të lashtëve!”"},{"SurahNumber":68,"VerseNumber":16,"Text":"Ne do t’ia damkosim hundën"},{"SurahNumber":68,"VerseNumber":17,"Text":"Ne i kemi vënë në provë ata (banorët e Mekës), ashtu siç i sprovuam të zotët e kopshtit, të cilët ishin betuar se në mëngjes do t’i vilnin frutat"},{"SurahNumber":68,"VerseNumber":18,"Text":"e nuk patën thënë “Në dashtë Zoti”"},{"SurahNumber":68,"VerseNumber":19,"Text":"Kështu, kopshtin e goditi një fatkeqësi nga Zoti yt, ndërkohë që ata po flinin"},{"SurahNumber":68,"VerseNumber":20,"Text":"dhe gdhiu si i kositur"},{"SurahNumber":68,"VerseNumber":21,"Text":"Në agim, ata thirrën njëri-tjetrin"},{"SurahNumber":68,"VerseNumber":22,"Text":"“Nxitoni herët në kopshtin tuaj, nëse doni t’i vilni frutat!”"},{"SurahNumber":68,"VerseNumber":23,"Text":"Dhe u nisën duke pëshpëritur"},{"SurahNumber":68,"VerseNumber":24,"Text":"“Të mos lejojmë asnjë të vobekët që të hyjë në kopshtin tonë!”"},{"SurahNumber":68,"VerseNumber":25,"Text":"Ata u nisën herët, të vendosur në atë që thanë"},{"SurahNumber":68,"VerseNumber":26,"Text":"Por, kur e panë kopshtin, ata thanë: “Ne qenkemi vërtet të humbur"},{"SurahNumber":68,"VerseNumber":27,"Text":"madje, qenkemi të privuar (nga frutat e kopshtit).”"},{"SurahNumber":68,"VerseNumber":28,"Text":"Më i arsyeshmi ndër ta tha: “A nuk ju thashë unë se duhet ta lartësoni Allahun?!”"},{"SurahNumber":68,"VerseNumber":29,"Text":"“Lavdëruar qoftë Zoti ynë! - thanë - Ne paskemi qenë vërtet të padrejtë!”"},{"SurahNumber":68,"VerseNumber":30,"Text":"Atëherë filluan të qortojnë njëri-tjetrin"},{"SurahNumber":68,"VerseNumber":31,"Text":"“Ah, të mjerët ne! - thanë ata - Paskemi qenë vërtet arrogantë"},{"SurahNumber":68,"VerseNumber":32,"Text":"Zoti ynë mund të na japë një kopsht më të mirë, po të kthehemi të penduar tek Ai!”"},{"SurahNumber":68,"VerseNumber":33,"Text":"I tillë ka qenë dënimi i tyre. Ndërsa dënimi në jetën tjetër, është më i madh, veç sikur ta dinin"}]}