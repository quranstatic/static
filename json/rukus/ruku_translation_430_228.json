{"Id":228,"LanguageCodes":["ky","kir"],"Name":"kir-shamsaldinhakim","Author":"Shams Al Din Hakimov","Language":"Kirghiz","Description":"Kirghiz","Direction":"ltr","Source":"https://qurancomplex.gov.sa/","Translations":[{"SurahNumber":43,"VerseNumber":68,"Text":"«О, Менин (такыба) пенделерим! Бүгүн силерге коркунуч жок! Силер (бүгүн) капа да болбойсуңар!»"},{"SurahNumber":43,"VerseNumber":69,"Text":"Алар Биздин аяттарыбызга ыйман келтирип, мусулман болгон адамдар"},{"SurahNumber":43,"VerseNumber":70,"Text":"«(О, ыймандуу пенделер!) Силер жубайларыңар менен бирге сүйүнгөн абалда Бейишке киргиле!»"},{"SurahNumber":43,"VerseNumber":71,"Text":"Аларга алтын идиштер менен чөйчөктөр (тамак-шарабы менен) айлантып турулат. Ал жерде көңүл каалаган, көз кубанган бардык нерселер бар. Жана силер анда түбөлүк жашайсыңар"},{"SurahNumber":43,"VerseNumber":72,"Text":"Бул Бейиш... Аны силер (дүйнөдө) жасаган (сооптуу) амалыңар үчүн Аллаһтан мурас алдыңар"},{"SurahNumber":43,"VerseNumber":73,"Text":"Силер үчүн анда көп мөмө-жемиштер бар. Алардан (каалаганыңарча) жейсиңер"},{"SurahNumber":43,"VerseNumber":74,"Text":"(Ал эми) күнөөкөр адамдар тозок азабында түбөлүк калышат"},{"SurahNumber":43,"VerseNumber":75,"Text":"(Азап) алардан азайтылбайт жана алар анда (тозокто) үмүтсүз калуучулар"},{"SurahNumber":43,"VerseNumber":76,"Text":"Аларга Биз зулумдук кылбадык. Өздөрүнө-өздөрү зулум кылышты"},{"SurahNumber":43,"VerseNumber":77,"Text":"Жана алар (тозоктун кызматчы периштесине): «О, Маалик, (Раббиңе айтчы) бизге (өлүмдү) өкүм кылсынчы» дешет. (Анда) ал айтат: «Силер (ушул жерде ушул бойдон түбөлүк) туруучусуңар"},{"SurahNumber":43,"VerseNumber":78,"Text":"Чынында, Биз силерге Акыйкатты алып келдик, бирок, көпчүлүгүңөр аны жаман көрүп жатасыңар»"},{"SurahNumber":43,"VerseNumber":79,"Text":"Же болбосо, (динге каршы) бир ишти эрежелештирет. Биз да (аларга каршы) эреже түзүп койгонбуз"},{"SurahNumber":43,"VerseNumber":80,"Text":"Же болбосо, Биз алардын сырлары менен шыбыраган добуштарын укпайбыз деп ойлошобу! Жок! Угабыз! Жана алардын алдында (бардык кыймыл-аракет, шыбыраган добушунан өйдө) жаза турган элчилерибиз (периштелер) бар"},{"SurahNumber":43,"VerseNumber":81,"Text":"Айт (о, Мухаммад): «Эгер Аллаһтын баласы (чындап) бар болгондо, эң оболу ага өзүм ибадат кылмакмын"},{"SurahNumber":43,"VerseNumber":82,"Text":"(Бирок) Асмандар менен жердин жана Арштын Раббиси силердин («баласы бар» деп) сыпаттооңордон Таза!»"},{"SurahNumber":43,"VerseNumber":83,"Text":"(Эгер дааватыңа муюбаса) аларды жөн кой. Убада кылынган (Кыямат) күндөрүнө жолукканга чейин ойноп-күлүп, (күнөө иштерине) чумкуп жүрө беришсин"},{"SurahNumber":43,"VerseNumber":84,"Text":"Ал (Аллаһ) асманда да Кудай, жерде да Кудай. Жана Ал -Билүүчү, Даанышман"},{"SurahNumber":43,"VerseNumber":85,"Text":"Асмандардагы, жердеги жана экөөнүн арасындагы (бардык) нерселердин Ээси болгон Аллаһ Улук-Таберик! Кыяматтын илими Бир Өзүнүн алдында. Жана (бардыгыңар) Өзүнө гана кайтарыласыңар"},{"SurahNumber":43,"VerseNumber":86,"Text":"Алар (мушриктер) дуба кылып жаткан Аллаһтан башка «кудайлардын» колунда шапаат-актоо жок! Билген абалда Акыйкатка күбө болгон! адамдар(та гана шапаат насип кылат)"},{"SurahNumber":43,"VerseNumber":87,"Text":"Эгер сен алардан: «Силерди ким жараткан?» - деп сурасаң, «Аллаһ», дешет. Дагы кайда баратасыңар"},{"SurahNumber":43,"VerseNumber":88,"Text":"Жана (Аллаһ пайгамбарынын): «О, Раббим! Чынында, тиги адамдар ыйман келтирбеген коом»- деген сөзүн да билет"},{"SurahNumber":43,"VerseNumber":89,"Text":"Демек, сен аларды кечир жана: «Силерге салам, (бирок) жакында билип аласыңар»-дегин"}]}