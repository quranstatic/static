{"Id":85,"LanguageCodes":["da","dan"],"Name":"dan-vandetaal","Author":"Van De Taal","Language":"Danish","Description":"Danish","Direction":"ltr","Source":"https://www.alqurantranslation.com/","Translations":[{"SurahNumber":10,"VerseNumber":21,"Text":"En wanneer Wij mensen barmhartigheid doen smaken nadat tegenspoed hen overviel, zie! zij beginnen tegen Onze tekenen plannen te smeden. Zeg: \"Allah is vlugger in het maken van plannen.\" Voorzeker Onze boodschappers schrijven al hetgeen gij verzint op"},{"SurahNumber":10,"VerseNumber":22,"Text":"Hij is het, Die u in staat stelt door het land en op zee te reizen, totdat, wanneer gij op de schepen zijt en zij met een mooie bries varen en (de opvarenden) er zich in verheugen, hen een geweldige wind achterhaalt en de golven van alle zijden over hen komen en zij overtuigd zijn dat zij verloren zijn; dan roepen zij Allah in oprechte aanbidding aan: \"Als Gij ons hiervan redt, zullen wij zeker tot de dankbaren behoren"},{"SurahNumber":10,"VerseNumber":23,"Text":"Maar wanneer Hij hen heeft gered, ziet, beginnen zij ten onrechte een opstand in het land te ontketenen. O, gij mensen, voorzeker uw opstand keert zich slechts tegen u zelf. Thans geniet gij het genoegen van het tegenwoordige leven. Daarna zal uw terugkeer tot Ons zijn en Wij zullen u inlichten over hetgeen gij deedt"},{"SurahNumber":10,"VerseNumber":24,"Text":"De gelijkenis van het tegenwoordige leven is slechts als water, dat Wij uit de wolken nederzenden, daarna groeit hierdoor het gewas van de aarde weelderig, waarvan mensen en vee eten, totdat, wanneer de aarde haar sier ontvangt en er schoon uitziet en haar eigenaars denken, dat zij er macht over bezitten, Ons gebod bij dag of bij nacht tot haar komt, dan maken Wij haar tot een gemaaid veld, alsof er de vorige dag niets was geweest. Zo leggen Wij de tekenen uit aan een volk, dat nadenkt"},{"SurahNumber":10,"VerseNumber":25,"Text":"En Allah roept naar het tehuis van Vrede en leidt wie Hij wil naar het rechte pad"},{"SurahNumber":10,"VerseNumber":26,"Text":"Er zal voor degenen die goede daden verrichten het goede zijn en nog meer. Zwartheid noch schande zal hun gezicht bedekken. Dezen zullen de bewoners van het paradijs zijn, zij zullen daarin vertoeven"},{"SurahNumber":10,"VerseNumber":27,"Text":"En degenen die boze daden verrichten, de vergelding van het kwaad zal het gelijke daaraan zijn en de schaamte zal hen bedekken. Zij zullen niemand hebben om hen tegen Allah te beschermen. (En het zal zijn) alsof hun gezicht met de duisternis van de nacht bedekt ware. Dezen zullen de bewoners van het Vuur zijn, zij zullen daarin vertoeven"},{"SurahNumber":10,"VerseNumber":28,"Text":"En de Dag waarop Wij hen allen zullen verzamelen, zullen Wij tot de afgodendienaren zeggen: \"Blijft ter plaatse, gij en uw deelgenoten.\" Daarna zullen Wij hen ver van elkander scheiden en hun deelgenoten zullen zeggen: \"Voorzeker gij placht ons niet te aanbidden"},{"SurahNumber":10,"VerseNumber":29,"Text":"Allah is nu toereikend als Getuige tussen u en ons. Wij waren zeker van uw aanbidden onbewust"},{"SurahNumber":10,"VerseNumber":30,"Text":"Daarna zal iedere ziel ondervinden wat zij heeft gedaan. En zij zullen tot Allah, hun ware Meester worden teruggebracht en al hetgeen zij plachten te verzinnen zal verloren gaan"}]}