{"Id":295,"LanguageCodes":["rn","run"],"Name":"run-sheikhamissirad","Author":"Sheikh Amissi Radjabu Ntamba","Language":"Rundi","Description":"Rundi","Direction":"ltr","Source":"aradjantas@gmail.com , www.islamic-invitation.com","Translations":[{"SurahNumber":19,"VerseNumber":16,"Text":"N’umuvuge Mariyamu (iii) muri iki gitabu gitagatifu mugihe yatandukana n’umuryango wiwe n’ukugenda ahantu k’uruhande rw’ubuseruko bw’iryo sengero"},{"SurahNumber":19,"VerseNumber":17,"Text":"Aca ahashira uruzitiro rw’ukwikingira n’abantu, duca tumurungikira uwazanye amategeko yacu ariwe Jibrilu (iii) aca yigira nk’umuntu akwiye nkawe"},{"SurahNumber":19,"VerseNumber":18,"Text":"Mariyamu (iii) aca avuga ati:- mu vy’ukuri jewe ndikinze ku Mana nyene impuhwe nyinshi ankingire na wewe niwaba utinya Imana yawe"},{"SurahNumber":19,"VerseNumber":19,"Text":"Wa mumarayika aca avuga ati:- mu vy’ukuri jewe ndi intumwa y’Umuremyi wawe, kugira ngo ndaguhe ikibondo gitagatifu"},{"SurahNumber":19,"VerseNumber":20,"Text":"Mariyamu aca avuga ati:- nshobora gute kuronka ikibondo mugihe jewe ntarakorwako n’umugabo nanje nkaba ntari umugore ashurashura"},{"SurahNumber":19,"VerseNumber":21,"Text":"Wamumarayika avuga ati:- nuko nyene Umuremyi wawe yavuze yuko ari ibintu vyoroshe kuri jewe, kugira ngo tumugireko igitangaro ku bantu bose n’impuhwe zivuye iwacu, n’iri n’ijambo ryaciriwe ko intahe"},{"SurahNumber":19,"VerseNumber":22,"Text":"Mariyamu (iii) aca arasama imbanyi yiwe aca agenda ahantu hakure"},{"SurahNumber":19,"VerseNumber":23,"Text":"Hanyuma ibise bimutwara kugishitsi c’igiti c’umutende avuga ati:- iyo nsandaba imbere y’ibi vyose nkaba nk’uwibagiwe burundu"},{"SurahNumber":19,"VerseNumber":24,"Text":"Mumwanya aca ashikirwa n’ijwi rivuye munsi yiwe rivuga riti:- ntugire agahinda, mu vy’ukuri Umuremyi wawe yamaze kushiraho ikiriba c’amazi aho munsi yawe"},{"SurahNumber":19,"VerseNumber":25,"Text":"Nunyiganze kuri ico gishitsi c’igiti c’umutende hazoca hakoroka ivyamwa vyiza vy’imitende zihiye neza"},{"SurahNumber":19,"VerseNumber":26,"Text":"Hanyuma ufungure n’ukunywa, n’ijisho ryawe riture, niwa bona umuntu uwariwe wese ukubajije inkuru zico kibondo wewe nuvuge uti:- mu vy’ukuri jewe nagize icipfuzo canje ku Mana nyene imigisha y’abantu mu kwisonzesha, kuri ivyo rero jewe uno musi uri hejuru sinzo vugisha n’umuntu n’umwe"},{"SurahNumber":19,"VerseNumber":27,"Text":"Aca agenda nawe kubagenzi biwe ahetse cakibondo ciwe baca bavuga bati:- ewe Mariyamu (iii) mu vy’ukuri wewe uzanye ikintu c’igitangaza"},{"SurahNumber":19,"VerseNumber":28,"Text":"Ewe mushiki w’intumwa y’Imana Haruna (iii) So wawe ntiyari umuntu mubi canke nyoko wawe ntiyari umushurashuzi"},{"SurahNumber":19,"VerseNumber":29,"Text":"Mariyamu yaberetse ca kibondo ngo kibe arico babaza, bavuga bati:- tuganira gute n’uruhinja rukiri mubusaswa bwiwe"},{"SurahNumber":19,"VerseNumber":30,"Text":"Wamwana avuga ati:- mu vy’ukuri jewe nd’umushumvyi w’Imana yampaye igitabu nukungira kuba nd’intumwa y’Imana"},{"SurahNumber":19,"VerseNumber":31,"Text":"Kandi yangize ngo mbe uwahezagiwe ahondi hose, kandi yansigiye iragi ry’ugusenga n’ugutanga imperezwa mugihe nkiri muzima"},{"SurahNumber":19,"VerseNumber":32,"Text":"Yansigiye iragi ryukugirira ineza umuvyeyi wanje, kandi ntiyangize ngo mbe umuntu yishima canke kuba kuba mu bantu babi"},{"SurahNumber":19,"VerseNumber":33,"Text":"N’amahoro\ty’Imana\tari\tkuri\tjewe\tkuva\tk’umusi\tmvuka,\tn’umusi nzosandabira, no k’umusi nzozurwa nukuba muzima"},{"SurahNumber":19,"VerseNumber":34,"Text":"Uwu\tniwe\tntumwa\ty’Imana\tIssa\tmwene\tMariyamu\t(iii)\tniyo\tmvugo y’ukuri bagirirako amakenga"},{"SurahNumber":19,"VerseNumber":35,"Text":"Ntibibaho ku Mana kugira ikibondo, ahubwo irisukuye mugihe ishakiye ijambo iribwira gusa kuba rigaca riba"},{"SurahNumber":19,"VerseNumber":36,"Text":"Mu vy’ukuri Imana n’Umuremyi wanje kandi n’umuremyi wanyu, rero nimuyisenge kuko iyi niyo nzira igororotse"},{"SurahNumber":19,"VerseNumber":37,"Text":"Mugabo iyo mirwi yabo bantu babi baracanye mwo bamwe kubandi, rero ibihano bikaze cane bizoba shikira bamwe bahakanye Imana yabo y’ukuri, mugushera kuri uwo musi mukuru"},{"SurahNumber":19,"VerseNumber":38,"Text":"Bazokwumva kandi babone neza na neza kuri uwo musi bazo dushikira, mugabo abahemukiye imitima yabo ubu bari mubuzimire buri k’umugaragaro"},{"SurahNumber":19,"VerseNumber":39,"Text":"Kandi ubatuze k’umusi w’agahinda mugihe itegeko rizoba ryamaze kwemezwa nabo basamaye kandi batemera"},{"SurahNumber":19,"VerseNumber":40,"Text":"Ntankeka twebwe tuzo sigirwa iy’Isi hamwe nabari hejuru yayo, n’iwacu niho bazosubizwa yo"}]}