{"Id":320,"LanguageCodes":["so","som"],"Name":"som-mahmudmuhammada","Author":"Mahmud Muhammad Abduh","Language":"Somali","Description":"Somali","Direction":"ltr","Source":"http://tanzil.net","Translations":[{"SurahNumber":50,"VerseNumber":1,"Text":"Eebe wuxuu ku dhaartay Quraanka sharafta leh (in dadka la soo bixin)"},{"SurahNumber":50,"VerseNumber":2,"Text":"Waxayse La yaabeen inuu u yimid dige ka mid ah oy markaas dheheen gaaladii kan waa wax la yaab leh"},{"SurahNumber":50,"VerseNumber":3,"Text":"Ma markaan dhimanno oon carro noqonno yaa nala soo celin, taas waa soo celin fog"},{"SurahNumber":50,"VerseNumber":4,"Text":"Waan ognahay waxa dhulku ka cunay jidhkooda, agtannadana waxaa yaallaa Kitaab koobay wax walba, oo ilaashan"},{"SurahNumber":50,"VerseNumber":5,"Text":"Waxaybase beeniyeen xaqii markuu u yimid, waxayna ku suganyihiin xaal qasan"},{"SurahNumber":50,"VerseNumber":6,"Text":"Miyayna eegin Samada korkooda ah sidaan u dhisnay una qurxinay ayna duleella u lahayn"},{"SurahNumber":50,"VerseNumber":7,"Text":"Dhulkana waan waasicinnay waxaana ku sugnay Buuro, waxaana ka soo bixinnay dhexdiisa nooc kasta oo quruxsan"},{"SurahNumber":50,"VerseNumber":8,"Text":"Inay aragti iyo waano u noqoto Ruux kasta oo Addoon Eebe oo toobad keen badan ah"},{"SurahNumber":50,"VerseNumber":9,"Text":"Waxaan ka soo dajinnay samada Biyo barakaysan oon ku soo bixinnay Beero iyo Midho la goosta"},{"SurahNumber":50,"VerseNumber":10,"Text":"Iyo timir dheer oo fidsan oo leh fiido wax ka soo dhashaan oo is dul saaran"},{"SurahNumber":50,"VerseNumber":11,"Text":"Si Addoommada Eebe loogu irsaaqo, Biyahaana waxaan ku noolaynay Magaalo dhimatay, saasayna soo bixintu tahay"},{"SurahNumber":50,"VerseNumber":12,"Text":"Kuwa Reer Makaad hortooda waxaa xaqii beeniyay Qoomkii (Nabi) Nuux iyo Rasi dadkeedii iyo thamuud"},{"SurahNumber":50,"VerseNumber":13,"Text":"Iyo Ree Caad iyo Fircoon iyo (Nabi) Luudh walaalihiis (qoomkiisii)"},{"SurahNumber":50,"VerseNumber":14,"Text":"Iyo kayntii dadkeedii (Nabi Shucayb qoomkiisii) iyo Qoomkii Tubbac, dhammantood waxay beeniyeen Rasuulladdi, waxaana ku dhacay wixii Eebe ugu goodiyay (ciqaabtii)"},{"SurahNumber":50,"VerseNumber":15,"Text":"Ma waxaan ka noognay abuuriddi hore, waxayse shakisan yihiin abuuridda cusub (soo bixinta)"}]}