{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":24,"VerseNumber":11,"Text":"Věru ti, kdož přišli s pomluvou, jsou jen malou skupinou mezi vámi, však nepokládejte to za něco zlého pro vás. Nikoliv, je to pro vás dobré. Každému muži z nich se dostane toho, co zaslouží si podle hříchu, zatímco ten, kdo z nich vzal na sebe jeho větší část, obdrží trest nesmírný"},{"SurahNumber":24,"VerseNumber":12,"Text":"Proč, když to věřící muži a věřící ženy uslyšeli, nemyslili o tom v duších svých příznivě a proč nezvolali: \"Toto je pomluva zjevná"},{"SurahNumber":24,"VerseNumber":13,"Text":"Proč nepřivedli o tom čtyři svědky? A protože nepřivedli svědky, jsou před Bohem lháři"},{"SurahNumber":24,"VerseNumber":14,"Text":"A kdyby nebylo laskavosti Boží vůči vám a milosrdenství Jeho na tomto i onom světě, byli byste bývali věru postiženi za to, čemu jste se tak horlivě věnovali, trestem nesmírným"},{"SurahNumber":24,"VerseNumber":15,"Text":"když roznášeli jste to jazyky svými a když hovořili jste ústy svými něco, o čem neměli jste žádné vědění. A považovali jste to za nicotné, zatímco u Boha je to nesmírné"},{"SurahNumber":24,"VerseNumber":16,"Text":"Pročpak jste, když jste to slyšeli, neřekli: \"Není pro nás vhodné, abychom o tom hovořili. Sláva Tobě, vždyť to pomluva je nesmírná"},{"SurahNumber":24,"VerseNumber":17,"Text":"Bůh vás varuje, abyste něco podobného již nikdy neopakovali, jste-li věřící"},{"SurahNumber":24,"VerseNumber":18,"Text":"A Bůh vám objasňuje znamení Svá a Bůh vševědoucí je i moudrý"},{"SurahNumber":24,"VerseNumber":19,"Text":"Těm, kdož si přejí, aby se rozšířila nestoudnost mezi věřícími, těm dostane se trestu bolestného na tomto i na onom světě; a Bůh dobře zná, zatímco vy neznáte"},{"SurahNumber":24,"VerseNumber":20,"Text":"A kdyby nebylo laskavosti Boží vůči vám a milosrdenství Jeho a toho, že Bůh je shovívavý, slitovný"}]}