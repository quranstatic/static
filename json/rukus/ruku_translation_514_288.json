{"Id":288,"LanguageCodes":["ps","pus"],"Name":"pus-abdulwalikhan","Author":"Abdulwali Khan","Language":"Pushto","Description":"Pushto","Direction":"rtl","Source":"http://tanzil.net","Translations":[{"SurahNumber":76,"VerseNumber":1,"Text":"یقینًا په انسان باندې داسې وخت هم راغلى دى چې دى څه داسې د يادولو (وړ) شى نه و"},{"SurahNumber":76,"VerseNumber":2,"Text":"بېشكه مونږ انسان له ګډې وډې شوې نطفې نه پیدا كړى دى، چې مونږ به دى ازمایو، نو دى مونږ اورېدونكى (او) لیدونكى وګرځاوه"},{"SurahNumber":76,"VerseNumber":3,"Text":"بېشكه مونږ ده ته د نېغې لارې ښوونه كړې ده، یا به دى شكر كوونكى وي او یا به ډېر ناشكره وي"},{"SurahNumber":76,"VerseNumber":4,"Text":"بېشكه مونږ د كافرانو لپاره ځنځیرونه او طوقونه (زلونې) او لمبې وهونكى اور تیار كړى دى"},{"SurahNumber":76,"VerseNumber":5,"Text":"بېشكه نېكان خلق به د شرابو له داسې جامونو نه څښاك كوي چې د هغو ګډونى (امېزش) به كافور وي"},{"SurahNumber":76,"VerseNumber":6,"Text":"چې چینه ده، د الله بنده ګان به له هغې نه څښي۔، دوى به هغه بهوي (چېرته چې وغواړي) ښه بهول"},{"SurahNumber":76,"VerseNumber":7,"Text":"دوى نذرونه پوره كوي او له هغې ورځې نه وېرېږي چې د هغې شر ښه ښكاره دى"},{"SurahNumber":76,"VerseNumber":8,"Text":"او دوى د هغه (الله) په مینه كې مسكین او یتیم او بندي ته طعام وركوي"},{"SurahNumber":76,"VerseNumber":9,"Text":"(دوى وايي:) بېشكه همدا خبره ده چې مونږ تاسو ته د الله له مخه طعام دركوو۔، مونږ له تاسو نه څه بدله او شكر نه غواړو"},{"SurahNumber":76,"VerseNumber":10,"Text":"بېشكه مونږ له خپل رب نه د تریو مخې ډېرې سختې ورځې (له عذاب) نه وېرېږو"},{"SurahNumber":76,"VerseNumber":11,"Text":"نو الله به دوى د دغې ورځې له شر نه بچ وساتي او دوى ته به تازګي او خوشالي ورسوي"},{"SurahNumber":76,"VerseNumber":12,"Text":"او دوى ته به د خپل صبر په سبب جنت او ورېښم په بدل كې وركړي"},{"SurahNumber":76,"VerseNumber":13,"Text":"په داسې حال كې چې په تختونو باندې به تكیه وهونكي وي۔، دوى به په هغه (جنت) كې نه لمر ویني او نه ساړه (یخني)"},{"SurahNumber":76,"VerseNumber":14,"Text":"په داسې حال كې چې په دوى باندې به د دغه (جنت د ونو) سیورى نژدې وي او د هغه د مېوو شوكول به مُسخَّر (راټیټ) كړى شوي وي، مُسخركېدل"},{"SurahNumber":76,"VerseNumber":15,"Text":"او په دوى باندې به لوښي د سپينو زرو او ګلاسونه ګرځولى شي چې د شیشو به وي"},{"SurahNumber":76,"VerseNumber":16,"Text":"د سپینو زرو شیشې چې دوى به دغه (لوښي) اندازه كړي وي، اندازه كول"},{"SurahNumber":76,"VerseNumber":17,"Text":"او په دغه (جنت) كې به په دوى د شرابو داسې جامونه ورڅښول كېږي چې ګډونى به يې زنجبیل وي"},{"SurahNumber":76,"VerseNumber":18,"Text":"چې چینه ده په دغه (جنت) كې چې نوم يې سلسبیل ایښودل شوى دى"},{"SurahNumber":76,"VerseNumber":19,"Text":"او په دوى باندې به (د خدمت لپاره) همېشني هلكان ګرځي۔، كله چې ته دوى ووینې۔ (نو) ته به دوى خورې كړى شوې ملغلرې ګڼې"},{"SurahNumber":76,"VerseNumber":20,"Text":"او كله چې ته وګورې (نو) په دغه ځاى كې به نعمتونه او ډېره لویه بادشاهي ووینې"},{"SurahNumber":76,"VerseNumber":21,"Text":"د دوى په تن باندې به د نري ورېښمو جامې وي چې شنې به وي او د پېړو ورېښمو (جامې به هم وي) او دوى ته به د سپینو زرو باهوګان واچولى شي۔ او خپل رب به په دوى ډېر پاكيزه شراب وڅښي"},{"SurahNumber":76,"VerseNumber":22,"Text":"بېشكه دا (نعمت) تاسو لپاره بدله ده. او ستاسو سعي (كوشش) قبول كړى شوى دى"}]}