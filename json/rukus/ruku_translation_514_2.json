{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":76,"VerseNumber":1,"Text":"Kon na roe teuka bak manusia Yoh nyan jih hana tateupue peugah Nyan saboh masa keu manusia"},{"SurahNumber":76,"VerseNumber":2,"Text":"Teuma jeuet jih na bak ie sicicah Je nyang sititek meujampu dua Kamoe meucuba jih pakri ulah Kamoe bri keu jih geulinyueng mata Jideungo sigra jikalon bagah"},{"SurahNumber":76,"VerseNumber":3,"Text":"Kamoe peutunyok jalan got keu jih Í Jichuko le jih ladom jibantah Han jitem chuko di jih jikaphe"},{"SurahNumber":76,"VerseNumber":4,"Text":"Teuma keu kaphe ka Kamoe keubah Kamoe seudia keu soe nyang kaphe Beuleunggu rante ngon apui mirah"},{"SurahNumber":76,"VerseNumber":5,"Text":"Ureueng nyang got-got geujep ie mameh Nyang that jeureungeh meujampu lam glah Meujampu kapho rasa jih ladat"},{"SurahNumber":76,"VerseNumber":6,"Text":"Mata ìe meuhat tajep puleh grah Nyan keuh minuman dum hamba Tuhan Teupanca ie nyan ho nyang geupeugah"},{"SurahNumber":76,"VerseNumber":7,"Text":"Geupeuglah kaoi lom yo that gopnyan 4 Keu uroe Tuhan nyang hebat leupah Azeub meusiseu dum ban saboh nyan Nibak uroe nyan bandum lam susah y"},{"SurahNumber":76,"VerseNumber":8,"Text":"Keu ureueng gasien geubri makanan Nyang galak gopnyan nyang got-got leupah Keu aneuk yatim ureueng tawanan Areuta keunan geujok seudeukah s"},{"SurahNumber":76,"VerseNumber":9,"Text":"Meubri keu gata kareuna Tuhan Kon na harapan mangat tabalah d Hana meuharap chuko bak gata Meu ka Neurila kamoe le Allah"},{"SurahNumber":76,"VerseNumber":10,"Text":"Nibak Po kamoe nyang kamoe takot Uroe muka krot itam ngon mirah"},{"SurahNumber":76,"VerseNumber":11,"Text":"Teuma ureueng nyan Tuhan plihara Uroe nyan teuma got that Neubalah Hana krot muka bandum ureueng nyan Aman ngon nyaman seunang sileupah"},{"SurahNumber":76,"VerseNumber":12,"Text":"Nyan keuh balasan sabab geusaba Tamong churuga laju le bagah Geungui pakaian dum ija sutra"},{"SurahNumber":76,"VerseNumber":13,"Text":"Duek peugah haba ateuh peuratah Meusadeue leupon uroe pih hana Han tom geurasa hugop sileupah Tutong pih hana sijuek pih hana"},{"SurahNumber":76,"VerseNumber":14,"Text":"Reului seunia hanaban peugah Boh kayee bandum mangat troh tapot Ri-ri nyang hajat tapot le bagah"},{"SurahNumber":76,"VerseNumber":15,"Text":"Ngon talam pirak geubot hidangan Lam glah pualam takalon indah Glah nyan geupeugot bak kaca kristal"},{"SurahNumber":76,"VerseNumber":16,"Text":"Bak pirak kristal sinan geutatah"},{"SurahNumber":76,"VerseNumber":17,"Text":"Ie di dalam glah jampu halia"},{"SurahNumber":76,"VerseNumber":18,"Text":"Bak ie mon mata ladat sileupah Geukheun salsabil ie mon mata nyan"},{"SurahNumber":76,"VerseNumber":19,"Text":"Nyang me hidangan pemuda ceudah Muda beulia dum keukai sinan Peue nyang taingin jiidang bagah Takalon jidong ban siseun lingka Sang mutiara kabeh meuruah"},{"SurahNumber":76,"VerseNumber":20,"Text":"Tangieng sigo treuk dalam churuga Nikmat that raya keurajeuen luah"},{"SurahNumber":76,"VerseNumber":21,"Text":"Geungui pakaian sundusen ijo Cahya meululu takalon indah Ngon istabraqin bandum nyan sutra Haloh ngon gasa galak teuh leupah Geuboh gleueng pirak nyang that meukilat Minuman ladat tajep puleh grah Minuman suci nibak Po gopnyan"},{"SurahNumber":76,"VerseNumber":22,"Text":"Nyan keuh balasan ureueng meutuah Tuhan Neuchuko usaha gata Han sia-sia bandum Neubalah"}]}