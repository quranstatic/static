{"Id":154,"LanguageCodes":["fa","fas"],"Name":"fas-hussainansarian","Author":"Hussain Ansarian","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":85,"VerseNumber":1,"Text":"سوگند به آسمان که دارای برج هاست"},{"SurahNumber":85,"VerseNumber":2,"Text":"و سوگند به روزی که [برپا شدنش را برای داوری میان مردم] وعده داده اند"},{"SurahNumber":85,"VerseNumber":3,"Text":"و سوگند به شاهد [که پیامبر هر امت است] و مورد مشاهده [که اعمال هر امت است؛]"},{"SurahNumber":85,"VerseNumber":4,"Text":"مرده باد صاحبان آن خندق [که مؤمنان را در آن سوزاندند]"},{"SurahNumber":85,"VerseNumber":5,"Text":"آن آتشی که آتش گیرانه اش فراوان و بسیار بود،"},{"SurahNumber":85,"VerseNumber":6,"Text":"هنگامی که آنان پیرامونش [به تماشا] نشسته بودند"},{"SurahNumber":85,"VerseNumber":7,"Text":"و آنچه را از شکنجه و آسیب درباره مؤمنان انجام می دادند تماشاگر و ناظر بودند"},{"SurahNumber":85,"VerseNumber":8,"Text":"و از مؤمنان چیزی را منفور و ناپسند نمی داشتند مگر ایمانشان را به خدای توانای شکست ناپذیر و ستوده؛"},{"SurahNumber":85,"VerseNumber":9,"Text":"خدایی که مالکیّت و فرمانروایی آسمان ها و زمین در سیطره اوست و خدا بر همه چیز گواه است"},{"SurahNumber":85,"VerseNumber":10,"Text":"کسانی که مردان و زنان مؤمن را مورد شکنجه و آزار قرار دادند، سپس توبه نکردند، نهایتاً عذاب دوزخ و عذاب سوزان برای آنان است"},{"SurahNumber":85,"VerseNumber":11,"Text":"بی تردید کسانی که ایمان آورده و کارهای شایسته انجام داده اند بهشت هایی که از زیرِ [درختانِ] آن نهرها جاری است، ویژه آنان است، این است کامیابی بزرگ"},{"SurahNumber":85,"VerseNumber":12,"Text":"بی تردید به قهر گرفتن و مجازات پروردگارت بسیار سخت است. …"},{"SurahNumber":85,"VerseNumber":13,"Text":"اوست که [مخلوقات را] می آفریند، و [پس از مرگ] باز می گرداند…"},{"SurahNumber":85,"VerseNumber":14,"Text":"و او بسیار آمرزنده و دوستدار [مؤمنان] است"},{"SurahNumber":85,"VerseNumber":15,"Text":"صاحب عرش و ارجمند [و عالی صفات] است. …"},{"SurahNumber":85,"VerseNumber":16,"Text":"آنچه را بخواهد [بی آنکه بازدارنده ای در برابرش باشد] انجام می دهد. …"},{"SurahNumber":85,"VerseNumber":17,"Text":"آیا خبر آن سپاهیان به تو رسیده است؟"},{"SurahNumber":85,"VerseNumber":18,"Text":"[سپاهیان] فرعون و ثمود [که به سبب تکذیبشان به عذابی دردناک دچار شدند؛]"},{"SurahNumber":85,"VerseNumber":19,"Text":"[فقط آنان تکذیب گر نبودند] بلکه کافران [قوم تو] در تکذیبی سخت ترند…"},{"SurahNumber":85,"VerseNumber":20,"Text":"و خدا از همه سو بر آنان احاطه دارد"},{"SurahNumber":85,"VerseNumber":21,"Text":"[چنین نیست که درباره قرآن می پندارند] بلکه آن، قرآنی باعظمت و بلند مرتبه است"},{"SurahNumber":85,"VerseNumber":22,"Text":"که در لوح محفوظ است [به همین خاطر از دستبرد هر تحریف گری مصون است]"}]}