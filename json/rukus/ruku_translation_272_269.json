{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":20,"VerseNumber":55,"Text":"Uit haar [nml. de aarde] hebben Wij jullie geschapen en in haar zullen Wij jullie terug laten keren en uit haar zullen Wij jullie een tweede maal tevoorschijn brengen"},{"SurahNumber":20,"VerseNumber":56,"Text":"En Wij hebben hem al Onze tekenen laten zien, maar hij loochende en weigerde"},{"SurahNumber":20,"VerseNumber":57,"Text":"Hij zei: \"Ben jij tot ons gekomen om ons door jouw toverij uit ons land te verdrijven, Moesa"},{"SurahNumber":20,"VerseNumber":58,"Text":"Dan zullen wij wel met overeenkomstige toverij komen. Maak maar een afspraak tussen ons en jou, waaraan wij ons evenals jij moeten houden, op een effen plaats"},{"SurahNumber":20,"VerseNumber":59,"Text":"Deze zei: \"De afspraak met jullie is op de feestdag en dat de mensen op de voormiddag verzameld worden"},{"SurahNumber":20,"VerseNumber":60,"Text":"Maar Fir'aun keerde zich af om zijn plan te beramen en toen kwam hij terug"},{"SurahNumber":20,"VerseNumber":61,"Text":"Moesa zei tot hen: \"Wee jullie, verzint over God geen bedrog, want dan verdelgt Hij jullie door een bestraffing. Wie verzinsels vertelt wordt teleurgesteld"},{"SurahNumber":20,"VerseNumber":62,"Text":"Toen twistten zij met elkaar over hun geval en hielden een vertrouwelijk gesprek"},{"SurahNumber":20,"VerseNumber":63,"Text":"Zij zeiden: \"Deze twee zijn tovenaars. Zij willen jullie door hun toverij uit jullie land verdrijven en jullie voorbeeldige opvattingen afschaffen"},{"SurahNumber":20,"VerseNumber":64,"Text":"Beraamt dan jullie plan en komt dan in een rij. Heden zal het hem welgaan die de overhand krijgt"},{"SurahNumber":20,"VerseNumber":65,"Text":"Zij zeiden: \"O Moesa, of jij werpt of wij zijn het die het eerst zullen werpen"},{"SurahNumber":20,"VerseNumber":66,"Text":"Hij zei: \"Werpt maar.\" En plotseling werd hem door hun toverij de indruk gegeven dat hun touwen en staven voortbewogen"},{"SurahNumber":20,"VerseNumber":67,"Text":"Toen werd Moesa in zijn binnenste door vrees bevangen"},{"SurahNumber":20,"VerseNumber":68,"Text":"Wij zeiden: \"Weest niet bang, jij houdt de overhand"},{"SurahNumber":20,"VerseNumber":69,"Text":"Werp wat in je rechterhand is, dan zal het wat zij gemaakt hebben verslinden. Wat zij gemaakt hebben is slechts een tovenaarslist en de tovenaar zal het niet welgaan waar hij ook komt"},{"SurahNumber":20,"VerseNumber":70,"Text":"En de tovenaars werden neergeworpen om zich eerbiedig neer te buigen en zij zeiden: \"Wij geloven in de Heer van Haroen en Moesa"},{"SurahNumber":20,"VerseNumber":71,"Text":"Hij zei: \"Jullie geloven aan hem voordat ik jullie toestemming gegeven heb. Hij is zeker jullie meester die jullie heeft leren toveren. Ik zal jullie de handen en de voeten aan tegenovergestelde kanten afhouwen en ik zal jullie aan palmstammen kruisigen. Dan zullen jullie weten wie van ons strenger in het bestraffen en onvergankelijker is"},{"SurahNumber":20,"VerseNumber":72,"Text":"Zij zeiden: \"Wij verkiezen jou niet boven de duidelijke tekenen die tot ons gekomen zijn en boven Hem die ons geschapen heeft. Beslis dus maar wat je wilt; jij beslist slechts over het tegenwoordige leven"},{"SurahNumber":20,"VerseNumber":73,"Text":"Wij geloven in onze Heer opdat Hij ons onze fouten vergeven zal en de toverij waartoe jij ons gedwongen hebt. God is beter en onvergankelijker"},{"SurahNumber":20,"VerseNumber":74,"Text":"Hij die tot zijn Heer komt als boosdoener, voor hem is de hel waarin hij niet zal sterven en niet zal leven"},{"SurahNumber":20,"VerseNumber":75,"Text":"Maar wie tot Hem komen als gelovigen die de deugdelijke daden gedaan hebben, zij zijn het voor wie de hoogste rangen zijn"},{"SurahNumber":20,"VerseNumber":76,"Text":"de tuinen van 'Adn waar de rivieren onderdoor stromen; zij zullen altijd daarin blijven. Dat is de beloning voor wie gelouterd zijn"}]}