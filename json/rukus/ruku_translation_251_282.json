{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":17,"VerseNumber":101,"Text":"Daliśmy już Mojżeszowi dziewięć znaków jasnych. Zapytaj więc synów Izraela! Kiedy on przyszedł do nich, powiedział mu Faraon: \"O Mojżeszu! Zaprawdę, sądzę, że jesteś zaczarowany"},{"SurahNumber":17,"VerseNumber":102,"Text":"On powiedział: \"Ty dobrze wiesz, że zesłał je tylko Pan niebios i ziemi, jako dowody widzialne: I myślę, zaprawdę, o Faraonie, że jesteś zgubiony"},{"SurahNumber":17,"VerseNumber":103,"Text":"Wtedy on chciał wypędzić ich z kraju, lecz My zatopiliśmy jego wraz z tymi, którzy byli z nim"},{"SurahNumber":17,"VerseNumber":104,"Text":"I powiedzieliśmy po jego śmierci synom Izraela: \"Zamieszkujcie tę ziemię! A kiedy nadejdzie obietnica życia ostatecznego, My przyprowadzimy was jako różnobarwny tłum"},{"SurahNumber":17,"VerseNumber":105,"Text":"I z prawdą zesłaliśmy go, i z prawdą on zstąpił. I My wysłaliśmy ciebie tylko jako zwiastuna i ostrzegającego"},{"SurahNumber":17,"VerseNumber":106,"Text":"I Koran podzieliliśmy, abyś go recytował ludziom powoli. I zsyłaliśmy go stopniowo"},{"SurahNumber":17,"VerseNumber":107,"Text":"Powiedz: \"Wierzcie w niego albo też nie wierzcie!\" Ci, którym wcześniej została dana wiedza, padają na twarze, wybijając pokłony, kiedy jest im recytowany, wybijając pokłony"},{"SurahNumber":17,"VerseNumber":108,"Text":"Oni mówią: \"Chwała niech będzie Panu naszemu! Zaprawdę, obietnica naszego Pana zostanie spełniona"},{"SurahNumber":17,"VerseNumber":109,"Text":"Oni padają na twarze płacząc, i to powiększa ich pokorę"},{"SurahNumber":17,"VerseNumber":110,"Text":"Powiedz: \"Módlcie się do Boga albo módlcie się do Miłosiernego! Jakkolwiek byście Go wzywali, On posiada najpiękniejsze imiona.\" Nie bądź zbyt głośny w swojej modlitwie ani też nie bądź w. niej za cichy! Poszukaj drogi pośredniej"},{"SurahNumber":17,"VerseNumber":111,"Text":"I powiedz: \"Chwała niech będzie Bogu, który nie wziął sobie żadnego syna, który nie ma żadnego współtowarzysza w królestwie, który nie ma żadnego opiekuna przeciw poniżeniu! \" Wysławiaj Go, głosząc: \"Bóg jest wielki"}]}