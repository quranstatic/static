{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":17,"VerseNumber":71,"Text":"ထို‌နေ့တွင် ငါအရှင်မြတ်သည် လူသားအားလုံးအား သူတို့၏‌ရှေ့‌ဆောင်များနှင့်တကွ ‌ခေါ်ယူ‌တော်မူမည်။ ထိုအခါ သူတို့၏မှတ်တမ်းများကို သူတို့၏လက်ယာလက်၌ ‌ပေးခြင်းခံရ‌သောသူတို့ကမူ* သူတို့၏မှတ်တမ်းကို (ဝမ်း‌မြောက်စွာ)ဖတ်ကြမည်။ ထို့ပြင် သူတို့သည် ဆံခြည်မျှင်ခန့်ပင် မတရားပြုခြင်းကို ခံကြရမည်မဟုတ်‌ပေ။"},{"SurahNumber":17,"VerseNumber":72,"Text":"ထို့ပြင် မည်သူမဆို ဤဘဝတွင် (အမှန်တရားကို မမြင်ဘဲ)မျက်စိကန်းသူဖြစ်ခဲ့လျှင်၊ ထိုသူသည် တမလွန်ဘဝတွင်လည်း မျက်စိကန်းသူပင် ဖြစ်လိမ့်မည်။ ၎င်းပြင် (မှန်ကန်‌သောလမ်းမှ) ပို၍လွဲ‌ချော်သူလည်းဖြစ်လိမ့်မည်။"},{"SurahNumber":17,"VerseNumber":73,"Text":"ထို့ပြင် ငါအရှင်မြတ်သည် အသင်(တမန်‌တော်)၏ထံသို့ ပို့‌တော်မူခဲ့‌သော အမိန့်‌တော်မှလွဲ၍ အခြားအရာကို ငါအရှင်မြတ်အ‌ပေါ်တွင် အသင် လုပ်ကြံ‌ပြောဆိုရန်အတွက် သူတို့သည် အသင့်အား ထိုအမိန့်‌တော်မှ ချွတ်‌ချော်တိမ်းပါး‌အောင် ပြုလုပ်မည့်ဆဲဆဲဖြစ်ခဲ့ကြသည်။* ၎င်း‌နောက် ထိုသို့(အသင်)ပြုလုပ်လျှင် သူတို့သည် အသင့်အား ရင်းနှီးသည့်အ‌နေဖြင့် မိတ်‌ဆွေပြုလုပ်ခဲ့ကြမည် အမှန်ပင်ဖြစ်သည်။"},{"SurahNumber":17,"VerseNumber":74,"Text":"ထို့ပြင် အကယ်၍ ငါအရှင်မြတ်သည် အသင့်အား တည်တံ့‌အောင် မလုပ်ထားခဲ့လျှင် အမှန်စင်စစ် အသင်သည် သူတို့ဘက်သို့ အနည်းငယ်ယိမ်းလုနီးပါး ဖြစ်သွားခဲ့လိမ့်မည်။"},{"SurahNumber":17,"VerseNumber":75,"Text":"ထိုသို့ဖြစ်လျှင် ငါအရှင်မြတ်သည် အမှန်ပင် အသင့်အား ဤဘဝနှင့်တမလွန်ဘဝတွင် အပြစ်ဒဏ်နှစ်ဆ အမှန်ပင် မြည်းစမ်း‌စေ‌တော်မူမည်ဖြစ်သည်။ ထို့‌နောက် အသင်သည် ငါအရှင်မြတ်နှင့် ဆန့်ကျင်ပြီး အသင့်အား ကူညီမည့်သူ မည်သူမှ ‌တွေ့မည်မဟုတ်‌တော့‌ပေ။"},{"SurahNumber":17,"VerseNumber":76,"Text":"ထို့ပြင် သူတို့သည် အသင့်အား ဤ(မက္ကဟ်)‌မြေမှ နှင်ထုတ်ကြရန် ‌ခြောက်လှန့်လုနီးပါးဖြစ်ခဲ့ကြသည်။ ၎င်း‌နောက် သို့ဖြစ်လျှင် သူတို့သည်လည်း အသင်၏‌နောက်တွင် (အချိန်)အနည်းငယ်မှလွဲ၍ ‌နေနိုင်ကြမည် မဟုတ်‌ပေ။"},{"SurahNumber":17,"VerseNumber":77,"Text":"ငါအရှင်မြတ်သည် အသင်၏မတိုင်မီ အရှင်မြတ်၏တမန်‌တော်များထဲမှ ‌စေလွှတ်‌တော်မူခဲ့‌သော တမန်‌တော်များနှင့်ပတ်သက်‌သော လုပ်ထုံးလုပ်နည်းအတိုင်းဖြစ်သည်။* ထို့ပြင် ငါအရှင်မြတ်၏ စွန္နသ်လုပ်ထုံးလုပ်နည်းကို ‌ပြောင်းလဲသည့်အဖြစ် အသင်‌တွေ့ရမည် မဟုတ်‌ပေ။"}]}