{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":15,"VerseNumber":80,"Text":"၈ဝ။\tထို့အပြင်ဟဂျာရ်နယ်မြေ၌ မှီတင်းနေထိုင်သောသူတို့သည်လည်း ငါအရှင်မြတ်၏ တမန်တော်တို့ကို မယုံကြည်၊ ငြင်းပယ်ကြ၏။"},{"SurahNumber":15,"VerseNumber":81,"Text":"၈၁။\tထို့အပြင်ငါသည် သူတို့အား ငါနှုတ်ကပတ်တော်များကို ချပေးသနားတော်မူ၏။ သို့သော်သူတို့သည် ထိုတရား တော်များကို ချပေးသနားတော်မူ၏။ သို့သော်သူတို့သည် ထိုတရားတော်များကို မနှစ်သက်ကြချေ။"},{"SurahNumber":15,"VerseNumber":82,"Text":"၈၂။\tသူတို့သည် တောင်များကို ဖောက်ထွင်း၍ နေအိမ်ဆောက်လုပ်ပြီးလျှင် ဘေးဘယာကင်းကွာလုံခြံုစွာနေကြ၏။"},{"SurahNumber":15,"VerseNumber":83,"Text":"၈၃။\tသို့သော်မိုးသောက်အာရုဏ်တက်တွင် သူတို့ကို အလွန်ကြောက်မက်ဖွယ်ကောင်းသောအသံကြီးက ဖမ်းဆီး၏။"},{"SurahNumber":15,"VerseNumber":84,"Text":"၈၄။\tထိုအခါ သူတို့အမြတ်အစွန်းအကျိုးစီးပွားဖြစ်သည်ဟု မှတ်သောအရာတို့သည် သူတို့အား အကျိုးမပေး၊ အချည်းနှီးသာဖြစ်ကုန်၏။"},{"SurahNumber":15,"VerseNumber":85,"Text":"၈၅။\tငါသည် မိုးမြေနှင့် မိုးမြေစပ်ကြားရှိရှိသမျှအရာဝထ္ထုအပေါင်းတို့ကို အကျိုးမဲ့အကြောင်းမဲ့ဖန်ဆင်းတော်မူသည် မဟုတ်၊ မှန်ကန်မှုထင်ရှားစေခြင်းငှာဖြစ်၏။ အချိန်တော်ကြီးသည် မုချဧကန်လာနေသည်။ ထို့ကြောင့်မိုဟမ္မဒ်၊ သင်သည် အပြစ်လွှတ်ခြင်းကို သဘောကြည်ဖြူ၍ မေတ္တာရှေ့ထား၍ ပြုလော့။"},{"SurahNumber":15,"VerseNumber":86,"Text":"၈၆။\tမှတ်သားလော့၊ သင်၏ ကျေးဇူးတော်သခင်သည် သဗ္ဗညုတဉာာဏ်တော်အရှင်၊ ဖန်ဆင်းတော်မူသောအရှင် ဖြစ်တော်မူသောအရှင်ဖြစ်တော်မူ၏။"},{"SurahNumber":15,"VerseNumber":87,"Text":"၈၇။\tငါသည် မကြာခဏဖတ်ရွတ်ရသောဂါထာတော်ခုနစ်ပါးနှင့် ကုရ်အာန်ကျမ်းတော်ကြီးကို သင့်အား ထုတ်ပြန် ချပေးသနားတော်မူ၏။"},{"SurahNumber":15,"VerseNumber":88,"Text":"၈၈။\tငါက မိစ္ဆာဒိဋ္ဌိတို့အနက် စုံတွဲများအား ပေးသနားတော်မူသောလောကီစည်းစိမ်ကို သင်တမန်တော်၊ တပ်မက် မောခြင်းနှင့်မကြည့်လင့်၊ သူတို့အတွက်ကြောင့်လည်း ပူဆွေးခြင်းမရှိလင့်။ သို့သော်ယုံကြည်သူတို့ကို သနား ကြင်နာယုယလော့။"},{"SurahNumber":15,"VerseNumber":89,"Text":"၈၉။\tထို့အပြင် သင်ဟောကြားလော့။ မုချဧကန်ငါသည် သတိပေးသူရိုးရိုးသာဖြစ်၏။"},{"SurahNumber":15,"VerseNumber":90,"Text":"၉ဝ၊၉၁။\tလူသားတို့ကို ဂိုဏ်းအမျိုးမျိုးခွဲသောသူတို့နှင့် ကုရ်အာန်ကျမ်းတော်မြတ်ကို အပိုင်းပိုင်းအစစပြုလုပ်သောသူတို့ ထံသို့ ငါအရှင်မြတ်စေလွှတ်တော်မူသောတမန်တော်ဖြစ်၏။"},{"SurahNumber":15,"VerseNumber":91,"Text":"၉ဝ၊၉၁။\tလူသားတို့ကို ဂိုဏ်းအမျိုးမျိုးခွဲသောသူတို့နှင့် ကုရ်အာန်ကျမ်းတော်မြတ်ကို အပိုင်းပိုင်းအစစပြုလုပ်သောသူတို့ ထံသို့ ငါအရှင်မြတ်စေလွှတ်တော်မူသောတမန်တော်ဖြစ်၏။"},{"SurahNumber":15,"VerseNumber":92,"Text":"၉၂၊၉၃။\tသင်၏ ကျေးဇူးတော်သခင်၏ တန်ခိုးတော်အားဖြင့် ငါတို့သည် သူတို့အားလုံးကို တစ်ယောက်မကျန်သူတို့ ပြုကျင့်လေ့ရှိသောအမှုအခင်းအကြောင်းကို စစ်ကြောတော်မူမည်။"},{"SurahNumber":15,"VerseNumber":93,"Text":"၉၂၊၉၃။\tသင်၏ ကျေးဇူးတော်သခင်၏ တန်ခိုးတော်အားဖြင့် ငါတို့သည် သူတို့အားလုံးကို တစ်ယောက်မကျန်သူတို့ ပြုကျင့်လေ့ရှိသောအမှုအခင်းအကြောင်းကို စစ်ကြောတော်မူမည်။"},{"SurahNumber":15,"VerseNumber":94,"Text":"၉၄။\tထို့ကြောင့် သင့်ထံသို့ ကျရောက်လာသောဗျာဒိတ်တော်ကို ဟောကြားကြေငြာလော့။ ဆင်းတုရုပ်ပွားကိုးကွယ် သောသူတို့ထံမှ ဆုတ်ခွာလော့။"},{"SurahNumber":15,"VerseNumber":95,"Text":"၉၅။\tမှတ်သားလော့၊ ငါသည် သင့်အား သင့်ကို သရော်သူတို့မှ ကာကွယ်စောင့်ရှောက်တော်မူ၏။"},{"SurahNumber":15,"VerseNumber":96,"Text":"၉၆။\tထိုသူတို့သည် ဘုရားတုများကို အလ္လာဟ်အရှင်မြတ်နှင့် တွဲဖက်ကြ၏။ သို့သော်သူတို့သိရလတ့ံ။"},{"SurahNumber":15,"VerseNumber":97,"Text":"၉၇။\tထိုသူတို့ကဲ့ရဲ့ပြစ်တင်မှုသည် သင်တို့အား တခါတရံစိတ်မကြည်မသာဖြစ်စေသည်ကို ငါသည် ကောင်းစွာသိတော် မူ၏။"},{"SurahNumber":15,"VerseNumber":98,"Text":"၉၈။\tသို့သော်သင်သည် မိမိ၏ ကျေးဇူးတော်သခင်၏ ဂုဏ်ကျေးဇူးတော်ကို ရင့်ကျူးလော့။ အရှင်မြတ်အား ဝပ်တွား ရှိခိုးပူဇော်သူတို့ဘောင်တွင် ပါဝင်လော့။"},{"SurahNumber":15,"VerseNumber":99,"Text":"၉၉။\tထို့အပြင် သင်သည် မိမိ၏ ကျေးဇူးတော်သခင်ကို သေသည့်တိုင်အောင် ခဝပ်ကိုးကွယ်လော့။"}]}