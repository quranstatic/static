{"Id":340,"LanguageCodes":["sq","sqi"],"Name":"sqi-hasanefendinahi","Author":"Hasan Efendi Nahi","Language":"Albanian","Description":"Albanian","Direction":"ltr","Source":"http://tanzil.net","Translations":[{"SurahNumber":36,"VerseNumber":33,"Text":"E, dëshmi për ta – është toka e vdekur; Ne e ngjallim atë, dhe nga ajo nxjerrim kokrra (drithëra), me të cilat ushqeheni"},{"SurahNumber":36,"VerseNumber":34,"Text":"Ne kemi krijuar në tokë kopshte hurmesh dhe vreshta, - dhe kemi bërë në të burime uji"},{"SurahNumber":36,"VerseNumber":35,"Text":"që ata t’i hanë frutet e tyre dhe nga ato që i punojnë duart e tyre; e përse ata nuk duan të jenë mirënjohës"},{"SurahNumber":36,"VerseNumber":36,"Text":"Qoftë lavdëruar Ai që i ka krijuar të gjitha llojet (gjinitë): çka binë prej tokës, dhe nga ata vetë (njerëzit) dhe nga ajo që ata nuk dinë"},{"SurahNumber":36,"VerseNumber":37,"Text":"Dhe, argument për ta është nata: Na e menjanojmë (dritën) e ditës dhe atëherë – ata mbetën në errësirë"},{"SurahNumber":36,"VerseNumber":38,"Text":"Dhe Dielli sillet deri në kufirin e vet të caktuar. Kjo është dispozitë e të Plotëfuqishmit dhe Gjithëdijshmit"},{"SurahNumber":36,"VerseNumber":39,"Text":"Dhe Hënës ia kemi caktuar pozitat; ajo kthehet (duke qenë e plotë) e bëhet si rremi (i hollë) i vjetër i hurmës"},{"SurahNumber":36,"VerseNumber":40,"Text":"As Dielli nuk mund ta arrijë Hënën, e as nata (Hëna) nuk mund ta kalojë ditën (Diellin); të gjitha lundrojnë në hapsirën qiellore (ose: çdo trup qiellor lëvizë)"},{"SurahNumber":36,"VerseNumber":41,"Text":"Dhe argument për ta është që pasardhësit e tyre i ngarkuam në anije përplot"},{"SurahNumber":36,"VerseNumber":42,"Text":"dhe, për ta, Ne krijuam bartëse të ngjashme me anijen në të cilën hipin (e udhëtojnë)"},{"SurahNumber":36,"VerseNumber":43,"Text":"Dhe, po të duam Ne, ata i fundosim; andaj – as nuk do të mund t’u ndihmojë kush, as nuk do të mund të shpëtojnë"},{"SurahNumber":36,"VerseNumber":44,"Text":"përpos me mëshirën Tonë dhe të kënaqen deri në një kohë"},{"SurahNumber":36,"VerseNumber":45,"Text":"E, kur atyre u thuhet: “Druajuni asaj (dënimit) që keni para jush (në këtë botë) dhe atë që është pas jush (botën tjetër), për të qenë të mëshiruar...”"},{"SurahNumber":36,"VerseNumber":46,"Text":"Dhe, atyre nuk u vinte asnjë argument nga argumentet e Zotit të tyre, e që ata të mos shmangeshin nga ato"},{"SurahNumber":36,"VerseNumber":47,"Text":"E, kur atyre ju thuhet: “Jepni nga ato me të cilat Perëndia u ka furnizuar juve”, - e atëherë, mohuesit u thonë besimtarëve: “Vallë, a ne t’i ushqejmë ata, të cilët do t’i ushqente Perëndia – po të donte? Me të vërtetë, ju jeni në humbje të qartë!”"},{"SurahNumber":36,"VerseNumber":48,"Text":"Dhe, ata (mohusit) thonë: “Kur do të realizohet ky premtim, nëse thoni të vërtetën?”"},{"SurahNumber":36,"VerseNumber":49,"Text":"Ata presin vetëm një zë të tmerrshëm, që do t’i kaplojë duke u grindur njëri me tjetrin"},{"SurahNumber":36,"VerseNumber":50,"Text":"E, ata nuk do të mund t’i kryejnë porositë e as të kthehen te familja e tyre"}]}