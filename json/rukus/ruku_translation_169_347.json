{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":9,"VerseNumber":111,"Text":"Аллах је откупио од верника њихове животе и њихове имовине у замену за Рај који ће им подарити. Они ће да се боре на Аллаховом путу, па да у борби убијају и буду убијени. Он је то, заиста, обећао у Тори, Јеванђељу и Кур'ану. А ко од Аллаха доследније испуњава своје обећање? Зато се радујте својој погодби коју сте са Њим постигли, а то је засигурно велики успех"},{"SurahNumber":9,"VerseNumber":112,"Text":"Они се кају, и Њега обожавају, и Њега хвале, и ради Њега посте, и прегибају се и падају ничице, и траже да се раде добра дела, а одвраћају од неваљалих и придржавају се Аллахових прописа. А такве вернике обрадуј"},{"SurahNumber":9,"VerseNumber":113,"Text":"Веровеснику и верницима није допуштено да моле Бога да опрости многобошцима, макар им били и најближи род, кад им је јасно да ће они становници у Паклу да буду"},{"SurahNumber":9,"VerseNumber":114,"Text":"И једино због чега је Аврам тражио опрост за свога оца, јесте због обећања које му је дао. А чим му је било јасно да је он Аллахов непријатељ, одрекао га се. Аврам је, заиста, много Аллаху био посвећен и људима пуно праштао"},{"SurahNumber":9,"VerseNumber":115,"Text":"Аллах неће дати да залута народ којег је на Прави пут упутио пре него што им објасни оно чега треба да се чувају; Аллах, заиста, све добро зна"},{"SurahNumber":9,"VerseNumber":116,"Text":"Заиста је Аллахова власт на небесима и на Земљи, Он живот и смрт даје, и ви осим Аллаха немате ни заштитника ни помагача"},{"SurahNumber":9,"VerseNumber":117,"Text":"Аллах је опростио Веровеснику, и исељеницима из Мекке, и становницима Медине, који су га следили у тешком часу, у време када су се срца неких од њих умало поколебала: Он је после и њима опростио. Он је према њима, заиста, милосрдан и милостив"},{"SurahNumber":9,"VerseNumber":118,"Text":"А опростио је и оној тројици чије је покајање било одложено тако да им је Земља, колико год да је била пространа, постала тесна, и у душама њиховим им је било стиснуто, и схватили су да нема уточишта од Аллаха него само код Њега. Он им је после опростио, како би се и убудуће кајали, а Аллах је, уистину, Онај Који стално прима покајања, Милостиви"}]}