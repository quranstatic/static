{"Id":429,"LanguageCodes":["tr","tur"],"Name":"tur-suleymanates","Author":"Suleyman Ates","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":11,"VerseNumber":69,"Text":"Elçilerimiz, İbrahim'e müjde getirip \"selam!\" demişlerdi. O da \"selam!\" dedi; çok durmadan hemen (elçilere) kızarmış bir buzağı getirdi"},{"SurahNumber":11,"VerseNumber":70,"Text":"Ellerinin buzağıya uzanmadığını görünce durumlarını beğenmedi ve onlardan ötürü içinde bir korku duydu. \"Korkma, dediler, biz Lut kavmine gönderildik"},{"SurahNumber":11,"VerseNumber":71,"Text":"Ayakta durmakta olan karısı, güldü. Biz de ona İshak'ı müjdeledik. İshak'ın ardından da Ya'kub'u"},{"SurahNumber":11,"VerseNumber":72,"Text":"Vay, dedi, ben bir kocakarı, bu kocam da bir pir iken doğuracak mıyım? Bu, cidden şaşılacak bir şey"},{"SurahNumber":11,"VerseNumber":73,"Text":"Dediler ki: \"Allah'ın işine mi şaşıyorsun? Allah'ın rahmeti ve bereketleri sizin üzerinizdedir, ey ev halkı! O, övülmeğe layıktır, iyiliği boldur"},{"SurahNumber":11,"VerseNumber":74,"Text":"İbrahim'den korku gidip kendisine sevinç gelince, Lut kavmi hakkında bizimle tartışmağa başladı (onlardan azabı kaldırmamızı veya hafifletmemizi rica ediyordu)"},{"SurahNumber":11,"VerseNumber":75,"Text":"Çünkü İbrahim, gerçekten halimdir, içlidir, (Allah'a) yüz tutup yalvarandır"},{"SurahNumber":11,"VerseNumber":76,"Text":"(Melekler): \"Ey İbrahim, dediler, bundan vazgeç (boşuna uğraşma). Zira Rabbinin emri gelmiştir. Mutlaka onlara, geri çevrilmez azab gelecektir"},{"SurahNumber":11,"VerseNumber":77,"Text":"Elçilerimiz Lut'a gelince onlar yüzünden kaygılandı. onlar için arşını daraldı (ne yapacağını şaşırdı): \"Bu, çetin bir gündür!\" dedi"},{"SurahNumber":11,"VerseNumber":78,"Text":"Daha önce de kötü işler yapmakta olan kavmi koşarak ona geldiler. (Lut): \"Ey kavmim, dedi, işte kızlarım, onlar sizin için daha (güzel, daha) temiz! Allah'tan korkun, konuklarımın içinde beni rezil etmeyin! İçinizde aklı başında bir adam yok mu sizin"},{"SurahNumber":11,"VerseNumber":79,"Text":"Dediler ki: \"Senin kızlarında bizim bir hakkımız olmadığını bilmişsindir. Ve sen bizim ne isteğimizi de pekala bilirsin"},{"SurahNumber":11,"VerseNumber":80,"Text":"(Lut): \"Keşke sizi savacak gücüm olsaydı, yahut da çok sarp bir kaleye sığınabilseydim!\" dedi"},{"SurahNumber":11,"VerseNumber":81,"Text":"(Melekler) dediler ki: \"Ey Lut, biz senin Rabbinin elçileriyiz. Onlar sana asla dokunamazlar. Gecenin bir kısmında aileni yürüt; içinizden karından başka hiç kimse geri dönüp bakmasın. Çünkü ötekilerine erişen (azab) ona da erişecektir. Başlarına gelecek azab zamanı, sabah vaktidir. Sabah da yakın değil mi"},{"SurahNumber":11,"VerseNumber":82,"Text":"(Azab) emrimiz gelince oranın üstünü altına getirdik, üzerine de taş yağdırdık: Çamurdan pişmiş, (azab için) hazırlanmış, istif edilmiş"},{"SurahNumber":11,"VerseNumber":83,"Text":"Rabbinin katında işaretlenmiş (taşlar). O, zalimlerden uzak değildir"}]}