{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":5,"VerseNumber":87,"Text":"Hai ureueng mukmin bek tapeuhareum Nyang haleue bandum Neukheun le Allah Lom pih bek gata pubuet elanya Soe nyang elanya han gaseh Allah"},{"SurahNumber":5,"VerseNumber":88,"Text":"Tapajoh laju bandum raseuki Nyang ka Tuhan bri haleue sileupah Barang nyang haleue nyan keuh nyang got-got Lom gata beu that takwa keu Allah Ka tameuiman gata keu Tuhan Takwa yohnyan bek na meuilah"},{"SurahNumber":5,"VerseNumber":89,"Text":"Hana meudacha teuma di gata Meu kon tasaja ka tameusumpah Teuma di Tuhan Neuhukom gata Meunyo tasaja keubit meusumpah Meunyo nyang meunan payah tateuboh Tamita siploh ureueng nyang susah Ureueng nyang gasien mita siploh droe Makanan keunoe tajok kifarah Tabri makanan saban ngon keudroe Keu famili droe tabri napakah Atawa teuma tabri pakaian Akan ureueng nyan pakaian sudah Atawa namiet tapeumerdeka Meu han kuasa teuma jeut mudah Jeut tapuasa Ihee uroe mantong Meunan geuhitong kifarat sumpah Teuma tajaga dum sumpah gata Allah Taʻala meunan Neupeugah Meunan Neupeutrang keu gata ayat Mangat gata that chuko keu Allah"},{"SurahNumber":5,"VerseNumber":90,"Text":"Wahe dum mukmin arak ngon judi Got takhanduri bak patong jadah Got tatop taroh bak mata leumbeng Bandum atranyan larangan Allah Nyan keuh buet chetan dacha raya that Peujioh ligat mangat bek salah Mudah-mudahan gata bahgia Allah Taʻala akan Neubalah"},{"SurahNumber":5,"VerseNumber":91,"Text":"Meukeusud chetan jimeung peupake Peusaket ate gata nak salah Meu tajep arak ngon tameujudi Ate lam dengki tamita ilah Jitham lom gata ingat keu Tuhan Bek taseumbahyang taingat Allah Teuma peue gata tatem peujioh Jinoe tapiyoh bek le buet salah"},{"SurahNumber":5,"VerseNumber":92,"Text":"Taʻat keu Tuhan taʻat keu rasul Bandum takabui peue nyang peurintah Teuma tajaga bek roh tabalek Meunyo tabalek droeuteuh nyang susah Meunyo tabalek nyan beu tateupue Di rasul Kamoe ka Iheuh geupeugah Di rasul Kamoe ka lheuh geupeutroh Ngon sunggoh-sunggoh beuna ngon salah"},{"SurahNumber":5,"VerseNumber":93,"Text":"Ureueng meuiman lom geupubuet got Makanan pih got hana meusalah Hana jeut keupeue ateuh ureueng nyan Pajoh makanan ‘oh lheuh geuulah Asai takwa gopnyan keu Tuhan Lom geumeuiman lagee yue Allah Bandum buet nyang got nyang geukeurija Lheuhnyan geutakwa iman keu Allah Lheuhnyan geutakwa geupubuet ihsan Buet keubajikan cit le that leupah Tuhan Neugaseh ureueng pubuet jroh Hana meusaboh pih na nyang salah"}]}