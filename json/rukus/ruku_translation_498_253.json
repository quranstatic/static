{"Id":253,"LanguageCodes":["mr","mar"],"Name":"mar-muhammadshafiia","Author":"Muhammad Shafi I Ansari","Language":"Marathi","Description":"Marathi","Direction":"ltr","Source":"Al Birr Foundation http://albirr.in/quran-pdf","Translations":[{"SurahNumber":68,"VerseNumber":1,"Text":"१. नून. शपथ आहे कलम (लेखणी) ची,१ आणि त्या गोष्टीची, जी काही ते (फरिश्ते) लिहितात"},{"SurahNumber":68,"VerseNumber":2,"Text":"२. तुम्ही आपल्या पालनकर्त्याच्या कृपेने वेडे नाहीत"},{"SurahNumber":68,"VerseNumber":3,"Text":"३. आणि निःसंशय, तुमच्यासाठी कधीही न संपणारा मोबदला आहे"},{"SurahNumber":68,"VerseNumber":4,"Text":"४. आणि निःसंशय, तुम्ही फार (उत्तम) स्वभावा (चारित्र्या) वर आहात. १"},{"SurahNumber":68,"VerseNumber":5,"Text":"५. तेव्हा आता तुम्हीही पाहाल आणि हे देखील पाहतील"},{"SurahNumber":68,"VerseNumber":6,"Text":"६. की तुमच्यापैकी उपद्रवग्रस्त कोण आहे"},{"SurahNumber":68,"VerseNumber":7,"Text":"७. निःसंशय, तुमचा पालनकर्ता आपल्या मार्गापासून भटकणाऱ्यांना चांगल्या प्रकारे जाणतो आणि तो, मार्गदर्शन प्राप्त केलेल्यांनाही चांगल्या प्रकारे जाणतो"},{"SurahNumber":68,"VerseNumber":8,"Text":"८. तेव्हा तुम्ही खोटे ठरविणाऱ्यांचे (म्हणणे) मान्य करू नका"},{"SurahNumber":68,"VerseNumber":9,"Text":"९. ते तर इच्छितात की तुम्ही थोडे सुस्त पडावे तर हे देखील ढीले पडतील"},{"SurahNumber":68,"VerseNumber":10,"Text":"१०. आणि तुम्ही अशा एखाद्या माणसाचेही म्हणणे मान्य करू नका, जो अधिक शपथ घेणारा तुच्छ (अपमानित) असेल"},{"SurahNumber":68,"VerseNumber":11,"Text":"११. नीच (क्षुद्र), व्यंग दोष काढणारा, आणि चहाडी करणारा असेल"},{"SurahNumber":68,"VerseNumber":12,"Text":"१२. भलेपणापासून रोखणारा, मर्यादेचे उल्लंघन करणारा, अपराधी असेल"},{"SurahNumber":68,"VerseNumber":13,"Text":"१३. घमेंडी, मग त्याचसोबत वंशहीन असेल"},{"SurahNumber":68,"VerseNumber":14,"Text":"१४. (त्याची घमेंड) केवळ यासाठी आहे की तो धनवान आणि अनेक पुत्र बाळगणारा आहे"},{"SurahNumber":68,"VerseNumber":15,"Text":"१५. जेव्हा त्याच्यासमोर आमच्या आयती वाचून ऐकविल्या जातात, तेव्हा हा म्हणतो की या तर पूर्वी होऊन गेलेल्या लोकांच्या कथा-कहाण्या आहेत"},{"SurahNumber":68,"VerseNumber":16,"Text":"१६. आम्हीही त्याच्या सोंडे (नाका) वर डाग देऊ"},{"SurahNumber":68,"VerseNumber":17,"Text":"१७. निःसंशय, आम्ही त्यांची तशीच परीक्षा घेतली जशी आम्ही बागवाल्यांची घेतली होती, तेव्हा त्यांनी शपथ घेतली की सकाळ होताच त्या (बागे) ची फळे तोडून घेऊ"},{"SurahNumber":68,"VerseNumber":18,"Text":"१८. आणि इन्शा अल्लाह (जर अल्लाहने इच्छिले) म्हटले नाही"},{"SurahNumber":68,"VerseNumber":19,"Text":"१९. तेव्हा त्या (बागे) वर तुमच्या पालनकर्त्यातर्फे एक आपत्ती चारी बाजूंनी फिरून गेली आणि ते झोपतच राहिले"},{"SurahNumber":68,"VerseNumber":20,"Text":"२०. तर ती (बाग) अशी झाली, जणू कापणी केलेले शेत"},{"SurahNumber":68,"VerseNumber":21,"Text":"२१. आता सकाळ होताच त्यांनी एकमेकांना हाक मारली"},{"SurahNumber":68,"VerseNumber":22,"Text":"२२. की जर तुम्हाला फळे तोडायची आहेत तर आपल्या शेतावर सकाळीच निघा"},{"SurahNumber":68,"VerseNumber":23,"Text":"२३. मग हे सर्व हळू हळू बोलत निघाले"},{"SurahNumber":68,"VerseNumber":24,"Text":"२४. की आजच्या दिवशी कोणा गरिबाने तुमच्याजवळ येऊ नये"},{"SurahNumber":68,"VerseNumber":25,"Text":"२५. आणि घाईघाईने सकाळीच पोहोचले (समजत होते) की आम्ही काबू मिळविला"},{"SurahNumber":68,"VerseNumber":26,"Text":"२६. मग जेव्हा त्यांनी बाग पाहिली, तेव्हा म्हणू लागले की, निश्चितच आम्ही रस्ता विसरलो"},{"SurahNumber":68,"VerseNumber":27,"Text":"२७. नव्हे, किंबहुना आम्ही वंचित केले गेलो"},{"SurahNumber":68,"VerseNumber":28,"Text":"२८. त्या सर्वांत जो चांगला होता, तो म्हणाला की, मी तुम्हा सर्वांना सांगत नव्हतो का तुम्ही (अल्लाहची) तस्बीह (गुणगान) का नाही करीत"},{"SurahNumber":68,"VerseNumber":29,"Text":"२९. (तेव्हा) सर्व म्हणू लागले की आमचा पालनकर्ता मोठा पवित्र आहे. निःसंशय, आम्हीच अत्याचारी होतो"},{"SurahNumber":68,"VerseNumber":30,"Text":"३०. मग ते एकमेकांकडे तोंड करून बरे-वाईट बोलू लागले"},{"SurahNumber":68,"VerseNumber":31,"Text":"३१. म्हणाले, अरेरे! निःसंशय, आम्हीच विद्रोही (अवज्ञाकारी) होतो"},{"SurahNumber":68,"VerseNumber":32,"Text":"३२. काय नवल की आमचा पालनकर्ता आम्हाला यापेक्षा चांगला मोबदला प्रदान करील. निःसंशय, आम्ही आता आपल्या पालनकर्त्याशीच आशा राखतो"},{"SurahNumber":68,"VerseNumber":33,"Text":"३३. अशाच प्रकारे अज़ाब येतो, आणि आखिरतचा अज़ाब फार मोठा आहे, त्यांना अक्कल असती तर (बरे झाले असते)"}]}