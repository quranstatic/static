{"Id":209,"LanguageCodes":["jv","jav"],"Name":"jav-unknown","Author":"Unknown","Language":"Javanese","Description":"Javanese","Direction":"ltr","Source":"https://github.com/hakimrie/alQuran-Translations , https://voiceofquran.info/download-quran-translation-pdf/","Translations":[{"SurahNumber":34,"VerseNumber":46,"Text":"Sira dhawuha, \"Anggonku pitutur marang kowe mung saprakara bahe, hiya iku saiki mundura saka ing kene, nanging banjur padha marsudiya kang bener mungguhing Allah. Rembuka wong loro utawa mikira ijen. Sawise oleh panemu banjur padha kumpula mufakatan anggonmu ngarane yen Muhammad duwe lara owah, kapriye katerangane msthi ora nyata. Muhammad iku Nabi kang ngelengake marang kowe ana ngarepe siksa kang abot"},{"SurahNumber":34,"VerseNumber":47,"Text":"Sira dhawuha, \"Anggonku ngundangake dhawuhing Allah ora jajaluk pituwas apa - apa marang kowe, kang mesthi paring ganjarang marang aku mung Allah piyambak, Allah iku mirsani samu barang"},{"SurahNumber":34,"VerseNumber":48,"Text":"Sira dhawuha, \"Satemene Allah pangeranku dhawuhake parintah kang bener tur nguningani samu barang kang samar - samar"},{"SurahNumber":34,"VerseNumber":49,"Text":"Sira dhawuha, \"Saiki kebeneran al-Quran kang hanggelarake Islam dhumawuh, Dene barang kang luput saiki sirna lan ora bakal thukul maneh"},{"SurahNumber":34,"VerseNumber":50,"Text":"Sira dhawuha, \"Menawa aku nasar, sangsarane (madharate) marang awakku dhewe. Dene manawa aku netepi pituduh bener, iku marga saka al-Quran kang wis didhawuhake Allah Pangeranku marang aku. Satemene Allah iku miyarsa tur cedhak"},{"SurahNumber":34,"VerseNumber":51,"Text":"(Muhammad) Manawa sira handeleng nalikane wong kafir padha giris weruh siksa neraka, iku sira weruh perkara gedhe. Wong kafir wis ora bisa melayu nguncati siksa, padha kapikut saka panggonan cedhak"},{"SurahNumber":34,"VerseNumber":52,"Text":"Wong kafir padha ngucap, \"Sapunika kula ngandel dhateng Allah, (Pangucape mangkono mahu tanpa gawe). Kapriye bisane katrimo tobate saka panggonan kanggo adoe tanpa wangena\". (tegese katrimane tobat iku ana donya, kang mangka wong kafir mau wis ana ing akherat)"},{"SurahNumber":34,"VerseNumber":53,"Text":"Lan satemene wong kafir wis padha maido ing Allah sadurung handeleng siksa. Apa dene padha nandukake pangala - ala ngango barang kang ghoib. Celathune mangkono mau adoh banget"},{"SurahNumber":34,"VerseNumber":54,"Text":"Wong kafir mahu padha dialing - alingi ora bisa kelakon samu - barang kang dikepingin, kaya kanca - kancane ing zaman kuna, awit padha mamang kang banget (mamang marang Rasul lan dina Qiyamat)"}]}