{"Id":379,"LanguageCodes":["tr","tur"],"Name":"tur-abdulbakigolpin","Author":"Abdulbaki Golpinarli","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":68,"VerseNumber":1,"Text":"Nun, andolsun kaleme ve yazdıklarına"},{"SurahNumber":68,"VerseNumber":2,"Text":"Sen, Rabbinin nimeti sayesinde deli değilsin"},{"SurahNumber":68,"VerseNumber":3,"Text":"Ve sana, tükenmez, minnetsiz bir mükafat var"},{"SurahNumber":68,"VerseNumber":4,"Text":"Ve şüphe yok ki sen, pek büyük bir ahlaka sahipsin elbette"},{"SurahNumber":68,"VerseNumber":5,"Text":"Yakında sen de görürsün ve onlar da görürler"},{"SurahNumber":68,"VerseNumber":6,"Text":"Deliliğe uğramış hanginiz"},{"SurahNumber":68,"VerseNumber":7,"Text":"Şüphe yok ki Rabbin, kendi yolundan sapanı da daha iyi bilir ve o, doğru yolu bulanları da daha iyi bilir"},{"SurahNumber":68,"VerseNumber":8,"Text":"Artık yalanlayanlara itaat etme"},{"SurahNumber":68,"VerseNumber":9,"Text":"Onlara yumuşaklık göstermeni arzularlar, öyle hareket etsen onlar da yumuşaklık gösterirler"},{"SurahNumber":68,"VerseNumber":10,"Text":"Ve itaat etme çok yemin edenlerin, reyinde isabet bulunmayanların hiçbirine"},{"SurahNumber":68,"VerseNumber":11,"Text":"Ayıp arayan, kovucu ve söz getirip götürücüyle"},{"SurahNumber":68,"VerseNumber":12,"Text":"Hayrı tamamıyla meneden haddini aşmış suçluya"},{"SurahNumber":68,"VerseNumber":13,"Text":"Ayrıca da çirkin ve kötü huylu soysuza"},{"SurahNumber":68,"VerseNumber":14,"Text":"Malmülk ve evlat sahibi bile olsa"},{"SurahNumber":68,"VerseNumber":15,"Text":"Ona ayetlerimizi okuyunca eskilere ait masallar dedi"},{"SurahNumber":68,"VerseNumber":16,"Text":"Büyüyüp bir hortuma dönen burnuna, yakında bir damga vururuz"},{"SurahNumber":68,"VerseNumber":17,"Text":"Ve biz, onları açlıkla, kıtlıkla sınarız, nitekim o bahçe sahiplerini de sınamıştık; hani, sabahleyin erkenden, bahçelerindeki mahsulü kesmeye ant içmişlerdi"},{"SurahNumber":68,"VerseNumber":18,"Text":"Ve Tanrı dilerse de dememişlerdi"},{"SurahNumber":68,"VerseNumber":19,"Text":"Halbuki bahçenin üstünde, Rabbinden gelen bir felaket dolaşmadaydı ki onlar uyuyorlardı"},{"SurahNumber":68,"VerseNumber":20,"Text":"Derken bahçe, bütün mahsulü kesilip biçilmiş, kupkuru çorak bir yere, bir çöle dönmüştü"},{"SurahNumber":68,"VerseNumber":21,"Text":"Sabahleyin birbirlerine sesleniyorlardı"},{"SurahNumber":68,"VerseNumber":22,"Text":"Mahsulünüzü kesip devşirecekseniz erkence koşun, gidin"},{"SurahNumber":68,"VerseNumber":23,"Text":"Derken yola düştüler ve birbirlerine de gizlice diyorlardı ki"},{"SurahNumber":68,"VerseNumber":24,"Text":"Bugün hiçbir yoksula yol vermeyin, yanınıza gelmesin sakın"},{"SurahNumber":68,"VerseNumber":25,"Text":"Ve kendilerini, yoksulları men etmeye güçleri yeter sanarak erkenden gittiler"},{"SurahNumber":68,"VerseNumber":26,"Text":"Bahçeyi görünce gerçekten de dediler, elbette yolumuzu şaşırdık"},{"SurahNumber":68,"VerseNumber":27,"Text":"Hayır dediler, biz mahrum olup gitmişiz"},{"SurahNumber":68,"VerseNumber":28,"Text":"İçlerinden en iyileri, ben demedim miydi size dedi, mabudunuzu tenzih etseniz ne olurdu"},{"SurahNumber":68,"VerseNumber":29,"Text":"Dediler ki: Şanı yücedir Rabbimizin, gerçekten de zalimlerden olduk biz"},{"SurahNumber":68,"VerseNumber":30,"Text":"Bir birlerine dönerek birbirlerini kınamaya başladılar"},{"SurahNumber":68,"VerseNumber":31,"Text":"Yazıklar olsun bize dediler, gerçekten de azmışız biz"},{"SurahNumber":68,"VerseNumber":32,"Text":"Umulur ki Rabbimiz, onun yerine bize daha da hayırlısını verir, gerçekten de biz, Rabbimizi dilemede, ondan istemedeyiz"},{"SurahNumber":68,"VerseNumber":33,"Text":"İşte bunun gibidir azap ve elbette ahiret azabı, daha da büyüktür bilirseniz"}]}