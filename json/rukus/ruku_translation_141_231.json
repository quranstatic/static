{"Id":231,"LanguageCodes":["knx"],"Name":"knx-unknown","Author":"Unknown","Language":"Kendayan","Description":"Kendayan","Direction":"ltr","Source":"https://www.islamic-invitation.com","Translations":[{"SurahNumber":7,"VerseNumber":158,"Text":"Kataatnlah (Muhammad), “Wahe talino! Sabatolnya aku di di Allah ngutus nto’ kita’ samua, nang ngampu’i’ sigana keraja’an langit man ai’tanah; nana’ ada tuhan nang baya disambah salain Ia, nang ngidupatn man matiatn, maka baimanlah kita’ ka’ Allah man ka’ Rasul-Nya (nyakoa) Nabi nang ummi nang baiman ka’ Allah man ka’ kalimat-kalimat-Nya (kitab-kitab-Nya) Tuna’anlah ia, supaya kita’ namupatunjuk”"},{"SurahNumber":7,"VerseNumber":159,"Text":"Man ka’ antara kaum Musa koa, ada uga’ umat nang mare’ patunjuk ka’ Talino mang (dasar) kabanaratn man nang koa (uga’) iaka’koa babuat adil nyalantatn ka’adilan"},{"SurahNumber":7,"VerseNumber":160,"Text":"Man Kami maginya iaka’koa manjadi dua balas suku nang masing-masing bajumlah nya’, man Kami ngawahyuan Ka’ Musa waktu kaumnya minta’ ai’ ka’ ia “Pangkuk- nglah batu koa man tongkatnyu!” Maka kaluarlah dari (batu) koa dua balas mata ai’. Satiap suku udah nau’an tampat nyocoknya masing-masing. Man Kami linukngi’ iaka’koa man rahu’ man Kami turuntatn ka’ iaka’koa manna man salwa. (Kami bapirman) “Makatnlah nang edo’-edo’ dari rajaki nang udah Kami barentatn ka’ kita’”. Iaka’koa nana’ nyolimi’ Kami, tapi iaka’koalah nang salalu nyolimi’ diri’nya babaro"},{"SurahNumber":7,"VerseNumber":161,"Text":"Man (ingatlah) waktu dikataatn ka’ iaka’koa (Bani Israil), “Badiapanlah ka’ nagari nian (Baitul maqdis) man makatnlah dari (asel) nya dimae maan kao mao’i, ” man pataka- atnlah, “bebasatnlah kami dari dosa kami, man tama’i’lah pintu gerbangnya mang cara mongkokatn diri’ pasti Kami amponi’ kasalahatn kita’, ” nae tatap Kami tambah (pahala) ka’ urakng-urakng nang babuat baik"},{"SurahNumber":7,"VerseNumber":162,"Text":"Maka urakng-urakng nang zalim ka’ antara nyaka’koa nganti (pakataatn koa) man pakataatn nang nana’ dipatakatn ka’ iaka’koa 346. Maka Kami jantu’atn ka’ iaka’koa siksa dari langit disabapatn kazaliman nyaka’koa"}]}