{"Id":241,"LanguageCodes":["luy"],"Name":"luy-mohammadramadha","Author":"Mohammad Ramadhan Sebwa, Ramadhan Hajj Ndeka, Ismail Were, Musa Murasi Salim Kukuya, Yusuf Shiundu Malala, Yahya Wafula Ojwang, Haroon Albert Msah","Language":"Luyia","Description":"Luyia","Direction":"ltr","Source":"https://www.islamic-invitation.com/","Translations":[{"SurahNumber":79,"VerseNumber":1,"Text":"Nditsuba Khubamalaika bakhunyulanga (emioyo cha bakhayi) nende amaani"},{"SurahNumber":79,"VerseNumber":2,"Text":"Nende balia barusinjia (emioyo chiabasuubili) kaala"},{"SurahNumber":79,"VerseNumber":3,"Text":"Nende balia bakulukhanga mwikulu bukulukha"},{"SurahNumber":79,"VerseNumber":4,"Text":"Nende balia bashilananga tsimbilo (nende emioyo chiabasuubili okhuyila mwikulu)"},{"SurahNumber":79,"VerseNumber":5,"Text":"Nende balia bakaasinjia amakhuwa. (emioyo emibii nichinyoola eshinyasio, ne emilayi nichisangaasibwa)"},{"SurahNumber":79,"VerseNumber":6,"Text":"Inyanga yolwika lulikhupwa lweyimbeli (lulirenjia buli eshindu)"},{"SurahNumber":79,"VerseNumber":7,"Text":"Ne ulwika lundi lulilondakhwo"},{"SurahNumber":79,"VerseNumber":8,"Text":"Inyanga eyo emioyo chilirengarenga khuburi"},{"SurahNumber":79,"VerseNumber":9,"Text":"Tsimoni tsiachio tsilikhookha. (tsilihenga hasi)"},{"SurahNumber":79,"VerseNumber":10,"Text":"(Abakhayi) baboolanga mbu: “khulikalusibwa toto shinga khwali?” (Khulilamusibwa)"},{"SurahNumber":79,"VerseNumber":11,"Text":"Olwakhuliba ebikumba bibulungukha"},{"SurahNumber":79,"VerseNumber":12,"Text":"Baboola mbu: “okhukalusibwa okho nikhweshikhaya (khwifwe! )”"},{"SurahNumber":79,"VerseNumber":13,"Text":"Kho toto okhulamusibwa okho ni oluyoka lulala lwonyene"},{"SurahNumber":79,"VerseNumber":14,"Text":"hawo na hawo buli eshiloonje shiliba mushikuri eshiya"},{"SurahNumber":79,"VerseNumber":15,"Text":"Koo! lwakhuulilakhwo Olukano lwa Musa"},{"SurahNumber":79,"VerseNumber":16,"Text":"Olwa Nyasaye wuwe yamulanga mulitwoma lio luyali lia T’uwaa"},{"SurahNumber":79,"VerseNumber":17,"Text":"Tsia ewa Firauni, toto ye yaburirira"},{"SurahNumber":79,"VerseNumber":18,"Text":"Umuboolele mbu: “Koo ochama okhuba Omutswenufu?”"},{"SurahNumber":79,"VerseNumber":19,"Text":"Ekhwimilile khu Nyasaye wo onyoole okhumuria"},{"SurahNumber":79,"VerseNumber":20,"Text":"Mana namwenchesia ebimanyisio ebikhongo"},{"SurahNumber":79,"VerseNumber":21,"Text":"Ne naloba nakhaila elala"},{"SurahNumber":79,"VerseNumber":22,"Text":"Khandi nakalukha inyuma, nakhola eshinani. (Okhukania Abandu balafuchilila Musa tawe)"},{"SurahNumber":79,"VerseNumber":23,"Text":"Nakhung’asia Abandu nalaanga"},{"SurahNumber":79,"VerseNumber":24,"Text":"Naboola mbu: “nesie Nyasaye wenyu Omukhongo.”"},{"SurahNumber":79,"VerseNumber":25,"Text":"Kho Omulonji namutila namuhelesia eshinyasio khukayaboola kokhumalilikha (nesie Nyasaye wenyue omukhongo) nende kayaranjilila (Abulaho Nyasaye wundi owulali esie)"},{"SurahNumber":79,"VerseNumber":26,"Text":"toto esho neshimanyisio khubalia baria Nyasaye"}]}