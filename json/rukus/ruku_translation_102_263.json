{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":6,"VerseNumber":1,"Text":"၁။\tမိုးကောင်းကင်နှင့် ကမ္ဘာမြေကြီးကို ဖန်ဆင်းတော်မူသောအသျှင်၊ အမှောင်ထုနှင့် အလင်းရောင်ကို စီရင်တော်မူသောအသျှင်၊ အလ္လာဟ်အသျှင်မြတ် ချီးမွမ်းခြင်းတည်ရာဖြစ်တော်မှပါပေ၏။ သို့ပါလျှက် မယုံကြည်သူတို့သည် မိမိ၏အသျှင်သခင်နှင့် ပြိုင်ဘက်၊ တုဘက်ထားကြသေး၏။"},{"SurahNumber":6,"VerseNumber":2,"Text":"၂။\tအသျှင်မြတ်သည် သင်တို့ကို ရွှံ့မြေစေးနှင့် ဖန်ဆင်းတော်မူ၏။ သင်တို့၏သက်တမ်းကို သတ်မှတ် ထားတော်မူ၏။ အသျှင်မြတ်အထံတော်၌ ကာလပိုင်းခြား ပြဌာန်းထားတော်မူ၏။ သို့ပါလျက် သင်တို့သည် ယုံမှားသံသယရှိကြသေး၏။"},{"SurahNumber":6,"VerseNumber":3,"Text":"၃။\tအသျှင်မြတ်သည် မိုးကောင်းကင်ဘုံများ၌သော်လည်းကောင်း၊ ကမ္ဘာမြေကြီးပေါ်၌လည်းကောင်း၊ အလ္လာဟ်အသျှင်မြတ် ဖြစ်တော်မူ၏။ အသျှင်မြတ်သည် သင်တို့၏ လျှို့ဝှက်ချက်၊ ပြောဆိုချက် နှစ်မျိုးလုံးပင် အကြွင်းမဲ့သိတော်မူ၏။ သင်တို့လုပ်ကိုင်၍ရသည်တို့ကိုလည်း သိတော်မူ၏။"},{"SurahNumber":6,"VerseNumber":4,"Text":"၄။\tအလ္လာဟ်အသျှင်မြတ်၏ နှုတ်ကပတ်တော်များအနက် တစ်ပါးပါးမှ သူတို့ထံကျရောက်မလာမှ ကျရောက်လာလျှင် သူတို့သည် ထိုဗျာဒိတ်တော်မှ လှည့်ထွက်သွားကြ၏။"},{"SurahNumber":6,"VerseNumber":5,"Text":"၅။\tသူတို့သည် မိမိတို့ထံသို့ ကျရောက်လာသော သမ္မာတရားတော်ကို မယုံကြည်ဘဲ ငြင်းပယ်ကြ၏။ သို့သော် သူတို့ကဲ့ရဲ့ပြောင်လှောင်လေ့ရှိသောအမှု၏ အကြောင်းသတင်းများသည် သူတို့ထံသို့ ရောက်လာလိမ့်မည်။"},{"SurahNumber":6,"VerseNumber":6,"Text":"၆။\tငါအသျှင်မြတ်သည် သူတို့မဖြစ်ပေါ်လာမီ ရှေးအဆက် မည်မျှကို သုတ်သင်ရှင်းလင်းပစ်တော်မူ သည်ကို သူတို့မသိမမြင်ကြသလော။ ထိုရှေးလူဟောင်းတို့ကို ကမ္ဘာမြေပေါ်ဝယ် မင်းတို့ထက် သာလွန် မြဲမြံတည်တံ့စေတော်မူ၏။ ထိုလူဟောင်းတို့အပေါ်သို့ ကောင်းကင်ဘုံမှ မိုးသည်းထန်စွာ ရွာသွန်းစေတော်မူ၏။ မြစ်ချောင်းများကိုလည်း သူတို့၏အောက်၌ စီးဆင်းစေတော်မူ၏။ သို့ပါလဆက် သူတို့သည် ၎င်းတို့၏အပြစ်များကြောင့် ဖျက်ဆီးပစ်တော်မူ၏။ သူတို့ပျောက်ကွယ်ပြီး နောက် အခြားလူမျိုးတစ်ဆက်ကို ဖန်ဆင်းတော်မူ၏။"},{"SurahNumber":6,"VerseNumber":7,"Text":"၇။\tအို-မိုဟမ္မဒ်၊ အကယ်၍ ငါအသျှင်မြတ်သည် သင့်ထံသို့ စက္ကပေါ်တွင် ရေးထားသော ကျမ်းတော်ကို သူတို့ကိုင်တွယ်စမ်းသပ်ကြည့်နိုင်အောင် ချပေးသော်လည်း သူတို့သည် ဤအရာသည် ထင်ရှားသော ဝိဇ္ဇာမျက်လှည့်အတတ်မှတစ်ပါး အခြားတစ်စုံတစ်ရာမဟုတ်ပေဟု ပြောဆိုကြမည်သာတည်း။"},{"SurahNumber":6,"VerseNumber":8,"Text":"၈။\tသူတို့က သူ့ထံသို့ ကောင်းကင်တမန်တော်တစ်ပါးကို အဘယ်ကြောင့် ချပေးတော်မမူသနည်းဟု မေးကြ၏။ အကယ်၍ ငါအသျှင်မြတ်သည် ကောင်းကင်တမန်တော်တစ်ပါးကို စေလွှတ်တော်မူခဲ့လျှင် ထိုအခါ ကိစ္စအဝဝကို အပြီးအစီး ဆုံးဖြတ်တော်မူပေလိမ့်မည်။ သူတို့သည် တွေးတောဆင်ခြင်ဘို့ရာ အချိန်ပိုရှိတော့မည်မဟုတ်ပေ။"},{"SurahNumber":6,"VerseNumber":9,"Text":"၉။\tအကယ်၍ ငါအသျှင်မြတ်သည် ကောင်းကင်တမန်တော်တစ်ပါးကို လူသားအပေါင်းတို့ထံ တမန်တော်အဖြစ်ဖြင့် စေလွှတ်တော်မူခဲ့လျှင် ထိုတမန်တော် လူသားတို့အား ဟောကြားနိုင်ရန် သူ့ကို လူသားကဲ့သို့ အမှန်ပင် ငါစီရင်တော်မူခဲ့ပေမည်။ ယင်းအခါ သူတို့ကို ယခုမထင်မရှား လုပ်ထားသော တရားတော်သည် ပိုမိုရှုပ်ထွေးသွားပေမည်။"},{"SurahNumber":6,"VerseNumber":10,"Text":"၁ဝ။\tသင့်အရင်ပွင့်ခဲ့သော အလ္လာဟ်အသျှင်မြတ်၏တမန်တော်တို့လည်း သရောပျက်ချော်ခြင်းကိုခံကြရ ၏။ သို့သော် ထိုပြောင်လှောင်သူတို့အား သူတို့ပြက်ရယ်ပြုသောအရာက ဝိုင်းဝန်းထား၏။"}]}