{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":19,"VerseNumber":41,"Text":"ထို့ပြင် အသင်သည် ဤကျမ်းထဲမှ (တမန်‌တော်)အိဗ်ရာဟီမ်၏အ‌ကြောင်းကို ‌ပြောပြလိုက်ပါ။ အမှန်စင်စစ် ၎င်းသည် အလွန်မှန်ကန်သူဖြစ်ခဲ့သည်။ တမန်‌တော်လည်း ဖြစ်ခဲ့သည်။"},{"SurahNumber":19,"VerseNumber":42,"Text":"တစ်ခါက ၎င်းသည် ၎င်း၏ဖခင်ကို‌ပြောခဲ့သည်- အို- ကျွန်ုပ်၏ဖခင်၊ အသင်သည် ကြားလည်းမကြား၊ မြင်လည်းမမြင်သည့်အပြင် အသင့်အတွက် မည်သည့်အရာမျှလည်း အသုံးမဝင်သည့်အရာကို အဘယ့်‌ကြောင့် ကိုးကွယ်‌နေရသနည်း။"},{"SurahNumber":19,"VerseNumber":43,"Text":"အို- ကျွန်ုပ်၏ဖခင်၊ အသင့်ထံသို့ မ‌ရောက်ခဲ့‌သော အသိပညာ(အရှင်မြတ်၏အမိန့်‌တော်)သည်* အမှန်စင်စစ် ကျွန်ုပ်ထံသို့‌ရောက်ခဲ့သည့်အတွက် အသင်သည် ကျွန်ုပ်၏‌နောက်သို့ လိုက်ပါ၊ ကျွန်ုပ်သည် အသင့်အား ‌ဖြောင့်မတ်မှန်ကန်‌သော တရားလမ်းမှန်ကို ပြသပါမည်။"},{"SurahNumber":19,"VerseNumber":44,"Text":"အို- ကျွန်ုပ်၏ဖခင်၊ အသင်သည် ရှိုင်သွာန်ကို မကိုးကွယ်ပါနှင့်။* အမှန်စင်စစ် ထိုရှိုင်သွာန်သည် ရဟ်မာန်အနန္တကရုဏာ‌တော်ရှင်ကို ဖီဆန်သူဖြစ်ခဲ့သည်။"},{"SurahNumber":19,"VerseNumber":45,"Text":"အို- ကျွန်ုပ်၏ဖခင်၊ အမှန်စင်စစ် ကျွန်ုပ်သည် ရဟ်မာန်အနန္တကရုဏာ‌တော်ရှင်ထံ‌တော်မှ အပြစ်ဒဏ်သည် အသင့်အား သက်‌ရောက်မည်ကို စိုးရိမ်ပါသည်။ သို့ဖြစ်လျှင် အသင်သည် ရှိုင်သွာန်၏အ‌ဖော် ဖြစ်သွားပါလိမ့်မည်။"},{"SurahNumber":19,"VerseNumber":46,"Text":"သူ(ဖခင်)က ‌ပြောဆိုသည်- အို- အိဗ်ရာဟီမ်၊ အသင်သည် ငါ၏ကိုးကွယ်ရာများဘက်မှ မျက်နှာလွှဲသူ‌လော။ အကယ်၍ အသင်သည် (အသင်၏အယူဝါဒ ‌ပြောဆိုမှုကို) မရပ်တန့်လျှင် ငါသည် အမှန်ပင် အသင့်အား ခဲနှင့်ပစ်‌ပေါက်သတ်မည်။ ထို့ပြင် အသင်သည် ငါ့ကို အချိန်ကြာမြင့်စွာပင် စွန့်လွှတ်သွားလိုက်‌တော့။"},{"SurahNumber":19,"VerseNumber":47,"Text":"၎င်းက ‌ပြောဆိုခဲ့သည်- ငြိမ်းချမ်းသာယာမှုသည် အသင့်အ‌ပေါ်တွင် ကျ‌ရောက်ပါ‌စေ၊ (ကျွန်ုပ်သည် လမ်းခွဲသွားပါ‌တော့မည်)။ မကြာမီ ကျွန်ုပ်သည် အသင်(ဖခင်)အတွက် ကျွန်ုပ်အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်တွင် လွတ်ငြိမ်းချမ်းသာခွင့် ‌တောင်းခံပါမည်။* အမှန်စင်စစ ်အရှင်မြတ်သည် ကျွန်ုပ်အ‌ပေါ်တွင် အလွန်‌ကျေးဇူးပြု‌တော်မူ‌သောအရှင် ဖြစ်‌တော်မူပါသည်။"},{"SurahNumber":19,"VerseNumber":48,"Text":"ထို့ပြင် ကျွန်ုပ်သည် အသင်နှင့်တကွ အလ္လာဟ်အရှင်မြတ်ကိုစွန့်၍ အသင်တို့ ဟစ်‌ခေါ်‌နေ‌သောအရာများမှ သီးခြားခွဲခွာပြီး‌နေ‌တော့မည်။ ထို့ပြင် ကျွန်ုပ်သည် မိမိအား ဖန်ဆင်း‌မွေးမြူ‌တော်မူ‌သော အရှင်မြတ်ကိုသာ ဟစ်‌ခေါ်‌တော့မည်။ ကျွန်ုပ်သည် ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်မြတ်ကို ဟစ်‌ခေါ်ရာတွင် အလိုမပြည့်သူဖြစ်မည် မဟုတ်ဟု ‌မျှော်လင့်ပါသည်။"},{"SurahNumber":19,"VerseNumber":49,"Text":"ထို့‌နောက် ၎င်း(တမန်‌တော်အိဗ်ရာဟီမ်)သည် သူတို့(မုရှ်ရိက်များ)နှင့် အလ္လာဟ်အရှင်မြတ်အား စွန့်ပြီး သူတို့ကိုးကွယ်ကြသည့်အရာများကပါ သီးခြားခွဲခွာ၍ ‌နေသည့်အခါတွင် ငါအရှင်မြတ်သည် ၎င်း(တမန်‌တော်အိဗ်ရာဟီမ်)အား (သား‌တော်)အစ္စဟာက်နှင့် (‌မြေး‌တော်)ယအ်ကူဗ်ကို ‌ပေး‌တော်မူခဲ့သည်။ ထို့ပြင် ငါအရှင်မြတ်သည် ၎င်း(အစ္စဟာက်နှင့်ယအ်ကူဗ်)နှစ်ဦးစလုံးကို တမန်‌တော်အဖြစ် ချီးမြှင့်‌တော်မူခဲ့သည်။"},{"SurahNumber":19,"VerseNumber":50,"Text":"ထို့ပြင် ငါအရှင်မြတ်သည် ၎င်း(နဗီတမန်‌တော်များ)အား ငါအရှင်မြတ်၏ ကရုဏာ‌တော်ကို ‌ပေးသနား‌တော်မူခဲ့သည့်အပြင် ငါအရှင်မြတ်သည် ၎င်းတို့၏ မှန်ကန်သည့် ဂုဏ်သတင်းကိုလည်း ‌ကျော်ကြားမြင့်မား‌စေ‌တော်မူခဲ့သည်။"}]}