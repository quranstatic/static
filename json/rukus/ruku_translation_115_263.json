{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":6,"VerseNumber":111,"Text":"၁၁၁။\tအကယ်၍ ငါအသျှင်မြတ်သည် သူတို့ထံသို့ ကောင်းကင်တမန်တော်များကို စေလွှတ်တော်မူခြင်း၊ သေသူတို့သည် သူတို့အား စကားပြောခြင်း၊ အရာခပ်သိမ်းကုန်တို့ကို သူတို့အား ဆန့်ကျင်စေတော် မူခြင်းတို့ ဖြစ်ပေါ်လာသော်လည်း သူတို့သည် အသျှင်မြတ်အလိုတော်မရှိဘဲ ယုံကြည်ကြမည် မဟုတ်ပေ။ သို့သော် သူတို့အနက် များလှစွာသောသူတို့သည် အသိပညာကင်းမဲ့ကြ၏။"},{"SurahNumber":6,"VerseNumber":112,"Text":"၁၁၂။\tဤကဲ့သို့ ငါအသျှင်မြတ်သည် တမန်တော်တိုင်းအတွက် ရန်သူတစ်ဦးစီ စီရင်တော်မူ၏။ ထိုရန်သူသည် လူသားများနှင့် ဂျင်နတ်သားများထဲမှ မာရ်နတ်များဖြစ်ကြ၏။ သူတို့သည် လှည့်ဖြား ခြင်းအားဖြင့် အချင်းချင်း ယုံတမ်းစကားပြောကြ၏။ အကယ်၍ သင်၏ကျေးဇူးတော်သခင်သည် အလိုရှိတော်မူပါလျှင် သူတို့သည် ယင်းသို့ ကျင့်ကြံမည်မဟုတ်ပေ။ ထို့ကြောင့် သူတို့ကို ၎င်းတို့၏ ဖန်တီးမှုတွင် စွန့်ထားလော့။"},{"SurahNumber":6,"VerseNumber":113,"Text":"၁၁၃။\tသို့မှသာ နောင်တမလွန်ဘဝကို မယုံကြည်သူတို့၏ စိတ်နှလုံးများသည် ထိုယုံကြည်မှုဘက်သို့ ယိမ်းယိုင်လိမ့်မည်။ သူတို့သည် ထိုယုံကြည်မှု၌ အားရနှစ်သက်ကြလိမ့်မည်။ သူတို့သည် ၎င်းတို့ လုပ်ကိုင်၍ရရှိသည်တို့ကို ဆက်လက်ရရှိလိမ့်မည်။"},{"SurahNumber":6,"VerseNumber":114,"Text":"၁၁၄။\tအလ္လာဟ်အသျှင်မြတ်သည် ဤကျမ်းတော်ကို သင်တို့အား ရှင်းလင်းပြည့်စုံစွာချပေးတော်မူပြီးသည့် နောက် အကျွနု်ပ်သည် အလ္လာဟ်အသျှင်မြတ်မှတစ်ပါး အခြားတရားသူကြီးကို ရှာမှီးမည်လော။ အကြင်သူတို့အား ငါအသျှင်သည် ရှေးအတိတ်ကာလမှ ကျမ်းတော်ကို ချပေးတော်မူ၏။ ထိုသူတို့သည် ကုရ်အာန်ကျမ်းတော်ကို သင်၏ကျေးဇူးတော်သခင်က အမှန်ပင် ချပေးတော်မူသည်ကို သိကြ၏။ ထို့ကြောင့် အို-မိုဟမ္မဒ် သင်သည် ယုံမှားသံသယရှိသူတို့ဘောင်တွင် မပါဝင်လင့်။"},{"SurahNumber":6,"VerseNumber":115,"Text":"၁၁၅။\tသင်၏ကျေးဇူးတော်သခင်၏ ဗျာဒိတ်တော်စကားသည် မှန်ကန်ခြင်း၊ တရားခြင်းများဖြင့် စုံလင်၏။ အသျှင်မြတ်၏ ဗျာဒိတ်စကားတော်ကို ပြောင်းလွှဲနိုင်စွမ်းသူ တစ်စုံတစ်ယောက်မျှမရှိပေ။ အသျှင်မြတ် သည် ကြားတော်မူသောအသျှင်၊ သိတော်မူသောအသျှင် ဖြစ်တော်မူ၏။"},{"SurahNumber":6,"VerseNumber":116,"Text":"၁၁၆။\tအကယ်၍ သင်သည် ကမ္ဘာမြေပေါ်ဝယ်ရှိသူတို့အနက် များပြားသူတို့၏စကားကို နားထောင်လျှင် သူတို့သည် သင့်ကို အလ္လာဟ်အသျှင်မြတ်၏ လမ်းတော်မှဝေးစွာ တိမ်းစောင်းစေကြလိမ့်မည်။ သူတို့သည် မိမိတို့စိတ်ထင်မြင်ရာမှတစ်ပါး အခြားအရာ တစ်စုံတစ်ရာကိုမျှ မလိုက်နာကြပေ။ သူတို့သည် ရမ်းဆခြင်းကိုသာ ပြုလုပ်ကြ၏။"},{"SurahNumber":6,"VerseNumber":117,"Text":"၁၁၇။\tမှတ်သားလော့။ သင်၏ကျေးဇူးတော်သခင် အသျှင်မြတ်သည် မည်သူမည်ဝါသည် အသျှင်မြတ်၏ လမ်းတော်မှ တိမ်းစောင်းသွားသည်ကို အသိမြင်ဆုံး ဖြစ်တော်မူ၏။ ၎င်းပြင် အသျှင်မြတ်သည် မည်သူမည်ဝါသည် လမ်းမှန်ကို ပြသခြင်းခံကြရသည်ကိုလည်း အသိမြင်ဆုံးဖြစ်တော်မူ၏။"},{"SurahNumber":6,"VerseNumber":118,"Text":"၁၁၈။\tသင်တို့သည် အသျှင်မြတ်၏ နှုတ်ကပတ်တော်များ၌ ယုံကြည်သူများ ဖြစ်ကြလျှင် ၎င်းတို့အပေါ်တွင် အလ္လာဟ်အသျှင်မြတ်၏ နာမတော်ကို တသသော အစားအစာများကို မှီဝဲသုံးဆောင်ကြလော့။"},{"SurahNumber":6,"VerseNumber":119,"Text":"၁၁၉။\tအလ္လာဟ်အသျှင်မြတ်သည် သင်တို့အား တရားမဝင်သော အစာအဟာရများကို ရှင်းလင်းပြတော် မူပြီးသည့်နောက် သင်တို့သည် အသျှင်မြတ်၏နာမတော်ကို တသပြီးသော အစားအစာကို အဘယ်ကြောင့် မမှီဝဲ၊ မသုံးစွဲအပ်ကြသနည်း။ တရားမဝင်သောအစာကိုပင် ဒုက္ခကြံုသောအခါ မှီဝဲနိုင်ခွင့်ရှိ၏။ သို့သော် များလှစွာသောသူတို့သည် အသိပညာခေါင်းပါးသောကြောင့် သူတို့ တပ်မက်ခြင်းများက သူတို့ကို လမ်းမှားသို့ ဆွဲငင်ကြ၏။ မှတ်သားလော့။ သင်၏ ကျေးဇူးတော် သခင်သည် တရားတော်ကို ကျူးလွန်သောသူတို့ကို အသိဆုံးဖြစ်တော်မူ၏။"},{"SurahNumber":6,"VerseNumber":120,"Text":"၁၂၀။\tအို-လူသားအပေါင်းတို့ သင်တို့သည် အပြင်အပြစ်နှင့် အတွင်းအပြစ်များကို ရှောင်ကြဉ်ကြလော့။ မှတ်သားကြလော့။ အကြင်သူတို့သည် အပြစ်ကို စုသိမ်းထားကြ၏။ ထိုသူတို့သည် သူတို့ ဆည်းပူး သောအကျိုးဆက်ကိုပေးခြင်း ခံကြရလတ္တံ့။"},{"SurahNumber":6,"VerseNumber":121,"Text":"၁၂၁။\tအလ္လာဟ်အသျှင်မြတ်၏နာမတော်ကို မရွတ်ဘဲ သတ်ဖြတ်သောတိရစ္ဆာန်၏အသားကို မစားကြလင့်။ ထိုအသားသည် စက်ဆုတ်ရွံ့ရှာဖွယ်ကောင်း၏။ မှတ်သားကြလော့။ ရှိုင်တန်မာရ်နတ်များသည် သူတို့၏ ဗိုလ်ခြေများကို သင်တို့နှင့် ငြင်းခုံရန် နှိုးဆော်ကြ၏။ သို့သော် သင်တို့သည် သူတို့စကားကို နားထောင်ကြလျှင် သင်တို့သည် ရုပ်ထုကို ကိုးကွယ်သူအမှန်ပင်ဖြစ်ကြပေမည်။"}]}