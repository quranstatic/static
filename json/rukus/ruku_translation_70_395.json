{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":4,"VerseNumber":60,"Text":"Sana ve senden önce indirilenlere inandıklarını iddia ettikleri halde azgınların ve despotların yasalarını uygulamak isteyenleri görmüyor musun? Oysa onu inkar etmekle emredilmişlerdi; fakat şeytan onları büsbütün saptırmak istiyor"},{"SurahNumber":4,"VerseNumber":61,"Text":"Kendilerine, \"ALLAH'ın indirdiğine ve elçisine geliniz,\" dendiğinde, o ikiyüzlülerin (münafıkların) senden alabildiğine kaçtıklarını görüyorsun"},{"SurahNumber":4,"VerseNumber":62,"Text":"İşlediklerinin sonucu olarak başlarına bir musibet gelse hemen sana gelerek, \"Amacımız ancak iyilik yapmak ve uzlaştırmaktı,\" diye ALLAH adına yemin ederler"},{"SurahNumber":4,"VerseNumber":63,"Text":"ALLAH onların kalplerindekini bilir. Onlardan yüz çevir, onları aydınlat, ve kişiliklerini etkileyecek güzel sözler söyle"},{"SurahNumber":4,"VerseNumber":64,"Text":"Biz her elçiyi, ALLAH'ın izniyle kendisine itaat edilsin diye gönderdik. Onlar, kişiliklerine zulmettikleri zaman sana gelip ALLAH'tan günahlarının bağışlanmasını dileselerdi ve elçi de onlar için bağışlanma dileseydi, elbette ALLAH'ı Affedici ve Rahim bulacaklardı"},{"SurahNumber":4,"VerseNumber":65,"Text":"Hayır, Rabbine andolsun, anlaşmazlıklarında seni aralarında hakem kılmadıkça ve verdiğin kararı, kalplerinde bir burukluk duymadan kabul etmedikçe ve tam teslim olmadıkça inanmış olmazlar"},{"SurahNumber":4,"VerseNumber":66,"Text":"Canınızı adayın\" yahut \"Yurtlarınızdan çıkın,\" diye emretmiş olsaydık, pek azı hariç bunu yapmazlardı. Kendilerine öğütleneni uygulasalardı onlar için daha iyi ve daha sağlam olurdu"},{"SurahNumber":4,"VerseNumber":67,"Text":"Kendilerine katımızdan büyük bir ödül verirdik"},{"SurahNumber":4,"VerseNumber":68,"Text":"Ve onları doğru bir yola iletirdik"},{"SurahNumber":4,"VerseNumber":69,"Text":"ALLAH'a ve elçisine uyanlar, ALLAH'ın kendilerine iyilikte bulunduğu peygamberler, doğrulayıcılar, şehitler ve salihler ile beraberdirler. Onlar ne güzel arkadaştır"},{"SurahNumber":4,"VerseNumber":70,"Text":"Bu lütuf ALLAH'tandır. Bilen olarak ALLAH yeter"}]}