{"Id":253,"LanguageCodes":["mr","mar"],"Name":"mar-muhammadshafiia","Author":"Muhammad Shafi I Ansari","Language":"Marathi","Description":"Marathi","Direction":"ltr","Source":"Al Birr Foundation http://albirr.in/quran-pdf","Translations":[{"SurahNumber":20,"VerseNumber":1,"Text":"१. ता.हा"},{"SurahNumber":20,"VerseNumber":2,"Text":"२. आम्ही या कुरआनाचे अवतरण तुमच्यावर अशासाठी केले नाही की तुम्ही कष्ट- यातनाग्रस्त व्हावे"},{"SurahNumber":20,"VerseNumber":3,"Text":"३. किंबहुना त्याच्या बोध- उपदेशाकरिता, जो अल्लाहचे भय राखतो"},{"SurahNumber":20,"VerseNumber":4,"Text":"४. याचे अवरण त्याच्याचतर्फे आहे, ज्याने जमिनीला आणि उंच उंच आकाशांना निर्माण केले आहे"},{"SurahNumber":20,"VerseNumber":5,"Text":"५. जो अतिशय दयावान आहे, अर्श (ईशसिंहासना) वर विराजमान आहे"},{"SurahNumber":20,"VerseNumber":6,"Text":"६. आकाशांमध्ये आणि धरतीवर आणि यांच्या दरम्यान आणि जमिनीच्या पातळीखाली प्रत्येक ठिकाणी त्याची राज्यसत्ता आहे. (अर्थात या सर्वांचा एकमेव बादशहा तोच आहे)"},{"SurahNumber":20,"VerseNumber":7,"Text":"७. तुम्ही आपले म्हणणे उंच स्वरात सांगा किंवा हळू आवाजात, तो तर लपलेली आणि गुप्त स्वरुपाची गोष्टही चांगल्या प्रकारे जाणतो"},{"SurahNumber":20,"VerseNumber":8,"Text":"८. तोच अल्लाह होय, ज्याच्याखेरीज कोणीही सच्चा (खराखुरा) उपास्य नाही. सर्व उत्तमोत्तम नावे त्याचीच आहेत"},{"SurahNumber":20,"VerseNumber":9,"Text":"९. तुम्हाला मूसाचा वृत्तांत तर माहीतच आहे"},{"SurahNumber":20,"VerseNumber":10,"Text":"१०. जेव्हा त्यांनी आग पाहून आपल्या कुटुंबीयांना म्हटले की थोडा वेळ इथे थांबा, मला आग दिसत आहे. खूप शक्य आहे की मी त्या आगीचा निखारा तुमच्याजवळ आणावा किंवा आगीजवळून उचित रस्त्याची बातमी प्राप्त करून घ्यावी"},{"SurahNumber":20,"VerseNumber":11,"Text":"११. जेव्हा ते त्या ठिकाणी पोहोचले, तेव्हा आवाज ऐकू आला की, हे मूसा"},{"SurahNumber":20,"VerseNumber":12,"Text":"१२. निःसंशय, मीच तुमचा स्वामी व पालनकर्ता आहे. तुम्ही आपल्या पायातले जोडे उतरवा कारण तुम्ही ‘तोवा’च्या पवित्र मैदानात आहात"},{"SurahNumber":20,"VerseNumber":13,"Text":"१३. आणि मी तुमची निवड केली आहे. आता जी वहयी (प्रकाशना) केली जाईल तिला लक्षपूर्वक ऐका"},{"SurahNumber":20,"VerseNumber":14,"Text":"१४. निःसंशय, मीच अल्लाह आहे. माझ्याखेरीज उपासना करण्यायोग्य दुसरा कोणीही नाही, यास्तव तुम्ही माझीच उपासना करा आणि माझ्या स्मरणार्थ नमाज कायम करा"},{"SurahNumber":20,"VerseNumber":15,"Text":"१५. कयामत हमखास येणार आहे, जिला मी गुप्त ठेवू इच्छितो यासाठी की प्रत्येक माणसाला तो मोबदला प्रदान केला जावा, जो त्याने प्रयत्न केला असेल"},{"SurahNumber":20,"VerseNumber":16,"Text":"१६. तेव्हा आता यावर ईमान राखण्यापासून तुम्हाला अशा माणसाने रोखू नये, जो यावर ईमान राखत नसेल आणि आपल्या इच्छा आकांक्षांच्या मागे धावत असेल, अन्यथा तुम्ही नाश पावाल"},{"SurahNumber":20,"VerseNumber":17,"Text":"१७. आणि हे मूसा! तुमच्या उजव्या हातात काय आहे"},{"SurahNumber":20,"VerseNumber":18,"Text":"१८. उत्तर दिले, ही माझी लाठी आहे, जिच्यावर मी टेका (आधार) घेतो आणि जिच्याद्वारे मी आपल्या शेळ्यांकरिता झाडाची पाने खाली पाडून घेतो आणि तिच्यापासून मला दुसरेही अनेक फायदे आहेत"},{"SurahNumber":20,"VerseNumber":19,"Text":"१९. (अल्लाहने) फर्माविले, हे मूसा, तिला (हातातून) खाली टाका"},{"SurahNumber":20,"VerseNumber":20,"Text":"२०. तेव्हा खाली टाकताच साप बनून धावू लागली"},{"SurahNumber":20,"VerseNumber":21,"Text":"२१. फर्माविले निर्भय होऊन तिला धरा, आम्ही तिला त्याच पहिल्या अवस्थेत पुन्हा आणू"},{"SurahNumber":20,"VerseNumber":22,"Text":"२२. आणि आपला हात आपल्या काखेत (बगलेत) घाला, तेव्हा तो सफेद, प्रकाशमान होताना बाहेर निघेल, मात्र कसल्याही व्यंग-दोष आणि आजाराविना. हा दुसरा ईश-चमत्कार आहे"},{"SurahNumber":20,"VerseNumber":23,"Text":"२३. हे अशासाठी की आम्ही तुम्हाला आपल्या मोठमोठ्या निशाण्या दाखवू इच्छितो"},{"SurahNumber":20,"VerseNumber":24,"Text":"२४. आता, तुम्ही फिरऔनकडे जा, त्याने मोठा उत्पात माजविला आहे"}]}