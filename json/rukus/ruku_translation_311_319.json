{"Id":319,"LanguageCodes":["so","som"],"Name":"som-abdullahhasanja","Author":"Abdullah Hasan Jacob","Language":"Somali","Description":"Somali","Direction":"ltr","Source":"https://quranenc.com/en/browse/somali_yacob","Translations":[{"SurahNumber":25,"VerseNumber":10,"Text":"Waxaa barako iyo khayr badan Kan Isagu, haddii uu doono ku siin doona wax ka khayr badan waxakan_Beero ay hoostoodu webiyo qul-qulaan, oo wuxuu ku siin doonaa daaro waaweyn"},{"SurahNumber":25,"VerseNumber":11,"Text":"Balse waxay beeniyaan Saacadda, oo waxaanu u diyaarinnay dab huraya kii isagu beeniya Saacadda (Qiyaame)"},{"SurahNumber":25,"VerseNumber":12,"Text":"Marka ay (Naartu) uga muuqato meel fog, waxay ka maqlaan caro daran iyo cartan"},{"SurahNumber":25,"VerseNumber":13,"Text":"Oo marka lagu tuuro meel cidhiidhi ah gudaheeda, iyagoo isku xirxiran, waxay halkaa u yeertaan halaag"},{"SurahNumber":25,"VerseNumber":14,"Text":"Ha u yeerannina maanta halaag mar keliya ah, ee u yeerta halaag badan"},{"SurahNumber":25,"VerseNumber":15,"Text":"Dheh: Ma arrinkani baa wanaagsan _mise Beerta waaridda ee loo yaboohay kuwa iska jira (xumaha)? Taasi waxay u ahaan abaal marin iyo aayo wanaagsan"},{"SurahNumber":25,"VerseNumber":16,"Text":"Waxay ku mudan gudaheeda wixii ay doonaanba iyagoo ku waadhaya; waa yabooh ku habboon in la weydiisto Rabbigaa"},{"SurahNumber":25,"VerseNumber":17,"Text":"Oo Maalinta uu soo kulmin doono iyaga iyo wax kasta ay caabudeenba Allaah sokadi, markaas wuxuu odhan: “Ma idinka baa lumiyey addoomahaygaan, mise iyaga baa iskood uga lumay Jidka (Toosan)?.”"},{"SurahNumber":25,"VerseNumber":18,"Text":"Waxay odhan: “Xurmo oo dhan Adiga baa (Allow) iska leh oo hufan! Naguma habboona inaan yeelanno gargaarayaal Adiga ka sokow, laakiinse waxaad u raaxeysay iyaga iyo aabbayaashood ilaa ay halmaameen waanada, oo waxay ahaayeen qolo halaagsamay"},{"SurahNumber":25,"VerseNumber":19,"Text":"Sidaas bay dhab ahaan idiinku beenin waxaad sheegaysaan, markaasna ma kari doontaan furasho iyo gargaar midna. Oo mid kastoo idinka mid ah ee gar ma qaate ah, waxaan ka yeeli doonnaa inuu dhadhamiyo cadaab aad u weyn"},{"SurahNumber":25,"VerseNumber":20,"Text":"Oo ma soo dirin hortaa adiga wax Rusul ah balse waxay hubaal cuni jireen cunto, oo mari jireen suuqyada. Oo Waxaanu uga dhignay qaarkiinba qaar kale imtixaan ee haddaba samir ma yeelan doontaan? Oo Rabbigaa waa Mid Arkaya"}]}