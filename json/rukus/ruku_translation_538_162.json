{"Id":162,"LanguageCodes":["fa","fas"],"Name":"fas-nasermakaremshi","Author":"Naser Makarem Shirazi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":96,"VerseNumber":1,"Text":"بخوان به نام پروردگارت که (جهان را) آفرید،"},{"SurahNumber":96,"VerseNumber":2,"Text":"همان کس که انسان را از خون بسته‌ای خلق کرد"},{"SurahNumber":96,"VerseNumber":3,"Text":"بخوان که پروردگارت (از همه) بزرگوارتر است،"},{"SurahNumber":96,"VerseNumber":4,"Text":"همان کسی که بوسیله قلم تعلیم نمود،"},{"SurahNumber":96,"VerseNumber":5,"Text":"و به انسان آنچه را نمی‌دانست یاد داد"},{"SurahNumber":96,"VerseNumber":6,"Text":"چنین نیست (که شما می‌پندارید) به یقین انسان طغیان می‌کند،"},{"SurahNumber":96,"VerseNumber":7,"Text":"از اینکه خود را بی‌نیاز ببیند"},{"SurahNumber":96,"VerseNumber":8,"Text":"و به یقین بازگشت (همه) به سوی پروردگار تو است"},{"SurahNumber":96,"VerseNumber":9,"Text":"به من خبر ده آیا کسی که نهی می‌کند،"},{"SurahNumber":96,"VerseNumber":10,"Text":"بنده‌ای را به هنگامی که نماز می‌خواند (آیا مستحق عذاب الهی نیست)؟"},{"SurahNumber":96,"VerseNumber":11,"Text":"به من خبر ده اگر این بنده به راه هدایت باشد،"},{"SurahNumber":96,"VerseNumber":12,"Text":"یا مردم را به تقوا فرمان دهد (آیا نهی کردن او سزاوار است)؟"},{"SurahNumber":96,"VerseNumber":13,"Text":"به من خبر ده اگر (این طغیانگر) حق را انکار کند و به آن پشت نماید (آیا مستحق مجازات الهی نیست)؟"},{"SurahNumber":96,"VerseNumber":14,"Text":"آیا او ندانست که خداوند (همه اعمالش را) می‌بیند؟"},{"SurahNumber":96,"VerseNumber":15,"Text":"چنان نیست که او خیال می‌کند، اگر دست از کار خود برندارد، ناصیه‌اش [= موی پیش سرش‌] را گرفته (و به سوی عذاب می‌کشانیم)،"},{"SurahNumber":96,"VerseNumber":16,"Text":"همان ناصیه دروغگوی خطاکار را"},{"SurahNumber":96,"VerseNumber":17,"Text":"سپس هر که را می‌خواهد صدا بزند (تا یاریش کند)"},{"SurahNumber":96,"VerseNumber":18,"Text":"ما هم بزودی مأموران دوزخ را صدا می‌زنیم (تا او را به دوزخ افکنند)"},{"SurahNumber":96,"VerseNumber":19,"Text":"چنان نیست (که آن طغیانگر می‌پندارد)؛ هرگز او را اطاعت مکن، و سجده نما و (به خدا) تقرّب جوی"}]}