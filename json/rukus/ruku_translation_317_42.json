{"Id":42,"LanguageCodes":["az","aze"],"Name":"aze-alikhanmusayev","Author":"Alikhan Musayev","Language":"Azerbaijani","Description":"Azerbaijani","Direction":"ltr","Source":"http://tanzil.net","Translations":[{"SurahNumber":26,"VerseNumber":10,"Text":"Bir zaman Rəbbin Musaya demişdi: “Get o zalım qövmün –"},{"SurahNumber":26,"VerseNumber":11,"Text":"Firon xalqının yanına! Onlar qorxmurlarmı?”"},{"SurahNumber":26,"VerseNumber":12,"Text":"Musa dedi: “Ey Rəbbim! Qorxuram ki, onlar məni yalançı hesab edələr"},{"SurahNumber":26,"VerseNumber":13,"Text":"belə olduqda ürəyim sıxılar, dilim də söz tutmaz. Buna görə Haruna da vəhy göndər"},{"SurahNumber":26,"VerseNumber":14,"Text":"Onların məndən əvəzini çıxmaq istədikləri bir günahım da var. Buna görə məni öldürəcəklərindən qorxuram”"},{"SurahNumber":26,"VerseNumber":15,"Text":"Allah dedi: “Xeyr, bu mümkün deyil! İkiniz də möcüzələrimizlə onların yanına gedin! Şübhəsiz ki, Biz də sizinləyik, hər şeyi eşidirik"},{"SurahNumber":26,"VerseNumber":16,"Text":"Fironun yanına gedib deyin: “Biz aləmlərin Rəbbinin elçiləriyik"},{"SurahNumber":26,"VerseNumber":17,"Text":"İsrail oğullarını bizimlə birgə burax!”"},{"SurahNumber":26,"VerseNumber":18,"Text":"Firon dedi: “Biz səni körpə ikən götürüb saxlayıb boya-başa çatdırmadıqmı? Sən ömrünün bəzi illərini bizimlə yaşamadınmı"},{"SurahNumber":26,"VerseNumber":19,"Text":"Elədiyin pis əməli də elədin. Doğrudan da, sən bir nankorsan!”"},{"SurahNumber":26,"VerseNumber":20,"Text":"Musa dedi: “Mən onu edəndə nadan olmuşam"},{"SurahNumber":26,"VerseNumber":21,"Text":"Mən sizdən qorxduğum üçün yanınızdan qaçıb getdim. Amma sonradan Rəbbim mənə hökmranlıq (peyğəmbərlik) verdi və məni elçilərdən etdi"},{"SurahNumber":26,"VerseNumber":22,"Text":"Başıma qaxdığın o nemətin də İsrail oğullarını özünə kölə etməyindir”"},{"SurahNumber":26,"VerseNumber":23,"Text":"Firon dedi: “Aləmlərin Rəbbi nədir?”"},{"SurahNumber":26,"VerseNumber":24,"Text":"Musa dedi: “Əgər yəqinliklə inanırsınızsa, bilin ki, O, göylərin, yerin və onların arasında olanların Rəbbidir!”"},{"SurahNumber":26,"VerseNumber":25,"Text":"Firon ətrafındakılara dedi: “Onun nə danışdığını eşitmirsinizmi?”"},{"SurahNumber":26,"VerseNumber":26,"Text":"Musa dedi: “O sizin də, ulu babalarınızın da Rəbbidir!”"},{"SurahNumber":26,"VerseNumber":27,"Text":"Firon dedi: “Sizə göndərilmiş bu elçi, sözsüz ki, dəlidir!”"},{"SurahNumber":26,"VerseNumber":28,"Text":"Musa dedi: “Əgər anlayırsınızsa, bilin ki, O, şərqin, qərbin və bunların arasında olanların Rəbbidir!”"},{"SurahNumber":26,"VerseNumber":29,"Text":"Firon dedi: “Əgər məndən başqasına sitayiş etsən, səni məhbusların yanına ataram!”"},{"SurahNumber":26,"VerseNumber":30,"Text":"Musa dedi: “Bəs sənə açıq-aşkar bir şey göstərsəm necə?”"},{"SurahNumber":26,"VerseNumber":31,"Text":"Firon dedi: “Əgər doğru danışanlardansansa, göstər onu!”"},{"SurahNumber":26,"VerseNumber":32,"Text":"Musa əsasını yerə atınca, o dərhal dönüb açıq-aşkar bir ilana çevrildi"},{"SurahNumber":26,"VerseNumber":33,"Text":"Əlini qoynundan çıxardan kimi o, baxanların gözü qabağında ağappaq nur saçan bir əl oldu"}]}