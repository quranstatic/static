{"Id":464,"LanguageCodes":["uz","uzb"],"Name":"uzb-alauddinmansour","Author":"Alauddin Mansour","Language":"Uzbek","Description":"Uzbek","Direction":"ltr","Source":"https://quranenc.com/check/uzbek_mansour/v1.0.0-csv.1 , https://quranenc.com/en/browse/uzbek_mansour , https://quranenc.com ,","Translations":[{"SurahNumber":56,"VerseNumber":39,"Text":"(Ўнг томон эгалари бўлмиш саодатманд кишилар) аввалги (уммат)лардан ҳам кўпчилик"},{"SurahNumber":56,"VerseNumber":40,"Text":"кейингилардан (яъни, Муҳаммад алайҳис-салоту вас-салом умматларидан) ҳам кўпчилиқдир"},{"SurahNumber":56,"VerseNumber":41,"Text":"Чап томон эгалари... Чап томон эгалари (бўлмоқ) не (бахтсизлик)дир"},{"SurahNumber":56,"VerseNumber":42,"Text":"(Улар дўзахдан тинимсиз эсиб турадиган, баданларни илма-тешик қилиб юборувчи) Самум (шамоли) ва қайноқ сув ичида"},{"SurahNumber":56,"VerseNumber":43,"Text":"Bа қора тутундан иборат «соя» (ости)дадирлар"},{"SurahNumber":56,"VerseNumber":44,"Text":"(У «соя») на салқин, на фойдалидир"},{"SurahNumber":56,"VerseNumber":45,"Text":"Дарвоқеъ, улар бундан илгари (яъни, ҳаёти дунёда хирсу ҳавасга муккадан кетган) боёнлар эдилар"},{"SurahNumber":56,"VerseNumber":46,"Text":"Улар улуғ гуноҳ (яъни, ширк) устида оёқ тираб турар эдилар"},{"SurahNumber":56,"VerseNumber":47,"Text":"Ва: «Бизлар ўлиб, тупроқ ва суякларга айлангач, ростдан ҳам қайта тирилгувчимизми"},{"SurahNumber":56,"VerseNumber":48,"Text":"аввалги ота-боболаримиз ҳам-а?!», деб (масхара қилар) эдилар"},{"SurahNumber":56,"VerseNumber":49,"Text":"(Эй Муҳаммад алайҳис-салоту вас-салом, сиз уларга) айтинг: «Албатта аввалгилар ҳам, кейингилар ҳам"},{"SurahNumber":56,"VerseNumber":50,"Text":"Маълум Кундаги белгиланган вақтга шак-шубҳасиз, тўплангувчидирлар"},{"SurahNumber":56,"VerseNumber":51,"Text":"Сўнгра албатта сизлар, эй (қайта тирилишни) ёлғон дегувчи гумроҳлар"},{"SurahNumber":56,"VerseNumber":52,"Text":"Шак-шубҳасиз, (жаҳаннамнинг ўртасида ўсадиган) Заққум дарахтидан егувчи"},{"SurahNumber":56,"VerseNumber":53,"Text":"— ундан қоринларингизни тўлдиргувчидирсизлар"},{"SurahNumber":56,"VerseNumber":54,"Text":"Сўнг унинг устига қайноқ сувдан ичгувчи, (ичганда ҳам)"},{"SurahNumber":56,"VerseNumber":55,"Text":"— Ташна-тўймас туялар каби ичгувчидирсизлар"},{"SurahNumber":56,"VerseNumber":56,"Text":"Мана шу уларнинг жазо (Қиёмат) Кунидаги «зиёфатларидир»"},{"SurahNumber":56,"VerseNumber":57,"Text":"(Эй инсонлар), сизларни Биз Ўзимиз яратдик-ку! Энди сизлар (Охиратда яна қайта яратишга қодир эканлигимизни) тасдиқ этмайсизларми"},{"SurahNumber":56,"VerseNumber":58,"Text":"Сизлар (хотинларингизнинг бачадонига) тўкадиган маний-уруғ ҳақида ҳеч ўйлаб кўрдингларми"},{"SurahNumber":56,"VerseNumber":59,"Text":"Уни сизлар (комил инсон қилиб) яратурмисизлар ёки Биз яратгувчимизми"},{"SurahNumber":56,"VerseNumber":60,"Text":"Сизларнинг ўртангиздаги ўлимни ҳам Биз белгилаб қўйгандирмиз (яъни, сизларга ҳаётни ҳам, ўлимни ҳам Биз берурмиз) ва Биз ожиз эмасдирмиз"},{"SurahNumber":56,"VerseNumber":61,"Text":"(Сизларни вафот топдириб, ўрнингларга) сизларга ўхшаганларни алмаштириб қўйишга ҳамда сизларни ўзларингиз билмайдиган ҳолат-суратда қайта пайдо қилишга ҳам (ожиз эмасдирмиз)"},{"SurahNumber":56,"VerseNumber":62,"Text":"Дарвоқеъ, сизлар дастлабки пайдо бўлишларингиз (қандай бўлгани)ни билдинглар-ку! Бас, эслатма-ибрат олмайсизларми"},{"SurahNumber":56,"VerseNumber":63,"Text":"Сизлар экаётган зироатларингиз ҳақида ҳеч ўйлаб кўрдингларми"},{"SurahNumber":56,"VerseNumber":64,"Text":"Уни сизлар ундириб-ўстирурмисизлар ёки Биз ундиргувчимизми"},{"SurahNumber":56,"VerseNumber":65,"Text":"Агар Биз хоҳласак, албатта уни қуруқ чўп қилиб қўйган бўлур эдик, бас, сизлар ажабланган ҳолларингизда"},{"SurahNumber":56,"VerseNumber":66,"Text":"«Шак-шубҳасиз, бизлар зиён кўргувчилармиз"},{"SurahNumber":56,"VerseNumber":67,"Text":"Йўқ, бизлар (барча ризқу рўздан) маҳрум бўлгувчилармиз», (деб надомат қилиб қолган бўлур эдингазлар)"},{"SurahNumber":56,"VerseNumber":68,"Text":"Сизлар ўзларингиз ичадиган сув ҳақида ҳеч ўйлаб кўрдингларми"},{"SurahNumber":56,"VerseNumber":69,"Text":"Уни булутлардан сизлар ёғдирдингларми ёки Биз ёғдиргувчимизми"},{"SurahNumber":56,"VerseNumber":70,"Text":"Агар Биз хоҳласак, уни шўр қилиб қўйган бўлур эдик. Бас, шукр қилмайсизларми"},{"SurahNumber":56,"VerseNumber":71,"Text":"Сизлар ёқадиган ўт-олов ҳақида ҳеч ўйлаб кўрдингларми"},{"SurahNumber":56,"VerseNumber":72,"Text":"Унинг дарахтини сизлар пайдо қилдингларми ёки Биз пайдо қилгувчимизми"},{"SurahNumber":56,"VerseNumber":73,"Text":"Биз уни (жаҳаннам ўтидан) бир эслатма ва (саҳроларда юрадиган) мусофир-йўловчилар учун фойдаланадиган нарса қилиб қўйдик"},{"SurahNumber":56,"VerseNumber":74,"Text":"Бас, (эй Муҳаммад алайҳис-салоту вас-салом), улуғ Парвардигорингизнинг номини (ҳар қандай айб-нуқсондан) поклаб-тасбеҳ айтинг"}]}