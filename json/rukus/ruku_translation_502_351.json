{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":70,"VerseNumber":1,"Text":"EN MAN frågade om ett straff som väntar"},{"SurahNumber":70,"VerseNumber":2,"Text":"dem som förnekar sanningen och som ingen kan avvärja"},{"SurahNumber":70,"VerseNumber":3,"Text":"[ett straff] från Gud till vilken många vägar leder upp"},{"SurahNumber":70,"VerseNumber":4,"Text":"Till Honom stiger änglarna och den heliga ingivelsens ande upp under en dag vars längd är femtiotusen år"},{"SurahNumber":70,"VerseNumber":5,"Text":"Uthärda därför [dina prövningar, Muhammad,] med väl buret tålamod"},{"SurahNumber":70,"VerseNumber":6,"Text":"De ser [straffet] som något mycket avlägset"},{"SurahNumber":70,"VerseNumber":7,"Text":"men Vi ser det som något som ligger helt nära"},{"SurahNumber":70,"VerseNumber":8,"Text":"Den Dagen skall himlen likna smält koppar"},{"SurahNumber":70,"VerseNumber":9,"Text":"och bergen skall vara som högar av rödfärgad ull"},{"SurahNumber":70,"VerseNumber":10,"Text":"Ingen vän frågar efter en vän"},{"SurahNumber":70,"VerseNumber":11,"Text":"[ändå] får de se varandra. För att köpa sig fri från straffet kommer den obotfärdige syndaren den Dagen att vilja offra [till och med] sina barn"},{"SurahNumber":70,"VerseNumber":12,"Text":"sin hustru, sin broder"},{"SurahNumber":70,"VerseNumber":13,"Text":"de anhöriga som hade beskyddat honom"},{"SurahNumber":70,"VerseNumber":14,"Text":"ja, alla jordens invånare - [om] han på så sätt kan rädda sig"},{"SurahNumber":70,"VerseNumber":15,"Text":"Ack, nej! [Han slipper inte ifrån denna] rasande eld"},{"SurahNumber":70,"VerseNumber":16,"Text":"som skall [bränna] bort hans hud upp till och med huvudsvålen"},{"SurahNumber":70,"VerseNumber":17,"Text":"Den kallar alla dem som vände ryggen [åt budskapet] och drog sig undan"},{"SurahNumber":70,"VerseNumber":18,"Text":"och dem som samlade och gömde [rikedomar i sina kassakistor]"},{"SurahNumber":70,"VerseNumber":19,"Text":"MÄNNISKAN är skapad rastlös och otålig"},{"SurahNumber":70,"VerseNumber":20,"Text":"Hon beklagar sig så fort hon drabbas av något ont"},{"SurahNumber":70,"VerseNumber":21,"Text":"men om det goda kommer på hennes lott visar hon [de behövande] ifrån sig"},{"SurahNumber":70,"VerseNumber":22,"Text":"[Så uppträder] inte de som med allvar ger sig hän åt sin andakt"},{"SurahNumber":70,"VerseNumber":23,"Text":"och som oförtröttligt förrättar sin bön"},{"SurahNumber":70,"VerseNumber":24,"Text":"och som av vad de äger [anslår] rättmätiga andelar"},{"SurahNumber":70,"VerseNumber":25,"Text":"åt tiggarna och dem som [i tysthet] lider nöd"},{"SurahNumber":70,"VerseNumber":26,"Text":"och som tror på Domens dag"},{"SurahNumber":70,"VerseNumber":27,"Text":"och fruktar sin Herres straff"},{"SurahNumber":70,"VerseNumber":28,"Text":"ingen kan vara säker på att gå fri från sin Herres straff"},{"SurahNumber":70,"VerseNumber":29,"Text":"och som håller sina begär i styr"},{"SurahNumber":70,"VerseNumber":30,"Text":"och inte [ger fritt utlopp åt sin lust] med andra än sina hustrur eller dem som de rättmätigt besitter - inget klander kan då riktas mot dem"},{"SurahNumber":70,"VerseNumber":31,"Text":"men går de längre är de syndare"},{"SurahNumber":70,"VerseNumber":32,"Text":"och de som troget fullgör sina förtroendeuppdrag och uppfyller sina löften"},{"SurahNumber":70,"VerseNumber":33,"Text":"och de som står fast vid sitt vittnesmål"},{"SurahNumber":70,"VerseNumber":34,"Text":"och de som slår vakt om bönen"},{"SurahNumber":70,"VerseNumber":35,"Text":"[Alla] dessa skall [hälsas] med hedersbetygelser i [paradisets] lustgårdar"}]}