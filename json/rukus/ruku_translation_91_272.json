{"Id":272,"LanguageCodes":["nl","nld"],"Name":"nld-unknown","Author":"Van De Taal","Language":"Dutch","Description":"Dutch","Direction":"ltr","Source":"http://www.qurandatabase.org","Translations":[{"SurahNumber":5,"VerseNumber":35,"Text":"O gij die gelooft, vreest Allah en zoekt de weg tot toenadering tot Hem en strijdt voor Zijn zaak, opdat gij moogt slagen"},{"SurahNumber":5,"VerseNumber":36,"Text":"Voorzeker, al hadden de ongelovigen al hetgeen op aarde is en nog eens zoveel, om zich daarmede van de straf op de Dag der Opstanding vrij te kopen, dan zou het van hen toch niet worden aanvaard; er wacht hen een pijnlijke straf"},{"SurahNumber":5,"VerseNumber":37,"Text":"Zij zullen uit het vuur willen komen, maar zij zullen er niet kunnen uitgaan en dit zal voor hen een blijvende straf zijn"},{"SurahNumber":5,"VerseNumber":38,"Text":"En snijdt de dief en de dievegge de hand af, als straf voor wat zij misdeden, een voorbeeldige straf van Allah. Allah is Almachtig, Alwijs"},{"SurahNumber":5,"VerseNumber":39,"Text":"Maar degene, die na zijn overtreding berouw heeft en zich betert - Allah zal Zich gewis in barmhartigheid tot hem wenden; voorwaar, Allah is Vergevensgezind, Genadevol"},{"SurahNumber":5,"VerseNumber":40,"Text":"Weet gij niet, dat het koninkrijk der hemelen en der aarde aan Allah toebehoort? Hij straft, wie Hij wil en Hij vergeeft, wie Hij wil en Allah heeft macht over alle dingen"},{"SurahNumber":5,"VerseNumber":41,"Text":"O gij boodschapper, laat degenen, die gemakkelijk in het ongeloof vervallen u niet verdrieten, n.l. zij die met hun mond zeggen: 'Wij geloven,' maar in hun hart hebben zij niet geloofd. En onder de Joden zijn er die naar een leugen zouden willen luisteren, dezen luisteren terwille van een ander volk dat niet tot u is gekomen. Zij verdraaien woorden, nadat zij op hun juiste plaatsen waren gezet en zeggen: 'Als u dit wordt gegeven, neemt het dan aan, maar als het u niet wordt gegeven, past dan op.' En wie Allah wenst te beproeven, gij zult hem tegen Allah stellig niets baten. Dit zijn degenen, wier hart het Allah niet heeft behaagd te louteren; er zal voor hen schande in deze wereld en een grote straf in het Hiernamaals zijn"},{"SurahNumber":5,"VerseNumber":42,"Text":"Zij zijn luisteraars naar leugens en verbruikers van verboden dingen. Indien zij tot u om recht komen, spreek recht tussen hen of wend u van hen af. En indien gij u van hen afwendt kunnen zij u in het geheel niet schaden. En indien gij rechtspreekt, richt tussen hen met rechtvaardigheid. Voorzeker, Allah heeft de rechtvaardigen lief"},{"SurahNumber":5,"VerseNumber":43,"Text":"Hoe zullen zij u tot rechter maken wanneer zij de Torah bij zich hebben waarin AllahÂ´s oordeel is? Toch wenden zij zich af. En zij zijn geen gelovigen"}]}