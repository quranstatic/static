{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":92,"VerseNumber":1,"Text":"(ငါအရှင်မြတ်အ‌နေနှင့်) ညသည် လွှမ်းမိုးသည့်အခါတွင် ထိုညကို သက်‌သေထူ‌တော်မူသည်။"},{"SurahNumber":92,"VerseNumber":2,"Text":"ထို့ပြင် ‌နေ့သည် လင်းဝင်းသည့်အခါ ထို‌နေ့ကိုသက်‌သေထူ‌တော်မူသည်။"},{"SurahNumber":92,"VerseNumber":3,"Text":"ထို့ပြင် ဖိုနှင့်မကို ဖန်ဆင်း‌တော်မူ‌သောအရှင်ကို သက်‌သေထူ‌တော်မူသည်။"},{"SurahNumber":92,"VerseNumber":4,"Text":"အမှန်စင်စစ် အသင်တို့၏ကြိုးပမ်းမှုများသည် အမျိုးမျိုးဖြစ်သည်။"},{"SurahNumber":92,"VerseNumber":5,"Text":"သို့ဖြစ်ရာ မည်သို့ပင်ဖြစ်‌စေ၊ အကြင်သူသည် ‌ပေးကမ်းလှူဒါန်းသည်။ ထို့ပြင် သူသည်(အလ္လာဟ်အရှင်မြတ်အား) ‌ကြောက်ရွံ့သည်။"},{"SurahNumber":92,"VerseNumber":6,"Text":"ထို့ပြင် သူသည် ‌ကောင်းသည် ###၁ ကို ဟုတ်မှန်‌ကြောင်း‌ထောက်ခံယုံကြည်သည်။"},{"SurahNumber":92,"VerseNumber":7,"Text":"သို့ဖြစ်ရာ မကြာမီ ငါအရှင်မြတ်သည် သူ့အား လွယ်ကူမှုထံသို့ ပို့‌ဆောင်‌တော်မူမည်။"},{"SurahNumber":92,"VerseNumber":8,"Text":"ထို့ပြင် မည်သို့ပင်ဖြစ်‌စေ၊ အကြင်သူသည် ‌စေးနှဲတွန့်တိုသည်။ ထို့ပြင် သူသည် (သူ၏ကိုယ်ကို)လိုလား‌တောင့်တစရာမလိုဟု ထင်မှတ်သည်။"},{"SurahNumber":92,"VerseNumber":9,"Text":"ထို့ပြင် သူသည် ‌ကောင်းသည်ကိုမဟုတ်မမှန်ဟု ငြင်းဆိုသည်။"},{"SurahNumber":92,"VerseNumber":10,"Text":"သို့ဖြစ်ရာ မကြာမီ ငါအရှင်မြတ်သည် ထိုသူကို ခက်ခဲမှုထံသို့ ပို့‌ဆောင်‌တော်မူမည်။"},{"SurahNumber":92,"VerseNumber":11,"Text":"ထို့ပြင် သူသည် (ငရဲတွင်းထဲသို့)ကျသည့်အခါ သူ(‌စေးနှဲခဲ့သည့်)ပစ္စည်းဥစ္စာများသည် သူ့အတွက် မည်သည့်အရာမျှ အသုံးဝင်မည်မဟုတ်‌ပေ။"},{"SurahNumber":92,"VerseNumber":12,"Text":"အမှန်စင်စစ် လမ်းမှန် ညွှန်ကြားပြသခြင်းသည် ငါအရှင်မြတ်၏တာဝန်ပင်ဖြစ်သည်။"},{"SurahNumber":92,"VerseNumber":13,"Text":"ထို့ပြင် အမှန်စင်စစ် တမလွန်ဘဝနှင့် ဤဘဝကို ငါအရှင်မြတ်သာ စိုးပိုင်‌တော်မူသည်။"},{"SurahNumber":92,"VerseNumber":14,"Text":"သို့ဖြစ်ရာ ငါအရှင်မြတ်သည်အသင်တို့အား ဟုန်းဟုန်း‌တောက်‌နေ‌သော မီးနှင့် ပတ်သက်၍ သတိ‌ပေးနှိုး‌ဆော်ခဲ့ပြီးဖြစ်သည်။"},{"SurahNumber":92,"VerseNumber":15,"Text":"ထို ငရဲမီးထဲသို့ နဖူးစာအလွန်ဆိုးသူပင်ကျမည်။"},{"SurahNumber":92,"VerseNumber":16,"Text":"ထိုသူသည် မဟုတ်မမှန်ငြင်းပယ်ခဲ့ပြီး မျက်နှာလွှဲခဲ့သည်။"},{"SurahNumber":92,"VerseNumber":17,"Text":"ထို့ပြင် (အလ္လာဟ်အရှင်မြတ်အား)အလွန်‌ကြောက်ရွံ့သူကမူ မကြာမီ ထိုငရဲမီးမှ ကယ်တင်ခြင်း (ကင်း‌ဝေး‌စေခြင်း) ခံရမည်ဖြစ်သည်။"},{"SurahNumber":92,"VerseNumber":18,"Text":"ထိုသူသည် သူသန့်ရှင်းစင်ကြယ်ရန် သူ၏ဥစ္စာပစ္စည်းကို ‌ပေးကမ်းလှူဒါန်းသည်။"},{"SurahNumber":92,"VerseNumber":19,"Text":"သူ့အ‌ပေါ်တွင် ပြန်လည်‌ပေးဆပ်ရန် တစ်ဦးတစ်‌ယောက်၏ မည်သည့်‌ကျေးဇူးမျှမရှိ‌ပေ။"},{"SurahNumber":92,"VerseNumber":20,"Text":"သူ့အား ဖန်ဆင်း‌မွေးမြူ‌တော်မူ‌သော၊ အလွန်မြင့်မား‌တော်မူ‌သော အရှင်မြတ်၏ နှစ်သက်‌ကျေနပ်မှုကို ရှာ‌ဖွေ ရယူရန်အတွက်ပင် (လှူဒါန်းခြင်း)ဖြစ်သည်။"},{"SurahNumber":92,"VerseNumber":21,"Text":"ထို့ပြင် သူသည် မကြာမီ အမှန်ပင်‌ကျေနပ်သွားမည်ဖြစ်သည်။"}]}