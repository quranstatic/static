{"Id":289,"LanguageCodes":["ps","pus"],"Name":"pus-zakariaabulsala","Author":"Zakaria Abulsalam","Language":"Pushto","Description":"Pushto","Direction":"rtl","Source":"","Translations":[{"SurahNumber":91,"VerseNumber":1,"Text":"قسم دى په لمر باندې او د هغه په رڼا باندې"},{"SurahNumber":91,"VerseNumber":2,"Text":"اوسپوږمۍ باندې كله چې په ده پسې وروسته راځي"},{"SurahNumber":91,"VerseNumber":3,"Text":"او په ورځ باندې كله چې دغه (لمر) ښكاره كاندي"},{"SurahNumber":91,"VerseNumber":4,"Text":"او په شپه باندې كله چې دغه (لمر) پټ كاندي (په خپلو تیارو كې)"},{"SurahNumber":91,"VerseNumber":5,"Text":"او په اسمان باندې او په هغه ذات چې دغه يې جوړ كړى دى"},{"SurahNumber":91,"VerseNumber":6,"Text":"او په ځمكه باندې او په هغه ذات چې دغه (ځمكه) يې غوړولې ده"},{"SurahNumber":91,"VerseNumber":7,"Text":"او په نفس باندې او په هغه ذات چې دغه يې ښه برابر كړى دى"},{"SurahNumber":91,"VerseNumber":8,"Text":"نو ده ته يې د ده بدي او د ده تقوٰی (نېكي) الهام كړې (او ورښودلې) ده"},{"SurahNumber":91,"VerseNumber":9,"Text":"چې یقینًا كامیاب شو هغه څوك چې دغه (نفس) يې پاك كړ"},{"SurahNumber":91,"VerseNumber":10,"Text":"او یقینًا نامراده شو هغه څوك چې دغه (نفس) يې په خاورو كې پټ كړ"},{"SurahNumber":91,"VerseNumber":11,"Text":"ثمودیانو د خپلې سركشۍ په سبب (د رسولانو) تكذیب كړى و"},{"SurahNumber":91,"VerseNumber":12,"Text":"كله چې د دوى لوى بدبخت راپورته شو"},{"SurahNumber":91,"VerseNumber":13,"Text":"نو دوى ته د الله رسول وویل: تاسو د الله اوښه او د هغې اوبه څښل پرېږدئ"},{"SurahNumber":91,"VerseNumber":14,"Text":"نو دوى د هغه تكذیب وكړ (دروغجن يې وګاڼه) نو دوى د هغې پړكي (لينګي) پرې كړل (او مړه يې كړه) نو په دوى باندې د دوى رب د خپلو ګناهونو په سبب راګېروونكى عذاب راولېږه، نو دغه (ټول) يې (په هلاكت كې) برابر كړل"},{"SurahNumber":91,"VerseNumber":15,"Text":"او دى (الله) د دغه (هلاكت او عذاب) له انجام نه نه وېرېږي"}]}