{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":18,"VerseNumber":1,"Text":"၁။\tမိမိ၏ ကျေးကျွန်တော်အား ကျမ်းမြတ်ကုရ်အာန်ကို ထုတ်ပြန်ပို့ချပေးသနားတော်ထသောအလ္လာဟ်အရှင်မြတ် သည် ချီးမွမ်းခြင်းတည်ရာဖြစ်တော်မူပါ၏။ အရှင်မြတ်သည် ထိုကျမ်းတော်၌ ကောက်ကျစ်စဉ်းလဲခြင်းတစုံတရာ ကို ထည့်ထားတော်မမူချေ။"},{"SurahNumber":18,"VerseNumber":2,"Text":"၂။\tအရှင်မြတ်အထံတော်မှ ပြင်းထန်သောအပြစ်ဒဏ်တော်အကြောင်းကို သတိပေးဖို့ရာသော်လည်းကောင်း၊ ကုသိုလ် ကောင်းမှုပွားများသောယုံကြည်သူတို့အား သူတို့သည် မွန်မြတ်သောဆုတော်ရကြမည့်အကြောင်း သတင်းကောင်း ပေးဖို့ရာသော်လည်းကောင်း၊ ကျမ်းတော်မြတ်ကို ဖြောင့်မတ်မှန်ကန်စေတော်မူ၏။"},{"SurahNumber":18,"VerseNumber":3,"Text":"၃။\tထိုသူမြတ်တို့သည် ထိုဆုတော်၌ နေရကြလတ့ံ။"},{"SurahNumber":18,"VerseNumber":4,"Text":"၄၊၅။\tမိမိတို့မိဘဘိုးဘွားသော်လည်းကောင်း၊ သူတို့သော်လည်းကောင်း၊ မသိပဲလျက် အလ္လာဟ်အရှင်မြတ်သည် သားရတနာတပါးကို ရွေးကောက်ထားတော်မူ၏ဟု ဆိုသူတို့အား သတိပေးဆုံးမဖို့ရာ ကျမ်းတော်မြတ်ကို ထုတ်ပြန်တော်မူ၏။ သူတို့နှုတ်မှ ထွက်သောစကားသည် အလွန်ကြောက်မက်ဖွယ်ကောင်းလှ၏။ သူတို့သည် မုသားမှတပါး အခြားစကားကို မဆိုချေ။"},{"SurahNumber":18,"VerseNumber":5,"Text":"၄၊၅။\tမိမိတို့မိဘဘိုးဘွားသော်လည်းကောင်း၊ သူတို့သော်လည်းကောင်း၊ မသိပဲလျက် အလ္လာဟ်အရှင်မြတ်သည် သားရတနာတပါးကို ရွေးကောက်ထားတော်မူ၏ဟု ဆိုသူတို့အား သတိပေးဆုံးမဖို့ရာ ကျမ်းတော်မြတ်ကို ထုတ်ပြန်တော်မူ၏။ သူတို့နှုတ်မှ ထွက်သောစကားသည် အလွန်ကြောက်မက်ဖွယ်ကောင်းလှ၏။ သူတို့သည် မုသားမှတပါး အခြားစကားကို မဆိုချေ။"},{"SurahNumber":18,"VerseNumber":6,"Text":"၆။\tသို့ပါလျက် သူတို့သည် ဤဗျာဒိတ်တော်ကို မယုံကြည်လျှင် သူတို့၏ အပြုအမူကြောင့် သင်သည် မိမိဝိညာဉ်ကို ပူဆွေးခြင်းဖြင့် နှိပ်စက်ကောင်းနှိပ်စက်လတ့ံ။"},{"SurahNumber":18,"VerseNumber":7,"Text":"၇။\tမှတ်သားကြလော့။ သူတို့ကို စမ်းသပ်ဖို့ရာ ငါသည် ကမ္ဘာမြေကြီးပေါ် ရှိရှိသမျှတို့ကို ၎င်း၏ အဆင်အယင်အဖြစ် ဖြင့် စီရင်ထားတော်မူ၏။ သူတို့အထဲက အဘယ်သူသည် အကျင့်စာရိတ္တ၌ အကောင်းဆုံးဖြစ်သည်ကို သိရန် စုံစမ်းတော်မူ၏။"},{"SurahNumber":18,"VerseNumber":8,"Text":"၈။\tတဖန် မှတ်သားကြလော့။ ငါအရှင်မြတ်သည် မြေကြီးပေါ်ရှိရှိသမျှကို အသီးအပင်ကင်းမဲ့စေတော်မူမည်။ ကုန်းခေါင်ခေါင်ဖြစ်စေတော်မူမည်။"},{"SurahNumber":18,"VerseNumber":9,"Text":"၉။\tသို့မဟုတ် ဂူလှိုင်တောင်ခေါင်းကိန်းအောင်းလျက်ရှိသောလူမျိုးနှင့် ၎င်းတို့၏ ကျောက်စာကမ္ဗည်းတို့သည် ငါအရှင်မြတ်၏ သာဓကတော်များအနက် အ့ံဖွယ်တပါးဖြစ်သည်ဟု သင်ထင်မှတ်သလော။"},{"SurahNumber":18,"VerseNumber":10,"Text":"၁ဝ။\tလုလင်ပျိုတို့သည် လှိုင်ဂူထဲသို့ ထွက်ပြေး၍ အို-အကျွနု်ပ်တို့၏ အရှင်သခင်၊ အရှင်၏ အထံတော်မှ အကျွနု်ပ် တို့အား ကောင်းကြီးမင်္ဂလာပေးသနားတော်မူပါ။ အကျွနု်ပ်တို့၏ ဆင်းရဲဒုက္ခ၌ အကျွနု်ပ်တို့အတွက် မှန်ကန်သော ကျင့်စဉ်ကို စီရင်ပေးသနားတော်မူပါဟု ဆုပန်ကြသောအခါ။"},{"SurahNumber":18,"VerseNumber":11,"Text":"၁၁။\tငါအရှင်မြတ်သည် သူတို့၏ နားကို ဂူအတွင်း နှစ်ပေါင်းများစွာတံဆိပ်ခတ်နှိပ်ပိတ်ထားတော်မူ၏။"},{"SurahNumber":18,"VerseNumber":12,"Text":"၁၂။\tထို့နောက်သူတို့နှစ်စုအနက် အဘယ်အစုသည် မိမိတို့လှိုင်ဂူထဲတွင် အချိန်မည်မျှကြာသည်ကို ကောင်းမွန်စွာ တွက်ချက်နိုင်သည်ကို သိတော်မူဖို့ရာ ငါသည် သူတို့ကို ပြန်ထစေတော်မူ၏။"}]}