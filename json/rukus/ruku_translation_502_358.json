{"Id":358,"LanguageCodes":["tt","tat"],"Name":"tat-yakubibnnugman","Author":"Yakub Ibn Nugman","Language":"Tatar","Description":"Tatar","Direction":"ltr","Source":"http://tanzil.net","Translations":[{"SurahNumber":70,"VerseNumber":1,"Text":"Бер сораучы кәфер сорады киләчәк ґәзабны вә әйтте: \"Әгәр ул Мухәммәд хәбәр биргән ґәзаб хак булса, ий Аллаһ безгә күктән таш яудыр\" – дип"},{"SurahNumber":70,"VerseNumber":2,"Text":"Ул ґәзаб кәферләргә киләчәкдер, ул ґәзабны кире җибәрүче юк"},{"SurahNumber":70,"VerseNumber":3,"Text":"дәрәҗәләр иясе булган Аллаһудан"},{"SurahNumber":70,"VerseNumber":4,"Text":"Фәрештәләр вә Җәбраил фәрештә Аллаһ билгеләгән югары урынга ашырлар, озынлыгы илле мең еллык көндә"},{"SurahNumber":70,"VerseNumber":5,"Text":"Кәферләрнең сине инкяр итүләренә күркәм чыдау белән чыда"},{"SurahNumber":70,"VerseNumber":6,"Text":"Ул кәферләр кыямәтне ерак, яки булмас, дип уйлыйлар"},{"SurahNumber":70,"VerseNumber":7,"Text":"Әмма Без ул кыямәтнең вакыйгъ булуын бик якын күрәбез"},{"SurahNumber":70,"VerseNumber":8,"Text":"Ул көндә күк эрегән бакыр кеби булыр"},{"SurahNumber":70,"VerseNumber":9,"Text":"Вә таулар буялган йон кеби төрле төстә булырлар"},{"SurahNumber":70,"VerseNumber":10,"Text":"Ул көндә дус дустыны сорамас"},{"SurahNumber":70,"VerseNumber":11,"Text":"Ул дусларны бер-берсенә күрсәтерләр, шулай да сорашмаслар. Гөнаһлы кеше балаларын биреп, ґәзабтан котылуны теләр ул көндә"},{"SurahNumber":70,"VerseNumber":12,"Text":"вә хатынын һәм кардәшләрен биреп"},{"SurahNumber":70,"VerseNumber":13,"Text":"вә аны эченә алган кабиләсене биреп"},{"SurahNumber":70,"VerseNumber":14,"Text":"вә җирдә булган барча мәхлукатне биреп, соңра шуларның барчасын ґәзабта калдырып, үзен коткаруны теләр"},{"SurahNumber":70,"VerseNumber":15,"Text":"Кайда инде – аңа котылу була торган эш түгел, тәхкыйк ул ут ялкынланды"},{"SurahNumber":70,"VerseNumber":16,"Text":"Бик катылык белән баш тиресен вә башка әгъзаларын кубарыр"},{"SurahNumber":70,"VerseNumber":17,"Text":"Ул ут чакырыр вә үзенә тартыр хактан артка киткән вә Аллаһуга итагать итүдән баш тарткан кешене"},{"SurahNumber":70,"VerseNumber":18,"Text":"Һәм малны җыеп та фәкыйрьләргә, Аллаһ юлына бирмәгән саран кешене"},{"SurahNumber":70,"VerseNumber":19,"Text":"Тәхкыйк кеше саран, комсыз булып халык кылынды"},{"SurahNumber":70,"VerseNumber":20,"Text":"Әгәр аңа бер зарар ирешсә, аның өчен бик кайгыручы вә тавыш күтәрүчедер"},{"SurahNumber":70,"VerseNumber":21,"Text":"Әгәр аңа байлык ирешсә – саранлана, малының тиешле өлешен бирми"},{"SurahNumber":70,"VerseNumber":22,"Text":"Мәгәр намаз укучылар гына алар кеби түгелләр"},{"SurahNumber":70,"VerseNumber":23,"Text":"Алар бер намазларын да калдырмыйча даим укыйлар"},{"SurahNumber":70,"VerseNumber":24,"Text":"Вә аларның малларында бер билгеле булган өлеш бардыр"},{"SurahNumber":70,"VerseNumber":25,"Text":"Сораучы мохтаҗлар өчен вә сорамаучы мохтаҗлар өчен, ягъни аларга малларыннан тиешле өлешне бирерләр"},{"SurahNumber":70,"VerseNumber":26,"Text":"Дәхи алар кыямәт көненең булачагын тәсдыйк кылучылардыр"},{"SurahNumber":70,"VerseNumber":27,"Text":"Дәхи алар Раббыларының ґәзабыннан куркучылардыр"},{"SurahNumber":70,"VerseNumber":28,"Text":"Тәхкыйк Раббыларының ґәзабыннан курыкмыйча имин тору һич ярамыйдыр"},{"SurahNumber":70,"VerseNumber":29,"Text":"Дәхи алар гаурәтләрен зинадан саклаучылардыр"},{"SurahNumber":70,"VerseNumber":30,"Text":"Мәгәр үзләренең хатыннарына һәм кәнизәкләренә якынлык кылырлар, әлбәттә, алар моның өчен шелтәләнмәсләр"},{"SurahNumber":70,"VerseNumber":31,"Text":"Берәү бу күрсәтелгәннән читкә китсә, ягъни зина кылса, андый кешеләр Аллаһуның чигеннән үткән кешеләрдер"},{"SurahNumber":70,"VerseNumber":32,"Text":"Дәхи алар алган әманәтләренә вә биргән вәгъдәләренә ригая кылучылардыр, ягъни хыянәт итмәсләр"},{"SurahNumber":70,"VerseNumber":33,"Text":"Дәхи алар мөселманнар арасында бер эштә шаһит булсалар шәһитлек эшендә таза торырлар"},{"SurahNumber":70,"VerseNumber":34,"Text":"Дәхи алар намазларын саклап үз вакытында укучылар"},{"SurahNumber":70,"VerseNumber":35,"Text":"Менә бу кешеләр җәннәтләрдә хөрмәтләнүчеләр"}]}