{"Id":192,"LanguageCodes":["hi","hin"],"Name":"hin-muhammadfarooqk","Author":"Muhammad Farooq Khan And Muhammad Ahmed","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":51,"VerseNumber":24,"Text":"क्या इबराईम के प्रतिष्ठित अतिथियों का वृतान्त तुम तक पहँचा"},{"SurahNumber":51,"VerseNumber":25,"Text":"जब वे उसके पास आए तो कहा, \"सलाम है तुमपर!\" उसने भी कहा, \"सलाम है आप लोगों पर भी!\" (और जी में कहा) \"ये तो अपरिचित लोग हैं।"},{"SurahNumber":51,"VerseNumber":26,"Text":"फिर वह चुपके से अपने घरवालों के पास गया और एक मोटा-ताज़ा बछड़ा (का भूना हुआ मांस) ले आया"},{"SurahNumber":51,"VerseNumber":27,"Text":"और उसे उनके सामने पेश किया। कहा, \"क्या आप खाते नहीं"},{"SurahNumber":51,"VerseNumber":28,"Text":"फिर उसने दिल में उनसे डर महसूस किया। उन्होंने कहा, \"डरिए नहीं।\" और उन्होंने उसे एक ज्ञानवान लड़के की मंगल-सूचना दी"},{"SurahNumber":51,"VerseNumber":29,"Text":"इसपर उसकी स्त्री (चकित होकर) आगे बढ़ी और उसने अपना मुँह पीट लिया और कहने लगी, \"एक बूढ़ी बाँझ (के यहाँ बच्चा पैदा होगा)"},{"SurahNumber":51,"VerseNumber":30,"Text":"उन्होंने कहा, \"ऐसी ही तेरे रब ने कहा है। निश्चय ही वह बड़ा तत्वदर्शी, ज्ञानवान है।"},{"SurahNumber":51,"VerseNumber":31,"Text":"उसने कहा, \"ऐ (अल्लाह के भेजे हुए) दूतों, तुम्हारे सामने क्या मुहिम है"},{"SurahNumber":51,"VerseNumber":32,"Text":"उन्होंने कहा, \"हम एक अपराधी क़ौम की ओर भेजे गए है"},{"SurahNumber":51,"VerseNumber":33,"Text":"ताकि उनके ऊपर मिट्टी के पत्थर (कंकड़) बरसाएँ"},{"SurahNumber":51,"VerseNumber":34,"Text":"जो आपके रब के यहाँ सीमा का अतिक्रमण करनेवालों के लिए चिन्हित है।"},{"SurahNumber":51,"VerseNumber":35,"Text":"फिर वहाँ जो ईमानवाले थे, उन्हें हमने निकाल लिया"},{"SurahNumber":51,"VerseNumber":36,"Text":"किन्तु हमने वहाँ एक घर के अतिरिक्त मुसलमानों (आज्ञाकारियों) का और कोई घर न पाया"},{"SurahNumber":51,"VerseNumber":37,"Text":"इसके पश्चात हमने वहाँ उन लोगों के लिए एक निशानी छोड़ दी, जो दुखद यातना से डरते है"},{"SurahNumber":51,"VerseNumber":38,"Text":"और मूसा के वृतान्त में भी (निशानी है) जब हमने फ़िरऔन के पास के स्पष्ट प्रमाण के साथ भेजा"},{"SurahNumber":51,"VerseNumber":39,"Text":"किन्तु उसने अपनी शक्ति के कारण मुँह फेर लिया और कहा, \"जादूगर है या दीवाना।"},{"SurahNumber":51,"VerseNumber":40,"Text":"अन्ततः हमने उसे और उसकी सेनाओं को पकड़ लिया और उन्हें गहरे पानी में फेंक दिया, इस दशा में कि वह निन्दनीय था"},{"SurahNumber":51,"VerseNumber":41,"Text":"और आद में भी (तुम्हारे लिए निशानी है) जबकि हमने उनपर अशुभ वायु चला दी"},{"SurahNumber":51,"VerseNumber":42,"Text":"वह जिस चीज़ पर से गुज़री उसे उसने जीर्ण-शीर्ण करके रख दिया"},{"SurahNumber":51,"VerseNumber":43,"Text":"और समुद्र में भी (तुम्हारे लिए निशानी है) जबकि उनसे कहा गया, \"एक समय तक मज़े कर लो"},{"SurahNumber":51,"VerseNumber":44,"Text":"किन्तु उन्होंने अपने रब के आदेश की अवहेलना की; फिर कड़क ने उन्हें आ लिया और वे देखते रहे"},{"SurahNumber":51,"VerseNumber":45,"Text":"फिर वे न खड़े ही हो सके और न अपना बचाव ही कर सके"},{"SurahNumber":51,"VerseNumber":46,"Text":"और इससे पहले नूह की क़ौम को भी पकड़ा। निश्चय ही वे अवज्ञाकारी लोग थे"}]}