{"Id":224,"LanguageCodes":["rw","kin"],"Name":"kin-rmcrwanda","Author":"R. M. C. Rwanda","Language":"Kinyarwanda","Description":"Kinyarwanda","Direction":"ltr","Source":"https://www.islamic-invitation.com/","Translations":[{"SurahNumber":55,"VerseNumber":1,"Text":"Ni (Allah) Nyirimpuhwe"},{"SurahNumber":55,"VerseNumber":2,"Text":"Yigishije (umuntu) Qur’an"},{"SurahNumber":55,"VerseNumber":3,"Text":"Yaremye umuntu"},{"SurahNumber":55,"VerseNumber":4,"Text":"Amwigisha ububonezamvugo"},{"SurahNumber":55,"VerseNumber":5,"Text":"Izuba n’ukwezi bigendera ku mubare (no kuri gahunda ya Allah)"},{"SurahNumber":55,"VerseNumber":6,"Text":"N’ibimera birandaranda ndetse n’ibiti, byose birubama (bikicisha bugufi imbere ya Allah)"},{"SurahNumber":55,"VerseNumber":7,"Text":"N’ikirere yagishyize hejuru cyane (y’isi) ndetse ashyiraho n’ibipimo (bya buri kintu)"},{"SurahNumber":55,"VerseNumber":8,"Text":"Kugira ngo mutarengera ibipimo (byagenwe)"},{"SurahNumber":55,"VerseNumber":9,"Text":"Bityo, mujye mupima ibintu byose mukoresheje ubutabera, kandi ntimukagabanye ibipimo"},{"SurahNumber":55,"VerseNumber":10,"Text":"N’isi (Allah) yayishyiriyeho ibiremwa"},{"SurahNumber":55,"VerseNumber":11,"Text":"Iriho imbuto n’imitende ifite imbuto zitwikiriwe n’ibishishwa"},{"SurahNumber":55,"VerseNumber":12,"Text":"Ndetse n’impeke (z’ubwoko bunyuranye); iz’inyamisogwe n’izihumura"},{"SurahNumber":55,"VerseNumber":13,"Text":"Nonese (yemwe bantu na mwe majini) ni izihe ngabire za Nyagasani wanyu mwembi muhakana"},{"SurahNumber":55,"VerseNumber":14,"Text":"(Allah) yaremye umuntu (Adamu) mu itaka ryumye ukomangaho rikirangira nk’ibikoresho bibumbye mu ibumba"},{"SurahNumber":55,"VerseNumber":15,"Text":"Anarema amajini mu birimi by’umuriro"},{"SurahNumber":55,"VerseNumber":16,"Text":"Nonese (yemwe bantu na mwe majini) ni izihe ngabire za Nyagasani wanyu mwembi muhakana"},{"SurahNumber":55,"VerseNumber":17,"Text":"(Ni we) Nyagasani w’Uburasirazuba bubiri akaba na Nyagasani w’Uburengerazuba bubiri"},{"SurahNumber":55,"VerseNumber":18,"Text":"Nonese (yemwe bantu na mwe majini) ni izihe ngabire za Nyagasani wanyu mwembi muhakana"},{"SurahNumber":55,"VerseNumber":19,"Text":"Yahuje inyanja ebyiri (ifite amazi y’urubogobogo n’indi y’urwunyunyu)"},{"SurahNumber":55,"VerseNumber":20,"Text":"Hagati yazo ahashyira urubibi (ruzitandukanya), zikinjiranamo ariko ntizivange"},{"SurahNumber":55,"VerseNumber":21,"Text":"Nonese (yemwe bantu na mwe majini) ni izihe ngabire za Nyagasani wanyu mwembi muhakana"},{"SurahNumber":55,"VerseNumber":22,"Text":"Muri zo havamo amasaro arabagirana (Lu-ulu-u) na Marijani"},{"SurahNumber":55,"VerseNumber":23,"Text":"Nonese (yemwe bantu na mwe majini) ni izihe ngabire za Nyagasani wanyu mwembi muhakana"},{"SurahNumber":55,"VerseNumber":24,"Text":"Kandi (Allah ni we) ufite ububasha ku mato manini agendera mu nyanja, ameze nk’imisozi"},{"SurahNumber":55,"VerseNumber":25,"Text":"Nonese (yemwe bantu na mwe majini) ni izihe ngabire za Nyagasani wanyu mwembi muhakana"}]}