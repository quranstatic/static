{"Id":231,"LanguageCodes":["knx"],"Name":"knx-unknown","Author":"Unknown","Language":"Kendayan","Description":"Kendayan","Direction":"ltr","Source":"https://www.islamic-invitation.com","Translations":[{"SurahNumber":70,"VerseNumber":1,"Text":"Saurakng batanya’ tantang ajap nang pasti tajadi"},{"SurahNumber":70,"VerseNumber":2,"Text":"Bagi urakng-urakng kapir, nana’ saurakng pun nang bisa nolaknya"},{"SurahNumber":70,"VerseNumber":3,"Text":"(Ajap) dari Allah, nang mamiliki tampat- tampat naik"},{"SurahNumber":70,"VerseNumber":4,"Text":"Da’ sagana Mala’ekat mang Jibril naik (ngadap) ka’ Tuhan, dalapm sa’ari satara mang lima puluh ribu tahutn"},{"SurahNumber":70,"VerseNumber":5,"Text":"Maka basabarlah kao (Muhammad) mang kasabaratn nang baik (edo’)"},{"SurahNumber":70,"VerseNumber":6,"Text":"Ia iaka’koa nele’ (ajap) koa jauh (nana’ masok akal)"},{"SurahNumber":70,"VerseNumber":7,"Text":"Sadangkatn Kami (Allah) nele’nya samak (pasti tajadi)"},{"SurahNumber":70,"VerseNumber":8,"Text":"(Ingatlah) pada ari katika langit manjadi ampahe ia timaga"},{"SurahNumber":70,"VerseNumber":9,"Text":"Man gunung-gunung dah ampahe bulu (nang batarabangan)"},{"SurahNumber":70,"VerseNumber":10,"Text":"Man nana’ saurakng ayukng pun nang nanya’an iaka’koa"},{"SurahNumber":70,"VerseNumber":11,"Text":"Sadangkatn ia iaka’koa babatele’atn, pada ari koa, urakng-urakng ingin sakiranya ia bisa nabus (diri’nya) dan ajap mang nak- naknya"},{"SurahNumber":70,"VerseNumber":12,"Text":"Da’ bininya man sodara-sodaranya"},{"SurahNumber":70,"VerseNumber":13,"Text":"Man kaluarga nang ngalindungi’nya (ka’ dunia)"},{"SurahNumber":70,"VerseNumber":14,"Text":"Man urakng-urakng nang ka’ dunia saluruhnya, kamodiatn ngarapatn tabusatn koa bisa nyalamatatnnya"},{"SurahNumber":70,"VerseNumber":15,"Text":"Sama sakali nana’! Sungguh, naraka koa api nang bagajolak"},{"SurahNumber":70,"VerseNumber":16,"Text":"Nang ngalupasatn kulit kapala"},{"SurahNumber":70,"VerseNumber":17,"Text":"Nang nyaru’i’ urakng-urakng nang malakangi’ manang bapaling (dari agama)"},{"SurahNumber":70,"VerseNumber":18,"Text":"Man urakng nang ngumpulatn (harta banda) lalu nyimpannya"},{"SurahNumber":70,"VerseNumber":19,"Text":"Sungguh, talino diciptaatn (di pajoat) basipat suka mangalah"},{"SurahNumber":70,"VerseNumber":20,"Text":"Dah kade’ di timpa’ kasusahatn ia bakaloh kesah"},{"SurahNumber":70,"VerseNumber":21,"Text":"Man dah kade’ namu kabaikatn (harta) ia manjadi-jadi sengke’"},{"SurahNumber":70,"VerseNumber":22,"Text":"Kacoali urakng-urakng nang ngalakuatn solatnya"},{"SurahNumber":70,"VerseNumber":23,"Text":"Ia iaka’koa nang tatap satia ngalakuatn solatnya"},{"SurahNumber":70,"VerseNumber":24,"Text":"Man urakng-urakng nang ka’ dalapm hartanya di siapatn bagian tatantu"},{"SurahNumber":70,"VerseNumber":25,"Text":"Nto’ urakng (miskin) nang paminta manang nana’ minbta"},{"SurahNumber":70,"VerseNumber":26,"Text":"Man urakng-urakng nang mucaya’i’ ari pambalasatn"},{"SurahNumber":70,"VerseNumber":27,"Text":"Man urakng-urakng nang gali’ taradap ajap Tuhannya"},{"SurahNumber":70,"VerseNumber":28,"Text":"Sasungguhnya taradap ajap Tuhan nya iaka’koa, nana’ ada saurakng pun nang marasa aman (dari kaatangan nya)"},{"SurahNumber":70,"VerseNumber":29,"Text":"Man urakng-urakng nang malihara kamaluatnnya"},{"SurahNumber":70,"VerseNumber":30,"Text":"Kacoli taradap bini-bininya iaka’koa, ato amba-amba nang ia iaka’koa ngampu’i’,863 maka sasungguhnya ia iaka’koa nana’ tacala"},{"SurahNumber":70,"VerseNumber":31,"Text":"Maka barang sae nang ngago’ di luar koa (babaga’, homosek, dll), ia iaka’koalah nang malampoi’ batas"},{"SurahNumber":70,"VerseNumber":32,"Text":"Mang urakng-urakng nang malihara amanat man janjinya"},{"SurahNumber":70,"VerseNumber":33,"Text":"Mang urakng-urakng nang bapegang taguh ka’ kasaksiatn nya"},{"SurahNumber":70,"VerseNumber":34,"Text":"Man urakng-urakng nang malihara solatnya"},{"SurahNumber":70,"VerseNumber":35,"Text":"Ia iaka’koa di muliakan ka’ saruga"}]}