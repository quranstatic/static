{"Id":459,"LanguageCodes":["ur","urd"],"Name":"urd-muhammadkaramsh","Author":"Muhammad Karam Shah Al Azhari","Language":"Urdu","Description":"Urdu","Direction":"rtl","Source":"https://dailyayat.com","Translations":[{"SurahNumber":37,"VerseNumber":22,"Text":"(اے فرشتو!) جمع کرو جنہوں نے ظلم کیا تھا اور ان کے ساتھیوں کو اور جن کی یہ عبادت کیا کرتے تھے"},{"SurahNumber":37,"VerseNumber":23,"Text":"اللہ تعالیٰ کو چھوڑ کر پس سیدھا لے چلو انہیں جہنم کی راہ کی طرف"},{"SurahNumber":37,"VerseNumber":24,"Text":"اور (اب ذرا) روک لو انہیں ، ان سے باز پرس کی جائے گی"},{"SurahNumber":37,"VerseNumber":25,"Text":"تمہیں کیا ہو گیا تم ایک دوسرے کی مدد کیوں نہیں کرتے"},{"SurahNumber":37,"VerseNumber":26,"Text":"بلکہ آج تو وہ سر تسلیم خم کیے ہوئے ہیں"},{"SurahNumber":37,"VerseNumber":27,"Text":"اور متوجہ ہوں گے ایک دوسرے کی طرف (اور) سوال و جواب کریں گے"},{"SurahNumber":37,"VerseNumber":28,"Text":"(پیرو کار سرداروں سے) کہیں گے کہ تم آیا کرتے تھے ہمارے پاس بڑے کرّو فرسے"},{"SurahNumber":37,"VerseNumber":29,"Text":"(اور ہمیں کفر پر مجبور کرتے تھے) وہ جواب دینگے بلکہ تم ایمان ہی کب لائے تھے (کہ ہم نے تم کو گمراہ کر دیا)"},{"SurahNumber":37,"VerseNumber":30,"Text":"اور نہ ہمیں تم پر کوئی غلبہ حاصل تھا بلکہ تم بذات خودسر کش لوگ تھے"},{"SurahNumber":37,"VerseNumber":31,"Text":"پس لازم ہو گیا ہم سب پر اپنے رب کا حکم۔ اب (خواہ مخواہ) ہم اس عذاب کو چکھنے والے ہیں"},{"SurahNumber":37,"VerseNumber":32,"Text":"پس ہم نے تم کو بھی گمراہ کیا، ہم خود بھی گمراہ تھے"},{"SurahNumber":37,"VerseNumber":33,"Text":"پس وہ (سب) اس روز عذاب میں حصہ دار ہوں گے"},{"SurahNumber":37,"VerseNumber":34,"Text":"ہم اسی طرح سلوک کرتے ہیں مجرموں کے ساتھ"},{"SurahNumber":37,"VerseNumber":35,"Text":"کفار کا یہ حال ہے کہ جب انہیں کہا جاتا ہے کہ نہیں کوئی معبود اللہ کے سوا تو یہ تکبَر کرنے لگتے ہیں"},{"SurahNumber":37,"VerseNumber":36,"Text":"اور کہتے ہیں کیا ہم چھوڑ دیں گے اپنے خداؤں کو ایک شاعر اور دیوانے کے کہنے سے"},{"SurahNumber":37,"VerseNumber":37,"Text":"(دیوانے تو یہ خود ہیں) وہ تو دین حق لے کر آئے ہیں اور تصدیق کرتے ہیں سارے رسولوں کی"},{"SurahNumber":37,"VerseNumber":38,"Text":"(اے مجرمو!) تم ضرور چکھو گے دردناک عذاب کو"},{"SurahNumber":37,"VerseNumber":39,"Text":"اور نہیں بدلہ دیا جائے گا تمہیں مگر اسی کا جو تم کیا کرتے تھے"},{"SurahNumber":37,"VerseNumber":40,"Text":"البتہ اللہ کے مخلص بندے (اس عذاب سے محفوظ رہیں گے)"},{"SurahNumber":37,"VerseNumber":41,"Text":"وہی ہیں انہیں وہ رزق دیا جائے گا جس کی کیفیت معلوم ہے"},{"SurahNumber":37,"VerseNumber":42,"Text":"لذیذ پھل۔ اور ان کا بڑا احترام و اکرام کیا جائے گا"},{"SurahNumber":37,"VerseNumber":43,"Text":"(اور وہ ) نعمت کے باغوں میں ہوں گے"},{"SurahNumber":37,"VerseNumber":44,"Text":"(زرنگاہ) پلنگوں پر آمنے سامنے بیٹھے ہوں گے"},{"SurahNumber":37,"VerseNumber":45,"Text":"پھرائے جائیں گے ان پر چھلکتے جام (شراب طہور کے) چشموں سے پرکر کے"},{"SurahNumber":37,"VerseNumber":46,"Text":"(دودھ سے زیادہ) سفیدبڑے لذیذ، پینے والوں کے لیے"},{"SurahNumber":37,"VerseNumber":47,"Text":"نہ اس میں مضر صحت کوئی چیز ہے اور نہ وہ اس (کے پینے) سے مدہوش ہوں گے"},{"SurahNumber":37,"VerseNumber":48,"Text":"اور ان کے پاس ہوں گی نیچی نگاہوں والی آہو چشم (عورتیں)"},{"SurahNumber":37,"VerseNumber":49,"Text":"گویا وہ (شتر مرغ کے) انڈوں کی مانند، گردو غبار سے محفوظ"},{"SurahNumber":37,"VerseNumber":50,"Text":"پس وہ ایک دوسرے کی طرف متوجہ ہوں گے (اور) سوال جواب کریں گے"},{"SurahNumber":37,"VerseNumber":51,"Text":"کہے گا ان میں سے ایک کہ میر ایک جگری دوست ہوا کرتا تھا"},{"SurahNumber":37,"VerseNumber":52,"Text":"وہ (مجھے) کہا کرتا تھا کہ کیا تو (قیامت پر) ایمان لانے والوں سے ہے"},{"SurahNumber":37,"VerseNumber":53,"Text":"کیا جب ہم مریں گے اور (مر کر) مٹی اور (بوسیدہ) ہڈیاں ہو جائیں گے کیا اس وقت ہمیں جزا دی جائے گی"},{"SurahNumber":37,"VerseNumber":54,"Text":"ارشاد ہوگا کیا تم اسے دیکھنا چاہتے ہو؟"},{"SurahNumber":37,"VerseNumber":55,"Text":"پس جب اس نے جھانکا تو دیکھا اپنے یار کو جہنم کے وسط میں"},{"SurahNumber":37,"VerseNumber":56,"Text":"جنتی بول اٹھے گا بخدا! تُو تو مجھے ہلاک کرنا چاہتا تھا"},{"SurahNumber":37,"VerseNumber":57,"Text":"اور اگر میرے رب کا احسان نہ ہوتا تو میں بھی (آج ) پکڑ کر لائے جانے والوں میں سے ہوتا"},{"SurahNumber":37,"VerseNumber":58,"Text":"(جنتی کہیں گے) کیا اب تو ہمیں مرنا نہیں ہو گا"},{"SurahNumber":37,"VerseNumber":59,"Text":"بجز اپنی پہلی موت کے اور نہ ہمیں (اب) عذاب دیا جائے گا"},{"SurahNumber":37,"VerseNumber":60,"Text":"بیشک یہی وہ عظیم الشان کامیابی ہے"},{"SurahNumber":37,"VerseNumber":61,"Text":"ایسی ہی عظیم الشان کامیابی کے لیے عمل کرنے والوں کو عمل کرنا چاہیے"},{"SurahNumber":37,"VerseNumber":62,"Text":"بھلا یہ دعوت بہتر ہے یا زقوم کا درخت"},{"SurahNumber":37,"VerseNumber":63,"Text":"ہم نے بنا دیا ہے اسے آزمائش ظالموں کے لیے"},{"SurahNumber":37,"VerseNumber":64,"Text":"یہ ایک درخت ہے جو اگتا ہے جہنم کی تہہ میں"},{"SurahNumber":37,"VerseNumber":65,"Text":"اس کے شگوفے گویا شیطان کے سر ہیں"},{"SurahNumber":37,"VerseNumber":66,"Text":"پس انہیں ضرور کھا نا ہوگا اس سے اور بھریں گے اس سے اپنے پیٹ"},{"SurahNumber":37,"VerseNumber":67,"Text":"پھر انہیں زقوم کھانے کے بعد کھولتا ہوا پانی ملا کر دیا جائے گا"},{"SurahNumber":37,"VerseNumber":68,"Text":"پھر انہیں لوٹا دیا جائے گا جہیم کی طرف"},{"SurahNumber":37,"VerseNumber":69,"Text":"انہوں نے پایا تھا اپنے باپ دادا کو گمراہ"},{"SurahNumber":37,"VerseNumber":70,"Text":"پس وہ (بے سوچے سمجھے) ان کے پیچھے بھاگے جا رہے ہیں"},{"SurahNumber":37,"VerseNumber":71,"Text":"اور بہک گئے تھے ان سے قبل بہت سے پہلے گوگ"},{"SurahNumber":37,"VerseNumber":72,"Text":"اور ہم نے بھیجے تھے ان میں ڈرانے والے"},{"SurahNumber":37,"VerseNumber":73,"Text":"پس (اے مخاطب!) دیکھو کیسا انجام ہوا جنہیں ڈرایا گیا تھا (مگر وہ نہ سنبھلے تھے)"},{"SurahNumber":37,"VerseNumber":74,"Text":"سوائے ان کے جو اللہ کے مخلص بندے تھے"}]}