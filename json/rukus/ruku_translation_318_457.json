{"Id":457,"LanguageCodes":["ur","urd"],"Name":"urd-muhammadjunagar","Author":"Muhammad Junagarhi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":26,"VerseNumber":34,"Text":"فرعون اپنے آس پاس کے سرداروں سے کہنے لگا بھئی یہ تو کوئی بڑا دانا جادوگر ہے"},{"SurahNumber":26,"VerseNumber":35,"Text":"یہ تو چاہتا ہے کہ اپنے جادو کے زور سے تمہیں تمہاری سر زمین سے ہی نکال دے، بتاؤ اب تم کیا حکم دیتے ہو"},{"SurahNumber":26,"VerseNumber":36,"Text":"ان سب نے کہا آپ اسے اور اس کے بھائی کو مہلت دیجئے اور تمام شہروں میں ہرکارے بھیج دیجئے"},{"SurahNumber":26,"VerseNumber":37,"Text":"جو آپ کے پاس ذی علم جادو گروں کو لے آئیں"},{"SurahNumber":26,"VerseNumber":38,"Text":"پھر ایک مقرر دن کے وعدے پر تمام جادوگر جمع کیے گئے"},{"SurahNumber":26,"VerseNumber":39,"Text":"اور عام لوگوں سے بھی کہہ دیا گیا کہ تم بھی مجمع میں حاضر ہوجاؤ گے؟"},{"SurahNumber":26,"VerseNumber":40,"Text":"تاکہ اگر جادوگر غالب آجائیں تو ہم ان ہی کی پیروی کریں"},{"SurahNumber":26,"VerseNumber":41,"Text":"جادوگر آکر فرعون سے کہنے لگے کہ اگر ہم جیت گئے تو ہمیں کچھ انعام بھی ملے گا؟"},{"SurahNumber":26,"VerseNumber":42,"Text":"فرعون نے کہا ہاں! (بڑی خوشی سے) بلکہ ایسی صورت میں تم میرے خاص درباری بن جاؤ گے"},{"SurahNumber":26,"VerseNumber":43,"Text":"(حضرت) موسیٰ (علیہ السلام) نے جادوگروں سے فرمایا جو کچھ تمہیں ڈالنا ہے ڈال دو"},{"SurahNumber":26,"VerseNumber":44,"Text":"انہوں نے اپنی رسیاں اور ﻻٹھیاں ڈال دیں اور کہنے لگے عزت فرعون کی قسم! ہم یقیناً غالب ہی رہیں گے"},{"SurahNumber":26,"VerseNumber":45,"Text":"اب (حضرت) موسیٰ (علیہ السلام) نے بھی اپنی ﻻٹھی میدان میں ڈال دی جس نے اسی وقت ان کے جھوٹ موٹ کے کرتب کو نگلنا شروع کردیا"},{"SurahNumber":26,"VerseNumber":46,"Text":"یہ دیکھتے ہی دیکھتے جادوگر بے اختیار سجدے میں گر گئے"},{"SurahNumber":26,"VerseNumber":47,"Text":"اورانہوں نے صاف کہہ دیا کہ ہم تو اللہ رب العالمین پر ایمان ﻻئے"},{"SurahNumber":26,"VerseNumber":48,"Text":"یعنی موسیٰ (علیہ السلام) اور ہارون کے رب پر"},{"SurahNumber":26,"VerseNumber":49,"Text":"فرعون نے کہا کہ میری اجازت سے پہلے تم اس پر ایمان لے آئے؟ یقیناً یہی تمہارا وه بڑا (سردار) ہے جس نے تم سب کو جادو سکھایا ہے، سو تمہیں ابھی ابھی معلوم ہوجائے گا، قسم ہے میں ابھی تمہارے ہاتھ پاؤں الٹے طور پر کاٹ دوں گا اور تم سب کو سولی پر لٹکا دوں گا"},{"SurahNumber":26,"VerseNumber":50,"Text":"انہوں نے کہا کوئی حرج نہیں، ہم تو اپنے رب کی طرف لوٹنے والے ہیں ہی"},{"SurahNumber":26,"VerseNumber":51,"Text":"اس بنا پر کہ ہم سب سے پہلےایمان والے بنے ہیں ہمیں امید پڑتی ہے کہ ہمارا رب ہماری سب خطائیں معاف فرما دے گا"},{"SurahNumber":26,"VerseNumber":52,"Text":"اور ہم نے موسیٰ کو وحی کی کہ راتوں رات میرے بندوں کو نکال لے چل تم سب پیچھا کیے جاؤ گے"}]}