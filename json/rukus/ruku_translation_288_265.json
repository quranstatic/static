{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":22,"VerseNumber":26,"Text":"ထို့ပြင် တစ်ခါက ငါအရှင်မြတ်သည် (တမန်‌တော်)အိဗ်ရာဟီမ်အား (ထွတ်မြတ်သည့်)အိမ်‌တော်၏‌နေရာကို ညွှန်ပြ‌နေရာချ‌ပေး‌တော်မူခဲ့သည်။ (ထို့ပြင် အရှင်မြတ်က ၎င်းအား အမိန့်ရှိ‌တော်မူခဲ့သည်) အသင်သည် ငါအရှင်မြတ်နှင့် မည်သည့်အရာကိုမှ တွဲဖက်ခြင်း မပြုလုပ်နှင့်။ ထို့ပြင် အသင်သည် ငါအရှင်မြတ်၏အိမ်‌တော်အား သွဝါးဖ်ပြုလုပ်သူများ၊ ကိယာမ်ရပ်သူများ၊ ရုကူအ်ကိုင်းညွှတ်သူများနှင့် စဂ်ျဒဟ်ဦးချသူများအတွက် သန့်ရှင်းစင်ကြယ်‌အောင် ပြုလုပ်ထားပါ။"},{"SurahNumber":22,"VerseNumber":27,"Text":"ထို့ပြင် အသင်သည် လူများအား(ထိုအိမ်‌တော်သို့ လာ‌ရောက်ဖူး‌မြော်)ဟဂျ်ပြုလုပ်ရန်‌ကြေညာ(ဖိတ်‌ခေါ်)လိုက်ပါ။ (ထိုအခါ)လူများသည် အလွန်‌ဝေးလံ‌သော ခရီးလမ်းတိုင်းမှ ‌ခြေလျင်နှင့် ပိန်လှီသည့်ကုလားအုတ်များကို စီးနင်းပြီး အသင့်ထံသို့ လာ‌ရောက်ကြလိမ့်မည်။"},{"SurahNumber":22,"VerseNumber":28,"Text":"သူတို့အတွက် အကျိုး‌ကျေးဇူးဖြစ်ထွန်းမည့်‌နေရာများကို ကြည့်ရှု(ရှာ‌ဖွေ)ကြရန်အတွက်၊* ထို့ပြင် အရှင်မြတ်က သူတို့အား ‌ပေးထား‌သော ‌ခြေ‌လေး‌ချောင်းတိရစာ္ဆန်များအ‌ပေါ်* သတ်မှတ်ထားသည့်‌နေ့ရက်များတွင်* အလ္လာဟ်အရှင်မြတ်၏နာမ‌တော်ကို တသ(၍ ဇဗဟ်ပြုလုပ်)ကြရန်အတွက်ဖြစ်သည်။ ထို့‌နောက် ထိုတိရစာ္ဆန်များထဲမှ အသင်တို့ကိုယ်တိုင်လည်းစားသုံးကြပါ၊ ထို့ပြင် ဆင်းရဲသား ဒုက္ခ‌ရောက်သူများကိုလည်း ‌ကျွေး‌မွေးကြပါ။"},{"SurahNumber":22,"VerseNumber":29,"Text":"ထို့‌နောက် သူတို့သည် သူတို့၏အညစ်အ‌ကြေးများကို (သုတ်သင်)ဖယ်ရှားကြရမည်။* ထို့ပြင် သူတို့၏အဓိဋ္ဌာန်(တာဝန်)များကို ပြီးဆုံး‌အောင် ‌ဆောင်ရွက်ကြရမည်။ ထို့ပြင် ‌ရှေး‌ဟောင်းအိမ်‌တော်* (ကအ်ဗဟ်‌ကျောင်း‌တော်)အား သွဝါးဖ်လှည့်ကြရမည် ဖြစ်သည်။"},{"SurahNumber":22,"VerseNumber":30,"Text":"ဤအချက်များအား (သတိထားကြပါ)၊ ထို့ပြင် မည်သူမဆို အလ္လာဟ်အရှင်မြတ်၏ ‌လေးစားရမည့် အမိန့်ပညတ်‌တော်များကို* ‌လေးစားလျှင် ထိုသူ့အတွက် သူ့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်တွင် အ‌ကောင်းဆုံးပင်ဖြစ်သည်။ ထို့ပြင် အသင်တို့အ‌ပေါ်တွင် ဖတ်ကြားပြသပြီး‌သော တိရစာ္ဆန်များမှလွဲ၍* ကျန်‌ခြေ‌လေး‌ချောင်းတိရစာ္ဆန်များကို အသင်တို့တွက် ဟလာလ် ခွင့်ပြုပြီးဖြစ်သည်။ သို့ဖြစ်ရာ အသင်တို့သည် အညစ်အ‌ကြေးဖြစ်‌သော ရုပ်တုများ(ကို တုဖက်ကိုးကွယ်ခြင်း)မှ ‌ရှောင်ကြဉ်ကြပါ။ ထို့ပြင် အသင်တို့သည် မုသားလိမ်လည် ‌ပြောဆိုခြင်းမှလည်း ‌ရှောင်ကြဉ်ကြပါ။"},{"SurahNumber":22,"VerseNumber":31,"Text":"အလ္လာဟ်အရှင်မြတ်ဘက်သို့ တစ်စိတ်တစ်လက်တည်း လှည့်ကြလျက် အရှင်မြတ်နှင့် မည်သည့်အရာကိုမှ တွဲဖက်ကိုးကွယ်သူများ မဖြစ်ကြဘဲ(ရှိရမည်)။ ထို့ပြင် မည်သူမဆို အလ္လာဟ်အရှင်မြတ်နှင့် တွဲဖက်ကိုးကွယ်လျှင် ထိုသူသည် မိုး‌ကောင်းကင်မှ ကျလာသကဲ့သို့ဖြစ်ပြီး သူ့အား (အ‌သေသားစားသည့်)ငှက်များက သုတ်ယူလိုက်မည်ဖြစ်သည်။ သို့မဟုတ် ‌လေက သူ့အား ‌ဝေးလံသည့်‌နေရာတွင် ပစ်ချလိုက်မည်ပင်ဖြစ်သည်။"},{"SurahNumber":22,"VerseNumber":32,"Text":"ဤသည်(အမိန့်‌တော်ပင်ဖြစ်သည်)၊ ထို့ပြင် မည်သူမဆို အလ္လာဟ်အရှင်မြတ်၏ အထိမ်းအမှတ်များကို* ‌လေးစားလျှင် အမှန်စင်စစ် ထို‌လေးစားမှုသည် စိတ်နှလုံးများက ‌လေးစားလိုက်နာမှုပင် ဖြစ်သည်။"},{"SurahNumber":22,"VerseNumber":33,"Text":"အသင်တို့အတွက် သတ်မှတ်ထား‌သောအချိန်အထိ ထိုအထိမ်းအမှတ်(သား‌ကောင်များ)ကို အကျိုးခံစားခွင့်ရှိသည်။ ထို့‌နောက် ထိုသား‌ကောင်များ(ကို လှီးဖြတ်ရာ)‌နေရာသည် ‌ရှေး‌ဟောင်းအိမ်‌တော်(ကအ်ဗဟ်‌ကျောင်း‌တော်)၏အနီး၌ပင် ဖြစ်သည်။"}]}