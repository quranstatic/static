{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":77,"VerseNumber":1,"Text":"JAG KALLAR till vittnen [vindarna] som sänds ut, en efter en"},{"SurahNumber":77,"VerseNumber":2,"Text":"och som kan växa till en rasande orkan"},{"SurahNumber":77,"VerseNumber":3,"Text":"Och [uppenbarelserna] som lägger fram [sanningen]"},{"SurahNumber":77,"VerseNumber":4,"Text":"och därmed skiljer [rätt från orätt]"},{"SurahNumber":77,"VerseNumber":5,"Text":"och ger en påminnelse"},{"SurahNumber":77,"VerseNumber":6,"Text":"som befriar på samma gång som den varnar"},{"SurahNumber":77,"VerseNumber":7,"Text":"DET SOM har lovats er skall helt visst komma"},{"SurahNumber":77,"VerseNumber":8,"Text":"när stjärnorna förlorar sitt ljus"},{"SurahNumber":77,"VerseNumber":9,"Text":"och himlen rämnar"},{"SurahNumber":77,"VerseNumber":10,"Text":"och bergen [smulas sönder till stoft] som skingras för vinden"},{"SurahNumber":77,"VerseNumber":11,"Text":"och timmen slår då sändebuden kallas fram [för att vittna]"},{"SurahNumber":77,"VerseNumber":12,"Text":"Vilken är den Dag då detta skall ske"},{"SurahNumber":77,"VerseNumber":13,"Text":"[Det är] Åtskillnadens dag"},{"SurahNumber":77,"VerseNumber":14,"Text":"Vad kan låta dig förstå vad Åtskillnadens dag betyder"},{"SurahNumber":77,"VerseNumber":15,"Text":"Förlorarna denna Dag är de som förkastade sanningen"},{"SurahNumber":77,"VerseNumber":16,"Text":"Lät Vi inte [förnekarna] i gångna tider gå under"},{"SurahNumber":77,"VerseNumber":17,"Text":"Och Vi skall låta senare tiders [förnekare] följa dem"},{"SurahNumber":77,"VerseNumber":18,"Text":"Så behandlar Vi de obotfärdiga syndarna"},{"SurahNumber":77,"VerseNumber":19,"Text":"Förlorarna denna Dag är de som förkastade sanningen"},{"SurahNumber":77,"VerseNumber":20,"Text":"Skapade Vi er inte av en oansenlig vätska"},{"SurahNumber":77,"VerseNumber":21,"Text":"som Vi sedan lämnade i [skötets] säkra förvar"},{"SurahNumber":77,"VerseNumber":22,"Text":"till en fastställd tidpunkt"},{"SurahNumber":77,"VerseNumber":23,"Text":"Så har Vi fogat det - och hur förträffligt har Vi inte fogat det"},{"SurahNumber":77,"VerseNumber":24,"Text":"Förlorarna denna Dag är de som förkastade sanningen"},{"SurahNumber":77,"VerseNumber":25,"Text":"Har Vi inte gjort jorden till en behållare [som rymmer]"},{"SurahNumber":77,"VerseNumber":26,"Text":"levande och döda"},{"SurahNumber":77,"VerseNumber":27,"Text":"Och sänkt ned i den höga, fast förankrade berg och gett er sött vatten att dricka"},{"SurahNumber":77,"VerseNumber":28,"Text":"Förlorarna denna Dag är de som förkastade sanningen"},{"SurahNumber":77,"VerseNumber":29,"Text":"FORTSÄTT er väg mot den [verklighet] som ni alltid förnekade"},{"SurahNumber":77,"VerseNumber":30,"Text":"Fortsätt mot den tredubbla skuggan"},{"SurahNumber":77,"VerseNumber":31,"Text":"som varken svalkar eller ger skydd mot lågorna"},{"SurahNumber":77,"VerseNumber":32,"Text":"vilka liksom stockarna [i en brasa] sänder ut gnistor"},{"SurahNumber":77,"VerseNumber":33,"Text":"[i en oavbruten ström], som ett rep tvinnat av eld"},{"SurahNumber":77,"VerseNumber":34,"Text":"Förlorarna denna Dag är de som förkastade sanningen"},{"SurahNumber":77,"VerseNumber":35,"Text":"De kommer inte att kunna säga något denna Dag"},{"SurahNumber":77,"VerseNumber":36,"Text":"ingen kommer att tillåtas urskulda sig"},{"SurahNumber":77,"VerseNumber":37,"Text":"Förlorarna denna Dag är de som förkastade sanningen"},{"SurahNumber":77,"VerseNumber":38,"Text":"Det är Åtskillnadens dag [då Gud skall skilja de goda från de onda och säga:] \"Vi har fört er samman med förnekarna från gångna tider"},{"SurahNumber":77,"VerseNumber":39,"Text":"har ni någon [oprövad] krigslist [för att slingra er undan straffet], använd den då mot Mig"},{"SurahNumber":77,"VerseNumber":40,"Text":"Förlorarna denna Dag är de som förkastade sanningen"}]}