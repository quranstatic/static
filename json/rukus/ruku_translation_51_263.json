{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":3,"VerseNumber":92,"Text":"၉၂။\tသင်တို့သည် မိမိတို့မြတ်နိုးသော ဥစ္စာပစ္စည်းများမှ မပေးကမ်းမစွန့်ကြဲသမျှ ကာလပတ်လုံး အသျှင်မြတ်နှင့် တရားတော်ကို ကြည်ညိုသည့် ကောင်းမြတ်ခြင်းကိုရမည်မဟုတ်။ သင်တို့ လှူဒါန်းသမျှကို အလ္လာဟ်အသျှင်မြတ်သည် သိမြင်တော်မူ၏။"},{"SurahNumber":3,"VerseNumber":93,"Text":"၉၃။\tတောင်ရတ်ကျမ်းတော်ကို ပြဌာန်းချပေးတော်မမူမီ အစ္စရာအီလ်သည် မိမိအား တားမြစ်ထားသော အစားအစာမှတစ်ပါး အခြားအစားအစာများသည် အစ္စရာအီလ်အမျိုးသားတို့အဘို့အရာ တရားဝင်သော အစာအဟာရဖြစ်ကြလေ၏။ အို-တမန်တော် ဟောကြားလော့။ ဟယ် အချင်း အစ္စရာအီလ်အမျိုးသားတို့ သင်တို့သည် အမှန်ကိုဆိုပါလျှင် တောင်ရတ်ကျမ်းတော်ကို ယူဆောင်၍ ဖတ်ပြကြပါလော့။"},{"SurahNumber":3,"VerseNumber":94,"Text":"၉၄။\tထို့ပြင် အကြင်သူတို့သည် တောင်ရတ်ကျမ်းတော် ကျရောက်လာပြီးမှ အလ္လာဟ်အသျှင်မြတ်နှင့် စပ်လျဉ်း၍ မိစ္ဆာမှုကို လုပ်ကြံအံ့။ ထိုသူတို့သည် မတရားမှုကို ပြုကျင့်သူများ ဖြစ်ကြမည်။"},{"SurahNumber":3,"VerseNumber":95,"Text":"၉၅။\tတမန်တော် ဟောကြားလော့။ ဟယ် အချင်းတို့ အလ္လာဟ်အသျှင်မြတ်သည် အမှန်ကို မိန့်တော်မူ၏။ ထို့ကြောင့် ဖြောင့်မတ်မှန်ကန်သော တမန်တော်အီဗရာဟီမ်၏ဘာသာပယူဝါဒကို ယုံကြည်လိုက်နာ ကြလော့။ သူသည် ဆင်းတုကို ကိုးကွယ်သူတို့ဘောင်တွင် မပါဝင်ပေ။"},{"SurahNumber":3,"VerseNumber":96,"Text":"၉၆။\tမှတ်သားကြလော့။ လူသားတို့အတွက် ရှေးဦးပထမသတ်မှတ်ထားတော်မူသော သန့်ရှင်းသော ဘေးမဲ့သောဌာနမှာမူကား မက္ကာမြို့၌ရှိ၏။ ကောင်းကြီးမင်္ဂလာရှိသောဌာန၊ လူသားတို့အား လမ်းညွှန်ဌာနဖြစ်၏။"},{"SurahNumber":3,"VerseNumber":97,"Text":"၉၇။\tထိုထူးမြတ်သောဌာန၌ အလ္လာဟ်အသျှင်မြတ်၏ ညွှန်ပြတော်မုခြင်းကို ထင်ရှားစေသော အမှတ်အသားများရှိကြ၏။ တမန်တော်အီဗရာဟီမ်သည် ဆွလာသ်ဝတ်ပြုရန် မတ်တပ်ရပ်သော နေရာ ကျောင်းတော်လည်းရှိ၏။ အကြင်သူသည် ထိုအရပ်ဒေသကို ဝင်အံ့။ ထိုသူသည် လုံခြံု၍ ဘေးကင်း၏။ ထိုကျောင်းတော်သို့ ဟာဂျ်ပြုသွားခြင်းသည် အလ္လာဟ်အသျှင်မြတ်အား လူသားတို့ ပြုအပ်သော ဝတ္တရားတော်ကြီးဖြစ်၏။ ခရီးစရိတ်တတ်နိုင်သူသည် ထိုဝတ်ကိုပြုအပ်၏။ အကြင်သူသည် မယုံကြည်။ အလ္လာဟ်အသျှင်မြတ်သည် မိမိ၏ကျေးကျွန်များကို လုံးဝမှီခိုတော် မမူကြောင်းကို ထိုသူမိုက်သိစေလော့။"},{"SurahNumber":3,"VerseNumber":98,"Text":"၉၈။\tအို-တမန်တော် ဟောကြားလော့။ အို-ရှေးကျမ်းတော်ကိုရရှိသူတို့ သင်တို့သည် အလ္လာဟ်အသျှင်မြတ် ထုတ်ပြန်ချပေးသနားတော်သော ကုရ်အာန်ကျမ်းတော်မြတ်ကို အဘယ်ကြောင့် မယုံကြည်ကြ သနည်း။ အလ္လာဟ်အသျှင်မြတ်ကို ကိုယ်တော်တိုင် သင်တို့ပြုကျင့်သမျှကို အသိသက်သေဖြစ်တော် မူ၏။"},{"SurahNumber":3,"VerseNumber":99,"Text":"၉၉။\tအို-တမန်တော် ဟောကြားလော့။ ရှေးကျမ်းတော်ကိုရရှိသူတို့ သင်တို့သည် အလ္လာဟ်အသျှင်မြတ် နည်းပြလမ်းညွှန်တော်မူကြောင်းကို သက်သေခံသူများဖြစ်ကြ၏။ သို့သော် သင်တို့သည် အလ္လာဟ် အသျှင်မြတ်၏လမ်းတော်ကို မဖြောင့်မတန်း ကွေ့ကောက်အောင်ပြုလုပ် ရန်လိုသောဆန္ဒဖြင့် ယုံကြည်သူတို့အား အလ္လာဟ်အသျှင်မြတ်၏လမ်းတော်မှ အဘယ်ကြောင့် မောင်းထုတ်ကြသနည်း။ အလ္လာဟ်အသျှင်မြတ်သည် သင်တို့၏ပြုကျင့်မှုကို သိတော်မမူမဟုတ်ပေ။"},{"SurahNumber":3,"VerseNumber":100,"Text":"၁ဝဝ။\tအို-ယုံကြည်သူတို့ သင်တို့သည် ရှေးကျမ်းတော်ကိုရရှိသူများမှ အသင်းတသင်း၏စကားကို နားထောင်ကြလျှင် သူတို့သည် သင်တို့အား ယုံကြည်သူဘဝမှ မယုံကြည်သူဘဝသို့ လွှဲပြောင်းသွား စေကြမည်။"},{"SurahNumber":3,"VerseNumber":101,"Text":"၁ဝ၁။\tအလ္လာဟ်၏ သက်သေသာဓကတော်များကို ရွတ်ပြပါလျှက် အသျှင်မြတ်၏တမန်တော်သည် သင်တို့အထဲ၌ရှိပါလျက် သင်တို့သည် အဘယ်ကြောင့် မယုံကြည်နိုင်သနည်း။ အကြင်သူသည် အလ္လာဟ်အား မြဲစွာဆည်းကပ်၏။ ထိုသူသည် လမ်းမှန်ကို ညွှန်ပြခြင်းခံရ၏။"}]}