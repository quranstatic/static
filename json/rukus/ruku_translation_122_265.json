{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":7,"VerseNumber":1,"Text":"အလိဖ် လာမ် မီမ် စွာဒ်*။"},{"SurahNumber":7,"VerseNumber":2,"Text":"(ဤသည်)အသင်(တမန်‌တော်)ထံသို့ ချ‌ပေးခံရ‌သောကျမ်းတစ်‌စောင်ဖြစ်သည်။ အသင်သည် ထိုကျမ်းနှင့် သတိ‌ပေးနှိုး‌ဆော်ရန်ဖြစ်သည်။ သို့ဖြစ်ရာ အသင်၏စိတ်ထဲ၌ ထိုကျမ်း‌ကြောင့် မည်သည့် ကျဉ်းကျပ်မှုမှ မဖြစ်ပါ‌စေနှင့်။* ထို့ပြင် (ဤကျမ်းသည်) အီမာန်ယုံကြည်‌သောသူများအတွက် ဆုံးမဩဝါဒလည်းဖြစ်သည်။"},{"SurahNumber":7,"VerseNumber":3,"Text":"အသင်တို့သည် အသင်တို့အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်မှ အသင်တို့ထံသို့ ကျ‌ရောက်လာ‌သောအရာကိုသာ လိုက်နာကြပါ။ ၎င်းပြင် အသင်တို့သည် အရှင်မြတ်မှလွဲ၍ (အခြား)မိတ်‌ဆွေများ‌နောက်သို့ မလိုက်ကြနှင့်။* အသင်တို့သည် ဆုံးမဩဝါဒများကို အနည်းငယ်သာ နာခံကြသည်။"},{"SurahNumber":7,"VerseNumber":4,"Text":"ထို့ပြင် ငါအရှင်မြတ်သည် မြို့ရွာအများအပြားကို ဖျက်ဆီး‌တော်မူခဲ့သည်။* ထိုကဲ့သို့ဖျက်ဆီးရာတွင် ငါအရှင်မြတ်၏အပြစ်ဒဏ်သည် ထိုမြို့ရွာသားများအ‌ပေါ် ညအချိန်၌ သို့မဟုတ် ‌နေ့လယ်အချိန် အပန်း‌ဖြေ‌နေကြ‌သောအခါ၌ ကျ‌ရောက်လာခဲ့သည်။"},{"SurahNumber":7,"VerseNumber":5,"Text":"သို့ဖြစ်ရာ သူတို့ထံသို့ ငါအရှင်မြတ်၏အပြစ်ဒဏ် ကျ‌ရောက်လာ‌သောအခါ သူတို့က “အမှန်စင်စစ် ကျွန်ုပ်တို့သာ မတရားကျူးလွန်သူများ ဖြစ်ကြပါသည်“ဟု ‌ပြောဆိုသည်မှလွဲ၍ အခြားမည်သည့်အရာမှ (အ‌ကြောင်းပြနိုင်ခြင်း)မရှိခဲ့ကြ‌ပေ။"},{"SurahNumber":7,"VerseNumber":6,"Text":"၎င်းပြင် ငါအရှင်မြတ်သည် တမန်‌တော်များ ‌စေလွှတ်ခြင်းခံခဲ့ကြရ‌သောသူ (လူမျိုးအုပ်စု)များအား အမှန်ပင် စစ်‌ဆေး‌တော်မူမည်။ ၎င်းပြင် ငါအရှင်မြတ်သည် တမန်‌တော်များအားလည်း အမှန်ပင် စစ်‌ဆေး‌မေးမြန်း‌တော်မူမည်။"},{"SurahNumber":7,"VerseNumber":7,"Text":"၎င်းပြင် ငါအရှင်မြတ်သည် သူတို့‌ရှေ့၌ (သူတို့၏ အ‌ခြေအ‌နေများကို ကိုယ်တိုင်)သိရှိထား‌တော်မူသည့်အတိုင်း အမှန်‌ပြောပြ‌တော်မူမည်။* ၎င်းပြင် ငါအရှင်မြတ်သည် (ဖြစ်ပျက်သမျှ မသိရဘဲ)‌ပျောက်ကွယ်‌နေခဲ့သည် မဟုတ်‌ပေ။"},{"SurahNumber":7,"VerseNumber":8,"Text":"ထို့ပြင် ထို‌နေ့တွင် ချိန်တွယ်မှုသည် အမှန်ပင်ဖြစ်သည်။ သို့ဖြစ်ရာ အကြင်သူ၏ (‌ကောင်းမှုများ၏)အ‌လေးချိန်သည် အချိန်စီးလျှင် ထိုသူများပင် ‌အောင်မြင်သူများဖြစ်ကြမည်။"},{"SurahNumber":7,"VerseNumber":9,"Text":"အကြင်သူ၏ (‌ကောင်းမှုများ၏)အ‌လေးချိန်*သည် ‌ပေါ့လျှင် ထိုသူများပင် သူတို့ကိုယ်သူတို့ နစ်နာဆုံးရှုံး‌အောင် ပြုလုပ်ခဲ့သူများဖြစ်ကြသည်။ (အဘယ့်‌ကြောင့်ဆို‌သော်) သူတို့သည် ငါအရှင်မြတ်၏ သက်‌သေလက္ခဏာများနှင့်ပတ်သက်၍ မတရားပြုလုပ်ခဲ့ခြင်း‌ကြောင့်ဖြစ်သည်။"},{"SurahNumber":7,"VerseNumber":10,"Text":"ထို့ပြင် အမှန်စင်စစ် ငါအရှင်မြတ်သည် အသင်တို့အား ‌မြေပထဝီတွင် တန်ခိုးအာဏာ (‌နေရာထိုင်ခင်း)‌ပေးသနား‌တော်မူခဲ့သည်။ ထို့ပြင် ငါအရှင်မြတ်သည် အသင်တို့အတွက် ထို‌မြေပထဝီတွင် အသက်‌မွေးဝမ်း‌ကျောင်းပြုနိုင်ရန် နည်းလမ်းများကိုလည်း ပြုလုပ်‌ပေး‌တော်မူခဲ့သည်။* အသင်တို့ကမူ အနည်းငယ်မျှသာ ‌ကျေးဇူးသိတတ်ကြသည်။"}]}