{"Id":319,"LanguageCodes":["so","som"],"Name":"som-abdullahhasanja","Author":"Abdullah Hasan Jacob","Language":"Somali","Description":"Somali","Direction":"ltr","Source":"https://quranenc.com/en/browse/somali_yacob","Translations":[{"SurahNumber":15,"VerseNumber":45,"Text":"Hubaal kuwa iska jira (xumaha) waxay dhex ahaan doonaan Beero iyo ilo"},{"SurahNumber":15,"VerseNumber":46,"Text":"Ku gala nabad idinkoo aamin ah"},{"SurahNumber":15,"VerseNumber":47,"Text":"Oo Waxaan ka soo siibi doonnaa wixii xasad ah oo ku jira laabahooda, (waxay ahaan) walaalo ku sugan sariiro boqoreed dushood is qaabilsan fool ka fool"},{"SurahNumber":15,"VerseNumber":48,"Text":"Kuma taaban doono gudaheeda daal, lagamana soo saari doono"},{"SurahNumber":15,"VerseNumber":49,"Text":"Ogeysii addoomahayga inaan Anigu ahay Dambi Dhaaf Badanaha, Naxariista Badan"},{"SurahNumber":15,"VerseNumber":50,"Text":"Iyo in Cadaabkaygu, kaasi weeye cadaabka xanuunka badan"},{"SurahNumber":15,"VerseNumber":51,"Text":"Oo u sheeg arrinka martidii Ibraahiim"},{"SurahNumber":15,"VerseNumber":52,"Text":"Markay u soo galeen, waxay yidhaadeen: Nabad ahaada. Wuxuu yidhi: hubaal innagu cabsi ayaa idinka qabnaa"},{"SurahNumber":15,"VerseNumber":53,"Text":"Waxay yidhaahdeen: Ha cabsan. Hubaal waxaan kuugu bishaareyneynaa wiil aqoon leh (dhalashada Isxaaq)"},{"SurahNumber":15,"VerseNumber":54,"Text":"Wuxuu yidhi: Ma waxaad iigu bishaareyneysaan (wiil) anigoo ay i soo taabatay da' weyni? Haddaba maxaad iigu bishaarayneysaan"},{"SurahNumber":15,"VerseNumber":55,"Text":"Waxay yidhaahdeen: Waxaan kuugu bishaaraynaynaa wax run ah. Ee ha ka mid noqon kuwa quusta"},{"SurahNumber":15,"VerseNumber":56,"Text":"Wuxuu yidhi: Oo yaa ka quusta Naxariista Rabbigii aan ahayn kuwa lunsan"},{"SurahNumber":15,"VerseNumber":57,"Text":"Wuxuu yidhi: Waa maxay howsha aad u socotaan haddaba, kuwaan la soo dirayow"},{"SurahNumber":15,"VerseNumber":58,"Text":"Waxay yidhaahdeen: Hubaal waxaa naloo soo diray qolo dambiilayaal ah"},{"SurahNumber":15,"VerseNumber":59,"Text":"Reer Luud ma’ahee. Hubaal waanu badbaadin doonnaa xaqiiq iyagoo dhan"},{"SurahNumber":15,"VerseNumber":60,"Text":"Marwadiisa ma’ahee, waxaan qaddarnay inay hubaal ka mid ahaato kuwa ku haraya gadaal (ee la cadaabi)"}]}