{"Id":163,"LanguageCodes":["fa","fas"],"Name":"fas-sayyedjalaloddi","Author":"Sayyed Jalaloddin Mojtabavi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":31,"VerseNumber":1,"Text":"الف، لام، ميم"},{"SurahNumber":31,"VerseNumber":2,"Text":"اين است آيتهاى كتاب با حكمت"},{"SurahNumber":31,"VerseNumber":3,"Text":"رهنمونى و بخشايشى براى نيكوكاران"},{"SurahNumber":31,"VerseNumber":4,"Text":"آنان كه نماز را برپا مى‌دارند و زكات مى‌دهند و به سراى پسين بى‌گمان باور دارند"},{"SurahNumber":31,"VerseNumber":5,"Text":"ايشان بر راهى راست از پروردگار خويشند، و اينانند رستگاران"},{"SurahNumber":31,"VerseNumber":6,"Text":"و از مردمان كس هست كه سخن بيهوده را مى‌خرد تا بى‌هيچ دانشى [مردم را] از راه خدا- شنيدن آيات قرآن- گمراه سازد و آن را به مسخره مى‌گيرد اينان را عذابى است خواركننده"},{"SurahNumber":31,"VerseNumber":7,"Text":"و چون آيات ما بر او خوانده شود با حالت گردنكشى روى بگرداند گويى كه آنها را نشنيده [و] گويى در گوشهاى وى گرانى است، پس او را به عذاب دردناك مژده ده"},{"SurahNumber":31,"VerseNumber":8,"Text":"همانا كسانى كه ايمان آوردند و كارهاى نيك و شايسته كردند ايشان راست بهشتهاى پر نعمت"},{"SurahNumber":31,"VerseNumber":9,"Text":"در آنجا جاودانه‌اند وعده راست خداست، و اوست تواناى بى‌همتا و داناى استواركار"},{"SurahNumber":31,"VerseNumber":10,"Text":"آسمانها را بى‌ستونى كه ببينيدش بيافريد، و در زمين كوه‌هاى پا برجا و استوار بيفكند تا [زمين‌] شما را نجنباند و از هر جنبنده‌اى در آن بپراكند. و از آسمان آبى فرو فرستاديم پس در آن"},{"SurahNumber":31,"VerseNumber":11,"Text":"اين است آفرينش خداى، پس به من بنماييد آنها كه غير اويند- بتها- چه آفريده‌اند بلكه ستمكاران در گمراهى آشكارند"}]}