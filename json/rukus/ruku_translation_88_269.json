{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":5,"VerseNumber":12,"Text":"God was een verdrag met de IsraÃ«lieten aangegaan en Wij riepen uit hun midden twaalf aanvoerders op. En God zei: \"Ik ben met jullie. Als jullie de salaat verrichten, de zakaat geven, in Mijn gezanten geloven, hen bijstaan en God een mooie lening geven, dan zal Ik jullie je slechte daden kwijtschelden en jullie binnenvoeren in tuinen waar de rivieren onderdoor stromen. Wie van jullie daarna ongelovig is, die dwaalt af van de correcte weg"},{"SurahNumber":5,"VerseNumber":13,"Text":"Maar, vanwege het verbreken van hun verdrag hebben Wij hen vervloekt en hun harten hard gemaakt. Zij verdraaien de woorden [door ze] uit hun verband [te halen] en zij zijn een deel vergeten van dat waartoe zij aangemaand waren. En jij zult steeds weer verraad van hen bespeuren, op enkelen van hen na. Reken het hun maar niet aan en scheld het kwijt. God bemint hen die goed doen"},{"SurahNumber":5,"VerseNumber":14,"Text":"En met hen die zeggen: \"Wij zijn christenen\" zijn Wij een verdrag aangegaan. Maar zij zijn een deel vergeten van dat waartoe zij aangemaand waren. Dus hebben Wij tussen hen vijandschap en haat tot aan de opstandingsdag laten ontstaan. God zal hun meedelen wat zij aan het doen waren"},{"SurahNumber":5,"VerseNumber":15,"Text":"Mensen van het boek! Onze gezant is tot jullie gekomen om jullie veel van de dingen die jullie verborgen hielden duidelijk te maken en om veel kwijt te schelden. Tot jullie is van God een licht en een duidelijk boek gekomen"},{"SurahNumber":5,"VerseNumber":16,"Text":"God leidt daarmee wie Zijn welgevallen navolgen op de wegen van de vrede, brengt hen met Zijn toestemming uit de duisternis naar het licht en leidt hen op een juiste weg"},{"SurahNumber":5,"VerseNumber":17,"Text":"Ongelovig zijn zeker zij die zeggen: \"God is de masieh 'Isa, de zoon van Marjam.\" Zeg: \"Wie zou tegen God ook maar iets kunnen uitrichten, als Hij zou wensen dat de masieh 'Isa, de zoon van Marjam met zijn moeder en wie er op de aarde zijn allen zouden omkomen?\" Van God is de heerschappij over de hemelen en de aarde en wat er tussen beide is. Hij schept wat Hij wil. God is almachtig"},{"SurahNumber":5,"VerseNumber":18,"Text":"De joden en de christenen zeggen: \"Wij zijn de kinderen Gods en Zijn beminden.\" Zeg: \"Waarom straft Hij jullie dan voor jullie zonden? Maar nee, jullie zijn mensen die behoren tot hen die Hij geschapen heeft! Hij vergeeft aan wie Hij wil en Hij straft wie Hij wil.\" Van God is de heerschappij over de hemelen en de aarde en wat tussen beide is. Bij Hem is de bestemming"},{"SurahNumber":5,"VerseNumber":19,"Text":"Mensen van het boek! Onze gezant is tot jullie gekomen om jullie na een onderbreking in de gezanten duidelijkheid te brengen opdat jullie niet zouden zeggen: \"Tot ons is geen verkondiger van goed nieuws, noch een waarschuwer gekomen.\" Maar er is een verkondiger van goed nieuws en een waarschuwer tot jullie gekomen! God is almachtig"}]}