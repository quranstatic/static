{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":11,"VerseNumber":1,"Text":"Alif. Lam. Ra. Oto Księga, której znaki są utwierdzone, następnie jasno przedstawione - od Mądrego, w pełni świadomego"},{"SurahNumber":11,"VerseNumber":2,"Text":"Nie czcijcie nikogo innego, jak tylko Boga! Ja jestem dla was, od Niego, ostrzegającym i zwiastunem radosnej nowiny"},{"SurahNumber":11,"VerseNumber":3,"Text":"Proście o przebaczenie waszego Pana i nawracajcie się do Niego! On wam da piękne używanie życia do oznaczonego kresu i da Swoją łaskę każdemu, posiadającemu zasługę. A jeśli się odwrócicie, to obawiam się dla was kary Dnia Wielkiego"},{"SurahNumber":11,"VerseNumber":4,"Text":"Do Boga powrócicie. On jest nad każdą rzeczą wszechwładny"},{"SurahNumber":11,"VerseNumber":5,"Text":"Czyż oni nie zamykają się w sobie, aby się ukryć przed Panem? Czyż On nie wie, kiedy oni się okrywają swoimi szatami; co trzymają w tajemnicy, a co ujawniają? Zaprawdę, On wie dobrze, co kryje się w piersiach"},{"SurahNumber":11,"VerseNumber":6,"Text":"I nie ma ani jednego zwierzęcia na ziemi, którego zaopatrzenie nie przypadałoby Bogu. On zna jego miejsce przebywania i jego miejsce odpoczynku. Wszystko jest w Księdze jasnej"},{"SurahNumber":11,"VerseNumber":7,"Text":"On jest Tym, który stworzył niebiosa i ziemię w ciągu sześciu dni - a Jego tron był na wodzie - aby wypróbować, który z was jest lepszy w działaniu. A jeśli powiesz: \"Zaprawdę; zostaniecie wskrzeszeni, po śmierci\" to oni z pewnością powiedzą: \"To są tylko czary oczywiste"},{"SurahNumber":11,"VerseNumber":8,"Text":"Jeśli My opóźnimy im karę do pewnego obliczonego czasu, to oni z pewnością powiedzą: \"Cóż to ją powstrzymuje?\" Czyż nie tak?! W dniu, kiedy ona przyjdzie do nich, nie będzie można jej od nich odwrócić; i obejmie ich to, z czego oni się wyśmiewali"}]}