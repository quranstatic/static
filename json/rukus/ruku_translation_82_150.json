{"Id":150,"LanguageCodes":["fa","fas"],"Name":"fas-abdolmohammaday","Author":"Abdolmohammad Ayati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":4,"VerseNumber":142,"Text":"منافقان خدا را فريب مى‌دهند، و حال آنكه خدا آنها را فريب مى‌دهد. و چون به نماز برخيزند با اكراه و كاهلى برخيزند و براى خودنمايى نماز كنند و در نماز -جز اندكى- خداى را ياد نكنند"},{"SurahNumber":4,"VerseNumber":143,"Text":"سرگشتگان ميان كفر و ايمانند: نه با اينان و نه با آنان. آن كه خدا گمراهش كند هيچ راهى براى او نخواهى يافت"},{"SurahNumber":4,"VerseNumber":144,"Text":"اى كسانى كه ايمان آورده‌ايد، به جاى مؤمنان كافران را به دوستى مگيريد. آيا كارى مى‌كنيد كه براى خدا به زيان خود حجتى آشكار پديد آريد؟"},{"SurahNumber":4,"VerseNumber":145,"Text":"هر آينه منافقان در فروترين طبقات آتش هستند و هرگز بر ايشان ياورى نمى‌يابى"},{"SurahNumber":4,"VerseNumber":146,"Text":"مگر آنان كه توبه كرده‌اند و از تباهى بازآمده‌اند و به خدا توسل جسته‌اند و براى خدا از روى اخلاص به دين گرويده‌اند. اينان در زمره مؤمنانند و خدا به مؤمنان اجرى عظيم خواهد داد"},{"SurahNumber":4,"VerseNumber":147,"Text":"چرا خدا شما را عذاب كند اگر سپاسگزار باشيد و ايمان آوريد؟ در حالى كه شكرپذير و داناست"},{"SurahNumber":4,"VerseNumber":148,"Text":"خدا بلند كردن صدا را به بدگويى دوست ندارد، مگر از آن كس كه به او ستمى شده باشد، و خدا شنوا و داناست"},{"SurahNumber":4,"VerseNumber":149,"Text":"اگر كار نيكى را به آشكار انجام دهيد يا به پنهان يا كردارى ناپسند را درگذريد، خدا عفوكننده و تواناست"},{"SurahNumber":4,"VerseNumber":150,"Text":"كسانى هستند كه به خدا و پيامبرانش كافر مى‌شوند و مى‌خواهند ميان خدا و پيامبرانش جدايى افكنند و مى‌گويند كه بعضى را مى‌پذيريم و بعضى را نمى‌پذيريم و مى‌خواهند در اين ميانه راهى برگزينند"},{"SurahNumber":4,"VerseNumber":151,"Text":"اينان در حقيقت كافرانند و ما براى كافران عذابى خواركننده آماده ساخته‌ايم"},{"SurahNumber":4,"VerseNumber":152,"Text":"و كسانى كه به خدا و پيامبرانش ايمان آورده‌اند و ميان پيامبرانش جدايى نيفكنده‌اند پاداششان را خدا خواهد داد، و خدا آمرزنده و مهربان است"}]}