{"Id":192,"LanguageCodes":["hi","hin"],"Name":"hin-muhammadfarooqk","Author":"Muhammad Farooq Khan And Muhammad Ahmed","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":14,"VerseNumber":13,"Text":"अन्ततः इनकार करनेवालों ने अपने रसूलों से कहा, \"हम तुम्हें अपने भू-भाग से निकालकर रहेंगे, या तो तुम्हें हमारे पंथ में लौट आना होगा।\" तब उनके रब ने उनकी ओर प्रकाशना की, \"हम अत्याचारियों को विनष्ट करके रहेंगे"},{"SurahNumber":14,"VerseNumber":14,"Text":"और उनके पश्चात तुम्हें इस धरती में बसाएँगे। यह उसके लिए है, जिसे मेरे समक्ष खड़े होने का भय हो और जो मेरी चेतावनी से डरे।"},{"SurahNumber":14,"VerseNumber":15,"Text":"उन्होंने फ़ैसला चाहा और प्रत्येक सरकश-दुराग्रही असफल होकर रहा"},{"SurahNumber":14,"VerseNumber":16,"Text":"वह जहन्नम से घिरा है और पीने को उसे कचलोहू का पानी दिया जाएगा"},{"SurahNumber":14,"VerseNumber":17,"Text":"जिसे वह कठिनाई से घूँट-घूँट करके पिएगा और ऐसा नहीं लगेगा कि वह आसानी से उसे उतार सकता है, और मृत्यु उसपर हर ओर से चली आती होगी, फिर भी वह मरेगा नहीं। और उसके सामने कठोर यातना होगी"},{"SurahNumber":14,"VerseNumber":18,"Text":"जिन लोगों ने अपने रब का इनकार किया उनकी मिसाल यह है कि उनके कर्म जैसे राख हों जिसपर आँधी के दिन प्रचंड हवा का झोंका चले। कुछ भी उन्हें अपनी कमाई में से हाथ न आ सकेगा। यही परले दर्जे की तबाही और गुमराही है"},{"SurahNumber":14,"VerseNumber":19,"Text":"क्या तुमने देखा नहीं कि अल्लाह ने आकाशों और धरती को सोद्देश्य पैदा किया? यदि वह चाहे तो तुम सबको ले जाए और एक नवीन सृष्टा जनसमूह ले आए"},{"SurahNumber":14,"VerseNumber":20,"Text":"और यह अल्लाह के लिए कुछ भी कठिन नहीं है"},{"SurahNumber":14,"VerseNumber":21,"Text":"सबके सब अल्लाह के सामने खुलकर आ जाएँगे तो कमज़ोर लोग, उन लोगों से जो बड़े बने हुए थे, कहेंगे, \"हम तो तुम्हारे पीछे चलते थे। तो क्या तुम अल्लाह की यातना में से कुछ हमपर टाल सकते हो? वे कहेंगे, \"यदि अल्लाह हमें मार्ग दिखाता तो हम तुम्हें भी दिखाते। अब यदि हम व्याकुल हों या धैर्य से काम लें, हमारे लिए बराबर है। हमारे लिए बचने का कोई उपाय नहीं।"}]}