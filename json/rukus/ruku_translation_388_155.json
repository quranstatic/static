{"Id":155,"LanguageCodes":["fa","fas"],"Name":"fas-islamhousecompe","Author":"Islamhouse.com Persian Team","Language":"Persian","Description":"Persian","Direction":"rtl","Source":"https://quranenc.com/check/persian_ih/v1.1.0-csv.1 , https://quranenc.com/en/browse/persian_ih , https://quranenc.com ,","Translations":[{"SurahNumber":37,"VerseNumber":75,"Text":"نوح به درگاه ما دعا کرد و [ما] چه نیکو اجابت‌کننده بودیم"},{"SurahNumber":37,"VerseNumber":76,"Text":"و او و خانواده‌اش را [به همراه مؤمنان] از بلای بزرگ [طوفان] نجات دادیم"},{"SurahNumber":37,"VerseNumber":77,"Text":"و [پس از طوفان، فقط پیروان مؤمن و] خانوادۀ او را [در زمین] باقی گذاشتیم"},{"SurahNumber":37,"VerseNumber":78,"Text":"و در میان آیندگان [نام نیک] برایش به جا نهادیم"},{"SurahNumber":37,"VerseNumber":79,"Text":"سلام [و ستایش] جهانیان بر نوح باد"},{"SurahNumber":37,"VerseNumber":80,"Text":"به راستی، ما نیکوکاران را اینچنین پاداش می‌دهیم"},{"SurahNumber":37,"VerseNumber":81,"Text":"بی‌تردید، او از بندگان مؤمن ما بود"},{"SurahNumber":37,"VerseNumber":82,"Text":"آنگاه دیگران را [که در طوفان مانده بودند] غرق کردیم"},{"SurahNumber":37,"VerseNumber":83,"Text":"و قطعاً ابراهیم از پیروان او [= نوح] بود"},{"SurahNumber":37,"VerseNumber":84,"Text":"[یاد کن از] هنگامی که وی با دلی پاک [و خالی از شرک] به [درگاه] پروردگارش آمد"},{"SurahNumber":37,"VerseNumber":85,"Text":"آنگاه که به پدر و قومش گفت: «چه چیزی عبادت می‌کنید؟"},{"SurahNumber":37,"VerseNumber":86,"Text":"آیا به جای الله، این معبودان دروغین را می‌خواهید؟"},{"SurahNumber":37,"VerseNumber":87,"Text":"گمانتان دربارۀ پروردگار جهانیان چیست؟»"},{"SurahNumber":37,"VerseNumber":88,"Text":"سپس نگاهی به ستارگان افکند [و اندیشید]"},{"SurahNumber":37,"VerseNumber":89,"Text":"و گفت: «من بیمارم [و در جشن شرکت نمی‌کنم]»"},{"SurahNumber":37,"VerseNumber":90,"Text":"پس [مردم] او را ترک کردند و رفتند"},{"SurahNumber":37,"VerseNumber":91,"Text":"آنگاه پنهانی نزد معبودهایشان رفت و [با تمسخر] گفت: «چیزی نمی‌خورید؟"},{"SurahNumber":37,"VerseNumber":92,"Text":"شما را چه شده است که سخن نمی‌گویید؟»"},{"SurahNumber":37,"VerseNumber":93,"Text":"سپس با دست راست خود ضربه‌ای [محکم] بر آنها وارد آورد [و جز بُت‌ بزرگ، همه را شکست]"},{"SurahNumber":37,"VerseNumber":94,"Text":"قومش شتابان به سوی او آمدند"},{"SurahNumber":37,"VerseNumber":95,"Text":"[ابراهیم] گفت: «آیا چیزی را که خود می‌تراشید عبادت می‌کنید؟"},{"SurahNumber":37,"VerseNumber":96,"Text":"و حال آنکه الله، [هم] شما و [هم] آنچه را انجام می‌دهید آفریده است»"},{"SurahNumber":37,"VerseNumber":97,"Text":"[وقتی بُت‌پرستان از پاسخ درماندند،] گفتند: «بنایی [بلند] برایش بسازید و او را در آتش بیفکنید»"},{"SurahNumber":37,"VerseNumber":98,"Text":"براى [نابودى‌] او نیرنگی خواستند و[لى] ما آنان را پست و [مغلوب‌] ساختیم [و آتش بر ابراهیم سرد و بی‌اثر شد]"},{"SurahNumber":37,"VerseNumber":99,"Text":"و گفت: «من به سوى [سرزمین دیگرى براى عبادتِ] پروردگارم می‌روم [و هجرت می‌کنم] و او مرا هدایت خواهد كرد"},{"SurahNumber":37,"VerseNumber":100,"Text":"پروردگارا، [فرزندی] از شایستگان به من عطا کن»"},{"SurahNumber":37,"VerseNumber":101,"Text":"ما [دعایش را مستجاب کردیم و] او را به تولد پسری بردبار بشارت دادیم"},{"SurahNumber":37,"VerseNumber":102,"Text":"و چون [اسماعیل] به [سن نوجوانى و] حد تلاش [و همكارى] با او [= ابراهیم] رسید، به وی گفت: پسرم، در خواب [به من وحی می‌شود و] مى‌بینم كه تو را ذبح مى‌كنم. نظرت در این باره چیست؟» [اسماعیل] گفت: «پدرجان، آنچه را به تو امر شده است انجام بده. ان شاء الله مرا [در برابر اجرای این فرمان،] شكیبا خواهی یافت»"},{"SurahNumber":37,"VerseNumber":103,"Text":"هنگامی که هر دو تسلیم [فرمان پروردگار] شدند و [ابراهیم] او را به پیشانی [بر خاک] نهاد"},{"SurahNumber":37,"VerseNumber":104,"Text":"به او ندا دادیم که: «ای ابراهیم،"},{"SurahNumber":37,"VerseNumber":105,"Text":"یقیناً که خوابت را تحقق بخشیدی». ما نیکوکاران را اینچنین پاداش می‌دهیم"},{"SurahNumber":37,"VerseNumber":106,"Text":"بی‌تردید، این [خواب،] آزمایشی آشکار بود [و ابراهیم از آن سربلند بیرون آمد]"},{"SurahNumber":37,"VerseNumber":107,"Text":"و [جان] او را در ازای قربانی بزرگی بازخریدیم"},{"SurahNumber":37,"VerseNumber":108,"Text":"و در میان آیندگان، [نام نیک] برایش بر جای نهادیم"},{"SurahNumber":37,"VerseNumber":109,"Text":"سلام بر ابراهیم"},{"SurahNumber":37,"VerseNumber":110,"Text":"ما نیکوکاران را اینچنین پاداش می‌دهیم"},{"SurahNumber":37,"VerseNumber":111,"Text":"بی‌تردید، او از بندگان مؤمن ما بود"},{"SurahNumber":37,"VerseNumber":112,"Text":"و او را به [تولد] اسحاق که پیامبری از شایستگان بود بشارت دادیم"},{"SurahNumber":37,"VerseNumber":113,"Text":"[ما] به او و اسحاق برکت دادیم؛ و [برخى] از افرادِ دودمانشان نیكوكار بودند و [برخى دیگر] آشكارا نسبت به خویشتن ستمکار بودند"}]}