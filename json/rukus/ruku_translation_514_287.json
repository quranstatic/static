{"Id":287,"LanguageCodes":["prs"],"Name":"prs-mawlawimuhammad","Author":"Mawlawi Muhammad Anwar Badkhashani","Language":"Dari","Description":"Dari","Direction":"rtl","Source":"https://quranenc.com/en/browse/dari_badkhashani","Translations":[{"SurahNumber":76,"VerseNumber":1,"Text":"آیا بر انسان مدتی از زمان گذشت که چیزی قابل ذکر نبود"},{"SurahNumber":76,"VerseNumber":2,"Text":"البته ما انسان را آمیخته از نطفه (مرد و زن) آفریده‌ایم، تا او را بیازمائیم (لذا) او را شنوای بینا گردانیدیم"},{"SurahNumber":76,"VerseNumber":3,"Text":"البته ما به انسان راه راست را نشان دادیم، خواه شکرگزار باشد، خواه ناشکر"},{"SurahNumber":76,"VerseNumber":4,"Text":"(لیکن) ما برای کفار زنجیرها و طوق‌ها و آتش سوزان را آماده کرده‌ايم"},{"SurahNumber":76,"VerseNumber":5,"Text":"و البته نیکان از جامی می‌نوشند که با کافور آمیخته شده است"},{"SurahNumber":76,"VerseNumber":6,"Text":"چشمه‌ای که بندگان نیک الله از آن می‌نوشد، هرگونه بخواهند آن را جاری می‌سازند"},{"SurahNumber":76,"VerseNumber":7,"Text":"(علامت آن بندگان الله این است که) به نذرهای خود وفا می‌کنند و از روزی می‌ترسند که شرش عام و گسترده است"},{"SurahNumber":76,"VerseNumber":8,"Text":"و طعام را با وجود محبت و حاجت خود، به بینوا و یتیم و اسیر می‌دهند"},{"SurahNumber":76,"VerseNumber":9,"Text":"(و می‌گویند) ما برای رضای الله به شما طعام می‌دهیم و از شما هیچ پاداش و تشکری نمی‌خواهیم"},{"SurahNumber":76,"VerseNumber":10,"Text":"البته ما از پروردگار ما می‌ترسیم در روزی که ترش روی و دشوار است"},{"SurahNumber":76,"VerseNumber":11,"Text":"پس الله آن‌ها را از شر و ضرر آن روز حفظ کرد و به آن‌ها درخشانی چهره و خرمی بخشید"},{"SurahNumber":76,"VerseNumber":12,"Text":"و در مقابل صبرشان (الله) باغ و (لباس‌های) ابریشمی به آنان پاداش می‌دهد"},{"SurahNumber":76,"VerseNumber":13,"Text":"در حالی که بر تخت‌ها تکیه زده‌اند، نه (گرمی) آفتاب و نه (سوز) سرما را در آن جا می‌بینند"},{"SurahNumber":76,"VerseNumber":14,"Text":"و سایه‌های آن (درختان جنت) به ایشان نزدیک است و میوه‌هایش در دسترس (شان) قرار داده شود"},{"SurahNumber":76,"VerseNumber":15,"Text":"و بر آن‌ها ظرف‌های نقره‌ای و جام‌های بلورین گردانیده می‌شود"},{"SurahNumber":76,"VerseNumber":16,"Text":"بلورهای از نقره، که آن را به اندازه‌های (متفاوت) اندازه‌گیری کرده‌اند"},{"SurahNumber":76,"VerseNumber":17,"Text":"و در آن جا جام شرابی نوشانیده می‌شوند که آمیختۀ آن از چشمۀ زنجبیل است"},{"SurahNumber":76,"VerseNumber":18,"Text":"چشمۀ است در جنت که سلسبیل نامیده می‌شود"},{"SurahNumber":76,"VerseNumber":19,"Text":"و پسران همیشه جوان (برای خدمت) بر آنان می‌گردند و چون ایشان را ببینی، آنان را مرواریدهای پراگنده می‌پنداری"},{"SurahNumber":76,"VerseNumber":20,"Text":"و چون آن جا را نگاه کنی، نعمت فراوان و پادشاهی بزرگ را می‌بینی"},{"SurahNumber":76,"VerseNumber":21,"Text":"بر تن آن‌ها (جنتیان) لباس‌های ابریشم نازک و ابریشم ضخیم است و با دستبندهای از نقره آراسته شده‌اند، و پروردگارشان شراب پاکیزه به آن‌ها می‌نوشاند"},{"SurahNumber":76,"VerseNumber":22,"Text":"البته این (نعمت‌ها) پاداش (اعمال) شما است و سعی‌تان مورد سپاس (و قابل تقدیر) است"}]}