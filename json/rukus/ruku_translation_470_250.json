{"Id":250,"LanguageCodes":["ml","mal"],"Name":"mal-muhammadkarakun","Author":"Muhammad Karakunnu And Vanidas Elayavoor","Language":"Malayalam","Description":"Malayalam","Direction":"ltr","Source":"http://tanzil.net","Translations":[{"SurahNumber":56,"VerseNumber":39,"Text":"അവരോ പൂര്‍വികരില്‍ നിന്ന് ധാരാളമുണ്ട്"},{"SurahNumber":56,"VerseNumber":40,"Text":"പിന്‍മുറക്കാരില്‍നിന്നും ധാരാളമുണ്ട്"},{"SurahNumber":56,"VerseNumber":41,"Text":"ഇടതു പക്ഷക്കാര്‍! എന്താണ് ഇടതുപക്ഷത്തിന്റെ അവസ്ഥ"},{"SurahNumber":56,"VerseNumber":42,"Text":"അവര്‍ തീക്കാറ്റിലായിരിക്കും. തിളച്ചു തുള്ളുന്ന വെള്ളത്തിലും"},{"SurahNumber":56,"VerseNumber":43,"Text":"കരിമ്പുകയുടെ ഇരുണ്ട നിഴലിലും"},{"SurahNumber":56,"VerseNumber":44,"Text":"അത് തണുപ്പോ സുഖമോ നല്‍കുകയില്ല"},{"SurahNumber":56,"VerseNumber":45,"Text":"കാരണമവര്‍ അതിന് മുമ്പ് സുഖഭോഗങ്ങളില്‍ മുഴുകിയവരായിരുന്നു"},{"SurahNumber":56,"VerseNumber":46,"Text":"കൊടും പാപങ്ങളില്‍ ആണ്ടു പൂണ്ടവരും"},{"SurahNumber":56,"VerseNumber":47,"Text":"അവര്‍ ചോദിക്കാറുണ്ടായിരുന്നു; \"ഞങ്ങള്‍ മരിച്ച് മണ്ണും എല്ലുമായി മാറിയാല്‍ പിന്നെ വീണ്ടും ഉയിര്‍ത്തെഴുന്നേല്‍പിക്കപ്പെടുമെന്നോ"},{"SurahNumber":56,"VerseNumber":48,"Text":"ഞങ്ങളുടെ പൂര്‍വ പിതാക്കളും?”"},{"SurahNumber":56,"VerseNumber":49,"Text":"പറയുക: ഉറപ്പായും മുന്‍ഗാമികളും പിന്‍ഗാമികളും"},{"SurahNumber":56,"VerseNumber":50,"Text":"ഒരു നിര്‍ണിത നാളിലെ നിശ്ചിത സമയത്ത് ഒരുമിച്ചു ചേര്‍ക്കപ്പെടുക തന്നെ ചെയ്യും"},{"SurahNumber":56,"VerseNumber":51,"Text":"പിന്നെ, അല്ലയോ സത്യനിഷേധികളായ ദുര്‍മാര്‍ഗികളേ"},{"SurahNumber":56,"VerseNumber":52,"Text":"നിശ്ചയമായും നിങ്ങള്‍ സഖൂം വൃക്ഷത്തില്‍നിന്നാണ് തിന്നേണ്ടി വരിക"},{"SurahNumber":56,"VerseNumber":53,"Text":"അങ്ങനെ നിങ്ങളതുകൊണ്ട് വയറു നിറയ്ക്കും"},{"SurahNumber":56,"VerseNumber":54,"Text":"അതിനു മേലെ തിളച്ചുമറിയുന്ന വെള്ളം കുടിക്കുകയും ചെയ്യും"},{"SurahNumber":56,"VerseNumber":55,"Text":"ദാഹിച്ചു വലഞ്ഞ ഒട്ടകത്തെപ്പോലെ നിങ്ങളത് മോന്തും"},{"SurahNumber":56,"VerseNumber":56,"Text":"പ്രതിഫല നാളില്‍ അവര്‍ക്കുള്ള സല്‍ക്കാരമതായിരിക്കും"},{"SurahNumber":56,"VerseNumber":57,"Text":"നാമാണ് നിങ്ങളെ സൃഷ്ടിച്ചത്. എന്നിട്ടും നിങ്ങളിതിനെ സത്യമായംഗീകരിക്കാത്തതെന്ത്"},{"SurahNumber":56,"VerseNumber":58,"Text":"നിങ്ങള്‍ സ്രവിക്കുന്ന ശുക്ളത്തെ സംബന്ധിച്ച് ആലോചിച്ചുവോ"},{"SurahNumber":56,"VerseNumber":59,"Text":"നിങ്ങളാണോ അതിനെ സൃഷ്ടിക്കുന്നത്? അതോ നാമോ സൃഷ്ടികര്‍മം നിര്‍വഹിക്കുന്നത്"},{"SurahNumber":56,"VerseNumber":60,"Text":"നിങ്ങള്‍ക്കിടയില്‍ മരണം നിശ്ചയിച്ചതും നാം തന്നെ. നമ്മെ മറികടക്കാനാരുമില്ല"},{"SurahNumber":56,"VerseNumber":61,"Text":"നിങ്ങള്‍ക്കുപകരം നിങ്ങളെപ്പോലുള്ളവരെ ഉണ്ടാക്കാനും നിങ്ങള്‍ക്കറിയാത്ത വിധം നിങ്ങളെ വീണ്ടും സൃഷ്ടിക്കാനും നമുക്കു കഴിയും"},{"SurahNumber":56,"VerseNumber":62,"Text":"ആദ്യത്തെ സൃഷ്ടിയെ സംബന്ധിച്ച് നിശ്ചയമായും നിങ്ങള്‍ക്കറിയാമല്ലോ. എന്നിട്ടും നിങ്ങള്‍ ചിന്തിച്ചറിയാത്തതെന്ത്"},{"SurahNumber":56,"VerseNumber":63,"Text":"നിങ്ങള്‍ വിളയിറക്കുന്നതിനെക്കുറിച്ച് ചിന്തിച്ചുവോ"},{"SurahNumber":56,"VerseNumber":64,"Text":"നിങ്ങളാണോ അതിനെ മുളപ്പിക്കുന്നത്? അതോ നാമോ മുളപ്പിക്കുന്നവന്‍"},{"SurahNumber":56,"VerseNumber":65,"Text":"നാം ഉദ്ദേശിച്ചിരുന്നെങ്കില്‍ അതിനെ തുരുമ്പാക്കി മാറ്റുമായിരുന്നു. അപ്പോള്‍ നിങ്ങള്‍ നിരാശയോടെ പറയുമായിരുന്നു"},{"SurahNumber":56,"VerseNumber":66,"Text":"ഞങ്ങള്‍ കടക്കെണിയിലായല്ലോ"},{"SurahNumber":56,"VerseNumber":67,"Text":"എന്നല്ല; ഞങ്ങള്‍ ഉപജീവനം വിലക്കപ്പെട്ടവരായിപ്പോയല്ലോ.”"},{"SurahNumber":56,"VerseNumber":68,"Text":"നിങ്ങള്‍ കുടിക്കുന്ന വെള്ളത്തെക്കുറിച്ച് ചിന്തിച്ചുവോ"},{"SurahNumber":56,"VerseNumber":69,"Text":"നിങ്ങളാണോ കാര്‍മുകിലില്‍നിന്ന് വെള്ളമിറക്കിയത്? അതോ നാമോ അതിറക്കിയവന്‍"},{"SurahNumber":56,"VerseNumber":70,"Text":"നാം ഉദ്ദേശിച്ചിരുന്നെങ്കില്‍ അതിനെ ഉപ്പുവെള്ളമാക്കി മാറ്റുമായിരുന്നു. എന്നിട്ടും നിങ്ങള്‍ നന്ദി കാണിക്കാത്തതെന്ത്"},{"SurahNumber":56,"VerseNumber":71,"Text":"നിങ്ങള്‍ കത്തിക്കുന്ന തീയിനെക്കുറിച്ച് ചിന്തിച്ചുവോ"},{"SurahNumber":56,"VerseNumber":72,"Text":"നിങ്ങളാണോ അതിനുള്ള മരമുണ്ടാക്കിയത്? അതോ നാമോ അത് പടച്ചുണ്ടാക്കിയത്"},{"SurahNumber":56,"VerseNumber":73,"Text":"നാമതിനെ ഒരു പാഠമാക്കിയിരിക്കുന്നു. വഴിപോക്കര്‍ക്ക് ജീവിത വിഭവവും"},{"SurahNumber":56,"VerseNumber":74,"Text":"അതിനാല്‍ നീ നിന്റെ മഹാനായ നാഥന്റെ നാമം വാഴ്ത്തുക"}]}