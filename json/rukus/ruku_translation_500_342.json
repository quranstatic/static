{"Id":342,"LanguageCodes":["sq","sqi"],"Name":"sqi-hassannahi","Author":"Hassan Nahi","Language":"Albanian","Description":"Albanian","Direction":"ltr","Source":"https://quranenc.com/check/albanian_nahi/v1.1.0-csv.1 , https://quranenc.com/en/browse/albanian_nahi , https://quranenc.com ,","Translations":[{"SurahNumber":69,"VerseNumber":1,"Text":"E Vërteta e pashmangshme"},{"SurahNumber":69,"VerseNumber":2,"Text":"Ç’është e Vërteta e pashmangshme"},{"SurahNumber":69,"VerseNumber":3,"Text":"E kush do të ta shpjegojë ty se ç’është e Vërteta e pashmangshme"},{"SurahNumber":69,"VerseNumber":4,"Text":"Fiset Themud dhe Ad e mohuan Gjëmimin e tmerrshëm"},{"SurahNumber":69,"VerseNumber":5,"Text":"prandaj fisi Themud u shkatërrua nga një ulërimë e tmerrshme"},{"SurahNumber":69,"VerseNumber":6,"Text":"kurse fisi Ad u shkatërrua nga një furtunë shungulluese të rreptë"},{"SurahNumber":69,"VerseNumber":7,"Text":"të cilën Allahu ua dërgoi atyre shtatë net dhe tetë ditë pareshtur. Atëherë mund t’i vëreje njerëzit të përmbysur si trungjet e hurmave të kalbura"},{"SurahNumber":69,"VerseNumber":8,"Text":"A sheh ndonjë gjurmë të tyre"},{"SurahNumber":69,"VerseNumber":9,"Text":"Faraoni, ata para tij dhe populli i qyteteve të rrënuara[377] kryen gjynahe të mëdha"},{"SurahNumber":69,"VerseNumber":10,"Text":"dhe e kundërshtuan të dërguarin e Zotit të tyre, andaj Allahu i zhbiu ata me dënim të ashpër"},{"SurahNumber":69,"VerseNumber":11,"Text":"Kur vërshoi uji i madh, Ne ju ngarkuam ju[378] në anije"},{"SurahNumber":69,"VerseNumber":12,"Text":"për ta bërë atë një paralajmërim, që ta dëgjojë çdo vesh i vëmendshëm"},{"SurahNumber":69,"VerseNumber":13,"Text":"Dhe kur t’i fryhet një herë Surit"},{"SurahNumber":69,"VerseNumber":14,"Text":"kur toka dhe malet të ngrihen lart e të thërrmohen me një goditje shkatërrimtare"},{"SurahNumber":69,"VerseNumber":15,"Text":"atëherë do të ndodhë Ngjarja e pashmangshme (Kiameti)"},{"SurahNumber":69,"VerseNumber":16,"Text":"Dhe do të çahet qielli, që atë ditë do të jetë i thyeshëm"},{"SurahNumber":69,"VerseNumber":17,"Text":"Engjëjt do të rrinë skajeve të tij, kurse tetë prej tyre do të mbajnë Fronin e Zotit tënd"},{"SurahNumber":69,"VerseNumber":18,"Text":"Atë Ditë do të mbeteni zbuluar dhe asnjë fshehtësi juaja nuk do të mbetet pa u shfaqur"},{"SurahNumber":69,"VerseNumber":19,"Text":"Ai, të cilit do t’i jepet libri i veprave të tij nga ana e djathtë, do t’u thotë (njerëzve të tij): “Ja, lexoni librin tim"},{"SurahNumber":69,"VerseNumber":20,"Text":"Vërtet, unë kam qenë i bindur se do të jepja llogari.”"},{"SurahNumber":69,"VerseNumber":21,"Text":"Kështu, ai do të ketë jetë të lumtur"},{"SurahNumber":69,"VerseNumber":22,"Text":"në një kopsht të lartë"},{"SurahNumber":69,"VerseNumber":23,"Text":"frutat e të cilit do t’i kapë lehtë"},{"SurahNumber":69,"VerseNumber":24,"Text":"(Njerëzve të tillë u thuhet:) “Ju bëftë mirë, hani e pini për atë, që keni bërë në ditët e kaluara!”"},{"SurahNumber":69,"VerseNumber":25,"Text":"Por ai, të cilit do t’i jepet libri i veprave të tij nga ana e majtë, do të thotë: “Ah, sikur të mos më ishte dhënë libri im"},{"SurahNumber":69,"VerseNumber":26,"Text":"dhe të mos e kisha ditur llogarinë time"},{"SurahNumber":69,"VerseNumber":27,"Text":"Ah, të kisha qenë i vdekur (e të mos isha ringjallur)"},{"SurahNumber":69,"VerseNumber":28,"Text":"Pasuria ime nuk më solli dobi"},{"SurahNumber":69,"VerseNumber":29,"Text":"dhe më la fuqia ime!”"},{"SurahNumber":69,"VerseNumber":30,"Text":"(Do të thuhet) “Kapeni dhe lidheni në pranga"},{"SurahNumber":69,"VerseNumber":31,"Text":"pastaj digjeni në zjarrin përvëlues"},{"SurahNumber":69,"VerseNumber":32,"Text":"mandej lidheni në zinxhirë prej shtatëdhjetë kutesh"},{"SurahNumber":69,"VerseNumber":33,"Text":"sepse ai, me të vërtetë, nuk ka besuar në Allahun e Madhërishëm"},{"SurahNumber":69,"VerseNumber":34,"Text":"dhe nuk është kujdesur për të ushqyer të varfrit e shkretë"},{"SurahNumber":69,"VerseNumber":35,"Text":"Prandaj, ai sot këtu s’ka mik të afërt"},{"SurahNumber":69,"VerseNumber":36,"Text":"e as ushqim tjetër, përveç qelbit"},{"SurahNumber":69,"VerseNumber":37,"Text":"të cilin e hanë vetëm gjynahqarët"}]}