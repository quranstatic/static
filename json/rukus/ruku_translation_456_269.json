{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":51,"VerseNumber":24,"Text":"Is het verhaal van de geëerde gasten van Ibrahiem tot jullie gekomen"},{"SurahNumber":51,"VerseNumber":25,"Text":"Toen zij bij hem binnengingen en \"Vrede\" zeiden, zei hij: \"Vrede, onbekende mensen"},{"SurahNumber":51,"VerseNumber":26,"Text":"Hij wendde zich toen heimelijk tot zijn huisgenoten en bracht een gemest kalf"},{"SurahNumber":51,"VerseNumber":27,"Text":"Dat zette hij hun toen voor. Hij zei: \"Willen jullie niet eten"},{"SurahNumber":51,"VerseNumber":28,"Text":"Toen werd hij door vrees voor hen bevangen. Zij zeiden: \"Wees niet bang\" en verkondigden hem het goede nieuws van een verstandige jongen"},{"SurahNumber":51,"VerseNumber":29,"Text":"Toen kwam zijn vrouw er schreeuwend aan. Zij sloeg zich in het gezicht en zei: \"Een onvruchtbare oude vrouw"},{"SurahNumber":51,"VerseNumber":30,"Text":"Zij zeiden: \"Zo heeft jouw Heer het gezegd. Hij is de wijze, de wetende"},{"SurahNumber":51,"VerseNumber":31,"Text":"Hij zei: \"Waar komen jullie voor, o gezondenen"},{"SurahNumber":51,"VerseNumber":32,"Text":"Zij zeiden: \"Wij zijn gezonden naar misdadige mensen"},{"SurahNumber":51,"VerseNumber":33,"Text":"om op hen stenen van klei neer te zenden"},{"SurahNumber":51,"VerseNumber":34,"Text":"die bij jouw Heer gemerkt zijn voor de onmatigen"},{"SurahNumber":51,"VerseNumber":35,"Text":"En Wij lieten hen die daar tot de gelovigen behoorden eruit gaan"},{"SurahNumber":51,"VerseNumber":36,"Text":"maar Wij vonden er slechts één huis van hen die zich [aan God] overgaven"},{"SurahNumber":51,"VerseNumber":37,"Text":"En Wij lieten daarin een teken achter voor hen die de pijnlijke bestraffing vrezen"},{"SurahNumber":51,"VerseNumber":38,"Text":"Ook in [het verhaal van] Moesa, toen Wij hem met een duidelijke machtiging naar Fir'aun zonden"},{"SurahNumber":51,"VerseNumber":39,"Text":"Die keerde zich toen met zijn garde af en zei: \"Een tovenaar of een bezetene"},{"SurahNumber":51,"VerseNumber":40,"Text":"En Wij grepen hem en zijn troepen en wierpen hen in de zee; laakbaar was hij"},{"SurahNumber":51,"VerseNumber":41,"Text":"Ook in [het verhaal van] de 'Aad, toen Wij de barre wind tegen hen zonden"},{"SurahNumber":51,"VerseNumber":42,"Text":"die waar hij overheen ging niets overliet, maar het als gruis maakte"},{"SurahNumber":51,"VerseNumber":43,"Text":"Ook in [het verhaal van] de Thamoed, toen Wij tot hen zeiden: \"Jullie kunnen nog een tijd genieten"},{"SurahNumber":51,"VerseNumber":44,"Text":"Maar zij minachtten het bevel van hun Heer en toen greep de donderslag hen, terwijl zij keken"},{"SurahNumber":51,"VerseNumber":45,"Text":"Toen konden zij niet meer opstaan en konden niet meer geholpen worden"},{"SurahNumber":51,"VerseNumber":46,"Text":"Ook het volk van Noeh, vroeger al; dat waren verdorven mensen"}]}