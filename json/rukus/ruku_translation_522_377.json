{"Id":377,"LanguageCodes":["th","tha"],"Name":"tha-kingfahadquranc","Author":"King Fahad Quran Complex","Language":"Thai","Description":"Thai","Direction":"ltr","Source":"http://tanzil.net","Translations":[{"SurahNumber":80,"VerseNumber":1,"Text":"เขา (มุฮัมมัด) ทำหน้าบึ้ง และผินหน้าไปทางอื่น"},{"SurahNumber":80,"VerseNumber":2,"Text":"เพราะชายตาบอดมาหาเขา"},{"SurahNumber":80,"VerseNumber":3,"Text":"และอะไรเล่าที่จะให้เจ้ารู้ หวังว่าเขาจะมาเพื่อซักฟอกจิตใจก็ได้"},{"SurahNumber":80,"VerseNumber":4,"Text":"หรือเพื่อรับคำตักเตือน เพื่อที่คำตักเตือนนั้นจะเป็นประโยชน์แก่เขา"},{"SurahNumber":80,"VerseNumber":5,"Text":"ส่วนผู้ที่พอเพียงแล้ว"},{"SurahNumber":80,"VerseNumber":6,"Text":"เจ้ากลับต้อนรับขับสู้"},{"SurahNumber":80,"VerseNumber":7,"Text":"และไม่ใช่หน้าที่ของเจ้า การที่เขาไม่ซักฟอก"},{"SurahNumber":80,"VerseNumber":8,"Text":"และส่วนผู้ที่มาหาเจ้าด้วยความพยายาม"},{"SurahNumber":80,"VerseNumber":9,"Text":"และเขามีความกลัวเกรง"},{"SurahNumber":80,"VerseNumber":10,"Text":"เจ้ากลับเมินเฉย"},{"SurahNumber":80,"VerseNumber":11,"Text":"มิใช่เช่นนั้น แท้จริงมันเป็นข้อเตือนใจ"},{"SurahNumber":80,"VerseNumber":12,"Text":"ดังนั้นผู้ใดประสงค์ก็ให้รำลึกถึงข้อเตือนใจนั้น"},{"SurahNumber":80,"VerseNumber":13,"Text":"ซึ่งมีอยู่ในคัมภีร์อันทรงเกียรติ"},{"SurahNumber":80,"VerseNumber":14,"Text":"ที่ได้รับการเทิดทูน ได้รับความบริสุทธิ์"},{"SurahNumber":80,"VerseNumber":15,"Text":"ด้วยมือของมลาอิกะฮฺ"},{"SurahNumber":80,"VerseNumber":16,"Text":"ผู้ทรงเกียรติ ทรงคุณธรรม"},{"SurahNumber":80,"VerseNumber":17,"Text":"มนุษย์นั้นถูกสังหารเสียก็ดี เขาช่างเนรคุณเสียนี่กระไร"},{"SurahNumber":80,"VerseNumber":18,"Text":"จากสิ่งใดเล่าพระองค์ทรงบังเกิดเขามา"},{"SurahNumber":80,"VerseNumber":19,"Text":"จากเชื้ออสุจิหยดหนึ่งพระองค์ทรงบังเกิดเขา แล้วก็กำหนดสภาวะแก่เขา"},{"SurahNumber":80,"VerseNumber":20,"Text":"แล้วพระองค์ก็ทรงแผ้วทางให้สะดวกแก่เขา"},{"SurahNumber":80,"VerseNumber":21,"Text":"ต่อมาพระองค์ให้เขาตายไป แล้วให้เขาลงหลุม"},{"SurahNumber":80,"VerseNumber":22,"Text":"ครั้นเมื่อพระองค์ทรงประสงค์ ก็ทรงให้เขาฟื้นคืนชีพ"},{"SurahNumber":80,"VerseNumber":23,"Text":"มิใช่เช่นนั้น เขามิได้ปฏิบัติในสิ่งที่พระองค์ทรงใช้เขา"},{"SurahNumber":80,"VerseNumber":24,"Text":"มนุษย์จงพิจารณาดูอาหารของเขาซิ"},{"SurahNumber":80,"VerseNumber":25,"Text":"เราได้หลั่งน้ำฝนลงมามากมายอย่างไร"},{"SurahNumber":80,"VerseNumber":26,"Text":"แล้วเราได้แยกแผ่นดินออกไป"},{"SurahNumber":80,"VerseNumber":27,"Text":"และเราได้ให้เมล็ดพืชงอกเงยขึ้นจากในแผ่นดิน"},{"SurahNumber":80,"VerseNumber":28,"Text":"และองุ่นและพืชผัก"},{"SurahNumber":80,"VerseNumber":29,"Text":"และมะกอกและอินทผลัม"},{"SurahNumber":80,"VerseNumber":30,"Text":"และเรือกสวนที่หนาทึบ"},{"SurahNumber":80,"VerseNumber":31,"Text":"และผลไม้และทุ่งหญ้า"},{"SurahNumber":80,"VerseNumber":32,"Text":"ทั้งนี้เพื่อเป็นประโยชน์แก่พวกเจ้าและสัตว์เลี้ยงของพวกเจ้า"},{"SurahNumber":80,"VerseNumber":33,"Text":"ครั้นเมื่อเสียงกัมปนาทมาถึง"},{"SurahNumber":80,"VerseNumber":34,"Text":"วันที่ผู้คนจะหนีจากพี่น้องของเขา"},{"SurahNumber":80,"VerseNumber":35,"Text":"และจากแม่ของเขา และพ่อของเขา"},{"SurahNumber":80,"VerseNumber":36,"Text":"และจากภริยาของเขา และลูก ๆ ของเขา"},{"SurahNumber":80,"VerseNumber":37,"Text":"สำหรับแต่ละคนในหมู่พวกเขาในวันนั้น มีภาระพอตัวเขาอยู่แล้ว"},{"SurahNumber":80,"VerseNumber":38,"Text":"หลายใบหน้าในวันนั้นแจ่มใส"},{"SurahNumber":80,"VerseNumber":39,"Text":"หัวเราะดีใจร่าเริง"},{"SurahNumber":80,"VerseNumber":40,"Text":"และหลายใบหน้าในวันนั้นมีฝุ่นจับ"},{"SurahNumber":80,"VerseNumber":41,"Text":"ความหม่นหมองจะปกคลุมบนใบหน้านั้น"},{"SurahNumber":80,"VerseNumber":42,"Text":"ชนเหล่านั้นคือพวกปฏิเสธศรัทธาพวกประพฤติชั่ว"}]}