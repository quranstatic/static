{"Id":441,"LanguageCodes":["ug","uig"],"Name":"uig-muhammadsaleh","Author":"Muhammad Saleh","Language":"Uighur","Description":"Uighur","Direction":"rtl","Source":"http://tanzil.net","Translations":[{"SurahNumber":74,"VerseNumber":1,"Text":"ئى (ۋەھيى نازىل بولغان چاغدا) كىيىمگە چۈمكىلىۋالغۇچى (پەيغەمبەر)"},{"SurahNumber":74,"VerseNumber":2,"Text":"تۇر! (ئىنسانلارنى) اﷲ ىڭ ئازابىدىن ئاگاھلاندۇر"},{"SurahNumber":74,"VerseNumber":3,"Text":"پەرۋەردىگارىڭنى ئۇلۇغلا"},{"SurahNumber":74,"VerseNumber":4,"Text":"كىيىمىڭنى پاك تۇت"},{"SurahNumber":74,"VerseNumber":5,"Text":"ئازابتىن (يەنى ئازابقا قالدۇرىدىغان ئىشلاردىن) يىراق بول"},{"SurahNumber":74,"VerseNumber":6,"Text":"كۆپ ئېلىش نىيىتىدە بەرمە (يەنى بىر كىشىگە بىرەر سوۋغا بەرسەڭ، ئۇنىڭدىن بەرگەن نەرسەڭدىن كۆپرەك نەرسە ئېلىشنى تەمە قىلما)،"},{"SurahNumber":74,"VerseNumber":7,"Text":"پەرۋەردىگارىڭنىڭ (رازىلىقى) ئۈچۈن (قەۋمىڭدىن يەتكەن ئەزىيەتكە) سەۋر قىل"},{"SurahNumber":74,"VerseNumber":8,"Text":"سۇر چېلىنغان ۋاقىت - ئۇ كۈن قىيىن كۈندۇر"},{"SurahNumber":74,"VerseNumber":9,"Text":"سۇر چېلىنغان ۋاقىت - ئۇ كۈن قىيىن كۈندۇر"},{"SurahNumber":74,"VerseNumber":10,"Text":"كاپىرلارغا ئاسان ئەمەستۇر"},{"SurahNumber":74,"VerseNumber":11,"Text":"(ئى مۇھەممەد!) مەن تەنھا ياراتقان كىشىنى (يەنى ۋەلىد ئىبن مۇغىرەنى) ماڭا قويۇۋەت"},{"SurahNumber":74,"VerseNumber":12,"Text":"ئۇنىڭغا نۇرغۇن مال بەردىم"},{"SurahNumber":74,"VerseNumber":13,"Text":"ئۇنىڭغا كۆز ئالدىدا تۇرىدىغان ئوغۇللارنى بەردىم"},{"SurahNumber":74,"VerseNumber":14,"Text":"ئۇنىڭ ئابرۇيىنى ئۆستۈردۈم"},{"SurahNumber":74,"VerseNumber":15,"Text":"ئاندىن ئۇ يەنە كۆپ بېرىشىمنى تەمە قىلىدۇ"},{"SurahNumber":74,"VerseNumber":16,"Text":"ياق، (يەنى ئۇنىڭ خالىغىنى بولمايدۇ)، چۈنكى ئۇ بىزنىڭ ئايەتلىرىمىزگە قارشى چىقتى"},{"SurahNumber":74,"VerseNumber":17,"Text":"ئۇنىڭغا قاتتىق ئازابىمنى تېتىتىمەن"},{"SurahNumber":74,"VerseNumber":18,"Text":"ئۇ (پەيغەمبەر ۋە قۇرئان ھەققىدە) ئويلاندى، (قۇرئان توغرۇلۇق نېمە دېيىشنى ۋە قانداق بوھتان قىلىشنى) پىلانلىدى"},{"SurahNumber":74,"VerseNumber":19,"Text":"لەنەت بولسۇنكى، ئۇ قانداق پىلانلىدى"},{"SurahNumber":74,"VerseNumber":20,"Text":"يەنە لەنەت بولسۇنكى، ئۇ قانداق پىلانلىدى"},{"SurahNumber":74,"VerseNumber":21,"Text":"ئاندىن ئۇ قارىدى،"},{"SurahNumber":74,"VerseNumber":22,"Text":"ئاندىن قوشۇمىسىنى تۈردى ۋە چىرايىنى پۈرۈشتۈردى،"},{"SurahNumber":74,"VerseNumber":23,"Text":"ئاندىن (ئىماندىن) يۈز ئۆرۈدى (پەيغەمبەرگە ئەگىشىشتىن) تەكەببۇرلۇق بىلەن باش تارتتى،"},{"SurahNumber":74,"VerseNumber":24,"Text":"«بۇ (كالامۇللاھ ئەمەس) پەقەت ئۆگىنىلگەن سېھىردۇر، بۇ پەقەت ئىنسان سۆزىدۇر» دېدى،"},{"SurahNumber":74,"VerseNumber":25,"Text":"«بۇ (كالامۇللاھ ئەمەس) پەقەت ئۆگىنىلگەن سېھىردۇر، بۇ پەقەت ئىنسان سۆزىدۇر» دېدى"},{"SurahNumber":74,"VerseNumber":26,"Text":"ئۇنى مەن سەقەرگە (يەنى دوزاخقا) سالىمەن"},{"SurahNumber":74,"VerseNumber":27,"Text":"سەقەرنىڭ نېمىلىكىنى قانداق بىلەلەيسەن؟"},{"SurahNumber":74,"VerseNumber":28,"Text":"ئۇ ھېچ نەرسىنى قالدۇرمايدۇ، قويمايدۇ (بەلكى كۆيدۈرۈپ تاشلايدۇ)"},{"SurahNumber":74,"VerseNumber":29,"Text":"ئۇ (چوڭلۇقىدىن) ئىنسانلارنىڭ (كۆزلىرىگە يىراق مۇساپىلەردىن) كۆرۈنۈپ تۇرىدۇ"},{"SurahNumber":74,"VerseNumber":30,"Text":"ئۇنىڭغا 19 پەرىشتە مۇئەككەلدۇر"},{"SurahNumber":74,"VerseNumber":31,"Text":"بىز دوزاخ مۇئەككەللىرىنى پەقەت پەرىشتىلەردىن قىلدۇق، بىز ئۇلارنىڭ سانى بىلەن پەقەت كاپىرلارنى سىنىدۇق، تاكى ئەھلى كىتاب (ئۆزلىرىنىڭ ساماۋى كىتابلىرىدىكى بۇ ساننى كۆرۈپ قۇرئاننىڭ ھەق ئىكەنلىكىگە) ئىمان ئېيتماي، مۆمىنلەرنىڭ (پەيغەمبەر ئەلەيھىسسالامنىڭ بەرگەن خەۋىرىگە ئىشەنگەنلىكلىرىدىن ۋە ئەھلى كىتابنىڭ قۇرئان خەۋەرلىرىنىڭ تەۋرات، ئىنجىلدىكى خەۋەرلەرگە ئۇيغۇن ئىكەنلىكىنى ئېتىراپ قىلغانلىقىدىن) ئىمانى كۈچەيگەي، ئەھلى كىتاب ۋە مۆمىنلەر (بۇنىڭدىن) شەكلەنمەيدۇ، دىللىرىدا كېسەل بارلار (يەنى مۇناپىقلار)، كاپىرلار: «بۇ مىسالدىن اﷲ نېمىنى ئىرادە قىلىدۇ» دەيدۇ، اﷲ مۇشۇنداق خالىغان ئادەمنى گۇمراھ قىلىدۇ، خالىغان ئادەمنى ھىدايەت قىلىدۇ، پەرۋەردىگارىڭنىڭ قوشۇنىنى (يەنى پەرىشتىلەرنىڭ سانىنىڭ كۆپلۈكىنى، ئۇلارنىڭ كۈچ - قۇۋۋىتىنى ۋە ئۇلارنىڭ يارىتىلىشتىكى چوڭلۇقىنى) پەقەت ئۇ ئۆزى بىلىدۇ، بۇ، (يەنى اﷲ بايان قىلغان دوزاخ) پەقەت ئىنسانلار ئۈچۈن ۋەز - نەسىھەتتۇر"}]}