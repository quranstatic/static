{"Id":166,"LanguageCodes":["fil"],"Name":"fil-wwwislamhouseco","Author":"Www.islamhouse.com","Language":"Filipino","Description":"Filipino","Direction":"ltr","Source":"https://quranenc.com/check/tagalog_rwwad/v1.1.1-csv.1 https://quranenc.com/en/browse/tagalog_rwwad https://quranenc.com","Translations":[{"SurahNumber":19,"VerseNumber":1,"Text":"Kāf, Hā, Yā, `Ayn, Ṣād"},{"SurahNumber":19,"VerseNumber":2,"Text":"Ang pagbanggit ng awa ng Panginoon mo sa lingkod Niyang si Zacarias"},{"SurahNumber":19,"VerseNumber":3,"Text":"noong nanawagan siya sa Panginoon niya sa isang panawagang kubli"},{"SurahNumber":19,"VerseNumber":4,"Text":"Nagsabi siya: \"Panginoon ko, tunay na ako ay napanghinaan ng mga buto mula sa akin, nagliyab ang ulo sa uban, at hindi naging malumbay sa pagdalangin sa Iyo, Panginoon ko"},{"SurahNumber":19,"VerseNumber":5,"Text":"Tunay na ako ay nangamba sa mga kaanak kabilang sa maiiwan ko. Ang maybahay ko naman ay baog. Kaya magkaloob ka sa akin mula sa nasa Iyo ng isang kalapit"},{"SurahNumber":19,"VerseNumber":6,"Text":"na magmamana sa akin at magmamana mula sa angkan ni Jacob. Gawin Mo siya, Panginoon ko, na isang lugod"},{"SurahNumber":19,"VerseNumber":7,"Text":"[Sinabi sa kanya:] \"O Zacarias, tunay na Kami ay nagbabalita ng nakagagalak sa iyo hinggil sa isang batang lalaking ang pangalan niya ay Juan. Hindi Kami gumawa para sa kanya noong bago pa niyan ng isang kapangalan"},{"SurahNumber":19,"VerseNumber":8,"Text":"Nagsabi ito: \"Panginoon ko, paanong magkakaroon ako ng isang batang lalaki samantalang ang maybahay ko ay baog at umabot na ako sa katandaan bilang hukluban"},{"SurahNumber":19,"VerseNumber":9,"Text":"Nagsabi [ang anghel]: \"Gayon nagsabi ang Panginoon mo: Iyon sa Akin ay madali at lumikha nga Ako sa iyo bago pa niyan, samantalang hindi ka dati isang bagay"},{"SurahNumber":19,"VerseNumber":10,"Text":"Nagsabi ito: \"Panginoon ko, gumawa ka para sa akin ng isang tanda.\" Nagsabi siya: \"Ang tanda mo ay na hindi ka magsalita sa mga tao nang tatlong gabi, gayong malusog"},{"SurahNumber":19,"VerseNumber":11,"Text":"Kaya lumabas siya sa mga kalipi niya mula sa dasalan saka nagpahiwatig sa kanila na magluwalhati sila sa umaga at hapon"},{"SurahNumber":19,"VerseNumber":12,"Text":"[Sinabi:] \"O Juan, kunin mo ang kasulatan nang may lakas.\" Nagbigay Kami sa kanya ng paghahatol habang isang paslit pa"},{"SurahNumber":19,"VerseNumber":13,"Text":"ng pagsinta mula sa nasa Amin, at ng kadalisayan. Siya noon ay isang mapangilag magkasala"},{"SurahNumber":19,"VerseNumber":14,"Text":"isang nagpapakabuti sa mga magulang niya, at hindi naging isang mapaniil na masuwayin"},{"SurahNumber":19,"VerseNumber":15,"Text":"Kapayapaan ay sumakanya sa araw na ipinanganak siya, sa araw na mamamatay siya, at sa araw na bubuhayin siyang isang buhay"}]}