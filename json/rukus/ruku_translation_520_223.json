{"Id":223,"LanguageCodes":["km","khm"],"Name":"khm-cambodianmuslim","Author":"Cambodian Muslim Community Development","Language":"Khmer","Description":"Khmer","Direction":"ltr","Source":"https://quranenc.com/check/khmer_cambodia/v1.0.0-csv.1 , https://quranenc.com/en/browse/khmer_cambodia , https://quranenc.com ,","Translations":[{"SurahNumber":79,"VerseNumber":1,"Text":"អល់ឡោះស្បថនឹងម៉ាឡាអ៊ីកាត់ដែលដកយកជីវិតពួក ដែលគ្មានជំនឿដោយឃោរឃៅ។"},{"SurahNumber":79,"VerseNumber":2,"Text":"និងម៉ាឡាអ៊ីកាត់ដែលដកយកជីវិតអ្នកមានជំនឿដោយ ថ្នមៗ។"},{"SurahNumber":79,"VerseNumber":3,"Text":"និងម៉ាឡាអ៊ីកាត់ដែលចុះពីលើមេឃយ៉ាងលឿន។"},{"SurahNumber":79,"VerseNumber":4,"Text":"និងម៉ាឡាអ៊ីកាត់ដែលដណ្ដ្ដើមគ្នានាំព្រលឹងអ្នកមានជំនឿ ឆ្ពោះទៅកាន់ឋានសួគ៌។"},{"SurahNumber":79,"VerseNumber":5,"Text":"និងម៉ាឡាអ៊ីកាត់ដែលរៀបចំបទបញ្ជារបស់អល់ឡោះ។"},{"SurahNumber":79,"VerseNumber":6,"Text":"នៅថ្ងៃដែល(មានការផ្លុំត្រែលើកទីមួយ)ផែនដីនិងភ្នំ ទាំងឡាយរញ្ជួយយ៉ាងខ្លាំង(អ្វីៗទាំងអស់ត្រូវវិនាសអន្ដរាយ)។"},{"SurahNumber":79,"VerseNumber":7,"Text":"ការផ្លុំត្រែលើកទីពីរកើតមានឡើង បន្ទាប់ពីលើកទីមួយ (អ្វីៗទាំងអស់ត្រូវរស់ឡើងវិញ)។"},{"SurahNumber":79,"VerseNumber":8,"Text":"នៅថ្ងៃនោះ ដួងចិត្ដ(របស់ពួកគ្មានជំនឿ)ភ័យញាប់ញ័រ។"},{"SurahNumber":79,"VerseNumber":9,"Text":"កែវភ្នែករបស់ពួកគេទម្លាក់ចុះដោយសារការភ័យខ្លាច។"},{"SurahNumber":79,"VerseNumber":10,"Text":"ពួកគេ(ពួកគ្មានជំនឿ)និយាយថាៈ តើពួកយើងពិតជា ត្រូវបានគេបញ្ជូនទៅកាន់ជីវិតដើម(របស់ពួកយើង)វិញឬ"},{"SurahNumber":79,"VerseNumber":11,"Text":"តើ(គេពិតជាបញ្ជូនទៅកាន់ជីវិតដើមរបស់ពួកយើងវិញ ឬ) នៅពេលដែលពួកយើងបានក្លាយជាឆ្អឹងពុកផុយហើយនោះ"},{"SurahNumber":79,"VerseNumber":12,"Text":"ពួកគេបាននិយាយទៀតថាៈ ប្រសិនបើដូច្នោះមែននោះ គឺជាការវិលត្រឡប់ដ៏ខាតបង់។"},{"SurahNumber":79,"VerseNumber":13,"Text":"ពិតប្រាកដណាស់ វាគ្រាន់តែជាការផ្លុំត្រែ(លើកទីពីរ) មួយដងប៉ុណ្ណោះ។"},{"SurahNumber":79,"VerseNumber":14,"Text":"ពេលនោះស្រាប់តែពួកគេរស់ឡើងវិញពាសពេញផែនដី។"},{"SurahNumber":79,"VerseNumber":15,"Text":"រឿងរបស់មូសាពិតជាបានមកដល់អ្នក(មូហាំម៉ាត់) រួចហើយ ។"},{"SurahNumber":79,"VerseNumber":16,"Text":"នៅពេលដែលម្ចាស់របស់គេហៅគេនៅឯជ្រលងភ្នំទូវ៉ា ដ៏ពិសិដ្ឋ។"},{"SurahNumber":79,"VerseNumber":17,"Text":"ចូរអ្នក(មូសា)ទៅកាន់ហ្វៀរអោនចុះ ពិតប្រាកដណាស់ គេជាអ្នកបំពាន។"},{"SurahNumber":79,"VerseNumber":18,"Text":"ចូរអ្នកនិយាយ(ទៅកាន់ហ្វៀរអោន)ថាៈ តើអ្នកចង់មាន ភាពជ្រះស្អាតដែរឬទេ"},{"SurahNumber":79,"VerseNumber":19,"Text":"ហើយចង់ឱ្យខ្ញុំណែនាំអ្នកទៅកាន់ម្ចាស់របស់អ្នក (អល់ឡោះ) រួចអ្នកនឹងកោតខ្លាចទ្រង់ដែរឬទេ"},{"SurahNumber":79,"VerseNumber":20,"Text":"ពេលនោះ មូសាបានបង្ហាញឱ្យហ្វៀរអោនឃើញនូវ មុជីហ្សាត់មួយដ៏ធំ។"},{"SurahNumber":79,"VerseNumber":21,"Text":"តែគេបែរជាបានបដិសេធ និងបានប្រឆាំងទៅវិញ។"},{"SurahNumber":79,"VerseNumber":22,"Text":"បន្ទាប់មក គេបានបែរខ្នងដោយព្យាយាមរកល្បិចកល ប្រឆាំងនឹងមូសា។"},{"SurahNumber":79,"VerseNumber":23,"Text":"រួចគេបានប្រមូល(ប្រជារាស្ដ្ររបស់គេ) ហើយគេបាន ស្រែកប្រកាស។"},{"SurahNumber":79,"VerseNumber":24,"Text":"និងបាននិយាយថាៈ យើងគឺជាម្ចាស់ដ៏ខ្ពង់ខ្ពស់របស់ពួកអ្នក។"},{"SurahNumber":79,"VerseNumber":25,"Text":"ដូចេ្នះ អល់ឡោះបានដាក់ទណ្ឌកម្មគេទាំងនៅក្នុង លោកិយ និងបរលោក។"},{"SurahNumber":79,"VerseNumber":26,"Text":"ពិតប្រាកដណាស់ នៅក្នុងរឿងនោះគឺជាមេរៀនមួយ សម្រាប់អ្នកណាដែលកោតខ្លាចអល់ឡោះ។"}]}