{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":16,"VerseNumber":90,"Text":"God gebiedt rechtvaardig te handelen, goed te doen en aan de verwanten giften te geven en Hij verbiedt wat gruwelijk, verwerpelijk en gewelddadig is. Hij spoort jullie aan; misschien laten jullie je vermanen"},{"SurahNumber":16,"VerseNumber":91,"Text":"Komt Gods verbintenis na wanneer jullie een verbintenis aangaan en verbreekt de eden niet na de bekrachtiging ervan, want jullie hebben toch God tot borg tegen jullie gemaakt. God weet wat jullie doen"},{"SurahNumber":16,"VerseNumber":92,"Text":"En weest niet als zij die haar garen na het stevig gesponnen te hebben weer opsplitst door jullie eden voor onderlinge arglistigheid te gebruiken omdat de ene gemeenschap talrijker is dan de andere gemeenschap. God stelt jullie daarmee slechts op de proef en op de opstandingsdag zal Hij jullie duidelijk maken waarover jullie het oneens waren"},{"SurahNumber":16,"VerseNumber":93,"Text":"En als God het gewild had dan zou Hij jullie tot één gemeenschap gemaakt hebben, maar Hij brengt tot dwaling wie Hij wil en Hij brengt op het goede pad wie Hij wil en jullie zullen ter verantwoording geroepen worden over wat jullie aan het doen waren"},{"SurahNumber":16,"VerseNumber":94,"Text":"En gebruik jullie eden niet voor onderlinge arglistigheid, want dan glijdt een voet na stevig gestaan te hebben uit en proeven jullie het kwade omdat jullie Gods weg versperden en is er voor jullie een pijnlijke bestraffing"},{"SurahNumber":16,"VerseNumber":95,"Text":"Verkwanselt Gods verbintenis niet; wat God heeft is beter voor jullie, als jullie dat maar wisten"},{"SurahNumber":16,"VerseNumber":96,"Text":"Wat jullie hebben vergaat, maar wat God heeft blijft. En Wij zullen hen die geduldig volharden met hun loon belonen voor het beste dat zij deden"},{"SurahNumber":16,"VerseNumber":97,"Text":"Wie -- hetzij man of vrouw -- deugdelijk handelt als gelovige, die zullen Wij een goed leven laten leiden en Wij zullen hen met hun loon belonen voor het beste dat zij deden"},{"SurahNumber":16,"VerseNumber":98,"Text":"En wanneer jij de Koran voorleest, vraag God dan om bescherming tegen de vervloekte satan"},{"SurahNumber":16,"VerseNumber":99,"Text":"Hij heeft geen gezag over hen die geloven en die op hun Heer hun vertrouwen stellen"},{"SurahNumber":16,"VerseNumber":100,"Text":"Gezag heeft hij over hen die hem als beschermheer nemen en die Hem metgezellen toeschrijven"}]}