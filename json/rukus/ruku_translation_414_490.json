{"Id":490,"LanguageCodes":["zu","zul"],"Name":"zul-iqembulezifundi","Author":"Iqembu Lezifundiswa, Mussa Muhammad Telela , Uthman Mfanafuthi Msomi, Moulana Abdur Rahman Chilipa, Haji Ibrahim Mondli Japhet Mthembu, Moulana Imran Ngcobo, Moulana Eshaaq Osman","Language":"Zulu","Description":"Zulu","Direction":"ltr","Source":"Islamic Dawah Movement of Southern Africa(IDM), https://www.alqurantranslation.com/","Translations":[{"SurahNumber":41,"VerseNumber":9,"Text":"Ithi “ngukube ngempela nina anikholwa kulowo owadala umhlaba ezinsukwini ezimbili na? Futhi nimbekela izimbangi, lowo yiNkosi yemihlaba”"},{"SurahNumber":41,"VerseNumber":10,"Text":"Futhi yabeka kuwona izintaba ngaphezulu kwawo futhi yawubusisa futhi kuwona yenza ukudla (kwezihlali) zawo ezinsukwini ezine (ukuze bazi) labo ababuzayo"},{"SurahNumber":41,"VerseNumber":11,"Text":"Yabe seyiphendukela ezulwini lona laliyintuthu yabeseyithi kulona nasemhlabeni “wozani nobabili nithanda noma ningathandi” kokubili kwathi, “siyeza sithanda”"},{"SurahNumber":41,"VerseNumber":12,"Text":"(INkosi yemihlaba) yabe seyikuqeda ukukwakha kwaba ngamazulu ayisikhombisa ezinsukwini ezimbili futhi yembula kulelo nalelozulu udaba lwalo futhi sahlobisa izulu elingezansi ngezibani kanye nokulondolozeka, leso yisimiso sophakeme ngamandla, isazi"},{"SurahNumber":41,"VerseNumber":13,"Text":"Ngakho-ke uma befulathela ithi “nginexwayisile ngesehlakalo esifana nesehlakalo sika-A’D noThamud"},{"SurahNumber":41,"VerseNumber":14,"Text":"Ngenkathi zifika kubona izithunywa ziqhamuka ngaphambili kwabo nangemumva kwabo zathi “ningakhonzi lutho ngaphandle kukaMvelinqangi” bathi, “ukube iNkosi yethu yayithanda yayizokwehlisela phansi izingelosi, ngakho-ke thina singabangakholelwa kulokho enithunywe kona”"},{"SurahNumber":41,"VerseNumber":15,"Text":"Mayelana noA’D, babezikhukhumeza emhlabeni ngokungesilona iqiniso futhi bathi,“ngubani onamandla amakhulu ukwedlula thina?, Ababoni yini ukuthi nguMvelinqangi owabadala, yena unamandla amakhulu ngaphezulu kwabo futhi babewaphika amavesi ethu"},{"SurahNumber":41,"VerseNumber":16,"Text":"Ngakho-ke sathumela kubona umoya onamandla ezinsukwini zeshwa ukuze sibazwise isijeziso esiyihlazo empilweni yakulomhlaba futhi isijeziso sempilo ezayo siyihlazo kakhulu futhi bona angeke balekelelwe"},{"SurahNumber":41,"VerseNumber":17,"Text":"Futhi mayelana (nabantu) ba-Thamud sabahola, kepha bathanda ubumpumputhe kunokuholwa, ngakho-ke sabathatha isehlakalo sesijeziso esiyihlazo ngenxa yaloko ababekwenza"},{"SurahNumber":41,"VerseNumber":18,"Text":"Futhi sabasindisa labo ababekholwa futhi abagwema ububi"}]}