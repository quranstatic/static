{"Id":218,"LanguageCodes":["kk","kaz"],"Name":"kaz-khalifahaltai","Author":"Khalifah Altai","Language":"Kazakh","Description":"Kazakh","Direction":"ltr","Source":"","Translations":[{"SurahNumber":21,"VerseNumber":76,"Text":"Бұрын жалбарынған Нұх (Ғ.С.) тың тілегін қабыл етіп, оны әрі үй-ішін зор апаттан құтқарған едік"},{"SurahNumber":21,"VerseNumber":77,"Text":"Оны, аяттарымызды жасынға шығарған елден қорғадық. Өйткені олар, сұмпайы ел еді. Сонда оларды түгел суға батырдық"},{"SurahNumber":21,"VerseNumber":78,"Text":"Дауыт пен Сүлеймен (Ғ.С.) ді есіңе ал. Екеуі бір елдің қойы түнде егінге түсіп, соған билік айтқанда, биліктерін көріп тұрдық. (Дауыт Ғ.С.: \"Егін иесі қойды алсын\" деп билік қылғанда; баласы, Сүлеймен: \"Қой иесі егінді бағып, жетілдіргенге дейін қой егін иесінде тұрсын\" дейді. Б.М.Р)"},{"SurahNumber":21,"VerseNumber":79,"Text":"Сонда оны Сүлейменнің көкейіне салдық. Негізінен де әрқайсысына әкімшілік, білім бердік. Және Дауыт (Ғ.С.) пен бірге Алланы дәріптейтін тауларды, құсты бой ұсындырдық. Оны Біз істедік"},{"SurahNumber":21,"VerseNumber":80,"Text":"Дауыт (Ғ.С.) қа сендерді соғыстан қорғау үшін сауыт жасау өнерін үйреткен едік. Сонда сендер шүкір етесіңдер ме"},{"SurahNumber":21,"VerseNumber":81,"Text":"Сүлеймен (Ғ.С.) ге қатты желді бағындырдық. Оның әмірімен, біз мүбарак қылған жерге жүреді. (Сүлеймен (Ғ.С.) нің тағы желмен ұшып; Шамға, Йеменге дейін баратын еді. Б.К.Р.Х.Ж-Қ.) (С. 12-А. 38-С. 36-А)"},{"SurahNumber":21,"VerseNumber":82,"Text":"Оған суға сүңгитін, басқа істер де істейтін жындардан да мойынсал қылдық. Сондай-ақ олардың бақылаушысы едік. (С.12-А)"},{"SurahNumber":21,"VerseNumber":83,"Text":"Әйүп (Ғ.С.) те Раббына: \"Маған бір бәле келді. Сен мәрхамет етушілердің абзалысың\" деп, жалбарынды"},{"SurahNumber":21,"VerseNumber":84,"Text":"Сонда тілегін қабыл етіп, өзіндегі науқасты айықтырып, Сондай-ақ құлшылық қылушыларға ғибрат үшін өзіне семьясын және олармен бірге бір есе артық мәрхамет етіп, бердік. (Алла сынамаққа балаларын, мал-мүлкін алып, құрт ауру берсе де қабақ шытпай сабыр еткендіктен; науқасынан айықтырып, бүрынғыдан екі есе әулет, дәулет береді. Ж.Б.М.К.Р.Х)"},{"SurahNumber":21,"VerseNumber":85,"Text":"Ысмайыл, Ыдрыс, Зүлкәфил (Ғ.С.) дерге де (мәрхамет еткен едік.) Солардың барльіғы да сабырлы еді"},{"SurahNumber":21,"VerseNumber":86,"Text":"Сондай-ақ оларды мәрхаметімізге бөледік. Өйткені олар, игілерден еді"},{"SurahNumber":21,"VerseNumber":87,"Text":"Юнысты есіңе ал. Сол уақытта ашуланып, кетіп қалды да біздің еш тарлық қылмауымызды ойлап, сонда қараңғылықтар ішінде (балықтың қарнында): \"Сенен басқа ешбір тәңір жоқ. Пәксін. Шын мәнінде мен қателесушілерден болдым\" деп, жалбарынды. (С. 138-А.) (Айтқанына көнбеген еліне, ашуланып, бет алды кетіп, бір кемеге отырғанда балық жұтады. Б.М.К.Р.Х)"},{"SurahNumber":21,"VerseNumber":88,"Text":"Тілегін қабыл етіп, оны қайғыдан құтқардық. Міне иман келтіргендерді сөйтіп құтқарамыз"},{"SurahNumber":21,"VerseNumber":89,"Text":"Зәкерияны да есіңе ал. Раббына: \" Раббьм! Мені жалғыз қойма. Сен ең жақсы мұрагерсің\" деп жалбарынды"},{"SurahNumber":21,"VerseNumber":90,"Text":"Сонда тілегін қабыл етіп, оған Яхяны бердік. Әрі жұбайын жасарттық. Өйткені бұлар, жақсылықтарға үмтылады. Бізден үмітпен қорқу арасында тілейді де бізге бәйек болады"},{"SurahNumber":21,"VerseNumber":91,"Text":"Сондай абыройын қорғаған (Мәрям) ға рүхымыздан үрледік. Сондай-ақ өзін де ұлын да бүкіл әлемге ғибрат қылдық"},{"SurahNumber":21,"VerseNumber":92,"Text":"Осы сендердің үмметтерің бір-ақ үммет. Мен Раббыларың. Сондықтан Маған ғана құлшылық қылыңдар. (Алланы бірлеуші бүкіл пайғамбарлар келтірген дін, Ислам діні. Сондықтан бір-ақ үмметсіңдер. Ж.Б.М.Р.К)"},{"SurahNumber":21,"VerseNumber":93,"Text":"Олар араларында дін істерін бөлшектеді. Негізінде барлығы бізге қайтады"}]}