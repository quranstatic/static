{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":48,"VerseNumber":18,"Text":"Rila that Tuhan keu ureueng mukmin Nyang bit meuiman keupada Allah Jiangkat baiʻat janji ngon gata | Yup kayee raya sideh di Makkah Tuhan Neuteupue ate ureueng nyan Neubri treuk teunang nyaman sileupah Neubri balasan akan ureueng nyan Ka toe that meunang ureueng nyan bagah"},{"SurahNumber":48,"VerseNumber":19,"Text":"Rampasan pih le akan meuteumee Geucok dum teuntee ka Tuhan keubah Keubit roe Tuhan Maha Perkasa Ngon bijaksana hanaban peugah"},{"SurahNumber":48,"VerseNumber":20,"Text":"Janji keu gata Neubri le Tuhan Tacok rampasan dum le sileupah Rijang atra nyoe Neubri keu gata ' Jimeung poh gata han ek jihilah Ka Neumat jaroe jih dum le Tuhan Han ek jilawan gata han kalah Nak jeut keu tanda keu ureueng mukmin Neutunyok jalan nyang teupat leupah Neutunyok gata jalan nyang teupat"},{"SurahNumber":48,"VerseNumber":21,"Text":"Nyang ladom meuhat han ek tahilah Nyang han ek tacok ladom rampasan Lam jaroe Tuhan sideh Neukeubah Ateuh barangpeue Tuhan Kuasa"},{"SurahNumber":48,"VerseNumber":22,"Text":"Adak troh teuka kaphe seurakah Adak meukeusud jijak prang gata Jisurot teuma laju le bagah Hana le walì *oh lheuh nyan di jih Han soe tulong jih han ek jipeuglah"},{"SurahNumber":48,"VerseNumber":23,"Text":"Nyan sunnah Tuhan cit ka dileekon Nyang sunnah Tuhan han ek taubah"},{"SurahNumber":48,"VerseNumber":24,"Text":"Neutham jaroe jih bandum le Tuhan Gata han jiprang lam kuta Makkah Meunan pih gata han Neubri meuprang Dalam kuta nyan larangan Allah Gata ka meunang ateuh awak nyan Buet gata bandum Neueu le Allah"},{"SurahNumber":48,"VerseNumber":25,"Text":"Nyan keuh dum kaphe jijak tham gata Han jibri gata keunan talangkah Han jeut tatamong Masjidil Haram Takeumeung sie dam nyan pih jiteugah Han jeut tasie dam beu troh bak teumpat Adak kon le that ureueng meutuah Le ureueng mukmin agam ngon inong Teuma ureueng nyan hana meusiblah Hana taturi nyang toh ureueng nyan Roh tapoh gopnyan nyang hana salah Jeut dacha gata hana tathee-thee Rahmat sit teuntee Neubri le Allah Neuboh lam rahmat soe nyang heut Tuhan Sangkira jih nyan bandum meusiblah Teuntee Neuazeub bandum si kaphe Peudeh bukon le azeub that leupah"},{"SurahNumber":48,"VerseNumber":26,"Text":"Di awak kaphe jiboh lam ate Jipeutheun sabe roh jahiliyah Jahe phanatik jipeutheun sabe Adak beu mate jih han jiindah Tuhan Neupeutren treuk keutenangan Ate Junjongan nyang rasulullah Meunan pih ate ureueng meuiman Teunang ngon nyaman hana geulisah Kalimah takwa Neubri dum sajan Beukai ureueng nyan cit hak sileupah Sit hak ureueng nyan ahli takwa Allah Taʻala Neuteupue sudah Bandum Neuteupue uleh Hadharat"}]}