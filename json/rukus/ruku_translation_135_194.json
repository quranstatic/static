{"Id":194,"LanguageCodes":["hi","hin"],"Name":"hin-suhelfarooqkhan","Author":"Suhel Farooq Khan And Saifur Rahman Nadwi","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":7,"VerseNumber":109,"Text":"तब फिरऔन के क़ौम के चन्द सरदारों ने कहा ये तो अलबत्ता बड़ा माहिर जादूगर है"},{"SurahNumber":7,"VerseNumber":110,"Text":"ये चाहता है कि तुम्हें तुम्हारें मुल्क से निकाल बाहर कर दे तो अब तुम लोग उसके बारे में क्या सलाह देते हो"},{"SurahNumber":7,"VerseNumber":111,"Text":"(आख़िर) सबने मुत्तफिक़ अलफाज़ (एक ज़बान होकर) कहा कि (ऐ फिरऔन) उनको और उनके भाई (हारून) को चन्द दिन कैद में रखिए और (एतराफ़ के) शहरों में हरकारों को भेजिए"},{"SurahNumber":7,"VerseNumber":112,"Text":"कि तमाम बड़े बड़े जादूगरों का जमा करके अपके पास दरबार में हाज़िर करें"},{"SurahNumber":7,"VerseNumber":113,"Text":"ग़रज़ जादूगर सब फिरऔन के पास हाज़िर होकर कहने लगे कि अगर हम (मूसा से) जीत जाएं तो हमको बड़ा भारी इनाम ज़रुर मिलना चाहिए"},{"SurahNumber":7,"VerseNumber":114,"Text":"फिरऔन ने कहा (हॉ इनाम ही नहीं) बल्कि फिर तो तुम हमारे दरबार के मुक़र्रेबीन में से होगें"},{"SurahNumber":7,"VerseNumber":115,"Text":"और मुक़र्रर वक्त पर सब जमा हुए तो बोल उठे कि ऐ मूसा या तो तुम्हें (अपने मुन्तसिर (मंत्र)) या हम ही (अपने अपने मंत्र फेके)"},{"SurahNumber":7,"VerseNumber":116,"Text":"मूसा ने कहा (अच्छा पहले) तुम ही फेक (के अपना हौसला निकालो) तो तब जो ही उन लोगों ने (अपनी रस्सियाँ) डाली तो लोगों की नज़र बन्दी कर दी (कि सब सापँ मालूम होने लगे) और लोगों को डरा दिया"},{"SurahNumber":7,"VerseNumber":117,"Text":"और उन लोगों ने बड़ा (भारी जादू दिखा दिया और हमने मूसा के पास वही भेजी कि (बैठे क्या हो) तुम भी अपनी छड़ी डाल दो तो क्या देखते हैं कि वह छड़ी उनके बनाए हुए (झूठे साँपों को) एक एक करके निगल रही है"},{"SurahNumber":7,"VerseNumber":118,"Text":"अल किस्सा हक़ बात तो जम के बैठी और उनकी सारी कारस्तानी मटियामेट हो गई"},{"SurahNumber":7,"VerseNumber":119,"Text":"पस फिरऔन और उसके तरफदार सब के सब इस अखाड़े मे हारे और ज़लील व रूसवा हो के पलटे"},{"SurahNumber":7,"VerseNumber":120,"Text":"और जादूगर सब मूसा के सामने सजदे में गिर पड़े"},{"SurahNumber":7,"VerseNumber":121,"Text":"और (आजिज़ी से) बोले हम सारे जहाँन के परवरदिगार पर ईमान लाए"},{"SurahNumber":7,"VerseNumber":122,"Text":"जो मूसा व हारून का परवरदिगार है"},{"SurahNumber":7,"VerseNumber":123,"Text":"फिरऔन ने कहा (हाए) तुम लोग मेरी इजाज़त के क़ब्ल (पहले) उस पर ईमान ले आए ये ज़रूर तुम लोगों की मक्कारी है जो तुम लोगों ने उस शहर में फैला रखी है ताकि उसके बाशिन्दों को यहाँ से निकाल कर बाहर करो पस तुम्हें अन क़रीब ही उस शरारत का मज़ा मालूम हो जाएगा"},{"SurahNumber":7,"VerseNumber":124,"Text":"मै तो यक़ीनन तुम्हारे (एक तरफ के) हाथ और दूसरी तरफ के पॉव कटवा डालूंगा फिर तुम सबके सब को सूली दे दूंगा"},{"SurahNumber":7,"VerseNumber":125,"Text":"जादूगर कहने लगे हम को तो (आख़िर एक रोज़) अपने परवरदिगार की तरफ लौट कर जाना (मर जाना) है"},{"SurahNumber":7,"VerseNumber":126,"Text":"तू हमसे उसके सिवा और काहे की अदावत रखता है कि जब हमारे पास ख़ुदा की निशानियाँ आयी तो हम उन पर ईमान लाए (और अब तो हमारी ये दुआ है कि) ऐ हमारे परवरदिगार हम पर सब्र (का मेंह बरसा)"}]}