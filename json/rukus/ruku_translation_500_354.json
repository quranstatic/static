{"Id":354,"LanguageCodes":["ta","tam"],"Name":"tam-abdulhameedbaqa","Author":"Abdulhameed Baqavi","Language":"Tamil","Description":"Tamil","Direction":"ltr","Source":"https://quranenc.com/check/tamil_baqavi/v1.0.0-csv.1 , https://quranenc.com/en/browse/tamil_baqavi , https://quranenc.com ,","Translations":[{"SurahNumber":69,"VerseNumber":1,"Text":"(நிகழக்கூடிய) உண்மை(ச் சம்பவம்)"},{"SurahNumber":69,"VerseNumber":2,"Text":"அந்த உண்மை(ச் சம்பவம்) எது"},{"SurahNumber":69,"VerseNumber":3,"Text":"(நபியே!) அந்த உண்மை(ச் சம்பவம்) என்னவென்பதை நீர் அறிவீரா"},{"SurahNumber":69,"VerseNumber":4,"Text":"‘ஸமூத்' என்னும் மக்களும் ‘ஆத்' என்னும் மக்களும் (மரணித்தவர்களைத்) தட்டி எழுப்பு(ம் அச்சம்ப)வ(த்)தைப் பொய்யாக்கினர்"},{"SurahNumber":69,"VerseNumber":5,"Text":"ஆகவே, ‘ஸமூத்' மக்கள் பெரும் சப்தத்தைக்கொண்டு அழிக்கப்பட்டனர்"},{"SurahNumber":69,"VerseNumber":6,"Text":"ஆத் என்னும் மக்களோ, அதிவேகமாக விரைந்து (இரைந்து) செல்லும் (புயல்) காற்றைக்கொண்டு அழிக்கப்பட்டனர்"},{"SurahNumber":69,"VerseNumber":7,"Text":"ஏழு இரவுகளும், எட்டுப் பகல்களும் தொடர்ச்சியாக அவர்கள் மீது அக்காற்றை நடத்தி வைத்தான். (நபியே! அச்சமயம் நீர் அங்கிருந்தால்) வேரற்று சாய்ந்த ஈச்சமரங்களைப் போல், அந்த மக்கள் பூமியில் விழுந்து கிடப்பதைக் கண்டிருப்பீர்"},{"SurahNumber":69,"VerseNumber":8,"Text":"(இன்றைக்கும்) அவர்களில் எவரும் தப்பி(ப் பிழைத்து) இருப்பதை நீர் காண்கிறீரா"},{"SurahNumber":69,"VerseNumber":9,"Text":"ஃபிர்அவ்னும், அவனுக்கு முன்னிருந்தவர்களும் தலைகீழாகப் புறட்டப்பட்ட ஊரிலிருந்த (லூத்துடைய) மக்களும் (அந்த உண்மையான சம்பவத்தை நிராகரித்துப்) பாவம் செய்துகொண்டே வந்தார்கள்"},{"SurahNumber":69,"VerseNumber":10,"Text":"இன்னும் அவர்கள், தங்கள் இறைவனின் தூதருக்கு மாறு செய்தனர். ஆதலால், அவன் அவர்களை மிக்க பலமாகப் பிடித்துக்கொண்டான்"},{"SurahNumber":69,"VerseNumber":11,"Text":"(நூஹ் நபி காலத்தில் ஏற்பட்ட பிரளயத்தில்) தண்ணீர் பெருக்கெடுத்தபோது, நிச்சயமாக நாம் உங்(கள் மூதாதை)களைக் கப்பலில் ஏற்றி (காப்பாற்றி)க் கொண்டோம்"},{"SurahNumber":69,"VerseNumber":12,"Text":"அதை உங்களுக்கு ஒரு படிப்பினையாகச் செய்வதற்கும், அதைக் காதால் கேட்பவன் ஞாபகத்தில் வைப்பதற்கும் (அவ்வாறு செய்தோம்)"},{"SurahNumber":69,"VerseNumber":13,"Text":"(பலமாக) ஒரு முறை ஸூர் ஊதப்பட்டு"},{"SurahNumber":69,"VerseNumber":14,"Text":"பூமியும் மலைகளும் தூக்கி (எறியப்பட்டு) ஒன்றோடொன்று மோதி பலமாக அடிக்கப்பட்டால்"},{"SurahNumber":69,"VerseNumber":15,"Text":"அந்நாளில்தான் யுகமுடிவின் மாபெரும் சம்பவம் நிகழும்"},{"SurahNumber":69,"VerseNumber":16,"Text":"அந்நாளில் வானம் வெடித்து, அது பலவீனமாகி விடும்"},{"SurahNumber":69,"VerseNumber":17,"Text":"(நபியே!) வானவர்கள் அதன் கோடிகளிலிருப்பார்கள். மேலும், அந்நாளில் உமது இறைவனின் அர்ஷை, எட்டு வானவர்கள் தங்களுக்கு மேலாகச் சுமந்து கொண்டு நிற்பார்கள்"},{"SurahNumber":69,"VerseNumber":18,"Text":"(மனிதர்களே!) அந்நாளில் நீங்கள் (உங்கள் இறைவன் முன்) கொண்டு போகப்படுவீர்கள். மறைவான உங்களுடைய எந்த விஷயமும் அவனுக்கு மறைந்து விடாது"},{"SurahNumber":69,"VerseNumber":19,"Text":"எவருடைய (செயல்கள் எழுதப்பட்ட) ஏடு அவருடைய வலது கையில் கொடுக்கப்படுகிறாரோ அவர் (மற்றவர்களை நோக்கி மகிழ்ச்சியுடன்)கூறுவார்: ‘‘இதோ! என் ஏடு; இதை நீங்கள் படித்துப் பாருங்கள்"},{"SurahNumber":69,"VerseNumber":20,"Text":"நிச்சயமாக நான் என் கேள்வி கணக்கைச் சந்திப்பேன் என்றே நம்பியிருந்தேன்"},{"SurahNumber":69,"VerseNumber":21,"Text":"ஆகவே, அவர் திருப்தியான (சுகபோக) வாழ்க்கையில்"},{"SurahNumber":69,"VerseNumber":22,"Text":"மேலான சொர்க்கத்தில் இருப்பார்"},{"SurahNumber":69,"VerseNumber":23,"Text":"அதன் கனிகள் (இவர்கள், படுத்திருந்தாலும் உட்கார்ந்திருந்தாலும், நின்று கொண்டிருந்தாலும், எந்நிலைமையிலும் கைக்கு எட்டக்கூடியதாக இவர்களை) நெருங்கி இருக்கும்"},{"SurahNumber":69,"VerseNumber":24,"Text":"(இவர்களை நோக்கி) ‘‘சென்ற நாள்களில் நீங்கள் சேகரித்து வைத்திருந்த (நன்மையான)வற்றின் காரணமாக, மிக்க தாராளமாக இவற்றைப் புசியுங்கள்! அருந்துங்கள்'' (என்று கூறப்படும்)"},{"SurahNumber":69,"VerseNumber":25,"Text":"எவனுடைய (செயல்கள் எழுதப்பட்ட) ஏடு அவனுடைய இடது கையில் கொடுக்கப்பெறுவானோ அவன், ‘‘என் ஏடு எனக்குக் கொடுக்கப்படாமல் இருந்திருக்க வேண்டாமா? என்று கூறுவான்"},{"SurahNumber":69,"VerseNumber":26,"Text":"மேலும், என் கணக்கை இன்னதென்று நான் அறியாதிருக்க வேண்டுமே"},{"SurahNumber":69,"VerseNumber":27,"Text":"நான் இறந்தபொழுதே என் காரியம் முடிவு பெற்றிருக்க வேண்டுமே"},{"SurahNumber":69,"VerseNumber":28,"Text":"என் பொருள் எனக்கு ஒன்றும் பயனளிக்கவில்லையே"},{"SurahNumber":69,"VerseNumber":29,"Text":"என் அரசாட்சியும் அழிந்துவிட்டதே!'' (என்றும் புலம்புவான்)"},{"SurahNumber":69,"VerseNumber":30,"Text":"(பின்னர் நாம்) ‘‘அவனைப் பிடியுங்கள், அவனுக்கு விலங்கிடுங்கள்"},{"SurahNumber":69,"VerseNumber":31,"Text":"அவனை நரகத்தில் தள்ளுங்கள் என்றும்"},{"SurahNumber":69,"VerseNumber":32,"Text":"எழுபது முழ நீளமுள்ள சங்கிலியால் அவனைக் கட்டுங்கள்'' என்றும் (கூறுவோம்)"},{"SurahNumber":69,"VerseNumber":33,"Text":"நிச்சயமாக அவன் மகத்தான அல்லாஹ்வையே நம்பிக்கை கொள்ளவில்லை"},{"SurahNumber":69,"VerseNumber":34,"Text":"ஏழைகளுக்கு (தானும் உணவளிக்காததுடன், பிறரையும்) உணவளிக்கும்படி அவன் தூண்டவில்லை"},{"SurahNumber":69,"VerseNumber":35,"Text":"‘‘ஆகவே, இன்று அவனுக்கு (இங்கு) ஒரு நண்பனும் இல்லை"},{"SurahNumber":69,"VerseNumber":36,"Text":"(புண்களில் வடியும்) சீழ் சலங்களைத் தவிர, (அவனுக்கு வேறு) உணவில்லை'' (என்றும் கூறப்படும்)"},{"SurahNumber":69,"VerseNumber":37,"Text":"அதைக் குற்றவாளிகளைத் தவிர (மற்றெவரும்) உண்ண மாட்டார்கள்"}]}