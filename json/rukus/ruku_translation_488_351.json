{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":63,"VerseNumber":1,"Text":"NÄR HYCKLARNA kommer till dig säger de: \"Vi vittnar att du är Guds Sändebud!\" Men Gud vet att du är Hans Sändebud, och Gud vittnar att hycklarna ljuger"},{"SurahNumber":63,"VerseNumber":2,"Text":"De svär sina eder för att skydda sig och på så sätt leder de [andra] bort från Guds väg; det de gör är ont"},{"SurahNumber":63,"VerseNumber":3,"Text":"därför att de utåt bekänner tron men förnekar den [i hjärtat] - och då förseglas deras hjärtan så att sanningen inte kan nå dem"},{"SurahNumber":63,"VerseNumber":4,"Text":"När du ser dem kan du få ett gott intryck av deras yttre och du lyssnar på dem när de talar. [I själva verket är de lika andefattiga] som uppstöttade trästockar, och [i sin rädsla och osäkerhet] tror de att varje rop [från mängden] är ett hot mot dem. De är dina fiender, [Muhammad]; - var därför på din vakt mot dem. Guds förbannelse över dem! Hur förvirrade är inte deras begrepp"},{"SurahNumber":63,"VerseNumber":5,"Text":"När de uppmanas: \"Kom [och låt] Guds Sändebud be att Han förlåter er!\" vänder de bort huvudet och du ser dem dra sig undan, fulla av högmod"},{"SurahNumber":63,"VerseNumber":6,"Text":"Vad dem beträffar är det likgiltigt om du ber om förlåtelse för dem eller inte - Gud kommer inte att förlåta dem. Gud vägleder inte dem som förhärdats i synd och trots"},{"SurahNumber":63,"VerseNumber":7,"Text":"Det är de som säger [till andra]: \"Ge ingenting till dem som sluter upp kring Guds Sändebud; då ger de sig nog av härifrån!\" - Men himlarnas och jordens skatter tillhör Gud, fastän hycklarna inte förstår det"},{"SurahNumber":63,"VerseNumber":8,"Text":"De säger [också]: \"Om vi kommer tillbaka till staden [från detta fälttåg], skall de som har makten helt säkert driva bort dessa föraktliga stackare härifrån!\" - Men [den verkliga] makten ligger hos Gud - och Hans Sändebud och de troende - och det vet inte hycklarna"}]}