{"Id":354,"LanguageCodes":["ta","tam"],"Name":"tam-abdulhameedbaqa","Author":"Abdulhameed Baqavi","Language":"Tamil","Description":"Tamil","Direction":"ltr","Source":"https://quranenc.com/check/tamil_baqavi/v1.0.0-csv.1 , https://quranenc.com/en/browse/tamil_baqavi , https://quranenc.com ,","Translations":[{"SurahNumber":75,"VerseNumber":1,"Text":"மறுமை நாளின் மீது நான் சத்தியம் செய்கிறேன்"},{"SurahNumber":75,"VerseNumber":2,"Text":"(குற்றம் செய்தவனை) நிந்திக்கும் அவனுடைய மனசாட்சியின் மீதும் நான் சத்தியம் செய்கிறேன்"},{"SurahNumber":75,"VerseNumber":3,"Text":"(இறந்து உக்கி மண்ணாய்ப் போன) அவனுடைய எலும்புகளை, நாம் ஒன்று சேர்க்கமாட்டோம் என்று மனிதன் எண்ணிக் கொண்டிருக்கிறானா"},{"SurahNumber":75,"VerseNumber":4,"Text":"அவ்வாறல்ல! அவனுடைய (சரீர) அமைப்பை (இறந்த பின்னரும் முன்னிருந்தபடி) சரிப்படுத்த நாம் ஆற்றலுடையோம்"},{"SurahNumber":75,"VerseNumber":5,"Text":"எனினும், மனிதன் இறைவன் முன்பாகவே குற்றம் செய்யக் கருதுகிறான்"},{"SurahNumber":75,"VerseNumber":6,"Text":"(பரிகாசமாக) ‘‘மறுமை நாள் எப்பொழுது வரும்'' என்று கேட்கிறான்"},{"SurahNumber":75,"VerseNumber":7,"Text":"அது (வரும்) சமயம் பார்வை தட்டழிந்து விடும்"},{"SurahNumber":75,"VerseNumber":8,"Text":"சந்திரனின் பிரகாசம் மங்கி விடும்"},{"SurahNumber":75,"VerseNumber":9,"Text":"(அதுநாள் வரை பிரிந்திருந்த) சூரியனும் சந்திரனும் ஒன்று சேர்க்கப்பட்டு விடும்(போது)"},{"SurahNumber":75,"VerseNumber":10,"Text":"அந்நாளில் (தப்பித்துக்கொள்ள) “எங்கு ஓடுவது'' என்று மனிதன் கேட்பான்"},{"SurahNumber":75,"VerseNumber":11,"Text":"‘‘முடியவே முடியாது. தப்ப இடமில்லை'' (என்று கூறப்படும்)"},{"SurahNumber":75,"VerseNumber":12,"Text":"(நபியே!) அந்நாளில் உமது இறைவனிடமே (அனைவரும்) நிற்க வேண்டியதிருக்கிறது"},{"SurahNumber":75,"VerseNumber":13,"Text":"மனிதன், முன் பின் செய்த பாவங்களைப் பற்றி அந்நாளில் அவனுக்கு அறிவுறுத்தப்படும்"},{"SurahNumber":75,"VerseNumber":14,"Text":"தவிர, ஒவ்வொரு மனிதனும் தன் நிலைமையைத் தானாகவும் அறிந்துகொள்வான்"},{"SurahNumber":75,"VerseNumber":15,"Text":"ஆகவே, அவன் (தன் குற்றங்களுக்கு) எவ்வளவு புகல்களைக் கூறிய போதிலும் (அது அங்கீகரிக்கப்படாது)"},{"SurahNumber":75,"VerseNumber":16,"Text":"(நபியே! வஹ்யி மூலம் ஜிப்ரயீல் ஓதிக்காண்பிக்கும் வசனங்கள் தவறி விடுமோ என்று பயந்து, அவர் ஓதி முடிப்பதற்கு முன்னர்) நீர் அவசரப்பட்டு அதை ஓத உமது நாவை அசைக்காதீர்"},{"SurahNumber":75,"VerseNumber":17,"Text":"ஏனென்றால், அதை ஒன்று சேர்த்து (நீர்) ஓதும்படி செய்வது நிச்சயமாக நம்மீதுள்ள கடமையாகும்"},{"SurahNumber":75,"VerseNumber":18,"Text":"ஆகவே, (ஜிப்ரயீல் மூலம்) அதை நாம் (உமக்கு) ஓதிக்காண்பித்தால், (அவர் ஓதி முடித்த பின்னர்) அவ்வாறே அதை நீர் பின்தொடர்ந்து ஓதுவீராக"},{"SurahNumber":75,"VerseNumber":19,"Text":"பின்னர், அதை விவரித்துக் கூறுவதும் நம்மீதுள்ள கடமையாகும்"},{"SurahNumber":75,"VerseNumber":20,"Text":"எனினும் (மனிதர்களே!) நீங்கள் (அவசரமான) உலக வாழ்க்கையைத்தான் விரும்புகிறீர்கள்"},{"SurahNumber":75,"VerseNumber":21,"Text":"(ஆதலால்தான், இம்மையை விரும்பி) மறுமையை நீங்கள் விட்டு விடுகிறீர்கள்"},{"SurahNumber":75,"VerseNumber":22,"Text":"அந்நாளில் சில(ருடைய) முகங்கள் மிக்க ஒளிவுடன் மகிழ்ச்சியுடையவையாக இருக்கும்"},{"SurahNumber":75,"VerseNumber":23,"Text":"(அவை) தங்கள் இறைவனை நோக்கிய வண்ணமாக இருக்கும்"},{"SurahNumber":75,"VerseNumber":24,"Text":"வேறு சில(ருடைய) முகங்களோ அந்நாளில் (துக்கத்தால்) வாடியவையாக இருக்கும்"},{"SurahNumber":75,"VerseNumber":25,"Text":"(பாவச் சுமையின் காரணமாகத்) தங்கள் இடுப்பு முறிந்துவிடுமோ என்று எண்ணி(ப் பயந்து) கொண்டிருப்பார்கள்"},{"SurahNumber":75,"VerseNumber":26,"Text":"எனினும், (எவனேனும் நோய்வாய்ப்பட்டு, அவனின்) உயிர் தொண்டைக் குழியை அடைந்துவிட்டால்"},{"SurahNumber":75,"VerseNumber":27,"Text":"(அவனுக்குச் சமீபத்தில் இருப்பவர்கள் அவனைச் சுகமாக்க) மந்திரிப்பவன் யார்? (எங்கிருக்கிறான்?) என்று கேட்கின்றனர்"},{"SurahNumber":75,"VerseNumber":28,"Text":"எனினும், அவனோ நிச்சயமாக இதுதான் (தன்) பிரிவினை என்பதை (உறுதியாக) அறிந்துகொள்கிறான்"},{"SurahNumber":75,"VerseNumber":29,"Text":"(அவனுடைய) கெண்டைக்கால், கெண்டைக் காலோடு பின்னிக் கொள்ளும்"},{"SurahNumber":75,"VerseNumber":30,"Text":"அச்சமயம், அவன் (காரியம் முடிவு பெற்று) உமது இறைவன் பக்கம் ஓட்டப்பட்டு விடுகிறான்"}]}