{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":2,"VerseNumber":243,"Text":"Viděl jsi ty, kdož v tisících vyšli z příbytků svých, smrti se bojíce? I řekl jim Bůh: \"Zemřete!\" a potom jim znovu život dal, neboť Bůh věru je pln milosti k lidem, avšak většina lidí vděčná není"},{"SurahNumber":2,"VerseNumber":244,"Text":"Bojujte na stezce Boží a vězte, že Bůh je slyšící, vševědoucí"},{"SurahNumber":2,"VerseNumber":245,"Text":"Kdokoliv dá Bohu půjčku výhodnou, tomu bude vrácena mnohonásobně; Bůh zavírá a otevírá dlaň svou a k Němu budete navráceni"},{"SurahNumber":2,"VerseNumber":246,"Text":"Cožpak jsi neviděl velmože z dítek Izraele, když po Mojžíšově smrti pravili jednomu z proroků svých: \"Ustanov mezi námi krále, abychom mohli bojovat na stezce Boží!\" I odvětil: \"Možná, že až vám bude předepsáno bojovat, vy bojovat nebudete!\" Odpověděli: \"A proč bychom neměli bojovat na stezce Boží, když jsme byli vyhnáni ze sídel svých i od synů svých?\" Avšak když jim bylo předepsáno bojovat, obrátili se zády s výjimkou několika málo z nich. A Bůh dobře zná nespravedlivé"},{"SurahNumber":2,"VerseNumber":247,"Text":"A řekl jim prorok jejich: \"Bůh vám posílá Saula (Talút) jako krále.\" Pravili: \"Jak by nám tento mohl vládnout, když my máme větší nárok na vládu než on, jenž nemá dostatek majetku?\" Odvětil: \"Bůh jej pro vás vyvolil a obohatil jej ve vědění i v síle tělesné. Bůh dává vládu Svou tomu, komu chce, a Bůh je nesmírný, vševědoucí"},{"SurahNumber":2,"VerseNumber":248,"Text":"I pravil jim prorok jejich: \"Věru znamením vlády jeho bude to, že přijde k vám schránka úmluvy, v níž je bezpečí od Pána vašeho a ostatky toho, co zanechala rodina Mojžíšova a rodina Árónova, a ponesou ji andělé. A bude to pro vás věru znamení, jste-li věřící"}]}