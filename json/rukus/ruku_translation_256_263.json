{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":18,"VerseNumber":32,"Text":"၃၂။\tသူတို့၏ ဥပမာကား လူနှစ်ယောက်၏ ဥပမာဖြစ်၏။ သူတို့အနက် တဦးအား ငါအရှင်မြတ်သည် သပျက်ဥယျာဉ် နှစ်ခုကို ပေး၏။ ထိုဥယျာဉ်များကို စွန်ပလွံပင်များနှင့် ဝိုင်းဝန်းထားတော်မူ၏။ ထိုဥယျာဉ်နှစ်ခုစပ်ကြားတွင် လယ်ယာကိုင်းကျွန်းတို့ကို စီရင်ထားတော်မူ၏။"},{"SurahNumber":18,"VerseNumber":33,"Text":"၃၃။\tဥယျာဉ်နှစ်ခုစလုံးပင် အသီးအမျိုးမျိုးများစွာသီးကြ၏။ မသီးမပွင့်သောအပင်မရှိချေ။ ဥယျာဉ်စပ်ကြား၌ စိမ့်စမ်းရေ ကိုလည်း တထွေထွေစီးဆင်းစေတော်မူ၏။"},{"SurahNumber":18,"VerseNumber":34,"Text":"၃၄။\tထို့ကြောင််သူ့မှာ အသီးအနှံပေါများကြွယ်ဝ၏။ သူသည် မိမိအဆွေခင်ပွန်းအား စကားဤသို့ပြော၏။ အကျွနု်ပ် သည် မိတ်ဆွေထက် သာလွန်ချမ်းသာကြွယ်ဝ၏။ အခြွေအရံလည်း များစွာရတတ်၏။"},{"SurahNumber":18,"VerseNumber":35,"Text":"၃၅။\tသူသည် မိမိကိုယ်ကို မိမိဤသို့ပြစ်မှားလျက် မိမိဥယျာဉ်ထဲသို့ ဝင်သွား၏။ သူက ဤဥယျာဉ်သည် ဘယ်သော အခါမှ ပျက်စီးပျောက်ကွယ်မည်ဟု အကျွနု်ပ်မယူဆချေ။"},{"SurahNumber":18,"VerseNumber":36,"Text":"၃၆။\tအချိန်တော်ကြီးသည် ဆိုက်ရောက်လာမည်ဟု အကျွနု်ပ်မထင်ချေ။ အကယ်၍အကျွနု်ပ်အား မိမိအရှင်သခင် အထံတော်သို့ တဖန်အမှန်ပင်ယူဆောင်ခဲ့ပါလျှင် အကျွနု်ပ်သည် ဤဥယျာဉ်ထက် သာယာမွေ့လျော်ဖွယ်သော ဌာနကို အမှန်တွေ့ရလတ့ံဟု ဆို၏။"},{"SurahNumber":18,"VerseNumber":37,"Text":"၃၇။\tသူသည် သူ၏ အဆွေခင်ပွန်းနှင့်ပြောဆိုနေစဉ် ထိုအဆွေခင်ပွန်းက သင့်ကို မြေမှုန့်မှ ထို့နောက်မျိုးစေ့တစေ့မှ ဖန်ဆင်းတော်မူသော၊ ထို့နောက်လူသားဖြစ်စေတော်မူသောအလ္လာဟ်အရှင်မြတ်ကို သင်သည် မယုံကြည် သလော။"},{"SurahNumber":18,"VerseNumber":38,"Text":"၃၈။\tသို့သော်အရှင်မြတ်သည် အကျွနု်ပ်၏ အရှင်သခင်ဖြစ်တော်မူပါ၏။ အကျွနု်ပ်သည် မိမိ၏ ကျေးဇူးတော်သခင်အား ဖက်စပ်သူမပေးချေ။"},{"SurahNumber":18,"VerseNumber":39,"Text":"၃၉။\tသင်သည် မိမိဥယျာဉ်အတွင်းသို့ ဝင်သောအခါ အလ္လာဟ်အရှင်မြတ်၏ အလိုတော်အတိုင်းဖြစ်ပျက်ရမည် သာတည်း။ အရှင်မြတ်မှတပါး အခြားအရာ၌ ခွန်အားဗလမရှိချေဟု သင်ပြောဆိုလျှင် ကောင်းလေစွ၊ ဥစ္စာပစ္စည်း သားသမီးအခြွေအရံတွင် အကျွနု်ပ်သည် သင့်ထက် နည်းပါးသည်ဟု သင်မြင်သော်လည်း။"},{"SurahNumber":18,"VerseNumber":40,"Text":"၄၀။\tအကျွနု်ပ်၏ ကျေးဇူးတော်သခင်သည် အကျွနု်ပ်အား သင်၏ ဥယျာဉ်ထက်သာသောအရာဝထ္ထုကို ပေးကောင်း ပေးတော်မူလတ့ံ။ သင်၏ ဥယျာဉ်ပေါ်သို့ မိုးကြိုပစ်ချကောင်းပစ်ချတော်မူလတ့ံ။ တခုသောနံနက်တွင် သင်၏ ဥယျာဉ်သည် ပျက်ပြုန်းကြေမွ၍ တောင်ကုန်းပြောင်ပြောင်ဖြစ်သွားကောင်းဖြစ်သွားလတ့ံ။"},{"SurahNumber":18,"VerseNumber":41,"Text":"၄၁။\tသို့မဟုတ် တခုခုသောနံနက်တွင် သင့်ဥယျာဉ်၏ စိမ့်စမ်းသွေ့ခြောက်ပျောက်ကွယ်သွား၍ ရေကြောင်းကို ရှာမတွေ့နိုင်ဖြစ်ကောင်းဖြစ်လတ့ံဟု ဆို၏။"},{"SurahNumber":18,"VerseNumber":42,"Text":"၄၂။\tထို့နောက်ဥယျာဉ်ရှင်၏ အသီးအနှံများသည် ပျက်စီးခြင်းမက ပျက်စီးသွား၏။ ၎င်းတို့သည် ၎င်း၏ စင်များပေါ် ကျနေသည်ကို မြင်သောအခါ၊ ဥယျာဉ်ရှင်သည် မိမိဥယျာဉ်အတွက် ကုန်ကျသောစရိတ်ကြေးငွေအားလုံးအတွက် လက်နှစ်ဖက်ကို ပွတ်တိုက်၍၊ လောင်မြိုက်သောစိတ်ဒုက္ခဖြင့် ယူကြံုးမရဖြစ်စပြု၏။ ထိုသူက အကျွနု်ပ်သည် မိမိ၏ အရှင်သခင်နှင့်ဖက်စပ်သူမထားခဲ့လျှင် တော်လေစွဟု ပြောဆို၏။"},{"SurahNumber":18,"VerseNumber":43,"Text":"၄၃။\tထို့အပြင်ထိုသူ၌ အရှင်မြတ်မှ သူ့ကို ကူညီရိုင်းပင်းမည့်စစ်သည်ဗိုလ်ပါမရှိချေ။ သူသည် မိမိကိုယ်ကို မိမိ မကယ်နိုင်ချေ။"},{"SurahNumber":18,"VerseNumber":44,"Text":"၄၄။\tဤကိစ္စ၌ စောင့်ရှောက်ခြင်းသည် အမှန်တည်ရှိတော်မူထသောအလ္လာဟ်အရှင်မြတ်အထံတော်မှသာဖြစ်၏။ အရှင်မြတ်သည် ဆုလာဘ်ပေးသူ၊ အောင်မြင်ခြင်းပေးသူတို့အပေါင်း၏ အထွဋ်အခေါင်ဖြစ်တော်မူ၏။"}]}