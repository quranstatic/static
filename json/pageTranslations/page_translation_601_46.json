{"Id":46,"LanguageCodes":["az","aze"],"Name":"aze-vasimmammadaliy","Author":"Vasim Mammadaliyev And Ziya Bunyadov","Language":"Azerbaijani","Description":"Azerbaijani","Direction":"ltr","Source":"http://tanzil.net","Translations":[{"SurahNumber":103,"VerseNumber":1,"Text":"And olsun axşam çağına (ikindi vaxtına, əsr namazına, zamana və ya Peyğəmbərin əsrinə) ki"},{"SurahNumber":103,"VerseNumber":2,"Text":"İnsan (ömrünü bihudə işlərə sərf etməklə, dünyanı axirətdən üstün tutmaqla) ziyan içindədir"},{"SurahNumber":103,"VerseNumber":3,"Text":"Yalnız iman gətirib yaxşı əməllər edən, bir-birinə haqqı tövsiyə edən və səbri tövsiyə edən kimsələrdən başqa! (Belələri Cənnətə nail olub əbədi səadətə qovuşanlardır)"},{"SurahNumber":104,"VerseNumber":1,"Text":"(Dalda) qeybət edib (üzdə) tə’nə vuran hər kəsin vay halına"},{"SurahNumber":104,"VerseNumber":2,"Text":"O kimsə ki, mal yığıb onu dönə-dönə sayar (çoxaldar)"},{"SurahNumber":104,"VerseNumber":3,"Text":"Və elə zənn edər ki, mal-dövləti onu əbədi yaşadacaqdır"},{"SurahNumber":104,"VerseNumber":4,"Text":"Xeyr! (Heç də onun güman etdiyi kimi deyildir). O mütləq (Cəhənnəmin alt mərtəbələrindən biri olan) Hütəməyə atılacaqdır"},{"SurahNumber":104,"VerseNumber":5,"Text":"Sən nə bilirsən (haradan bilirsən) ki, Hütəmə nədir"},{"SurahNumber":104,"VerseNumber":6,"Text":"O, Allahın yanar odudur"},{"SurahNumber":104,"VerseNumber":7,"Text":"Elə bir od ki, ürəkləri yandırıb-yaxar"},{"SurahNumber":104,"VerseNumber":8,"Text":"O, belələrinin (qeybətçilərin və tə’nə vuranların) üzünə qapanıb kilidlənəcəkdir"},{"SurahNumber":104,"VerseNumber":9,"Text":"Onlar (Cəhənnəmdə) hündür sütunlara bağlanmış olacaqlar"},{"SurahNumber":105,"VerseNumber":1,"Text":"(Ya Peyğəmbər!) Məgər Rəbbinin fil sahiblərinə (Kə’bəni dağıtmaq üçün fillərlə Məkkənin üstünə gələn həbəş ordusuna) nələr etdiyini görmədinmi"},{"SurahNumber":105,"VerseNumber":2,"Text":"Məgər (Rəbbin) onların hiyləsini boşa çıxartmadımı"},{"SurahNumber":105,"VerseNumber":3,"Text":"Onların üstünə qatar-qatar quşlar (əbabil quşları) göndərdi"},{"SurahNumber":105,"VerseNumber":4,"Text":"(O quşlar) onlara bişmiş gildən düzəlmiş (möhkəm xırda) daşlar atırdı"},{"SurahNumber":105,"VerseNumber":5,"Text":"(Rəbbin) onları (həşərat tərəfindən) yeyilmiş əkin yarpağına (saman çöpünə) döndərdi"}]}