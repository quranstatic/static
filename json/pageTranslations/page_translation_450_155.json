{"Id":155,"LanguageCodes":["fa","fas"],"Name":"fas-islamhousecompe","Author":"Islamhouse.com Persian Team","Language":"Persian","Description":"Persian","Direction":"rtl","Source":"https://quranenc.com/check/persian_ih/v1.1.0-csv.1 , https://quranenc.com/en/browse/persian_ih , https://quranenc.com ,","Translations":[{"SurahNumber":37,"VerseNumber":103,"Text":"هنگامی که هر دو تسلیم [فرمان پروردگار] شدند و [ابراهیم] او را به پیشانی [بر خاک] نهاد"},{"SurahNumber":37,"VerseNumber":104,"Text":"به او ندا دادیم که: «ای ابراهیم،"},{"SurahNumber":37,"VerseNumber":105,"Text":"یقیناً که خوابت را تحقق بخشیدی». ما نیکوکاران را اینچنین پاداش می‌دهیم"},{"SurahNumber":37,"VerseNumber":106,"Text":"بی‌تردید، این [خواب،] آزمایشی آشکار بود [و ابراهیم از آن سربلند بیرون آمد]"},{"SurahNumber":37,"VerseNumber":107,"Text":"و [جان] او را در ازای قربانی بزرگی بازخریدیم"},{"SurahNumber":37,"VerseNumber":108,"Text":"و در میان آیندگان، [نام نیک] برایش بر جای نهادیم"},{"SurahNumber":37,"VerseNumber":109,"Text":"سلام بر ابراهیم"},{"SurahNumber":37,"VerseNumber":110,"Text":"ما نیکوکاران را اینچنین پاداش می‌دهیم"},{"SurahNumber":37,"VerseNumber":111,"Text":"بی‌تردید، او از بندگان مؤمن ما بود"},{"SurahNumber":37,"VerseNumber":112,"Text":"و او را به [تولد] اسحاق که پیامبری از شایستگان بود بشارت دادیم"},{"SurahNumber":37,"VerseNumber":113,"Text":"[ما] به او و اسحاق برکت دادیم؛ و [برخى] از افرادِ دودمانشان نیكوكار بودند و [برخى دیگر] آشكارا نسبت به خویشتن ستمکار بودند"},{"SurahNumber":37,"VerseNumber":114,"Text":"و به راستی، بر موسی و هارون منت نهادیم"},{"SurahNumber":37,"VerseNumber":115,"Text":"و آن دو را همراه قومشان از اندوه بزرگ [= ستم فرعون و خطر غرق شدن در نیل] نجات دادیم"},{"SurahNumber":37,"VerseNumber":116,"Text":"و یاری‌شان کردیم تا پیروز شدند"},{"SurahNumber":37,"VerseNumber":117,"Text":"و به آن دو، کتاب روشنگر [= تورات] دادیم"},{"SurahNumber":37,"VerseNumber":118,"Text":"و آن دو را به راه راست هدایت کردیم"},{"SurahNumber":37,"VerseNumber":119,"Text":"و در میان آیندگان [نام نیک] برایشان بر جای نهادیم"},{"SurahNumber":37,"VerseNumber":120,"Text":"سلام بر موسی و هارون"},{"SurahNumber":37,"VerseNumber":121,"Text":"ما نیکوکاران را اینچنین پاداش می‌دهیم"},{"SurahNumber":37,"VerseNumber":122,"Text":"بی‌تردید، آن دو از بندگان مؤمن ما بودند"},{"SurahNumber":37,"VerseNumber":123,"Text":"و قطعاً الیاس [نیز] یکی از پیامبران [ما] بود"},{"SurahNumber":37,"VerseNumber":124,"Text":"[یاد کن از] هنگامی که او به قومش گفت: «آیا [از الله] پروا نمی‌کنید؟"},{"SurahNumber":37,"VerseNumber":125,"Text":"آیا [نماد یا همان بتِ] «بَعل» را [به عبادت] می‌خوانید و بهترین آفریننده را رها می‌کنید؟"},{"SurahNumber":37,"VerseNumber":126,"Text":"الله [را ترک می‌کنید] که پروردگار شما و پروردگار پدرانتان است»"}]}