{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":67,"VerseNumber":1,"Text":"၁။ အလ္လာဟ်အရှင်မြတ်သည် မင်္ဂလာအဖြာဖြာနှင့်ပြည့်စုံတော်မူ၏၊ အရာခပ်သိမ်းကုန်တို့ကို စိုးပိုင်တော်မူ၏၊ အရာရာကို ပြုစွမ်းနိုင်တော်မူ၏။"},{"SurahNumber":67,"VerseNumber":2,"Text":"၂။ အရှင်မြတ်သည် သင်တို့အနက် အဘယ်သူသည် ကောင်းမြတ်သောအကျင့်သီလကို ဆောက်တည်သနည်းဟု စုံစမ်းတော်မူရန်အလို့ငှာ သေခြင်းရှင်ခြင်းတို့ကို စီရင်တော်မူ၏၊ အရှင်မြတ်သည် အနန္တတန်ခိုးတော်သခင်၊ အဖန်တလဲလဲအပြစ်လွှတ်တော်မူသောအရှင် ဖြစ်တော်မူ၏။"},{"SurahNumber":67,"VerseNumber":3,"Text":"၃။ အရှင်မြတ်သည် ကောင်းကင်ဘုံခုနစ်ထပ်ကို အဆင့်ဆင့်ဖန်ဆင်းတော်မူ၏၊ အို-တမန်တော်၊ သင်သည် မဟာကရုဏာတော်အရှင်၏ ဖန်ဆင်းတော်မြူခင်း ၌ ချွတ်ယွင်းချက်ကို မတွေ့မမြင်နိုင်ချေ၊ တဖန်ကြည့်ရြှုကလော့၊ ချွတ်ယွင်းချက်တစ်စုံတစ်ရာကို သင်တွေ့မြင်နိုင်သလော။"},{"SurahNumber":67,"VerseNumber":4,"Text":"၄။ တဖန်စစ်ဆေးကြည့်ရှုလော့၊ ထပ်၍ ကြည့်လော့၊ သင်သည် မိမိမျက်စိညောင်ခြင်း၊ မောပန်းခြင်းသာ တွေ့ရ လတံ့။"},{"SurahNumber":67,"VerseNumber":5,"Text":"၅။ ငါသည် ကမ္ဘာမြေပြင်နှင့် မိုးကောင်းကင်ကို မီးရှုးမီးတိုင်းတို့ဖြင့် တင့်တယ်သိုက်မြိုက်စွာတန်ဆာဆင်ယင်ထား တော်မူ၏၊ ထိုမီးရှုးမီးတိုင်တို့ကို ရှိုင်တန် မာရ်နတ်တို့ကို ပစ်ခတ်ရန် လက်နက်အဖြစ်နှင့် ဖန်ဆင်းထားတော်မူ၏၊ ငါသည် သူတို့အဖို့အရာ မီးလျှံဒဏ်ကို အသင့်စီရင်ထားတော်မူ၏။"},{"SurahNumber":67,"VerseNumber":6,"Text":"၆။ မိမိတို့၏ အရှင်သခင်အား မယုံကြည်သူတို့အဖို့အရာ ယုတ်ညံ့ဆင်းရဲကြီးလှသော၊ ခရီးဆုံးဖြစ်သောအဝီစိငရဲ ဒဏ်တော်ရှိ၏။"},{"SurahNumber":67,"VerseNumber":7,"Text":"၇။ သူတို့ကို ငရဲထဲသို့ ပစ်ချသောအခါ သူတို့သည် ငရဲမှ ပြင်းထန်စွာဆူပွက်ကြောက်မက်ဘွယ်သောအသံကို ကြားကြရလိမ့်မည်။"},{"SurahNumber":67,"VerseNumber":8,"Text":"၈။ ငရဲမီး သည် အမျက်ချောင်းချောင်း ထကွ ်၍ ပေါက်ကွဲ လုမတတ်ကြောက်မက်ဖွယ်ရာအသံကြီးဖြင့် မြည်ဟီးလိမ့်မည်၊ ငရဲမီးထဲသို့ ဒုစရိုက်ကောင်တစ်စုကို ပစ်ချသောအခါတိုင်း ငရဲမှုများက \"ဟယ်-မိစ္ဆာဒိဋ္ဌိတို့၊ နင်တို့ထံသို့ သတိပေးသူမလာရောက်လား\" ဟု မေးကြလိမ့်မည်။"},{"SurahNumber":67,"VerseNumber":9,"Text":"၉။ ထိုအခါသူတို့က အို-ကောင်းကင်တမန်တော်တို့၊ ဟုတ်ကဲ့၊ သတိပေးသူသည် အကျွနု်ပ်တို့ထံသို့ အမှန်ပင် လာရောက်ပါ၏၊ သို့သော် ကျွနု်ပ်တို့သည် သူ့ကို ငြင်း ပယ်ခဲ့ကြ၏၊ ထိုအပြင်အလ္လာဟ်အရှင်မြတ်သည် သင်အား တရားတော်ကို ချပေးတော်မမူချေ၊ သင်သည် မဟာအမှားကြီးမှားသူမှတပါး အခြားမဟုတ်ဟု သူ့အား ပြောဆိုမိပါ၏ဟု ပြန်ပြောကြသည်။"},{"SurahNumber":67,"VerseNumber":10,"Text":"၁၀။ သူတို့က အကျွနု်ပ်တို့သည် တမန်တော်ကို နာခံခဲ့ပါသော်လည်းကောင်း၊ အသိဉာဏ်ရှိခဲ့ပါလျှင်သော်လည်း ကောင်း၊ အကျွနု်ပ်တို့သည် မီးတောက်မီးလျှံများအတွင်း နေရသူများမဖြစ်ချေဟု ဆက်လက်ပြောဆိုကြသည်။"},{"SurahNumber":67,"VerseNumber":11,"Text":"၁၁။ သူတို့သည် မိမိတို့၏အပြစ်များကို ဝန်ခံကြသည်၊ သို့သော်ထိုငရဲသူငရဲသားတို့သည် ကောင်းကြီးမင်္ဂလာမှ ကောင်းစွာကွာဝေးကြသည်။"},{"SurahNumber":67,"VerseNumber":12,"Text":"၁၂။ သို့သော် မိမိတို့၏အရှင်သခင်အား တိတ်တဆိတ်ကြောက်ရွံ့ရိုကျိုးသူတို့အဖို့မူကား အပြစ်လွှတ်ခြင်းနှင့် ကြီးမား သောဆုတော်တို့ရှိကြလိမ့်မည်။"}]}