{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":50,"VerseNumber":16,"Text":"Ka Kamoe peujeut dum manusia Peue nyang lam dada meuteupue sudah Peue nyang meugureh dalam atejih Kamoe deungon jih sit toe that leupah Leubeh toe nibak urat marehjih"},{"SurahNumber":50,"VerseNumber":17,"Text":"Rot wie uneun jih pih na soe papah Rot uneun jih sidroe rot wie jih sidroe Ureueng dua droe sinan meukeubah Geuduek di sinan gopnyan bandua"},{"SurahNumber":50,"VerseNumber":18,"Text":"Bandum geujaga peue nyang ji peugah Peue nyang jipeugah bandum geusurat"},{"SurahNumber":50,"VerseNumber":19,"Text":"‘Oh seukreut mawot teuma geupeuhah Mabok rap mate leupah that beuna Di gata teuma napsu peusiblah"},{"SurahNumber":50,"VerseNumber":20,"Text":"‘Oh ban ka geuyup lam sangkai kala Uroe nyan tanda janji troh sudah"},{"SurahNumber":50,"VerseNumber":21,"Text":"Ureueng jak sajan tanyoe na dua Sidroe ureueng ba sidroe nyang peugah Nyang jeut keu saksi geupeugah sigra"},{"SurahNumber":50,"VerseNumber":22,"Text":"Yoh dilee gata teuwo that leupah Hana teuingat teuh keu uroe nyoe Mata teuh jinoe ka Kamoe peuhah Uroe nyoe bandum keudeh takalon Mata teuh tajam hanaban peugah"},{"SurahNumber":50,"VerseNumber":23,"Text":"Nyang sidroe rakan geumarit ligat Takalon nyoe pat peue nyang ka sudah Nyopát bak lon nyoe ka Iheuh meutuleh"},{"SurahNumber":50,"VerseNumber":24,"Text":"Tatiek jih keudeh lam apui mirah Ho ka teuh gata keunoe bandua Dalam nuraka tatiek jih bagah Bandum si kaphe nyang darohaka"},{"SurahNumber":50,"VerseNumber":25,"Text":"Di jih han tom na jibri seudeukah Buet jih pih lalem chok hana yakin"},{"SurahNumber":50,"VerseNumber":26,"Text":"Lom Tuhan laen di jih jiseumah Sajan ngon Allah na Tuhan laen Tatiek jih keunan lam azeub leupah"},{"SurahNumber":50,"VerseNumber":27,"Text":"Geukheun le teuma le rakan nyang nyoe Hai Tuhan kamoe droejih nyang salah Di lon hana jih lon peuceulaka Droejih usaha sisat that leupah Jioh that sisat ka jiusaha"},{"SurahNumber":50,"VerseNumber":28,"Text":"Neukheun boh nyo ka bek le meubantah Di keu Lon sinoe bek le meudawa Yoh dilee cit ka janji Lon peugah Janji that saket Lon kheun bak gata"},{"SurahNumber":50,"VerseNumber":29,"Text":"Jinoe meudawa hana phaedah Putosan bak Lon han jeut le tuka Kon Lon elanya dum hamba Allah"},{"SurahNumber":50,"VerseNumber":30,"Text":"Uroe nyan meukheun ubak nuraka Peue teuma haba ka peunoh di kah Peue na tamah lom jitanyong sigra"},{"SurahNumber":50,"VerseNumber":31,"Text":"Soe nyang takwa teuma meutuah Hana that jioh sinan churuga Geutamong lanja keunan le bagah"},{"SurahNumber":50,"VerseNumber":32,"Text":"Nyoe nyang geujanji dilee keu gata Sabab dum gata toubat bak Allah Bandum peurintah sabe geujaga"},{"SurahNumber":50,"VerseNumber":33,"Text":"Allah Taʻala han tom geubantah Takot keu Tuhan bah hana leumah Han geu tem seumah meunyo kon Allah Toubat lam ate sabe bak Tuhan"},{"SurahNumber":50,"VerseNumber":34,"Text":"Keudeh u dalam jak tamong bagah Saleum seulamat keu bandum gata Keukai rok masa sinan geukeubah"},{"SurahNumber":50,"VerseNumber":35,"Text":"Peue-peue nyang meuhʻeut di sinan ka nat Nyang laen teuma lom Kamoe tamah"}]}