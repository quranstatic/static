{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":95,"VerseNumber":1,"Text":"అత్తి పండు సాక్షిగా! ఆలివు సాక్షిగా"},{"SurahNumber":95,"VerseNumber":2,"Text":"సినాయ్ పర్వతం సాక్షిగా"},{"SurahNumber":95,"VerseNumber":3,"Text":"శాంతియుతమైన ఈ నగరం (మక్కా) సాక్షిగా"},{"SurahNumber":95,"VerseNumber":4,"Text":"నిశ్చయంగా మేము మానవుణ్ణి అత్యుత్తమమైన ఆకృతిలో సృజించాము"},{"SurahNumber":95,"VerseNumber":5,"Text":"అటుపిమ్మట అతణ్ణి అధమాతి అధమ స్థానానికి మళ్ళించాము"},{"SurahNumber":95,"VerseNumber":6,"Text":"అయితే విశ్వసించి, ఆ పైన మంచి పనులు చేసిన వారికి మాత్రం ఎన్నటికీ తరగని పుణ్యఫలం ఉంది"},{"SurahNumber":95,"VerseNumber":7,"Text":"మరైతే (ఓ మానవుడా!) ప్రతిఫల దినాన్ని ధిక్కరించమని ఏ వస్తువు నిన్ను పురమాయిస్తున్నది"},{"SurahNumber":95,"VerseNumber":8,"Text":"ఏమిటి, అధికారులందరికంటే అల్లాహ్ గొప్ప అధికారి కాడా"},{"SurahNumber":96,"VerseNumber":1,"Text":"(ఓ ముహమ్మద్ సల్లల్లాహు అలైహివ సల్లం!) చదువు, సృష్టించిన నీ ప్రభువు పేరుతో"},{"SurahNumber":96,"VerseNumber":2,"Text":"ఆయన మనిషిని నెత్తుటి ముద్దతో సృష్టించాడు"},{"SurahNumber":96,"VerseNumber":3,"Text":"నువ్వు చదువుతూ పో. నీ ప్రభువు దయాశీలి"},{"SurahNumber":96,"VerseNumber":4,"Text":"ఆయన కలం ద్వారా (జ్ఞాన) బోధ చేశాడు"},{"SurahNumber":96,"VerseNumber":5,"Text":"ఆయన మనిషికి, అతడు ఎరుగని దానిని నేర్పాడు"},{"SurahNumber":96,"VerseNumber":6,"Text":"అది కాదు. అసలు విషయం ఏమిటంటే మానవుడు హద్దు మీరి పోతున్నాడు"},{"SurahNumber":96,"VerseNumber":7,"Text":"ఎందుకంటే, తనకు ఎవరి అవసరమూ లేదన్న భావన అతనికుంది"},{"SurahNumber":96,"VerseNumber":8,"Text":"నిశ్చయంగా (అందరూ) మరలిపోవలసింది నీ ప్రభువు వైపే"},{"SurahNumber":96,"VerseNumber":9,"Text":"అడ్డు తగిలేవాడిని నీవు చూశావా"},{"SurahNumber":96,"VerseNumber":10,"Text":"ఒక దాసుణ్ణి , అతను నమాజు చేస్తుండగా (అడ్డుకున్నాడు)"},{"SurahNumber":96,"VerseNumber":11,"Text":"ఇదిగో చూడు! ఒకవేళ అతను గనక సన్మార్గాన ఉంటే…"},{"SurahNumber":96,"VerseNumber":12,"Text":"లేదా అతను భయభక్తులను గురించి ఆజ్ఞాపిస్తూ ఉన్నట్లయితే…. (అతని గురించి నీ ఉద్దేశం ఏమిటి)"},{"SurahNumber":96,"VerseNumber":13,"Text":"ఇదిగో చూడు! వాడేమో ధిక్కార వైఖరిని అవలంబిస్తూ, ముఖం త్రిప్పుకొని పోతుంటే …(వాడి గురించి నీ అభిప్రాయం ఏమిటి)"},{"SurahNumber":96,"VerseNumber":14,"Text":"ఏమిటి, అల్లాహ్ తనను గమనిస్తున్నాడన్న విషయం అతనికి తెలియదా"},{"SurahNumber":96,"VerseNumber":15,"Text":"కానేకాదు. ఒకవేళ వాడు గనక (తన వ్యతిరేక ధోరణిని) మానుకోకపోతే మేము వాడి నుదుటి జుత్తును పట్టి ఈడుస్తాము"},{"SurahNumber":96,"VerseNumber":16,"Text":"అబద్ధాలతో, దురంతాలతో కూడుకున్న (వాడి) నుదుటి జుత్తును"},{"SurahNumber":96,"VerseNumber":17,"Text":"(కావాలంటే) వాడు తన సలహా మండలి సభ్యులను (సహాయార్ధం) పిలుచుకోవచ్చు"},{"SurahNumber":96,"VerseNumber":18,"Text":"మేము కూడా (నరక) భటులను పిలుస్తాము"},{"SurahNumber":96,"VerseNumber":19,"Text":"తస్మాత్ జాగ్రత్త! నువ్వు వాడి మాట వినకు. (నీ ప్రభువు సన్నిధిలో) సాష్టాంగ పడి, సామీప్యం పొందు"}]}