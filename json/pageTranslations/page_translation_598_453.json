{"Id":453,"LanguageCodes":["ur","urd"],"Name":"urd-fatehmuhammadja","Author":"Fateh Muhammad Jalandhry","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":97,"VerseNumber":1,"Text":"ہم نے اس (قرآن) کو شب قدر میں نازل (کرنا شروع) کیا"},{"SurahNumber":97,"VerseNumber":2,"Text":"اور تمہیں کیا معلوم کہ شب قدر کیا ہے؟"},{"SurahNumber":97,"VerseNumber":3,"Text":"شب قدر ہزار مہینے سے بہتر ہے"},{"SurahNumber":97,"VerseNumber":4,"Text":"اس میں روح (الامین) اور فرشتے ہر کام کے (انتظام کے) لیے اپنے پروردگار کے حکم سے اترتے ہیں"},{"SurahNumber":97,"VerseNumber":5,"Text":"یہ (رات) طلوع صبح تک (امان اور) سلامتی ہے"},{"SurahNumber":98,"VerseNumber":1,"Text":"جو لوگ کافر ہیں (یعنی) اہل کتاب اور مشرک وہ (کفر سے) باز رہنے والے نہ تھے جب تک ان کے پاس کھلی دلیل (نہ) آتی"},{"SurahNumber":98,"VerseNumber":2,"Text":"(یعنی) خدا کے پیغمبر جو پاک اوراق پڑھتے ہیں"},{"SurahNumber":98,"VerseNumber":3,"Text":"جن میں (مستحکم) آیتیں لکھی ہوئی ہیں"},{"SurahNumber":98,"VerseNumber":4,"Text":"اور اہل کتاب جو متفرق (و مختلف) ہوئے ہیں تو دلیل واضح آنے کے بعد (ہوئے ہیں)"},{"SurahNumber":98,"VerseNumber":5,"Text":"اور ان کو حکم تو یہی ہوا تھا کہ اخلاص عمل کے ساتھ خدا کی عبادت کریں (اور) یکسو ہو کراورنماز پڑھیں اور زکوٰة دیں اور یہی سچا دین ہے"},{"SurahNumber":98,"VerseNumber":6,"Text":"جو لوگ کافر ہیں (یعنی) اہل کتاب اور مشرک وہ دوزخ کی آگ میں پڑیں گے (اور) ہمیشہ اس میں رہیں گے۔ یہ لوگ سب مخلوق سے بدتر ہیں"},{"SurahNumber":98,"VerseNumber":7,"Text":"(اور) جو لوگ ایمان لائے اور نیک عمل کرتے رہے وہ تمام خلقت سے بہتر ہیں"}]}