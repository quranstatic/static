{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":25,"VerseNumber":21,"Text":"ထို့ပြင် ငါအရှင်မြတ်နှင့် ‌တွေ့ဆုံမှုကို မ‌မျှော်လင့်ကြ‌သောသူများက အဘယ့်‌ကြောင့် ‌ကောင်းကင်တမန်များသည် ကျွန်ုပ်တို့ထံသိုပ ဆင်းသက်မလာကြသနည်း။ သို့မဟုတ် အဘယ့်‌ကြောင့် ကျွန်ုပ်တို့သည် ကျွန်ုပ်တို့အား ဖန်ဆင်း‌မွေးမြူ‌တော်မူ‌သော အရှင်မြတ်ကို မဖူး‌မြော်ကြရပါသနည်းဟု ‌ပြောဆိုကြသည်။ အမှန်စင်စစ် သူတို့သည် သူတို့စိတ်ထဲတွင် သူတို့ကိုယ်ကို အထင်ကြီးခဲ့ကြသည်။ ထို့ပြင် သူတို့သည် အကြီးအကျယ်ဆိုးသွမ်းမှုနှင့် စည်း‌ဖောက်ကျူးလွန်ခဲ့ကြသည်။"},{"SurahNumber":25,"VerseNumber":22,"Text":"အကြင်‌နေ့တွင် သူတို့သည် ‌ကောင်းကင်တမန်များကို ‌တွေ့မြင်ကြမည်။ ထို‌နေ့တွင် အပြစ်ရှိသူများအတွက် မည်သည့်ဝမ်းသာဖွယ်ရာမှ မရှိသည့်အပြင်၊ သူတို့(‌ကောင်းကင်တမန်များ)က ‌ပြောကြဦးမည်- (အရှင်မြတ်သည် အသင်တို့အ‌ပေါ် ဂျန္နသ်ကို)တားမြစ်‌တော်မူပါ‌စေ၊ (အသင်တို့သည်) တားမြစ်ခြင်းခံရပါ‌စေ။"},{"SurahNumber":25,"VerseNumber":23,"Text":"ထို့ပြင် ငါအရှင်မြတ်သည် (ထို‌နေ့တွင်) သူတို့ပြုလုပ်ခဲ့ကြ‌သော လုပ်ရပ်ဘက်သို့ လှည့်‌တော်မူမည်။ ထို့ပြင် ငါအရှင်မြတ်သည် ထိုလုပ်ရပ်ကို ဖြန့်ကြဲထား‌သော မြူမှု့န်များ ဖြစ်‌စေ‌တော်မူမည်။"},{"SurahNumber":25,"VerseNumber":24,"Text":"ဂျန္နသ်သုခဘုံသားများကမူ ထို‌နေ့တွင် ‌နေရာဌာနအ‌နေဖြင့် အ‌ကောင်းဆုံးဖြစ်ကြမည်။ ထို့ပြင် ‌နေ့လယ်အချိန် အပန်း‌ဖြေသည့်‌နေရာအဖြစ်လည်း အ‌ကောင်းဆုံးပင် ဖြစ်ကြလိမ့်မည်။"},{"SurahNumber":25,"VerseNumber":25,"Text":"ထို့ပြင် ထို‌နေ့တွင် မိုး‌ကောင်းကင်သည် မိုးတိမ်နှင့်တကွ အက်ကွဲသွားမည်။ ထို့ပြင် ‌ကောင်းကင်တမန်များသည် ဆင်းသက်လာမည်။"},{"SurahNumber":25,"VerseNumber":26,"Text":"ထို‌နေ့တွင် စိုးမိုးအုပ်ချုပ်မှု အစစ်အမှန်သည် ရဟ်မာန် အနန္တကရုဏာ‌တော်ရှင်သာ ပိုင်ဆိုင်‌တော်မူမည်။ ထို့ပြင် ထို‌နေ့သည် ကာဖိရ်များအတွက် အလွန်ခက်ခဲသည့်‌နေ့ပင် ဖြစ်လိမ့်မည်။"},{"SurahNumber":25,"VerseNumber":27,"Text":"ထို့ပြင် ထို‌နေ့တွင် မတရားပြုလုပ်သည့်သူသည် သူ၏လက်နှစ်ဖက်ကို ကိုက်ပြီး‌ပြောဆိုလိမ့်မည်- “‌ဪ- ကျွန်ုပ်သည် တမန်‌တော်မြတ်နှင့်အတူ တရားလမ်းမှန်ကို လိုက်ခဲ့လျှင် ‌ကောင်း‌လေစွပင်။“"},{"SurahNumber":25,"VerseNumber":28,"Text":"“‌ဪ- ကျွန်ုပ်ပျက်စီးရ‌လေခြင်း၊ ကျွန်ုပ်သည် မည်သူမည်ဝါကို အ‌ဆွေခင်ပွန်း မပြုခဲ့လျှင် ‌ကောင်း‌လေစွ။“"},{"SurahNumber":25,"VerseNumber":29,"Text":"“အမှန်စင်စစ် ထိုသူ(မည်သူမည်ဝါ)သည် ကျွန်ုပ်ထံသို့ ဆုံးမဩဝါဒ ‌ရောက်လာပြီး‌နောက်မှပင် ကျွန်ုပ်ကို ထိုဆုံးမဩဝါဒမှ လွဲ‌ချော်‌စေခဲ့သည်။“ (အရှင်မြတ်က မိန့်‌တော်မူမည်) ထို့ပြင် ရှိုင်သွာန်သည် လူသားများကို မကူညီဘဲ စွန့်ပစ်တတ်သူဖြစ်သည်။"},{"SurahNumber":25,"VerseNumber":30,"Text":"ထို့ပြင် တမန်‌တော်မြတ်က ‌ပြောဆို‌လျှောက်ထားမည်- “အို- ကျွန်ုပ်အား ဖန်ဆင်း‌မွေးမြူ‌တော်မူ‌သော အရှင်မြတ်၊ အမှန်စင်စစ် ကျွန်ုပ်၏အမျိုးသားများသည် ဤကုရ်အာန်ကျမ်း‌တော်မြတ်ကို စွန့်ပစ်ပြီးထားခဲ့ကြပါသည်။“"},{"SurahNumber":25,"VerseNumber":31,"Text":"ထို့ပြင် ဤသို့ပင် ငါအရှင်မြတ်သည် တမန်‌တော်တိုင်းအတွက် အပြစ်ရှိသူများထဲမှ ရန်သူများ ပြုလုပ်‌တော်မူခဲ့သည်။ ထို့ပြင် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်သည် လမ်းမှန်ညွှန်ကြားပြသ‌တော်မူ‌သောအရှင်အဖြစ်နှင့် ကူညီ‌စောင်မ‌တော်မူ‌သောအရှင်အဖြစ် လုံ‌လောက်‌တော်မူသည်။"},{"SurahNumber":25,"VerseNumber":32,"Text":"ထို့ပြင် ကာဖိရ်များက “အဘယ့်‌ကြောင့် ကုရ်အာန်ကျမ်း‌တော်မြတ်သည် ၎င်းအ‌ပေါ်တွင် တစ်ကြိမ်တည်း အားလုံး ချ‌ပေးခြင်းမခံခဲ့ရပါသနည်း“ဟု ‌ပြောဆိုကြသည်။ ထို(သို့ အနည်းငယ်ချင်း ချ‌ပေး‌တော်မူခြင်း)သည် ငါအရှင်မြတ်က ထို(ကုရ်အာန်)ဖြင့် အသင်၏စိတ်နှလုံးကို ကြံ့ခိုင်‌စေ‌တော်မူရန်အတွက် ဖြစ်သည်။ ထို့ပြင် (၎င်းအတွက်ပင်) ငါအရှင်မြတ်သည် ကုရ်အာန်ကျမ်း‌တော်မြတ်ကို တဖြည်းဖြည်းချင်း ဆိုင်းငံ့ချ‌ပေး‌တော်မူခဲ့သည်။"}]}