{"Id":276,"LanguageCodes":["ny","nya"],"Name":"nya-khaledibrahimbe","Author":"Khaled Ibrahim Betala","Language":"Chichewa","Description":"Chichewa","Direction":"ltr","Source":"https://quranenc.com/en/browse/chichewa_betala","Translations":[{"SurahNumber":55,"VerseNumber":17,"Text":"“Mbuye wa kuvuma kuwiri ndiponso Mbuye wa kuzambwe kuwiri"},{"SurahNumber":55,"VerseNumber":18,"Text":"“(Inu zolengedwa za mitundu iwiri, anthu ndi ziwanda), kodi ndi mtendere uti wa Mbuye wanu umene mukuukana (kuti si Wake)"},{"SurahNumber":55,"VerseNumber":19,"Text":"“Adaika nyanja ziwiri zokumana (yamadzi amchere, ndi yamadzi ozizira)"},{"SurahNumber":55,"VerseNumber":20,"Text":"“Pakati pake pali chitsekerezo, sizilowana"},{"SurahNumber":55,"VerseNumber":21,"Text":"“(Inu zolengedwa za mitundu iwiri, anthu ndi ziwanda), kodi ndi mtendere uti wa Mbuye wanu umene mukuukana (kuti si Wake)"},{"SurahNumber":55,"VerseNumber":22,"Text":"“M’menemo mumatuluka ngale zing’onozing’ono ndi ngale zikuluzikulu"},{"SurahNumber":55,"VerseNumber":23,"Text":"“(Inu zolengedwa za mitundu iwiri, anthu ndi ziwanda), kodi ndi mtendere uti wa Mbuye wanu umene mukuukana (kuti si Wake)"},{"SurahNumber":55,"VerseNumber":24,"Text":"“Ndipo (Iye) ali nazo zombo (zimene zapangidwa ndi manja anu), zoyenda panyanja, zazikuluzikulu ngati mapiri"},{"SurahNumber":55,"VerseNumber":25,"Text":"“(Inu zolengedwa za mitundu iwiri, anthu ndi ziwanda), kodi ndi mtendere uti wa Mbuye wanu umene mukuukana (kuti si Wake)"},{"SurahNumber":55,"VerseNumber":26,"Text":"“Zonse zili pamenepo (pa dziko) nzakutha"},{"SurahNumber":55,"VerseNumber":27,"Text":"“Ndipo idzatsala nkhope ya Mbuye wako yaulemelero ndi mtendere"},{"SurahNumber":55,"VerseNumber":28,"Text":"“(Inu zolengedwa za mitundu iwiri, anthu ndi ziwanda), kodi ndi mtendere uti wa Mbuye wanu umene mukuukana (kuti si Wake)"},{"SurahNumber":55,"VerseNumber":29,"Text":"“(Onse) akumwamba ndi pansi akupempha Iye (zofuna zawo)! Tsiku lililonse Iye ali ndi zochita (monga kupatsa uyu ulemelero, ndi kutsitsa uyu)"},{"SurahNumber":55,"VerseNumber":30,"Text":"“(Inu zolengedwa zamitundu iwiri, anthu ndi ziwanda), kodi ndi mtendere uti wa Mbuye wanu umene mukuukana (kuti si Wake)"},{"SurahNumber":55,"VerseNumber":31,"Text":"“Posachedwapa (patsiku la chiweruziro), tidzaikapo mtima pa chiwerengero chanu (cha zochita zanu) inu anthu ndi ziwanda"},{"SurahNumber":55,"VerseNumber":32,"Text":"“(Inu zolengedwa za mitundu iwiri, anthu ndi ziwanda), kodi ndi mtendere uti wa Mbuye wanu umene mukuukana (kuti si Wake)"},{"SurahNumber":55,"VerseNumber":33,"Text":"“E inu ziwanda ndi anthu! Ngati mungathe kutuluka m’mphepete mwa thambo ndi nthaka (pothawa Allah), tulukani! Simungathe kutuluka pokhapokha ndi mphamvu. (Koma inu simungathe kutero)"},{"SurahNumber":55,"VerseNumber":34,"Text":"“(Inu zolengedwa za mitundu iwiri, anthu ndi ziwanda), kodi ndi mtendere uti wa Mbuye wanu umene mukuukana (kuti si Wake)"},{"SurahNumber":55,"VerseNumber":35,"Text":"“Mudzathiridwa malawi a moto ndi mtovu wa moto wosungunuka ndipo simungathe kupulumuka (ku chilango chimenechi)"},{"SurahNumber":55,"VerseNumber":36,"Text":"“(Inu zolengedwa za mitundu iwiri, anthu ndi ziwanda), kodi ndi mtendere uti wa Mbuye wanu umene mukuukana (kuti si Wake)"},{"SurahNumber":55,"VerseNumber":37,"Text":"“(Kumbuka) pamene thambo lidzang’ambika ndi kukhala lofiira ngati chikopa chofiira (kapena ngati mafuta oyaka)"},{"SurahNumber":55,"VerseNumber":38,"Text":"“(Inu zolengedwa za mitundu iwiri, anthu ndi ziwanda), kodi ndi mtendere uti wa Mbuye wanu umene mukuukana (kuti si Wake)"},{"SurahNumber":55,"VerseNumber":39,"Text":"“Ndipo patsikulo munthu ndi chiwanda, sadzafunsidwa (aliyense) za tchimo lake"},{"SurahNumber":55,"VerseNumber":40,"Text":"“(Inu zolengedwa za mitundu iwiri, anthu ndi ziwanda), kodi ndi mtendere uti wa Mbuye wanu umene mukuukana (kuti si Wake)"}]}