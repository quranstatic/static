{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":68,"VerseNumber":16,"Text":"ఇక మేము త్వరలోనే వాడి తొండం (ముక్కు)పై వాత వేస్తాము"},{"SurahNumber":68,"VerseNumber":17,"Text":"మేము తోటవారిని పరీక్షించినట్లే వీరిని (మక్కావారిని) కూడా పరీక్షించాము. అప్పుడా తోట యజమానులు “తెల్లవారే సరికల్లా ఆ తోట పండ్లను కోసుకుంటాము”అని ప్రతిన బూనారు"},{"SurahNumber":68,"VerseNumber":18,"Text":"మరి వారు, “ఇన్ షా అల్లాహ్ (అల్లాహ్ తలచినట్లయితే)” అని అనలేదు"},{"SurahNumber":68,"VerseNumber":19,"Text":"అంతే! వారు నిద్రపోతుండగానే నీ ప్రభువు తరఫున ఒక ఆపద దాన్ని చుట్టుముట్టి పోయింది"},{"SurahNumber":68,"VerseNumber":20,"Text":"అంతే, ఆ తోట కోతకోసిన చేను మాదిరిగా అయిపోయింది"},{"SurahNumber":68,"VerseNumber":21,"Text":"తెల్లవారగానే వారు ఒండొకరిని పిలవసాగారు"},{"SurahNumber":68,"VerseNumber":22,"Text":"“పండ్లు కోసుకోవాలనే ఉంటే మీ పొలానికి ఉదయం పెందలాడే పదండి” (అని చెప్పారు)"},{"SurahNumber":68,"VerseNumber":23,"Text":"మరి వారు మెల్లిగా ఇలా మాట్లాడుకుంటూపోయారు"},{"SurahNumber":68,"VerseNumber":24,"Text":"“ఈ రోజు ఏ బీదవాడు కూడా మీ వద్దకు జొరబడి రాకూడదు సుమా!”"},{"SurahNumber":68,"VerseNumber":25,"Text":"ఆ విధంగా మితిమీరిన ధీమాతో తెలతెలవారుతుండగా వారు గబా గబా అక్కడికి చేరుకున్నారు"},{"SurahNumber":68,"VerseNumber":26,"Text":"కాని తీరా తోటను చూసినప్పుడు “నిశ్చయంగా మనం దారి తప్పి వచ్చాం” అన్నారు"},{"SurahNumber":68,"VerseNumber":27,"Text":"“కాదు, కాదు. మనం సర్వమూ కోల్పోయాం” అని పలికారు"},{"SurahNumber":68,"VerseNumber":28,"Text":"వారందరిలో కాస్త మంచివాడు “మీరు అల్లాహ్ పవిత్రతను ఎందుకు కొనియాడరు?! అని నేను మీతో అనలేదా?” అన్నాడు"},{"SurahNumber":68,"VerseNumber":29,"Text":"అప్పుడు వారందరూ (తేరుకుని), “మన ప్రభువు పరమ పవిత్రుడు. నిజానికి మనమే దుర్మార్గులం” అని పలికారు"},{"SurahNumber":68,"VerseNumber":30,"Text":"ఆ తరువాత వారు ఒండొకరి వైపు తిరిగి పరస్పరం నిందించుకోసాగారు"},{"SurahNumber":68,"VerseNumber":31,"Text":"“మా పాడుగాను! నిశ్చయంగా మనం హద్దుమీరి పోయాము.”"},{"SurahNumber":68,"VerseNumber":32,"Text":"“మన ప్రభువు మనకు ఈ తోట స్థానంలో ఇంతకన్నా మంచి తోటను ప్రసాదించవచ్చు. కాబట్టి ఇప్పుడు మనం మన ప్రభువు వైపునకే మరలుదాం” అని అన్నారు"},{"SurahNumber":68,"VerseNumber":33,"Text":"ఇలాగే వచ్చిపడుతుంది విపత్తు. పరలోక విపత్తు అయితే ఇంతకన్నా పెద్దది. వారు దీన్ని తెలుసుకుంటే ఎంత బావుండు"},{"SurahNumber":68,"VerseNumber":34,"Text":"నిశ్చయంగా దైవభీతి పరాయణుల కోసం వారి ప్రభువు దగ్గర అనుగ్రహభరితమైన స్వర్గ వనాలున్నాయి"},{"SurahNumber":68,"VerseNumber":35,"Text":"ఏమిటి? మేము దైవవిధేయులను (ముస్లిములను) అపరాధుల సరసన నిలబెడతామా"},{"SurahNumber":68,"VerseNumber":36,"Text":"అసలు మీకేమయింది? ఈ విధంగా ఎలా నిర్ణయించుకుంటున్నారు"},{"SurahNumber":68,"VerseNumber":37,"Text":"ఏమిటీ, మీ వద్ద మీరు చదివే పుస్తకం ఏదైనా ఉందా"},{"SurahNumber":68,"VerseNumber":38,"Text":"అందులో మీరు కోరినదల్లా మీకు దొరుకుతుందని రాసి ఉందా"},{"SurahNumber":68,"VerseNumber":39,"Text":"లేక మీరు తీర్మానించుకున్నదల్లా మీకు లభ్యమయ్యేట్టు, ప్రళయదినం వరకూ ఉండే ప్రమాణాలు గాని మీరు మా నుండి తీసుకున్నారా"},{"SurahNumber":68,"VerseNumber":40,"Text":"వారిలో ఎవరు ఈ విషయానికి బాధ్యులుగా ఉంటారో అడుగు"},{"SurahNumber":68,"VerseNumber":41,"Text":"ఏమిటి, వారి భాగస్థులుగాని ఎవరైనా ఉన్నారా? (ఒకవేళ ఉంటే), వారు సత్యవంతులైనట్లయితే తమ తమ భాగస్వాములను తీసుకురావాలి"},{"SurahNumber":68,"VerseNumber":42,"Text":"ఏ రోజున పిక్క విప్పబడుతుందో, అప్పుడు వారు సాష్టాంగ ప్రణామం (సజ్దా) కొరకు పిలవబడతారు. కాని వారు సాష్టాంగ పడలేరు"}]}