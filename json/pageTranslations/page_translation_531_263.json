{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":54,"VerseNumber":50,"Text":"၅ဝ။\tထို့အပြင် ငါ၏အမိန့်ဗျာဒိတ်တော်သည် တစ်ချက်လွှတ်အမိန့်တော်ဖြစ်၏၊ မျက်စိတမှိတ်လျှပ်တပြက်တွင် ဖြစ် ပေါ်လာ၏။"},{"SurahNumber":54,"VerseNumber":51,"Text":"၅၁။\tအို-မိစ္ဆာမိုက်တို့၊ ငါသည် နင်တို့ကဲ့သို့သောအယူလွဲသူတို့ကို အမှန်အကန်အထက်ထက်ကပင် ဖျက်ဆီးတော် မူလေပြီ၊ သို့ဖြစ်၍ နင်တို့အနက် တရားသံဝေဂရရှိသူတစ်စုံတစ်ယောက်ရှိသလော။"},{"SurahNumber":54,"VerseNumber":52,"Text":"၅၂။\tလူသားအပေါင်းတို့ပြုကျင့်သမျှအားလုံးကို ကြီးငယ်မဟူရေးတင်မှတ်သားပြီးဖြစ်၏။"},{"SurahNumber":54,"VerseNumber":53,"Text":"၅၃။\tထိုစာအုပ်တော်ကြီးတွင် ပြုကျင့်သမျှအားလုံးကို ကြီးငယ်မဟူရေးတင်မှတ်သားပြီးဖြစ်၏။"},{"SurahNumber":54,"VerseNumber":54,"Text":"၅၄။\tမှတ်သားကြလော့၊ တရားသဖြင့် ကျင့်သောသူတော်စင်သူတော်မြတ်တို့သည် ဥယျာဉ်တော်များ၊ မြစ်ချောင်းများ အလယ်တွင် စံစားနေထိုင်ကြရလတ့ံ။"},{"SurahNumber":54,"VerseNumber":55,"Text":"၅၅။\tထိုသူမြတ်တို့သည် အနန္တတန်ခိုးရှိသောဘုရင်မင်းမြတ်အထံတော်၌ မျက်နှာကောင်းစွာရသောသူတို့ဖြစ်ကြ၏။"},{"SurahNumber":55,"VerseNumber":1,"Text":"၁။\tမဟာကရုဏာတော်ရှင်သည်။"},{"SurahNumber":55,"VerseNumber":2,"Text":"၂။\tကျမ်းမြတ်ကုရ်အာန်ကို ထုတ်ပြန်ကြေငြာတော်မူ၏။"},{"SurahNumber":55,"VerseNumber":3,"Text":"၃။\tအရှင်မြတ်သည် လူသားကို ဖန်ဆင်းတော်မူ၏။"},{"SurahNumber":55,"VerseNumber":4,"Text":"၄။\tအရှင်မြတ်သည် လူသားကို စကားပြောခြင်းအတတ်ကို သင်ကြားပေးတော်မူ၏။"},{"SurahNumber":55,"VerseNumber":5,"Text":"၅။\tအရှင်မြတ်သည် နေနှင့်လကို အချိန်မှန်ကန်စေတော်မူ၏။"},{"SurahNumber":55,"VerseNumber":6,"Text":"၆။\tကြယ်နက္ခတ်တာရာနှင့် မြက်သစ်ပင်အားလုံးတို့သည် အရှင်မြတ်အား ဦးညွှတ်ကြ၏။"},{"SurahNumber":55,"VerseNumber":7,"Text":"၇။\tအရှင်မြတ်သည် မိုးကောင်းကင်ကို မြင့်စွာဖန်ဆင်းတော်မူ၏၊ အတိုင်းအထွာစည်းချိန်ကိုလည်း ဖန်ဆင်းတော်မူ၏။"},{"SurahNumber":55,"VerseNumber":8,"Text":"၈။\tယင်းသို့ဖန်ဆင်းတော်မူသည်မှာ သင်တို့သည် အတိုင်းမှန် စည်းချိန်မှန်ကို မကျူးကျော်စေဖို့ရာဖြစ်၏။"},{"SurahNumber":55,"VerseNumber":9,"Text":"၉။\tသို့သော်သင်တို့သည် အလေးတင်းတောင်းစည်းချိန်လျှာများကို ကြပ်ကြပ်မှန်ကန်စေကြလော့၊ အလေးအတိုင်း အထွာမခိုးကြလင့်။"},{"SurahNumber":55,"VerseNumber":10,"Text":"၁ဝ။\tမဟာကရုဏာတော်ရှင်သည် ဝေနေယျသတ္တဝါအပေါင်းတို့အဖို့ရာ မဟာပထဝီမြေကြီးကို ကျယ်ဝန်းပြန့်ပြူးစွာ ခင်းထားတော်မူ၏။"},{"SurahNumber":55,"VerseNumber":11,"Text":"၁၁။\tမြေပေါ်တွင် အသီးနှင့် အဖူးရှိသောစွန်ပလွံစသည်များရှိ၏။"},{"SurahNumber":55,"VerseNumber":12,"Text":"၁၂။\tကောက်ပဲသီးနှံနှင့် မွှေးကြိုင်ပျံ့သင်းသောပန်းပင်နွယ်ပင်များလည်းရှိ၏။"},{"SurahNumber":55,"VerseNumber":13,"Text":"၁၃။\tသို့ဖြစ်၍ အို-ကြားနာရသူအပေါင်းတို့၊ သင်တို့၏ အရှင်သခင်၏ ကျေးဇူးတော်များအနက် မည်သည်ကို သင်တို့ငြင်းပယ်ကြသနည်း။"},{"SurahNumber":55,"VerseNumber":14,"Text":"၁၄။\tအရှင်မြတ်သည် လူသားကို အိုးထိန်း၏ မြေစေးကဲ့သို့ ရွှံ့မြေစေးမှ ဖန်ဆင်းတော်မူ၏။"},{"SurahNumber":55,"VerseNumber":15,"Text":"၁၅။\tဂျင်နတ်သားကို မီးခိုးမရှိသောမီးမှ ဖန်ဆင်းတော်မူ၏။"},{"SurahNumber":55,"VerseNumber":16,"Text":"၁၆။\tသင်တို့သည် သင်တို့၏ အရှင်သခင်ကျေးဇူးရှင်များအနက် မည်သည်ကို ငြင်းပယ်ကြသနည်း။"}]}