{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":16,"VerseNumber":111,"Text":"ထို‌နေ့တွင် လူတိုင်းသည် မိမိကိုယ်မိမိ ကာကွယ်၍ပင် ငြင်းခုံ‌ပြောဆို‌နေကြမည်။ ထို့ပြင် လူတိုင်းသည် သူပြုလုပ်ခဲ့‌သောလုပ်ရပ်များ(၏ အကျိုးအပြစ်)ကို မတရားပြုလုပ်ခြင်း မခံကြရဘဲလျက် သူတို့သည် အပြည့်အဝ‌ပေးခြင်း ခံကြရမည်ဖြစ်သည်။"},{"SurahNumber":16,"VerseNumber":112,"Text":"ထို့ပြင် အလ္လာဟ်အရှင်မြတ်သည် ရွာတစ်ရွာအား ပုံပမာ ခိုင်းနှိုင်းပြ‌တော်မူသည်။ ထိုရွာသည် ‌ဘေးရန်ကင်းပြီး ငြိမ်းချမ်းစွာရှိ‌နေခဲ့သည်။ ထိုရွာသို့ သူ၏စားနပ်ရိက္ခာများသည် ‌နေရာတိုင်းမှ ‌ဖောသီစွာ ‌ရောက်ရှိ‌နေခဲ့သည်။ ထို့‌နောက် ထိုရွာ(သူရွာသားများ)သည် အလ္လာဟ်အရှင်မြတ်၏ ‌ကျေးဇူး‌တော်များကို ငြင်းပယ်ခဲ့(ကြ)သည်။ သို့ဖြစ်ရာ အလ္လာဟ်အရှင်မြတ်သည် ထိုရွာ(သူရွာသားများ)အား သူတို့၏လုပ်ရပ်များ‌ကြောင့် ဆာ‌လောင်မှုနှင့် ‌ကြောက်ရွံ့ထိတ်လန့်မှုကို မြည်းစမ်း‌စေ‌တော်မူခဲ့သည်။"},{"SurahNumber":16,"VerseNumber":113,"Text":"ထို့ပြင် အမှန်စင်စစ် သူတို့ထံသို့ သူတို့ထဲမှပင် တမန်‌တော်တစ်ပါးသည် ‌ရောက်လာခဲ့သည်။ ထို့‌နောက် သူတို့သည် ထိုတမန်‌တော်ကို မဟုတ်မမှန်ဟု ငြင်းပယ်ခဲ့ကြသည်။ သို့ဖြစ်ရာ ပြစ်ဒဏ်သည် သူတို့ကို သူတို့မတရားသူများဖြစ်လျက်ရှိစဉ် ဖမ်းဆီးကွပ်မျက်ခဲ့သည်။"},{"SurahNumber":16,"VerseNumber":114,"Text":"သို့ဖြစ်ရာ အသင်တို့သည် အသင်တို့အား ဖန်ဆင်း‌မွေးမြူ‌တော်မူ‌သောအရှင်မြတ်က ‌ပေးသနား‌တော်မူ‌သောအရာများထဲမှ သန့်ပြန့်‌သော စားပိုင်ခွင့်ပြု‌တော်မူသည့်အရာများကို စားသုံးကြပါ။ ထို့ပြင် အသင်တို့သည် အလ္လာဟ်အရှင်မြတ်ကိုသာ ကိုးကွယ်ကြလျှင် အရှင်မြတ်၏‌ကျေးဇူး‌တော်များနှင့် ပတ်သက်၍ ‌ကျေးဇူးတင်ကြပါ။"},{"SurahNumber":16,"VerseNumber":115,"Text":"အမှန်စင်စစ် အရှင်မြတ်သည် အ‌သေ‌ကောင်၊‌သွေး၊ဝက်သားနှင့် အလ္လာဟ်အရှင်မြတ်မှလွဲ၍ အခြားကိုရည်ရွယ်(လှီးဖြတ်)ထား‌သောအရာများကိုသာ* အသင်တို့အ‌ပေါ် ဟရာမ်ဟု တားမြစ်‌တော်မူခဲ့သည်။ ထို့‌နောက် အကြင်သူသည် အကျပ်အတည်းဖြစ်ခဲ့သည်၊ သူသည် (အစားကို)မက်‌မောသူလည်း မဟုတ်‌ပေ၊ (အစား)ကျူးသူလည်း မဟုတ်‌ပေ (ထိုသူသည် မလွှဲမ‌ရှောင်သာ မ‌သေရုံတမည် ဟရာမ်ကို စားသုံးခဲ့လျှင်) ထို့‌နောက် အမှန်စင်စစ် အလ္လာဟ်အရှင်မြတ်သည် အလွန်လွတ်ငြိမ်းချမ်းသာခွင့်‌ပေး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် ဖြစ်‌တော်မူသည်။"},{"SurahNumber":16,"VerseNumber":116,"Text":"ထို့ပြင် အသင်တို့သည် အလ္လာဟ်အရှင်မြတ်အ‌ပေါ်တွင် လုပ်ကြံစွပ်စွဲကြရန်အတွက် အသင်တို့၏နှုတ်လျှာများက မုသားလုပ်ကြံဖန်တီးခဲ့‌သော “ဤသည် ဟလာလ် ခွင့်ပြုထား‌သောအရာဖြစ်သည်၊ ၎င်း‌နောက် ဤသည် ဟရာမ် တားမြစ်ထား‌သောအရာဖြစ်သည်“ဟူသည့် (စကားများကို)မ‌ပြောဆိုကြနှင့်။ အမှန်စင်စစ် အလ္လာဟ်အရှင်မြတ်အ‌ပေါ်တွင် လုပ်ကြံစွပ်စွဲကြ‌သောသူများသည် ‌အောင်မြင်မည်မဟုတ်‌ပေ။"},{"SurahNumber":16,"VerseNumber":117,"Text":"အကျိုးခံစားမှု အနည်းငယ်ပင်ဖြစ်သည်။ ၎င်း‌နောက် သူတို့အတွက် အလွန်နာကျင်‌စေ‌သောပြစ်ဒဏ်ရှိမည်။"},{"SurahNumber":16,"VerseNumber":118,"Text":"ထို့ပြင် ငါအရှင်မြတ်သည် ယဟူဒီများအ‌ပေါ်တွင် အသင်(တမန်‌တော့်)အား ငါအရှင်မြတ် ယခင်က မိန့်ကြားခဲ့‌သောအရာများကို ဟရာမ်ဟု တားမြစ်ထား‌တော်မူခဲ့သည်။ ထို့ပြင် ငါအရှင်မြတ်သည် သူတို့အား နှိပ်စက်‌တော်မမူခဲ့‌ပေ။ သို့ရာတွင် သူတို့သည် သူတို့ကိုယ်သူတို့ပင် နှိပ်စက်‌နေခဲ့ကြခြင်းဖြစ်သည်။"}]}