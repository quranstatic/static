{"Id":250,"LanguageCodes":["ml","mal"],"Name":"mal-muhammadkarakun","Author":"Muhammad Karakunnu And Vanidas Elayavoor","Language":"Malayalam","Description":"Malayalam","Direction":"ltr","Source":"http://tanzil.net","Translations":[{"SurahNumber":86,"VerseNumber":1,"Text":"ആകാശം സാക്ഷി. രാവില്‍ പ്രത്യക്ഷപ്പെടുന്നതും സാക്ഷി"},{"SurahNumber":86,"VerseNumber":2,"Text":"രാവില്‍ പ്രത്യക്ഷപ്പെടുന്നതെന്തെന്ന് നിനക്കെന്തറിയാം"},{"SurahNumber":86,"VerseNumber":3,"Text":"തുളച്ചുകയറും നക്ഷത്രമാണത്"},{"SurahNumber":86,"VerseNumber":4,"Text":"ഒരുമേല്‍നോട്ടക്കാരനില്ലാതെ ഈ ലോകത്ത് ഒരു മനുഷ്യനുമില്ല"},{"SurahNumber":86,"VerseNumber":5,"Text":"മനുഷ്യന്‍ ചിന്തിച്ചു നോക്കട്ടെ; ഏതില്‍നിന്നാണവന്‍ സൃഷ്ടിക്കപ്പെട്ടതെന്ന്"},{"SurahNumber":86,"VerseNumber":6,"Text":"അവന്‍ സൃഷ്ടിക്കപ്പെട്ടത് സ്രവിക്കപ്പെടുന്ന വെള്ളത്തില്‍നിന്നാണ്"},{"SurahNumber":86,"VerseNumber":7,"Text":"മുതുകെല്ലിന്റെയും മാറെല്ലിന്റെയും ഇടയിലാണതിന്റെ ഉറവിടം"},{"SurahNumber":86,"VerseNumber":8,"Text":"അവനെ തിരികെ കൊണ്ടുവരാന്‍ കഴിവുറ്റവനാണ് അല്ലാഹു"},{"SurahNumber":86,"VerseNumber":9,"Text":"രഹസ്യങ്ങള്‍ വിലയിരുത്തപ്പെടും ദിനമാണതുണ്ടാവുക"},{"SurahNumber":86,"VerseNumber":10,"Text":"അന്നവന് എന്തെങ്കിലും കഴിവോ സഹായിയോ ഉണ്ടാവില്ല"},{"SurahNumber":86,"VerseNumber":11,"Text":"മഴപൊഴിക്കും മാനം സാക്ഷി"},{"SurahNumber":86,"VerseNumber":12,"Text":"സസ്യങ്ങള്‍ കിളുര്‍പ്പിക്കും ഭൂമി സാക്ഷി"},{"SurahNumber":86,"VerseNumber":13,"Text":"നിശ്ചയമായും ഇതൊരു നിര്‍ണായക വചനമാണ്"},{"SurahNumber":86,"VerseNumber":14,"Text":"ഇത് തമാശയല്ല"},{"SurahNumber":86,"VerseNumber":15,"Text":"അവര്‍ കുതന്ത്രം പ്രയോഗിച്ചുകൊണ്ടിരിക്കും"},{"SurahNumber":86,"VerseNumber":16,"Text":"നാമും തന്ത്രം പ്രയോഗിക്കും"},{"SurahNumber":86,"VerseNumber":17,"Text":"അതിനാല്‍ സത്യനിഷേധികള്‍ക്ക് നീ അവധി നല്‍കുക. ഇത്തിരി നേരം അവര്‍ക്ക് സമയമനുവദിക്കുക"},{"SurahNumber":87,"VerseNumber":1,"Text":"അത്യുന്നതനായ നിന്റെ നാഥന്റെ നാമം കീര്‍ത്തിക്കുക"},{"SurahNumber":87,"VerseNumber":2,"Text":"അവനോ സൃഷ്ടിച്ച് സന്തുലിതമാക്കിയവന്‍"},{"SurahNumber":87,"VerseNumber":3,"Text":"ക്രമീകരിച്ച് നേര്‍വഴി കാണിച്ചവന്‍"},{"SurahNumber":87,"VerseNumber":4,"Text":"മേച്ചില്‍പ്പുറങ്ങള്‍ ഒരുക്കിയവന്‍"},{"SurahNumber":87,"VerseNumber":5,"Text":"എന്നിട്ടവനതിനെ ഉണങ്ങിക്കരിഞ്ഞ ചവറാക്കി"},{"SurahNumber":87,"VerseNumber":6,"Text":"നിനക്കു നാം ഓതിത്തരും. നീയത് മറക്കുകയില്ല"},{"SurahNumber":87,"VerseNumber":7,"Text":"അല്ലാഹു ഇഛിച്ചതൊഴികെ. പരസ്യവും രഹസ്യവും അവനറിയുന്നു"},{"SurahNumber":87,"VerseNumber":8,"Text":"എളുപ്പമായ വഴി നിനക്കു നാം ഒരുക്കിത്തരാം"},{"SurahNumber":87,"VerseNumber":9,"Text":"അതിനാല്‍ നീ ഉദ്ബോധിപ്പിക്കുക- ഉദ്ബോധനം ഉപകരിക്കുമെങ്കില്‍"},{"SurahNumber":87,"VerseNumber":10,"Text":"ദൈവഭയമുള്ളവന്‍ ഉദ്ബോധനം ഉള്‍ക്കൊള്ളും"},{"SurahNumber":87,"VerseNumber":11,"Text":"കൊടിയ നിര്‍ഭാഗ്യവാന്‍ അതില്‍ നിന്ന് അകലുകയും ചെയ്യും"},{"SurahNumber":87,"VerseNumber":12,"Text":"അവനോ, കഠിനമായ നരകത്തീയില്‍ കിടന്നെരിയുന്നവന്‍"},{"SurahNumber":87,"VerseNumber":13,"Text":"പിന്നീട് അവനതില്‍ മരിക്കുകയില്ല; ജീവിക്കുകയുമില്ല"},{"SurahNumber":87,"VerseNumber":14,"Text":"തീര്‍ച്ചയായും വിശുദ്ധി വരിച്ചവന്‍ വിജയിച്ചു"},{"SurahNumber":87,"VerseNumber":15,"Text":"അവന്‍ തന്റെ നാഥന്റെ നാമമോര്‍ത്തു. അങ്ങനെ അവന്‍ നമസ്കരിച്ചു"}]}