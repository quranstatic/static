{"Id":160,"LanguageCodes":["fa","fas"],"Name":"fas-mohsengharaati","Author":"Mohsen Gharaati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":79,"VerseNumber":16,"Text":"آن‌گاه که پروردگارش او را در سرزمین مقدّس طُوى ندا داد"},{"SurahNumber":79,"VerseNumber":17,"Text":"«به سوى فرعون برو که او سرکشى کرده است"},{"SurahNumber":79,"VerseNumber":18,"Text":"پس [به او] بگو:» «آیا مى‌خواهى که پاک شوى؟"},{"SurahNumber":79,"VerseNumber":19,"Text":"و تو را به سوى پروردگارت راهنمایی کنم تا بترسى [و سرکشى نکنى]؟»"},{"SurahNumber":79,"VerseNumber":20,"Text":"پس بزرگترین معجزه را به او نشان داد"},{"SurahNumber":79,"VerseNumber":21,"Text":"امّا او تکذیب کرد و نافرمانى نمود"},{"SurahNumber":79,"VerseNumber":22,"Text":"آن‌گاه پشت کرد، در حالى که [براى خاموشى این دعوت] مى‌کوشید"},{"SurahNumber":79,"VerseNumber":23,"Text":"پس [جادوگران را] گرد آورد و فراخواند"},{"SurahNumber":79,"VerseNumber":24,"Text":"و گفت: «من پروردگار برتر شما هستم!»"},{"SurahNumber":79,"VerseNumber":25,"Text":"آن‌گاه خداوند او را به کیفر دنیا و آخرت گرفتار کرد"},{"SurahNumber":79,"VerseNumber":26,"Text":"در این [داستان]، براى هر کس که [از عاقبت بد] بترسد، عبرتى است"},{"SurahNumber":79,"VerseNumber":27,"Text":"آیا آفرینش شما سخت‌تر است یا آسمانى که او بنا کرده؟"},{"SurahNumber":79,"VerseNumber":28,"Text":"سقفش را برافراشت و آن را استوار ساخت"},{"SurahNumber":79,"VerseNumber":29,"Text":"شبش را تیره و روزش را روشن گرداند"},{"SurahNumber":79,"VerseNumber":30,"Text":"و پس از آن، زمین را گسترش داد"},{"SurahNumber":79,"VerseNumber":31,"Text":"آب‌هاى آن و چراگاه‌ها و گیاهان آن را پدیدار ساخت"},{"SurahNumber":79,"VerseNumber":32,"Text":"و کوه‌ها را استوار و پابرجا گردانید"},{"SurahNumber":79,"VerseNumber":33,"Text":"تا مایه‌ی برخوردارى شما و چارپایان شما باشد"},{"SurahNumber":79,"VerseNumber":34,"Text":"پس هنگامی که آن حادثه‌ی بزرگ‌تر فرارسد"},{"SurahNumber":79,"VerseNumber":35,"Text":"در آن روز، انسان به یاد تلاش‌هایش مى‌افتد"},{"SurahNumber":79,"VerseNumber":36,"Text":"و دوزخ براى هر بیننده‌اى آشکار شود"},{"SurahNumber":79,"VerseNumber":37,"Text":"امّا هر که سرکشى کرده،"},{"SurahNumber":79,"VerseNumber":38,"Text":"و زندگى دنیا را [بر زندگی جاودان] برگزیده باشد،"},{"SurahNumber":79,"VerseNumber":39,"Text":"بى‌شک، دوزخ جایگاه اوست"},{"SurahNumber":79,"VerseNumber":40,"Text":"و امّا کسى که از مقام پروردگارش ترسید و نفسش را از هوس بازداشت،"},{"SurahNumber":79,"VerseNumber":41,"Text":"بى‌شک، بهشت جایگاه اوست"},{"SurahNumber":79,"VerseNumber":42,"Text":"[اى پیامبر!] از تو درباره‌ی قیامت مى‌پرسند که چه وقت برپا مى‌شود؟"},{"SurahNumber":79,"VerseNumber":43,"Text":"تو را به گفتگو درباره‌ی آن چه کار؟"},{"SurahNumber":79,"VerseNumber":44,"Text":"پایان و سرانجام آن با پروردگار توست"},{"SurahNumber":79,"VerseNumber":45,"Text":"وظیفه‌ی تو تنها هشداردادن کسى است که از آن مى‌هراسد"},{"SurahNumber":79,"VerseNumber":46,"Text":"روزى که آن را مى‌بینند، گویى جز شبى یا روزى [در دنیا و برزخ] درنگ نکرده‌اند"}]}