{"Id":239,"LanguageCodes":["ln","lin"],"Name":"lin-zakariyamuhamme","Author":"Zakariya Muhammed Balingongo","Language":"Lingala","Description":"Lingala","Direction":"ltr","Source":"https://quranenc.com/en/browse/lingala_zakaria","Translations":[{"SurahNumber":43,"VerseNumber":23,"Text":"Мре lolenge wana nde totindaki liboso nayo mokebisi na engumba sé bato ya bozui kati na yango baboya (ye) mpe baloba: Tokutaki bankoko na biso na lingomba oyo, tokolanda sé nzela na bango"},{"SurahNumber":43,"VerseNumber":24,"Text":"(Mokebisi) alobi ata soki nayeli bino nzela ya semba koleka oyo ya bankoko na bino? Bakoyanolaka: Tokondima na maye oyei na yango te"},{"SurahNumber":43,"VerseNumber":25,"Text":"Tozuaki bango mabe, mpe tala lolenge nini bato ya lokuta basukaki"},{"SurahNumber":43,"VerseNumber":26,"Text":"Mpe tango Ibrâhîm alobaki na tata waye na bato naye: Ya soló, ngai namitiye mosika na maye bozali kobondela"},{"SurahNumber":43,"VerseNumber":27,"Text":"Longola sé oyo akela ngai, ya sólo ye nde akokamba ngai na (nzela ya semba)"},{"SurahNumber":43,"VerseNumber":28,"Text":"Mpe atiaki liloba bango litikala na libota lia ye, na ntina ete bamizongisa epai ya Allah"},{"SurahNumber":43,"VerseNumber":29,"Text":"Kasi napesaki bango na batata na bango bisengo ya токе kino bosembo (kurani) eyelaki bango mpe na motindami ya polele"},{"SurahNumber":43,"VerseNumber":30,"Text":"Mpe tango bosóló eyelaki bango balobi: Oyo ezali bondoki bwa polele, mpe tokondimela yango te"},{"SurahNumber":43,"VerseNumber":31,"Text":"Мре balobaki: Mpona nini bakitisaki kurani te ata epai ya moto ya monene kati ya bamboka mibale"},{"SurahNumber":43,"VerseNumber":32,"Text":"Boye bango nde bakabolaka bolamu ya Nkolo wayo? Tokabolelaki bango bomoyi bwa bango kati na mokili, totomboli basusu koleka baninga, mpo basusu bazala basali ya baninga. Mpe ngolu ya Nkolo wayo ezali malamu koleka maye bazali kosangisa"},{"SurahNumber":43,"VerseNumber":33,"Text":"Soki (bobangi) te ete bato bazala umma moko (ya libungi), nde totielaki bapengwi ya Ar- Rahmán mpona bandako na bango motondo ya mabende ya pembe mpe ngala-ngala (ebuteli) mpo bamataka na yango"}]}