{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":24,"VerseNumber":21,"Text":"၂၁။\tအို--ယုံကြည်သူအပေါင်းတို့၊ သင်တို့သည် ရှိုင်တန်မာရ်နတ်၏ ခြေရာကို မနင်းလိုက်ကြလင့်၊ အကြင်သူသည် ရှိုင်တန်မာရ်နတ်သွားရာ ဖဝါးခြေထပ်လိုက်ပါအ့ံ၊ ထိုသူအား မာရ်နတ်သည် ညစ်ညမ်းမှု၊ ဒုစရိုက်မှုသို့ မုချဆွဲငင် လတ့ံ၊ အလ္လာဟ်အရှင်မြတ်၏ ကရုဏာတော်၊ ကောင်းကြီးမင်္ဂလာတော်တို့သည် သင်တို့အပေါ်သို့ မသက်ရောက် ခဲ့လျှင် သင်တို့အနက် တစ်စုံတစ်ယောက်မှ သန့်ရှင်းဖြူစင်သူများမဖြစ်နိုင်ချေ၊ သို့သော်အလ္လာဟ်အရှင်မြတ်သည် အလိုတော်ရှိသူအား အပြစ်ကင်းမဲ့သန့်ရှင်းစေတော်မူ၏၊ အရှင်မြတ်သည် အကြွင်းမဲ့ကြားတော်မူ၏၊ အကြွင်းမဲ့ သိတော်မူ၏။"},{"SurahNumber":24,"VerseNumber":22,"Text":"၂၂။\tသင်တို့အနက်စည်းစိမ်ဥစ္စာကုံလုံကြွယ်ဝသူတို့နှင့် လူကြီးလူကောင်းတို့သည် မိမိတို့ဆွေမျိုးများ၊ သူဆင်းရဲများ၊ အလ္လာဟ်အရှင်မြတ်၏ သာသနာတော်အတွက် မိမိတို့အိုးအိမ်နေရပ်ကို စွန့်လွှတ်ထွက်ပြေးလာရသူတို့အား မပေးမကမ်းဟု မကျိန်ဆိုကြလင့်၊ ထိုသူတို့သည် သူတပါးကို အပြစ်လွှတ်၍ အလိုလိုက်ကြလော့၊ သင်တို့ သည် အလ္လာဟ်အရှင်မြတ်အပြစ်လွှတ်တော်မူခြင်းကို မတောင့်တကြသလော၊ အလ္လာဟ်အရှင်မြတ်သည် အပြစ် လွှတ်တော်မူ၏၊ ကောင်းကြီးပေးသနားတော်မူ၏။"},{"SurahNumber":24,"VerseNumber":23,"Text":"၂၃။\tမှတ်သားကြလော့၊ အကြင်သူတို့သည် အမှတ်တမဲ့သတိပေါ့ဆမိသောသီလသမာဓိရှင်ယုံကြည်သူအမျိုးသမီး တို့အား အရှက်တကွဲအသရေပျက်အောင် မတရားစွပ်စွဲကြအ့ံ၊ ထိုသူတို့သည် ဤဘဝနောင်ဘဝနှစ်ဖြာသော ဘဝတွင် အလ္လာဟ်အရှင်မြတ်၏ ကျိန်ဆဲခြင်းကို ခံကြရ၏၊ သူတို့သည် အလွန်ပြင်းထန်ကြောက်မက်ဖွယ်သော အပြစ်ဒဏ်တော်ကို ခံကြရလတ့ံ။"},{"SurahNumber":24,"VerseNumber":24,"Text":"၂၄။\tသူတို့၏လျှာများ၊ သူတို့၏လက်များ၊ သူတို့၏ခြေထောက်များက သူတို့ပြုကျင့်လေ့ရှိသော အမှုအခင်းတို့ကို ဖော်ထုတ်၍ သက်သေထွက်ဆိုသောနေ့တော်ကြီး၌။"},{"SurahNumber":24,"VerseNumber":25,"Text":"၂၅။\tထိုနေ့တော်ကြီး၌ အလ္လာဟ်အရှင်မြတ်သည် ထိုသူတို့အား သူတို့ရထိုက်သောကောင်းကျိုးဆိုးကျိုးကို အပြည့်အစုံ ပေးတော်မူလိမ့်မည်၊ ထိုအခါသူတို့သည် အလ္လာဟ်အရှင်မြတ်သည် အလွန်ထင်ရှားသောအမှန်တရားဖြစ်တော် မူကြောင်းကို သိမြင်ရကြလတ့ံ။"},{"SurahNumber":24,"VerseNumber":26,"Text":"၂၆။\tမိန်းမယုတ်တို့သည် ယောက်ျားယုတ်တို့အဖို့ ဖြစ်ကြ၏၊ ယောက်ျားယုတ်များလည်း မိန်းမယုတ်များအဖို့ ဖြစ်ကြ၏၊ မိန်းမမြတ်တို့သည် ယောက်ျားမြတ်တို့မအဖို့ဖြစ်ကြ၏၊ ယောက်ျားမြတ်တို့သည် မိန်းမမြတ်တို့အဖို့ ဖြစ်ကြ၏၊ စင်စစ်အားဖြင့်အထက်အဆိုပါသူမြတ်တို့မှာ လူများမတရားစွပ်စွဲသည့်အပြစ်မှ လွတ်ကင်းသန့်ရှင်း ကြ၏၊ သူတို့အတွက် အပြစ်လွှတ်ခြင်းနှင့် များပြားလှစွာသောစည်းစိမ်ဥစ္စာရိက္ခာတို့ရှိ၏။"},{"SurahNumber":24,"VerseNumber":27,"Text":"၂၇။\tအို--ယုံကြည်သူအပေါင်းတို့၊ သင်တို့သည် မိမိအိမ်မှတပါး အခြားအိမ်တွင်းသို့ အိမ်ရှင်ထံမှ အခွင့်မပန်ပဲ အိမ်ရှင်အား အေးချမ်းသာယာပါစေဟု မေတ္တာမပို့ပဲ မဝင်ကြလင့်၊ ယင်းသို့ပြုမူခြင်းသည် သင်တို့အတွက် မွန်မြတ်သောကျင့်စဉ်ဖြစ်၏၊ ယင်းကျင့်စဉ်ကို ကောင်းစွာသတိပြုကြလော့။"}]}