{"Id":155,"LanguageCodes":["fa","fas"],"Name":"fas-islamhousecompe","Author":"Islamhouse.com Persian Team","Language":"Persian","Description":"Persian","Direction":"rtl","Source":"https://quranenc.com/check/persian_ih/v1.1.0-csv.1 , https://quranenc.com/en/browse/persian_ih , https://quranenc.com ,","Translations":[{"SurahNumber":91,"VerseNumber":1,"Text":"سوگند به خورشید و روشنیِ آن [به هنگام بامداد]،"},{"SurahNumber":91,"VerseNumber":2,"Text":"و سوگند به ماه، هنگامی که بعد از آن [= خورشید] در‌آید،"},{"SurahNumber":91,"VerseNumber":3,"Text":"و سوگند به روز، هنگامی‌ که آن [= خورشید] را روشن [و جلوه‌گر] کند،"},{"SurahNumber":91,"VerseNumber":4,"Text":"و سوگند به شب، هنگامی که آن را بپوشانَد،"},{"SurahNumber":91,"VerseNumber":5,"Text":"و سوگند به آسمان و به ذاتی که آن را بنا کرد،"},{"SurahNumber":91,"VerseNumber":6,"Text":"و سوگند به زمین و به ذاتی که آن را گسترانید،"},{"SurahNumber":91,"VerseNumber":7,"Text":"و سوگند به جانِ [انسان] و ذاتی که آن را [آفرید و] نیکو گردانید،"},{"SurahNumber":91,"VerseNumber":8,"Text":"سپس نافرمانی و پرهیزگاری‌اش را [به او] الهام کرد"},{"SurahNumber":91,"VerseNumber":9,"Text":"بی‌تردید، هر کس نفس خود را [از گناهان] پاک کند، رستگار می‌شود"},{"SurahNumber":91,"VerseNumber":10,"Text":"و هر کس آن را [با گناه] آلوده سازد، یقیناً زیانکار می‌شود"},{"SurahNumber":91,"VerseNumber":11,"Text":"[قوم] ثمود از روی سرکشی، [پیامبر‌شان را] تکذیب کردند،"},{"SurahNumber":91,"VerseNumber":12,"Text":"آنگاه که بدکار‌ترین آنان [برای اقدام به جنایت] برخاست"},{"SurahNumber":91,"VerseNumber":13,"Text":"پیامبر الله [= صالح] به آنان گفت: «ماده‌شترِ الله و [نوبت‌] آب‌خوردنش را [حرمت نهید]»"},{"SurahNumber":91,"VerseNumber":14,"Text":"[ولی آنان] او را تکذیب کردند و آن [ماده‌شتر] را کشتند؛ پس پروردگار آنان به سبب گناهانشان بر سر‌شان عذاب آورد و همگی آنان را با خاک یکسان کرد"},{"SurahNumber":91,"VerseNumber":15,"Text":"و [الله] از سرانجام آن [کار،] بیم ندارد"},{"SurahNumber":92,"VerseNumber":1,"Text":"سوگند به شب، هنگامی ‌که [همه چیز را] بپوشانَد،"},{"SurahNumber":92,"VerseNumber":2,"Text":"و سوگند به روز، هنگامی‌ که آشکار شود،"},{"SurahNumber":92,"VerseNumber":3,"Text":"و سوگند به ذاتی که نر و ماده را آفرید،"},{"SurahNumber":92,"VerseNumber":4,"Text":"که یقیناً سعی [و تلاش] شما مختلف [و نیک و بد] است"},{"SurahNumber":92,"VerseNumber":5,"Text":"و اما کسی‌ که [در راه الله] ببخشد و پرهیزگاری نماید"},{"SurahNumber":92,"VerseNumber":6,"Text":"و [وعدۀ الله و سخنان] نیک را تصدیق کند،"},{"SurahNumber":92,"VerseNumber":7,"Text":"به زودی انجام [کار خیر و] آسانی [= اعمال نیکو و انفاق در راه الله] را برایش آسان می‌کنیم"},{"SurahNumber":92,"VerseNumber":8,"Text":"و اما کسی‌که بخل ورزد و بی‌نیازی بجوید،"},{"SurahNumber":92,"VerseNumber":9,"Text":"و [وعدۀ الله و سخنانِ] نیک را تکذیب کند،"},{"SurahNumber":92,"VerseNumber":10,"Text":"به زودی انجام دشواری [= اعمال شر و پلید] را برایش آسان می‌سازیم [و انجام کار خیر را بر او سخت می‌گردانیم]؛"},{"SurahNumber":92,"VerseNumber":11,"Text":"و در هنگام [مرگ و] ورود به دوزخ، دارایی او سودی به حالش نخواهد داشت"},{"SurahNumber":92,"VerseNumber":12,"Text":"مسلماً هدایت [بندگان] بر [عهدۀ] ماست"},{"SurahNumber":92,"VerseNumber":13,"Text":"و محققاً آخرت و دنیا [نیز] از آنِ ماست"},{"SurahNumber":92,"VerseNumber":14,"Text":"من شما را از آتشی شعله‌ور بیم دادم"}]}