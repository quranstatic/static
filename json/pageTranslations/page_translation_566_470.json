{"Id":470,"LanguageCodes":["xh","xho"],"Name":"xho-imaamismaaeelng","Author":"Imaam Ismaaeel Ngqoyiyana","Language":"Xhosa","Description":"Xhosa","Direction":"ltr","Source":"The Islamic Dawah Movement of Southern Africe(IDM) , https://www.alqurantranslation.com/","Translations":[{"SurahNumber":68,"VerseNumber":43,"Text":"Amehlo abo aya kuthotyelwa phantsi, bathiwe wambu kukuhlazeka; kaloku babedla ngokubizwa ukuba beze kuqubuda (emthandazweni) besenempilo entle (ehlabathini)"},{"SurahNumber":68,"VerseNumber":44,"Text":"Ndiyeke ke Mna (Muhammad Ndiqubisane) nalowo uyiphikayo le ntetho (i’Kur’ân), Thina Siya kumana ukubakhokelela apho bangaziyo"},{"SurahNumber":68,"VerseNumber":45,"Text":"Yaye Ndiya kubanika ixesha, inene elaM icebo liqinile"},{"SurahNumber":68,"VerseNumber":46,"Text":"Makube mhlawumbi ubabiza intlawulo (ngalo Myalezo) ekucaca okokuba bazifumanisa benetyala elingumthwalo kubo"},{"SurahNumber":68,"VerseNumber":47,"Text":"Okanye mhlawumbi banolwazi lokungabonwayo, abalubhala phantsi"},{"SurahNumber":68,"VerseNumber":48,"Text":"Yiba nomonde ke wena ngesigqibo seNkosi yakho, ungabi njengomfo wentlanzi (uYûnus) xa wakhwazayo ekwimo yonxunguphalo"},{"SurahNumber":68,"VerseNumber":49,"Text":"Ukuba kwakungekho ngenxa yenceba eyavela eNkosini yakhe eyamgubungelayo, ngewayejulwe elunxwemeni oluze enokusoleka"},{"SurahNumber":68,"VerseNumber":50,"Text":"Ke kaloku iNkosi yakhe yamkhetha yamenza ilungisa"},{"SurahNumber":68,"VerseNumber":51,"Text":"Inene abo bangakholwayo bebengakwenza utyibilike ngamehlo abo (ngendlela abakujonga ngayo) xa besiva umyalezo kananjalo bathi, “Inene yena ushiywe ziingqondo.”"},{"SurahNumber":68,"VerseNumber":52,"Text":"Kodwa akunto yimbi oku ngaphandle kokuba sisikhumbuzi emazweni"},{"SurahNumber":69,"VerseNumber":1,"Text":"INyaniso"},{"SurahNumber":69,"VerseNumber":2,"Text":"Yintoni na iNyaniso"},{"SurahNumber":69,"VerseNumber":3,"Text":"Yintoni na enokukwazisa ukuba iyintoni na iNyaniso"},{"SurahNumber":69,"VerseNumber":4,"Text":"AmaThamûd nama’Ad ayiphika intlekele ebethayo (ukubetha kweYure yoMgwebo)"},{"SurahNumber":69,"VerseNumber":5,"Text":"Ke kaloku amaThamûd (lawo) atshatyalaliswa sisithonga esongamelayo"},{"SurahNumber":69,"VerseNumber":6,"Text":"Nama’Ad\t(nawo)\tatshatyalaliswa\tngumoya\tovuthuza ngokutswinayo"},{"SurahNumber":69,"VerseNumber":7,"Text":"Lowo Yena uAllâh Wawunyanzelayo phezu kwabo ubusuku obusixhenxe neemini ezisibhozo zilandelelana, wawungababona abantu apho bedunduluzile bengathi ngamaphanga ezibhukubhuku zemithi yesundu"},{"SurahNumber":69,"VerseNumber":8,"Text":"Ukhona ombonayo kubo (osaphilayo)"}]}