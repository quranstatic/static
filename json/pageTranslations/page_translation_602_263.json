{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":106,"VerseNumber":1,"Text":"၁။ ကိုရိုင်ရှိအမျိုးသားတို့ ခံစားရသောလုံခြံုရေးနှင့် ကာကွယ်ရေး ပဋိညာဉ်စာချုပ်များ။"},{"SurahNumber":106,"VerseNumber":2,"Text":"၂။ ဆောင်းရာသီနှင့် နွေဥတုအတွင်း ရောင်းဝယ်ဖောက်ကားသွားလာသောခရီးများကို ကာကွယ်စောင့်ရှောက်သည့် ၄င်းကတိစာချုပ်များ။"},{"SurahNumber":106,"VerseNumber":3,"Text":"၃။ ထိုပဋိညာဉ်စာချုပ်များအတွက် သူတို့သည် ဤဗလီဝတ်ကျောင်းတော်ကြီး၏ အရှင်သခင်အားသာလျှင် ခဝပ် ကိုးကွယ်ကြကုန်လော့။"},{"SurahNumber":106,"VerseNumber":4,"Text":"၄။ အရှင်မြတ်သည် သူတို့အား မွတ်သိပ်ခေါင်းပါးခြင်းကင်းစေတော်မူ၏၊ စားဖို့ရာအစာ၊ သောက်ဖို့ရာရေကို ချ ပေးသနားတော်မူ၏၊ ထို့အပြင်စိုးရိမ်ကြောင့်ကျခြင်းကင်းစေ၍ ဘေးရန်ကင်းကွာငြိမ်းချမ်း သာယာခြင်းကိုလည်း စီရင်ပေးသနားတော်မူ၏။"},{"SurahNumber":107,"VerseNumber":1,"Text":"၁။ အို-တမန်တော်၊ သာသနာတော်ကြီးကို မယုံကြည်ပဲ ငြင်းပယ်သူကို သင်မသိမမြင်သလော။"},{"SurahNumber":107,"VerseNumber":2,"Text":"၂။ ထိုသူယုတ်မာသည် မိဘမဲ့တို့အား လက်မခံဘဲ နှင်ပစ်၏။"},{"SurahNumber":107,"VerseNumber":3,"Text":"၃။ ထို့အပြင် ထိုသူယုတ်မာသည် ဆင်းရဲနွမ်းပါးသူတို့အား ကျွေးမွေးသုတ်သင်ရန် မတိုက်တွန်း အားမပေးချေ။"},{"SurahNumber":107,"VerseNumber":4,"Text":"၄။ ထို့ကြောင့် ဆွလားသ်ဝတ်ပြုသူတို့သည် ပျက်စီးဆုံးရှုံးခြင်းသို့ ဆိုက်ရောက်ရာသာတည်း။"},{"SurahNumber":107,"VerseNumber":5,"Text":"၅။ ထိုသူတို့သည် မိမိတို့ပြုသည့် ဆွလားသ်ဝတ်တွင် စိတ်မဝင်စားချေ။"},{"SurahNumber":107,"VerseNumber":6,"Text":"၆။ ထိုသူတို့သည် မိမိတို့ ဆွလားသ်ဝတ်ပြုခြင်းကို လူသားတို့မြင်၍ ချီးမွမ်းမည်ကိုသာလျှင် ပဓာနထားကြ၏။"},{"SurahNumber":107,"VerseNumber":7,"Text":"၇။ သို့သော် သူတို့သည် သေးငယ်သော ကူညီရိုင်းပင်းခြင်းကိုမျှ မပြုလုပ်ငြင်းပယ်ကြသည်။"},{"SurahNumber":108,"VerseNumber":1,"Text":"၁။ အို-တမန်တော်၊ ငါသည် သင့်အား ပေါများကြွယ်ဝခြင်းကို ချပေးသနားတော်မူပြီ။"},{"SurahNumber":108,"VerseNumber":2,"Text":"၂။ သို့အတွက် သင်သည် မိမိ၏ အရှင်သခင်အား ဝတ်ပြုလော့၊ သားကောင်လှုလော့။"},{"SurahNumber":108,"VerseNumber":3,"Text":"၃။ အကြောင်းမူကား သင့်ကို မုန်းတီးသူ၌ နောင်တမလွန်ဘဝတွင် မျှော်လင့်စရာကင်းမဲ့၏။"}]}