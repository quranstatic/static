{"Id":237,"LanguageCodes":["ku","kur"],"Name":"kur-muhammadsalehba","Author":"Muhammad Saleh Bamoki","Language":"Kurdish","Description":"Kurdish","Direction":"rtl","Source":"https://quranenc.com/check/kurdish_bamoki/v1.1.0-csv.1 , https://quranenc.com/en/browse/kurdish_bamoki , https://quranenc.com ,","Translations":[{"SurahNumber":68,"VerseNumber":16,"Text":"بەم زووانە سەری لووتی داخ دەکەین"},{"SurahNumber":68,"VerseNumber":17,"Text":"ئێمە تاقیمان کردنەوە ھەروەك لەمەوپێش خاوەنانی ئەو باخەمان تاقی کردەوە کە (لە شەودا) سوێندیان خوارد کە لەدەمی بەرەبەیاندا (بەروبوومەکەی) بڕنن (تا ھەژاران نەزانن)"},{"SurahNumber":68,"VerseNumber":18,"Text":"ھیچی (بۆ ھەژاران) لێ دەرنەکەن"},{"SurahNumber":68,"VerseNumber":19,"Text":"ئەمجا بەڵایەك لە لایەن پەروەردگارتەوە سوڕایەوە بە سەر باخەکەدا لە کاتێکدا کە ئەوان خەوتبوون"},{"SurahNumber":68,"VerseNumber":20,"Text":"ئەوسا وەك باخێکی ڕنراوی لێهات"},{"SurahNumber":68,"VerseNumber":21,"Text":"لە شەبەقدا (براکان) بانگی یەکترییان کرد"},{"SurahNumber":68,"VerseNumber":22,"Text":"(ووتیان) : کە ھەستن بچن بۆ سەر باخەکەتان ئەگەر ئەتانەوێ بیڕنن"},{"SurahNumber":68,"VerseNumber":23,"Text":"ئەمجا کەوتنە ڕێ وە ئەوان بەچرپە بە یەکتریان ئەووت"},{"SurahNumber":68,"VerseNumber":24,"Text":"ئەمڕۆ ھیچ ھەژارێك نەیەت بەسەرتاندا لە ناو باخەکەدا"},{"SurahNumber":68,"VerseNumber":25,"Text":"دەمەو بەیان ڕۆشتن لایان وابوو کە دەتوانن بێ بەشیان بکەن"},{"SurahNumber":68,"VerseNumber":26,"Text":"کە باخەکەیان بینی (بە سوتاوی) ووتیان: ئێمە ڕێگامان وون کردووە (ئەمە باخەکەی ئێمە نیە)"},{"SurahNumber":68,"VerseNumber":27,"Text":"نا، بەڵکو بەش بڕاو کراوین"},{"SurahNumber":68,"VerseNumber":28,"Text":"برا ناوەنجی یەکەیان (لە ژیریدا) ووتی: مەگەر پێم نەووتن؟ بۆ چی یاد وسوپاسی خوا ناکەن"},{"SurahNumber":68,"VerseNumber":29,"Text":"ھەموو ووتیان: پاك وبێگەردی بۆ پەروەردگارمانە (ستەم لەکەس ناکات) بێگومان ئێمە خۆمان ستەم کارین"},{"SurahNumber":68,"VerseNumber":30,"Text":"ئەمجا ڕوویان کردە یەکتریی بەسەرزەنشت کردنەوە"},{"SurahNumber":68,"VerseNumber":31,"Text":"ووتیان: وای بۆ خۆمان بەڕاستی لە خوا یاخی بووین"},{"SurahNumber":68,"VerseNumber":32,"Text":"ئومێدەوارین کە خوا لە جیاتی ئەو باخە باشترمان بداتێ، بەڕاستی ئێمە ھیوامان ھەر بە پەروەردگاری خۆمانە"},{"SurahNumber":68,"VerseNumber":33,"Text":"ئاوایە سزای (خوا لە جیھاندا) وە سزای ڕۆژی دوایی گەلێ گەورەترە خۆزگە بیانزانیایە"},{"SurahNumber":68,"VerseNumber":34,"Text":"بێگومان بۆ لەخواترسان ھەیە لای پەروەردگاریان باخاتی پڕ لە ناز ونیعمەت"},{"SurahNumber":68,"VerseNumber":35,"Text":"چۆن ئێمە موسوڵمان وبەدکاران وەك یەك لێ دەکەین؟"},{"SurahNumber":68,"VerseNumber":36,"Text":"ئەوە چیتانە چۆن بڕیارێك دەدەن"},{"SurahNumber":68,"VerseNumber":37,"Text":"نەخێر ئایا کتێبێکی (ئاسمانی) تان ھەیە ئەمەی تێدا دەخوێننەوە"},{"SurahNumber":68,"VerseNumber":38,"Text":"وە لەو کتێبەدا ڕێتان پێدراوە چیتان بوێت ئەوە ھەڵبژێرن بۆ خۆتان؟"},{"SurahNumber":68,"VerseNumber":39,"Text":"یان پەیمانی بەھێزتان ھەیە لە گەڵمان تا ڕۆژی دوایی کە ھەرچی ئێوە بڕیار بدەن بتاندرێتێ"},{"SurahNumber":68,"VerseNumber":40,"Text":"بپرسە لێیان (بزانە) کامیان زامنی ئەم کارەن"},{"SurahNumber":68,"VerseNumber":41,"Text":"ئاخۆ ھاوبیریان ھەیە (لەم قسەیەدا) دەبا ھاوبیرەکانیان بھێنن ئەگەر ڕاست دەکەن"},{"SurahNumber":68,"VerseNumber":42,"Text":"لە ڕۆژێکدا ( کە قیامەت وناڕەحەتیەکانیەتی) خوای گەورە لاقی پیرۆزی دەردەخات (وەك لە فەرموودەی ئیمامی بوخاری وموسلیمدا ھاتووە، باوەڕمان پێیەتی بەبێ ھیچ لێچواندن ولێکدانەوەیەك، وە ئێمەش چۆنێتیەکەی نازانین) وە (بە تەوسەوە) بانگ دەکرێن بۆ سوژدە بردن (بۆ خوای گەورە) (کەچی) ناتوانن (سوژدە ببەن)"}]}