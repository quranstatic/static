{"Id":374,"LanguageCodes":["th","tha"],"Name":"tha-groupfromthesoc","Author":"Group From The Society Of Graduates Of Thai Universities And Institutes","Language":"Thai","Description":"Thai","Direction":"ltr","Source":"","Translations":[{"SurahNumber":89,"VerseNumber":1,"Text":"ขอสาบานด้วยยามรุ่งอรุณ"},{"SurahNumber":89,"VerseNumber":2,"Text":"และด้วยค่ำคืนทั้งสิบ"},{"SurahNumber":89,"VerseNumber":3,"Text":"และด้วยสิ่งที่เป็นคู่ และที่เป็นคี่"},{"SurahNumber":89,"VerseNumber":4,"Text":"และด้วยเวลากลางคืนเมื่อมันโคจรไป"},{"SurahNumber":89,"VerseNumber":5,"Text":"ในดังกล่าวนั้นเป็นการสาบาน สำหรับผู้ที่มีปัญญามิใช่หรือ"},{"SurahNumber":89,"VerseNumber":6,"Text":"เจ้าไม่เห็นดอกหรือว่า พระเจ้าของเจ้ากระทำต่อพวกอ๊าดอย่างไร"},{"SurahNumber":89,"VerseNumber":7,"Text":"(แห่ง) อิร็อม พวกมีเสาหินสูงตะหง่าน"},{"SurahNumber":89,"VerseNumber":8,"Text":"ซึ่งเยี่ยงนั้นมิได้ถูกสร้างตามหัวเมืองต่าง ๆ"},{"SurahNumber":89,"VerseNumber":9,"Text":"และพวกซะมูดผู้สกัดหิน ณ หุบเขา"},{"SurahNumber":89,"VerseNumber":10,"Text":"และฟิรเอานฺ เจ้าแห่งตรึงเสาเต็นท์"},{"SurahNumber":89,"VerseNumber":11,"Text":"บรรดาผู้ละเมิดเหล่านั้นตามหัวเมืองต่าง ๆ"},{"SurahNumber":89,"VerseNumber":12,"Text":"แล้วก่อความเสียหายอย่างมากมายในหัวเมืองเหล่านั้น"},{"SurahNumber":89,"VerseNumber":13,"Text":"ดังนั้นพระเจ้าของเจ้าจึงกระหน่ำการลงโทษนานาชนิดบนพวกเขา"},{"SurahNumber":89,"VerseNumber":14,"Text":"แท้จริงพระเจ้าของเจ้านั้นทรงเฝ้าดูอย่างแน่นอน"},{"SurahNumber":89,"VerseNumber":15,"Text":"ส่วนมนุษย์นั้น เมื่อพระเจ้าของเขาทรงทดสอบเขา โดยทรงให้เกียรติเขาและทรงโปรดปรานเขา เขาก็จะกล่าวว่าพระเจ้าของฉันทรงยกย่องฉัน"},{"SurahNumber":89,"VerseNumber":16,"Text":"แต่ครั้งเมื่อพระองค์ทรงทดสอบเขา ทรงให้การครองชีพของเขาเป็นที่คับแคบแก่เขา เขาก็จะกล่าวว่า พระเจ้าของฉันทรงเหยียดหยามฉัน"},{"SurahNumber":89,"VerseNumber":17,"Text":"มิใช่เช่นนั้นดอก แต่ว่าพวกเจ้ามิได้ให้เกียรติแก่เด็กกำพร้าต่างหาก"},{"SurahNumber":89,"VerseNumber":18,"Text":"และพวกเจ้ามิได้ส่งเสริมกันในการให้อาหารแก่คนยากจนขัดสน"},{"SurahNumber":89,"VerseNumber":19,"Text":"และพวกเจ้ากินมรดกกันอย่างหมดเกลี้ยง"},{"SurahNumber":89,"VerseNumber":20,"Text":"และพวกเจ้ารักสมบัติกันอย่างมากมาย"},{"SurahNumber":89,"VerseNumber":21,"Text":"หามิได้ เมื่อแผ่นดินถูกทำให้สั่นสะเทือนเป็นผุยผง"},{"SurahNumber":89,"VerseNumber":22,"Text":"และพระเจ้าของเจ้าเสด็จมาพร้อมทั้งมะลาอิกะฮฺด้วยเป็นแถว ๆ"},{"SurahNumber":89,"VerseNumber":23,"Text":"และวันนั้นนรกญะฮันนัมจะถูกนำมาให้ปรากฏ ในวันนั้นมนุษย์จะรำลึกขึ้นมาได้แต่การรำลึกนั้นจะมีผลแก่เขาได้อย่างไร"}]}