{"Id":194,"LanguageCodes":["hi","hin"],"Name":"hin-suhelfarooqkhan","Author":"Suhel Farooq Khan And Saifur Rahman Nadwi","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":36,"VerseNumber":55,"Text":"बेहश्त के रहने वाले आज (रोजे क़यामत) एक न एक मशग़ले में जी बहला रहे हैं"},{"SurahNumber":36,"VerseNumber":56,"Text":"वह अपनी बीवियों के साथ (ठन्डी) छाँव में तकिया लगाए तख्तों पर (चैन से) बैठे हुए हैं"},{"SurahNumber":36,"VerseNumber":57,"Text":"बेिहश्त में उनके लिए (ताज़ा) मेवे (तैयार) हैं और जो वह चाहें उनके लिए (हाज़िर) है"},{"SurahNumber":36,"VerseNumber":58,"Text":"मेहरबान परवरदिगार की तरफ से सलाम का पैग़ाम आएगा"},{"SurahNumber":36,"VerseNumber":59,"Text":"और (एक आवाज़ आएगी कि) ऐ गुनाहगारों तुम लोग (इनसे) अलग हो जाओ"},{"SurahNumber":36,"VerseNumber":60,"Text":"ऐ आदम की औलाद क्या मैंने तुम्हारे पास ये हुक्म नहीं भेजा था कि (ख़बरदार) शैतान की परसतिश न करना वह यक़ीनी तुम्हारा खुल्लम खुल्ला दुश्मन है"},{"SurahNumber":36,"VerseNumber":61,"Text":"और ये कि (देखो) सिर्फ मेरी इबादत करना यही (नजात की) सीधी राह है"},{"SurahNumber":36,"VerseNumber":62,"Text":"और (बावजूद इसके) उसने तुममें से बहुतेरों को गुमराह कर छोड़ा तो क्या तुम (इतना भी) नहीं समझते थे"},{"SurahNumber":36,"VerseNumber":63,"Text":"ये वही जहन्नुम है जिसका तुमसे वायदा किया गया था"},{"SurahNumber":36,"VerseNumber":64,"Text":"तो अब चूँकि तुम कुफ्र करते थे इस वजह से आज इसमें (चुपके से) चले जाओ"},{"SurahNumber":36,"VerseNumber":65,"Text":"आज हम उनके मुँह पर मुहर लगा देगें और (जो) कारसतानियाँ ये लोग दुनिया में कर रहे थे खुद उनके हाथ हमको बता देगें और उनके पाँव गवाही देगें"},{"SurahNumber":36,"VerseNumber":66,"Text":"और अगर हम चाहें तो उनकी ऑंखों पर झाडू फेर दें तो ये लोग राह को पड़े चक्कर लगाते ढूँढते फिरें मगर कहाँ देख पाँएगे"},{"SurahNumber":36,"VerseNumber":67,"Text":"और अगर हम चाहे तो जहाँ ये हैं (वहीं) उनकी सूरतें बदल (करके) (पत्थर मिट्टी बना) दें फिर न तो उनमें आगे जाने का क़ाबू रहे और न (घर) लौट सकें"},{"SurahNumber":36,"VerseNumber":68,"Text":"और हम जिस शख्स को (बहुत) ज्यादा उम्र देते हैं तो उसे ख़िलक़त में उलट (कर बच्चों की तरह मजबूर कर) देते हैं तो क्या वह लोग समझते नहीं"},{"SurahNumber":36,"VerseNumber":69,"Text":"और हमने न उस (पैग़म्बर) को शेर की तालीम दी है और न शायरी उसकी शान के लायक़ है ये (किताब) तो बस (निरी) नसीहत और साफ-साफ कुरान है"},{"SurahNumber":36,"VerseNumber":70,"Text":"ताकि जो ज़िन्दा (दिल आक़िल) हों उसे (अज़ाब से) डराए और काफ़िरों पर (अज़ाब का) क़ौल साबित हो जाए (और हुज्जत बाक़ी न रहे)"}]}