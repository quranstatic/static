{"Id":437,"LanguageCodes":["tr","tur"],"Name":"tur-yasarnuriozturk1","Author":"Yasar Nuri Ozturk","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":40,"VerseNumber":17,"Text":"Bugün her benlik kazandığıyla cezalandırılır. Zulüm yok bugün! Allah, hesabı çabucak görür"},{"SurahNumber":40,"VerseNumber":18,"Text":"Onları, yaklaşan felaket günü hakkında uyar! Yürekler gırtlaklara dayanmıştır; habire yutkunurlar. Zalimlerin ne bir dostu vardır ne de sözü dinlenir bir şefaatçıları"},{"SurahNumber":40,"VerseNumber":19,"Text":"O bilir gözlerin hain bakışını ve göğüslerin sakladığını"},{"SurahNumber":40,"VerseNumber":20,"Text":"Allah, hak ile hükmeder! O´nun dışında yakardıkları ise hiçbir şeyle hükmedemezler. Allah´tır mutlak Semî´, mutlak Basîr"},{"SurahNumber":40,"VerseNumber":21,"Text":"Yeryüzünde gezip dolaşmadılar mı ki kendilerinden öncekilerin sonları nice olmuş görsünler? Onlar, hem kuvvetçe hem de yeryüzündeki eserler bakımından bunlardan daha zorlu idiler. Ama Allah onları günahları yüzünden yakaladı. Ve Allah´a karşı bir koruyanları da olmadı"},{"SurahNumber":40,"VerseNumber":22,"Text":"Sebep şuydu: Resulleri onlara açık seçik mesajlar getirirdi de onlar inkâr ederlerdi. Sonunda Allah hepsini yakaladı. O çok güçlüdür, azabı da şiddetlidir"},{"SurahNumber":40,"VerseNumber":23,"Text":"Yemin olsun, Mûsa´yı da ayetlerimizle ve apaçık bir kanıtla göndermiştik"},{"SurahNumber":40,"VerseNumber":24,"Text":"Firavun´a, Hâmân´a ve Karun´a göndermiştik de onlar şöyle demişlerdi: \"Tam yalancı bir sihirbazdır bu"},{"SurahNumber":40,"VerseNumber":25,"Text":"Mûsa, katımızdan hakkı onlara getirince, şöyle dediler: \"Onunla beraber iman edenlerin erkek çocuklarını öldürün, kadınlarını sağ bırakın!\" Ama inkârcıların tuzağı hep boşa çıkmıştır"}]}