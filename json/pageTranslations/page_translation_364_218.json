{"Id":218,"LanguageCodes":["kk","kaz"],"Name":"kaz-khalifahaltai","Author":"Khalifah Altai","Language":"Kazakh","Description":"Kazakh","Direction":"ltr","Source":"","Translations":[{"SurahNumber":25,"VerseNumber":44,"Text":"Немесе олардың көбін; тыңдайды я түсінеді деп, ойлайсың ба? Олар мүлде хайуандар тәрізді. Бәлкім олар жолдан тым адасқан"},{"SurahNumber":25,"VerseNumber":45,"Text":"Раббыңның көлеңкені қалай ұзартқанын көрмедің бе? Егер қаласа, оны тұрақты қылар еді. Сосын күнді көлеңкеге бір дәлел қылдық. (Көлеңке; күннің барлығының дәлелі. Әр нәрсе өзінің терісімен анықталады. Ж.М.Р)"},{"SurahNumber":25,"VerseNumber":46,"Text":"Сосын ұзын көлеңкені өз жағымызға қолай алдық"},{"SurahNumber":25,"VerseNumber":47,"Text":"Ол сондай Алла, сендерге түнді; киім, ұйқыны; тынығу етіп, күндізді; (кәсіпке) тарқау мезгілі қылды"},{"SurahNumber":25,"VerseNumber":48,"Text":"Ол сондай Алла; рахметінің (жаңбырдың) алдында қуандырып, самалдарды жіберді. Аспаннан тап-таза жаңбыр жаудырдық"},{"SurahNumber":25,"VerseNumber":49,"Text":"Ол арқылы өлі жерді жандандырып, біз жаратқан хайуандар менен көптеген адамдарды суару үшін"},{"SurahNumber":25,"VerseNumber":50,"Text":"Расында үгіт алулары үшін; жаңбырды араларына айналдыра жаудырдық. Сонда да адамдардың көбі, бас тартып, мүлде қарсы келді"},{"SurahNumber":25,"VerseNumber":51,"Text":"Егер қаласақ; әр кентке бір ескертуші жіберер едік"},{"SurahNumber":25,"VerseNumber":52,"Text":"(Мұхаммед Ғ.С.) енді кәпірлерге бағынба! Олармен Құран арқылы ұлы күрес жаса"},{"SurahNumber":25,"VerseNumber":53,"Text":"Ол сондай Алла, екі теңізді қоя берді; мынау тәтті сүйкімді және анау тұзды, ащы. Екі арасына (қосылып, араласпайтын) бөгет жасады"},{"SurahNumber":25,"VerseNumber":54,"Text":"Ол сондай Алла, судан адам жаратып, оны ұрпақ және жегжат қылды. Раббың күшті"},{"SurahNumber":25,"VerseNumber":55,"Text":"Олар, Алладан өзге өздеріне пайда, зиян келтіре алмайтын нәрселерге шоқынады. Сондай-ақ кәпірдер Раббына қарсы шыққанға жәрдем етеді"}]}