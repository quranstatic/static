{"Id":166,"LanguageCodes":["fil"],"Name":"fil-wwwislamhouseco","Author":"Www.islamhouse.com","Language":"Filipino","Description":"Filipino","Direction":"ltr","Source":"https://quranenc.com/check/tagalog_rwwad/v1.1.1-csv.1 https://quranenc.com/en/browse/tagalog_rwwad https://quranenc.com","Translations":[{"SurahNumber":17,"VerseNumber":50,"Text":"Sabihin mo: \"Maging bato kayo o bakal"},{"SurahNumber":17,"VerseNumber":51,"Text":"o nilikhang kabilang sa dinadakila sa mga dibdib ninyo,\" kaya magsasabi sila: \"Sino ang magpapanumbalik sa amin?\" Sabihin mo: \"Ang lumalang sa inyo sa unang pagkakataon,\" saka mag-iiling-iling sila sa iyo ng mga ulo nila at magsasabi sila: \"Kailan iyon?\" Sabihin mo: \"Marahil ito ay maging malapit na"},{"SurahNumber":17,"VerseNumber":52,"Text":"sa araw na tatawag Siya sa inyo kaya tutugon kayo kalakip ng pagpupuri sa Kanya at magpapalagay kayong hindi kayo namalagi malibang sa kaunting [sandali]"},{"SurahNumber":17,"VerseNumber":53,"Text":"Sabihin mo sa mga lingkod Ko na sabihin nila ang siyang higit na maganda. Tunay na ang demonyo ay nagpapasigalot sa pagitan nila. Tunay na ang demonyo, para sa tao, ay laging isang kaaway na malinaw"},{"SurahNumber":17,"VerseNumber":54,"Text":"Ang Panginoon ninyo ay higit na maalam sa inyo. Kung loloobin Niya ay kaaawaan Niya kayo, o kung loloobin Niya ay pagdurusahin Niya kayo. Hindi Kami nagsugo sa iyo sa kanila bilang pinananaligan"},{"SurahNumber":17,"VerseNumber":55,"Text":"Ang Panginoon mo ay higit na maalam sa sinumang nasa mga langit at mga lupa. Talaga ngang nagtangi Kami sa iba sa mga propeta higit sa iba pa, at nagbigay Kami kay David ng Salmo"},{"SurahNumber":17,"VerseNumber":56,"Text":"Sabihin mo: \"Dumalangin kayo sa mga inaakala ninyo bukod pa sa Kanya sapagkat hindi sila nakapangyayari sa pagpawi ng pinsala palayo sa inyo ni ng isang paglilipat"},{"SurahNumber":17,"VerseNumber":57,"Text":"Yaong mga dinadalanginan nila ay naghahangad tungo sa Panginoon nila ng pampalapit, [na nagtatagisan] kung alin sa kanila ang [magiging] pinakamalapit, nag-aasam ng awa Niya, at nangangamba sa pagdurusa mula sa Kanya. Tunay na ang parusa ng Panginoon mo ay laging pinangingilagan"},{"SurahNumber":17,"VerseNumber":58,"Text":"Walang anumang pamayanan malibang Kami ay magpapahamak doon bago ng Araw ng Pagbangon o magpaparusa roon ng isang pagdurusang matindi. Laging iyon sa talaan ay nakatitik"}]}