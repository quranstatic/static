{"Id":191,"LanguageCodes":["hi","hin"],"Name":"hin-muhammadfarooqk-la","Author":"Muhammad Farooq Khan And Muhammad Ahmed","Language":"Hindi","Description":"Hindi - Transliteration","Direction":"ltr","Source":"http://tanzil.net","Translations":[{"SurahNumber":18,"VerseNumber":62,"Text":"phir jab ve vahaan se aage badh gae to usane apane sevak se kaha, \"lao, hamaara naashta. apane is safar mein to hamen badee thakaan pahunchee hai."},{"SurahNumber":18,"VerseNumber":63,"Text":"usane kaha, \"zara dekhie to sahee, jab ham us chattaan ke paas thahare hue the to main machhalee ko bhool hee gaya - aur shaitaan hee ne usako yaad rakhane se mujhe gaafil kar diya - aur usane aashchary roop se dariya mein apanee raah lee."},{"SurahNumber":18,"VerseNumber":64,"Text":"(moosa ne) kaha, \"yahee to hai jise ham talaash kar rahe the.\" phir ve donon apane padachinhon ko dekhate hue vaapas hue"},{"SurahNumber":18,"VerseNumber":65,"Text":"phir unhonne hamaare bandon mein se ek bande ko paaya, jise hamane apane paas se dayaaluta pradaan kee thee aur jise apane paas se gyaan pradaan kiya tha"},{"SurahNumber":18,"VerseNumber":66,"Text":"moosa ne usase kaha, \"kya main aapake peechhe chaloon, taaki aap mujhe us gyaan aur vivek kee shiksha den, jo aapako dee gaee hai"},{"SurahNumber":18,"VerseNumber":67,"Text":"usane kaha, \"tum mere saath dhairy na rakh sakoge"},{"SurahNumber":18,"VerseNumber":68,"Text":"aur jo cheez tumhaare gyaan-paridhi se baahar ho, us par tum dhairy kaise rakh sakate ho"},{"SurahNumber":18,"VerseNumber":69,"Text":"(moosa ne) kaha, \"yadi allaah ne chaaha to aap mujhe dhairyavaan paenge. aur main kisee maamale mein bhee aapakee avagya nahin karoonga."},{"SurahNumber":18,"VerseNumber":70,"Text":"usane kaha, \"achchha, yadi tum mere saath chalate ho to mujhase kisee cheez ke vishay mein na poochhana, yahaan tak ki main svayan hee tumase usakee charcha karoon."},{"SurahNumber":18,"VerseNumber":71,"Text":"antatah donon chale, yahaan tak ki jab nauka mein savaar hue to usane usamen daraar daal dee. (moosa ne) kaha, \"aapane isamen daraar daal dee, taaki usake savaaron ko dubo den? aapane to ek anokhee harakat kar daalee."},{"SurahNumber":18,"VerseNumber":72,"Text":"usane kaha, \"kya mainne kaha nahin tha ki tum mere saath dhairy na rakh sakonge"},{"SurahNumber":18,"VerseNumber":73,"Text":"kaha, \"jo bhool-chook mujhase ho gaee usapar mujhe na pakadie aur mere maamalen mein mujhe tangee mein na daalie."},{"SurahNumber":18,"VerseNumber":74,"Text":"phir ve donon chale, yahaan tak ki jab ve ek ladake se mile to usane use maar daala. kaha, \"kya aapane ek achchhee-bhalee jaan kee hatya kar dee, bina isake ki kisee kee hatya ka badala lena abheesht ho? yah to aapane bahut hee bura kiya"}]}