{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":2,"VerseNumber":6,"Text":"အမှန်စင်စစ် ကာဖိရ်ငြင်းပယ်သူများမှာမူ အသင်(တမန်‌တော်)သည် သူတို့အား သတိ‌ပေးနှိုး‌ဆော်မှု ပြုသည်ဖြစ်‌စေ၊ သတိ‌ပေးနှိုး‌ဆော်မှု မပြုသည်ဖြစ်‌စေ သူတို့အ‌ပေါ်တွင် အတူတူသာဖြစ်သည်။ ၎င်းတို့သည် ယုံကြည်ကြမည် မဟုတ်‌ပေ။"},{"SurahNumber":2,"VerseNumber":7,"Text":"အလ္လာဟ်အရှင်မြတ်သည် ၎င်းတို့၏ စိတ်နှလုံးများအ‌ပေါ်နှင့် ၎င်းတို့၏အကြားအာရုံများအ‌ပေါ်တွင် တံဆိပ်ခပ်နှိပ်လိုက်သည့်အပြင် ၎င်းတို့၏အမြင်အာရုံများအ‌ပေါ်တွင်လည်း အကာအကွယ်ရှိ‌နေပြီဖြစ်သည်။ ထို့ပြင် ၎င်းတို့အတွက် ကြီး‌လေး‌သောအပြစ်ဒဏ်လည်းရှိသည်။"},{"SurahNumber":2,"VerseNumber":8,"Text":"ထို့ပြင် လူသားများမှ အချို့သူတို့သည် ယုံကြည်ကြသူများ မဟုတ်ကြဘဲလျက်* “ကျွန်ုပ်တို့သည် အလ္လာဟ်အရှင်နှင့် ‌နောက်ဆုံး‌နေ့ကို ယုံကြည်ကြပါပြီ“ဟု ၎င်းတို့က ‌ပြောဆိုကြသည်။"},{"SurahNumber":2,"VerseNumber":9,"Text":"၎င်းတို့သည် အလ္လာဟ်အရှင်မြတ်နှင့် အီမာန် ယုံကြည်သူများကို လှည့်စားကြသည်။ ထို့ပြင်(အမှန်စင်စစ်) သူတို့သည် သူတို့ကိုယ်ကို သူတို့ကလွဲ၍ မည်သူ့ကိုမျှလည်း လှည့်စား‌နေကြသည်မဟုတ်‌ပေ။ ဤသည်ကိုလည်း သူတို့ အသိမရှိကြ‌ပေ။"},{"SurahNumber":2,"VerseNumber":10,"Text":"၎င်းတို့၏ စိတ်နှလုံးများထဲတွင် ‌ရောဂါရှိ‌နေသည်၊ သို့ဖြစ်ရာ အလ္လာဟ်အရှင်မြတ်သည် ၎င်းတို့အား ‌ရောဂါပိုတိုး‌စေ‌တော်မူလိုက်သည်။* ထို့ပြင် ၎င်းတို့သည် လိမ်လည်(‌ပြောဆို)ခဲ့ကြသည့်အတွက်‌ကြောင့် ၎င်းတို့အတွက် ပြင်းပြနာကျင်‌စေ‌သော အပြစ်ဒဏ်ရှိသည်။"},{"SurahNumber":2,"VerseNumber":11,"Text":"ထို့ပြင် ၎င်း(‌ယောင်‌ဆောင်)သူများအား အသင်တို့သည် ကမာ္ဘ‌မြေ‌ပေါ်တွင် ဖျက်လိုဖျက်ဆီးမပြုလုပ်ကြနှင့်ဟု ‌ပြောဆိုလိုက်‌သောအခါ သူတို့က ကျွန်ုပ်တို့သည် ‌ကောင်းမွန်‌အောင်ပြုပြင်သူများသာ ဖြစ်ကြပါသည်ဟု ‌ပြောဆိုကြသည်။"},{"SurahNumber":2,"VerseNumber":12,"Text":"သတိပြုကြပါ၊ ဤသူများသာလျှင် အမှန်စင်စစ် ဖျက်ဆီး‌ရေးလုပ်သူများဖြစ်ကြသည်။* သို့ရာတွင် သူတို့သည် အသိမရှိကြ‌ပေ။"},{"SurahNumber":2,"VerseNumber":13,"Text":"ထို့ပြင် အသင်တို့သည် လူ(စွဟာဗဟ်)များ အီမာန်ယုံကြည်ကြသကဲ့သို့ အီမာန်ယုံကြည်ကြပါ*ဟု သူတို့သည် ‌ပြောဆိုခြင်းခံရ‌သောအခါ သူတို့က ကျွန်ုပ်တို့သည် အသိဉာဏ်နည်းသူများ အီမာန်ယုံကြည်ကြသကဲ့သို့ အီမာန်ယုံကြည်ရပါမည်‌လောဟု ပြန်‌ပြောကြသည်။ သတိပြုကြပါ၊ ထိုသူများသာလျှင် အမှန်မုချ အသိပညာနည်းပြီး အသိတရားမရှိသည့်သူများပင် ဖြစ်ကြသည်။ သို့ရာတွင် သူတို့သည် အသိမရှိကြ‌ပေ။"},{"SurahNumber":2,"VerseNumber":14,"Text":"ထို့ပြင် ၎င်း(‌ယောင်‌ဆောင်)သူများသည် အီမာန်ယုံကြည်ကြသူများနှင့် ‌တွေ့ဆုံကြ‌သောအခါ ကျွန်ုပ်တို့သည်လည်း အီမာန်ယုံကြည်ကြပါသည်ဟု ‌ပြောဆိုကြသည်။ ၎င်း‌နောက် သူတို့၏ ‌ခေါင်း‌ဆောင်သူယုတ်မာများနှင့် သီးသန့် ‌တွေ့ဆုံကြ‌သောအခါ ကျွန်ုပ်တို့သည် အမှန်စင်စစ် အသင်တို့နှင့် အတူတကွသာလျှင်ဖြစ်ကြပါသည်၊ အမှန်စင်စစ် ကျွန်ုပ်တို့သည် (သူတို့အား) ပြက်ရယ်‌ပြောင်‌လှောင်သူများသာ ဖြစ်ကြပါသည်ဟု ‌ပြောဆိုကြသည်။"},{"SurahNumber":2,"VerseNumber":15,"Text":"အလ္လာဟ်အရှင်မြတ်သည်လည်း သူတို့အား ပြန်လည်ပြက်ရယ်ပြု(တုံ့ပြန် အစား‌ပေး)လိုက်‌တော်မူသည်၊* ထို့အပြင် သူတို့အား သူတို့၏ကုဖ်ရ် ငြင်းပယ်မှုလမ်းလွဲမှုထဲ၌ တဝဲလည်လည်ဖြစ်လျက် (ရှိ‌နေ‌စေရန်) အရှည်ဆွဲထားလိုက်‌တော်မူသည်။"},{"SurahNumber":2,"VerseNumber":16,"Text":"ထိုသူတို့သည် လမ်းမှားကို လမ်းမှန်နှင့် အလဲလှယ်လုပ်ပြီး ဝယ်ယူလိုက်ကြသူများသာ ဖြစ်ကြသည်။ ထို့‌ကြောင့် သူတို့၏အ‌ရောင်းအဝယ်*သည် (သူတို့အား) အကျိုးအမြတ်မ‌ပေးသည့်အပြင် သူတို့သည် လမ်းမှန်ရရှိသူများလည်း မဟုတ်ခဲ့ကြ‌တော့‌ပေ။"}]}