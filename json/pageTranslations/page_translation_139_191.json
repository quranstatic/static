{"Id":191,"LanguageCodes":["hi","hin"],"Name":"hin-muhammadfarooqk-la","Author":"Muhammad Farooq Khan And Muhammad Ahmed","Language":"Hindi","Description":"Hindi - Transliteration","Direction":"ltr","Source":"http://tanzil.net","Translations":[{"SurahNumber":6,"VerseNumber":91,"Text":"unhonne allaah kee qadr na jaanee, jaisee usakee qadr jaananee chaahie thee, jabaki unhonne kaha, \"allaah ne kisee manushy par kuchh avatarit hee nahin kiya hai.\" kaho, \"phir yah kitaab kisane avatarit kee, jo moosa logon ke lie prakaash aur maargadarshan ke roop mein laaya tha, jise tum panna-panna karake rakhate ho? unhen dikhaate bhee ho, parantu bahut-sa chhipa jaate ho. aur tumhen vah gyaan diya gaya, jise na tum jaanate the aur na tumhaare baap-daada hee.\" kah do, \"allaah hee ne,\" phir unhen chhodo ki ve apanee nuktaacheeniyon se khelate rahen"},{"SurahNumber":6,"VerseNumber":92,"Text":"yah kitaab hai jise hamane utaara hai; barakatavaalee hai; apane se pahale kee pushti mein hai (taaki tum shubh-soochana do) aur taaki tum kendreey bastee (makka) aur usake chaturdik basanevaale logon ko sachet karo aur jo log aakhirat par eemaan rakhate hai, ve isapar bhee eemaan laate hai. aur ve apanee namaaz kee raksha karate hai"},{"SurahNumber":6,"VerseNumber":93,"Text":"aur us vyakti se badhakar atyaachaaree kaun hoga, jo allaah par mithyaaropan kare ya yah kahe ki \"meree or prakaashana (vahy,) kee gaee hai,\" haalaanki usakee or bhee prakaashana na kee gaee ho. aur vah vyakti se (badhakar atyaachaaree kaun hoga) jo yah kahe ki \"main bhee aisee cheez utaar doonga, jaisee allaah ne utaaree hai.\" aur yadi tum dekh sakate, tum atyaachaaree mrtyu-yaatanaon mein hote hai aur farishte apane haath badha rahe hote hai ki \"nikaalo apane praan! aaj tumhen apamaanajanak yaatana dee jaegee, kyonki tum allaah ke prati jhooth baka karate the aur usakee aayaton ke muqaabale mein akadate the."},{"SurahNumber":6,"VerseNumber":94,"Text":"aur nishchay hee tum usee prakaar ek-ek karake hamaare paas aa gae, jis prakaar hamane tumhen pahalee baar paida kiya tha. aur jo kuchh hamane tumhen de rakha tha, use apane peechhe chhod aae aur ham tumhaare saath tumhaare un sifaarishiyon ko bhee nahin dekh rahe hain, jinake vishay mein tum daave se kahate the, \"ve tumhaare maamale mein shareek hai.\" tumhaare paarasparik sambandh toot chuke hai aur ve sab tumase gum hokar rah gae, jo daave tum kiya karate the"}]}