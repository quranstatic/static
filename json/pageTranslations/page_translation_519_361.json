{"Id":361,"LanguageCodes":["te","tel"],"Name":"tel-abdulraheemmoha","Author":"Abdul Raheem Mohammad Moulana","Language":"Telugu","Description":"Telugu","Direction":"ltr","Source":"https://qurancomplex.gov.sa/","Translations":[{"SurahNumber":50,"VerseNumber":16,"Text":"మరియు వాస్తవంగా, మేమే మానవుణ్ణి సృష్టించాము మరియు అతని మనస్సులో మెదిలే ఊహలను కూడా మేము ఎరుగుతాము. మరియు మేము అతనికి అతని కంఠ రక్తనాళం కంటే కూడా అతి దగ్గరగా ఉన్నాము"},{"SurahNumber":50,"VerseNumber":17,"Text":"(జ్ఞాపకముంచుకోండి) అతని కుడి మరియు ఎడమ ప్రక్కలలో కూర్చుండి (ప్రతి విషయాన్ని వ్రాసే) ఇద్దరు పర్యవేక్షకులు (దేవదూతలు) అతనిని కలుసుకొన్న తరువాత నుంచి"},{"SurahNumber":50,"VerseNumber":18,"Text":"అతనితో బాటు ఒక పర్యవేక్షకుడైనా సిద్ధంగా లేనిదే - అతడు ఏ మాటనూ పలకలేడు"},{"SurahNumber":50,"VerseNumber":19,"Text":"మరియు మరణ మూర్ఛ వచ్చేది సత్యం. అది, ఇదే! దేని నుండైతే నీవు తప్పించుకో గోరుతూ ఉండేవాడివో"},{"SurahNumber":50,"VerseNumber":20,"Text":"మరియు బాకా (సూర్) ఊదబడుతుంది. ఆ హెచ్చరించబడిన (పునరుత్థాన) దినం అదే"},{"SurahNumber":50,"VerseNumber":21,"Text":"మరియు ప్రతి ఆత్మ (ప్రాణి) ఒక తోలేవాడితో మరొక సాక్ష్యమిచ్చేవాడితో సహా వస్తుంది"},{"SurahNumber":50,"VerseNumber":22,"Text":"(ఇలా అనబడుతుంది): \"వాస్తవానికి నీవు (ఈ దినాన్ని గురించి) నిర్లక్ష్యంగా ఉండే వాడివి. కావున ఇపుడు మేము నీ ముందున్న తెరను తొలగించాము. కావున, ఈ రోజు నీ దృష్టి చాలా చురుకుగా ఉంది"},{"SurahNumber":50,"VerseNumber":23,"Text":"మరియు అతని సహచరుడు (ఖరీనున్) ఇలా అంటాడు: \"ఇదిగో నా దగ్గర సిద్ధంగా ఉన్న (ఇతని కర్మ పత్రం) ఇది"},{"SurahNumber":50,"VerseNumber":24,"Text":"(ఇలా ఆజ్ఞ వస్తుంది): \"మూర్ఖపు పట్టు (హఠము) గల ప్రతి సత్యతిరస్కారుణ్ణి మీరిద్దరు కలసి నరకంలో విసరివేయండి"},{"SurahNumber":50,"VerseNumber":25,"Text":"మంచిని నిషేధించే వాడిని, హద్దులు మీరి ప్రవర్తిస్తూ సందేహాలను వ్యాపింప జేసేవాడిని"},{"SurahNumber":50,"VerseNumber":26,"Text":"అల్లాహ్ కు సాటిగా ఇతర ఆరాధ్య దైవాన్ని కల్పించినవాడు ఇతడే. కావున ఇతనిని మీరిద్దరూ కలిసి ఘోరశిక్షలో పడవేయండి"},{"SurahNumber":50,"VerseNumber":27,"Text":"అతని స్నేహితుడు (ఖరీనున్) ఇలా అంటాడు: \"ఓ మా ప్రభూ! నేను ఇతని తలబిరుసుతనాన్ని ప్రోత్సహించలేదు, కాని ఇతడే స్వయంగా, మార్గభ్రష్టత్వంలో చాలా దూరం వెళ్ళి పోయాడు"},{"SurahNumber":50,"VerseNumber":28,"Text":"ఆయన (అల్లాహ్) ఇలా అంటాడు: \"మీరు నా దగ్గర వాదులాడకండి మరియు వాస్తవానికి నేను ముందుగానే మీ వద్దకు హెచ్చరికను పంపి ఉన్నాను"},{"SurahNumber":50,"VerseNumber":29,"Text":"నా దగ్గర మాట మార్చటం జరుగదు మరియు నేను నా దాసులకు అన్యాయం చేసేవాడను కాను"},{"SurahNumber":50,"VerseNumber":30,"Text":"ఆ రోజు మేము నరకంతో: \"నీవు నిండిపోయావా?\" అని ప్రశ్నిస్తాము. మరియు అది: \"ఇంకా ఏమైనా ఉందా ఏమిటి?\" అని అడుగుతుంది"},{"SurahNumber":50,"VerseNumber":31,"Text":"మరియు స్వర్గం దైవభీతి గలవారి దగ్గరకు తీసుకురాబడుతుంది! అది వారి నుండి ఏ మాత్రం దూరంగా ఉండదు"},{"SurahNumber":50,"VerseNumber":32,"Text":"(వారితో ఇలా అనబడుతుంది): \"ఇదే మీకు వాగ్దానం చేయబడినది. మళ్ళీ మళ్ళీ మా వైపుకు మరలే ప్రతివానికి, (మా హద్దును) లక్ష్యపెట్టిన (పాటించిన) వానికి"},{"SurahNumber":50,"VerseNumber":33,"Text":"అగోచరుడైన ఆ కరుణామయునికి భయపడేవానికి మరియు మా వైపునకు పశ్చాత్తాప హృదయంతో మరలేవానికి"},{"SurahNumber":50,"VerseNumber":34,"Text":"ఇందులో (ఈ స్వర్గంలో), శాంతితో ప్రవేశించండి. ఇదే శాశ్వాత జీవిత దినం"},{"SurahNumber":50,"VerseNumber":35,"Text":"అందులో వారికి, వారు కోరేదంతా ఉంటుంది. మరియు మా దగ్గర ఇంకా చాలా ఉంది"}]}