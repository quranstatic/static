{"Id":185,"LanguageCodes":["ha","hau"],"Name":"hau-abubakarmahmoud-la","Author":"Abubakar Mahmoud Gumi","Language":"Hausa","Description":"Hausa - Transliteration","Direction":"ltr","Source":"http://tanzil.net","Translations":[{"SurahNumber":91,"VerseNumber":1,"Text":"Ina rantsuwa da rana da hantsinta"},{"SurahNumber":91,"VerseNumber":2,"Text":"Kuma da wata idan ya bi ta"},{"SurahNumber":91,"VerseNumber":3,"Text":"Da yini a lokacin da ya bayyana ta"},{"SurahNumber":91,"VerseNumber":4,"Text":"Da dare a lokacin da ya ke rufe ta"},{"SurahNumber":91,"VerseNumber":5,"Text":"Da sama da abin da ya gina ta"},{"SurahNumber":91,"VerseNumber":6,"Text":"Da ƙasa da abin da ya shimfiɗa ta"},{"SurahNumber":91,"VerseNumber":7,"Text":"Da rai da abin da ya daidaita shi"},{"SurahNumber":91,"VerseNumber":8,"Text":"Sa'an nan ya sanar da shi fajircinsa da shiryuwarsa"},{"SurahNumber":91,"VerseNumber":9,"Text":"Lalle ne wanda ya tsarkake shi (rai) ya sami babban rabo"},{"SurahNumber":91,"VerseNumber":10,"Text":"Kuma lalle ne wanda ya turbuɗe shi (da laifi) ya taɓe"},{"SurahNumber":91,"VerseNumber":11,"Text":"Samudawa sun ƙaryata (Annabinsu), domin girman kansu"},{"SurahNumber":91,"VerseNumber":12,"Text":"A lokacin da mafi shaƙawarsu ya tafi (wurin soke rakumar salihu)"},{"SurahNumber":91,"VerseNumber":13,"Text":"Sai Manzon Allah ya gaya musu cewa: \"Ina tsoratar da ku ga raƙumar Allah da ruwan shanta"},{"SurahNumber":91,"VerseNumber":14,"Text":"Sai suka ƙaryata shi, sa'an nan suka soke ta. Saboda haka Ubangijinsu Ya darkake su, saboda zunubinsu. Sa'an nan Ya daidaita ta (azabar ga mai laifi da maras laifi)"},{"SurahNumber":91,"VerseNumber":15,"Text":"Kuma ba ya tsoron aƙibarta (ita halakawar)"},{"SurahNumber":92,"VerseNumber":1,"Text":"Ina rantsuwa da dare a lokacin da yake rufewa"},{"SurahNumber":92,"VerseNumber":2,"Text":"Da yini a lokacin da yake kuranyewa"},{"SurahNumber":92,"VerseNumber":3,"Text":"Da abin da ya halitta namiji da mace"},{"SurahNumber":92,"VerseNumber":4,"Text":"Lalle ne ayyukanku, dabam-dabam suke"},{"SurahNumber":92,"VerseNumber":5,"Text":"To, amma wanda ya yi kyauta, kuma ya yi taƙawa"},{"SurahNumber":92,"VerseNumber":6,"Text":"Kuma ya gaskata kalma mai kyawo"},{"SurahNumber":92,"VerseNumber":7,"Text":"To, za Mu sauƙaƙe masa har ya kai ga sauƙi"},{"SurahNumber":92,"VerseNumber":8,"Text":"Kuma amma wanda ya yi rowa, kuma ya wadatu da kansa"},{"SurahNumber":92,"VerseNumber":9,"Text":"Kuma ya ƙaryatar da kalma mai kyawo"},{"SurahNumber":92,"VerseNumber":10,"Text":"To, za Mu sauƙaƙke masa har ya kai ga tsanani"},{"SurahNumber":92,"VerseNumber":11,"Text":"Kuma dukiyarsa ba ta wadatar masa da kome ba, a lokacin da ya gangara (a wuta)"},{"SurahNumber":92,"VerseNumber":12,"Text":"Lalle aikinMu ne, Mu bayyana shiriya"},{"SurahNumber":92,"VerseNumber":13,"Text":"Kuma lalle ne Lahira da duniya Namu ne"},{"SurahNumber":92,"VerseNumber":14,"Text":"Saboda haka, Na yi maku gargaɗi da wuta mai babbaka"}]}