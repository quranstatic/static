{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":15,"VerseNumber":91,"Text":"ထိုသူများသည် ကုရ်အာန်ကျမ်း‌တော်မြတ်ကို အစိတ်စိတ်အပိုင်းပိုင်း ပြုလုပ်ခဲ့ကြသည်။"},{"SurahNumber":15,"VerseNumber":92,"Text":"သို့ဖြစ်ရာ အသင်(တမန်‌တော်)အား ဖန်ဆင်း‌မွေးမြူ‌တော်မူ‌သောအရှင်မြတ်အား တိုင်တည်‌ပြောဆိုသည်၊ အမှန်စင်စစ် ငါအရှင်မြတ်သည် သူတို့အားလုံးကို အမှန်ပင် စစ်‌ဆေး‌မေးမြန်း‌တော်မူမည်။"},{"SurahNumber":15,"VerseNumber":93,"Text":"သူတို့ပြုမူခဲ့‌သောကိစ္စများနှင့်ပတ်သက်၍။"},{"SurahNumber":15,"VerseNumber":94,"Text":"သို့ဖြစ်ရာ အသင်(တမန်‌တော်)သည် အသင် အမိန့်‌ပေးခြင်းခံရ‌သောအ‌ကြောင်းအရာကို အတိအလင်း ‌ကြေညာလိုက်ပါ။* ထို့ပြင် အသင်သည် မုရှ်ရိက်များအား လျစ်လျူရှုထားလိုက်ပါ။"},{"SurahNumber":15,"VerseNumber":95,"Text":"အမှန်စင်စစ် ငါအရှင်မြတ်သည် ‌ပြောင်‌လှောင်‌သောသူများအား (ဆန့်ကျင်ရန်) အသင့်အတွက် လုံ‌လောက်‌တော်မူသည်။"},{"SurahNumber":15,"VerseNumber":96,"Text":"အကြင်သူများသည် အလ္လာဟ်အရှင်မြတ်နှင့်အတူ အခြားကိုးကွယ်ရာများအား (တွဲဖက် ကိုးကွယ်မှု)ပြုလုပ်ကြသည်။ သို့ဖြစ်ရာ ထိုသူများသည် မကြာမီ (သူတို့လုပ်ရပ်၏အကျိုးကို) သိရှိကြလိမ့်မည်။"},{"SurahNumber":15,"VerseNumber":97,"Text":"ထို့ပြင် အမှန်စင်စစ် သူတို့၏‌ပြောဆိုမှု‌ကြောင့် အသင်၏စိတ်နှလုံးသည် ကျဉ်းကျပ်သည်ကို အမှန်ပင် ငါအရှင်မြတ် သိရှိ‌တော်မူသည်။"},{"SurahNumber":15,"VerseNumber":98,"Text":"သို့ဖြစ်ရာ အသင်သည် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်ကို ချီးမွမ်းမှုနှင့်အတူ သန့်ရှင်းစင်ကြယ်‌ကြောင်း ‌ပြောဆိုပါ။ ထို့ပြင် အသင်သည် စဂျ်ဒဟ်ဦးချသူများထဲ၌ အပါအဝင်ဖြစ်လိုက်ပါ။"},{"SurahNumber":15,"VerseNumber":99,"Text":"ထို့ပြင် အသင်သည် အသင့်ထံသို့ အမှန်ဖြစ်မည့်ကိစ္စ (‌သေခြင်းတရား)‌ရောက်လာသည်အထိ အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်ကို (အမြဲ)ကိုးကွယ်‌နေပါ။"},{"SurahNumber":16,"VerseNumber":1,"Text":"အလ္လာဟ်အရှင်မြတ်၏အမိန့်‌တော်သည် ‌ရောက်လာခဲ့ပြီဖြစ်သည်။ သို့ဖြစ်ရာ အသင်တို့သည် ထိုအမိန့်‌တော်ကို အလျင်စလို မ‌တောင်းကြနှင့်။* အရှင်မြတ်သည် ထို(မုရှ်ရိက်)များ တွဲဖက်ကိုးကွယ်‌သောအရာများမှ သန့်ရှင်းစင်ကြယ်ပြီး အလွန်မြင့်မား‌တော်မူသည်။"},{"SurahNumber":16,"VerseNumber":2,"Text":"အရှင်မြတ်သည် အရှင်မြတ်၏အမိန့်‌တော်ဖြင့် အရှင်မြတ်၏ကျွန်များထဲမှ အလိုရှိ‌သောသူများထံသို့ ‌ကောင်းကင်တမန်များကို* ဝဟီအမိန့်‌တော်နှင့်တကွ* ဆင်းသက်‌စေ‌တော်မူသည်။ (ထိုအမိန့်‌တော်မှာ) “အသင်တို့သည် အမှန်စင်စစ် ငါအရှင်မြတ်မှလွဲ၍ အခြားကိုးကွယ်ထိုက်သည့်အရှင် လုံးဝမရှိ‌ပေ၊ ငါအရှင်မြတ်ကိုပင် ‌ကြောက်ရွံ့ကြရမည်ဟု သတိ‌ပေးနှိုး‌ဆော်ကြပါ“(ဟူ၍ ဖြစ်သည်။)"},{"SurahNumber":16,"VerseNumber":3,"Text":"အရှင်မြတ်သည် မိုး‌ကောင်းကင်များနှင့် ‌မြေပထဝီကို မှန်ကန်‌သောရည်ရွယ်ချက်ဖြင့် ဖန်ဆင်း‌တော်မူခဲ့သည်။* အရှင်မြတ်သည် သူတို့ တွဲဖက်ကိုးကွယ်‌နေ‌သောအရာများထက် အလွန်မြင့်မားလှ‌တော်မူသည်။"},{"SurahNumber":16,"VerseNumber":4,"Text":"အရှင်မြတ်သည် လူသားကို သုတ်ရည်တစ်စက်ဖြင့် ဖန်ဆင်း‌တော်မူခဲ့သည်။ သို့ဖြစ်ပါလျက် သူသည် ရုတ်တရက် ထင်ရှား‌သော ပြိုက်ဘက်ဖြစ်လာသည်။"},{"SurahNumber":16,"VerseNumber":5,"Text":"ထို့ပြင် အရှင်မြတ်သည် ‌ခြေ‌လေး‌ချောင်းတိရစာ္ဆန်များကိုလည်း ဖန်ဆင်း‌တော်မူခဲ့သည်။ အသင်တို့အတွက် ထို‌ခြေ‌လေး‌ချောင်းတိရစာ္ဆန်များသည် အ‌နွေးထည်နှင့် အခြားအကျိုးများလည်းရှိသည်။ ထို့ပြင် အသင်တို့သည် ထို‌ခြေ‌လေး‌ချောင်းတိရစာ္ဆန်များထဲမှပင် စားသုံးကြသည်။"},{"SurahNumber":16,"VerseNumber":6,"Text":"ထို့ပြင် ထို‌ခြေ‌လေး‌ချောင်းတိရစာ္ဆန်များထဲ၌ အသင်တို့သည် (သူတို့အား)ည‌နေတွင် စားကျက်မှ (အိမ်သို့)ပြန်သွင်းလာကြ‌သောအချိန်နှင့် အသင်တို့သည် နံနက် စားကျက်သို့ လွှတ်ကြ‌သောအချိန်တွင် အသင်တို့အတွက် နှစ်သက်ကြည်နူးစရာ အလှအပလည်းရှိသည်။"}]}