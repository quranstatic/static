{"Id":189,"LanguageCodes":["hi","hin"],"Name":"hin-maulanaazizulha-la","Author":"Maulana Azizul Haque Al Umari","Language":"Hindi","Description":"Hindi - Transliteration","Direction":"ltr","Source":"https://quranenc.com/check/hindi_omari/v1.1.0-csv.1 , https://quranenc.com/en/browse/hindi_omari , https://quranenc.com ,","Translations":[{"SurahNumber":2,"VerseNumber":177,"Text":"bhalaee ye nahin hai ki tum apana mukh poorv athava pashchim kee or pher lo! bhala karm to usaka hai, jo allaah aur antim din (pralay) par eemaan laaya tatha farishton, sab pustakon, nabiyon par (bhee eemaan laaya), dhan ka moh rakhate hue, sameepavartiyon, anaathon, nirdhanon, yaatriyon tatha yaachakon (kaafiron) ko aur daas mukti ke lie diya, namaaz kee sthaapana kee, zakaat dee, apane vachan ko, jab bhee vachan diya, poora karate rahe evan nirdhanata aur rog tatha yudhd kee sthiti mein dhairyavaan rahe. yahee log sachche hain tatha yahee (allaah se) darate[1] hain"},{"SurahNumber":2,"VerseNumber":178,"Text":"he eemaan vaalo! tumapar nihat vyaktiyon ke baare mein qisaas (baraabaree ka badala) anivaary[1] kar diya gaya hai. svatantr ka badala svatantr se liya jaayega, daas ka daas se aur naaree ka naaree se. jis aparaadhee ke lie usake bhaee kee or se kuchh kshama kar[2] diya jaaye, to use saamaany niyam ka anusaran (anupaalan) karana chaahiye. nihat vyakti ke vaaris ko bhalaee ke saath diyat (arthadand) chuka dena chaahiye. ye tumhaare paalanahaar kee or se suvidha tatha daya hai. isapar bhee jo atyaachaar[3] kare, to usake lie duhkhadaayee yaatana hai"},{"SurahNumber":2,"VerseNumber":179,"Text":"aur he samajh vaalo! tumhaare lie qisaas (ke niyam mein) jeevan hai, taaki tum raktapaat se bacho"},{"SurahNumber":2,"VerseNumber":180,"Text":"aur jab tumamen se kisee ke nidhan ka samay ho aur vah dhan chhod raha ho, to usapar maata-pita aur sameepavartiyon ke lie saadhaaran niyamaanusaar vasiyyat (uttaradaan) karana anivaary kar diya gaya hai. ye aagyaakaariyon ke lie sunishchit[1] hai"},{"SurahNumber":2,"VerseNumber":181,"Text":"phir jisane vasiyyat sunane ke pashchaat use badal diya, to usaka paap unapar hai, jo use badalenge aur allaah sab kuchh sunata-jaanata hai"}]}