{"Id":354,"LanguageCodes":["ta","tam"],"Name":"tam-abdulhameedbaqa","Author":"Abdulhameed Baqavi","Language":"Tamil","Description":"Tamil","Direction":"ltr","Source":"https://quranenc.com/check/tamil_baqavi/v1.0.0-csv.1 , https://quranenc.com/en/browse/tamil_baqavi , https://quranenc.com ,","Translations":[{"SurahNumber":76,"VerseNumber":26,"Text":"இரவிலும், அவனுக்குச் சிரம் பணிந்து வணங்கி, இரவு நேரத்தில் நெடுநேரம் அவனைத் துதி செய்து கொண்டிருப்பீராக"},{"SurahNumber":76,"VerseNumber":27,"Text":"நிச்சயமாக இந்த மக்கள் இம்மையை விரும்பி, அவர்களுக்கு முன்னிருக்கும் (மறுமையின்) கடினமான நாளைப் புறக்கணித்து விடுகின்றனர்"},{"SurahNumber":76,"VerseNumber":28,"Text":"நாம்தான் அவர்களைப் படைத்தோம். நாம்தான் அவர்களுடைய அமைப்பையும் உறுதிப்படுத்தினோம். நாம் நாடினால் (அவர்களை) மாற்றி அவர்களைப் போன்ற மற்றவர்களை (அவர்கள் இடத்தில்) அமர்த்திவிடுவோம்"},{"SurahNumber":76,"VerseNumber":29,"Text":"நிச்சயமாக இது ஒரு நல்லுபதேசமாகும். விரும்பியவர் தன் இறைவன் பக்கம் செல்லக்கூடிய (நேரான) வழியைப் பலமாகப் பிடித்துக் கொள்ளவும்"},{"SurahNumber":76,"VerseNumber":30,"Text":"எனினும், அல்லாஹ் நாடினால் தவிர நீங்கள் (எதையும்) விரும்ப முடியாது. நிச்சயமாக அல்லாஹ் (உங்கள் அனைவரின் தன்மைகளையும்) நன்கறிந்தவனாக, ஞானமுடையவனாக இருக்கிறான்"},{"SurahNumber":76,"VerseNumber":31,"Text":"(ஆகவே, உங்களில்) அவன் விரும்பியவர்களைத் தன் அருளில் புகுத்தி விடுகிறான். அநியாயக்காரர்களுக்குத் துன்புறுத்தும் வேதனையைத்தான் தயார்படுத்தி வைத்திருக்கிறான்"},{"SurahNumber":77,"VerseNumber":1,"Text":"நன்மைக்காக அனுப்பப்படுபவர்கள் மீது சத்தியமாக"},{"SurahNumber":77,"VerseNumber":2,"Text":"இன்னும் அதி வேகமாகச் செல்லும் (புயல்) காற்றுகள் மீது சத்தியமாக"},{"SurahNumber":77,"VerseNumber":3,"Text":"(மேகங்களை பல திசைகளில்) பரப்பிவிடுபவர்கள் மீதும் சத்தியமாக"},{"SurahNumber":77,"VerseNumber":4,"Text":"(உண்மை, பொய்களுக்கிடையில்) தெளிவாகப் பிரித்தறிவிப்பவை(யான வேதங்கள்) மீதும் சத்தியமாக"},{"SurahNumber":77,"VerseNumber":5,"Text":"மன்னிப்பு அல்லது எச்சரிக்கையாக இருக்கும் நல்லுரைகளை (வஹ்யின் மூலம் இறைத்தூதர்களுக்கு) எடுத்துரைப்பவர்கள் மீதும் சத்தியமாக"},{"SurahNumber":77,"VerseNumber":6,"Text":"மன்னிப்பு அல்லது எச்சரிக்கையாக இருக்கும் நல்லுரைகளை (வஹ்யின் மூலம் இறைத்தூதர்களுக்கு) எடுத்துரைப்பவர்கள் மீதும் சத்தியமாக"},{"SurahNumber":77,"VerseNumber":7,"Text":"நிச்சயமாக உங்களுக்குப் பயமுறுத்தப்படும் (நாள்) வந்தே தீரும்"},{"SurahNumber":77,"VerseNumber":8,"Text":"அந்நேரத்தில், நட்சத்திரங்கள் அழிக்கப்பட்டுவிடும்"},{"SurahNumber":77,"VerseNumber":9,"Text":"அப்போது வானம் திறக்கப்பட்டுவிடும்"},{"SurahNumber":77,"VerseNumber":10,"Text":"அப்போது மலைகள் (தூசிகளைப் போல்) தவிடு பொடியாக்கப்படும்"},{"SurahNumber":77,"VerseNumber":11,"Text":"அப்போது தூதர்கள் விசாரணைக்காகக் கொண்டு வரப்படுவார்கள்"},{"SurahNumber":77,"VerseNumber":12,"Text":"(இவை எல்லாம்) எதுவரை பிற்படுத்தப்பட்டிருக்கின்றன (என்பதை நபியே! நீர் அறிவீரா)"},{"SurahNumber":77,"VerseNumber":13,"Text":"தீர்ப்பு கூறப்படும் நாள் வரைதான்"},{"SurahNumber":77,"VerseNumber":14,"Text":"(நபியே!) தீர்ப்பு கூறப்படும் நாளின் தன்மையை நீர் அறிவீரா"},{"SurahNumber":77,"VerseNumber":15,"Text":"(நம் வசனங்களைப்) பொய்யாக்கியவர்களுக்கு அந்நாளில் கேடுதான்"},{"SurahNumber":77,"VerseNumber":16,"Text":"(அதைப் பொய்யாக்கிக் கொண்டிருந்த) முன்னிருந்தவர்களையும் நாம் அழித்துவிடவில்லையா"},{"SurahNumber":77,"VerseNumber":17,"Text":"அதற்கு பின்னுள்ளவர்களையும் (அழிந்து போன அவர்களைப்) பின்தொடரும்படி நாம் செய்வோம்"},{"SurahNumber":77,"VerseNumber":18,"Text":"(அவர்களையும் அழித்தோம்.) அவ்வாறே, இக்குற்றவாளிகளையும் நாம் (அழிந்துபோகச்) செய்வோம்"},{"SurahNumber":77,"VerseNumber":19,"Text":"ஆகவே, (நம் வசனங்களைப்) பொய்யாக்குபவர்களுக்கு அந்நாளில் கேடுதான்"}]}