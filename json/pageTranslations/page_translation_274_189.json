{"Id":189,"LanguageCodes":["hi","hin"],"Name":"hin-maulanaazizulha-la","Author":"Maulana Azizul Haque Al Umari","Language":"Hindi","Description":"Hindi - Transliteration","Direction":"ltr","Source":"https://quranenc.com/check/hindi_omari/v1.1.0-csv.1 , https://quranenc.com/en/browse/hindi_omari , https://quranenc.com ,","Translations":[{"SurahNumber":16,"VerseNumber":65,"Text":"aur allaah ne hee aakaash se jal barasaaya, phir usane nirjeev dharatee ko jeevit kar diya. nishchay isamen un logon ke lie ek nishaanee hai, jo sunate hain"},{"SurahNumber":16,"VerseNumber":66,"Text":"tatha vaastav mein, tumhaare lie pashuon mein ek shiksha hai. ham tumhen usase, jo usake bheetar hai, gobar tatha rakt ke beech se shudhd doodh pilaate hain, jo peene vaalon ke lie ruchikar hota hai"},{"SurahNumber":16,"VerseNumber":67,"Text":"tatha khajooron aur angooron ke phalon se, jisase tum madira bana lete ho tatha uttam jeevika bhee, vaastav mein, isamen ek nishaanee (lakshan) hai, un logon ke lie, jo samajh-boojh rakhate hain"},{"SurahNumber":16,"VerseNumber":68,"Text":"aur hamane madhumakkhee ko prerana dee ki parvaton mein ghar (chhatte) bana tatha vrkshon mein aur logon kee banaayee chhaton mein"},{"SurahNumber":16,"VerseNumber":69,"Text":"phir pratyek phalon ka ras choos aur apane paalanahaar kee saral raahon par chalatee rah. usake bheetar se ek pey nikalata hai, jo vibhinn rangon ka hota hai, jisamen logon ke lie aarogy hai. vaastav mein, isamen ek nishaanee (lakshan) hai, un logon ke lie, jo soch-vichaar karate hain"},{"SurahNumber":16,"VerseNumber":70,"Text":"aur allaah hee ne tumhaaree utpatti kee hai, phir tumhen maut deta hai aur tumamen se kuchhako abodh aayu tak pahuncha diya jaata hai, taaki jaanane ke pashchaat kuchh na jaane. vaastav mein, allaah sarvagy, sarv saamarthyavaan[1] hai"},{"SurahNumber":16,"VerseNumber":71,"Text":"aur allaah ne tumamen se kuchh ko, kuchh par jeevika mein pradhaanata dee hai, to jinhen pradhaanata dee gayee hai, ve apanee jeevika apane daason kee or pherane vaale nahin ki ve usamen baraabar ho jaayen, to kya ve allaah ke upakaaron ko nahin maanate hain"},{"SurahNumber":16,"VerseNumber":72,"Text":"aur allaah ne tumhaare lie tumheen mein se patniyaan banaayeen aur tumhaare lie tumhaaree patniyon se putr tatha pautr banaaye aur tumhen svachchh cheezon se jeevika pradaan kee. to kya ve asaty par vishvaas rakhate hain aur allaah ke puraskaaron ke prati avishvaas rakhate hain"}]}