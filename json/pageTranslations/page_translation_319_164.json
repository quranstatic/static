{"Id":164,"LanguageCodes":["fa","fas"],"Name":"fas-unknown","Author":"Unknown","Language":"Persian","Description":"Persian","Direction":"rtl","Source":"","Translations":[{"SurahNumber":20,"VerseNumber":99,"Text":"(ای پیامبر!) این گونه از خبرهای آنچه گذشته است بر تو باز گو می کنیم، و به راستی (ما) از جانب خود به تو ذکر (= قرآن) داده ایم"},{"SurahNumber":20,"VerseNumber":100,"Text":"کسی که از آن (قرآن) روی گردان شود، پس بی گمان او روز قیامت بار سنگینی (از گناه) بر دوش خواهد کشید"},{"SurahNumber":20,"VerseNumber":101,"Text":"که در آن (رنج) جاودانه خواهند ماند، و برای آنها روز قیامت بد باری است"},{"SurahNumber":20,"VerseNumber":102,"Text":"(همان) روزی که در «صور» دمیده شود، و مجرمان را کبود (چشم) در آن روز گرد آوریم"},{"SurahNumber":20,"VerseNumber":103,"Text":"آنها در میان خود آهسته سخن می گویند، (و به یکدیگر می گویند:) «(شما) فقط ده روز (در دنیا) درنگ کرده اید»"},{"SurahNumber":20,"VerseNumber":104,"Text":"ما به آنچه می گویند؛ داناتریم، چون نیکو روش ترین آنها بگوید :«(شما) تنها یک روز درنگ کرده اید»"},{"SurahNumber":20,"VerseNumber":105,"Text":"و (ای پیامبر!)از تو درباره ی کوهها می پرسند، پس بگو:«پروردگارم آنها را سخت متلاشی (و پراکنده) خواهد کرد،"},{"SurahNumber":20,"VerseNumber":106,"Text":"پس آنها را (زمینی) صاف و هموار می گرداند،"},{"SurahNumber":20,"VerseNumber":107,"Text":"که در آن هیچ پستی وبلندی را نبینی»"},{"SurahNumber":20,"VerseNumber":108,"Text":"(در) آن روز، (همگی) دعوت کننده را پیروی کنند، هیچ راه سرپیچی (و مخالفت) نیست، و همه ی صداها در برابر (خداوند) رحمان خاشع می شود، پس جز صدای آهسته (چیزی) نشنوی"},{"SurahNumber":20,"VerseNumber":109,"Text":"آن روز شفاعت (هیچ کس) سود نمی بخشد، جز کسی را که (خداوند) رحمان به او اجازه داده، و گفتار او را پسندیده است"},{"SurahNumber":20,"VerseNumber":110,"Text":"آنچه را پیش رو دارند، و آنچه را پشت سرشان است می داند، و آنها به علم او احاطه ندارند"},{"SurahNumber":20,"VerseNumber":111,"Text":"و (همه ی) چهره ها در برابر (خداوند) زنده ی پاینده فروتن می شود، و آن که (بار) ستم بر دوش دارد، ناکام (و مأیوس) می گردد"},{"SurahNumber":20,"VerseNumber":112,"Text":"و کسی که کارهای شایسته انجام دهد در حالی که او مؤمن باشد، پس نه از ستمی می ترسد و نه از کم و کاستی، (در حقش می هراسد)"},{"SurahNumber":20,"VerseNumber":113,"Text":"و این گونه آن را قرآنی عربی نازل کردیم، و وعید (و هشدارها) را در آن گوناگون بیان داشتیم، و شاید آنها تقوا پیشه کنند، یا برای آنها پندی پدید آورد"}]}