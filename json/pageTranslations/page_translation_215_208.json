{"Id":208,"LanguageCodes":["jv","jav"],"Name":"jav-unknown-la","Author":"Unknown","Language":"Javanese","Description":"Javanese - Transliteration","Direction":"ltr","Source":"https://github.com/hakimrie/alQuran-Translations , https://voiceofquran.info/download-quran-translation-pdf/","Translations":[{"SurahNumber":10,"VerseNumber":54,"Text":"Lan manawa siji-sijining jiwa kang atindak dudu andarbenana sabarang kang ana ing bumi, iku masthi arep dienggo nebusi sarta angatonake piduwunge kalane andeleng siksa lan ing kono prakara iku dipancasi kalawan jejeg, tuwin dheweke padha ora dianiaya"},{"SurahNumber":10,"VerseNumber":55,"Text":"O, sayekti kagungane Allah sabarang kang ana ing langit-langit lan bumi; O, sayekti janjine Allah iku nyata, ananging keh-kehane padha ora weruh"},{"SurahNumber":10,"VerseNumber":56,"Text":"Panjenengane iku kang apa- ring urip lan aparing pati, lan marang Panjenengane sira bakal dibalekake"},{"SurahNumber":10,"VerseNumber":57,"Text":"E, para manusa! temen wis tumeka marang sira pitutur saka Pangeranira, sarta tamba tumrap apa kang ana ing sajroning ati-ati, sarta tuntunan tuwin wilasa tumrap para angestu"},{"SurahNumber":10,"VerseNumber":58,"Text":"Calathua: Kalawan lubering paparinge Allah sarta kalawan wilasa-Ne, _ lah iya kalawan iku anggone bakal padha seneng; iku luwih becik tinimbang apa kang diklumpukake"},{"SurahNumber":10,"VerseNumber":59,"Text":"Calatuhua: aku kandhanana barang kang katurunake dening Allah marang sira arupa rejeki, banjur iku kang saweneh sira dadekake larangan sarta kaiden. Calathua: Apa Allah aparing idin marang sira apa ta sira agawe-gawe goroh tumrap marang Allah"},{"SurahNumber":10,"VerseNumber":60,"Text":"Lan apa baya panyanane para kang padha agawe-gawe goroh tumrap marang Allah ing dinane kiyamat? Sayekti Allah iku temen Kang kagungan lubering paparing marang para manusa, ananging keh-kehane padha ora atur panu- wun"},{"SurahNumber":10,"VerseNumber":61,"Text":"Lah ora kena ora, manawa sira lagi anglakoni apa-apa, utawa lagi maca saperangane Quran, utawa lagi anindakake sawijining panggawe masthi Ingsun dadi Saksi ingatase sira, kalane sira tumindak ing kono apa dene ora pisan kasamaran ing Pangeranira bobot samen- dhang ing bumi utawa ing langit, sarta ora kena ora kang luwih cilik saka iku utawa luwih gedhe, masthi ana ing jeroning kitab kang terang"}]}