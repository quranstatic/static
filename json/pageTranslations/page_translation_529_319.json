{"Id":319,"LanguageCodes":["so","som"],"Name":"som-abdullahhasanja","Author":"Abdullah Hasan Jacob","Language":"Somali","Description":"Somali","Direction":"ltr","Source":"https://quranenc.com/en/browse/somali_yacob","Translations":[{"SurahNumber":54,"VerseNumber":7,"Text":"Iyagoo arag dulleysan, ka soo baxaya qubuurahooda iyagoo la moodo ayax faafay"},{"SurahNumber":54,"VerseNumber":8,"Text":"U degdegaya dhinaca baaqaha, gaaladu waxay odhan:Tani waa Maalin daran"},{"SurahNumber":54,"VerseNumber":9,"Text":"Iyaga hortood Qolodii Nuux baa beeniyey, markaasay beeniyeen addoonkayagii oo yidhaahdeen: waa nin waalan, oo la handaday"},{"SurahNumber":54,"VerseNumber":10,"Text":"Markaasuu baryey Rabbigi (isagoo leh): Waa la iga adkaadaye ii soo hiilli"},{"SurahNumber":54,"VerseNumber":11,"Text":"Markaas baan ka soo furnay albaabadii daruuraha biyo da’aya oo badan"},{"SurahNumber":54,"VerseNumber":12,"Text":"Oo ka soo burqinnay dhulka ilo (biyo ah). markaasay biyihii (cirka iyo dhulka) is qabteen oo ku kulmeen arrin la qaddaray"},{"SurahNumber":54,"VerseNumber":13,"Text":"Oo waxaan (Nuux) ku qaadnay taasi (Doonni) laga sameeyey Alwaax iyo masaamiir"},{"SurahNumber":54,"VerseNumber":14,"Text":"Ku socota indhahayaga hortood, oo abaalgud u ah kan isagu la diiday"},{"SurahNumber":54,"VerseNumber":15,"Text":"Oo dhab ahaan Waxaan uga tagnay si ay u ahaato Calaamad, ee ma jiraa mid ku waantoobi"},{"SurahNumber":54,"VerseNumber":16,"Text":"Ee Sidee bay (mid daran) u aheyd cadaabteydii iyo digniinaheygii"},{"SurahNumber":54,"VerseNumber":17,"Text":"Oo dhab ahaan waxaan ka yeelnay Qur'aanka mid sahlan si loo xusuusto, mase jiraa mid ku waantoobi"},{"SurahNumber":54,"VerseNumber":18,"Text":"Caad waxay beenisay (Xaqa), ee sidee bay (mid daran) u aheyd cadaabteydii iyo digniinaheygii"},{"SurahNumber":54,"VerseNumber":19,"Text":"Hubaal Waxaan ku soo dirnay dushood dabeylo duufaan ah maalin naxsgieed is daba joogo"},{"SurahNumber":54,"VerseNumber":20,"Text":"Iyadoo u majaxaabineysa dadka4 sida inay ahaayeen geedo timir jirriddoodii la rujiyey"},{"SurahNumber":54,"VerseNumber":21,"Text":"Ee sidee bay (mid daran) u aheyd cadaabteydii iyo digniinaheygii"},{"SurahNumber":54,"VerseNumber":22,"Text":"Oo dhab ahaan Waxaan ka yeelnay Qur’aanka mid sahlan si loo xusuusto, mase jiraa mid ku waantoobi"},{"SurahNumber":54,"VerseNumber":23,"Text":"Thamuud waxay beenisay digniinihii"},{"SurahNumber":54,"VerseNumber":24,"Text":"Markaasay waxay yidhaahdeen: Ma qof keliya ah ee naga mid ah! miyaan raacnaa? Hubaal waxaanu markaas xaqiiq ku sugnaan habow iyo dhibaato"},{"SurahNumber":54,"VerseNumber":25,"Text":"Ma waxaa Wacdiga lagu soo dejiyey isaga oo nalaga dhex doortay? Mayee, waa beenlow isla weyn"},{"SurahNumber":54,"VerseNumber":26,"Text":"Berri bay ogaan doonaan, waa kee beenalaha, islaweynaha ah"},{"SurahNumber":54,"VerseNumber":27,"Text":"Hubaal Waxaan soo direynaa Hal lagu imtixaani ee dhugo iyaga oo samir yeelo"}]}