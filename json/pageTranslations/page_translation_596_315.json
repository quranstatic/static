{"Id":315,"LanguageCodes":["si","sin"],"Name":"sin-wwwislamhouseco","Author":"Www.islamhouse.com","Language":"Sinhala","Description":"Sinhala","Direction":"ltr","Source":"www.islamhouse.com","Translations":[{"SurahNumber":92,"VerseNumber":15,"Text":"අභාග්‍යවන්තයා හැර වෙන කිසිවෙක් එහි පිවිස දැවෙන්නේ නැත"},{"SurahNumber":92,"VerseNumber":16,"Text":"ඔහු (අපගේ දේව වදන්) අසත්‍ය කර පිටුපෑවේය"},{"SurahNumber":92,"VerseNumber":17,"Text":"තවද බිය බැතිමත් අය ව සැබැවින්ම අපි මුදවා ගන්නෙමු"},{"SurahNumber":92,"VerseNumber":18,"Text":"(ඔවුහු කව්රුන්ද යත්) තමන් පිවිතුරු වෙමින් තම ධනය ( අල්ලාහ් උදෙසා) පිරිනමා පිවිතුරු වෙති"},{"SurahNumber":92,"VerseNumber":19,"Text":"තමා අසල තිබී පිරිනමනු ලැබූ කිසිදු සම්පතක් (වෙන) කිසිවෙකු වෙනුවෙන් නොවීය"},{"SurahNumber":92,"VerseNumber":20,"Text":"උත්තරීතර තම පරමාධිපතිගේ මුහුණට (තෘප්තිය අපේක්ෂාවෙන්) මිස"},{"SurahNumber":92,"VerseNumber":21,"Text":"තවද ඔහු මතු තෘප්තියට පත් වනු ඇත"},{"SurahNumber":93,"VerseNumber":1,"Text":"පෙරවරු ව මත දිවුරා (පවසමි)"},{"SurahNumber":93,"VerseNumber":2,"Text":"තවද රාත්‍රිය (දහවල) ආවරණය කරන විට, ඒ මත දිවුරමින් (පවසමි)"},{"SurahNumber":93,"VerseNumber":3,"Text":"නුඹගේ පරමාධිපති නුඹ ව අතහැර දැමුවේ නැත. එමෙන්ම ඔහු අමනාප වූයේ ද නැත"},{"SurahNumber":93,"VerseNumber":4,"Text":"සැබැවින්ම, ආරම්භයට වඩා අවසානය නුඹට වඩාත් යහපත් ය"},{"SurahNumber":93,"VerseNumber":5,"Text":"තවද නුඹගේ පරමාධිපති නුඹට මතුවට පිරිනමනු ඇත. එවිට නුඹ තෘප්තියට පත් වනු ඇත"},{"SurahNumber":93,"VerseNumber":6,"Text":"ඔහු නුඹ ව අනාථයෙකු ලෙස දැක නුඹට රැකවරණය නොදුන්නේද"},{"SurahNumber":93,"VerseNumber":7,"Text":"තවද නුඹ ව අතරමං වූවෙකු ලෙස දුටුවේය. එවිට ඔහු මඟ පෙන්වූයේය"},{"SurahNumber":93,"VerseNumber":8,"Text":"තවද ඔහු නුඹ ව අවශ්‍යතාව ඇත්තෙකු ලෙස දුටුවේය. එවිට ඔහු ස්වයංපෝෂිත කළේය"},{"SurahNumber":93,"VerseNumber":9,"Text":"එහෙයින් අනාථයාට කටුක ලෙස නොසළකනු"},{"SurahNumber":93,"VerseNumber":10,"Text":"තවද අයදින්නා ව පලවා නොහරිනු"},{"SurahNumber":93,"VerseNumber":11,"Text":"තවද නුඹගේ පරමාධිපතිගේ ආශිර්වාදයන් ගැන නුඹ ප්‍රකාශ කරනු"},{"SurahNumber":94,"VerseNumber":1,"Text":"අපි නුඹගේ හදවත නුඹට පුළුල් නොකළෙමු ද"},{"SurahNumber":94,"VerseNumber":2,"Text":"නුඹගේ බර අපි නුඹගෙන් ඉවත් කළෙමු"},{"SurahNumber":94,"VerseNumber":3,"Text":"(එය) නුඹේ පිට තළමින් තිබූණි"},{"SurahNumber":94,"VerseNumber":4,"Text":"තවද නුඹගේ කීර්තිය අපි නුඹට උසස් කළෙමු"},{"SurahNumber":94,"VerseNumber":5,"Text":"එබැවින් නියත වශයෙන්ම දුෂ්කරතාව සමඟ පහසු ව ඇත"},{"SurahNumber":94,"VerseNumber":6,"Text":"සැබැවින්ම දුෂ්කාරතාව සමඟ පහසු ව ඇත"},{"SurahNumber":94,"VerseNumber":7,"Text":"එබැවින්, නුඹ (නුඹගේ ලෞකික කටයුතු) අවසන් කළ විට (මතුලොව කටයුතු සඳහා) නැගී සිටිනු"},{"SurahNumber":94,"VerseNumber":8,"Text":"තවද නුඹගේ පරමාධිපති වෙත යොමු වනු"}]}