{"Id":274,"LanguageCodes":["no","nor"],"Name":"nor-einarberg","Author":"Einar Berg","Language":"Norwegian","Description":"Norwegian","Direction":"ltr","Source":"http://tanzil.net","Translations":[{"SurahNumber":16,"VerseNumber":80,"Text":"Gud har gitt dere husvære til hvile. Han har gitt dere telt av kvegets skinn, som er lette å håndtere under reise og på rastedagen, og av deres ull, pels og hår, utstyr og redskap med en viss varighet"},{"SurahNumber":16,"VerseNumber":81,"Text":"Ved det Gud har skapt, har Han gitt fjellene som tilfluktssteder. Han har gitt dere klesplagg som verger mot heten, og andre som verger mot deres egen voldsbruk. Slik fullbyrder Han Sin nåde mot dere, at dere må gi dere inn under Hans vilje"},{"SurahNumber":16,"VerseNumber":82,"Text":"Men om de vender ryggen til, deg påligger kun den klare forkynnelse"},{"SurahNumber":16,"VerseNumber":83,"Text":"De erkjenner Guds godhet, og så tar de avstand fra den! De fleste av dem er utakknemlige"},{"SurahNumber":16,"VerseNumber":84,"Text":"Og den dag da Vi fra hvert folk lar et vitne fremstå, da vil ikke de vantro bli hørt, og de vil ikke kunne få rette opp noe"},{"SurahNumber":16,"VerseNumber":85,"Text":"Når de som handler ondt, står overfor straffen, så vil den ikke bli gjort lettere for dem, og de gis ingen utsettelse"},{"SurahNumber":16,"VerseNumber":86,"Text":"Når de som setter medguder ved Guds side, får se gudene sine, vil de si: «Herre, disse er medgudene våre som vi påkalte utenom Deg,» og disse gir dem dette svar: «Dere farer med løgn!»"},{"SurahNumber":16,"VerseNumber":87,"Text":"På denne dag tilbyr de Gud underkastelse. Alt de diktet opp har sveket dem"}]}