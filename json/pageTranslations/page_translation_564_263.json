{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":67,"VerseNumber":27,"Text":"၂၇။ သို့သော် ထိုသူတို့သည် ထိုနေ့တော်ကြီးကို မျက်ဝါးထင်ထင်မြင်ရသောအခါ သူတို့၏မျက်စိမျက်နှာပျက်ကြလတံ့၊ ၄င်းတို့အား ဤနေ့သည် နင်တို့အလျင်စလိုတောင်းဆိုကြသောနေ့တည်းဟု ဆိုကြလတံ့။"},{"SurahNumber":67,"VerseNumber":28,"Text":"၂၈။ အို-တမန်တော်၊ ဟောပြောလော့၊ အို-သူယုတ်မာတို့၊ သင်တို့စဉ်းစားပြီးပြီလော၊ အလ္လာဟ်အရှင်မြတ်သည် အကျွနု်ပ်နှင့် အကျွနု်ပ်၏ အဖော်အပေါင်းတို့ကို ဖျက်ဆီးတော်မူသည်ဖြစ်စေ၊ ကောင်းကြီးမင်္ဂလာပေးသနား တော်မူသည်ဖြစ်စေ၊ မိစ္ဆာဒိဋ္ဌိတို့အား အလွန်ပြင်းပြနာကျင်ဖွယ်သောအပြစ်ဒဏ်တော်မှ အဘယ်သူသည် ကယ် နှုတ်လိမ့်မည်နည်း။"},{"SurahNumber":67,"VerseNumber":29,"Text":"၂၉။ အို-တမန်တော်၊ ဟောပြောလော့၊ အရှင်မြတ်သည် မဟာကရုဏာတော်အရှင်ဖြစ်တော်မူ၏၊ အကျွနု်ပ်တို့သည် အရှင်မြတ်အားသာလျှင် ယုံကြည်ကြ၏၊ အရှင်မြတ်အားသာလျှင် ကိုးစားကြ၏၊ အဘယ်သူတို့သည် ထင်ရှား သောအမှားတွင် တည်ရှိသည်ကို သင်တို့ကာလမကြာမြင့်မီ သိကြရလိမ့်မည်။"},{"SurahNumber":67,"VerseNumber":30,"Text":"၃၀။ အို-တမန်တော်၊ ဟောပြောလော့၊ သင်တို့ဆင်ခြင်ပြီးပြီလော၊ သင်တို့၏ ချောင်းမြောင်းသည် အလိုအလျောက် မြေတွင်ပျောက်၍ ခန်းခြောက်သွားလျှင် အယဉ်အထွေထွေစီးဆင်းနေသောရေကို သင်တို့အား အဘယ်သူပေး နိုင်အံ့နည်း။"},{"SurahNumber":68,"VerseNumber":1,"Text":"၁။ နူး(န်)၊ ကလောင်တံနှင့် လူသားတို့ရေးမှတ်သောစာစောင်တို့ကို ဆင်ခြင်၍ ငါ၏တန်ခိုးတော်ကို သတိရလော့။"},{"SurahNumber":68,"VerseNumber":2,"Text":"၂။ အို-တမန်တော်၊ သင်၏ အရှင်သခင်၏ ကျေးဇူးတော်ကြောင့် သင်သည် ရူးသွပ်သူမဟုတ်ချေ။"},{"SurahNumber":68,"VerseNumber":3,"Text":"၃။ ဧကန်အမှန်သင်မည့်ဆုမှာ မကုန်မခန်းနိုင်သောဆုတော်ဖြစ်၏။"},{"SurahNumber":68,"VerseNumber":4,"Text":"၄။ ထို့အပြင် သင်၌ အလွန်မြင့်မြတ်သောစိတ်သဘောရှိ၏။"},{"SurahNumber":68,"VerseNumber":5,"Text":"၅၊၆။ သင်တို့အနက် မည်သူရူးသွပ်သည်ကို သင်မြင်ရအံ့၊ သူတို့လည်း မြင်ရအံ့။"},{"SurahNumber":68,"VerseNumber":6,"Text":"၅၊၆။ သင်တို့အနက် မည်သူရူးသွပ်သည်ကို သင်မြင်ရအံ့၊ သူတို့လည်း မြင်ရအံ့။"},{"SurahNumber":68,"VerseNumber":7,"Text":"၇။ စင်စစ်အားဖြင့် သင်၏ အရှင်သခင်သည် သင်တို့အနက် မည်သူသည် အရှင်မြတ်၏ လမ်းတော်မှ လွဲသွားသည်ကို အသိဆုံးဖြစ်တော်မူ၏၊ မည်သူသည် လမ်းမှန်ကို လိုက်သည်ကိုလည်း အသိဆုံးပင်ဖြစ်တော်မူ၏။"},{"SurahNumber":68,"VerseNumber":8,"Text":"၈။ တရားတော်ကို ငြင်းပယ်သူတို့အား မနာခံလင့်။"},{"SurahNumber":68,"VerseNumber":9,"Text":"၉။ ထိုသူတို့သည် သင့်အား သူတို့အပေါ်တွင် လျှော့ပေးစေလို၏၊ ထိုအခါသူတို့လည်း သင့်အပေါ်တွင် လျှော့ပေးမည်။"},{"SurahNumber":68,"VerseNumber":10,"Text":"၁၀။ သင်သည် မဟုတ်မမှန်ကျိန်ဆိုရန် ဝန်မလေးသောသူဖျင်း၏ စကားကို နားမထောင်လင့်။"},{"SurahNumber":68,"VerseNumber":11,"Text":"၁၁။ ထိုသူမိုက်သည် သူတပါး၏ ဂုဏ်အသရေကို ဆုတ်ယုတ်စေတတ်၏၊ အတင်းစကားကို အနှံ့အပြားပြောတတ်၏။"},{"SurahNumber":68,"VerseNumber":12,"Text":"၁၂။ ထိုသူမိုက်သည် ကုသိုလ်ကောင်းမှုကို တားဆီး၏၊ တရားတော်ကို ကျူးလွန်၏၊ ရာဇဝတ်မှုပြုကျင့်၏။"},{"SurahNumber":68,"VerseNumber":13,"Text":"၁၃။ ထိုသူမိုက်သည် လောဘကြီး၏၊ ကြမ်းကြုတ်ရက်စက်၏။"},{"SurahNumber":68,"VerseNumber":14,"Text":"၁၄။ သားသမီးအေြွခအရံ ဥစ္စာပစ္စည်းရွှေငွေပေါများသောကြောင့်။"},{"SurahNumber":68,"VerseNumber":15,"Text":"၁၅။ ထိုသူမိုက်သည် ငါ၏နှုတ်ကပတ်တော်များကို သူ့အား ရွတ်ဖတ်ပြသောအခါ ရှေးလူဟောင်းတို့၏ ဒဏ္ဍာရီပုံပြင် စကားများသာဟုဆို၏။"}]}