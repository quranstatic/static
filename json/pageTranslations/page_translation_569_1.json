{"Id":1,"LanguageCodes":["aa","aar"],"Name":"aar-sheikhmahmoudab","Author":"Sheikh Mahmoud Abdel Qader Hamz And Group Of Scholars","Language":"Afar","Description":"Afar","Direction":"ltr","Source":"https://qurancomplex.gov.sa/","Translations":[{"SurahNumber":70,"VerseNumber":11,"Text":"Yalli woo ayro sitta ken yaybulleeh, sitta yaaxigeeniih sittah xiqaanam malon. tokkel umeyni (korosta kinnuk) isi nafsik isi xaylo fidah yaceem faxaah sangeela Qhiyaamah ayroh digaalak"},{"SurahNumber":70,"VerseNumber":12,"Text":"Kaadu isi barraa kee isi toobokoyta fidah yaceem faxa"},{"SurahNumber":70,"VerseNumber":13,"Text":"Kaadu kay kedoy (gulub kinnuk) kaa orbissaah kaa reebissah tani fidah yaceem faxa"},{"SurahNumber":70,"VerseNumber":14,"Text":"Baaxô bagul inkih enni ittaamat waddiimaamih sangel le, tohuk lakal Yallih digaalák naggoowam faxa woo fidat"},{"SurahNumber":70,"VerseNumber":15,"Text":"Caagid usuk elle faxa inna hinna, diggah is ladá deqsitta giráy hadiidigtaah habuubugta kinni"},{"SurahNumber":70,"VerseNumber":16,"Text":"Is arab siibtá gira niqnâ gibdah"},{"SurahNumber":70,"VerseNumber":17,"Text":"Isî fanah secta iimaanat derre cabeeh, Yallaa kee Yallih farmoytih amri cine mara"},{"SurahNumber":70,"VerseNumber":18,"Text":"Kaadu sectah maalu kobxiseeh, Yallih cakki kak aceewee mara"},{"SurahNumber":70,"VerseNumber":19,"Text":"Diggah seehadayti baakerliiy, qaraarakolih (qambaxxaglih) anuk ginniime"},{"SurahNumber":70,"VerseNumber":20,"Text":"usuk umaane kaa xagte tet tekkek qaraarako li kinni (qaxbaxxaagite)"},{"SurahNumber":70,"VerseNumber":21,"Text":"Kaadu maqaané kaa xagteeh gaddalitek kaxxa gabâ gibda li kinni"},{"SurahNumber":70,"VerseNumber":22,"Text":"Salat abá koh raqtuh immay"},{"SurahNumber":70,"VerseNumber":23,"Text":"Woh umman sinni salaatih baguk kate waa mara kinni"},{"SurahNumber":70,"VerseNumber":24,"Text":"Kaadu usun yimixxige cakki (maglab kinnuk) maalut kak yan mara kinni"},{"SurahNumber":70,"VerseNumber":25,"Text":"Kallaca tu malii kee kallace waa tu malih"},{"SurahNumber":70,"VerseNumber":26,"Text":"Kaadu usun cisab kee galtoh ayró (Qhiyaamah ayró kinnuk) nummaysa mara"},{"SurahNumber":70,"VerseNumber":27,"Text":"Kaadu usun sinni Rabbih digaalák meesita mara"},{"SurahNumber":70,"VerseNumber":28,"Text":"Tama meesih kah meesitaanam, diggaluk ken Rabbih digaalá yaamineenim mali (baggibda mali)"},{"SurahNumber":70,"VerseNumber":29,"Text":"Kaadu usun sinni sammooma (sambooba) dalwak dacrisa mara"},{"SurahNumber":70,"VerseNumber":30,"Text":"Sinni gennaaqoh agabuu kee sinni say naqoosay ken gabá timlike akke waytek, toysa diggah usun qeemu maloonuuy, yassacakken mara hinnon"},{"SurahNumber":70,"VerseNumber":31,"Text":"Tokkel tamahak kalihim faxeeh, gurrise mari, woo mari usun caddok taturleela kinni"},{"SurahNumber":70,"VerseNumber":32,"Text":"Kaadu usun sinni amaanootaa kee sinni xagna dacrisa mara kinni"},{"SurahNumber":70,"VerseNumber":33,"Text":"Kaadu usun sinni sumaaqittel soolaah, wohul diggi iyya mara kinni"},{"SurahNumber":70,"VerseNumber":34,"Text":"Kaadu usun sinni salat le waktil dacrisa mara kinni"},{"SurahNumber":70,"VerseNumber":35,"Text":"Woo mari jannootah addal massakaxxa leeh, ruffu iyya"},{"SurahNumber":70,"VerseNumber":36,"Text":"Nabiyow koroosite mari fillitte kadeedisak koo fanah edde yardem maca lee"},{"SurahNumber":70,"VerseNumber":37,"Text":"Kok migdaa kee gura le kabul horta hortah gaca mara akkuk"},{"SurahNumber":70,"VerseNumber":38,"Text":"Kulli seehadayti keenik, Yalli waara niqmat le jannat ise culsaamah sangeelaa"},{"SurahNumber":70,"VerseNumber":39,"Text":"Aleey caagid usun elle yakkalen inna hinna, diggah nanu usun yaaxigeenimik ken ginne. (woh daacoyta kinnuk)"}]}