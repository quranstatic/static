{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":27,"VerseNumber":23,"Text":"၂၃။\tအကျွနု်ပ်သည် မိန်းမတစ်ယောက်အား ထိုနိုင်ငံကို အုပ်စိုး၍ တွေ့ပါ၏၊ သူမသည် စည်းစိမ်ချမ်းသာအလွန် ပေါများကြွယ်ဝပါ၏၊ သူမ၏ရာဇပလ္လင်တော်သည် အလွန်ကြီးကျယ်မြင့်မြတ်ပါ၏။"},{"SurahNumber":27,"VerseNumber":24,"Text":"၂၄။\tအကျွနု်ပ်သည် ဘုရင်မနှင့်တကွ ဘုရင်မ၏ လူတို့သည် အလ္လာဟ်အရှင်မြတ်ကို မကိုးကွယ်ပဲ နေကို ကိုးကွယ် နေသည်ကို တွေ့ရပါ၏၊ ထို့အပြင်ရှိုင်တန်မာရ်နတ်သည် သူတို့အား သူတို့၏ပြုကျင့်မှုများကို ကောင်းသည်ဟု ထင်မှတ်စေပါ၏၊ သစ္စာလမ်းတော်ကို သွေဖီသွားစေပါ၏၊ ထို့ကြောင့်သူတို့သည် လမ်းမှန်ကို မလျှောက်ကြပါ။"},{"SurahNumber":27,"VerseNumber":25,"Text":"၂၅။\tထို့ကြောင့်သူတို့သည် အလ္လာဟ်အရှုင်မြတ်အား မကိုးကွယ်ကြပါ၊ အရှင်မြတ်သည် မိုးကောင်းကင်နှင့် ကမ္ဘာ မြေပေါ်ဖုံးကွယ်ထားသောအရာများကို ဆွဲထုတ်ဖော်ပြတော်မူပါ၏၊ သင်တို့ဝှက်ထားသောအရာ၊ ဖော်ပြသော အရာအားလုံးကို သိတော်မူ၏။"},{"SurahNumber":27,"VerseNumber":26,"Text":"၂၆။\tအလ္လာဟ်အရှင်မြတ်၊ အလ္လာဟ်အရှင်မြတ်မှတပါး အခြားအရှင်သခင်မရှိချေ၊ အရှင်မြတ်သည် အလွန်ကြီးကျယ် မြင့်မြတ်သောရာဇပလ္လင်တော်ကြီးကို စိုးပိုင်တော်မူပါ၏။"},{"SurahNumber":27,"VerseNumber":27,"Text":"၂၇။\tထိုအခါတမန်တော်စိုလိုင်မာန်က သင်သည် အကျွနု်ပ်အား အမှန်စကားကို တင်လျှောက်သည်၊ သို့မဟုတ် မုသားစကားကို တင်လျှောက်သည်ကို သိကြရလတ့ံ။"},{"SurahNumber":27,"VerseNumber":28,"Text":"၂၈။\tသင်သည် အကျွနု်ပ်၏ သဝဏ်လွှာကို ရှီဗာပြည်သို့ ယူသွားပြီးလျှင် သူတို့အတွင်းသို့ ပစ်ချလော့၊ ထို့နောက် လှည့်လာပြီးလျှင် သူတို့မည်သည့်အဖြေကို ပေးသည်ကို ကြည့်ရှုလော့ဟု မိန့်တော်မူ၏။"},{"SurahNumber":27,"VerseNumber":29,"Text":"၂၉။\tရှီဗာပြည့်ရှင်ဘုရင်မက အို-မှုးမတ်တို့၊ အကျွနု်ပ်၏ သလွန်ထက်သို့ တန်ခိုးအာနုဘော်နှင့်ပြည့်စုံသောအမိန့်စာချွန် တော်တစ်စောင်ကို ပစ်ချ၏။"},{"SurahNumber":27,"VerseNumber":30,"Text":"၃ဝ။\tမှတ်သားကြလော့၊ ထိုစာချွန်မှာ စိုလိုင်မာန်ဘုရင်ထံမှ ဖြစ်သည်၊ ထိုစာချွန်အဆိုမှာ မဟာကရုဏာတော်အရှင်၊ အနန္တကောင်းကြီးမင်္ဂလာတော်သခင်၊ အလ္လာဟ်အရှင်မြတ်၏ နာမတော်အားဖြင့် အစပြုပါအ့ံ။"},{"SurahNumber":27,"VerseNumber":31,"Text":"၃၁။\tအို-ရှီဗာပြည်ကြီးရှင်မ၊ သင်တို့သည် အကျွနု်ပ်အပေါ်သို့ မာနမကြီးကြလင့်၊ ဂုဏ်မမောက်ကြလင့်၊ သို့သော် အကျွနု်ပ်ထံသို့ ကျိုးနွံနာခံသူအဖြစ်ဖြင့် လာကြလော့။"},{"SurahNumber":27,"VerseNumber":32,"Text":"၃၂။\tရှင်ဘုရင်မက အို-အမတ်မင်းတို့၊ သင်တို့သည် အကျွနု်ပ်အား ဤအရေးအရာတွင် အကြံဉာာဏ်ပေးကြလော့၊ သင်တို့သည် အကျွနု်ပ်နှင့်အတူတကွမရှိပဲ မည်သည့်ကိစ္စကိုမျှ အကျွနု်ပ်သည် မဆုံးဖြတ်ဖူးချေဟု မိန့်တော်မူ၏။"},{"SurahNumber":27,"VerseNumber":33,"Text":"၃၃။\tမှုးမတ်တို့က အကျွနု်ပ်တို့သည် စစ်မက်အင်အားကြီးမား၍ တန်ခိုးအာဏာခွန်အားဗလနှင့် ပြည့်စုံကြပါ၏၊ သို့သော်သခင်မသာ အမိန့်ပေးတော်မူရပါမည်၊ ထို့ကြောင့်သခင်မသည် မည်သည့်အမိန့်ပေးမည်ကို ဆင်ခြင်တော် မူပါဟု ပြန်လျှောက်၏။"},{"SurahNumber":27,"VerseNumber":34,"Text":"၃၄။\tထိုအခါဘုရင်မက မှတ်သားလော့၊ ပြည့်ရှင်ဘုရင်မင်းတို့မည်သည် သူတစ်ပါးတိုင်းပြည်တွင်းသို့ ဝင်ရောက်သော အခါ ၎င်းပြည်ကို ဖျက်ဆီးကြ၏၊ ထိုပြည်သူပြည်သားတို့ကို အရှက်တကွဲဖြစ်စေကြ၏၊ ဤကဲ့သို့ရှင်ဘုရင်တို့ ပြုလုပ်ကြမည်သာတည်း။"},{"SurahNumber":27,"VerseNumber":35,"Text":"၃၅။\tသို့သော်မှတ်သားကြလော့၊ အကျွန်ုပ်သည် သူတို့ထံသို့ လက်ဆောင်ပဏ္ဍာဆက်သစေတော်မူမည်၊ အကျွနု်ပ်၏ သံတမန်များသည် အဘယ်စကားလက်ဆောင်နှင့် ပြန်လာသည်ကို စောင့်ကြည့်ကြစို့ဟု မိန့်တော်မူ၏။"}]}