{"Id":455,"LanguageCodes":["ur","urd"],"Name":"urd-muhammadhussain","Author":"Muhammad Hussain Najafi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":86,"VerseNumber":1,"Text":"قَسم ہے آسمان کی اور رات کو نمودار ہو نے والے کی۔"},{"SurahNumber":86,"VerseNumber":2,"Text":"اورتمہیں کیا معلوم کہ رات کو نمودار ہو نے والا کیا ہے؟"},{"SurahNumber":86,"VerseNumber":3,"Text":"وہ چمکتا ہوا تاراہے۔"},{"SurahNumber":86,"VerseNumber":4,"Text":"کوئی متنفس ایسا نہیں ہے جس پرکوئی نگہبان نہ ہو۔"},{"SurahNumber":86,"VerseNumber":5,"Text":"سو انسان کو دیکھنا چاہیے کہ وہ کس چیز سے پیدا کیا گیا ہے؟"},{"SurahNumber":86,"VerseNumber":6,"Text":"اچھل کر نکلنے والے پانی سے پیدا کیا گیا ہے۔"},{"SurahNumber":86,"VerseNumber":7,"Text":"جو ریڑھ اور سینے کی ہڈیوں کے درمیان سے نکلتا ہے۔"},{"SurahNumber":86,"VerseNumber":8,"Text":"بےشک وہ (خدا) اس کے لوٹا سکنے (دوبارہ پیدا کرنے) پر قادر ہے۔"},{"SurahNumber":86,"VerseNumber":9,"Text":"جس دن سب پوشیدہ راز کھل جائیں گے۔"},{"SurahNumber":86,"VerseNumber":10,"Text":"پس اس وقت نہ خود انسان کے پاس کوئی طاقت ہوگی اور نہ کوئی مددگار ہوگا۔"},{"SurahNumber":86,"VerseNumber":11,"Text":"قَسم ہے بارش والے آسمان کی۔"},{"SurahNumber":86,"VerseNumber":12,"Text":"اور (نباتات کے ذریعہ سے) پھٹ جانے والی زمین کی۔"},{"SurahNumber":86,"VerseNumber":13,"Text":"کہ وہ (قرآن) قولِ فیصل ہے۔"},{"SurahNumber":86,"VerseNumber":14,"Text":"کوئی ہنسی مذاق نہیں ہے۔"},{"SurahNumber":86,"VerseNumber":15,"Text":"بےشک وہ (کافر لوگ) کچھ چالیں چل رہے ہیں۔"},{"SurahNumber":86,"VerseNumber":16,"Text":"اور میں بھی (ان کیخلاف) ایک چال چل رہا ہوں۔"},{"SurahNumber":86,"VerseNumber":17,"Text":"تو (اے رسول(ص)) ان (کافروں) کو مہلت دے دیجئے ان کو تھوڑی سی مہلت دے دیجئے۔"},{"SurahNumber":87,"VerseNumber":1,"Text":"اے نبی(ص)) اپنے بلند و برتر پروردگار کے نام کی تسبیح کیجئے۔"},{"SurahNumber":87,"VerseNumber":2,"Text":"جس نے (ہر چیزکو) پیدا کیا پھر درست کیا (تناسب قائم کیا)۔"},{"SurahNumber":87,"VerseNumber":3,"Text":"جس نے تقدیر مقرر کی (ہر چیز کا اندازہ مقرر کیا) اور (سیدھی) راہ دکھائی۔"},{"SurahNumber":87,"VerseNumber":4,"Text":"اس نے (جانوروں کیلئے) زمین سے چارہ نکالا۔"},{"SurahNumber":87,"VerseNumber":5,"Text":"پھر اسے (خشک کرکے) سیاہی مائل کوڑا بنا دیا۔"},{"SurahNumber":87,"VerseNumber":6,"Text":"ہم آپ(ص) کو (ایسا) پڑھائیں گے کہ پھر آپ(ص) نہیں بھولیں گے۔"},{"SurahNumber":87,"VerseNumber":7,"Text":"مگر جو اللہ چاہے (بھلا دے) بےشک وہ ظاہر کو بھی جانتا ہے اور اس کو بھی جو چھپا ہوا ہے۔"},{"SurahNumber":87,"VerseNumber":8,"Text":"اور ہم آپ(ص) کو آسان (شریعت) کی سہولت دیں گے۔"},{"SurahNumber":87,"VerseNumber":9,"Text":"پس آپ(ص) نصیحت کیجئے اگر نصیحت کچھ فائدہ پہنچائے۔"},{"SurahNumber":87,"VerseNumber":10,"Text":"وہ شخص نصیحت قبول کرے گا جو (خدا و آخرت سے) ڈرتا ہوگا۔"},{"SurahNumber":87,"VerseNumber":11,"Text":"اور جو بدبخت ہے وہ اس سے گریز کرے گا۔"},{"SurahNumber":87,"VerseNumber":12,"Text":"جو بڑی آگ میں داخل ہوگا۔"},{"SurahNumber":87,"VerseNumber":13,"Text":"پھر وہ اس میں نہ مرے گا نہ جئے گا۔"},{"SurahNumber":87,"VerseNumber":14,"Text":"وہ شخص فائز المرام ہوا جس نے اپنے آپ کو (بداعتقادی و بدعملی سے) پاک کیا۔"},{"SurahNumber":87,"VerseNumber":15,"Text":"اور اپنے پروردگار کا نام یاد کیا اور نماز پڑھی۔"}]}