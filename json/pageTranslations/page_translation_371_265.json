{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":26,"VerseNumber":84,"Text":"ထို့ပြင် အရှင်မြတ်သည် ကျွန်ုပ်အတွက် ‌နောင်လာ‌နောက်သားများတွင် အမည်‌ကောင်းခြင်း (‌ကောင်းခြင်းဖြင့် ‌ကျော်ကြားခြင်း)ကို* ပြုလုပ်‌ပေးသနား‌တော်မူပါ။"},{"SurahNumber":26,"VerseNumber":85,"Text":"ထို့ပြင် အရှင်မြတ်သည် ကျွန်ုပ်အား ‌ကျေးဇူး‌တော်နှင့်ပြည့်စုံ‌သော ဂျန္နသ်သုခဘုံ၏ အ‌မွေစားအ‌မွေခံများထဲမှ ပြုလုပ်‌တော်မူပါ။"},{"SurahNumber":26,"VerseNumber":86,"Text":"ထို့ပြင် အရှင်မြတ်သည် ကျွန်ုပ်၏ဖခင်အား လွတ်ငြိမ်းချမ်းသာခွင့် ‌ပေးသနား‌တော်မူပါ။* အမှန်စင်စစ် သူသည် လမ်းလွဲသူများထဲတွင် အပါအဝင်ဖြစ်ပါသည်။"},{"SurahNumber":26,"VerseNumber":87,"Text":"ထို့ပြင် အရှင်မြတ်သည် ရှင်ပြန်ထရမည့်‌နေ့တွင် ကျွန်ုပ်အား အရှက်တကွဲ ဖြစ်‌စေ‌တော်မမူပါနှင့်။"},{"SurahNumber":26,"VerseNumber":88,"Text":"ထို‌နေ့တွင် ပစ္စည်းဥစ္စာနှင့်သား(သမီး)များသည် အသုံးဝင်မည် မဟုတ်‌ပေ။"},{"SurahNumber":26,"VerseNumber":89,"Text":"သို့ရာတွင် အရှင်မြတ်ထံ‌တော်သို့ စင်ကြယ်သန့်ရှင်း‌သော စိတ်နှလုံးနှင့်တကွ ‌ရောက်လာခဲ့သည့်သူသာ (လွတ်‌မြောက်မည်)။"},{"SurahNumber":26,"VerseNumber":90,"Text":"ထို့ပြင် ဂျန္နသ်သုခဘုံသည် ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူများနှင့် နီးကပ်စွာ ထားမည်ဖြစ်သည်။"},{"SurahNumber":26,"VerseNumber":91,"Text":"ထို့ပြင် ဂျဟန္နမ်ငရဲသည် လမ်းလွဲသည့်သူများ၏‌ရှေ့၌ ထင်ရှား‌စေခြင်းခံရမည်။"},{"SurahNumber":26,"VerseNumber":92,"Text":"ထို့ပြင် သူတို့သည် ‌ပြောဆိုခြင်းခံကြရမည်- အသင်တို့ ကိုးကွယ်လျက်ရှိခဲ့ကြ‌သော ကိုးကွယ်ရာများသည် မည်သည့်‌နေရာတွင် ရှိကြသနည်း။"},{"SurahNumber":26,"VerseNumber":93,"Text":"အလ္လာဟ်အရှင်မြတ်အား စွန့်ပြီး အသင်တို့ (ကိုးကွယ်ခဲ့ကြသည့်) ကိုးကွယ်ရာများသည် အသင်တို့ကို ကူညီနို်င်ကြသ‌လော။ သို့မဟုတ် သူတို့သည် သူတို့ကိုယ်တိုင်ကို‌ရော ကယ်တင်နိုင်ကြသ‌လော။"},{"SurahNumber":26,"VerseNumber":94,"Text":"ထို့ပြင် သူတို့နှင့် လမ်းလွဲသည့်သူများကို ဂျဟန္နမ်ငရဲထဲတွင် ‌စောက်ထိုးပစ်ချခြင်းခံကြရမည်။"},{"SurahNumber":26,"VerseNumber":95,"Text":"ထို့ပြင် အိဗ်လီစ်၏စစ်တပ်အားလုံးလည်း (ပစ်ချခံကြရမည်)။"},{"SurahNumber":26,"VerseNumber":96,"Text":"သူတို့သည် ထို(ငရဲ)ထဲတွင် ငြင်းခုံလျက်(သူတို့၏ကိုးကွယ်ရာများအား)‌ပြောဆိုကြမည်။"},{"SurahNumber":26,"VerseNumber":97,"Text":"အလ္လာဟ်အရှင်မြတ်အား တိုင်တည်ကျိန်ဆိုပါသည်၊ အမှန်စင်စစ် ကျွန်ုပ်တို့သည် အလွန်ထင်ရှားလှ‌သော လမ်းလွဲမှု၌ပင် ရှိခဲ့ကြသည်။"},{"SurahNumber":26,"VerseNumber":98,"Text":"တစ်ခါက ကျွန်ုပ်တို့သည် (ကိုးကွယ်ရာအတုများဖြစ်သည့်) အသင်တို့ကို စကြဝဠာအ‌ပေါင်းအား ဖန်ဆင်‌မွေးမြူ‌တော်မူ‌သောအရှင်မြတ်နှင့်အတူ ဂုဏ်ရည်တူများ ပြုလုပ်လျက်ရှိခဲ့ကြသည်။"},{"SurahNumber":26,"VerseNumber":99,"Text":"ထို့ပြင် ကျွန်ုပ်တို့အား ပြစ်မှုကျူးလွန်သည့်သူများကပင် လမ်းလွဲ‌စေခဲ့ကြသည်။"},{"SurahNumber":26,"VerseNumber":100,"Text":"သို့ဖြစ်ရာ ကျွန်ုပ်တို့အတွက် ကြားဝင်အသနားခံ‌ပေးမည့်သူ မည်သူမျှ မရှိ‌တော့‌ပေ။"},{"SurahNumber":26,"VerseNumber":101,"Text":"ထို့ပြင် ရင်းနှီး‌သောမိတ်‌ဆွေလည်း မည်သူမျှ မရှိ‌တော့‌ပေ။"},{"SurahNumber":26,"VerseNumber":102,"Text":"သို့ဖြစ်ရာ အကယ်၍ ကျွန်ုပ်တို့အတွက် (‌လောကကို) ‌နောက်တစ်ကြိမ် ပြန်သွားခွင့်ရရှိကြမည်ဆိုလျှင် ‌ကောင်း‌လေစွ။ သို့ဖြစ်လျှင် ကျွန်ုပ်တို့သည် အီမာန်ယုံကြည်သူများထဲတွင် ဖြစ်ကြမည်။"},{"SurahNumber":26,"VerseNumber":103,"Text":"အမှန်စင်စစ် ထိုအထဲတွင် ကြီးကျယ်‌သော သက်‌သေလက္ခဏာတစ်ခုရှိသည်။ ထို့ပြင် သူတို့ထဲမှ အများစုသည် ယုံကြည်ကြမည့်သူများ မဟုတ်ခဲ့ကြ‌ပေ။"},{"SurahNumber":26,"VerseNumber":104,"Text":"ထို့ပြင် အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် အမှန်ပင် ဖြစ်‌တော်မူသည်။"},{"SurahNumber":26,"VerseNumber":105,"Text":"(တမန်‌တော်)နူးဟ်၏အမျိုးသားများသည် တမန်‌တော်များအား မဟုတ်မမှန်ဟု စွပ်စွဲငြင်းပယ်ခဲ့ကြသည်။"},{"SurahNumber":26,"VerseNumber":106,"Text":"တစ်ခါက သူတို့အား သူတို့၏‌နောင်‌တော် (တမန်‌တော်)နူးဟ်က ‌ပြောကြားခဲ့သည်။ အသင်တို့သည် (အလ္လာဟ်အရှင်မြတ်အား) မ‌ကြောက်ရွံ့ကြသ‌လော။"},{"SurahNumber":26,"VerseNumber":107,"Text":"အမှန်စင်စစ် ကျွန်ုပ်သည် အသင်တို့အတွက် ယုံကြည်စိတ်ချရ‌သော တမန်‌တော်တစ်ပါးဖြစ်သည်။"},{"SurahNumber":26,"VerseNumber":108,"Text":"သို့ဖြစ်ရာ အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြပါ။ ထို့ပြင် အသင်တို့သည် ကျွန်ုပ်၏အမိန့်ကို လိုက်နာကြပါ။"},{"SurahNumber":26,"VerseNumber":109,"Text":"ထို့ပြင် ကျွန်ုပ်သည် ဤအလုပ်အ‌ပေါ်တွင် အသင်တို့ထံမှ မည်သည့်အကျိုးတစ်ခုမျှ ‌တောင်းဆိုခြင်းမရှိ‌ပေ။ ကျွန်ုပ်ကို အကျိုး‌ပေးရန်တာဝန်သည် စကြဝဠာအ‌ပေါင်းအား ဖန်ဆင်‌မွေးမြူ‌တော်မူ‌သော အရှင်မြတ်အ‌ပေါ်တွင်သာရှိသည်။"},{"SurahNumber":26,"VerseNumber":110,"Text":"သို့ဖြစ်ရာ အသင်တို့သည် အလ္လာဟ်အရှင်မြတ်အား ‌ကြောက်ရွံ့ကြပါ။ ထို့ပြင် အသင်တို့သည် ကျွန်ုပ်၏အမိန့်ကို လိုက်နာကြပါ။"},{"SurahNumber":26,"VerseNumber":111,"Text":"သူတို့က ‌ပြောဆိုကြသည်- ကျွန်ုပ်တို့သည် အသင့်အား ယုံကြည်ရမည်‌လော။ ထို့ပြင်လည်း ဂုဏ်သ‌ရေ‌သေးသိမ်သည့်သူများသာ အသင်၏‌နောက်လိုက်များ ဖြစ်‌နေကြပြန်သည်။"}]}