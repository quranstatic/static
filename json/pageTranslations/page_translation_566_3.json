{"Id":3,"LanguageCodes":["af","afr"],"Name":"afr-imammabaker","Author":"Imam M. A. Baker","Language":"Afrikaans","Description":"Afrikaans","Direction":"ltr","Source":"The Islamic Dawah Movement of Southern Africa","Translations":[{"SurahNumber":68,"VerseNumber":43,"Text":"Hulle oë sal neergeslaan wees, en vernedering sal hulle oorval. En hulle is inderdaad opgeroep om te prostreer terwyl hulle nog veilig was"},{"SurahNumber":68,"VerseNumber":44,"Text":"Laat My dus alleen met diegene wat hierdie aankondiging ver- loën. Ons sal hulle trapsgewys inhaal van waar hulle dit nie verwag nie"},{"SurahNumber":68,"VerseNumber":45,"Text":"En Ek verleen aan hulle uitstel; waarlik, My plan is bestendig"},{"SurahNumber":68,"VerseNumber":46,"Text":"Of vra u van hulle ’n beloning, sodat hulle onder skuld gebuk kan gaan"},{"SurahNumber":68,"VerseNumber":47,"Text":"Of het hulle kennis van die Onsigbare, sodat hulle dit kan opskryf"},{"SurahNumber":68,"VerseNumber":48,"Text":"Wag dan geduldig op die gebod van u Heer, en wees nie soos die Metgesel van die vis toe hy in ellende verkeer het nie"},{"SurahNumber":68,"VerseNumber":49,"Text":"As ’n guns van sy Heer hom nie bereik het nie, sou hy sekerlik op ’n dorre kus neergewerp gewees het terwyl hy blaam gedra het"},{"SurahNumber":68,"VerseNumber":50,"Text":"Maar sy Heer het hom uitverkies, en Hy het hom tot een van die opregtes gemaak"},{"SurahNumber":68,"VerseNumber":51,"Text":"En die ongelowiges sou u byna met hulle oë wou tref wanneer hulle die Vemaning hoor, en hulle sê: Hy is sekerlik kranksinnig"},{"SurahNumber":68,"VerseNumber":52,"Text":"En dit is niks anders nie as ’n Vermaning vir die nasies"},{"SurahNumber":69,"VerseNumber":1,"Text":"Die volle Werklikheid"},{"SurahNumber":69,"VerseNumber":2,"Text":"Wat is die volle Werklikheid"},{"SurahNumber":69,"VerseNumber":3,"Text":"En wat sal u laat besef wat die volle Werklikheid is"},{"SurahNumber":69,"VerseNumber":4,"Text":"Thamoed en Aad het die ramp verloën"},{"SurahNumber":69,"VerseNumber":5,"Text":"Wat Thamoed betref, hulle is deur ’n oorweldigende kreet vernietig"},{"SurahNumber":69,"VerseNumber":6,"Text":"En aangaande Aad, hulle is deur ’n felle, geweldige wind vernie- tig"},{"SurahNumber":69,"VerseNumber":7,"Text":"wat Hy sewe nagte en agt dae aaneen oor hulle laat woed het, sodat u sou kon sien hoe die mense daardeur omvergegooi is, asof hulle uitgeholde palmboomstamme was"},{"SurahNumber":69,"VerseNumber":8,"Text":"Kan u dan enige oorblyfsel van hulle sien"}]}