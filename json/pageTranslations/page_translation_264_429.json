{"Id":429,"LanguageCodes":["tr","tur"],"Name":"tur-suleymanates","Author":"Suleyman Ates","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":15,"VerseNumber":32,"Text":"(Allah): \"Ey İblis, nen var ki, sen secde edenlerle beraber olmadın?\" dedi"},{"SurahNumber":15,"VerseNumber":33,"Text":"(İblis): \"Ben bir çamurdan, değişken bir balçıktan yarattığın insana secde edemem!\" dedi"},{"SurahNumber":15,"VerseNumber":34,"Text":"(Allah): \"Öyleyse çık oradan (meleklerin içinden çık), dedi, çünkü sen kovuldun"},{"SurahNumber":15,"VerseNumber":35,"Text":"Ta ceza gününe kadar üzerine la'net edilecektir"},{"SurahNumber":15,"VerseNumber":36,"Text":"(İblis): \"Rabbim, dedi bari tekrar dirilecekleri güne kadar beni(m canımı almayı) ertele"},{"SurahNumber":15,"VerseNumber":37,"Text":"(Allah): \"Haydi, dedi, sen ertelenmişlerdensin"},{"SurahNumber":15,"VerseNumber":38,"Text":"O bilinen vaktin gününe kadar"},{"SurahNumber":15,"VerseNumber":39,"Text":"(İblis): \"Rabbim, dedi, beni azdırmandan ötürü andolsun ki, ben de yer yüzünde onlara (günahları) süsleyeceğim ve onların hepsini azdıracağım"},{"SurahNumber":15,"VerseNumber":40,"Text":"Ancak içlerinden kendilerine ihlas verilen kulların hariç. (Benim azdırmam, onları etkilemez)"},{"SurahNumber":15,"VerseNumber":41,"Text":"(Allah) buyurdu ki: \"İşte bana varan doğru yol budur"},{"SurahNumber":15,"VerseNumber":42,"Text":"Benim halis kullarıma karşı senin bir gücün yoktur. Ancak sana uyan azgınlar(ı azdırabilirsin)"},{"SurahNumber":15,"VerseNumber":43,"Text":"Cehennem o (şeytana uya)nların hepsinin buluşma yeridir"},{"SurahNumber":15,"VerseNumber":44,"Text":"Onun yedi kapısı vardır. Her kapıya, onlardan bir bölüm ayrılmıştır"},{"SurahNumber":15,"VerseNumber":45,"Text":"(Şeytana uymaktan, küfür ve isyandan) korunanlar ise cennetlerde, pınar başlarındadırlar"},{"SurahNumber":15,"VerseNumber":46,"Text":"(Onlara): \"Oraya esenlikle, güven içinde girin!\" (denilir)"},{"SurahNumber":15,"VerseNumber":47,"Text":"Onların göğüslerindeki kini çıkarıp atmışızdır; (hepsi) kardeşler olarak divanlar üzerinde karşı karşıya oturur (sohbet eder)ler"},{"SurahNumber":15,"VerseNumber":48,"Text":"Orada onlara hiçbir yorgunluk dokunmaz ve onlar oradan çıkarılacak da değillerdir"},{"SurahNumber":15,"VerseNumber":49,"Text":"(Ey Muhammed), kullarıma haber ver: İşte ben öyle bağışlayan, öyle esirgeyenim"},{"SurahNumber":15,"VerseNumber":50,"Text":"Fakat benim azabım da çok acı bir azabdır"},{"SurahNumber":15,"VerseNumber":51,"Text":"Onlara İbrahim'in konuklarından haber ver"}]}