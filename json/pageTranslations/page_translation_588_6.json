{"Id":6,"LanguageCodes":["am","amh"],"Name":"amh-muhammedsadiqan","Author":"Muhammed Sadiq And Muhammed Sani Habib","Language":"Amharic","Description":"Amharic","Direction":"ltr","Source":"http://tanzil.net","Translations":[{"SurahNumber":83,"VerseNumber":7,"Text":"በእውነት የከሓዲዎቹ (የሰላቢዎቹ) መጽሐፍ በእርግጥ በሲጂን ውስጥ ነው፡፡"},{"SurahNumber":83,"VerseNumber":8,"Text":"ሲጂንም ምን እንደ ኾነ ምን አሳወቀህ"},{"SurahNumber":83,"VerseNumber":9,"Text":"የታተመ መጽሐፍ ነው፡፡"},{"SurahNumber":83,"VerseNumber":10,"Text":"ለአስተባባዮች በዚያ ቀን ወዮላቸው፡፡"},{"SurahNumber":83,"VerseNumber":11,"Text":"ለእነዚያ በፍርዱ ቀን ለሚያስተባብሉት፡፡"},{"SurahNumber":83,"VerseNumber":12,"Text":"በእርሱም ወሰን አላፊ ኀጢአተኛ ሁሉ እንጅ ሌላ አያስተባብልም፡፡"},{"SurahNumber":83,"VerseNumber":13,"Text":"አንቀጾቻችን በእርሱ ላይ በተነበቡ ጊዜ «የመጀመሪያዎቹ ሰዎች ተረቶች ናቸው» ይላል፡፡"},{"SurahNumber":83,"VerseNumber":14,"Text":"ይከልከል፤ ይልቁንም በልቦቻቸው ላይ ይሠሩት የነበሩት (ኀጢአት) ደገደገባቸው፡፡"},{"SurahNumber":83,"VerseNumber":15,"Text":"ይከልከሉ፤ እነርሱ በዚያ ቀን ከጌታቸው (ማየት) ተጋራጆች ናቸው፡፡"},{"SurahNumber":83,"VerseNumber":16,"Text":"ከዚያም እነርሱ በእርግጥ ገሀነምን ገቢዎች ናቸው፡፡"},{"SurahNumber":83,"VerseNumber":17,"Text":"ከዚያም «ይህ ያ በእርሱ ታስተባብሉበት የነበራችሁት ነው» ይባላሉ፡፡"},{"SurahNumber":83,"VerseNumber":18,"Text":"በእውነቱ የእውነተኞቹ ምእምናን መጽሐፍ በዒሊዮን ውስጥ ነው፡፡"},{"SurahNumber":83,"VerseNumber":19,"Text":"ዒሊዮንም ምን እንደ ኾነ ምን አሳወቀህ"},{"SurahNumber":83,"VerseNumber":20,"Text":"የታተመ መጽሐፍ ነው፡፡"},{"SurahNumber":83,"VerseNumber":21,"Text":"ባለሟልዎቹ ይጣዱታል፡፡"},{"SurahNumber":83,"VerseNumber":22,"Text":"እውነተኞቹ ምእምናን በእርግጥ በድሎት (ገነት) ውስጥ ናቸው፡፡"},{"SurahNumber":83,"VerseNumber":23,"Text":"በባለ አጎበር አልጋዎች ላይ ኾነው ይመለከታሉ፡፡"},{"SurahNumber":83,"VerseNumber":24,"Text":"በፊቶቻቸው ላይ የድሎትን ውበት ታውቃለህ፡፡"},{"SurahNumber":83,"VerseNumber":25,"Text":"ተጣርቶ ከታተመ ጠጅ ይጠጣሉ፡፡"},{"SurahNumber":83,"VerseNumber":26,"Text":"ማተሚያው ምስክ ከኾነ፤ በዚህም ተሽቀዳዳሚዎች ይሽቀዳደሙ፡፡"},{"SurahNumber":83,"VerseNumber":27,"Text":"መበረዣውም ከተስኒም ነው፡፡"},{"SurahNumber":83,"VerseNumber":28,"Text":"ባለሟሎቹ ከእርሷ የሚጠጡላት ምንጭ ናት፡፡"},{"SurahNumber":83,"VerseNumber":29,"Text":"እነዚያ ያምመጹት በእነዚያ ባመኑት በእርግጥ ይስቁ ነበሩ፡፡"},{"SurahNumber":83,"VerseNumber":30,"Text":"በእነርሱም ላይ ባለፉ ጊዜ ይጠቃቀሱ ነበር፡፡"},{"SurahNumber":83,"VerseNumber":31,"Text":"ወደ ቤተሰቦቻቸውም በተመለሱ ጊዜ (በመሳለቃቸው) ተደሳቾች ኾነው ይመለሱ ነበር፡፡"},{"SurahNumber":83,"VerseNumber":32,"Text":"ባዩዋቸውም ጊዜ «እነዚህ በእርግጥ ተሳሳቾች ናቸው» ይሉ ነበር፡፡"},{"SurahNumber":83,"VerseNumber":33,"Text":"በነርሱ ላይ ተጠባባቂዎች ተደርገው ያልተላኩ ሲኾኑ፡፡"},{"SurahNumber":83,"VerseNumber":34,"Text":"ዛሬ (በትንሣኤ ቀን) እነዚያ ያመኑት በከሓዲዎቹ ይስቃሉ፡፡"}]}