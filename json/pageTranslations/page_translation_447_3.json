{"Id":3,"LanguageCodes":["af","afr"],"Name":"afr-imammabaker","Author":"Imam M. A. Baker","Language":"Afrikaans","Description":"Afrikaans","Direction":"ltr","Source":"The Islamic Dawah Movement of Southern Africa","Translations":[{"SurahNumber":37,"VerseNumber":25,"Text":"Waarom het julle mekaar dan nie gehelp nie"},{"SurahNumber":37,"VerseNumber":26,"Text":"Nee, op daardie Dag sal hulle onderdanig wees"},{"SurahNumber":37,"VerseNumber":27,"Text":"En sommige van hulle sal hulle na ander wend, en mekaar beurtelings ondervra"},{"SurahNumber":37,"VerseNumber":28,"Text":"en sê: Voorwaar, julle het dikwels vanaf die regterkant na ons gekom"},{"SurahNumber":37,"VerseNumber":29,"Text":"Hulle sal antwoord: Nee, julle self was nie gelowiges nie"},{"SurahNumber":37,"VerseNumber":30,"Text":"En ons het geen gesag oor julle gehad nie, maar julle was ’n oortredende volk"},{"SurahNumber":37,"VerseNumber":31,"Text":"So het die woord van ons Heer teen ons waar geword; ons sal sekerlik die straf ondergaan"},{"SurahNumber":37,"VerseNumber":32,"Text":"Ons het julle verlei, want ons was self in dwaling"},{"SurahNumber":37,"VerseNumber":33,"Text":"Daardie Dag dan sal hulle deelgenote wees in die straf"},{"SurahNumber":37,"VerseNumber":34,"Text":"want so handel Ons met die misdadigers"},{"SurahNumber":37,"VerseNumber":35,"Text":"Hulle was voorwaar aanmatigend toe dit aan hulle gesê is: Daar is geen god nie buiten Allah"},{"SurahNumber":37,"VerseNumber":36,"Text":"en het toe gesê: Sal ons ons gode ter wille van ’n waansinnige digter opgee"},{"SurahNumber":37,"VerseNumber":37,"Text":"Nee, hy het die Waarheid gebring en bevestig die boodskappers"},{"SurahNumber":37,"VerseNumber":38,"Text":"Julle sal die smartlike straf sekerlik ondergaan"},{"SurahNumber":37,"VerseNumber":39,"Text":"En julle sal slegs vergeld word vir wat julle gedoen het"},{"SurahNumber":37,"VerseNumber":40,"Text":"behalwe die dienaars van Allah, die gesuiwerdes"},{"SurahNumber":37,"VerseNumber":41,"Text":"Vir hulle is daar ’n bekende voorsiening"},{"SurahNumber":37,"VerseNumber":42,"Text":"Vrugte. En hulle word geëer"},{"SurahNumber":37,"VerseNumber":43,"Text":"in Tuine van Genot"},{"SurahNumber":37,"VerseNumber":44,"Text":"op trone, teenoor mekaar"},{"SurahNumber":37,"VerseNumber":45,"Text":"’n Beker sal tussen hulle rondgedeel word, gevul uit ’n borrelende fontein"},{"SurahNumber":37,"VerseNumber":46,"Text":"helderwit, smaaklik vir dié wat drink"},{"SurahNumber":37,"VerseNumber":47,"Text":"Dit neem die verstand nie weg nie, en veroorsaak ook nie vermoeidheid nie"},{"SurahNumber":37,"VerseNumber":48,"Text":"En naas hulle sal kuise vrouens wees van beskeie blik, met groot, pragtige oë"},{"SurahNumber":37,"VerseNumber":49,"Text":"net soos sorgvuldig bewaarde eiers"},{"SurahNumber":37,"VerseNumber":50,"Text":"Dan sal sommige van hulle hul na ander wend, en mekaar ondervra"},{"SurahNumber":37,"VerseNumber":51,"Text":"’n Spreker onder hulle sal sê: Ek het waarlik ’n metgesel gehad"}]}