{"Id":184,"LanguageCodes":["ha","hau"],"Name":"hau-abubakarmahmood","Author":"Abubakar Mahmood Jummi","Language":"Hausa","Description":"Hausa","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":3,"VerseNumber":166,"Text":"Kuma abin da ya sãme ku a rãnar haɗuwar jama'a biyu, to, da izinin Allah ne, kuma dõmin (Allah) Ya san mũminai (na gaskiya)"},{"SurahNumber":3,"VerseNumber":167,"Text":"Kuma dõmin Ya san waɗanda suka yi munãfunci, kuma an ce musu: \"Ku zo ku yi yãƙi a cikin hanyar Allah, kõ kuwa ku tunkuɗe.*\" Suka ce: \"Dã mun san (yadda ake) yãƙi dã mun bĩ ku.\" Sũ zuwa ga kãfirci a rãnar nan, sun fi kusa daga gare su zuwa ga ĩmãni. Sunã cẽwa da bãkunansu abin da bã shi ne a cikin zukãtansu ba. Allah ne Mafi sani ga abin da suke ɓõyewa"},{"SurahNumber":3,"VerseNumber":168,"Text":"Waɗanda suka ce wa 'yan'uwansu kuma suka zauna abinsu: \"Dã sun yi mana ɗã'a, dã ba a kashe su ba.\" Ka ce: \"To, ku tunkuɗe mutuwa daga rãyukanku, idan kun kasance mãsu gaskiya"},{"SurahNumber":3,"VerseNumber":169,"Text":"Kada ka yi zaton waɗanda aka kashe a cikin hanyar Allah matattu ne. A'a, rãyayyu ne su, a wurin bangijinsu*. Ana ciyar da su"},{"SurahNumber":3,"VerseNumber":170,"Text":"Suna mãsu farin ciki sabõda abin da Allah Ya bã su daga falalarSa, kuma suna yin bushãra ga waɗanda ba su risku da su ba, daga bayansu; \"Bãbu tsõro a kansu kuma ba su zama suna yin baƙin ciki ba"},{"SurahNumber":3,"VerseNumber":171,"Text":"Suna yin bushãra sabõda wata ni'ima daga Allah da wata falala. Kuma lalle ne, Allah bã Ya tozartar da ijãrar mũminai"},{"SurahNumber":3,"VerseNumber":172,"Text":"Waɗanda suka karɓa* kira zuwa ga Allah da ManzonSa, daga bãyan mĩki ya sãme su. Akwai wata lãda mai girma ga waɗanda suka kyautata** yi daga gare su, kuma suka yi taƙawa"},{"SurahNumber":3,"VerseNumber":173,"Text":"Waɗanda mutãne* suka ce musu: \"Lalle ne, mutãne sun tãra (rundunõni) sabõda ku, don haka ku ji tsõrnsu. Sai (wannan magana) ta ƙara musu ĩmãni, kuma suka ce: \"Mai isarmu Allah ne kuma mãdalla da wakili Shĩ"}]}