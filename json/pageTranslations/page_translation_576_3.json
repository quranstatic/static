{"Id":3,"LanguageCodes":["af","afr"],"Name":"afr-imammabaker","Author":"Imam M. A. Baker","Language":"Afrikaans","Description":"Afrikaans","Direction":"ltr","Source":"The Islamic Dawah Movement of Southern Africa","Translations":[{"SurahNumber":74,"VerseNumber":18,"Text":"Sekerlik het hy nagedink en beslis"},{"SurahNumber":74,"VerseNumber":19,"Text":"maar mag hy vernietig word volgens die aard van sy besluit"},{"SurahNumber":74,"VerseNumber":20,"Text":"Nogmaals, mag hy vernietig word volgens die aard van sy besluit"},{"SurahNumber":74,"VerseNumber":21,"Text":"Toe het hy gekyk"},{"SurahNumber":74,"VerseNumber":22,"Text":"toe gefrons en suur gelyk"},{"SurahNumber":74,"VerseNumber":23,"Text":"daarna het hy omgedraai en in hoogmoed verkeer"},{"SurahNumber":74,"VerseNumber":24,"Text":"en toe gesê: Dit is niks anders as towery soos van ouds nie"},{"SurahNumber":74,"VerseNumber":25,"Text":"Dit is niks anders as die woord van ’n sterfling nie"},{"SurahNumber":74,"VerseNumber":26,"Text":"Ek sal hom in die Hel indompel"},{"SurahNumber":74,"VerseNumber":27,"Text":"En hoe sal u besef wat die Hel is"},{"SurahNumber":74,"VerseNumber":28,"Text":"Dit ontsien niks nie, nóg laat dit iets gespaar bly"},{"SurahNumber":74,"VerseNumber":29,"Text":"dit verskroei die sterfling"},{"SurahNumber":74,"VerseNumber":30,"Text":"Negentien engele waak daaroor"},{"SurahNumber":74,"VerseNumber":31,"Text":"En niemand buiten engele het Ons as wagters van die Vuur aangestel nie. En Ons het hulle getal vir geen ander rede vas- gestel nie, as ’n beproewing vir die ongelowiges, sodat hulle aan wie die Boek gegee is, seker kan wees, en dat die gelowiges in geloof mag toeneem, en sodat diegene aan wie die boek gegee is, en die gelowiges, nie mag twyfel nie; en sodat diegene in wie se harte ’n siekte is, en die ongelowiges, mag sê: Wat bedoel Allah met hierdie gelykenis? So laat Allah dwaal wie Hy wil, en Hy lei wie Hy wil. En niemand ken die leërskare van u Heer nie, behalwe Hy Self. En dít is niks anders as ’n Vermaning vir die mensdom nie"},{"SurahNumber":74,"VerseNumber":32,"Text":"Nee, by die maan"},{"SurahNumber":74,"VerseNumber":33,"Text":"En die nag as dit heengaan"},{"SurahNumber":74,"VerseNumber":34,"Text":"En die daeraad wanneer dit aanbreek"},{"SurahNumber":74,"VerseNumber":35,"Text":"Voorwaar, dit is slegs een van die grootste tydings"},{"SurahNumber":74,"VerseNumber":36,"Text":"’n waarskuwing vir die mensdom"},{"SurahNumber":74,"VerseNumber":37,"Text":"vir diegene onder julle wat vooruit wil strewe, of agteruit wil deins"},{"SurahNumber":74,"VerseNumber":38,"Text":"Elke siel word in pand gehou volgens sy vedienste"},{"SurahNumber":74,"VerseNumber":39,"Text":"behalwe dié van die volk aan die regterhand"},{"SurahNumber":74,"VerseNumber":40,"Text":"In Tuine sal hulle wees, en mekaar uitvra"},{"SurahNumber":74,"VerseNumber":41,"Text":"aangaande misdadigers"},{"SurahNumber":74,"VerseNumber":42,"Text":"Wat het julle in die Hel gebring"},{"SurahNumber":74,"VerseNumber":43,"Text":"Hulle sal antwoord: Ons was nie bidders nie"},{"SurahNumber":74,"VerseNumber":44,"Text":"ook het ons die armes nie gevoed nie"},{"SurahNumber":74,"VerseNumber":45,"Text":"en ons het ydele gesprekke gevoer saam met diegene wat ydele gesprekke voer"},{"SurahNumber":74,"VerseNumber":46,"Text":"en ons het die Oordeelsdag verloën"},{"SurahNumber":74,"VerseNumber":47,"Text":"totdat die onvermydelike ons ingehaal het"}]}