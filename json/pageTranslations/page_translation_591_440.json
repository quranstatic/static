{"Id":440,"LanguageCodes":["tw","twi"],"Name":"twi-sheikhharounism","Author":"Sheikh Haroun Ismaeel","Language":"Twi","Description":"Twi","Direction":"ltr","Source":"https://quranenc.com/en/browse/asante_harun","Translations":[{"SurahNumber":86,"VerseNumber":1,"Text":"Mede ͻsoro, ne anadwo-Srafoͻ no di nse"},{"SurahNumber":86,"VerseNumber":2,"Text":"Na εdeεn na εbεkyerε wo deε εyε Anadwo-Srafoͻ no"},{"SurahNumber":86,"VerseNumber":3,"Text":"Ɛyε Nsoromma a, εhyerεn papaapa"},{"SurahNumber":86,"VerseNumber":4,"Text":"Ɔkra biara nnihͻ a, ͻwεnfoͻ nni nesoͻ"},{"SurahNumber":86,"VerseNumber":5,"Text":"Enti onipa nhwε adeε a yεbͻͻ no firii mu"},{"SurahNumber":86,"VerseNumber":6,"Text":"Yεbͻͻ no frii nsuo a, epue ba mu"},{"SurahNumber":86,"VerseNumber":7,"Text":"Epue fri sisie ne mfem-padeε ntεm"},{"SurahNumber":86,"VerseNumber":8,"Text":"Ɛyε nokorε sε, Nyankopͻn wͻ tumi sε (onipa wu a) Onyane no san ba nkwa mu bio"},{"SurahNumber":86,"VerseNumber":9,"Text":"Ɛda a, deε asuma biara bεda adie no"},{"SurahNumber":86,"VerseNumber":10,"Text":"(Saa Da no) onipa nni tumi anaa ͻboafoͻ biara"},{"SurahNumber":86,"VerseNumber":11,"Text":"Mede ͻsoro a, edi nsutͻ ho akͻneaba"},{"SurahNumber":86,"VerseNumber":12,"Text":"Ne asaase a, ebue (ma nnͻbae ne nsuo puepue fri mu) no di nse sε"},{"SurahNumber":86,"VerseNumber":13,"Text":"Nokorε, saa (Qur’aan yi) yε Asεm a εda nokorε ne nkontompo adie"},{"SurahNumber":86,"VerseNumber":14,"Text":"Na εnyε fεw die"},{"SurahNumber":86,"VerseNumber":15,"Text":"Nokorε sε, (abͻneεfoͻ no) rebͻ pͻ (atia Muhammad)"},{"SurahNumber":86,"VerseNumber":16,"Text":"Na Me (Nyankopͻn) nso Merebͻ pͻ"},{"SurahNumber":86,"VerseNumber":17,"Text":"Enti (Nkͻmhyεni), wodeε to wobo ase ma boniayεfoͻ no, na ma wͻn εberε kakra"},{"SurahNumber":87,"VerseNumber":1,"Text":"Bͻ wo Wura Nyankopͻn Kokuroko no abodin"},{"SurahNumber":87,"VerseNumber":2,"Text":"(Wo Wura) no a Ɔbͻͻ adeε, totoo biribiara pεpεεpε"},{"SurahNumber":87,"VerseNumber":3,"Text":"Na Ɔyε nhyehyεε san kyerε (nipa) kwan"},{"SurahNumber":87,"VerseNumber":4,"Text":"Na Ɔma nwira mono fifire"},{"SurahNumber":87,"VerseNumber":5,"Text":"Na Ɔma no hoa, na edwan"},{"SurahNumber":87,"VerseNumber":6,"Text":"(Nkͻmhyεni), Yε’bεkenkan (Qur’aan no) akyerε wo, na wowerε mmfi"},{"SurahNumber":87,"VerseNumber":7,"Text":"Gyesε deԑ Nyankopͻn pε. Nokorε sε, Ɔno na Onim deε εda adie ne deε asuma"},{"SurahNumber":87,"VerseNumber":8,"Text":"Na Yε’bεyε no mmrε ama wo ama no ayε mmrε"},{"SurahNumber":87,"VerseNumber":9,"Text":"Enti tu (wͻn) fo, efrisε mfasoͻ wͻ afutuo no so"},{"SurahNumber":87,"VerseNumber":10,"Text":"Obi a osuro Nyame no debetu neho fo"},{"SurahNumber":87,"VerseNumber":11,"Text":"Na otibͻneni no deε ͻbεtwe neho afri ho"},{"SurahNumber":87,"VerseNumber":12,"Text":"Ɔno na ͻbεkͻ egya kεseε no mu no"},{"SurahNumber":87,"VerseNumber":13,"Text":"Onnwu wͻ mu, na onnya nkwa nso"},{"SurahNumber":87,"VerseNumber":14,"Text":"Nokorε sε, obi a obedi neho nni anaasε ͻbεyε kronkron no adi nkonim"},{"SurahNumber":87,"VerseNumber":15,"Text":"Na Ͻbͻ ne Wura Nyankopͻn abodin, yԑ Sala (anaa ͻfrε Nyame)"}]}