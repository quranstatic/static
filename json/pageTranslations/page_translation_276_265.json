{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":16,"VerseNumber":80,"Text":"ထို့ပြင် အလ္လာဟ်အရှင်မြတ်သည် အသင်တို့အတွက် အသင်တို့၏အိမ်များကို ‌နေထိုင်ရာဌာန ပြုလုပ်‌တော်မူခဲ့သည်။ ထို့ပြင် အရှင်မြတ်သည် အသင်တို့အတွက် ‌ခြေ‌လေး‌ချောင်းတိရစာ္ဆန်များ၏သား‌ရေများနှင့် အိမ်များပြုလုပ်‌တော်မူခဲ့သည်။ အသင်တို့သည် ထိုအိမ်များကို အသင်တို့ခရီးသွား‌သော‌နေ့နှင့် အသင်တို့စခန်းချ‌သော‌နေ့တွင် ‌ပေါ့ပါးစွာ ‌တွေ့ရှိကြသည်။ ၎င်း‌နောက် ထိုတိရစာ္ဆန်များ၏ သိုး‌မွေးများ၊ သား‌မွေးများ၊ အ‌မွေးအမင်များဖြင့် အိမ်သုံးပစ္စည်းများနှင့် အချိန်တစ်ချိန်ထိ အကျိုးခံစားဖွယ်ရာများကို ပြုလုပ်‌ပေး‌တော်မူခဲ့သည်။"},{"SurahNumber":16,"VerseNumber":81,"Text":"ထို့ပြင် အလ္လာဟ်အရှင်မြတ်ကပင် အသင်တို့အတွက် အရှင်မြတ်ဖန်ဆင်း‌တော်မူ‌သော အချို့အရာများထဲမှ အရိပ်များပြုလုပ်‌ပေး‌တော်မူခဲ့သည်။ ထို့ပြင် အရှင်မြတ်သည် အသင်တို့အတွက် အသင်တို့ကို အပူရှိန်မှ ကာကွယ်‌ပေး‌သော အဝတ်အစားများနှင့် အသင်တို့အား စစ်လက်နက်များ၏ အန္တရာယ်မှ ကာကွယ်‌ပေး‌သော အဝတ်အစားများကို ဖန်ဆင်းပြုလုပ်‌ပေး‌တော်မူခဲ့သည်။ ဤအတိုင်းပင် အရှင်မြတ်သည် အသင်တို့ အမိန့်‌တော်ကို လိုက်နာကြရန်အတွက် အရှင်မြတ်၏‌ကျေးဇူး‌တော်ကို အသင်တို့အ‌ပေါ်တွင် အပြည့်အစုံ ချ‌ပေးသနား‌တော်မူခဲ့သည်။"},{"SurahNumber":16,"VerseNumber":82,"Text":"ထို့‌နောက် အကယ်၍ သူတို့သည် မျက်နှာလွှဲဖယ်ခဲ့ကြလျှင် အသင်(တမန်‌တော်)၏အ‌ပေါ်တွင် (အရှင်မြတ်၏အမိန့်‌တော်များကို) အတိအလင်း ပို့ချရန်သာ တာဝန်ရှိသည်။"},{"SurahNumber":16,"VerseNumber":83,"Text":"(အမှန်စင်စစ်) သူတို့သည် အလ္လာဟ်အရှင်မြတ်၏‌ကျေးဇူး‌တော်များကို သိရှိဝန်ခံကြသည်။ ၎င်း‌နောက် သူတို့သည် ထို‌ကျေးဇူး‌တော်များကို ငြင်းပယ်ကြသည်။* ထို့ပြင် သူတို့ထဲမှ အ‌မြောက်အမြားသည် ကာဖိရ်ငြင်းပယ်သူများပင် ဖြစ်ကြသည်။"},{"SurahNumber":16,"VerseNumber":84,"Text":"ထို့ပြင် ထို‌နေ့တွင် ငါအရှင်မြတ်သည် သာသနာဝင်အုပ်စုတိုင်းမှ သက်‌သေတစ်ဦးစီကို ‌ခေါ်ယူ‌တော်မူမည်။ ထို့‌နောက် ငြင်းပယ်သူများအတွက် (အ‌ကြောင်းပြရန်)ခွင့်ပြုခြင်းခံရမည် မဟုတ်‌ပေ။ ထို့ပြင် ထိုငြင်းပယ်သူများသည် ‌ပြေလည်မှုပြုလုပ်ရန် ‌တောင်းဆိုခြင်းကိုလည်း ခံကြရမည်မဟုတ်‌ပေ။"},{"SurahNumber":16,"VerseNumber":85,"Text":"ထို့ပြင် မတရားပြုလုပ်ခဲ့ကြ‌သောသူများသည် ပြစ်ဒဏ်ကိုမြင်ကြရ‌သောအခါ သူတို့အ‌ပေါ်မှ(ပြစ်ဒဏ်)‌လျှော့‌ပေါ့ခံရမည် မဟုတ်‌ပေ။ ၎င်း‌နောက် သူတို့သည် (ပြစ်ဒဏ်ကို)ဆိုင်းငံ့ခံကြရမည်လည်း မဟုတ်‌ပေ။"},{"SurahNumber":16,"VerseNumber":86,"Text":"ထို့ပြင် တွဲဖက်ကိုးကွယ်ခဲ့ကြ‌သောသူများသည် သူတို့၏တွဲဖက်ကိုးကွယ်ရာများကို ‌တွေ့မြင်ကြ‌သောအခါ သူတို့က ‌ပြောဆိုကြမည်- “အို- ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်၊ ဤအရာများသည် အရှင်မြတ်မှလွဲ၍ ကျွန်ုပ်တို့ဟစ်‌ခေါ်ခဲ့ကြ‌သော တွဲဖက်ကိုးကွယ်ရာများပင်ဖြစ်ကြပါသည်။“ ၎င်း‌နောက် ထိုတွဲဖက်ကိုးကွယ်ရာများသည် သူတို့ဘက်သို့ စကားလွှဲပစ်ပြီး ‌ပြောဆိုကြမည်- “အမှန်စင်စစ် အသင်တို့သည် အမှန်ပင် လိမ်‌သောသူများသာ ဖြစ်ကြသည်။“"},{"SurahNumber":16,"VerseNumber":87,"Text":"ထို့ပြင် သူတို့သည် ထို‌နေ့တွင် အလ္လာဟ်အရှင်မြတ်ထံ‌တော်သို့ အမိန့်နာခံရန် ကမ်းလှမ်းကြမည်။ ထို့ပြင် သူတို့ထံမှ သူတို့ လုပ်ကြံဖန်တီးခဲ့ကြ‌သောအရာများသည် ‌ပျောက်ပျက်သွားကြမည်။"}]}