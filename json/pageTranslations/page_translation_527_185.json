{"Id":185,"LanguageCodes":["ha","hau"],"Name":"hau-abubakarmahmoud-la","Author":"Abubakar Mahmoud Gumi","Language":"Hausa","Description":"Hausa - Transliteration","Direction":"ltr","Source":"http://tanzil.net","Translations":[{"SurahNumber":53,"VerseNumber":27,"Text":"Lalle waɗannan da ba su yin imani da Lahira, haƙiƙa suna kiran mala'iku da sunan mace"},{"SurahNumber":53,"VerseNumber":28,"Text":"Kuma ba su da wani ilmi game da shi, ba su bin kome face zato alhali kuwa lalle zato ba ya amfanar da kome daga gaskiya"},{"SurahNumber":53,"VerseNumber":29,"Text":"Saboda haka sai ka kau da kai daga wanda ya juya baya daga ambatonMu kuma bai yi nufin kome ba face rayuwar kusa (duniya)"},{"SurahNumber":53,"VerseNumber":30,"Text":"Wannan ita ce iyakar abin da suke iya kai gare shi na ilmi. lalle Ubangijinka Shi ne Mafi sanin wanda ya ɓace daga hanyarSa, kuma Shi ne Mafi sani ga wanda ya nemi shiriya"},{"SurahNumber":53,"VerseNumber":31,"Text":"Kuma abin da ke cikin sammai da abin da yake a cikin ƙasa na Allah kawai ne, domin Ya saka wa waɗanda suka munana da abin da suka aikata, kuma Ya saka wa waɗanda suki kyautata da sakamakon da ya fi kyau"},{"SurahNumber":53,"VerseNumber":32,"Text":"Waɗanda ke nisantar manyan zunubai da abubuwan alfasha, face ƙananan laifuffuka, lalle Ubangijinka Mai yalwatattar gafara ne, Shi ne Ya fi sani ga abinda ke gare ku a lokacin da Ya ƙaga halittarku daga ƙasa, kuma a lokacin da kuke tayuna a cikin cikannan uwayenku. Saboda haka, kada ku tsarkake kanku, Shi ne Mafi sani ga wanda ya yi taƙawa"},{"SurahNumber":53,"VerseNumber":33,"Text":"Shin, ka ga wannan da ya juya baya"},{"SurahNumber":53,"VerseNumber":34,"Text":"Ya yi kyauta kaɗan, kuma ya yi rowa"},{"SurahNumber":53,"VerseNumber":35,"Text":"Shin, akwai ilmin gaibi a wurinsa, Saboda haka yana ganin gaibin"},{"SurahNumber":53,"VerseNumber":36,"Text":"Ko kuwa ba a ba shi labari ba ga abin da yake a cikin Littafan Musa"},{"SurahNumber":53,"VerseNumber":37,"Text":"Da Ibrahim wanda ya cika alkawari"},{"SurahNumber":53,"VerseNumber":38,"Text":"Cewa wani rai mai kayan laifi ba ya ɗaukar kayan laifin wani"},{"SurahNumber":53,"VerseNumber":39,"Text":"Kuma mutum ba shi da kome face abin da ya aikata"},{"SurahNumber":53,"VerseNumber":40,"Text":"Kuma lalle, aikinsa za a gan shi"},{"SurahNumber":53,"VerseNumber":41,"Text":"Sa'an nan a saka masa da sakamako wanda yake mafi cikar ma'auni"},{"SurahNumber":53,"VerseNumber":42,"Text":"Kuma lalle, makomar zuwa Ubangijinka kawai take"},{"SurahNumber":53,"VerseNumber":43,"Text":"Kuma lalle, Shi, Shi ne Ya sanya dariya, kuma Ya sanya kuka"},{"SurahNumber":53,"VerseNumber":44,"Text":"Kuma lalle, Shi, Shi ne Ya kashe, kuma Ya rayar"}]}