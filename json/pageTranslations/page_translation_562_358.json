{"Id":358,"LanguageCodes":["tt","tat"],"Name":"tat-yakubibnnugman","Author":"Yakub Ibn Nugman","Language":"Tatar","Description":"Tatar","Direction":"ltr","Source":"http://tanzil.net","Translations":[{"SurahNumber":67,"VerseNumber":1,"Text":"Аның кулында ике дөньяның патшалыгы булган Аллаһ мүбарәк вә олугъ булды, Ул – Аллаһ һәрнәрсәгә көче җитүчедер"},{"SurahNumber":67,"VerseNumber":2,"Text":"Ул үлемне һәм тереклекне халык кылды, йөкләмәләр йөкләп сезне сынамак өчен, кайсыларыгыз яхшырак гамәлле икәнлеген белмәк өчен, Ул һәрнәрсәдән өстен вә ярлыкаучы"},{"SurahNumber":67,"VerseNumber":3,"Text":"Ул – Аллаһ кат-кат итеп җиде күкне халык кылды. Аллаһ халык кылган нәрсәләрдә үлчәүсезлекне күрмәссең. Күзеңне кайтарып күккә карагыл анда берәр ярыкны, кимчелекне күрерсеңме"},{"SurahNumber":67,"VerseNumber":4,"Text":"Соңра икенче кат күзеңне кайтарып карагыл, әгәр карасаң күзең арып-талып өметсезләнеп кире кайтыр кимчелекне күрмәссең"},{"SurahNumber":67,"VerseNumber":5,"Text":"Тәхкыйк дөнья күген яктыртучы йолдызлар белән зиннәтләдек, вә ул йолдызларны шайтаннарга атылучы кылдык, вә ул шайтаннарга кыздырылган ут ґәзабын хәзерләдек"},{"SurahNumber":67,"VerseNumber":6,"Text":"Дәхи Раббыларына карышып кәфер булган кешеләргә җәһәннәм ґәзабыдыр, ул ут ни ямандыр"},{"SurahNumber":67,"VerseNumber":7,"Text":"Кәферләр ул җәһәннәмгә ташлансалар, анда ишәк тавышы кеби яман тавыш ишетерләр вә ул җәһәннәм кайнар"},{"SurahNumber":67,"VerseNumber":8,"Text":"Ул җәһәннәмгә бер фирка салынса, ул җәһәннәмнең сакчылары: \"Сезгә бу җәһәннәм белән куркытучы пәйгамбәрләр килмәдеме\", – дип сорарлар"},{"SurahNumber":67,"VerseNumber":9,"Text":"Кәферләр әйтерләр: \"Дөреслектә безгә бу җәһәннәм белән куркытучы пәйгамбәрләр килде дә бит, без аларны ялганга тоттык һәм әйттек: \"Аллаһ сезгә һич нәрсә иңдермәде, сүзләрегез ялган, сез каты саташу илә саташкан кешеләрдән башка түгелсез\", – дип"},{"SurahNumber":67,"VerseNumber":10,"Text":"Ул кәферләр янә әйтерләр: \"Әгәр без ул пәйгамбәрләрнең хак сүзләрен тыңлап кабул иткән булсак, яки алар өйрәткән шәригать хөкемнәрен аңлап гамәл кылган булсак, кыздырылган ут әһелләре эчендә булмас идек\", – дип"},{"SurahNumber":67,"VerseNumber":11,"Text":"Эш узгач гөнаһларын таныдылар, без ґәепле диделәр, кыздырылган ут әһелләренә Аллаһуның рәхмәте гаять ерактыр"},{"SurahNumber":67,"VerseNumber":12,"Text":"Тәхкыйк Раббыларының күренмәгән ґәзабыннан күргән кеби куркучы хак мөэминнәр, аларгадыр Аллаһуның ярлыкавы һәм олугъ әҗер"}]}