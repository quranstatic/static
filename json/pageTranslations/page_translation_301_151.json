{"Id":151,"LanguageCodes":["fa","fas"],"Name":"fas-abolfazlbahramp","Author":"Abolfazl Bahrampour","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":18,"VerseNumber":62,"Text":"و چون از آن جا گذشتند، موسى به جوان همراه خود گفت: غذايمان را بياور كه راستى ما از اين سفر خستگى بسيار ديديم"},{"SurahNumber":18,"VerseNumber":63,"Text":"گفت: آيا به ياد دارى؟ وقتى كنار آن صخره جا گرفته بوديم، من [به آب افتادن‌] ماهى را فراموش كردم [كه با تو بگويم‌] و جز شيطان فراموشم نساخت از اين كه يادآور آن شوم، و ماهى به طور عجيبى راه خود را در دريا پيش گرفت"},{"SurahNumber":18,"VerseNumber":64,"Text":"گفت: اين همان [جايگاه خضر] است كه به دنبالش بوديم، آن‌گاه پى‌جويانه ردّ پاى خود را گرفتند و برگشتند"},{"SurahNumber":18,"VerseNumber":65,"Text":"تا اين كه [خضر] بنده‌اى از بندگان ما را يافتند كه از جانب خود به او رحمتى عطا كرده و از نزد خود به او دانشى آموخته بوديم"},{"SurahNumber":18,"VerseNumber":66,"Text":"موسى به او گفت: آيا از پى تو بيايم تا از حكمتى كه تعليم شده‌اى به من بياموزى"},{"SurahNumber":18,"VerseNumber":67,"Text":"گفت: تو هرگز نمى‌توانى همراه من شكيبايى كنى"},{"SurahNumber":18,"VerseNumber":68,"Text":"و چگونه مى‌توانى امرى را كه به اسرارش احاطه ندارى تحمّل كنى"},{"SurahNumber":18,"VerseNumber":69,"Text":"گفت: اگر خدا خواهد شكيبا خواهى يافت و در هيچ كارى تو را نافرمانى نخواهم كرد"},{"SurahNumber":18,"VerseNumber":70,"Text":"گفت: پس اگر از پى من آمدى، از چيزى سؤال مكن تا خود از آن با تو سخن آغاز كنم"},{"SurahNumber":18,"VerseNumber":71,"Text":"پس به راه افتادند، تا وقتى كه سوار كشتى شدند [خضر] آن را سوراخ كرد. موسى گفت: آيا كشتى را سوراخ كردى تا سرنشينانش را غرق كنى؟ واقعا به كار ناروايى مبادرت كردى"},{"SurahNumber":18,"VerseNumber":72,"Text":"گفت: آيا نگفتم كه تو هرگز نمى‌توانى همراه من شكيبايى كنى"},{"SurahNumber":18,"VerseNumber":73,"Text":"موسى گفت: به سبب آنچه فراموش كردم مرا مؤاخذه مكن و در كارم بر من سخت مگير"},{"SurahNumber":18,"VerseNumber":74,"Text":"پس برفتند تا به نوجوانى برخوردند، پس [خضر] او را كشت. موسى گفت: آيا بى‌گناهى را بى‌آن كه كسى را كشته باشد كشتى؟ واقعا كار منكرى مرتكب شدى"}]}