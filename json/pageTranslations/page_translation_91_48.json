{"Id":48,"LanguageCodes":["bm","bam"],"Name":"bam-fodisulimankant","Author":"Fodi Suliman Kanti","Language":"Bambara","Description":"Bambara","Direction":"rtl","Source":"https://quranenc.com/en/browse/ankobambara_foudi","Translations":[{"SurahNumber":4,"VerseNumber":80,"Text":"ߡߍ߲ ߓߊ߯ ߞߋߟߊ ߞߊ߲ ߡߌ߬ߘߊ߬ ߸ ߏ߬ ߣߵߊߟߊ߫ ߟߋ߬ ߞߊ߲ ߡߌ߬ߘߊ߬ ߟߊ߫. ߣߌ߫ ߡߍ߲ ߠߋ߫ ߞߵߊ߬ ߞߐߘߏ߲߬ ߛߊ߫ ߸ ߊ߲ߠߎ߫ ߞߏ߬ߣߌ߲߬ ߡߴߌ ߗߋ߫ ߊ߬ߟߎ߫ ߞߣߐ߬ߜߍ߲߬ߓߊ߯ ߘߌ߫"},{"SurahNumber":4,"VerseNumber":81,"Text":"ߊ߬ߟߎ߬ ߦߴߊ߬ ߝߐ߫ ߟߊ߫ ߛߐ߲߬ ߞߏ߫ ( ߊ߲ ߓߘߊ߫ ) ߞߊ߲߫ ߡߌߘߊ ( ߞߍ߫ ، ) ߓߊ߬ߙߌ߬ ߣߴߊ߬ߟߎ߬ ߓߐ߫ ߘߴߌ ߓߘߊ ߸ ߊ߬ߟߎ߫ ߝߊ߲߬ ߞߋߟߋ߲ ߘߌ߫ ߛߌ߬ ߞߏ߫ ߜߘߍ߫ ߞߊ߲߬ ߸ ߌ ߡߊ߫ ߡߍ߲ ߝߐ߫ ، ߊ߬ߟߎ߫ ߘߏ߲߬ ߛߌ߬ ߟߊ߫ ߡߍ߲ ߞߊ߲߬ ߸ ߊߟߊ߫ ߦߴߏ߬ ߛߓߍ߫ ߟߊ߫ ߖߐ߫ ، ߒ߬ߓߊ߬ ߌߟߋ ߌ ߞߐߘߏ߲߬ ߊ߬ߟߎ߬ ߟߊ߫ ߸ ߌ ߦߴߌ ߛߍ߲߬ߓߍ߬ ߊߟߊ߫ ߟߊ߫ ، ߓߊ ߊߟߊ߫ ߥߛߊ߬ ߘߊ߫ ߛߍ߲߬ߓߍ߬ߟߊ߲߫ ߘߌ߫"},{"SurahNumber":4,"VerseNumber":82,"Text":"ߦߊ߯ߟߴߊ߬ߟߎ߬ ߕߴߊ߬ߟߎ߫ ߕߊ߰ߛߌ߬ ߟߊ߫ ߞߎ߬ߙߊ߬ߣߊ ߞߎ߲߬ߠߊ߫ ߓߊ߬ ߸ ߣߴߊ߬ ߕߎ߲߬ ߝߘߊ߫ ߘߴߊߟߊ߫ ߛߌ߬ߣߊ ߘߏ߫ ߟߋ߬ ߟߊ߫ ߸ ߊ߬ߟߎ߫ ߕߘߍ߬ ߘߌ߫ ߝߐߢߐ߲߯ߞߐ߫ ߛߌߦߊߡߊ߲߫ ߛߐ߬ߘߐ߲߫ ߊ߬ ߞߣߐ߫ ߟߋ߬ ߘߍ߯"},{"SurahNumber":4,"VerseNumber":83,"Text":"ߖߊ߲߬ߖߏ߲ ߘߏ߫ ߓߊ߯ ߕߍ߰ ߊ߬ߟߎ߫ ߞߊ߲߬ ߞߏߕߊ߲߫ ߞߎ߲߬ߠߊ߬ߝߎߟߋ߲߫ ߘߐ߫ ߥߟߊ߫ ߛߌߟߊ߲߫ ߘߐ߫ ߸ ߊ߬ߟߎ߬ ߘߴߏ߬ ߟߊߖߍ߲ߛߍ߲߫ ، ߣߴߊ߬ߟߎ߫ ߘߏ߲߬ ߕߎ߲߬ ߞߵߏ߬ ߟߊߛߋ߫ ߞߋߟߊ ߡߊ߬ ߸ ߊ߬ ߣߴߊ߬ߟߎ߬ ߘߐ߫ ߞߏߕߌ߮ ߟߎ߫ ߡߊ߬ ߸ ߊ߬ߟߎ߬ ߘߐ߫ ߡߐ߰ ߞߣߐߘߐߢߌ߬ߣߌ߲߬ߞߊ߬ߕߊ ߏ߬ ߟߎ߫ ߕߎ߲߬ ߘߌ߫ ߡߌ߬ߘߊ߬ ߢߊ߬ ߟߐ߲߫ ߏ߬ ߟߊ߫ ، ߓߊ߬ߙߌ߬ ߣߌ߫ ߊߟߊ߫ ߟߊ߫ ߢߊ߬ߒߡߊ߭ ߣߴߊ߬ ߟߊ߫ ߤߌߣߊ ߕߍ߫ ߊߟߎ߫ ߞߊ߲߬ ߸ ߊߟߎ߫ ( ߝߊ߲߬ߓߊ ) ߕߎ߲߬ ߘߌ߫ ߜߍ߬ߘߍ ߟߊߓߊ߬ߕߏ߫ ߟߋ߬ ߘߍ߯ ߝߏ߫ ߞߋ߬ߟߋ߲߬ߞߋߟߋ߲߫"},{"SurahNumber":4,"VerseNumber":84,"Text":"ߒ߬ߓߊ߬ ߌߟߋ ߞߍ߬ߟߍ ߞߍ߫ ߊߟߊ߫ ߛߌߟߊ ߞߊ߲߬ ، ߓߊ ߌ ߕߍ߫ ߡߐ߰ ߛߌ߫ ߞߘߊߡߊ߫ ߟߊ߫ ߝߏ߫ ߌ ߖߘߍ߬ߞߎ߲ ، ߊ߬ ߣߴߌ ߦߋ߫ ߘߍ߲߬ߞߣߍ߬ߦߊ߬ߓߊ߮ ߟߎ߬ ߝߣߊ߫ ߘߐߛߎ߫ ߸ ߖߐ߲߰ߛߴߊߟߊ߫ ߘߌ߫ ߘߊ߲߬ߛߌ߰ ߓߊ߲߬ߓߊ߮ ߟߎ߬ ߟߊ߫ ߝߊ߲߬ߞߊ ߟߊ߫ ، ߊߟߊ߫ ߟߋ߬ ߘߏ߲߬ ߠߊ߫ ߞߍ߬ߟߍ ߜߍ߬ߟߍ߲߬ߡߊ߲߫ ߸ ߊ߬ ߟߊ߫ ߓߌ߲߬ߓߊߏ ߝߣߊ߫ ߜߍ߬ߟߍ߲߬ߡߊ߲߫"},{"SurahNumber":4,"VerseNumber":85,"Text":"ߡߍ߲ ߓߊ߯ ߛߟߏ߬ߣߊ߬ߟߌ ߞߍ߫ ߛߟߏ߬ߣߊ߬ߟߌ߬ ߢߌߡߊ߫ ߟߊ߫ ߸ ߏ߬ ߘߴߏ߬ ߣߌ߭ ߛߐ߬ߘߐ߲߬ ، ߡߍ߲ ߘߏ߲߬ ߓߊ߯ ߛߟߏ߬ߣߊ߬ߟߌ ߞߍ߫ ߛߟߏ߬ߣߊ߬ߟߌ߬ ߖߎ߯ ߟߊ߫ ߸ ߏ߬ ߘߴߏ߬ ߓߟߏߡߦߊ ߛߐ߬ߘߐ߲߬ ، ߖߊ߯ߕߋ߬ ߸ ߊߟߊ߫ ߟߋ߬ ߞߏ ߓߍ߯ ߟߊߕߍ߰ߓߊ߮ ߘߌ߫"},{"SurahNumber":4,"VerseNumber":86,"Text":"ߣߴߊߟߎ߫ ߝߏ߬ ߘߊ߫ ߝߏ߬ߟߌ ߡߍ߲ ߠߊ߫ ߸ ߊߟߎ߫ ߝߣߊ߫ ߝߏ߬ߟߌ߬ ߞߍ߫ ߡߍ߲ ߢߌ߬ߡߊ߫ ߏ߬ ߘߌ߫ ، ߥߟߴߊߟߎ߫ ߘߊ߲߬ ߊ߬ ߟߊߡߌ߬ߘߊ ߡߊ߬ ߕߋ߲߬ ، ߓߊߏ߬ ߊߟߊ߫ ߦߋ߫ ߞߏ ߓߍ߯ ߟߋ߫ ߖߊ߬ߕߋ߬ߓߐ߬ߟߊ ߘߌ߫"}]}