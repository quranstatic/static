{"Id":228,"LanguageCodes":["ky","kir"],"Name":"kir-shamsaldinhakim","Author":"Shams Al Din Hakimov","Language":"Kirghiz","Description":"Kirghiz","Direction":"ltr","Source":"https://qurancomplex.gov.sa/","Translations":[{"SurahNumber":54,"VerseNumber":7,"Text":"Бардыгы көздөрү жоодураган абалда, башаламан чегирткелердей мүрзөлөрүнөн чыгышат"},{"SurahNumber":54,"VerseNumber":8,"Text":"Чакыруучуга шашылып баратканда каапырлар «Бул өтө оор күн!» дешет"},{"SurahNumber":54,"VerseNumber":9,"Text":"Алардан мурун Нух коому дагы (чындыкты) «жалган», пендебизди «жалганчы», «жинди» деп, (ар кандай сөздөр менен) опузалашкан"},{"SurahNumber":54,"VerseNumber":10,"Text":"Анан ал Раббисине дуба кылып: «О, Раббим! Мен алсыз калдым, мага жардам бер!»-деп дуба кылды"},{"SurahNumber":54,"VerseNumber":11,"Text":"Кийин Биз асман эшиктерин нөшөр жамгырга ачып жибердик"},{"SurahNumber":54,"VerseNumber":12,"Text":"Жерден дагы атырылган булактарды чыгардык. Анан... (Аллаһ тарабынан) тагдыр кылынган ишти болтуруу үчүн эки суу кошулду"},{"SurahNumber":54,"VerseNumber":13,"Text":"Биз аны (Нухту) тактайлар жана мыктар менен куралган нерсе(кеме)де (суу үстүнө) көтөрдүк"},{"SurahNumber":54,"VerseNumber":14,"Text":"Ал (кеме) Биздин көз алдыбызда, каапырлар тарабынан четке кагылган кишиге сыйлык болуп желип баратты"},{"SurahNumber":54,"VerseNumber":15,"Text":"Биз аны(н окуясын кудуретибизге) далил кылып калтырдык. Эми (мындан) сабак алаар жан бар бекен"},{"SurahNumber":54,"VerseNumber":16,"Text":"Менин азабым жана эскертүүм кандай болуптур"},{"SurahNumber":54,"VerseNumber":17,"Text":"Биз Кураанды эскергенге! жеңил кылдык. Кана, ким эскерет"},{"SurahNumber":54,"VerseNumber":18,"Text":"Аад (коому) дагы «жалганчы» деген эле (Худ пайгамбарды). Анан Менин (аларга көргөзгөн) азабым жана эскертүүм кандай болду"},{"SurahNumber":54,"VerseNumber":19,"Text":"Алардын үстүнө каргашалуу күндө (жети түн, сегиз күн бурганактаган) токтоосуз катуу бороон жибердик"},{"SurahNumber":54,"VerseNumber":20,"Text":"Ал адамдарды омкорулган курма дарагы сыяктуу (турган жеринен) жулуп алды (жана башы менен жерге чапты)"},{"SurahNumber":54,"VerseNumber":21,"Text":"(Каапырларга) Менин азабым жана эскертүүм кандай экен"},{"SurahNumber":54,"VerseNumber":22,"Text":"Биз Кураанды эскерүүгө жеңил кылдык, эскерүүчү барбы"},{"SurahNumber":54,"VerseNumber":23,"Text":"Самуд (коому) дагы (аяттарды) жалганга чыгарып"},{"SurahNumber":54,"VerseNumber":24,"Text":"(Мындай) дешти: «(Биз көп болсок), өз арабыздагы жалгыз адамга ээрчийбизби? Анда биз анык адашабыз, жиндиликте кала-быз"},{"SurahNumber":54,"VerseNumber":25,"Text":"Вахий-кабар ушуга берилеби арабыздан (адам куруп калгансып)?! Жок! Бул жеткен жалганчы, эң жаман адам"},{"SurahNumber":54,"VerseNumber":26,"Text":"Эртең эле (азап түшсө) билишет, ким жалганчы, жаман адам экенин"},{"SurahNumber":54,"VerseNumber":27,"Text":"(О, Салих!) Биз аларды сынаш үчүн (аска таштан) бир төө чыгарып бердик. Эми аларга назар салып, сабыр кылып тур"}]}