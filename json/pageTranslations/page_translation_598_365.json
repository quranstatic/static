{"Id":365,"LanguageCodes":["tg","tgk"],"Name":"tgk-abdolmohammaday","Author":"Abdolmohammad Ayati","Language":"Tajik","Description":"Tajik","Direction":"ltr","Source":"http://tanzil.net","Translations":[{"SurahNumber":97,"VerseNumber":1,"Text":"Мо дар шаби қадраш нозил кардем! (Қуръонро)"},{"SurahNumber":97,"VerseNumber":2,"Text":"Ва ту чӣ донӣ, ки шаби қадр чист"},{"SurahNumber":97,"VerseNumber":3,"Text":"Шаби қадр беҳтар аз ҳазор моҳ аст"},{"SurahNumber":97,"VerseNumber":4,"Text":"Дар он шаб фариштагону рӯҳ ба фармони Парвардигорашон барои анҷом додани корҳо мефароянд"},{"SurahNumber":97,"VerseNumber":5,"Text":"Он шаб то тулӯъи бомдод ҳама салому эминӣ аст"},{"SurahNumber":98,"VerseNumber":1,"Text":"Кофирони аҳли китоб ва мушрикон даст барнадоранд (аз куфри худ), то барояшон хуҷҷате равшан биёяд —"},{"SurahNumber":98,"VerseNumber":2,"Text":"паёмбаре аз ҷониби Худо, ки сахифаҳои покро мехонад"},{"SurahNumber":98,"VerseNumber":3,"Text":"дар онҳо навиштаҳоест росту дуруст"},{"SurahNumber":98,"VerseNumber":4,"Text":"Ва аҳли китоб пароканда шуданд, аз он пас, ки барояшон бурҳоне равшан омад"},{"SurahNumber":98,"VerseNumber":5,"Text":"Ва ононро фақат ин фармон доданд, ки Худоро бипарастанд, дар ҳоле ки дар дини Ӯ ихлос меварзанд. Ва намоз гузоранду закот диҳанд. Ин аст дини дурусту рост"},{"SurahNumber":98,"VerseNumber":6,"Text":"Аз аҳли китоб онҳо, ки кофиранд ва, низ мушрикон дар оташи ҷаҳаннаманд ва дар он ҳамеша хоҳанд буд. Инҳо бадтарини офаридагонанд"},{"SurahNumber":98,"VerseNumber":7,"Text":"Касоне, ки имон овардаанд ва корҳои шоиста мекунанд, беҳтарини офаридагонанд"}]}