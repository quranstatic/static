{"Id":451,"LanguageCodes":["ur","urd"],"Name":"urd-abulaalamaududi","Author":"Abul A Ala Maududi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":82,"VerseNumber":1,"Text":"جب آسمان پھٹ جائے گا"},{"SurahNumber":82,"VerseNumber":2,"Text":"اور جب تارے بکھر جائیں گے"},{"SurahNumber":82,"VerseNumber":3,"Text":"اور جب سمندر پھاڑ دیے جائیں گے"},{"SurahNumber":82,"VerseNumber":4,"Text":"اور جب قبریں کھول دی جائیں گی"},{"SurahNumber":82,"VerseNumber":5,"Text":"اُس وقت ہر شخص کو اُس کا اگلا پچھلا سب کیا دھرا معلوم ہو جائے گا"},{"SurahNumber":82,"VerseNumber":6,"Text":"اے انسان، کس چیز نے تجھے اپنے اُس رب کریم کی طرف سے دھوکے میں ڈال دیا"},{"SurahNumber":82,"VerseNumber":7,"Text":"جس نے تجھے پیدا کیا، تجھے نک سک سے درست کیا، تجھے متناسب بنایا"},{"SurahNumber":82,"VerseNumber":8,"Text":"اور جس صورت میں چاہا تجھ کو جوڑ کر تیار کیا؟"},{"SurahNumber":82,"VerseNumber":9,"Text":"ہرگز نہیں، بلکہ (اصل بات یہ ہے کہ) تم لوگ جزا و سزا کو جھٹلاتے ہو"},{"SurahNumber":82,"VerseNumber":10,"Text":"حالانکہ تم پر نگراں مقرر ہیں"},{"SurahNumber":82,"VerseNumber":11,"Text":"ایسے معزز کاتب"},{"SurahNumber":82,"VerseNumber":12,"Text":"جو تمہارے ہر فعل کو جانتے ہیں"},{"SurahNumber":82,"VerseNumber":13,"Text":"یقیناً نیک لوگ مزے میں ہوں گے"},{"SurahNumber":82,"VerseNumber":14,"Text":"اور بے شک بدکار لوگ جہنم میں جائیں گے"},{"SurahNumber":82,"VerseNumber":15,"Text":"جزا کے دن وہ اس میں داخل ہوں گے"},{"SurahNumber":82,"VerseNumber":16,"Text":"اور اُس سے ہرگز غائب نہ ہو سکیں گے"},{"SurahNumber":82,"VerseNumber":17,"Text":"اور تم کیا جانتے ہو کہ وہ جزا کا دن کیا ہے؟"},{"SurahNumber":82,"VerseNumber":18,"Text":"ہاں، تمہیں کیا خبر کہ وہ جزا کا دن کیا ہے؟"},{"SurahNumber":82,"VerseNumber":19,"Text":"یہ وہ دن ہے جب کسی شخص کے لیے کچھ کرنا کسی کے بس میں نہ ہوگا، فیصلہ اُس دن بالکل اللہ کے اختیار میں ہوگا"},{"SurahNumber":83,"VerseNumber":1,"Text":"تباہی ہے ڈنڈی مارنے والوں کے لیے"},{"SurahNumber":83,"VerseNumber":2,"Text":"جن کا حال یہ ہے کہ جب لوگوں سے لیتے ہیں تو پورا پورا لیتے ہیں"},{"SurahNumber":83,"VerseNumber":3,"Text":"اور جب ان کو ناپ کر یا تول کر دیتے ہیں تو انہیں گھاٹا دیتے ہیں"},{"SurahNumber":83,"VerseNumber":4,"Text":"کیا یہ لوگ نہیں سمجھتے کہ ایک بڑے دن،"},{"SurahNumber":83,"VerseNumber":5,"Text":"یہ اٹھا کر لائے جانے والے ہیں؟"},{"SurahNumber":83,"VerseNumber":6,"Text":"اُس دن جبکہ سب لوگ رب العالمین کے سامنے کھڑے ہوں گے"}]}