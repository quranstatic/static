{"Id":40,"LanguageCodes":["as","asm"],"Name":"asm-shaykhrafeequli","Author":"Shaykh Rafeequl Islam Habibur Rahman","Language":"Assamese","Description":"Assamese","Direction":"ltr","Source":"https://quranenc.com/check/assamese_rafeeq/v1.0.0-csv.1 , https://quranenc.com/en/browse/assamese_rafeeq , https://quranenc.com ,","Translations":[{"SurahNumber":50,"VerseNumber":36,"Text":"আৰু আমি সিহঁতৰ পূৰ্বে বহু প্ৰজন্মক ধ্বংস কৰিছো, যিসকল শক্তি-সামৰ্থৰ ক্ষেত্ৰত আছিল ইহঁততকৈ অধিক প্ৰবল, সিহঁতে দেশ-বিদেশে ঘূৰি ফুৰিছিল; তথাপিও সিহঁতৰ কোনো পলায়নস্থল আছিলনে বাৰু"},{"SurahNumber":50,"VerseNumber":37,"Text":"নিশ্চয় ইয়াত উপদেশ আছে তাৰ বাবে, যাৰ আছে অন্তঃকৰণ অথবা যিয়ে মনোযোগ সহকাৰে শ্ৰৱণ কৰে।"},{"SurahNumber":50,"VerseNumber":38,"Text":"আৰু অৱশ্যে আমি আকাশসমূহ, পৃথিৱী আৰু এই দুয়োৰ মাজত যি আছে সেই সকলো সৃষ্টি কৰিছো কেৱল ছয় দিনত; আৰু আমাক কোনো ক্লান্তই স্পৰ্শ কৰা নাই।"},{"SurahNumber":50,"VerseNumber":39,"Text":"এতেকে সিহঁতে যি কয় সেই বিষয়ে তুমি ধৈৰ্য ধাৰণ কৰা আৰু তোমাৰ প্ৰতিপালকৰ সপ্ৰশংস পৱিত্ৰতা আৰু মহিমা ঘোষণা কৰা সুৰ্যোদয় হোৱাৰ আগত আৰু সূৰ্যাস্ত যোৱাৰ আগত"},{"SurahNumber":50,"VerseNumber":40,"Text":"লগতে তেওঁৰ পৱিত্ৰতা আৰু মহিমা ঘোষণা কৰা ৰাতিৰ একাংশত আৰু ছালাতৰ পিছত।"},{"SurahNumber":50,"VerseNumber":41,"Text":"মনোযোগ সহকাৰে শুনা, যিদিনা এজন ঘোষণাকাৰীয়ে নিকটৱৰ্তী স্থানৰ পৰা আহ্বান কৰিব"},{"SurahNumber":50,"VerseNumber":42,"Text":"সেইদিনা সিহঁতে সঁচাকৈয়ে শুনিবলৈ পাব বিকট চিঞঁৰ, সেই দিনটোৱেই পুনৰুত্থানৰ দিন।"},{"SurahNumber":50,"VerseNumber":43,"Text":"নিশ্চয় আমিয়েই জীৱন দান কৰো আৰু আমিয়েই মৃত্যু ঘটাওঁ, আৰু আমাৰ ফালেই (সকলোৰে) প্ৰত্যাৱৰ্তন।"},{"SurahNumber":50,"VerseNumber":44,"Text":"যিদিনা সিহঁতৰ পৰা পৃথিৱীখন বিদীৰ্ণ হ’ব, আৰু মানুহে খৰধৰকৈ লৰ মাৰিব, এইটোৱে এনেকুৱা এটা সমাবেশ যিটো আমাৰ বাবে অতি সহজ।"},{"SurahNumber":50,"VerseNumber":45,"Text":"সিহঁতে যি কয় সেয়া আমি ভালকৈয়ে জানো, আৰু সিহঁতক বাধ্য কৰোৱা তোমাৰ কাম নহয়; সেয়ে যিয়ে আমাৰ শাস্তিক ভয় কৰে তাক তুমি কোৰআনৰ সহায়ত উপদেশ দিয়া।"},{"SurahNumber":51,"VerseNumber":1,"Text":"শপত ধূলি উৰুৱাই নিয়া বতাহৰ"},{"SurahNumber":51,"VerseNumber":2,"Text":"তাৰ পিছত পানীৰ বোজা বহনকাৰী মেঘমালাৰ"},{"SurahNumber":51,"VerseNumber":3,"Text":"তাৰ পিছত মৃদুগতিত বৈ যোৱা নৌযানসমূহৰ"},{"SurahNumber":51,"VerseNumber":4,"Text":"তাৰ পিছত (আল্লাহৰ) নিৰ্দেশ বন্টনকাৰী ফিৰিস্তাসকলৰ"},{"SurahNumber":51,"VerseNumber":5,"Text":"তোমালোকক দিয়া প্ৰতিশ্ৰুতি অৱশ্যে সত্য।"},{"SurahNumber":51,"VerseNumber":6,"Text":"নিশ্চয় প্ৰতিদান দিৱস অৱশ্যম্ভাৱী।"}]}