{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":26,"VerseNumber":1,"Text":"သွာ စီမ် မီမ်။"},{"SurahNumber":26,"VerseNumber":2,"Text":"ဤသည် ထင်ရှား‌သော ကျမ်းဂန်၏အာယသ်‌တော်များပင်ဖြစ်သည်။"},{"SurahNumber":26,"VerseNumber":3,"Text":"သူတို့သည် အီမာန်မယုံကြည်သည်နှင့် အသင်သည် မိမိကိုယ်ကို သတ်‌သေမည့်ဆဲဆဲ ဖြစ်‌နေသည်နှင့်တူသည်။"},{"SurahNumber":26,"VerseNumber":4,"Text":"အကယ်၍ ငါအရှင်မြတ်သည် အလိုရှိ‌တော်မူလျှင် မိုး‌ကောင်းကင်မှ သက်‌သေသာဓကတစ်ခုကို သူတို့အ‌ပေါ်တွင် ချ‌ပေးလိုက်‌တော်မူမည်ဖြစ်သည်။ ထို့‌နောက် သူတို့၏လည်တိုင်များသည် ထိုသက်‌သေသာဓက၏‌ရှေ့၌ ယိမ်းညွတ်လာကြမည်ဖြစ်သည်။"},{"SurahNumber":26,"VerseNumber":5,"Text":"ထို့ပြင် ရဟ်မာန် အနန္တကရုဏာ‌တော်ရှင်၏ထံမှ မည်သည့်ဆုံးမဩဝါဒအသစ်သည် သူတို့ထံသို့ ‌ရောက်လာသည်ပင်ဖြစ်‌စေ၊ သူတို့သည် ထိုဆုံးမမှုမှ မျက်နှာလွှဲ‌နေခဲ့ကြသည်ချည်းပင်ဖြစ်သည်။"},{"SurahNumber":26,"VerseNumber":6,"Text":"ထို့‌နောက် အမှန်ပင် သူတို့သည် မဟုတ်မမှန်ငြင်းပယ်ခဲ့ကြပြီဖြစ်သည့်အတွက်‌ကြောင့် သူတို့ ‌ပြောင်‌လှောင်‌နေခဲ့သည်များ၏အဖြစ်မှန်သည် မကြာမီ သူတို့ထံသို့ ‌ရောက်လာမည်ဖြစ်သည်။"},{"SurahNumber":26,"VerseNumber":7,"Text":"သူတို့သည် ‌မြေပထဝီကို မမြင်ခဲ့ကြသ‌လော။ ငါအရှင်မြတ်သည် ထို‌မြေတွင် ‌ကောင်းမြတ်‌သော အမျိုးအစားတိုင်းမှ အဘယ်မျှ များစွာ(အပင်များ)‌ပေါက်‌ရောက်‌စေ‌တော်မူခဲ့သနည်း။"},{"SurahNumber":26,"VerseNumber":8,"Text":"အမှန်စင်စစ် ထိုအထဲတွင် ကြီးကျယ်‌သော သက်‌သေသာဓကတစ်ခုရှိသည်။ ထို့ပြင် သူတို့ထဲမှ အများစုသည် ယုံကြည်ကြမည့်သူများ မဟုတ်ကြ‌ပေ။"},{"SurahNumber":26,"VerseNumber":9,"Text":"ထို့ပြင် အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင် အမှန်ပင် ဖြစ်‌တော်မူသည်။"},{"SurahNumber":26,"VerseNumber":10,"Text":"ထို့ပြင် တစ်ခါက အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် မူစာကို အသင်သည် ညှဉ်းပန်းနှိပ်စက်သည့်သူများထံသို့ သွားပါဟု မိန့်ကြား‌တော်မူခဲ့သည်။"},{"SurahNumber":26,"VerseNumber":11,"Text":"ဖိရ်‌အောင်န်၏အမျိုးသားများပင်၊ သူတို့သည် မ‌ကြောက်ရွံ့ကြသ‌လော။"},{"SurahNumber":26,"VerseNumber":12,"Text":"၎င်း(မူစာ)က ‌လျှောက်ထားခဲ့သည်- အို- ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်မြတ်၊ သူတို့က ကျွန်ုပ်ကို မဟုတ်မမှန်ဟု စွပ်စွဲငြင်းပယ်ကြမည်ကို အမှန်စင်စစ် ကျွန်ုပ်စိုးရိမ်ပါသည်။"},{"SurahNumber":26,"VerseNumber":13,"Text":"ထို့ပြင် ကျွန်ုပ်သည် စိတ်ကျဉ်းကျပ်သည့်အပြင် ကျွန်ုပ်၏လျှာသည်လည်း သွက်လက်မှုမရှိ‌ပေ။ သို့ဖြစ်ရာ အရှင်မြတ်သည် (ကျွန်ုပ်၏အစ်ကို)ဟာရူန်ထံသို့လည်း (နဗီဖြစ်ခြင်း၏အမိန့်‌တော်)ပို့‌တော်မူပါ။"},{"SurahNumber":26,"VerseNumber":14,"Text":"ထို့ပြင် သူတို့နှင့်ပတ်သက်၍ ကျွန်ုပ်အ‌ပေါ်တွင် အပြစ်တစ်ခုလည်း ရှိ‌နေသည့်အတွက် သူတို့က ကျွန်ုပ်ကို သတ်ဖြတ်လိုက်ကြမည်ကိုလည်း ကျွန်ုပ်စိုးရိမ်ပါသည်။"},{"SurahNumber":26,"VerseNumber":15,"Text":"အရှင်မြတ်က မိန့်ကြား‌တော်မူသည်- လုံးဝမဟုတ်‌ပေ။ သို့ဖြစ်ရာ အသင်တို့နှစ်ဦးသည် ငါအရှင်မြတ်၏ သက်‌သေသာဓကများနှင့်အတူ သွားကြပါ။ အမှန်စင်စစ် ငါအရှင်မြတ်သည် အသင်တို့နှင့်အတူ နား‌ထောင်လျက် ရှိ‌နေ‌တော်မူသည်။"},{"SurahNumber":26,"VerseNumber":16,"Text":"သို့ဖြစ်ရာ အသင်တို့နှစ်ဦးသည် ဖိရ်‌အောင်န်ထံသို့သွား၍ (ဤသို့)‌ပြောဆိုကြပါ- အမှန်စင်စစ် ကျွန်ုပ်တို့သည် စကြဝဠာအ‌ပေါင်းအား ဖန်ဆင်း‌မွေးမြူ‌တော်မူ‌သော အရှင်မြတ်က ‌စေလွှတ်လိုက်‌တော်မူ‌သော တမန်‌တော်ဖြစ်ကြသည်။"},{"SurahNumber":26,"VerseNumber":17,"Text":"အသင်သည် အစ္စရာအီလ်မျိုးနွယ်ဝင်များကို (သူတို့၏အမိနိုင်ငံသို့ပြန်ရန်) ကျွန်ုပ်တို့နှင့်အတူ လွှတ်လိုက်ပါ။"},{"SurahNumber":26,"VerseNumber":18,"Text":"သူ(ဖိရ်‌အောင်န်)က ‌ပြောဆိုခဲ့သည်- ကျွန်ုပ်သည် အသင့်အား က‌လေးဘဝတွင် ကျွန်ုပ်တို့ထံ၌သာ ‌ကျွေး‌မွေး‌စောင့်‌ရှောက်ခဲ့သည် မဟုတ်‌လော။ ထို့ပြင် အသင်သည် အသင်၏သက်တမ်းထဲမှ နှစ်‌ပေါင်းအ‌မြောက်အမြား ကျွန်ုပ်တို့ထံတွင် ‌နေထိုင်ခဲ့သည် မဟုတ်‌လော။"},{"SurahNumber":26,"VerseNumber":19,"Text":"ထို့ပြင် အသင်သည် အသင်ပြုခဲ့‌သော ပြစ်မှုကိုလည်း အသင်သည် ‌ကျေးဇူးမသိတတ်သည့်သူများထဲမှဖြစ်လျက် ကျူးလွန်ခဲ့သည် မဟုတ်‌လော။"}]}