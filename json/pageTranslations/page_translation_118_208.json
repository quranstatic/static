{"Id":208,"LanguageCodes":["jv","jav"],"Name":"jav-unknown-la","Author":"Unknown","Language":"Javanese","Description":"Javanese - Transliteration","Direction":"ltr","Source":"https://github.com/hakimrie/alQuran-Translations , https://voiceofquran.info/download-quran-translation-pdf/","Translations":[{"SurahNumber":5,"VerseNumber":58,"Text":"Lan manawa sira anguwuh marang salat, iku padha digawe guguyon lan dolanan; iki amarga dheweke iku wong kang padha ora ngerti"},{"SurahNumber":5,"VerseNumber":59,"Text":"Calathua: E, para pandhere- king Kitab! Apa kowe padha gething marang aku kajaba mung dumeh aku padha angestu ing Allah sarta apa kang kadhawuhake marang aku lan apa kang kadhawuhake ing sadurungku, lan dene keh-kehane sira iku padha murang yekti"},{"SurahNumber":5,"VerseNumber":60,"Text":"Calathua: Apa kowe padha gelem dak kandhani luwih ala tinimbang iki wawalese mungguhing Allah? sapa kang dila’nati dening Allah sarta kang katibanan bendu-Ne, tuwin ana kang padha kadadekake kethek lan celeng apa dene kang ngabdi setan; iki padha luwih ala panggonane sarta luwih sasar saka dalan kang bener"},{"SurahNumber":5,"VerseNumber":61,"Text":"Lan nalikane padha teka ma- rang sira padha calathu: Kula sami angestu; lan sanyata, lumebune kalawan kakafiran sarta temen metune iya kalawan iku; lan Allah iku luwih wikan marang apa kang padha diumpetake"},{"SurahNumber":5,"VerseNumber":62,"Text":"Lan sira bakal weruh, dhe- weke iku sapirang-pirang kang padha gancang-gancangan marang dosa lan murang bener, sarta anggone padha mangan barang kang olehe sarana laku ora bener; temen ala apa kang padha dilakoni iku"},{"SurahNumber":5,"VerseNumber":63,"Text":"Yagene para pandhitane lan para winasise padha ora menging dheweke anggone padha ngucap dosa lan anggone padha mangan barang kang olehe sarana laku ora bener? Temen ala apa kang padha ditindakake"},{"SurahNumber":5,"VerseNumber":64,"Text":"Lan para Yahudi padha cala- thu: Astaning Allah iku kabanda! Tangan-tangane kang bakal padha binanda sarta bakal padha dila’nati amarga saka anggone padha calathu mau. O, balik asta-Ne karo pisan padha mulung, Panjene- ngane apaparing kapriye sakarsa- Ne; lan sayekti, dheweke iku sing akeh-akeh, apa kang kadhawuhake marang sira saka Pangeranira, iku temen angundhakake anggone an- daluya lan anggone kafir; lan Ingsun andekekake mumungsuhan lan gegethingan ana ing antarane dheweke tumeka dina kiyamat;a saben-saben padha angurubake genining paprangan, iku Allah sing nyirep, sarta dheweke padha tu- mindak agawe wisuna ing bumi; lan Allah iku ora remen para wong kang agawe wisuna"}]}