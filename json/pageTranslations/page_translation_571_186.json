{"Id":186,"LanguageCodes":["ha","hau"],"Name":"hau-abubakarmahmoud","Author":"Abubakar Mahmoud Gumi","Language":"Hausa","Description":"Hausa","Direction":"ltr","Source":"http://tanzil.net","Translations":[{"SurahNumber":71,"VerseNumber":11,"Text":"Ya sako (girgijen) sama a kanku da ruwa mai ɓuɓɓuga"},{"SurahNumber":71,"VerseNumber":12,"Text":"Kuma ya yalwata muku game da dũkiya da ɗiya, Ya sanya muku (albarka) ga gõnaki, kuma Ya sanya muku koguna"},{"SurahNumber":71,"VerseNumber":13,"Text":"Me ya sãme ku, bã ku fãtar sãmun natsuwa daga Allah"},{"SurahNumber":71,"VerseNumber":14,"Text":"Alhãli kuwa, lalle ne, Ya halitta. ku, a cikin hãlãye"},{"SurahNumber":71,"VerseNumber":15,"Text":"Ba ku ga yadda Allah Ya halitta wasu sammai bakwai ɗabaƙõƙĩ a kan jũna ba"},{"SurahNumber":71,"VerseNumber":16,"Text":"Ya sanya watã a cikinsu, yana mai haske, Ya sanya rãnã babbar fitila"},{"SurahNumber":71,"VerseNumber":17,"Text":"Kuma Allah Ya tsirar da ku daga ƙasa (kamar ganye) tsirarwa"},{"SurahNumber":71,"VerseNumber":18,"Text":"Sa'an nan Ya mayar da ku a cikinta, kuma Ya fitar da ku fitarwa"},{"SurahNumber":71,"VerseNumber":19,"Text":"Kuma Allah Ya sanya muku ƙasa shimfidaɗɗiya"},{"SurahNumber":71,"VerseNumber":20,"Text":"Dõmin ku shiga a cikinta, hanyõyi mãsu fãɗi"},{"SurahNumber":71,"VerseNumber":21,"Text":"Nũhu ya ce: \"Ya Ubangijina! Lalle ne sũ sun saɓa mini sun bi wanda dukiyarsa da ɗiyansa ba su ƙãre shi da kõme ba sai da hasãra"},{"SurahNumber":71,"VerseNumber":22,"Text":"Kuma sun yi wani mãkirci, mãkirci babba"},{"SurahNumber":71,"VerseNumber":23,"Text":"Kuma suka ce: Faufau kada ku bar gumãkanku, kuma faufau, kada ku bar wadda, kuma kada ku bar suwã kuma kada ku bar Yagũsa da Ya'ũƙa da Nasra"},{"SurahNumber":71,"VerseNumber":24,"Text":"Kuma lalle ne sun ɓatar da (mutãne) mãsu yawa, kuma kada Ka ƙãrã wa azzãlumai (kõme) sai ɓata"},{"SurahNumber":71,"VerseNumber":25,"Text":"Sabõda laifukansu na ganganci aka nutsar da su, sa'an nan aka sanya su a wuta. Saboda haka ba su sãmã wa kansu wani mataimaki wanin Allah ba"},{"SurahNumber":71,"VerseNumber":26,"Text":"Kuma Nũhu ya ce: \"Ya Ublngijina! Kada Ka bari, a kan ƙasa, daga cikin kãfirai, wanda ke zama a cikin gida"},{"SurahNumber":71,"VerseNumber":27,"Text":"Lalle ne, Kai idan Ka bar su, zã su ɓatar da bãyinKa, kuma bã zã su haifi kowa ba fãce fãjiri mai yawan kãfirci"},{"SurahNumber":71,"VerseNumber":28,"Text":"Ya Ubanginjina! Ka yi mini gãfara (ni) da mahaifana biyu, da wanda ya shiga gidana, yana mai ĩmãni, da mũminai maza da mũminai mãtã, kuma kada Ka ƙãrã wa azzãlumai kõme sai halaka"}]}