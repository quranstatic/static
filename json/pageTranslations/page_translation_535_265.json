{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":56,"VerseNumber":17,"Text":"အသက်မ‌သေဘဲ အမြဲနု‌နေမည့် လူငယ်များသည် သူတို့ထံတွင် လှည့်ပတ်သွားလာ‌နေကြမည်။"},{"SurahNumber":56,"VerseNumber":18,"Text":"‌သောက်‌ရေဖလားများ၊ ‌ရေတ‌ကောင်းများနှင့် စီး‌တွေသည့် အရက်ပြည့်လျှံ‌နေ‌သောခွက်များကို ယူ‌ဆောင်ပြီး(‌ပေးကြမည်)။"},{"SurahNumber":56,"VerseNumber":19,"Text":"သူတို့သည် ထိုအရက်‌ကြောင့် ‌ခေါင်းခဲမူး‌ဝေခြင်းလည်းခံစားရမည်မဟုတ်‌ပေ။ သတိလစ်ကြမည်လည်း မဟုတ်‌ပေ။###၄"},{"SurahNumber":56,"VerseNumber":20,"Text":"ထို့ပြင် သူတို့နှစ်သက်‌သော သစ်သီးဝလံများကို (ယူ‌ဆောင်‌ပေးကြမည်)။"},{"SurahNumber":56,"VerseNumber":21,"Text":"ထို့ပြင် သူတို့နှစ်သက်ကြ‌သော ငှက်သားများကို(လည်း ယူ‌ဆောင်‌ပေးကြမည်)။"},{"SurahNumber":56,"VerseNumber":22,"Text":"ထို့ပြင် (သူတို့အတွက်) အလွန်ဖြူ‌ချောပြီး မျက်ဝန်းကျယ်‌သော မိန်းမပျိုများလည်းရှိကြမည်။"},{"SurahNumber":56,"VerseNumber":23,"Text":"လျှို့ဝှက်သိမ်းဆည်းထား‌သော ပုလဲများကဲ့သို့ဖြစ်သည်။"},{"SurahNumber":56,"VerseNumber":24,"Text":"(ဤသည်) သူတို့ပြုလုပ်ခဲ့ကြ‌သော (‌ကောင်းမြတ်သည့်)လုပ်ရပ်များ၏ အစား‌ပေး‌တော်မူခြင်းဖြစ်သည်။"},{"SurahNumber":56,"VerseNumber":25,"Text":"သူတို့သည် ထိုဥယျာဉ်များတွင် အလဟဿ စကား‌ရော၊ အပြစ်ဖြစ်‌စေသည့်စကားပါ တစ်ခွန်းမျှ ကြားရမည်မဟုတ်‌ပေ။"},{"SurahNumber":56,"VerseNumber":26,"Text":"စလာမ်စလာမ်ငြိမ်းချမ်းသာယာပါ‌စေ၊ ငြိမ်းချမ်းသာယာပါ‌စေ ဟု‌ပြောသည်ကိုသာ(ကြားကြရမည်ဖြစ်သည်)။"},{"SurahNumber":56,"VerseNumber":27,"Text":"ထို့ပြင် လက်ယာဘက်သားများ၊ ထိုလက်ယာဘက်သားများသည် အဘယ်နည်း၊ (သူတို့၏ အဆင့်များသည် အဘယ်မျှမြင့်လိုက်မည်နည်း)။"},{"SurahNumber":56,"VerseNumber":28,"Text":"(သူတို့သည်) ဆူးမရှိ‌သော ဆီးပင်အနီးတွင်ရှိကြမည်။"},{"SurahNumber":56,"VerseNumber":29,"Text":"ထို့ပြင် အခိုင်လိုက်သီး‌သော ငှက်‌ပျောပင်များအနီးတွင်ရှိကြမည်။"},{"SurahNumber":56,"VerseNumber":30,"Text":"ထို့ပြင် ကျယ်ဝန်း‌သောအရိပ်များတွင်ရှိကြမည်။"},{"SurahNumber":56,"VerseNumber":31,"Text":"ထို့ပြင် အမြဲစီးဆင်း‌နေ‌သော ‌ရေအနီးတွင်ရှိကြမည်။"},{"SurahNumber":56,"VerseNumber":32,"Text":"ထို့ပြင် သစ်သီးဝလံ အ‌မြောက်အမြားရှိသည့်‌နေရာတွင် ရှိကြလိမ့်မည်။"},{"SurahNumber":56,"VerseNumber":33,"Text":"ကုန်ခန်းခြင်းလည်းမရှိဘဲ၊ ပိတ်ပင်တားမြစ်ခြင်းခံရမည့် သစ်သီးဝလံများလည်း မဟုတ်ကြ‌ပေ။"},{"SurahNumber":56,"VerseNumber":34,"Text":"ထို့ပြင် (သူတို့သည်) မြင့်မား‌သော ထိုင်ခုံများ၊ အခင်းအကျင်းများ၊ ‌မွေ့ရာများ‌ပေါ်တွင် ရှိကြမည်။"},{"SurahNumber":56,"VerseNumber":35,"Text":"အမှန်စင်စစ် ငါအရှင်မြတ်သည် ထိုမိန်းမပျိုများကို အထူးဖန်ဆင်း‌တော်မူခဲ့သည်။"},{"SurahNumber":56,"VerseNumber":36,"Text":"ထို့‌နောက် ငါအရှင်မြတ်သည် သူမတို့အား အပျိုစင်များအဖြစ်ပြုလုပ်ထား‌တော်မူခဲ့သည်။"},{"SurahNumber":56,"VerseNumber":37,"Text":"(ခင်ပွန်းများကို) ချစ်ခင်ကြ‌သော သက်တူရွယ်တူများဖြစ်ကြသည်။"},{"SurahNumber":56,"VerseNumber":38,"Text":"လက်ယာဘက်သားများအတွက်ဖြစ်သည်။###၅"},{"SurahNumber":56,"VerseNumber":39,"Text":"(ထိုလက်ယာဘက်သားများထဲတွင်) ပထမလူများထဲမှ ကြီးကျယ်‌သော အုပ်စုကြီးတစ်ခုနှင့်၊"},{"SurahNumber":56,"VerseNumber":40,"Text":"‌နောက်လူများထဲမှ ကြီးကျယ်သည့်အုပ်စုကြီးတစ်ခုတို့ ပါဝင်ကြမည်။"},{"SurahNumber":56,"VerseNumber":41,"Text":"ထို့ပြင် လက်ဝဲဘက်သားများ၊ လက်ဝဲဘက်သားများသည် အဘယ်နည်း၊ (သူတို့၏ အဆင့်များသည် အဘယ်မျှနိမ့်ကျလိုက်မည်နည်း။)"},{"SurahNumber":56,"VerseNumber":42,"Text":"(သူတို့အတွက်)ခြစ်ခြစ်‌တောက်ပူ‌လောင်‌သော‌လေပူတွင် ၊ ပွက်ပွက်ဆူ‌နေ‌သော‌ရေ‌နွေးပူတွင်၊"},{"SurahNumber":56,"VerseNumber":43,"Text":"အလွန်နက်‌မှောင်‌သောအခိုးအ‌ငွေ့၏အရိပ်တွင်ရှိကြမည်။"},{"SurahNumber":56,"VerseNumber":44,"Text":"(ထိုအရိပ်သည်)‌အေးမြခြင်းလည်းမရှိဘဲ၊ ပြန်ပြီးလန်းဆန်း‌စေခြင်းလည်းမရှိ‌ပေ။"},{"SurahNumber":56,"VerseNumber":45,"Text":"အမှန်စင်စစ် သူတို့သည် ထို့ထက်အလျင်က စည်းစိမ်ရှင်များပင် ဖြစ်ခဲ့ကြသည်။"},{"SurahNumber":56,"VerseNumber":46,"Text":"ထို့ပြင် သူတို့သည် အလွန်ကြီး‌လေး‌သော ပြစ်မှုဒုစရိုက်ကို ဇွတ်တိုးပြီး ကျူးလွန်လျက်ရှိခဲ့ကြသည်။"},{"SurahNumber":56,"VerseNumber":47,"Text":"ထို့ပြင် သူတို့သည် (ဤသို့)‌ပြောဆိုခဲ့ကြသည်။ “ကျွန်ုပ်တို့သည် ‌သေပြီး‌နောက် အရိုးများဖြစ်ခဲ့ကြသည့်အခါ အမှန်စင်စစ်ရှင်ပြန်ထ‌စေခြင်းကို ခံကြရဦးမည်‌လော။”"},{"SurahNumber":56,"VerseNumber":48,"Text":"“ထို့ပြင် ‌ရှေးကလူများဖြစ်ကြ‌သော ကျွန်ုပ်တို့၏ အဘ၊ ဘိုး၊ ‌ဘေးများလည်း (ရှင်ပြန်ထရဦးမည်‌လော)။”"},{"SurahNumber":56,"VerseNumber":49,"Text":"(အို-တမန်‌တော်)အသင်‌ပြောလိုက်ပါ- အမှန်စင်စစ် ‌ရှေးကလူများသာမက၊ ‌နောက်လူများလည်း။"},{"SurahNumber":56,"VerseNumber":50,"Text":"အမှန်ပင်သတ်မှတ်ပြီးဖြစ်သည့်‌နေ့ ဆိုက်‌ရောက်လာမည့်အချိန်တွင် စုရုံးခြင်းခံကြရမည်။"}]}