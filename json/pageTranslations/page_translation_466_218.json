{"Id":218,"LanguageCodes":["kk","kaz"],"Name":"kaz-khalifahaltai","Author":"Khalifah Altai","Language":"Kazakh","Description":"Kazakh","Direction":"ltr","Source":"","Translations":[{"SurahNumber":39,"VerseNumber":68,"Text":"Сұр үрілгенде Алланың қалағанынан басқа көктердегі жан иелері, жердегі жан иелері жығылып өледі. Бірақ Алланың қалағандары қалады. (Б.Ж.М.) Сосын екінші рет сұр үріледі де сонда олар тұрған бойда қарап қалады. (Немесе не істелетіндігін күтеді. Ж)"},{"SurahNumber":39,"VerseNumber":69,"Text":"Жер жүзі Раббының нұрымен жарық болады. Кітап (ғамал дәптер ортаға) қойылады. Пайғамбарлар, куәлер келтіріледі. Олардың араларына хақиқат бойынша үкім егіледі. Олар әділітсіздікке ұшырамайды"},{"SurahNumber":39,"VerseNumber":70,"Text":"Әркімге не істегені толық төленеді. Алла олардың не істегендерін жақсы біледі"},{"SurahNumber":39,"VerseNumber":71,"Text":"Қарсы келгендер топ-топ тозаққа айдалады. Сондай-ақ оған барғандарында оның есіктері ашылады. Оларға оның күзетшілері: \"Сендерге іштеріңнен, өздеріңе Раббыларыңның аяттарын оқитын және Бұл күнге жолығатындықтарыңды ескертетін елшілер келмеді ме?\",- дейді. Олар: \"Әрине келді. Бірақ азап үкімі қарсы болушыларға шындыққа айналды\" дейді"},{"SurahNumber":39,"VerseNumber":72,"Text":"Оларға: 'Ішінде Мәңгі қалатын тозақтың есіктерінен кіріңдер\" делінеді. Тәкаппарлардың орны нендей жаман"},{"SurahNumber":39,"VerseNumber":73,"Text":"Ал Раббыларына қарсы келуден сақсынғандар, топ-топ жаннатқа жолданады. Сондай-ақ олар оған барғанда оның есіктері ашылады. Оларға оның сақшылары: \"Сендерге сәлем. Қош келдіңдер, жаннатқа мәңгі қалатын түрде кіріңдер\" дейді"},{"SurahNumber":39,"VerseNumber":74,"Text":"Олар: \"Бізге берген уәдесін шынға шығарған және бізді жаннаттың жеріне мұрагер еткен Аллаға барлық мақтау лайық. Жаннаттан қалағанымызша орын аламыз. Ғамал қылушылардың сыйлығы қандай жақсы\" дейді"}]}