{"Id":160,"LanguageCodes":["fa","fas"],"Name":"fas-mohsengharaati","Author":"Mohsen Gharaati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":85,"VerseNumber":1,"Text":"سوگند به آسمانِ داراى برج‌ها"},{"SurahNumber":85,"VerseNumber":2,"Text":"و سوگند به روز موعود [جزا]"},{"SurahNumber":85,"VerseNumber":3,"Text":"و سوگند به شاهد [که اعمال امّت را مى‌بیند،] و سوگند به مشهود! [که همه آن را خواهند دید]"},{"SurahNumber":85,"VerseNumber":4,"Text":"مرگ بر صاحبان گودال [پر آتش]"},{"SurahNumber":85,"VerseNumber":5,"Text":"همان آتش پر هیزم [که مؤمنان را در آن سوزاندند]"},{"SurahNumber":85,"VerseNumber":6,"Text":"آن‌گاه که بالاى آن نشسته بودند،"},{"SurahNumber":85,"VerseNumber":7,"Text":"و تماشاگر شکنجه‌اى بودند که نسبت به مؤمنان روا مى‌داشتند"},{"SurahNumber":85,"VerseNumber":8,"Text":"نفرت آنان از مؤمنان فقط براى این بود که به خداى عزیز و ستوده ایمان آورده بودند"},{"SurahNumber":85,"VerseNumber":9,"Text":"همان که فرمانروایی آسمان‌ها و زمین از آنِ اوست و خداوند بر هر چیز گواه است"},{"SurahNumber":85,"VerseNumber":10,"Text":"همانا کسانى که مردان و زنان باایمان را مورد آزار و شکنجه قرار دادند و توبه نکردند، پس براى آنان عذاب دوزخ و نیز عذاب سوزان است"},{"SurahNumber":85,"VerseNumber":11,"Text":"بی‌تردید براى کسانى که ایمان آوردند و کارهای شایسته کردند، باغ‌هایى [بهشتى] است که نهرها از زیر [درختان] آن جارى است. این است رستگارى بزرگ"},{"SurahNumber":85,"VerseNumber":12,"Text":"قهر و مجازات پروردگارت شدید است"},{"SurahNumber":85,"VerseNumber":13,"Text":"اوست که [آفرینش را] آغاز مى‌کند و [پس از مرگ‌] بازمى‌گرداند"},{"SurahNumber":85,"VerseNumber":14,"Text":"و اوست بخشنده و دوستدار [مؤمنان]"},{"SurahNumber":85,"VerseNumber":15,"Text":"صاحب عرش است و ارجمند و باعظمت"},{"SurahNumber":85,"VerseNumber":16,"Text":"آنچه را بخواهد، حتماً انجام مى‌دهد"},{"SurahNumber":85,"VerseNumber":17,"Text":"آیا سرگذشت آن لشکریان به تو رسیده است؟"},{"SurahNumber":85,"VerseNumber":18,"Text":"[لشکریان] فرعون و ثمود"},{"SurahNumber":85,"VerseNumber":19,"Text":"[فقط آنان نبودند که حقّ را تکذیب کردند،] بلکه کافران [قوم تو] در تکذیبى سخت‌ترند"},{"SurahNumber":85,"VerseNumber":20,"Text":"و خداوند از هر سو بر آنان احاطه دارد"},{"SurahNumber":85,"VerseNumber":21,"Text":"[کافران قرآن را جادویی از سوی تو مى‌دانند، حال آن که چنین نیست.] بلکه آن کتابى خواندنى و ارجمند است"},{"SurahNumber":85,"VerseNumber":22,"Text":"که در لوحى محفوظ است"}]}