{"Id":417,"LanguageCodes":["tr","tur"],"Name":"tur-muhammedesed","Author":"Muhammed Esed","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":11,"VerseNumber":63,"Text":"Ey kavmim!\" diye karşılık verdi (Salih), \"Ne dersiniz, ya ben, katından bana bir rahmet bahşeden Rabbimden apaçık bir kanıt üzerindeysem, (söyleyin), O´na tutup baş kaldırırsam o zaman kim Allah´a karşı kol kanat gerer bana? Bu durumda, sizin önerdiğiniz şey yıkımımı artırmaktan öteye gitmez"},{"SurahNumber":11,"VerseNumber":64,"Text":"Ve \"Ey kavmim!\" diye, devam etti, \"Bu, Allah´a ait olan dişi deve sizin için bir işaret olacaktır; bunun için, onu bırakın Allah´ın arzında otlasın; ona bir kötülük yapmayın, yoksa beklenmedik bir azaba duçar olursunuz"},{"SurahNumber":11,"VerseNumber":65,"Text":"Bu (uyarıya) rağmen, hunharca boğazladılar onu. Bunun üzerine (Salih): \"Artık (sadece) üç gün(ünüz) kaldı, barınaklarınızda eyleşecek\" dedi, \"bu (söylediğim) yalanlanamayacak bir yargıdır"},{"SurahNumber":11,"VerseNumber":66,"Text":"Ve derken, hükmümüz vaki olunca, katımızdan bir esirgemeyle Salih´i ve o´nunla aynı inancı paylaşanları kurtardık; ve (onları) o (kıyamet) Gün(ü Bizim lanetimize uğramanın vereceği) alçalmadan (da kurtardık). Doğrusu, senin Rabbin, gerçekten sınırsız kuvvet ve kudret sahibi O yüceler yücesidir"},{"SurahNumber":11,"VerseNumber":67,"Text":"O zulmedenlere gelince, onları (Allah katından cezalandırıcı) bir sayha yakalayıverdi de kendi evlerinde cansız olarak yere yığılıp kaldılar"},{"SurahNumber":11,"VerseNumber":68,"Text":"sanki (daha önce) orada hiç yaşamamışlar gibi. Bakın, işte Rablerini böyle yok saydı Semudlular! Bakın, işte böyle yok olup gitti Semud"},{"SurahNumber":11,"VerseNumber":69,"Text":"Ve Gerçek şu ki, İbrahim´e (semavi) elçilerimiz müjdeyle geldiler, (ve) \"Selam olsun!\" dediler; o da (onlara): \"(Size de) selam olsun!\" diye karşılık verdi ve sonra da onların önüne kızarmış bir buzağıyı getirip koymakta gecikmedi"},{"SurahNumber":11,"VerseNumber":70,"Text":"Fakat ellerinin yemeğe gitmediğini görünce onların bu davranışı tuhafına gitti; onlardan yana içine bir korku düştü. (Ama) onlar: \"Korkma! Biz Lut kavmine gönderildik\" dediler"},{"SurahNumber":11,"VerseNumber":71,"Text":"Ve (yanlarında) ayaküstü bekleyen karısı, orada öyle (sevinçle) gülümsüyordu; işte bu haldeyken o´na İshak´ı(n doğumunu) müjdeledik ve İshak´ın ardından da (o´nun oğlu) Yakub(un doğumunu)"}]}