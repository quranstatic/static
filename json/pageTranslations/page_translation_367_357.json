{"Id":357,"LanguageCodes":["ta","tam"],"Name":"tam-janturstfoundat","Author":"Jan Turst Foundation","Language":"Tamil","Description":"Tamil","Direction":"ltr","Source":"http://tanzil.net","Translations":[{"SurahNumber":26,"VerseNumber":1,"Text":"தா, ஸீம், மீம்"},{"SurahNumber":26,"VerseNumber":2,"Text":"இவை, தெளிவான வேதத்தின் வசனங்களாகவும்"},{"SurahNumber":26,"VerseNumber":3,"Text":"(நபியே!) அவர்கள் முஃமின்களாகாமல் இருப்பதற்காக (துக்கத்தால்) உம்மை நீரே அழித்துக்கொள்வீர் போலும்"},{"SurahNumber":26,"VerseNumber":4,"Text":"நாம் நாடினால், அவர்களுடைய கழுத்துக்கள் பணிந்து குனிந்து வரும்படி செய்யக் கூடிய அத்தாட்சியை வானத்திலிருந்து அவர்கள் மீது நாம் இறக்கியிருப்போம்"},{"SurahNumber":26,"VerseNumber":5,"Text":"இன்னும், அர்ரஹ்மானிடமிருந்து புதிய நினைவுறுத்தல் வரும்போதெல்லாம், அதனை அவர்கள் புறக்கணிக்காமலிருப்பதில்லை"},{"SurahNumber":26,"VerseNumber":6,"Text":"திடனாக அவர்கள் (இவ்வேதத்தையும்) பொய்ப்பிக்க முற்படுகிறார்கள்; எனினும், அவர்கள் எதனை பரிகசித்துக் கொண்டிருக்கிறர்களோ, அதன் (உண்மையான) செய்திகள் அவர்களிடம் சீக்கிரமே வந்து சேரும்"},{"SurahNumber":26,"VerseNumber":7,"Text":"அவர்கள் பூமியைப் பார்க்கவில்லையா? - அதில் மதிப்பு மிக்க எத்தனையோ வகை (மரம், செடி, கொடி) யாவற்றையும் ஜோடி ஜோடியாக நாம் முளைப்பித்திருக்கின்றோம்"},{"SurahNumber":26,"VerseNumber":8,"Text":"நிச்சயமாக இதில் அத்தாட்சி இருக்கிறது. எனினும் அவர்களில் பெரும்பாலோர் நம்பிக்கை கொள்வோராக இல்லை"},{"SurahNumber":26,"VerseNumber":9,"Text":"அன்றியும் (நபியே!) நிச்சயமாக உம்முடைய இறைவன் மிகைத்தவன்; மிக்க கிருபை உடையவன்"},{"SurahNumber":26,"VerseNumber":10,"Text":"உம் இறைவன் மூஸாவிடம் \"அநியாயக்கார சமூகத்திடம் செல்க\" என்று கூறிய சமயத்தை (நினைவு கூர்வீராக)"},{"SurahNumber":26,"VerseNumber":11,"Text":"ஃபிர்அவ்னின் சமூத்தாரிடம்; அவர்கள் (அல்லாஹ்வுக்கு) அஞ்ச மாட்டார்களா"},{"SurahNumber":26,"VerseNumber":12,"Text":"(இதற்கு அவர்) \"என் இறைவா! அவர்கள் என்னை பொய்பிப்பதை நிச்சயமாக நான் பயப்படுகிறேன்\" என்று கூறினார்"},{"SurahNumber":26,"VerseNumber":13,"Text":"என் நெஞ்சு நெருக்கடிக்குள்ளாகிவிடும். (தெளிவாய் பேசமுடியும் படி) என் நாவும் அசையாது ஆகவே (என்னுடன்) ஹாரூனையும் அனுப்புவாயாக"},{"SurahNumber":26,"VerseNumber":14,"Text":"மேலும், அவர்களுக்கு என் மீது ஒரு குற்றச்சாட்டும் இருக்கிறது எனவே, அவர்கள் என்னைக் கொன்றுவிடுவார்கள் என்று பயப்படுகிறேன்\" (என்றும் கூறினார்)"},{"SurahNumber":26,"VerseNumber":15,"Text":"(அதற்கு இறைவன்) அவ்வாறல்ல! நீங்கள் இருவரும் நம் அத்தாட்சிகளுடன் செல்லுங்கள் - நிச்சயமாக நாம் உங்களுடன் (யாவற்றையும்) செவியேற்போராக இருக்கின்றோம்\" எனக் கூறினான்"},{"SurahNumber":26,"VerseNumber":16,"Text":"ஆதலின் நீங்கள் இருவரும் ஃபிர்அவ்னிடம் செல்லுங்கள்; அவனிடம் கூறுங்கள்; \"நிச்சயமாக நாங்களிருவரும் அகிலத்தாருடைய இறைவனின் தூதர்கள்"},{"SurahNumber":26,"VerseNumber":17,"Text":"எங்களுடன் பனூ இஸ்ராயீல்களை அனுப்பிவிடு!\" (எனவும் கூறுங்கள்)"},{"SurahNumber":26,"VerseNumber":18,"Text":"(ஃபிர்அவ்ன்) கூறினான்; நீர் குழந்தையாக இருந்தபோது நாம் உம்மை எங்களிடம் வைத்து வளர்க்கவில்லையா? இன்னும், உம் வயதில் பல ஆண்டுகள் எங்களிடத்தில் நீர் தங்கியிருக்கவில்லையா? (எனக் கூறினான்)"},{"SurahNumber":26,"VerseNumber":19,"Text":"ஆகவே, நீர் செய்த (கூடாத கொலைச்) செயலையும் செய்துவிட்டீர்; மேலும், நீர் நன்றி மறந்தவராகவும் ஆகிவிட்டீர்\" (என்றும் கூறினான்)"}]}