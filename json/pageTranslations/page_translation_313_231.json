{"Id":231,"LanguageCodes":["knx"],"Name":"knx-unknown","Author":"Unknown","Language":"Kendayan","Description":"Kendayan","Direction":"ltr","Source":"https://www.islamic-invitation.com","Translations":[{"SurahNumber":20,"VerseNumber":13,"Text":"Man aku udah milih kao maka dangaratnlah ahe nang nae diwahyuatn (ka’ kao)"},{"SurahNumber":20,"VerseNumber":14,"Text":"Sungguh, Aku nian Allah. Nana’ ada tuhan salain Aku maka sambahlah Aku, man karajaatnlah salat nto’ ngingat Aku"},{"SurahNumber":20,"VerseNumber":15,"Text":"Sungguh, ari kiamat koa akan atakng, Aku ngarasiaatn (waktunya) agar satiap urakng dibalas sasue mang ahe nang udah ia usahaatn"},{"SurahNumber":20,"VerseNumber":16,"Text":"Maka amelah kao bapaling dari (kiamat koa) di urakng nang ngikuti kamaoannya, nang nyababpatn kao binasa"},{"SurahNumber":20,"VerseNumber":17,"Text":"Man aheke’ nang ada ka’ kokot kanannyu wahe Musa?”"},{"SurahNumber":20,"VerseNumber":18,"Text":"Ia (Musa) bakata, ”Nian lah tungkatku, aku basanakng ka’ ia, man aku ngarontokkatn (daukng-daukng) nto’ (makanan) kambingku, man bagiku masih ada agi’ manpa’at nang lain"},{"SurahNumber":20,"VerseNumber":19,"Text":"Ia (Allah) bapirman, ”Tabakkatnlah ia wahe Musa!”"},{"SurahNumber":20,"VerseNumber":20,"Text":"Lalu (Musa) nabakkatn tungkat koa maka tiba-tiba ia manjadi seko’ ular nang ngareap miah capat"},{"SurahNumber":20,"VerseNumber":21,"Text":"Ia (Allah) bapirman, ”singii’ ia man ame gali’, Kami nae mulangkatnnya ka’ kaadaan samula"},{"SurahNumber":20,"VerseNumber":22,"Text":"Man kapetlah kokotnyu ka’ kateaknyu, niscaya ia kaluar manjadi putih (bacahaya) tanpa cacat, sabage mukjizat nang lain"},{"SurahNumber":20,"VerseNumber":23,"Text":"Nto’ Kami tele’atn ka’ kao (sabagian) dari tanda-tanda ka basaran Kami nang miah aya’"},{"SurahNumber":20,"VerseNumber":24,"Text":"Ampuslah ka’ Pir’aun, ia banar-banar udah ngalampoi batas"},{"SurahNumber":20,"VerseNumber":25,"Text":"Ia (Musa) bakata, ”Oh Tuhanku, lapangkatnlah dadaku, 510 20.°"},{"SurahNumber":20,"VerseNumber":26,"Text":"Man mudahatnlah nto’ku urusanku"},{"SurahNumber":20,"VerseNumber":27,"Text":"Man lapasatnlah kakakuatn dari jilahku"},{"SurahNumber":20,"VerseNumber":28,"Text":"Agar ia ngarati pakataatnku"},{"SurahNumber":20,"VerseNumber":29,"Text":"Man jadiatnlah nto’ku saurakng pambanto dari kaluargaku"},{"SurahNumber":20,"VerseNumber":30,"Text":"(Yakoa) Harun, kamarkapalaku"},{"SurahNumber":20,"VerseNumber":31,"Text":"Taguhatnlah kakuatatnku mang (adanya) ia"},{"SurahNumber":20,"VerseNumber":32,"Text":"Man jadiatnlah ia ayukng dalapm urusanku"},{"SurahNumber":20,"VerseNumber":33,"Text":"Agar kami manyak batasbih ka’ Kita’"},{"SurahNumber":20,"VerseNumber":34,"Text":"Man manyak ngingat Kita’"},{"SurahNumber":20,"VerseNumber":35,"Text":"Sabatolnya Kita’ Maha nele’ (kaadaatn) Kami"},{"SurahNumber":20,"VerseNumber":36,"Text":"Ia (Allah) bapirman, ”Sungguh, udah dikabulkatn pamintaan nyu, wahe Musa"},{"SurahNumber":20,"VerseNumber":37,"Text":"Man sungguh, Kami udah mare’ nikmat ka’ kao ka’ kasampatatn nang lain (sanape nian)"}]}