{"Id":261,"LanguageCodes":["ms","msa"],"Name":"msa-abdullahmuhamma","Author":"Abdullah Muhammad Basmeih","Language":"Malay","Description":"Malay","Direction":"ltr","Source":"http://tanzil.net","Translations":[{"SurahNumber":89,"VerseNumber":24,"Text":"Ia akan berkata: \"Alangkah baiknya kalau aku dahulu sediakan amal-amal baik untuk hidupku (di sini)"},{"SurahNumber":89,"VerseNumber":25,"Text":"Maka pada hari itu tiada sesiapapun yang dapat menyeksa seperti azab (yang ditimpakan oleh) Allah"},{"SurahNumber":89,"VerseNumber":26,"Text":"Dan tiada sesiapapun yang dapat mengikat serta membelenggu seperti ikatan dan belengguNya"},{"SurahNumber":89,"VerseNumber":27,"Text":"(Setelah menerangkan akibat orang-orang yang tidak menghiraukan akhirat, Tuhan menyatakan bahawa orang-orang yang beriman dan beramal soleh akan disambut dengan kata-kata): \"Wahai orang yang mempunyai jiwa yang sentiasa tenang tetap dengan kepercayaan dan bawaan baiknya"},{"SurahNumber":89,"VerseNumber":28,"Text":"Kembalilah kepada Tuhanmu dengan keadaan engkau berpuas hati (dengan segala nikmat yang diberikan) lagi diredhai (di sisi Tuhanmu)"},{"SurahNumber":89,"VerseNumber":29,"Text":"Serta masuklah engkau dalam kumpulan hamba-hambaku yang berbahagia"},{"SurahNumber":89,"VerseNumber":30,"Text":"Dan masuklah ke dalam SyurgaKu"},{"SurahNumber":90,"VerseNumber":1,"Text":"Aku bersumpah dengan negeri (Makkah) ini"},{"SurahNumber":90,"VerseNumber":2,"Text":"Sedang engkau (wahai Muhammad) tinggal di negeri ini (sentiasa ditindas)"},{"SurahNumber":90,"VerseNumber":3,"Text":"Demi manusia yang melahirkan zuriat, dan zuriat yang dilahirkannya"},{"SurahNumber":90,"VerseNumber":4,"Text":"Sesungguhnya Kami telah jadikan manusia sentiasa dalam keadaan menghadapi kesulitan dan kesukaran (jasmani dan rohaninya)"},{"SurahNumber":90,"VerseNumber":5,"Text":"Patutkah manusia yang demikian keadaannya (terpedaya dengan kekuasaan yang ada padanya dan) menyangka bahawa tidak ada sesiapapun yang dapat mengatasi kekuasaannya (dan menyeksakannya)"},{"SurahNumber":90,"VerseNumber":6,"Text":"Manusia yang demikian keadaannya (tidaklah patut ia bermegah-megah dengan kekayaannya dan) berkata: \"Aku telah habiskan harta benda yang banyak (dalam usaha menegakkan nama dan bangsa)"},{"SurahNumber":90,"VerseNumber":7,"Text":"Adakah ia menyangka bahawa tidak ada sesiapapun yang melihatnya (dan mengetahui tujuannya menghabiskan harta bendanya itu)"},{"SurahNumber":90,"VerseNumber":8,"Text":"(Mengapa manusia terpedaya dan bermegah-megah?) Tidakkah Kami telah menjadikan baginya: dua mata (untuk ia memerhatikan kekuasaan dan kekayaan Kami)"},{"SurahNumber":90,"VerseNumber":9,"Text":"Dan lidah serta dua bibir (untuk ia menyempurnakan sebahagian besar dari hajat-hajatnya)"},{"SurahNumber":90,"VerseNumber":10,"Text":"Dan Kami telah menunjukkan kepadanya dua jalan, (jalan kebaikan untuk dijalaninya, dan jalan kejahatan untuk dijauhi)"},{"SurahNumber":90,"VerseNumber":11,"Text":"Dalam pada itu manusia tidak (memilih jalan kebaikan) merempuh masuk mengerjakan amal-amal yang tinggi darjatnya di sisi Tuhan"},{"SurahNumber":90,"VerseNumber":12,"Text":"Dan apa jalannya engkau dapat mengetahui: apa dia amal-amal yang tinggi darjatnya di sisi Tuhan itu"},{"SurahNumber":90,"VerseNumber":13,"Text":"(Di antara amal-amal itu - bagi orang yang mampu) ialah: memerdekakan hamba abdi"},{"SurahNumber":90,"VerseNumber":14,"Text":"Atau memberi makan pada hari kelaparan"},{"SurahNumber":90,"VerseNumber":15,"Text":"Kepada anak yatim dari kaum kerabat"},{"SurahNumber":90,"VerseNumber":16,"Text":"Atau kepada orang miskin yang terlantar di atas tanah"},{"SurahNumber":90,"VerseNumber":17,"Text":"Selain dari (tidak mengerjakan amal-amal) itu, ia (tidak pula) menjadi dari orang-orang yang beriman dan berpesan-pesan dengan sabar serta berpesan-pesan dengan kasih sayang"},{"SurahNumber":90,"VerseNumber":18,"Text":"(Ketahuilah! Bahawa orang-orang yang beriman serta berusaha mengerjakan amal-amal yang tinggi darjatnya di sisi Tuhan), merekalah golongan pihak kanan (yang akan beroleh Syurga)"},{"SurahNumber":90,"VerseNumber":19,"Text":"Dan (sebaliknya) orang-orang yang kufur ingkar akan ayat-ayat keterangan Kami, merekalah golongan pihak kiri"},{"SurahNumber":90,"VerseNumber":20,"Text":"Mereka ditimpakan (azab seksa) neraka yang ditutup rapat (supaya kuat bakarannya)"}]}