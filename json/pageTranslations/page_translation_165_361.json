{"Id":361,"LanguageCodes":["te","tel"],"Name":"tel-abdulraheemmoha","Author":"Abdul Raheem Mohammad Moulana","Language":"Telugu","Description":"Telugu","Direction":"ltr","Source":"https://qurancomplex.gov.sa/","Translations":[{"SurahNumber":7,"VerseNumber":121,"Text":"(మాంత్రికులు) అన్నారు: \"మేము సర్వలోకాల ప్రభువును విశ్వసించాము"},{"SurahNumber":7,"VerseNumber":122,"Text":"మూసా మరియు హారున్ ల ప్రభువును"},{"SurahNumber":7,"VerseNumber":123,"Text":"ఫిర్ఔన్ అన్నాడు: \"నేను అనుమతి ఇవ్వక ముందే మీరు అతనిని విశ్వసించారా? నిశ్చయంగా, మీరందరూ కలిసి ఈ నగరం నుండి దాని వాసులను వెడల గొట్టటానికి పన్నిన పన్నాగమిది, (దీని పరిణామం) మీరిప్పుడే తెలుసుకోగలరు"},{"SurahNumber":7,"VerseNumber":124,"Text":"నేను తప్పక మీ ఒక ప్రక్క చేతులను మరొక ప్రక్క కాళ్ళను నరికిస్తాను. ఆ తరువాత మీరందరినీ సిలువపై ఎక్కిస్తాను"},{"SurahNumber":7,"VerseNumber":125,"Text":"వారు ఇలా జవాబిచ్చారు: \"నిశ్చయంగా, మేము మా ప్రభువు వద్దకే కదా మరలిపోయేది"},{"SurahNumber":7,"VerseNumber":126,"Text":"మరియు మా ప్రభువు తరఫు నుండి మా వద్దకు వచ్చిన సూచనలను, మేము విశ్వసించామనే కదా! నీవు మాతో పగతీర్చుకోదలచావు.\" (ఇలా ప్రార్థించారు): \"ఓ మా ప్రభూ! మాకు సహనమొసంగు. మేము నీకు విధేయులముగా (ముస్లింలముగా) మృతినొందేటట్లు చేయి"},{"SurahNumber":7,"VerseNumber":127,"Text":"మరియు ఫిర్ఔన్ జాతి నాయకులు అతనితో అన్నారు: \"ఏమీ? భూమిలో కల్లోలం రేకెత్తించటానికి మరియు నిన్నూ నీ దేవతలను విడిచి పోవటానికి, నీవు మూసాను మరియు అతని జాతి వారిని వదులుతున్నావా?\" అతడు (ఫిర్ఔన్) జవాబిచ్చాడు: \"మేము తప్పక వారి కుమారులను చంపి వారి కుమార్తెలను బ్రతకనిస్తాము. మరియు నిశ్చయంగా, మేము వారిపై ప్రాబల్యం కలిగి ఉన్నాము"},{"SurahNumber":7,"VerseNumber":128,"Text":"మూసా తన జాతి వారితో అన్నాడు: \"అల్లాహ్ సహాయం కోరండి మరియు సహనం వహించండి. నిశ్చయంగా ఈ భూమి అల్లాహ్ దే! ఆయన తన దాసులలో, తాను కోరిన వారిని దానికి వారసులుగా చేస్తాడు. మరియు అంతిమ (సాఫల్యం) దైవభీతి గలవారిదే"},{"SurahNumber":7,"VerseNumber":129,"Text":"(మూసా జాతివారు) అన్నారు: \"నీవు రాక పూర్వమూ మరియు నీవు వచ్చిన తర్వాతనూ మేము బాధించబడ్డాము!\" (మూసా) జవాబిచ్చాడు: \"మీ ప్రభువు త్వరలోనే మీ శత్రువులను నాశనం చేసి మిమ్మల్ని భూమిలో ఖలీఫాలుగా చేసినప్పుడు మీరు ఎలా ప్రవర్తిస్తారో ఆయన చూస్తాడు"},{"SurahNumber":7,"VerseNumber":130,"Text":"మరియు వాస్తవానికి, మేము ఫిర్ఔన్ జాతి వారిని - బహుశా వారికి తెలివి వస్తుందేమోనని - ఎన్నో సంవత్సరాల వరకు కరువుకు, ఫలాల నష్టానికి గురిచేశాము"}]}