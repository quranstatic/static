{"Id":250,"LanguageCodes":["ml","mal"],"Name":"mal-muhammadkarakun","Author":"Muhammad Karakunnu And Vanidas Elayavoor","Language":"Malayalam","Description":"Malayalam","Direction":"ltr","Source":"http://tanzil.net","Translations":[{"SurahNumber":56,"VerseNumber":17,"Text":"നിത്യബാല്യം നേടിയവര്‍ അവര്‍ക്കിടയില്‍ ചുറ്റിക്കറങ്ങും"},{"SurahNumber":56,"VerseNumber":18,"Text":"ശുദ്ധ ഉറവുജലം നിറച്ച കോപ്പകളും കൂജകളും ചഷകങ്ങളുമായി"},{"SurahNumber":56,"VerseNumber":19,"Text":"അതവര്‍ക്ക് തലകറക്കമോ ലഹരിയോ ഉണ്ടാക്കുകയില്ല"},{"SurahNumber":56,"VerseNumber":20,"Text":"ഇഷ്ടാനുസരണം തെരഞ്ഞെടുക്കാന്‍ അവര്‍ക്കവിടെ പലയിനം പഴങ്ങളുമുണ്ടായിരിക്കും"},{"SurahNumber":56,"VerseNumber":21,"Text":"അവരാഗ്രഹിക്കുന്ന പക്ഷിമാംസങ്ങളും"},{"SurahNumber":56,"VerseNumber":22,"Text":"വിശാലാക്ഷികളായ സുന്ദരിമാരും"},{"SurahNumber":56,"VerseNumber":23,"Text":"അവരോ ശ്രദ്ധയോടെ സൂക്ഷിക്കപ്പെട്ട മുത്തുപോലുള്ളവര്‍"},{"SurahNumber":56,"VerseNumber":24,"Text":"ഇതൊക്കെയും അവര്‍ പ്രവര്‍ത്തിച്ചതിന്റെ പ്രതിഫലമായാണ് അവര്‍ക്കു ലഭിക്കുക"},{"SurahNumber":56,"VerseNumber":25,"Text":"അവരവിടെ അപശബ്ദങ്ങളോ പാപവാക്കുകളോ കേള്‍ക്കുകയില്ല"},{"SurahNumber":56,"VerseNumber":26,"Text":"സമാധാനം! സമാധാനം! എന്ന അഭിവാദ്യമല്ലാതെ"},{"SurahNumber":56,"VerseNumber":27,"Text":"വലതുപക്ഷം! ആഹാ; എന്താണ് ഈ വലതുപക്ഷക്കാരുടെ അവസ്ഥ"},{"SurahNumber":56,"VerseNumber":28,"Text":"അവര്‍ക്കുള്ളതാണ് മുള്ളില്ലാത്ത ഇലന്തമരത്തോട്ടം"},{"SurahNumber":56,"VerseNumber":29,"Text":"പടലകളുള്ള കുലകളോടു കൂടിയ വാഴ"},{"SurahNumber":56,"VerseNumber":30,"Text":"പടര്‍ന്നു പരന്നു കിടക്കുന്ന നിഴല്‍"},{"SurahNumber":56,"VerseNumber":31,"Text":"അവിരാമം ഒഴുകിക്കൊണ്ടിരിക്കുന്ന തെളിനീര്‍"},{"SurahNumber":56,"VerseNumber":32,"Text":"ധാരാളം പഴങ്ങള്‍"},{"SurahNumber":56,"VerseNumber":33,"Text":"അവയോ ഒരിക്കലും ഒടുക്കമില്ലാത്തവയും തീരേ തടയപ്പെടാത്തവയുമത്രെ"},{"SurahNumber":56,"VerseNumber":34,"Text":"ഉന്നതമായ മെത്തകളും"},{"SurahNumber":56,"VerseNumber":35,"Text":"അവര്‍ക്കുള്ള ഇണകള്‍ നാം പ്രത്യേക ശ്രദ്ധയോടെ സൃഷ്ടിച്ചവരാണ്"},{"SurahNumber":56,"VerseNumber":36,"Text":"അവരെ നാം നിത്യ കന്യകകളാക്കിയിരിക്കുന്നു"},{"SurahNumber":56,"VerseNumber":37,"Text":"ഒപ്പം സ്നേഹസമ്പന്നരും സമപ്രായക്കാരും"},{"SurahNumber":56,"VerseNumber":38,"Text":"ഇതൊക്കെയും വലതുപക്ഷക്കാര്‍ക്കുള്ളതാണ്"},{"SurahNumber":56,"VerseNumber":39,"Text":"അവരോ പൂര്‍വികരില്‍ നിന്ന് ധാരാളമുണ്ട്"},{"SurahNumber":56,"VerseNumber":40,"Text":"പിന്‍മുറക്കാരില്‍നിന്നും ധാരാളമുണ്ട്"},{"SurahNumber":56,"VerseNumber":41,"Text":"ഇടതു പക്ഷക്കാര്‍! എന്താണ് ഇടതുപക്ഷത്തിന്റെ അവസ്ഥ"},{"SurahNumber":56,"VerseNumber":42,"Text":"അവര്‍ തീക്കാറ്റിലായിരിക്കും. തിളച്ചു തുള്ളുന്ന വെള്ളത്തിലും"},{"SurahNumber":56,"VerseNumber":43,"Text":"കരിമ്പുകയുടെ ഇരുണ്ട നിഴലിലും"},{"SurahNumber":56,"VerseNumber":44,"Text":"അത് തണുപ്പോ സുഖമോ നല്‍കുകയില്ല"},{"SurahNumber":56,"VerseNumber":45,"Text":"കാരണമവര്‍ അതിന് മുമ്പ് സുഖഭോഗങ്ങളില്‍ മുഴുകിയവരായിരുന്നു"},{"SurahNumber":56,"VerseNumber":46,"Text":"കൊടും പാപങ്ങളില്‍ ആണ്ടു പൂണ്ടവരും"},{"SurahNumber":56,"VerseNumber":47,"Text":"അവര്‍ ചോദിക്കാറുണ്ടായിരുന്നു; \"ഞങ്ങള്‍ മരിച്ച് മണ്ണും എല്ലുമായി മാറിയാല്‍ പിന്നെ വീണ്ടും ഉയിര്‍ത്തെഴുന്നേല്‍പിക്കപ്പെടുമെന്നോ"},{"SurahNumber":56,"VerseNumber":48,"Text":"ഞങ്ങളുടെ പൂര്‍വ പിതാക്കളും?”"},{"SurahNumber":56,"VerseNumber":49,"Text":"പറയുക: ഉറപ്പായും മുന്‍ഗാമികളും പിന്‍ഗാമികളും"},{"SurahNumber":56,"VerseNumber":50,"Text":"ഒരു നിര്‍ണിത നാളിലെ നിശ്ചിത സമയത്ത് ഒരുമിച്ചു ചേര്‍ക്കപ്പെടുക തന്നെ ചെയ്യും"}]}