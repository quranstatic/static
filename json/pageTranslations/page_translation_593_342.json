{"Id":342,"LanguageCodes":["sq","sqi"],"Name":"sqi-hassannahi","Author":"Hassan Nahi","Language":"Albanian","Description":"Albanian","Direction":"ltr","Source":"https://quranenc.com/check/albanian_nahi/v1.1.0-csv.1 , https://quranenc.com/en/browse/albanian_nahi , https://quranenc.com ,","Translations":[{"SurahNumber":89,"VerseNumber":1,"Text":"Betohem për muzgun e agimit"},{"SurahNumber":89,"VerseNumber":2,"Text":"dhe për dhjetë netët (e para të muajit Dhul Hixhxhe)"},{"SurahNumber":89,"VerseNumber":3,"Text":"Betohem për çiftin dhe tekun"},{"SurahNumber":89,"VerseNumber":4,"Text":"dhe për natën kur largohet"},{"SurahNumber":89,"VerseNumber":5,"Text":"A nuk janë këto betime të mëdha për njerëzit e mençur"},{"SurahNumber":89,"VerseNumber":6,"Text":"Vallë, a nuk e di ti se çfarë ka bërë Zoti yt me fisin Ad"},{"SurahNumber":89,"VerseNumber":7,"Text":"banorë të Iremit me pallate shumështyllëshe"},{"SurahNumber":89,"VerseNumber":8,"Text":"të atillë që nuk janë krijuar askund tjetër në tokë si ata"},{"SurahNumber":89,"VerseNumber":9,"Text":"Dhe me fisin Themud, që gdhendi shkëmbinjtë në luginë (për të bërë shtëpi)"},{"SurahNumber":89,"VerseNumber":10,"Text":"Dhe me Faraonin, njeriun e hunjve (ku torturonte njerëzit)"},{"SurahNumber":89,"VerseNumber":11,"Text":"Të gjithë këta shkelën çdo kufi në vendet e tyre"},{"SurahNumber":89,"VerseNumber":12,"Text":"duke shtuar atje shthurjen dhe korrupsionin"},{"SurahNumber":89,"VerseNumber":13,"Text":"prandaj Zoti yt lëshoi mbi ata kamxhikun e dënimit"},{"SurahNumber":89,"VerseNumber":14,"Text":"Vërtet, Zoti yt është gjithnjë në pritë"},{"SurahNumber":89,"VerseNumber":15,"Text":"Për sa i përket njeriut, kur Zoti i tij e sprovon atë, duke e ngritur lart dhe duke i dhënë mirësi, ai thotë: “Zoti im më ka nderuar.”"},{"SurahNumber":89,"VerseNumber":16,"Text":"Por, kur e sprovon atë, duke ia ngushtuar mjetet e jetesës, ai thotë: “Zoti im më ka poshtëruar”"},{"SurahNumber":89,"VerseNumber":17,"Text":"Nuk është kështu! Por ju nuk silleni mirë me jetimët"},{"SurahNumber":89,"VerseNumber":18,"Text":"dhe nuk e nxitni njëri-tjetrin për t’i ushqyer të varfrit"},{"SurahNumber":89,"VerseNumber":19,"Text":"Trashëgiminë (e të dobëtëve) e zhvatni me lakmi të pangopur"},{"SurahNumber":89,"VerseNumber":20,"Text":"dhe e doni pasurinë me një dëshirë të pakufishme"},{"SurahNumber":89,"VerseNumber":21,"Text":"Por ani! Kur Toka të bëhet copë e thërrime"},{"SurahNumber":89,"VerseNumber":22,"Text":"kur të vijë Zoti yt (për të ndarë gjykimin) me engjëjt të rreshtuar radhë pas radhe"},{"SurahNumber":89,"VerseNumber":23,"Text":"Dhe, kur të sillet Xhehenemi, atë Ditë njeriu do të kujtohet por ç’i duhet se u kujtua"}]}