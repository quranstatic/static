{"Id":354,"LanguageCodes":["ta","tam"],"Name":"tam-abdulhameedbaqa","Author":"Abdulhameed Baqavi","Language":"Tamil","Description":"Tamil","Direction":"ltr","Source":"https://quranenc.com/check/tamil_baqavi/v1.0.0-csv.1 , https://quranenc.com/en/browse/tamil_baqavi , https://quranenc.com ,","Translations":[{"SurahNumber":78,"VerseNumber":1,"Text":"(நபியே!) எதைப்பற்றி அவர்கள் (தங்களுக்குள்) கேட்டுக் கொள்கின்றனர்"},{"SurahNumber":78,"VerseNumber":2,"Text":"மகத்தான செய்தியைப் பற்றிய(ல்லவா)"},{"SurahNumber":78,"VerseNumber":3,"Text":"அதைப்பற்றி அவர்கள் (உண்மைக்கு) முரணான அபிப்பிராயம் கொண்டிருக்கின்றனர்"},{"SurahNumber":78,"VerseNumber":4,"Text":"(தங்கள் எண்ணம் தவறு என்பதை) அதிசீக்கிரத்தில் அவர்கள் நன்கு அறிந்து கொள்வார்கள்"},{"SurahNumber":78,"VerseNumber":5,"Text":"பின்னர், அவசியம் அதிசீக்கிரத்தில் (அதன் உண்மையை) நன்கு அறிந்து கொள்வார்கள்"},{"SurahNumber":78,"VerseNumber":6,"Text":"(இவ்வளவு பெரிய) பூமியை நாம் (உங்களுக்கு) விரிப்பாக அமைக்க வில்லையா"},{"SurahNumber":78,"VerseNumber":7,"Text":"இன்னும், (அதில் நாம்) மலைகளை முளைகளாக (நிறுத்தவில்லையா)"},{"SurahNumber":78,"VerseNumber":8,"Text":"ஜோடி ஜோடியாக உங்களை நாமே படைத்திருக்கிறோம்"},{"SurahNumber":78,"VerseNumber":9,"Text":"நாமே உங்கள் நித்திரையை (உங்களுக்கு) ஓய்வாக ஆக்கினோம்"},{"SurahNumber":78,"VerseNumber":10,"Text":"நாமே இரவை (உங்களுக்கு)ப் போர்வையாக ஆக்கினோம்"},{"SurahNumber":78,"VerseNumber":11,"Text":"நாமே பகலை (உங்கள்) வாழ்வைத் தேடிக்கொள்ளும் நேரமாக்கினோம்"},{"SurahNumber":78,"VerseNumber":12,"Text":"உங்களுக்கு மேலிருக்கும் பலமான ஏழு வானங்களையும் நாமே அமைத்தோம்"},{"SurahNumber":78,"VerseNumber":13,"Text":"அதில் (சூரியனைப்) பிரகாசிக்கும் தீபமாக அமைத்தோம்"},{"SurahNumber":78,"VerseNumber":14,"Text":"கார்மேகத்திலிருந்து பெரும் மழையை பொழியச் செய்கிறோம்"},{"SurahNumber":78,"VerseNumber":15,"Text":"அதைக் கொண்டு தானியங்களையும் புற்பூண்டுகளையும் முளைப்பிக்கிறோம்"},{"SurahNumber":78,"VerseNumber":16,"Text":"இன்னும், கிளைகள் அடர்ந்த சோலைகளையும் (உற்பத்தி செய்கிறோம்)"},{"SurahNumber":78,"VerseNumber":17,"Text":"நிச்சயமாக (இவர்கள் தர்க்கித்து நிராகரித்துக் கொண்டிருக்கும்) அந்தத் தீர்ப்பு நாள்தான் (விசாரணைக்குக்) குறிப்பிட்ட காலமாகும்"},{"SurahNumber":78,"VerseNumber":18,"Text":"(அதற்காக) ஸூர் (என்னும் எக்காளம்) ஊதப்படும் நாளில் நீங்கள் கூட்டம் கூட்டமாக வருவீர்கள்"},{"SurahNumber":78,"VerseNumber":19,"Text":"வானம் திறக்கப்பட்டு (அதில்) பல வழிகள் ஏற்பட்டு விடும்"},{"SurahNumber":78,"VerseNumber":20,"Text":"மலைகள் (தம் இடத்திலிருந்து) பெயர்க்கப்பட்டு தூள்தூளாகி (பறந்து) விடும்"},{"SurahNumber":78,"VerseNumber":21,"Text":"நிச்சயமாக நரகம் (இந்தப் பாவிகளின் வரவை) எதிர்பார்த்துக் கொண்டிருக்கிறது"},{"SurahNumber":78,"VerseNumber":22,"Text":"(பாவிகளாகிய) இந்த அநியாயக்காரர்கள் தங்குமிடம் அதுவே"},{"SurahNumber":78,"VerseNumber":23,"Text":"அதில் அவர்கள் நீண்ட காலங்கள் தங்கிவிடுவார்கள்"},{"SurahNumber":78,"VerseNumber":24,"Text":"அதில் கொதிக்கும் நீரையும் சீழ் சலத்தையும் தவிர அவர்கள் (வேறு ஒரு) குடிபானத்தையும், குளிர்ச்சியையும் சுவைக்க மாட்டார்கள்"},{"SurahNumber":78,"VerseNumber":25,"Text":"அதில் கொதிக்கும் நீரையும் சீழ் சலத்தையும் தவிர அவர்கள் (வேறு ஒரு) குடிபானத்தையும், குளிர்ச்சியையும் சுவைக்க மாட்டார்கள்"},{"SurahNumber":78,"VerseNumber":26,"Text":"இது (அவர்கள் செயலுக்குத்) தகுமான கூலியாகும்"},{"SurahNumber":78,"VerseNumber":27,"Text":"ஏனென்றால், நிச்சயமாக அவர்கள் (மறுமையின்) கேள்வி கணக்கை நம்பவே இல்லை"},{"SurahNumber":78,"VerseNumber":28,"Text":"அவர்கள் நம் வசனங்களை மிக அலட்சியமாகப் பொய்ப்பித்தார்கள்"},{"SurahNumber":78,"VerseNumber":29,"Text":"எனினும், இவை அனைத்தையும் நாம் (நம் குறிப்புப்) புத்தகத்தில் பதிவு செய்து கொண்டோம்"},{"SurahNumber":78,"VerseNumber":30,"Text":"ஆகவே, (மறுமையில் அவர்களை நோக்கி) ‘‘வேதனையைத் தவிர நாம் உங்களுக்கு (வேறெதையும்) அதிகப்படுத்த மாட்டோம். ஆகவே, (இதைச்) சுவைத்துப் பாருங்கள்'' (என்று கூறுவோம்)"}]}