{"Id":189,"LanguageCodes":["hi","hin"],"Name":"hin-maulanaazizulha-la","Author":"Maulana Azizul Haque Al Umari","Language":"Hindi","Description":"Hindi - Transliteration","Direction":"ltr","Source":"https://quranenc.com/check/hindi_omari/v1.1.0-csv.1 , https://quranenc.com/en/browse/hindi_omari , https://quranenc.com ,","Translations":[{"SurahNumber":7,"VerseNumber":150,"Text":"aur jab moosa apanee jaati kee or krodh tatha duhkh se bhara hua vaapas aaya, to usane kahaah tumane mere pashchaat mera bahut bura pratinidhitv kiya. kya tum apane paalanahaar kee aagya se pahale hee jaldee kar[1] gaye? tatha usane lekh takhtiyaan daal deen tatha apane bhaee (haaroon) ka sir pakad ke apanee or kheenchane laga. usane kahaah he mere maan jaaye bhaee! logon ne mujhe nirbal samajh liya tatha sameep tha ki ve mujhe maar daalen. atah too shatruon ko mujhapar hansane ka avasar na de. mujhe atyaachaariyon ka saathee na bana"},{"SurahNumber":7,"VerseNumber":151,"Text":"moosa ne kahaah[1] he mere paalanahaar! mujhe tatha mere bhaee ko kshama kar de aur hamen apanee daya mein pravesh de aur too hee sab dayaakaariyon se adhik dayaasheel hai"},{"SurahNumber":7,"VerseNumber":152,"Text":"jin logon ne bachhade ko poojy banaaya, unapar unake paalanahaar ka prakop aayega aur ve saansaarik jeevan mein apamaanit honge aur isee prakaar ham jhooth ghadane vaalon ko dand dete hain"},{"SurahNumber":7,"VerseNumber":153,"Text":"aur jin logon ne dushkarm kiya, phir usake pashchaat kshama maang lee aur eemaan laaye, to vaastav mein, tera paalanahaar ati kshamaasheel dayaavaan hai"},{"SurahNumber":7,"VerseNumber":154,"Text":"phir jab moosa ka krodh shaant ho gaya, to usane lekh takhtiyaan utha leen, jinake likhe aadeshon mein maargadarshan tatha daya thee, un logon ke lie, jo apane paalanahaar se hee darate hon"},{"SurahNumber":7,"VerseNumber":155,"Text":"aur moosa ne hamaare nirdhaarit[1] samay ke lie apanee jaati ke sattar vyaktiyon ko chun liya aur jab unhen bhookamp ne gher[2] liya, to moosa ne kahaah he mere paalanahaar! yadi too chaahata to in sabaka isase pahale hee vinaash kar deta aur mera bhee. kya too hamaara us kukarm ke kaaran naash kar dega, jo hamamen se kuchh nirbodh kar gaye? ye[3] teree or se keval ek pareeksha thee. too jise chaahe, usake dvaara kupath kar de aur jise chaahe, supath darsha de. too hee hamaara sanrakshak hai, atah hamaare paapon ko kshama kar de aur hamapar daya kar, too sarvottam kshamaavaan hai"}]}