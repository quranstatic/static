{"Id":208,"LanguageCodes":["jv","jav"],"Name":"jav-unknown-la","Author":"Unknown","Language":"Javanese","Description":"Javanese - Transliteration","Direction":"ltr","Source":"https://github.com/hakimrie/alQuran-Translations , https://voiceofquran.info/download-quran-translation-pdf/","Translations":[{"SurahNumber":36,"VerseNumber":41,"Text":"Lan maneh kanggo dheweke tandha yektining kuwasaningsun, hiya iku anggoningsun ngemot para leluhure ana ing perahu kang kebak (zaman Nabi Nuh a.s)"},{"SurahNumber":36,"VerseNumber":42,"Text":"Ingsun gawekake (kanggo dheweke) tunggangan kang ngemperi perahune (Nabi Nuh)"},{"SurahNumber":36,"VerseNumber":43,"Text":"Menawa ana kersane (Pangeran) wong kafir dak kelemake ana segara mesthi kelakon sarta ora ana kang bisa nulungi wong mahi ora bisa selamet"},{"SurahNumber":36,"VerseNumber":44,"Text":"Kajaba marga saka rohmatingsun lan Ingsun paringi kabungahan nganti tekan wawangene patine"},{"SurahNumber":36,"VerseNumber":45,"Text":"(Wong kafir) Nalikane padha didhawuhi mangkene, \"Sira padha wediya patrapane dosa kang ana ngarepira, (hiya iku patrapan kencengan ana donya) Lan patrapan kang ana burinira (hiya iku patrapan besok ana akhirat) supaya sira padha holeh asihing Allah"},{"SurahNumber":36,"VerseNumber":46,"Text":"Wong kafir saben didhawuhi ayat pangandikaning Pangeran, mesthi padha melengos"},{"SurahNumber":36,"VerseNumber":47,"Text":"Nalikane padha didhawuhi mangkene, \"Kowe padha mewehana rizki kang wis padha diparengake dening Allah marang kowe.\" Wong kang padha kafir banjur padha mangsuli marang wong mukmin, \"Ya gene aku aweh pangan marang sawijining wong, kang manawa ana parenge kersane Allah, Allah paring rizki marang wong mau, anggomu akon meweh marang wong mahu, tetela kesasar"},{"SurahNumber":36,"VerseNumber":48,"Text":"(Wong kafir) padha celathu, \"Menawa kandamu yen wong kanf wis padha mati bakal padha diuripake maneh iku temen, mara besuk apa kelakone"},{"SurahNumber":36,"VerseNumber":49,"Text":"(Wong kafir mau) ora liwat mung ngenteni pathakke (malaikat Israfil) pathak kang sapisan bahe wong sahisine jagad mati kabeh, ketungkul anggone padha grejegan"},{"SurahNumber":36,"VerseNumber":50,"Text":"Mulane padha ora bisa mekas apa - apa, lan sawise mati padha ora bisa bali marang donya ketemu sanak sedulure"},{"SurahNumber":36,"VerseNumber":51,"Text":"(Malaikat Israfil) banjur handamu sempronge kang hisi nyawane para manungsa, ingkono wong kang mati padha tangi kabeh, metu saka ing kuburane padha digiring seba ing ngeyunaning Pangeran"},{"SurahNumber":36,"VerseNumber":52,"Text":"Banjur padha celathu (wong kafir), \"Haduh, cilaka temen aku sapa kang nangekake aku saka anggonku turu\", Hiya kang diprasetyakake dening Pangeran kang Maha Murah, saiki tetela pangandikaning para rasul biyen temen"},{"SurahNumber":36,"VerseNumber":53,"Text":"Pandamuning semprong (Malaikat Israfil) mung sak kempusan bahe. Sarupaning manungsa teka kabeh padha seba ing ngarsaningsun"},{"SurahNumber":36,"VerseNumber":54,"Text":"Ing dina iku ora ana kang dianiaya sethithik - thithika, lan sira ora diwales apa - apa, kajaba diwales semu barang kang wis dilakoni"}]}