{"Id":192,"LanguageCodes":["hi","hin"],"Name":"hin-muhammadfarooqk","Author":"Muhammad Farooq Khan And Muhammad Ahmed","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":33,"VerseNumber":7,"Text":"और याद करो जब हमने नबियों से वचन लिया, तुमसे भी और नूह और इबराहीम और मूसा और मरयम के बेटे ईसा से भी। इन सबसे हमने ढृढ़ वचन लिया"},{"SurahNumber":33,"VerseNumber":8,"Text":"ताकि वह सच्चे लोगों से उनकी सच्चाई के बारे में पूछे। और इनकार करनेवालों के लिए तो उसने दुखद यातना तैयार कर रखी है"},{"SurahNumber":33,"VerseNumber":9,"Text":"ऐ ईमान लानेवालो! अल्लाह की उस अनुकम्पा को याद करो जो तुमपर हुई; जबकि सेनाएँ तुमपर चढ़ आई तो हमने उनपर एक हवा भेज दी और ऐसी सेनाएँ भी, जिनको तुमने देखा नहीं। और अल्लाह वह सब कुछ देखता है जो तुम करते हो"},{"SurahNumber":33,"VerseNumber":10,"Text":"याद करो जब वे तुम्हारे ऊपर की ओर से और तुम्हारे नीचे की ओर से भी तुमपर चढ़ आए, और जब निगाहें टेढ़ी-तिरछी हो गई और उर (हृदय) कंठ को आ लगे। और तुम अल्लाह के बारे में तरह-तरह के गुमान करने लगे थे"},{"SurahNumber":33,"VerseNumber":11,"Text":"उस समय ईमानवाले आज़माए गए और पूरी तरह हिला दिए गए"},{"SurahNumber":33,"VerseNumber":12,"Text":"और जब कपटाचारी और वे लोग जिनके दिलों में रोग है कहने लगे, \"अल्लाह और उसके रसूल ने हमसे जो वादा किया था वह तो धोखा मात्र था।"},{"SurahNumber":33,"VerseNumber":13,"Text":"और जबकि उनमें से एक गिरोह ने कहा, \"ऐ यसरिबवालो, तुम्हारे लिए ठहरने का कोई मौक़ा नहीं। अतः लौट चलो।\" और उनका एक गिरोह नबी से यह कहकर (वापस जाने की) अनुमति चाह रहा था कि \"हमारे घर असुरक्षित है।\" यद्यपि वे असुरक्षित न थे। वे तो बस भागना चाहते थे"},{"SurahNumber":33,"VerseNumber":14,"Text":"और यदि उसके चतुर्दिक से उनपर हमला हो जाता, फिर उस समय उनसे उपद्रव के लिए कहा जाता, तो वे ऐसा कर डालते और इसमें विलम्ब थोड़े ही करते"},{"SurahNumber":33,"VerseNumber":15,"Text":"यद्यपि वे इससे पहले अल्लाह को वचन दे चुके थे कि वे पीठ न फेरेंगे, और अल्लाह से की गई प्रतिज्ञा के विषय में तो पूछा जाना ही है"}]}