{"Id":3,"LanguageCodes":["af","afr"],"Name":"afr-imammabaker","Author":"Imam M. A. Baker","Language":"Afrikaans","Description":"Afrikaans","Direction":"ltr","Source":"The Islamic Dawah Movement of Southern Africa","Translations":[{"SurahNumber":38,"VerseNumber":17,"Text":"Verdra geduldig wat hulle sê, en dink aan Ons dienaar Dawid, besitter van mag. Hy het hom dikwels tot Allah gewend"},{"SurahNumber":38,"VerseNumber":18,"Text":"Waarklik, Ons het die berge onderwerp om saam met hom Allah in die aand en in die oggend te verheerlik"},{"SurahNumber":38,"VerseNumber":19,"Text":"en die voëls bymekaar laat kom. Almal was hom onderdanig"},{"SurahNumber":38,"VerseNumber":20,"Text":"En Ons het sy koninkryk versterk, en Ons het hom wysheid en ’n beslissende oordeel gegee"},{"SurahNumber":38,"VerseNumber":21,"Text":"En het u die verhaal van die Teenstanders gehoor? Toe hulle oor die muur geklim en die binnekamer ingegaan het"},{"SurahNumber":38,"VerseNumber":22,"Text":"en hulle by Dawid gekom het, het hy hulle gevrees. Hulle het gesê: Moenie bang wees nie! Ons is twee prosedeerders, waar- van die een die ander onreg aangedoen het; spreek daarom reg tussen ons in waarheid, en handel nie onregverdig nie, en lei ons na die regte pad"},{"SurahNumber":38,"VerseNumber":23,"Text":"Dít is my broer; hy het nege-en-neëntig ooie, en ek het maar een ooi. Tog sê hy: Gee haar aan my; en hy het my in die argument oorweldig"},{"SurahNumber":38,"VerseNumber":24,"Text":"Dawid het gesê: Waarlik, hy het u onreg aangedoen deur u ooi op te eis, terwyl hy reeds baie ooie het. En voorwaar, vele vennote doen mekaar onreg aan, behalwe diegene wat glo en goeddoen; en hulle is maar min! En Dawid het geweet dat Ons hom beproef het, en daarom het hy sy Heer om beskerming gevra, en hy het biddend neergesak en hom tot Allah gewend"},{"SurahNumber":38,"VerseNumber":25,"Text":"Daarom het Ons hom beskerm en hy het by Ons toenadering gesoek en by Ons ’n voortreflike toevlugsoord gehad"},{"SurahNumber":38,"VerseNumber":26,"Text":"O Dawid! het Ons gesê, Ons het u as regeerder oor die land aan- gestel; oordeel dus tussen die mense in waarheid, en volg nie hul begeertes nie, anders sal hulle u van die weg van Allah aflei. Hulle wat van die weg van Allah afdwaal, sal gewis ’n hewige straf ontvang, omdat hulle die Dag van Afrekening vergeet"}]}