{"Id":192,"LanguageCodes":["hi","hin"],"Name":"hin-muhammadfarooqk","Author":"Muhammad Farooq Khan And Muhammad Ahmed","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":27,"VerseNumber":45,"Text":"और समूद की ओर हमने उनके भाई सालेह को भेजा कि \"अल्लाह की बन्दगी करो।\" तो क्या देखते है कि वे दो गिरोह होकर आपस में झगड़ने लगे"},{"SurahNumber":27,"VerseNumber":46,"Text":"उसने कहा, \"ऐ मेरी क़ौम के लोगों, तुम भलाई से पहले बुराई के लिए क्यों जल्दी मचा रहे हो? तुम अल्लाह से क्षमा याचना क्यों नहीं करते? कदाचित तुमपर दया की जाए।"},{"SurahNumber":27,"VerseNumber":47,"Text":"उन्होंने कहा, \"हमने तुम्हें और तुम्हारे साथवालों को अपशकुन पाया है।\" उसने कहा, \"तुम्हारा शकुन-अपशकुन तो अल्लाह के पास है, बल्कि बात यह है कि तुम लोग आज़माए जा रहे हो।"},{"SurahNumber":27,"VerseNumber":48,"Text":"नगर में नौ जत्थेदार थे जो धरती में बिगाड़ पैदा करते थे, सुधार का काम नहीं करते थे"},{"SurahNumber":27,"VerseNumber":49,"Text":"वे आपस में अल्लाह की क़समें खाकर बोले, \"हम अवश्य उसपर और उसके घरवालों पर रात को छापा मारेंगे। फिर उसके वली (परिजन) से कह देंगे कि हम उसके घरवालों के विनाश के अवसर पर मौजूद न थे। और हम बिलकुल सच्चे है।"},{"SurahNumber":27,"VerseNumber":50,"Text":"वे एक चाल चले और हमने भी एक चाल चली और उन्हें ख़बर तक न हुई"},{"SurahNumber":27,"VerseNumber":51,"Text":"अब देख लो, उनकी चाल का कैसा परिणाम हुआ! हमने उन्हें और उनकी क़ौम - सबको विनष्ट करके रख दिया"},{"SurahNumber":27,"VerseNumber":52,"Text":"अब ये उनके घर उनके ज़ुल्म के कारण उजडें पड़े हुए है। निश्चय ही इसमें एक बड़ी निशानी है उन लोगों के लिए जो जानना चाहें"},{"SurahNumber":27,"VerseNumber":53,"Text":"और हमने उन लोगों को बचा लिया, जो ईमान लाए और डर रखते थे"},{"SurahNumber":27,"VerseNumber":54,"Text":"और लूत को भी भेजा, जब उसने अपनी क़ौम के लोगों से कहा, \"क्या तुम आँखों देखते हुए अश्लील कर्म करते हो"},{"SurahNumber":27,"VerseNumber":55,"Text":"क्या तुम स्त्रियों को छोड़कर अपनी काम-तृप्ति के लिए पुरुषों के पास जाते हो? बल्कि बात यह है कि तुम बड़े ही जाहिल लोग हो।"}]}