{"Id":154,"LanguageCodes":["fa","fas"],"Name":"fas-hussainansarian","Author":"Hussain Ansarian","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":82,"VerseNumber":1,"Text":"هنگامی که آسمان بشکافد"},{"SurahNumber":82,"VerseNumber":2,"Text":"و هنگامی که ستارگان پراکنده شوند"},{"SurahNumber":82,"VerseNumber":3,"Text":"و هنگامی که دریاها شکافته شوند [و به هم بپیوندند]"},{"SurahNumber":82,"VerseNumber":4,"Text":"و هنگامی که قبرها زیر و رو شوند،"},{"SurahNumber":82,"VerseNumber":5,"Text":"هرکسی آنچه را [از خیر و شر] پیش فرستاده و باز پس نهاده بداند"},{"SurahNumber":82,"VerseNumber":6,"Text":"ای انسان! چه چیزی تو را به پروردگار بزرگوارت مغرور کرده است؟"},{"SurahNumber":82,"VerseNumber":7,"Text":"همان کسی که تو را آفرید و اندامت را درست و نیکو ساخت و متعادل و متناسب قرار داد،"},{"SurahNumber":82,"VerseNumber":8,"Text":"و تو را در هر نقش و صورتی که خواست ترکیب کرد"},{"SurahNumber":82,"VerseNumber":9,"Text":"این چنین نیست [که سبب ارتکاب گناهانتان مغرور بودنتان به بزرگواری پروردگار باشد]، بلکه روز جزا را تکذیب می کنید [و با این تکذیب، راه گناه را به روی خود باز می نمایید،]"},{"SurahNumber":82,"VerseNumber":10,"Text":"و بی تردید بر شما نگهبانانی گماشته اند"},{"SurahNumber":82,"VerseNumber":11,"Text":"بزرگوارانی نویسنده"},{"SurahNumber":82,"VerseNumber":12,"Text":"که آنچه را [از خیر و شر] انجام می دهید، می دانند [و ضبط می کنند]"},{"SurahNumber":82,"VerseNumber":13,"Text":"به یقین نیکان در نعمت فراوانی قرار دارند"},{"SurahNumber":82,"VerseNumber":14,"Text":"و مسلماً گناهکاران در دوزخ اند"},{"SurahNumber":82,"VerseNumber":15,"Text":"[که] روز پاداش در آن درآیند،"},{"SurahNumber":82,"VerseNumber":16,"Text":"و آنان از دوزخ غایب نمی شوند"},{"SurahNumber":82,"VerseNumber":17,"Text":"و تو چه می دانی روز جزا چیست؟"},{"SurahNumber":82,"VerseNumber":18,"Text":"باز چه می دانی روز جزا چیست؟"},{"SurahNumber":82,"VerseNumber":19,"Text":"روزی که کسی از کسی چیزی از عذاب را دفع نمی کند، و در آن روز، فرمان و حکم ویژه خداست"},{"SurahNumber":83,"VerseNumber":1,"Text":"وای بر کم فروشان"},{"SurahNumber":83,"VerseNumber":2,"Text":"آنان که چون از مردم کالایی را با پیمانه و وزنمی ستانند، تمام و کامل می ستانند،"},{"SurahNumber":83,"VerseNumber":3,"Text":"و چون برای آنان پیمانه و وزن کنند، کم می دهند"},{"SurahNumber":83,"VerseNumber":4,"Text":"آیا اینان یقین ندارند که حتماً بر انگیخته می شوند؟"},{"SurahNumber":83,"VerseNumber":5,"Text":"برای روزی بزرگ،"},{"SurahNumber":83,"VerseNumber":6,"Text":"روزی که مردم در برابر پروردگار جهانیان به پا می ایستند"}]}