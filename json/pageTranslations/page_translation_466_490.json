{"Id":490,"LanguageCodes":["zu","zul"],"Name":"zul-iqembulezifundi","Author":"Iqembu Lezifundiswa, Mussa Muhammad Telela , Uthman Mfanafuthi Msomi, Moulana Abdur Rahman Chilipa, Haji Ibrahim Mondli Japhet Mthembu, Moulana Imran Ngcobo, Moulana Eshaaq Osman","Language":"Zulu","Description":"Zulu","Direction":"ltr","Source":"Islamic Dawah Movement of Southern Africa(IDM), https://www.alqurantranslation.com/","Translations":[{"SurahNumber":39,"VerseNumber":68,"Text":"Futhikuyokhaliswaicilongobesebeyafabonkeabasemazulwini nabobonke abasemhlabeni ngaphandle kwalabo ngokuthanda kukaMvelinqangi bese liyakhaliswa ngesinye isikhathi bese kuba yilapho besukuma belinda"},{"SurahNumber":39,"VerseNumber":69,"Text":"Futhi umhlaba uyocwebezela ngokukhanya kweNkosi futhi incwadi iyobekwa phansi futhi kuyolethwa abaphrofethi kanye nabofakazi, futhi kuyokwehlulelwa phakathi kwabo ngeqiniso futhi bona angeke benziwe okungenabo ubulungiswa"},{"SurahNumber":39,"VerseNumber":70,"Text":"Futhi umphefumulo nomphefumulo uyokhokhelwa ngokuphelele loko owakwenza futhi yena (uMvelinqangi) wazi kangcono ngalokho ababekwenza"},{"SurahNumber":39,"VerseNumber":71,"Text":"Futhi labo abangakholwanga bayolethwa esihogweni beyizixuku kuze kube yilapho befika kusona futhi iyovulwa iminyango yaso futhi bayothi kubona abaqaphi baso “ngakube azifikanga yini kunina izithunywa eziphuma phakathi kwenu zinifundela amavesi eNkosi yenu futhi zinixwayisa ngokuhlangana kwalolusuku lwenu na?” bayothi “yebo” kepha liyogcwaliseka izwi lesijeziso kwabangakholwa"},{"SurahNumber":39,"VerseNumber":72,"Text":"Kuyothiwa, “ngenani eminyangweni yesihogo nihlale lapho phakathi ingunaphakade, yimbi indawo yokuhlala abaqholoshayo”"},{"SurahNumber":39,"VerseNumber":73,"Text":"Futhi labo abayesabayo iNkosi yabo bayolethwa esivandeni (ezulwini) beyizixuku kuze kube yilapho befika kulona futhi iyovulwa iminyango yalo futhi bayothi kubona abaqaphi balo “ukuthula makube kunina nenza kahle ngakho-ke ngenani kulona ingunaphakade”"},{"SurahNumber":39,"VerseNumber":74,"Text":"Futhi bayothi “udumo malube kuMvelinqangi osifezile kuthina isethembiso sakhe futhi usenze saba yizindlalifa zezwe, sihlale ezulwini noma ngabe yikuphi lapho sithanda khona, muhle kakhulu umvuzo wabasebenzi"}]}