{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":46,"VerseNumber":6,"Text":"‘Oh geupeusapat dum manusia Di jih nyan dua peusalah-salah $ Hana jiseumah Kamoe dum le jih"},{"SurahNumber":46,"VerseNumber":7,"Text":"‘Oh geukheun bak jih dum ayat Allah i Dum ayat Kamoe bak jih geupeutrang Di kaphe suang sihe jipeugah Jikheun atra nyoe sihe that nyata"},{"SurahNumber":46,"VerseNumber":8,"Text":"Jipeuna-peuna atra nyang salah Takheun meunyo nyan lon peuna-peuna Kon milek gata nyan milek Allah Gata bak Tuhan sit hana sapeue Bandum Neuteupue peue nyang tapeugah Cukop meu Tuhan keu saksi dudoe Antara tanyoe beuna ngon salah Lon deungon gata Tuhan keu saksi Soe keumeung ungki watee Neupeugah Droeneuh sidroe Maha Pengampon Lagi pih Tuhan Maha Pemurah"},{"SurahNumber":46,"VerseNumber":9,"Text":"Takheun lon rasul kon ureueng baro Dileekon sit le dum rasul Allah Peue nyang geupeugot keu lon ngon gata c Di lon pih hana lon teuʻoh peugah Di lon lonikot peue nyang Neuwahi Bak lon Neuyue bri peue nyang peurintah Di lon nyoe mantong Neuyue peuingat Meunan nyata that nyang Neuyue peugah"},{"SurahNumber":46,"VerseNumber":10,"Text":"<Takheun meunyo bit nyoe nibak Tuhan Teuma pakriban gata ek salah > Gata takaphe padahai saksi Sidroe Israil cit ka geupeugah Ngon kitab dilee atra nyoe saban Teuma meuiman gopnyan keu Allah Gata teukabo han tameuiman Pane di Tuhan Neubri hidayah Han Neupeutunyok ureueng nyang lalem"},{"SurahNumber":46,"VerseNumber":11,"Text":"Di kaphe suang cuma jipeugah { Meunyo keubit got peue nyang jiba nyan i Kon droe awak nyan phon jitem papah Teuntee kamoe nyang phon-phon meuiman Teuma jih dum nyan hana hidayah Sabab peutunyok hana roh keu jih Jikheun treuk le jih atra nyan salah Jikheun nyoe ka trep jipeugot-peugot}"},{"SurahNumber":46,"VerseNumber":12,"Text":"Padahai meuhat cit kitab Allah Kitab keu Musa dilee nibak nyan Jeut keu peudoman rahmat bak Allah Kitab nyoe teuma peubeuna meuhat Lam bahsa Arab teuma geupeugah Nak geupeuingat ureueng nyang lalem Lom mangat seunang ureueng meutuah Soe nyang pubuet got haba peusuka"},{"SurahNumber":46,"VerseNumber":13,"Text":"Ureueng peucaya iman keu Allah Ureueng nyan nyang kheun Po kamoe Tuhan Nyan pendirian geuh hana ubah Hana peutakot teuma ureueng nyan Lom pih ureueng nyan hana le gundah"},{"SurahNumber":46,"VerseNumber":14,"Text":"Nyan keuh ureueng jih nyang asoe churuga Keukai rok masa sinan geukeubah Sabab yoh dilee ka geuusaha Jinoe troh masa teurimong balah"}]}