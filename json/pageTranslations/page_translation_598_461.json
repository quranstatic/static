{"Id":461,"LanguageCodes":["ur","urd"],"Name":"urd-muhammadtaqiusm","Author":"Muhammad Taqi Usmani","Language":"Urdu","Description":"Urdu","Direction":"rtl","Source":"","Translations":[{"SurahNumber":97,"VerseNumber":1,"Text":"بیشک ہم نے اس (قرآن) کو شب قدر میں نازل کیا ہے۔"},{"SurahNumber":97,"VerseNumber":2,"Text":"اور تمہیں کیا معلوم کہ شب قدر کیا چیز ہے ؟"},{"SurahNumber":97,"VerseNumber":3,"Text":"شب قدر ایک ہزار مہینوں سے بھی بہتر ہے۔"},{"SurahNumber":97,"VerseNumber":4,"Text":"اس میں فرشتے اور روح اپنے پروردگار کی اجازت سے ہر کام کے لیے اترتے ہیں۔"},{"SurahNumber":97,"VerseNumber":5,"Text":"وہ رات سراپا سلامتی ہے فجر کے طلوع ہونے تک۔"},{"SurahNumber":98,"VerseNumber":1,"Text":"اہل کتاب اور مشرکین میں سے جو لوگ کافر تھے، وہ اس وقت تک باز آنے والے نہیں تھے جب تک کہ ان کے پاس روشن دلیل نہ آتی۔"},{"SurahNumber":98,"VerseNumber":2,"Text":"یعنی ایک اللہ کا رسول جو پاک صحیفے پڑھ کر سنائے۔"},{"SurahNumber":98,"VerseNumber":3,"Text":"جن میں سیدھی تحریریں لکھی ہوں۔"},{"SurahNumber":98,"VerseNumber":4,"Text":"اور جو اہل کتاب تھے، انہوں نے جدا راستہ اسی کے بعد اختیار کیا جب ان کے پاس روشن دلیل آچکی تھی۔"},{"SurahNumber":98,"VerseNumber":5,"Text":"اور انہیں اس کے سوا کوئی اور حکم نہیں دیا گیا تھا کہ وہ اللہ کی عبادت اس طرح کریں کہ بندگی کو بالکل یکسو ہو کر صرف اسی کے لیے خاص رکھیں، اور نماز قائم کریں اور زکوٰۃ ادا کریں، اور یہی سیدھی سچی امت کا دین ہے۔"},{"SurahNumber":98,"VerseNumber":6,"Text":"یقین جانو کہ اہل کتاب اور مشرکین میں سے جنہوں نے کفر اپنا لیا ہے وہ جہنم کی آگ میں جائیں گے جہاں وہ ہمیشہ رہیں گے۔ یہ لوگ ساری مخلوق میں سب سے برے ہیں۔"},{"SurahNumber":98,"VerseNumber":7,"Text":"جو لوگ ایمان لائے ہیں اور انہوں نے نیک عمل کیے ہیں وہ بیشک ساری مخلوق میں سب سے بہتر ہیں"}]}