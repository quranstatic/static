{"Id":289,"LanguageCodes":["ps","pus"],"Name":"pus-zakariaabulsala","Author":"Zakaria Abulsalam","Language":"Pushto","Description":"Pushto","Direction":"rtl","Source":"","Translations":[{"SurahNumber":95,"VerseNumber":1,"Text":"قسم دى په انځر او زیتون (ښوون) باندې"},{"SurahNumber":95,"VerseNumber":2,"Text":"او په طور سینین (غره) باندې"},{"SurahNumber":95,"VerseNumber":3,"Text":"او په دې امان وركوونكي/امن والا ښار باندې"},{"SurahNumber":95,"VerseNumber":4,"Text":"چې یقینًا یقینًا مونږ انسان په ډېر ښكلي صورت (او اعتدال) كې پیدا كړى دى"},{"SurahNumber":95,"VerseNumber":5,"Text":"بیا دى مونږ وګرځاوه د ښكتو ډېر ښكته"},{"SurahNumber":95,"VerseNumber":6,"Text":"مګر هغه كسان چې ایمان يې راوړى دى او نېك عملونه يې كړې دي، نو د دوى لپاره نه ختمېدونكى اجر دى"},{"SurahNumber":95,"VerseNumber":7,"Text":"نو (اى د قیامت منكره!) له دې نه وروسته تا څه شى د قیامت په هكله دروغ ګڼلو ته اماده كوي؟"},{"SurahNumber":95,"VerseNumber":8,"Text":"ایا الله تر ټولو لوى حاكم نه دى؟"},{"SurahNumber":96,"VerseNumber":1,"Text":"ته د خپل هغه رب په نامه سره ولوله چې پیدا كړي يې دي (ټول مخلوقات)"},{"SurahNumber":96,"VerseNumber":2,"Text":"ده انسان له پرنې (ټوټې) وینې نه پیدا كړى دى"},{"SurahNumber":96,"VerseNumber":3,"Text":"ته ولوله، په داسې حال كې چې ستا رب تر ټولو لوى كریم دى"},{"SurahNumber":96,"VerseNumber":4,"Text":"هغه چې په قلم سره يې ښوونه كړې ده"},{"SurahNumber":96,"VerseNumber":5,"Text":"انسان ته يې هغه څه ښودلي دي چې دى پرې نه پوهېده"},{"SurahNumber":96,"VerseNumber":6,"Text":"حقه دا خبره ده چې یقینًا انسان خامخا سركشي كوي"},{"SurahNumber":96,"VerseNumber":7,"Text":"په دې وجه چې دى خپل ځان ویني چې دى بې پروا (بې حاجته) شو"},{"SurahNumber":96,"VerseNumber":8,"Text":"بېشكه خاص ستا رب ته بېرته ورتلل دي"},{"SurahNumber":96,"VerseNumber":9,"Text":"ته ما ته خبر راكړه د هغه كس چې منع كوي"},{"SurahNumber":96,"VerseNumber":10,"Text":"بنده (محمدﷺ) لره كله چې دى لمونځ كوي"},{"SurahNumber":96,"VerseNumber":11,"Text":"ته ما ته خبر راكړه كه چېرې دغه (بنده) په هدایت وي"},{"SurahNumber":96,"VerseNumber":12,"Text":"یا په تقوٰی (پرهېزګارۍ) سره حكم كوي"},{"SurahNumber":96,"VerseNumber":13,"Text":"ته ما ته خبر راكړه كه دغه (منع كوونكى) تكذیب كوي او (له حق نه) مخ اړوي"},{"SurahNumber":96,"VerseNumber":14,"Text":"ایا دى نه پوهېږي چې بېشكه الله ویني؟"},{"SurahNumber":96,"VerseNumber":15,"Text":"داسې نه ده! قسم دى كه دى منع نشو، (نو) مونږ به (دى) خامخا ضرور ډېر سخت راكاږو د تندي (وچولي) په وېښتانو سره"},{"SurahNumber":96,"VerseNumber":16,"Text":"داسې تندى چې دروغجن (او) خطا كار دى"},{"SurahNumber":96,"VerseNumber":17,"Text":"نو دى دې خپل مجلس والا راوبلي"},{"SurahNumber":96,"VerseNumber":18,"Text":"ژر ده چې مونږ به ډېر سخت تند خویه ملايك راوبلو"},{"SurahNumber":96,"VerseNumber":19,"Text":"داسې نه ده ته د ده خبره مه منه، او (الله ته) سجده كوه او (الله ته) ښه نژدې شه"}]}