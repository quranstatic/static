{"Id":365,"LanguageCodes":["tg","tgk"],"Name":"tgk-abdolmohammaday","Author":"Abdolmohammad Ayati","Language":"Tajik","Description":"Tajik","Direction":"ltr","Source":"http://tanzil.net","Translations":[{"SurahNumber":33,"VerseNumber":63,"Text":"Мардум туро аз қиёмат мепурсанд, бигӯ: «Илми он назди Худост». Ва ту чӣ медонӣ, шояд қиёмат наздик бошад"},{"SurahNumber":33,"VerseNumber":64,"Text":"Худо кофиронро лаънат карда ва барояшон оташе сӯзон муҳайё кардааст"},{"SurahNumber":33,"VerseNumber":65,"Text":"ки дар он ҷовидонаанд ва ҳеҷ дӯсту ёваре нахоҳанд ёфт"},{"SurahNumber":33,"VerseNumber":66,"Text":"Рӯзе, ки суратҳояшонро (рӯйҳояшонро) дар оташ бигардонанд, мегӯянд: «Эй кош, Худоро итоъат карда будем ва расулро итоъат карда будем!»"},{"SurahNumber":33,"VerseNumber":67,"Text":"Ва гуфтанд: «Эй Парвардигори мо, ба сарварону бузургони худ итоъат кардем ва онон моро гумроҳ карданд"},{"SurahNumber":33,"VerseNumber":68,"Text":"Эй Парвардигори мо, азобашонро дучандон кун ва ба лаънати бузурге гирифторашон соз!»"},{"SurahNumber":33,"VerseNumber":69,"Text":"Эй касоне, ки имон овардаед, мабошед монанди он касон, ки Мӯсоро озурда карданд ва Худояш аз он айбе, ки гуфта буданд, покаш сохт ва назди Худо обрӯманд буд"},{"SurahNumber":33,"VerseNumber":70,"Text":"Эй касоне, ки имон овардаед, аз Худо битарсед ва сухани дуруст бигӯед"},{"SurahNumber":33,"VerseNumber":71,"Text":"Худо корҳои шуморо ба салоҳ оварад ва гуноҳонатонро бибахшояд. Ва ҳар кӣ ба Худову паёмбараш итоъат кунад, ба комёбии (зафари) бузурге даст ёфтааст"},{"SurahNumber":33,"VerseNumber":72,"Text":"Мо ин амонатро бар осмонҳову замин ва кӯҳҳо арза доштем, аз таҳаммули он рӯй гардонданд ва аз он тарсиданд. Инсон он амонатро бар дӯш гирифт, кк ӯ ситамкору нодон буд"},{"SurahNumber":33,"VerseNumber":73,"Text":"то Худо мардони мунофиқу занони мунофиқ ва мардони мушрику занони мушрикро азоб кунад ва тавбаи мардони мӯъмину занони мӯъминро бипазирад, ки Худо бахшояндаву меҳрубон аст"}]}