{"Id":239,"LanguageCodes":["ln","lin"],"Name":"lin-zakariyamuhamme","Author":"Zakariya Muhammed Balingongo","Language":"Lingala","Description":"Lingala","Direction":"ltr","Source":"https://quranenc.com/en/browse/lingala_zakaria","Translations":[{"SurahNumber":21,"VerseNumber":73,"Text":"Mpe totiyaki bango bakambi, mpo bakamba na mibeko mia biso, mpe tolakisaki bango kosala bolamu, mpe kotelemisa losambo mpe kopesa zakat mpe bazalaki babondeli na biso"},{"SurahNumber":21,"VerseNumber":74,"Text":"Mpe topesaki Loth bwanya na boyebi, mpe tobikisaki ye na mboka oyo bazalaki kosala mabe. Ya soló, bazalaki bato mabe mpe bazangi"},{"SurahNumber":21,"VerseNumber":75,"Text":"Mpe tokotisaki ye na mawa та biso, ya sólo azali kati na bato ya malamu"},{"SurahNumber":21,"VerseNumber":76,"Text":"Mpe tango Núh abelelaki liboso, tondimelaki ye, mpe tobikisaki ye na libota lia ye kowuta na milelo monene"},{"SurahNumber":21,"VerseNumber":77,"Text":"Mpe tolongisaki ye kowuta na bato baye baboyaki kondimela bilembo bia biso mpe bazuaki yango ete: Ezali lokuta. Ya soló, bazalaki bato ya mabe, mpe tozindisaki bango banso"},{"SurahNumber":21,"VerseNumber":78,"Text":"Mpe Dâwud na Suleyman, tango basambisaki тропа bilanga oyo bameme ya bato bakendaki kolia yango na butu, mpe tozalaki nzeneneke тропа bosambisi bwa bango mibale"},{"SurahNumber":21,"VerseNumber":79,"Text":"Mpe topesaki Suleyman bososoli na yango, mpe topesaki bango banso bwanya mpe boyebi, mpe topesaki ngolu na biso epai ya Dâwud ete: Bangomba mpe bandeke basanzola biso elongo naye, mpe biso nde tozalaki kosala yango"},{"SurahNumber":21,"VerseNumber":80,"Text":"Mpe tolakisaki ye kosala nguba mpo ezala lisungi lia bino, boye bozali na botondi"},{"SurahNumber":21,"VerseNumber":81,"Text":"Mpe tondimelaki Suleyman, mopepe moye na motindo naye mopepaki noki noki о ngambu ya mabele maye topambolaki yango. Mpe tozali bayebi ya biloko binso"}]}