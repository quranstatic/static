{"Id":239,"LanguageCodes":["ln","lin"],"Name":"lin-zakariyamuhamme","Author":"Zakariya Muhammed Balingongo","Language":"Lingala","Description":"Lingala","Direction":"ltr","Source":"https://quranenc.com/en/browse/lingala_zakaria","Translations":[{"SurahNumber":6,"VerseNumber":19,"Text":"Loba: Eloko nini ezali monene koleka litatoli? Loba: Allah, azali nzeneneke kati na ngai na bino, mpe bakitiseli ngai kurani oyo mpo ete nakebisa bino na yango na bato banso ekokomela bango. Boye, bino bozali kotatola ete ezali na ba nzambe mosusu elongo na Allah? Loba: Nakotatola te. Loba: Azali solo Nzambe moko, mpe nazali mosika na maye bozali kosangisa ye na yango"},{"SurahNumber":6,"VerseNumber":20,"Text":"Baye topesaki bango buku bayebi ye (Muhammad) ndenge bayebi bana na bango, baye bamizangisi bango moko, bango nde bandimaka te"},{"SurahNumber":6,"VerseNumber":21,"Text":"Mpe nani azali mabe koleka moto oyo azali kobukela Allah lokuta mpe azali koboya mikapo mia ye? Ya soló, babubi bakolonga te"},{"SurahNumber":6,"VerseNumber":22,"Text":"Mpe mokolo oyo tokosangisa bango banso sima tokoloba na baye bazalaki kosangisa: Wapi basangisi na bino bozalaki kotutela tolo"},{"SurahNumber":6,"VerseNumber":23,"Text":"Na masumu na bango, etikalaki te sé baloba ete: Nakombo ya Allah, Nkolo wa biso tozalaki basangisi te"},{"SurahNumber":6,"VerseNumber":24,"Text":"Tala ndenge bakosi milimo na bango moko, mpe esundoli banga maye bazalaki kosangisa (na Allah)"},{"SurahNumber":6,"VerseNumber":25,"Text":"Mpe okati na bango basusu bazali koyokamela yo, mpe tozipaki mitema na bango mpo ete bayeba yango te mpe matoyi na bango makangami. Mpe elembo nyoso bakomona yango bakondima na yango te. Kino bakoya epai nayo mpo na kosuanisa yo, bapengwi bazali koloba ete: Oyó ezali sé masapo ya bato ya kala"},{"SurahNumber":6,"VerseNumber":26,"Text":"Mpe bazali kopekisa bato bapusana pembeni naye mpe bango moko bazali komipekisa. Nzoka nde bazali komiboma kasi bazali koyeba te"},{"SurahNumber":6,"VerseNumber":27,"Text":"Mpe soki omona, ntango bakotelemisa bango liboso ya lifelo bakoloba ete: Eh biso mpasi! Tozonga lisusu na mokili tokoboya mikapo mia Nkolo na biso te, mpe tokozala okati ya bandimi"}]}