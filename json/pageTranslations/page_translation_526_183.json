{"Id":183,"LanguageCodes":["ha","hau"],"Name":"hau-abubakarmahmood-la","Author":"Abubakar Mahmood Jummi","Language":"Hausa","Description":"Hausa - Transliteration","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":53,"VerseNumber":1,"Text":"Ina rantsuwa da tauraron, a lokacin da ya faku"},{"SurahNumber":53,"VerseNumber":2,"Text":"Ma'abucinku bai ɓata ba, kuma bai ƙetare haddi ba"},{"SurahNumber":53,"VerseNumber":3,"Text":"Kuma ba ya yin magana daga son zuciyarsa"},{"SurahNumber":53,"VerseNumber":4,"Text":"(Maganarsa) ba ta zamo ba, face wahayi ne da ake aikowa"},{"SurahNumber":53,"VerseNumber":5,"Text":"(Mala'ika) mai tsananin ƙarfi *ya sanar da shi"},{"SurahNumber":53,"VerseNumber":6,"Text":"Ma'abucin ƙarfi da kwarjini, sa'an nan ya daidaita"},{"SurahNumber":53,"VerseNumber":7,"Text":"Alhali kuwa yana a sararin sama mafi daukaka"},{"SurahNumber":53,"VerseNumber":8,"Text":"Sa'an nan ya kusanta, kuma ya matsa zurowa"},{"SurahNumber":53,"VerseNumber":9,"Text":"Har ya kasance gwargwadon zira'i biyu, ko kuma abin da ya fi kusa"},{"SurahNumber":53,"VerseNumber":10,"Text":"Sa'an nan ya yi wahayi zuwa ga bawan Allah (Muhammadu) da abin da ya faɗa (masa)"},{"SurahNumber":53,"VerseNumber":11,"Text":"Zuciyar (Annabi) bata ƙaryata abin da ya gani ba"},{"SurahNumber":53,"VerseNumber":12,"Text":"Shin, za ku yi masa musu a kan abin da yake gani"},{"SurahNumber":53,"VerseNumber":13,"Text":"Kuma lalle ya gan shi, haƙiƙatan, a wani lokacin saukarsa"},{"SurahNumber":53,"VerseNumber":14,"Text":"A wurin da magaryar tuƙewa take"},{"SurahNumber":53,"VerseNumber":15,"Text":"A inda taken, nan Aljannar makoma take"},{"SurahNumber":53,"VerseNumber":16,"Text":"Lokacin da abin da yake rufe magaryar tuƙewa ya rufe ta"},{"SurahNumber":53,"VerseNumber":17,"Text":"Ganinsa* bai karkata ba, kuma bai ƙetare haddi ba"},{"SurahNumber":53,"VerseNumber":18,"Text":"Lalle, tabbas, (Annabinku) ya ga waɗanda suka fi girma* daga ayoyin Ubangijinsa"},{"SurahNumber":53,"VerseNumber":19,"Text":"Shin, kun ga Lata da uzza"},{"SurahNumber":53,"VerseNumber":20,"Text":"Da (wani gunki wai shi) Manata, na ukunsu"},{"SurahNumber":53,"VerseNumber":21,"Text":"Ashe, ku ne da ɗa namiji Shi (Allah) kuma da ɗiya mace"},{"SurahNumber":53,"VerseNumber":22,"Text":"Wannan fa ya zama rabo naƙasasshe"},{"SurahNumber":53,"VerseNumber":23,"Text":"Waɗannan ba kome ba ne face sunaye, waɗanda kuka ambace su da su, ku da uwayenku. Allah bai saukar da wani dalili game da su ba. (Kafirai) ba su biyar kome face zato da abin da rayukansu ke so, Alhali kuwa shiriyar* ta daga wajen Ubangijinsu, ta je musu (sai suka bar ta suka koma wa zaton)"},{"SurahNumber":53,"VerseNumber":24,"Text":"Ko (an fai cewa) mutum zai sami abin da yake guri"},{"SurahNumber":53,"VerseNumber":25,"Text":"To, Lahira da duniya na Allah kawai ne (wanda ya neme su daga wani, ya yi kuskure)"},{"SurahNumber":53,"VerseNumber":26,"Text":"Akwai mala'iku da yawa a cikin sammai cetonsu ba ya wadatar da kome face bayan Allah Ya yi izni (da shi) ga wanda Yake so, kuma Yake yarda"}]}