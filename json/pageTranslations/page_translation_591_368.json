{"Id":368,"LanguageCodes":["tg","tgk"],"Name":"tgk-khojamirov","Author":"Khoja Mirov","Language":"Tajik","Description":"Tajik","Direction":"ltr","Source":"","Translations":[{"SurahNumber":86,"VerseNumber":1,"Text":"Аллоҳ савганд ёд мекунад ба осмон ва ситорае, ки шабонагоҳ пайдо мешавад"},{"SurahNumber":86,"VerseNumber":2,"Text":"Ва ту чӣ донӣ, ки ситорае, ки дар шаб пайдо мешавад, чи ҳаст"},{"SurahNumber":86,"VerseNumber":3,"Text":"Ситораи дурахшоне ҳаст, ки торикии шабро мешикофад"},{"SurahNumber":86,"VerseNumber":4,"Text":"Касе вуҷуд надорад, магар ки бар ӯ фариштае вакил карда шудааст барои навиштани амалҳои ӯ"},{"SurahNumber":86,"VerseNumber":5,"Text":"Пас одамӣ, ки рӯзи аз нав зинда гардонидани баъд аз мирониданро инкор мекунад, бингарад, ки аз чӣ чиз офарида шудааст"},{"SurahNumber":86,"VerseNumber":6,"Text":"Аз оби мании ҷаҳандаи ночиз офарида шудааст"},{"SurahNumber":86,"VerseNumber":7,"Text":"ки аз миёни устухони пушти мард ва устухони синаи зан берун меояд"},{"SurahNumber":86,"VerseNumber":8,"Text":"Бегумон, Аллоҳ ба бозофариниши ӯ тавоност"},{"SurahNumber":86,"VerseNumber":9,"Text":"рӯзе, ки розҳои ниҳон ошкор мешаванд. Ва амали солеҳ аз амали фосид ҷудо мегардад"},{"SurahNumber":86,"VerseNumber":10,"Text":"Онгоҳ ӯро тавоноӣ ва ёваре набошад"},{"SurahNumber":86,"VerseNumber":11,"Text":"Савганд ба осмони бозборанда"},{"SurahNumber":86,"VerseNumber":12,"Text":"Савганд ба замине, ки дар он шикофиҳо ҳаст аз онҳо гиёҳҳо мерӯянд"},{"SurahNumber":86,"VerseNumber":13,"Text":"Бегумон, Қуръон сухани равшан ва ҷудокунандаи ҳақ аз ботил аст"},{"SurahNumber":86,"VerseNumber":14,"Text":"Ва он ҳазл нест"},{"SurahNumber":86,"VerseNumber":15,"Text":"Бегумон, ононе ки паёмбар саллалллоҳу алайҳи ва салламро бовар намекунанд ҳилае меандешанд, то Қуръон ва расулро дурӯғ бароранд ва ботили худро таъйид намоянд"},{"SurahNumber":86,"VerseNumber":16,"Text":"Ва Ман низ чорае меандешам, то ҳақро нусрат диҳам, агарчӣ кофиронро нописанд ояд"},{"SurahNumber":86,"VerseNumber":17,"Text":"Пас кофиронро мӯхлат деҳ, андак мӯхлаташон деҳ! Ва дар фуруд омадани азоб ба онҳо шитоб макун"},{"SurahNumber":87,"VerseNumber":1,"Text":"Номи Парвардигори бузурги худро ба покӣ ёд кун, чунон ки лоиқи бузургии Ӯст"},{"SurahNumber":87,"VerseNumber":2,"Text":"он Зоте, ки офарид махлуқотро ва устувор дошт"},{"SurahNumber":87,"VerseNumber":3,"Text":"Ва он Зоте, ки андоза муъайян кард. Сипас ҳама халқро ба он чӣ муносиб мешаванд, роҳ намуд"},{"SurahNumber":87,"VerseNumber":4,"Text":"Ва он Зоте, ки чарогоҳҳоро рӯёнид"},{"SurahNumber":87,"VerseNumber":5,"Text":"сипас хушку сиёҳ гардонид"},{"SurahNumber":87,"VerseNumber":6,"Text":"Мо Қуръонро барои ту эй Расул хоҳем хонд ва ту дигар онро фаромӯш нахоҳӣ кард"},{"SurahNumber":87,"VerseNumber":7,"Text":"ғайри он чи Аллоҳ бихоҳад, ҳамоно Ӯ ошкору пинҳонро медонад"},{"SurahNumber":87,"VerseNumber":8,"Text":"Ва дар кори ту ва дар ҳамаи умури динӣ ва дунявие, ки ба ту рӯ менамояд, осонӣ падид меоварем"},{"SurahNumber":87,"VerseNumber":9,"Text":"Эй Расул, агар ба қавмат панд доданат фоида кунад, панд деҳ. Худро азоб мадеҳ дар панд додани шахсе, ки саркашӣ мекунад"},{"SurahNumber":87,"VerseNumber":10,"Text":"Ҳар касе, ки аз Аллоҳ метарсад, ба зудӣ панд хоҳад пазируфт"},{"SurahNumber":87,"VerseNumber":11,"Text":"Ва бадбахттарин фард аз он панд дурӣ хоҳад гузид"},{"SurahNumber":87,"VerseNumber":12,"Text":"Ҳамон кас, ки дар оташи бузурги ҷаҳаннам дарафтад"},{"SurahNumber":87,"VerseNumber":13,"Text":"Онгоҳ дар он ҷо на бимирад, ки роҳат ёбад ва на зинда мешавад, ки фоида бинад"},{"SurahNumber":87,"VerseNumber":14,"Text":"Ба дурустӣ, касе ки худро покиза дошт, наҷот ёфт"},{"SurahNumber":87,"VerseNumber":15,"Text":"Ва растагор шуд, ҳар кӣ номи Парвардигори худро бар забон овард ва барои ризогии Ӯ намоз гузорид"}]}