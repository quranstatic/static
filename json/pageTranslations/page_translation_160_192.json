{"Id":192,"LanguageCodes":["hi","hin"],"Name":"hin-muhammadfarooqk","Author":"Muhammad Farooq Khan And Muhammad Ahmed","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":7,"VerseNumber":74,"Text":"और याद करो जब अल्लाह ने आद के पश्चात तुम्हें उसका उत्तराधिकारी बनाया और धरती में तुम्हें ठिकाना प्रदान किया। तुम उसके समतल मैदानों में महल बनाते हो और पहाड़ो को काट-छाँट कर भवनों का रूप देते हो। अतः अल्लाह की सामर्थ्य के चमत्कारों को याद करो और धरती में बिगाड़ पैदा करते न फिरो।"},{"SurahNumber":7,"VerseNumber":75,"Text":"उसकी क़ौम के सरदार, जो बड़े बने हुए थे, उन कमज़ोर लोगों से, जो उनमें ईमान लाए थे, कहने लगे, \"क्या तुम जानते हो कि सालेह अपने रब का भेजा हुआ (पैग़म्बर) है?\" उन्होंने कहा, \"निस्संदेह जिस चीज़ के साथ वह भेजा गया है, हम उसपर ईमान रखते है।"},{"SurahNumber":7,"VerseNumber":76,"Text":"उन घमंड करनेवालों ने कहा, \"जिस चीज़ पर तुम ईमान लाए हो, हम तो उसको नहीं मानते।"},{"SurahNumber":7,"VerseNumber":77,"Text":"फिर उन्होंने उस ऊँटनी की कूचें काट दीं और अपने रब के आदेश की अवहेलना की और बोले, \"ऐ सालेह! हमें तू जिस चीज़ की धमकी देता है, उसे हमपर ले आ, यदि तू वास्तव में रसूलों में से है।"},{"SurahNumber":7,"VerseNumber":78,"Text":"अन्ततः एक हिला मारनेवाली आपदा ने उन्हें आ लिया और वे अपने घरों में आँधे पड़े रह गए"},{"SurahNumber":7,"VerseNumber":79,"Text":"फिर वह यह कहता हुआ उनके यहाँ से फिरा, \"ऐ मेरी क़ौम के लोगों! मैं तो तुम्हें अपने रब का संदेश पहुँचा चुका और मैंने तुम्हारा हित चाहा। परन्तु तुम्हें अपने हितैषी पसन्द ही नहीं आते।"},{"SurahNumber":7,"VerseNumber":80,"Text":"और हमने लूत को भेजा। जब उसने अपनी क़ौम से कहा, \"क्या तुम वह प्रत्यक्ष अश्लील कर्म करते हो, जिसे दुनिया में तुमसे पहले किसी ने नहीं किया"},{"SurahNumber":7,"VerseNumber":81,"Text":"तुम स्त्रियों को छोड़कर मर्दों से कामेच्छा पूरी करते हो, बल्कि तुम नितान्त मर्यादाहीन लोग हो"}]}