{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":17,"VerseNumber":50,"Text":"၅ဝ။\tတမန်တော် ဟောကြားလော့၊ သင်တို့သည် ကျောက်ခဲ သို့မဟုတ် သံခဲအတိဖြစ်ငြားသော်လည်းကောင်း။"},{"SurahNumber":17,"VerseNumber":51,"Text":"၅၁။\tသင်တို့စိတ်နှလုံးသည် ကျောက်ခဲသံခဲထက် ကြီးမားသည်ဟု ထင်မှတ်သောအရာဝထ္ထုဖြစ်ငြားသော် လည်းကောင်း၊ သင်တို့သည် ရှင်ပြန်ထမြောက်ရမည်သာတည်း။ ထိုအခါ သူတို့က အကျွနု်ပ်တို့ကို အဘယ်သူ ရှင်ပြန်ထမြောက်စေမည်နည်းဟု မေးမြန်းကြ၏။ သင်ဟောကြားလော့။ သင်တို့ကို အစကနဦးက ဖန်ဆင်းတော် မူထသောအရှင်မြတ်သည် သင်တို့ကို ရှင်ပြန်ထမြောက်စေတော်မူမည်၊ ထိုစကားကို ကြားရသောအခါ သူတို့ သည် ခေါင်းခါကြပြီးလျှင် ဘယ်သောအခါရှင်ပြန်ထရမည်နည်းဟု မေးကြ၏။ သင်သည် သူတို့အား ကာလမကြာ မြင့်မီ သင်တို့ရှင်ပြန်ထမြောက်ရကောင်း ထမြောက်ရလိမ့်မည်။"},{"SurahNumber":17,"VerseNumber":52,"Text":"၅၂။\tအရှင်မြတ်သည် သင်တို့အား ခေါ်တော်မူသောနေ့တော်ကြီး၌ သင်တို့သည် အရှင်မြတ်၏ ဂုဏ်ကျေးဇူးတော်ကို ချီးကျူးခြင်းဖြင့် ထူးကြလတ့ံ။ ထိုအခါသင်တို့သည် ခေတ္တခဏမျှနေခဲ့ရသည်ဟု ထင်ကြလတ့ံ။"},{"SurahNumber":17,"VerseNumber":53,"Text":"၅၃။\tတမန်တော်၊ သင်သည် ငါ၏ ကျေးကျွန်များအား ဂရုဏာစကားကိုသာ ဆိုကြလော့ဟု သြဝါဒပေးလော့၊ မှတ်သားလော့၊ ရှိုင်တန်မာရ်နတ်သည် သူတို့အထဲတွင် စိတ်ဝမ်းကွဲပြားမှုကိုသာ လှုံ့ဆော်၏။ မှတ်သားလော့။ ရှိုင်တန်မာရ်နတ်သည် လူသား၏ ပွင့်လင်းသောရန်သူအစစ်ဖြစ်၏။"},{"SurahNumber":17,"VerseNumber":54,"Text":"၅၄။\tသင်တို့၏ အရှင်သခင်သည် သင်တို့ကို ကောင်းစွာသိတော်မူ၏။ အရှင်မြတ်သည် အလိုတော်ရှိပါလျှင် သင် တို့အား ကောင်းကြီးမင်္ဂလာပေးသနားတော်မူမည်။ အရှင်မြတ်သည် အပြစ်ဒဏ်ခတ်လိုတော်မူပါလျှင် အပြစ်ဒဏ် တပ်ရိုက်တော်မူမည်။ မိုဟမ္မဒ် ငါသည် သင့်အား အုပ်ထိန်းသူအဖြစ်ဖြင့် စေလွှတ်တော်မူသည်မဟုတ်ချေ။"},{"SurahNumber":17,"VerseNumber":55,"Text":"၅၅။\tထို့အပြင် သင်၏ ကျေးဇူးတော်သခင်သည် မိုးမြေပေါ်တွင် ရှိရှိသမျှအပေါင်းတို့ကို ကောင်းစွာသိတော်မူ၏။ ငါအရှင်မြတ်သည် အချို့သောတမန်တော်တို့ကို အခြားသောတမန်တော်များထက် သာလွန်ချီးမြှောက်တော်မူ၏။ တမန်တော်ဒါဝတ်အား ဇဘူရ်ကျမ်းတော်ကို ထုတ်ပြန်ပေးသနားတော်မူ၏။"},{"SurahNumber":17,"VerseNumber":56,"Text":"၅၆။\tတမန်တော်ဟောကြားလော့။ ဟယ်-အချင်းတို့၊ သင်တို့သည် အလ္လာဟ်အရှင်မြတ်မှတပါး ကိုးကွယ်သောဘုရား တုများထံ၌ ဆုတောင်းကြလော့။ သို့သော်သူတို့၌ သင်တို့၏ ဘေးဥပါဒ်များကို ဖယ်ရှားခြင်းသော်လည်းကောင်း၊ ပြောင်းလဲခြင်းသော်လည်းကောင်း ပြုနိုင်စွမ်းသည့်တန်ခိုးအာဏာမရှိချေ။"},{"SurahNumber":17,"VerseNumber":57,"Text":"၅၇။\tသူတို့ကိုးကွယ်သောဘုရားတို့လည်း သူတို့၏ ကျေးဇူးသခင်အထံတော်မှ ချဉ်းကပ်ရာလမ်းကို ရှာမှီးကြ၏။ အရှင်မြတ်နှင့်အနည်းဆုံးချဉ်းကပ်လိုချင်ကြ၏။ သူတို့သည် အရှင်မြတ်၏ ကောင်းကြီးမင်္ဂလာတော်ကို မျှော်လင့် ကြ၏။ အရှင်မြတ်၏ ဒဏ်တော်ကို ကြောက်ရွံ့ကြ၏။ မှတ်သားကြလော့။ သင်၏ ကျေးဇူးတော်သခင်၏ အပြစ်ဒဏ်တော်ကို ရှောင်ကြဉ်ကြရမည်။"},{"SurahNumber":17,"VerseNumber":58,"Text":"၅၈။\tရှင်ပြန်ထမြောက်ရမည့်နေ့တော်ကြီးမဆိုက်ရောက်မီ ငါသည် မြို့ရွာနယ်ပယ်တိုင်းအား ဖျက်ဆီးတော်မူမည်။ သို့မဟုတ် အလွန်ပြင်းထန်သောအပြစ်ဒဏ်ကို ခတ်တော်မူမည်။ ဤအကြောင်းအရာကို ငါ၏ ပညတ်ကျမ်း တော်၌ ဖော်ပြထား၏။"}]}