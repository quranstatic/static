{"Id":42,"LanguageCodes":["az","aze"],"Name":"aze-alikhanmusayev","Author":"Alikhan Musayev","Language":"Azerbaijani","Description":"Azerbaijani","Direction":"ltr","Source":"http://tanzil.net","Translations":[{"SurahNumber":25,"VerseNumber":33,"Text":"Onlar sənin yanına gəlib elə bir məsəl çəkməzlər ki, ona cavab olaraq Biz sənə haqqı və ən yaxşı yozumu verməyək"},{"SurahNumber":25,"VerseNumber":34,"Text":"Üzüstə sürüklənib Cəhənnəmə toplanılacaq kimsələr – məhz onlar yerləri ən pis olan, haqq yoldan ən çox azan kimsələrdir"},{"SurahNumber":25,"VerseNumber":35,"Text":"Həqiqətən, Kitabı Musaya Biz verdik və qardaşı Harunu da ona köməkçi etdik"},{"SurahNumber":25,"VerseNumber":36,"Text":"Onlara: “Ayələrimizi yalan sayan bir tayfanın yanına gedin!”- dedik. Sonra Biz o tayfanı yerli-dibli yox etdik"},{"SurahNumber":25,"VerseNumber":37,"Text":"Biz Nuh qövmünü elçiləri yalançı saydıqları zaman suda batırdıq və onları insanlar üçün bir ibrət etdik. Biz zalımlar üçün ağrılı-acılı bir əzab hazırlamışıq"},{"SurahNumber":25,"VerseNumber":38,"Text":"Biz Adı, Səmudu, Rəss əhlini və onların arasında olan bir çox nəsilləri də məhv etdik"},{"SurahNumber":25,"VerseNumber":39,"Text":"Biz onların hamısına misallar çəkdik və onların hamısını büsbütün məhv etdik"},{"SurahNumber":25,"VerseNumber":40,"Text":"Məkkə müşrikləri bəla yağmuru düşüb viran qalmış şəhərin yanından keçmişdilər. Məgər onlar onu görməmişdilər? Xeyr, onlar öldükdən sonra dirilməyə də inanmırlar"},{"SurahNumber":25,"VerseNumber":41,"Text":"Onlar səni gördükdə ancaq sənə lağ edir və deyirlər: “Budurmu Allahın elçi göndərdiyi kəs"},{"SurahNumber":25,"VerseNumber":42,"Text":"Əgər biz məbudlarımıza tapınmaqda səbirli olmasaydıq, az qala o bizi onlardan uzaqlaşdıracaqdı”. Onlar əzabı gördükləri zaman kimin haqq yoldan daha çox azdığını anlayacaqlar"},{"SurahNumber":25,"VerseNumber":43,"Text":"Nəfsinin istəyini ilahiləşdirən kimsəni gördünmü? Sən ona vəkillikmi edəcəksən"}]}