{"Id":289,"LanguageCodes":["ps","pus"],"Name":"pus-zakariaabulsala","Author":"Zakaria Abulsalam","Language":"Pushto","Description":"Pushto","Direction":"rtl","Source":"","Translations":[{"SurahNumber":74,"VerseNumber":48,"Text":"نو دوى ته د سفارش كوونكو سفارش فايده نه رسوي"},{"SurahNumber":74,"VerseNumber":49,"Text":"نو په دوى څه شوي دي چې له نصیحت (قرآن) نه مخ ګرځوونكي دي"},{"SurahNumber":74,"VerseNumber":50,"Text":"ګویا كې دوى تښتېدونكي ځنګلي خره دي"},{"SurahNumber":74,"VerseNumber":51,"Text":"چې له زمري نه تښتي"},{"SurahNumber":74,"VerseNumber":52,"Text":"بلكې په دوى كې هر یو سړى غواړي چې ده ته خورې كړى شوې صحیفې (پاڼې) وركړى شي"},{"SurahNumber":74,"VerseNumber":53,"Text":"هیڅكله داسې نه ده بلكې دوى له اخرت نه نه وېرېږي"},{"SurahNumber":74,"VerseNumber":54,"Text":"هیڅكله داسې نه ده، بېشكه دا (قرآن) نصیحت دى"},{"SurahNumber":74,"VerseNumber":55,"Text":"نو څوك چې غواړي (نو) له ده نه دې پند واخلي"},{"SurahNumber":74,"VerseNumber":56,"Text":"او دوى نصیحت (او پند) نه اخلي مګر كه الله يې وغواړي. هم دى د وېرې لايق دى او د بخښنې اهل دى"},{"SurahNumber":75,"VerseNumber":1,"Text":"زه د قیامت په ورځې باندې قسم خورم"},{"SurahNumber":75,"VerseNumber":2,"Text":"او زه په ډېر ملامت كوونكي نفس باندې قسم خورم"},{"SurahNumber":75,"VerseNumber":3,"Text":"ایا (كافر) انسان دا ګمان كوي چې مونږ به د ده هډوكي له سره راجمع نه كړو"},{"SurahNumber":75,"VerseNumber":4,"Text":"ولې نه! (جمع به يې كړو)، په داسې حال كې چې مونږ په دې قادر یو چې د ده (هډوكي او) د ګوتو بندونه (هم) برابر كړو"},{"SurahNumber":75,"VerseNumber":5,"Text":"بلكې (كافر) انسان اراده لري چې په خپله مخه (راتلونكې زمانه) كې هم نافرماني وكړي"},{"SurahNumber":75,"VerseNumber":6,"Text":"دى تپوس كوي چې د قیامت ورځ به كله وي؟"},{"SurahNumber":75,"VerseNumber":7,"Text":"نو كله چې سترګې خړې (سپینې) شي"},{"SurahNumber":75,"VerseNumber":8,"Text":"او سپوږمۍ توره (بې رڼا) شي"},{"SurahNumber":75,"VerseNumber":9,"Text":"او لمر او سپوږمۍ سره جمع كړى شي"},{"SurahNumber":75,"VerseNumber":10,"Text":"نو (كافر) انسان به په دغه وخت كې وايي: د تېښتې ځاى چېرته دى؟"},{"SurahNumber":75,"VerseNumber":11,"Text":"هیڅكله داسې نه ده، هېڅ پناه ځاى نشته"},{"SurahNumber":75,"VerseNumber":12,"Text":"په دغې ورځ كې ځاى د قرار ستا د رب په طرف دى"},{"SurahNumber":75,"VerseNumber":13,"Text":"په دغې ورځ كې به انسان په هغه څه خبر كړى شي چې ده مخكې لېږلي دي او وروسته يې پرېښي دي"},{"SurahNumber":75,"VerseNumber":14,"Text":"بلكې انسان په خپل ځان باندې ښه دلیل دى"},{"SurahNumber":75,"VerseNumber":15,"Text":"اګر كه دى خپل عذرونه وړاندې كړي"},{"SurahNumber":75,"VerseNumber":16,"Text":"(اى نبي!) ته خپله ژبه په دې (قرآن) سره مه خوځوه، د دې لپاره چې ته دا په تُندۍ سره حاصل كړې"},{"SurahNumber":75,"VerseNumber":17,"Text":"بېشكه پر مونږ باندې د ده جمع كول او د ده لوستل دي"},{"SurahNumber":75,"VerseNumber":18,"Text":"نو كله چې مونږ دى ولولو، نو ته د ده د لوستلو پیروي كوه"},{"SurahNumber":75,"VerseNumber":19,"Text":"بیا یقینًا زمونږ په ذمه د ده بیانول دي"}]}