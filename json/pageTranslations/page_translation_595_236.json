{"Id":236,"LanguageCodes":["ku","kur"],"Name":"kur-burhanmuhammada","Author":"Burhan Muhammad Amin","Language":"Kurdish","Description":"Kurdish","Direction":"rtl","Source":"http://tanzil.net","Translations":[{"SurahNumber":91,"VerseNumber":1,"Text":"سوێند به خۆر و تیشكی خۆراکه له سه‌ره‌تایی ڕۆژدا سه‌رهه‌ڵده‌دا"},{"SurahNumber":91,"VerseNumber":2,"Text":"سوێند به مانگ، کاتێك به‌شوێنیدا دێت"},{"SurahNumber":91,"VerseNumber":3,"Text":"سوێند به ڕۆژ کاتێک که خۆر ده‌رده‌خات"},{"SurahNumber":91,"VerseNumber":4,"Text":"سوێند به شه‌و که خۆر داده‌پۆشیت"},{"SurahNumber":91,"VerseNumber":5,"Text":"سوێند به ئاسمان و به‌و زاته به ده‌سه‌ڵاته‌ی دروستی کردووه‌"},{"SurahNumber":91,"VerseNumber":6,"Text":"سوێند به زه‌وی و به‌و زاته‌ی که به‌شێوه‌ی هێلکه‌یی دایناوه‌"},{"SurahNumber":91,"VerseNumber":7,"Text":"سوێند به ده‌روون و ئه‌و زاته‌ی که به ڕێک و پێکی به‌دیهێناوه‌"},{"SurahNumber":91,"VerseNumber":8,"Text":"جا توانای خراپه و چاکه و خوانه‌ناسی و خواناسی تێدا دابین کردووه‌"},{"SurahNumber":91,"VerseNumber":9,"Text":"(سوێند به‌وانه هه‌موو) به‌ڕاستی ئه‌و که‌سه سه‌رفرازه که نه‌فسی پاک و پوخته کردووه و ئیمان و ترسی خوای تیادا ڕواندووه‌"},{"SurahNumber":91,"VerseNumber":10,"Text":"بێگومان نائومێد بوو ئه‌و که‌سه‌ی نه‌فسی خۆی ناپوخت کرد و ئاڵوده‌ی گوناهو تاوان و خراپه‌ی کرد"},{"SurahNumber":91,"VerseNumber":11,"Text":"قه‌ومی ثمود به‌هۆی سه‌رکه‌شی و یاخی بوونیانه‌وه‌، بڕوایان به پێغه‌مبه‌ره‌که‌یان نه‌هێنا"},{"SurahNumber":91,"VerseNumber":12,"Text":"کاتێک شه‌قاوه و خوانه‌ناسترین که‌سیان خۆیی ڕاپسکاند (بۆ سه‌ربڕینی وشتره‌که‌)"},{"SurahNumber":91,"VerseNumber":13,"Text":"جا پێغه‌مبه‌ری خوا (صاڵح) پێی وتن: واز بهێنن له‌م وشتره که موعجیزه‌ی خوایه‌، مۆڵه‌تی بده‌ن له نۆره ئاوه‌که‌ی خۆیدا ئاو بخواته‌وه‌"},{"SurahNumber":91,"VerseNumber":14,"Text":"که‌چی بڕوایان به هه‌ره‌شه‌کانی نه‌کرد، ئینجا وشتره‌که‌یان سه‌ربڕی، ئه‌وسا ئیتر په‌روه‌ردگاریان وڵاتی کاولکردن و له‌گه‌ڵ زه‌ویدا ته‌ختی کرد به‌سه‌ریاندا و که‌سیان ڕزگاری نه‌بوو (به‌هۆی گوناهو تاوانیانه‌وه‌)"},{"SurahNumber":91,"VerseNumber":15,"Text":"له کاتێکدا که خوای به‌ده‌سه‌ڵات له سه‌ره‌نجامی ئه‌و کاره‌یشی هه‌رگیز ناترسێت"},{"SurahNumber":92,"VerseNumber":1,"Text":"سوێند به شه‌و کاتێک دنیا داده‌گرێت"},{"SurahNumber":92,"VerseNumber":2,"Text":"به ڕۆژ کاتێک دنیا ڕووناک ده‌بێت و تاریکی ده‌ڕه‌وێنێته‌وه‌"},{"SurahNumber":92,"VerseNumber":3,"Text":"سوێند به‌و زاته‌ی که نێر و مێی دروست کردووه‌"},{"SurahNumber":92,"VerseNumber":4,"Text":"به‌ڕاستی هه‌وڵ و کۆششی ئێوه جۆراو جۆره (هه‌تانه هه‌وڵ و کۆششی بۆ به‌ده‌ستهێنانی به‌هه‌شته‌، هه‌تانه به پێچه‌وانه‌وه به ده‌ست و برده بۆ ئه‌نجامدانی تاوان و خراپکاری، هه‌تانه گوێڕایه‌ڵ و هه‌تانه یاخی... هتد)"},{"SurahNumber":92,"VerseNumber":5,"Text":"جا ئه‌وه‌ی (ماڵ و سامان و زانستی و... هتد) ده‌به‌خشێت و پارێزکار و له خوانرسه‌"},{"SurahNumber":92,"VerseNumber":6,"Text":"بڕوای بته‌وی به پاداشتی چاک و به‌نرخی خوایی هه‌یه‌"},{"SurahNumber":92,"VerseNumber":7,"Text":"ئه‌وه ڕێگه‌ی چاکه و چاکه‌کاری بۆ ئاسان ده‌که‌ین و سه‌رئه‌نجام ده‌یخه‌ینه خێر و خۆشیه‌وه‌"},{"SurahNumber":92,"VerseNumber":8,"Text":"به‌ڵام ئه‌وه‌ی ڕه‌زیل و ده‌ست نوقاو بێت و خۆی بێ نیاز بزانێت (ره‌زامه‌ندی خوایی مه‌به‌ست نه‌بێت)"},{"SurahNumber":92,"VerseNumber":9,"Text":"بڕوای نه‌بێت به پاداشت و به‌هره‌ی چاکی خوایی و به‌درۆی بزانێت"},{"SurahNumber":92,"VerseNumber":10,"Text":"ئه‌وه ئێمه ڕێبازی ته‌نگانه و ناخۆشی بۆ ئاسان ده‌که‌ین و سه‌رئه‌نجام به دۆزه‌خی ده‌گه‌یه‌نین"},{"SurahNumber":92,"VerseNumber":11,"Text":"ئه‌و کاته‌ی که ده‌مرێت و له گۆڕ ده‌نرێت، ئه‌و کاته‌ش که فڕێ ده‌درێته دۆزه‌خه‌وه ماڵ و سامان هیچ فریای ناکه‌وێت"},{"SurahNumber":92,"VerseNumber":12,"Text":"به‌ڕاستی ڕوون کردنه‌وه‌ی ڕێبازی هیدایه‌ت و دیاریکردنی بۆ خه‌ڵکی له‌سه‌ر ئێمه‌یه‌"},{"SurahNumber":92,"VerseNumber":13,"Text":"بێگومان ده‌سه‌ڵاتی بێ سنورمان هه‌یه به‌سه‌ر پاشه‌ڕۆژ و قیامه‌تدا، هه‌روه‌ها به‌سه‌ر دنیادا"},{"SurahNumber":92,"VerseNumber":14,"Text":"جا من ئه‌وه‌ته ئاگادارتان ده‌که‌م و ده‌تانترسێنم له ئاگرێک که زۆر بڵێسه ده‌سێنێت"}]}