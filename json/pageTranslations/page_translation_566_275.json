{"Id":275,"LanguageCodes":["ny","nya"],"Name":"nya-alhajiyusufmuha","Author":"Al Haji Yusuf Muhammad Kanyamula","Language":"Chichewa","Description":"Chichewa","Direction":"ltr","Source":"http://goodwordbooks.com/, Goodword Books, Islamic Dawah Movement of Southern Africa","Translations":[{"SurahNumber":68,"VerseNumber":43,"Text":"Maso awo adzayang’ana pansi ndipo adzanyozedwa kwambiri chifukwa iwo adauzidwa kupembedza pamene adali pa mtendere"},{"SurahNumber":68,"VerseNumber":44,"Text":"Kotero ndisiyire aliyense amene akutsutsana ndi chenjezo ili. Ife tidzawalanga pang’onopang’ono m’njira imene iwo saizindikira"},{"SurahNumber":68,"VerseNumber":45,"Text":"Ndipo Ine ndidzalekerera pa kanthawi! Ndithudi chikonzero changa ndi champhamvu"},{"SurahNumber":68,"VerseNumber":46,"Text":"Kapena kodi iwe uli kuwafunsa malipiro moti iwo ali ndi ngongole yambiri"},{"SurahNumber":68,"VerseNumber":47,"Text":"Kapena kodi iwo amadziwa za Buku lobisika kuti iwo akhoza kulemba"},{"SurahNumber":68,"VerseNumber":48,"Text":"Motero pirira podikilira chiweruzo cha Ambuye wako ndipo usakhale ngati amene adamezedwa ndi nsomba pamene adalira kupempha chithandizo iye ali m’mavuto"},{"SurahNumber":68,"VerseNumber":49,"Text":"Ngati Ambuye wake akadapanda kumuonetsa chisomo chake, ndithudi iye akadakhalabe koma iye adaponyedwa pa mtunda pamene anali wolakwa"},{"SurahNumber":68,"VerseNumber":50,"Text":"Koma Ambuye wake adamusankha ndipo adamuchititsa kukhala wabwino"},{"SurahNumber":68,"VerseNumber":51,"Text":"Ndipo, ndithudi, iwo onse osakhulupirira akadakusokeretsa ndi maso awo pamene amakumbutsidwa ndipo amati: “Ndithudi uyu ndi Wamisala.”"},{"SurahNumber":68,"VerseNumber":52,"Text":"Koma ichi si china koma chikumbutso kwa zolengedwa zonse"},{"SurahNumber":69,"VerseNumber":1,"Text":"Choonadi chenicheni"},{"SurahNumber":69,"VerseNumber":2,"Text":"Kodi choonadi chenicheni ndi chiyani"},{"SurahNumber":69,"VerseNumber":3,"Text":"Kodi ndi chiyani chimene chingakupangitse kuti udziwe kuti choonadi chenicheni ndi chiti"},{"SurahNumber":69,"VerseNumber":4,"Text":"Mtundu wa Thamoud ndi Ad adakana ola la chionongeko"},{"SurahNumber":69,"VerseNumber":5,"Text":"Ndipo anthu a Thamoud adaonongeka ndi mfuwu woopsya"},{"SurahNumber":69,"VerseNumber":6,"Text":"Ndipo anthu a Aad adaonongeka ndi chimphepo cha mkuntho"},{"SurahNumber":69,"VerseNumber":7,"Text":"Chimene Mulungu adachilamulira kuti chikunthe pa iwo usiku usanu ndi uwiri ndi usana usanu ndi utatu mosalekeza. Moti iwe ukadawaona anthu atagonagona ukadayesa kuti ndi mitengo ya migwalangwa yakugwa"},{"SurahNumber":69,"VerseNumber":8,"Text":"Kodi uli kuona wina wa iwo opulumuka"}]}