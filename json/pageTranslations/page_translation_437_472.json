{"Id":472,"LanguageCodes":["yo","yor"],"Name":"yor-shaykhaburahima","Author":"Shaykh Abu Rahimah Mikael Aykyuni","Language":"Yoruba","Description":"Yoruba","Direction":"ltr","Source":"https://quranenc.com/check/yoruba_mikail/v1.0.0-csv.1 , https://quranenc.com/en/browse/yoruba_mikail , https://quranenc.com ,","Translations":[{"SurahNumber":35,"VerseNumber":19,"Text":"Afọ́jú àti olùríran kò dọ́gba"},{"SurahNumber":35,"VerseNumber":20,"Text":"Àwọn òòkùn àti ìmọ́lẹ̀ (kò dọ́gba)"},{"SurahNumber":35,"VerseNumber":21,"Text":"Àwọn ibòji àti ìgbóná òòrùn (kò dọ́gba)"},{"SurahNumber":35,"VerseNumber":22,"Text":"Àwọn alààyè àti òkú kò dọ́gba. Dájúdájú Allāhu l’Ó ń fún ẹni tí Ó bá fẹ́ ní ọ̀rọ̀ gbọ́. Ìwọ kò sì lè fún ẹni tí ó wà nínú sàréè ní ọ̀rọ̀ gbọ́"},{"SurahNumber":35,"VerseNumber":23,"Text":"Ìwọ kò jẹ́ kiní kan bí kò ṣe olùkìlọ̀"},{"SurahNumber":35,"VerseNumber":24,"Text":"Dájúdájú Àwa fi òdodo rán ọ níṣẹ́. (O sì jẹ́) oníròó-ìdùnnú àti olùkìlọ̀. Kò sí ìjọ kan (ṣíwájú rẹ) àfi kí olùkìlọ̀ ti rè kọjá láààrin wọn"},{"SurahNumber":35,"VerseNumber":25,"Text":"Tí wọ́n bá sì ń pè ọ́ ní òpùrọ́, àwọn t’ó ṣíwájú wọn náà kúkú pe (ọ̀rọ̀ Allāhu) nírọ́ (nígbà tí) àwọn Òjíṣẹ́ wọn wá bá wọn pẹ̀lú àwọn ẹ̀rí t’ó yanjú, àwọn ìpín-ìpín Tírà àti Tírà t’ó ń tànmọ́lẹ̀ sí ọ̀rọ̀ ẹ̀sìn"},{"SurahNumber":35,"VerseNumber":26,"Text":"Lẹ́yìn náà, Mo gbá àwọn t’ó ṣàì gbàgbọ́ mú. Báwo sì ni bí Mo ṣe (fi ìyà) kọ (aburú fún wọn) ti rí"},{"SurahNumber":35,"VerseNumber":27,"Text":"Ṣé o ò rí i pé dájúdájú Allāhu l’Ó sọ omi kalẹ̀ láti sánmọ̀? A sì fi mú àwọn èso tí àwọ̀ rẹ̀ yàtọ̀ síra wọn jáde. Àti pé àwọn ojú ọ̀nà funfun àti pupa tí àwọ̀ rẹ̀ yàtọ̀ síra wọn pẹ̀lú aláwọ̀ dúdú kirikiri wà nínú àwọn àpáta"},{"SurahNumber":35,"VerseNumber":28,"Text":"Àti pé ó wà nínú àwọn ènìyàn, àwọn n̄ǹkan ẹlẹ́mìí àti àwọn ẹran-ọ̀sìn tí àwọ̀ wọn yàtọ̀ síra wọn, gẹ́gẹ́ bí (àwọ̀ èso àti àpáta) wọ̀nyẹn (ṣe yàtọ̀ síra wọn). Àwọn t’ó ń páyà Allāhu nínú àwọn ẹrúsìn Rẹ̀ ni àwọn onímọ̀ (tí wọ́n mọ̀ pé), dájúdájú Allāhu ni Alágbára, Aláforíjìn"},{"SurahNumber":35,"VerseNumber":29,"Text":"Dájúdájú àwọn t’ó ń ké tírà Allāhu, tí wọ́n ń kírun, tí wọ́n sì ń ná nínú n̄ǹkan tí A ṣe ní arísìkí fún wọn ní ìkọ̀kọ̀ àti ní gban̄gba, wọ́n ń nírètí sí òwò kan tí kò níí parun"},{"SurahNumber":35,"VerseNumber":30,"Text":"(Wọ́n ń ṣe bẹ́ẹ̀) nítorí kí Allāhu lè san wọ́n ní ẹ̀san rere wọn àti nítorí kí Ó lè ṣe àlékún fún wọn nínú oore àjùlọ Rẹ̀. Dájúdájú Òun ni Aláforíjìn, Ọlọ́pẹ́"}]}