{"Id":322,"LanguageCodes":["st","sot"],"Name":"sot-sheikheliaskeke","Author":"Sheikh Elias Keketso Lelia","Language":"Sotho","Description":"Sotho","Direction":"ltr","Source":"Islamic Dawah Movement of Southern Africa (IDM)","Translations":[{"SurahNumber":79,"VerseNumber":16,"Text":"Bonang! Mong`a hau U kile A memetsa ho eena phuleng e halalelang ea Tuwa"},{"SurahNumber":79,"VerseNumber":17,"Text":"“Tsamaea o ee ho Faro –hobane Ruri! O tlotse meeli eohle –"},{"SurahNumber":79,"VerseNumber":18,"Text":"U re ho eena: na u lakatsa ho hloekisoa sebeng"},{"SurahNumber":79,"VerseNumber":19,"Text":"Hore ke u tataisetse ho Mong`a hau, u tle u mo ts’abe?”"},{"SurahNumber":79,"VerseNumber":20,"Text":"Eaba Moshe o mo bonts’a sesupo se seholohali"},{"SurahNumber":79,"VerseNumber":21,"Text":"Empa o ile a latola a nyefola"},{"SurahNumber":79,"VerseNumber":22,"Text":"Ho feta mona a furalla, a tsitlallela nyefolong"},{"SurahNumber":79,"VerseNumber":23,"Text":"Eaba o khobokanya sechaba sa hae, a hooa"},{"SurahNumber":79,"VerseNumber":24,"Text":"A re: “ke Mong`a lona, ea phahameng ka ho fetisisang.”"},{"SurahNumber":79,"VerseNumber":25,"Text":"Allah U ile a mo otla le hona ho mo etsa mohlala bophelong bona le ho Bo-tlang"},{"SurahNumber":79,"VerseNumber":26,"Text":"Ruri! Sena ke temoso ho mang le mang ea ts’abang Allah"},{"SurahNumber":79,"VerseNumber":27,"Text":"Eng! Na tlholeho ea lona e boima kapa tlholeho e boima ke’a leholimo? Le hlotsoeng ke Allah"},{"SurahNumber":79,"VerseNumber":28,"Text":"Ebile o phahamisitse leholimo holimo-limo, a le neha taolo le phetheho"},{"SurahNumber":79,"VerseNumber":29,"Text":"Bosiu ba lona A le neha lefifi, ho bo khabisa A bo fa khanya"},{"SurahNumber":79,"VerseNumber":30,"Text":"Le lefats`e A le pharalatsa"},{"SurahNumber":79,"VerseNumber":31,"Text":"A hlahisa metsi le makhulo holim’a lona"},{"SurahNumber":79,"VerseNumber":32,"Text":"Le ho tsepamisa lithaba"},{"SurahNumber":79,"VerseNumber":33,"Text":"Molemong oa lona le mehlape ea lona"},{"SurahNumber":79,"VerseNumber":34,"Text":"Kahoo mohla ho tlang sekhobo se seholohali"},{"SurahNumber":79,"VerseNumber":35,"Text":"Letsatsing leo motho a tlang ho hopola tsohle tseo a li sebelelitseng"},{"SurahNumber":79,"VerseNumber":36,"Text":"Le mollo o tla behoa pontseng ea bohle"},{"SurahNumber":79,"VerseNumber":37,"Text":"Joale, ba ileng ba tlola meeli eohle"},{"SurahNumber":79,"VerseNumber":38,"Text":"Ba ikhethela bophelo ba lefats’e lena"},{"SurahNumber":79,"VerseNumber":39,"Text":"Lehae la bona e tlabe e le Lihele"},{"SurahNumber":79,"VerseNumber":40,"Text":"Hoba ileng ba bonts`a ts’abo ea ho ema kapel’a Mong`a bona mohla kahlolo, ba qobisa phefomoloho ea bona litakatsong tsa mafeela"},{"SurahNumber":79,"VerseNumber":41,"Text":"Lehae la bona e tla ba Serapa (paradeisi)"},{"SurahNumber":79,"VerseNumber":42,"Text":"Ba u botsa ka motsotso oo, – “Na nako ea teng e behiloeng e neng?”"},{"SurahNumber":79,"VerseNumber":43,"Text":"Phatlalatso ea nako eo e o ama joang"},{"SurahNumber":79,"VerseNumber":44,"Text":"Ke Mong`a hau Ea tsebang motsotso le nako e behiloeng"},{"SurahNumber":79,"VerseNumber":45,"Text":"U mpa u le mohlokomelisi feela hoba nang le ts’abo"},{"SurahNumber":79,"VerseNumber":46,"Text":"Mohlang ba tlang ho e bona, e tla ka hoja ba phetse bosiu bo le bong, kapa nako ea hoseng ho le hong"}]}