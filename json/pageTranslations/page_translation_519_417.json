{"Id":417,"LanguageCodes":["tr","tur"],"Name":"tur-muhammedesed","Author":"Muhammed Esed","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":50,"VerseNumber":16,"Text":"Gerçek şu ki, insanı yaratan Biziz ve onun iç benliğinin ona ne fısıldadığını Biz biliriz çünkü Biz ona şah damarından daha yakınız"},{"SurahNumber":50,"VerseNumber":17,"Text":"(Ve böylece,) ne zaman (tabiatında mevcut) iki eğilim, sağdan soldan çatışarak karşı karşıya gelseler"},{"SurahNumber":50,"VerseNumber":18,"Text":"insanın söylediği her şeyde yanıbaşında mutlaka bir gözetleyici bulunur"},{"SurahNumber":50,"VerseNumber":19,"Text":"Ve (sonra,) ölüm kabusu, kendisiyle beraber (asıl) gerçeği de ortaya koyacaktır -işte bu, (ey insan,) senin her zaman kaçtığın şeydir"},{"SurahNumber":50,"VerseNumber":20,"Text":"ve (yeniden diriliş) suru, (sonunda) üflenecektir. İşte o, bir uyarının gerçek olacağı Gün´dür"},{"SurahNumber":50,"VerseNumber":21,"Text":"Her insan, (kendi geçmiş) iç dürtüleri ve vicdanı ile ortaya çıkacak"},{"SurahNumber":50,"VerseNumber":22,"Text":"(ve ona,) \"Sen,\" (denilecek,) \"bu (Hesap Günü)nü umursamıyordun, ama şimdi Biz senin (gözündeki) perdeni kaldırdık, bakışın bugün artık daha keskindir"},{"SurahNumber":50,"VerseNumber":23,"Text":"Ve onun (kişiliğinin) bir parçası: \"Her zaman benimle olan işte budur!\" diyecek"},{"SurahNumber":50,"VerseNumber":24,"Text":"(Bunun üzerine Allah:) \"Atın, atın cehenneme bütün (bu tür) inatçı hakikat düşmanlarını!\" diye emredecek"},{"SurahNumber":50,"VerseNumber":25,"Text":"Bu (her) hayra engel olanları, günahkar saldırganları (ve insanlar arasında) güvensizlik ve şüphe yayanları"},{"SurahNumber":50,"VerseNumber":26,"Text":"Allah´ın yanısıra başka ilahlar edinenleri. O halde atın bunları şiddetli azabın içine"},{"SurahNumber":50,"VerseNumber":27,"Text":"İnsanın öteki kişiliği: \"Ya Rabbi!\" diyecek, \"Onun aklını, bilincini kötülüğe bulaştıran ben değilim; (hayır,) ama o (kendi yüzünden) sapıklığa düştü"},{"SurahNumber":50,"VerseNumber":28,"Text":"(Ve) Allah: \"Benim önümde çekişmeyin (ey günahkarlar!)\" diyecek, \"Çünkü Ben sizi (bu Hesap Günü´ne karşı) uyarmıştım"},{"SurahNumber":50,"VerseNumber":29,"Text":"Benim verdiğim hüküm değişmeyecek; ve Ben kullarıma asla zulmetmem"},{"SurahNumber":50,"VerseNumber":30,"Text":"O Gün, cehenneme: \"Doldun mu?\" diye soracağız; o, \"(Hayır)\" diyecek, \"başka yok mu (bana göndereceğin)"},{"SurahNumber":50,"VerseNumber":31,"Text":"(O Gün) cennet, Allah´a karşı sorumluluk bilinci duyanların görüş sahasına getirilecek ve hiç uzaklaştırılmayacaktır; (ve onlara)"},{"SurahNumber":50,"VerseNumber":32,"Text":"Size vaad edilen (yer) budur!\" (denilecek,) -\"Allah´a yönelen ve O´nu her zaman aklında tutanlara (vaad edilen)"},{"SurahNumber":50,"VerseNumber":33,"Text":"insan kavrayışının dışında olduğu halde Rahman´ın ürpertisini duyan ve pişmanlık dolu bir kalp ile (O´na) gelmiş olan (herkese)"},{"SurahNumber":50,"VerseNumber":34,"Text":"Bu (cennete) huzur içinde girin; bu, ebedi hayatın başladığı Gündür"},{"SurahNumber":50,"VerseNumber":35,"Text":"Onlar orada arzu ettikleri her şeye sahip olacaklar, ama (bilsinler ki) katımızda daha fazlası da var"}]}