{"Id":261,"LanguageCodes":["ms","msa"],"Name":"msa-abdullahmuhamma","Author":"Abdullah Muhammad Basmeih","Language":"Malay","Description":"Malay","Direction":"ltr","Source":"http://tanzil.net","Translations":[{"SurahNumber":78,"VerseNumber":31,"Text":"Sesungguhnya orang-orang yang bertaqwa, disediakan Syurga tempat mereka beroleh apa yang mereka ingini"},{"SurahNumber":78,"VerseNumber":32,"Text":"(Mereka akan beroleh) taman-taman bunga dan kebun-kebun buah-buahan, terutama anggur"},{"SurahNumber":78,"VerseNumber":33,"Text":"Dan perawan-perawan yang sebaya umurnya"},{"SurahNumber":78,"VerseNumber":34,"Text":"Serta piala atau gelas yang penuh dengan minuman"},{"SurahNumber":78,"VerseNumber":35,"Text":"Mereka tidak mendengar di dalam Syurga itu perkataan yang sia-sia, dan tiada pula perkataan yang dusta"},{"SurahNumber":78,"VerseNumber":36,"Text":"Sebagai balasan dari Tuhanmu, iaitu satu limpah kurnia yang dikira cukup (menurut yang dijanjikanNya)"},{"SurahNumber":78,"VerseNumber":37,"Text":"Tuhan yang mentadbirkan tujuh petala langit dan bumi serta apa yang ada di antara keduanya, Tuhan Yang Maha Pemurah, tidak ada sesiapapun diberi kuasa berkata-kata denganNya (untuk memohon pertimbangan tentang balasan atau pengurniaan itu)"},{"SurahNumber":78,"VerseNumber":38,"Text":"(Tambahan pula) pada masa Jibril dan malaikat-malaikat yang lain berdiri bersaf-saf (menunggu perintah Tuhan), tidak ada yang berani berkata-kata (memohon pertimbangan) melainkan yang telah diizinkan baginya oleh Tuhan Yang Maha Pemurah, serta ia berkata benar"},{"SurahNumber":78,"VerseNumber":39,"Text":"Itulah keterangan-keterangan mengenai hari (kiamat) yang sungguh tetap berlakunya; maka sesiapa yang mahukan kebaikan dirinya, dapatlah ia mengambil jalan dan cara kembali kepada Tuhannya (dengan iman dan amal yang soleh)"},{"SurahNumber":78,"VerseNumber":40,"Text":"Sesungguhnya (dengan keterangan-keterangan yang tersebut), Kami memberi amaran kepada kamu mengenai azab yang dekat (masa datangnya), - iaitu hari seseorang melihat apa yang telah diusahakannya; dan orang yang kafir akan berkata (pada hari itu): \"Alangkah baiknya kalau aku menjadi tanah (supaya aku tidak dibangkitkan untuk dihitung amalku dan menerima balasan)"},{"SurahNumber":79,"VerseNumber":1,"Text":"Demi (makhluk-makhluk) yang mencabut (apa yang ditugaskan mencabutnya) dengan cara yang sekasar-kasarnya"},{"SurahNumber":79,"VerseNumber":2,"Text":"Dan yang menarik (apa yang ditugaskan menariknya) dengan cara yang selembut-lembutnya"},{"SurahNumber":79,"VerseNumber":3,"Text":"Dan demi (makhluk-makhluk) yang cergas bergerak (menerima perintah) dengan gerak yang secergas-cergasnya"},{"SurahNumber":79,"VerseNumber":4,"Text":"Lalu masing-masing berlumba-lumba dahulu-mendahului (menjalankan tugasnya) dengan cara yang sesungguh-sungguhnya"},{"SurahNumber":79,"VerseNumber":5,"Text":"Serta menyempurnakan tadbir urusan alam yang diperintahkan kepadanya; (sumpah demi sumpah, sesungguhnya kamu akan dibangkitkan hidup semula pada hari kiamat)"},{"SurahNumber":79,"VerseNumber":6,"Text":"Pada masa berlakunya \"tiupan sangkakala yang pertama\" yang menggoncangkan alam, (sehingga mati segala yang bernyawa dan punah-ranah sekalian makhluk selain dari yang dikecualikan)"},{"SurahNumber":79,"VerseNumber":7,"Text":"Tiupan yang pertama itu diikuti oleh tiupan yang kedua, (yang menyebabkan orang-orang yang mati semuanya hidup semula serta keluar dari kubur masing-masing)"},{"SurahNumber":79,"VerseNumber":8,"Text":"Hati (manusia) pada hari itu berdebar-debar takut"},{"SurahNumber":79,"VerseNumber":9,"Text":"Pemandangannya tunduk gerun"},{"SurahNumber":79,"VerseNumber":10,"Text":"Mereka (yang ingkar) berkata: \"Sungguhkah kita akan dikembalikan hidup seperti keadaan di dunia dahulu"},{"SurahNumber":79,"VerseNumber":11,"Text":"Bolehkah (dihidupkan semula) sesudah kita menjadi tulang yang reput"},{"SurahNumber":79,"VerseNumber":12,"Text":"Mereka berkata lagi (secara mengejek: \"Kalaulah berlaku) yang demikian, sudah tentu kembalinya kita (hidup semula) itu satu perkara yang merugikan"},{"SurahNumber":79,"VerseNumber":13,"Text":"(Menghidupkan semula tidaklah sukar), kerana berlakunya perkara itu hanyalah dengan satu jeritan (yang terbit dari tiupan sangkakala yang kedua)"},{"SurahNumber":79,"VerseNumber":14,"Text":"Yang menyebabkan mereka dengan serta-merta berada di muka bumi yang putih rata"},{"SurahNumber":79,"VerseNumber":15,"Text":"Sudahkah sampai kepadamu (wahai Muhammad) perihal Nabi Musa"}]}