{"Id":270,"LanguageCodes":["nl","nld"],"Name":"nld-salomokeyzer","Author":"Salomo Keyzer","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":36,"VerseNumber":28,"Text":"En nadat zij hem hadden gedood, zonden wij geen leger van den hemel tegen zijn volk af, noch de andere werktuigen van vernietiging, welke wij in vroegere dagen tegen de ongeloovigen afzonden"},{"SurahNumber":36,"VerseNumber":29,"Text":"Er was slechts een kreet van Gabriël uit den hemel en, zie, zij werden geheel uitgeroeid"},{"SurahNumber":36,"VerseNumber":30,"Text":"O, hoe ellendig zijn de menschen! Geen gezant kwam tot hen of zij lachten hem met verachting uit"},{"SurahNumber":36,"VerseNumber":31,"Text":"Overwegen zij niet, hoeveel geslachten wij vóór hen hebben verdelgd? Waarlijk, zij zullen niet tot hen terugkeeren"},{"SurahNumber":36,"VerseNumber":32,"Text":"Maar allen, in het algemeen, zullen voor ons worden verzameld"},{"SurahNumber":36,"VerseNumber":33,"Text":"Een teeken der opstanding voor hen is de verdroogde, doode aarde; wij verkwikken die door den regen, en doen daaruit verschillende soorten van granen voortkomen, waarvan zij eten"},{"SurahNumber":36,"VerseNumber":34,"Text":"En wij vormden daar tuinen van palmboomen en wijngaarden, en wij deden er fonteinen ontspringen"},{"SurahNumber":36,"VerseNumber":35,"Text":"Opdat zij van hunne vruchten en van den arbeid hunner handen zouden mogen eten. Zullen zij daarvoor niet dankbaar wezen"},{"SurahNumber":36,"VerseNumber":36,"Text":"Geloofd zij hij, die alle soorten heeft geschapen, zoowel van de planten welke de aarde voorbrengt, als onder de menschen en onder de dingen, welke zij niet kennen"},{"SurahNumber":36,"VerseNumber":37,"Text":"De nacht is mede een teeken voor hen: wij nemen den dag daarvan weg en, zie, zij zijn met duisternis bedekt"},{"SurahNumber":36,"VerseNumber":38,"Text":"En de zon spoedt zich naar hare rustplaats. Dit is de beschikking van den machtigen, den wijzen God"},{"SurahNumber":36,"VerseNumber":39,"Text":"En voor de maan hebben wij zekere verblijfplaatsen aangewezen, opdat zij verandere, en weder gelijk worde aan den ouden, gekromden tak van een palm"},{"SurahNumber":36,"VerseNumber":40,"Text":"Het is der zon niet gegeven de maan in haren loop te bereiken, noch dat de nacht den dag vooruitstreeft; maar ieder dezer lichten beweegt zich in eene afzonderlijke sfeer"}]}