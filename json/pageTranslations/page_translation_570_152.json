{"Id":152,"LanguageCodes":["fa","fas"],"Name":"fas-bahaoddinkhorra","Author":"Baha Oddin Khorramshahi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":70,"VerseNumber":40,"Text":"به پروردگار مشرق‌ها و مغرب‌ها سوگند می‌خورم که ما تواناییم‌"},{"SurahNumber":70,"VerseNumber":41,"Text":"که بهتر از آنان را جانشین آنان سازیم و ما درمانده نیستیم‌"},{"SurahNumber":70,"VerseNumber":42,"Text":"پس بگذارشان تا ژاژخایی و بازیگوشی کنند تا به دیدار آن روزشان که وعده‌اش را به ایشان داده‌اند، برسند"},{"SurahNumber":70,"VerseNumber":43,"Text":"روزی که از گورها بیرون شتابند، گویی به سوی [قربانگاه‌] بتان می‌شتابند"},{"SurahNumber":70,"VerseNumber":44,"Text":"دیدگانشان از [ترس‌] فرو افتاده باشد، غبار خفت و خواری بر رخسارشان نشسته، این همان روزی است که به آنان وعده داده بودند"},{"SurahNumber":71,"VerseNumber":1,"Text":"ما نوح را به سوی قومش فرستاده‌ایم که قومت را پیش از آنکه عذابی دردناک بر سرشان بیاید، هشدار ده‌"},{"SurahNumber":71,"VerseNumber":2,"Text":"گفت ای قوم من، من هشداردهنده آشکار شما هستم‌"},{"SurahNumber":71,"VerseNumber":3,"Text":"که خداوند را بپرستید و از او پروا و از من پیروی کنید"},{"SurahNumber":71,"VerseNumber":4,"Text":"تا گناهانتان را برای شما بیامرزد و شما را تا سرآمدی معین واپس‌بدارد، چرا که اگر بدانید اجل الهی، چون فرا رسد، بازپس داشته نمی‌شود"},{"SurahNumber":71,"VerseNumber":5,"Text":"گفت پروردگارا من قومم را شب و روز [به خداپرستی‌] دعوت کردم‌"},{"SurahNumber":71,"VerseNumber":6,"Text":"ولی دعوت من جز بر گریزشان نیفزود"},{"SurahNumber":71,"VerseNumber":7,"Text":"و من هرچه دعوتشان می‌کنم تا سرانجام آنان را بیامرزی، انگشتانشان را در گوشهایشان می‌گذارند، و خود را در جامه‌هایشان می‌پوشانند و [در کفر] پای می‌فشرند و سخت گردنکشی می‌کنند"},{"SurahNumber":71,"VerseNumber":8,"Text":"سپس باز ایشان را آشکارا دعوت کردم‌"},{"SurahNumber":71,"VerseNumber":9,"Text":"آنگاه آشکارا به ایشان گفتم و پنهانی به ایشان گفتم‌"},{"SurahNumber":71,"VerseNumber":10,"Text":"سپس گفتم از پروردگارتان آمرزش بخواهید چرا که او آمرزگار است‌"}]}