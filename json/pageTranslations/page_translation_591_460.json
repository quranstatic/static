{"Id":460,"LanguageCodes":["ur","urd"],"Name":"urd-muhammadtahirul","Author":"Muhammad Tahir Ul Qadri","Language":"Urdu","Description":"Urdu","Direction":"rtl","Source":"https://irfan-ul-quran.com/","Translations":[{"SurahNumber":86,"VerseNumber":1,"Text":"آسمان (کی فضائے بسیط اور خلائے عظیم) کی قَسم اور رات کو (نظر) آنے والے کی قَسم"},{"SurahNumber":86,"VerseNumber":2,"Text":"اور آپ کو کیا معلوم کہ رات کو (نظر) آنے والا کیا ہے"},{"SurahNumber":86,"VerseNumber":3,"Text":"(اس سے مراد) ہر وہ آسمانی کرّہ ہے (خواہ وہ ستارہ ہو یا سیارہ یا اَجرامِ سماوی کا کوئی اور کرّہ) جو چمک کر (فضا کو) روشن کر دیتا ہے٭o٭ النجم الثاقب سے مراد ذاتِ محمد مصطفی صلی اللہ علیہ وآلہ وسلم بھی ہے، جس نے سراجاً منیراً کی شان کے ساتھ آسمانِ رسالت پر چمک کر ظلمت بھری کائنات کو نورِ ایمان سے روشن کر دیا ہے۔ (الشفاء)"},{"SurahNumber":86,"VerseNumber":4,"Text":"کوئی شخص ایسا نہیں جس پر ایک نگہبان (مقرر) نہیں ہے"},{"SurahNumber":86,"VerseNumber":5,"Text":"پس انسان کو غور (و تحقیق) کرنا چاہیے کہ وہ کس چیز سے پیدا کیا گیا ہے"},{"SurahNumber":86,"VerseNumber":6,"Text":"وہ قوت سے اچھلنے والے پانی (یعنی قوی اور متحرک مادۂ تولید) میں سے پیدا کیا گیا ہے"},{"SurahNumber":86,"VerseNumber":7,"Text":"جو پیٹھ اور کولہے کی ہڈیوں کے درمیان (پیڑو کے حلقہ میں) سے گزر کر باہر نکلتا ہے"},{"SurahNumber":86,"VerseNumber":8,"Text":"بیشک وہ اس (زندگی) کو پھر واپس لانے پر بھی قادر ہے"},{"SurahNumber":86,"VerseNumber":9,"Text":"جس دن سب راز ظاہر کر دیے جائیں گے"},{"SurahNumber":86,"VerseNumber":10,"Text":"پھر انسان کے پاس نہ (خود) کوئی قوت ہوگی اور نہ کوئی (اس کا) مددگار ہوگا"},{"SurahNumber":86,"VerseNumber":11,"Text":"اس آسمانی کائنات کی قَسم جو پھر اپنی ابتدائی حالت میں پلٹ جانے والی ہے"},{"SurahNumber":86,"VerseNumber":12,"Text":"اس زمین کی قَسم جو پھٹ (کر ریزہ ریزہ ہو) جانے والی ہے"},{"SurahNumber":86,"VerseNumber":13,"Text":"بیشک یہ فیصلہ کن (قطعی) فرمان ہے"},{"SurahNumber":86,"VerseNumber":14,"Text":"اور یہ ہنسی کی بات نہیں ہے"},{"SurahNumber":86,"VerseNumber":15,"Text":"بیشک وہ (کافر) پُر فریب تدبیروں میں لگے ہوئے ہیں"},{"SurahNumber":86,"VerseNumber":16,"Text":"اور میں اپنی تدبیر فرما رہا ہوں"},{"SurahNumber":86,"VerseNumber":17,"Text":"پس آپ کافروں کو (ذرا) مہلت دے دیجئے، (زیادہ نہیں بس) انہیں تھوڑی سی ڈھیل (اور) دے دیجئے"},{"SurahNumber":87,"VerseNumber":1,"Text":"اپنے رب کے نام کی تسبیح کریں جو سب سے بلند ہے"},{"SurahNumber":87,"VerseNumber":2,"Text":"جس نے (کائنات کی ہر چیز کو) پیدا کیا پھر اسے (جملہ تقاضوں کی تکمیل کے ساتھ) درست توازن دیا"},{"SurahNumber":87,"VerseNumber":3,"Text":"اور جس نے (ہر ہر چیز کے لئے) قانون مقرر کیا پھر (اسے اپنے اپنے نظام کے مطابق رہنے اور چلنے کا) راستہ بتایا"},{"SurahNumber":87,"VerseNumber":4,"Text":"اور جس نے (زمین سے) چارہ نکالا"},{"SurahNumber":87,"VerseNumber":5,"Text":"پھر اسے سیاہی مائل خشک کردیا"},{"SurahNumber":87,"VerseNumber":6,"Text":"(اے حبیبِ مکرّم!) ہم آپ کو خود (ایسا) پڑھائیں گے کہ آپ (کبھی) نہیں بھولیں گے"},{"SurahNumber":87,"VerseNumber":7,"Text":"مگر جو اللہ چاہے، بیشک وہ جہر اور خفی (یعنی ظاہر و پوشیدہ اور بلند و آہستہ) سب باتوں کو جانتا ہے"},{"SurahNumber":87,"VerseNumber":8,"Text":"اور ہم آپ کو اس آسان (شریعت پر عمل پیرا ہونے) کے لئے (بھی) سہولت فراہم فرمائیں گے"},{"SurahNumber":87,"VerseNumber":9,"Text":"پس آپ نصیحت فرماتے رہیے بشرطیکہ نصیحت (سننے والوں کو) فائدہ دے"},{"SurahNumber":87,"VerseNumber":10,"Text":"البتہ وہی نصیحت قبول کرے گا جو اللہ سے ڈرتا ہوگا"},{"SurahNumber":87,"VerseNumber":11,"Text":"اور بدبخت اس (نصیحت) سے پہلو تہی کرے گا"},{"SurahNumber":87,"VerseNumber":12,"Text":"جو (قیامت کے دن) سب سے بڑی آگ میں داخل ہوگا"},{"SurahNumber":87,"VerseNumber":13,"Text":"پھر وہ اس میں نہ مرے گا اور نہ جیئے گا"},{"SurahNumber":87,"VerseNumber":14,"Text":"بیشک وہی بامراد ہوا جو (نفس کی آفتوں اور گناہ کی آلودگیوں سے) پاک ہوگیا"},{"SurahNumber":87,"VerseNumber":15,"Text":"اور وہ اپنے رب کے نام کا ذکر کرتا رہا اور (کثرت و پابندی سے) نماز پڑھتا رہا"}]}