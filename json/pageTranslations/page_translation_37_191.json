{"Id":191,"LanguageCodes":["hi","hin"],"Name":"hin-muhammadfarooqk-la","Author":"Muhammad Farooq Khan And Muhammad Ahmed","Language":"Hindi","Description":"Hindi - Transliteration","Direction":"ltr","Source":"http://tanzil.net","Translations":[{"SurahNumber":2,"VerseNumber":231,"Text":"aur yadi jab tum striyon ko talaaq de do aur ve apanee nishchit avadhi (iddat) ko pahunch jaen, jo saamaany niyam ke anusaar unhen rok lo ya saamaany niyam ke anusaar unhen vida kar do. aur tum unhen nuqasaan pahunchaane ke dhyey se na roko ki zyaadatee karo. aur jo aisa karega, to usane svayan apane hee oopar zulm kiya. aur allaah kee aayaton ko parihaas ka vishay na banao, aur allaah kee krpa jo tum par huee hai use yaad rakho aur us kitaab aur tatvadarshita (hikamat) ko yaad rakho jo usane tum par utaaree hai, jisake dvaara vah tumhen naseehat karata hai. aur allaah ka dar rakho aur bhalee-bhaanti jaan lo ki allaah har cheej ko jaananevaala hai"},{"SurahNumber":2,"VerseNumber":232,"Text":"aur jab tum striyon ko talaaq de do aur ve apanee nirdhaarit avadhi (iddat) ko pahunch jaen, to unhen apane honevaale doosare patiyon se vivaah karane se na roko, jabaki ve saamaany niyam ke anusaar paraspar razaamandee se maamala tay karen. yah naseehat tumamen se usako kee ja rahee hai jo allaah aur antim din par eemaan rakhata hai. yahee tumhaare lie zyaada barakatavaala aur suthara tareeqa hai. aur allaah jaanata hai, tum nahin jaanate"},{"SurahNumber":2,"VerseNumber":233,"Text":"aur jo koee pooree avadhi tak (bachche ko) doodh pilavaana chaahe, to maen apane bachchon ko poore do varsh tak doodh pilaen. aur vah jisaka bachcha hai, saamaany niyam ke anusaar unake khaane aur unake kapade ka zimmedaar hai. kisee par bas usakee apanee samaee bhar hee zimmedaaree hai, na to koee maan apane bachche ke kaaran (bachche ke baap ko) nuqasaan pahunchae aur na baap apane bachche ke kaaran (bachche kee maan ko) nuqasaan pahunchae. aur isee prakaar kee zimmedaaree usake vaaris par bhee aatee hai. phir yadi donon paarasparik svechchha aur paraamarsh se doodh chhudaana chaahen to unapar koee gunaah nahin. aur yadi tum apanee santaan ko kisee any stree se doodh pilavaana chaaho to isamen bhee tum par koee gunaah nahin, jabaki tumane jo kuchh badale mein dene ka vaada kiya ho, saamaany niyam ke anusaar use chuka do. aur allaah ka dar rakho aur bhalee-bhaanti jaan lo ki jo kuchh tum karate ho, allaah use dekh raha hai"}]}