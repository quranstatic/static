{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":49,"VerseNumber":5,"Text":"А да су се они стрпели док им ти сам изађеш, било би им боље. – А Бог прашта и самилостан је"},{"SurahNumber":49,"VerseNumber":6,"Text":"О ви који верујете, ако вам какав грешник донесе какву вест, добро је проверите, да у незнању некоме зло не учините, па да се због оног што сте учинили покајете"},{"SurahNumber":49,"VerseNumber":7,"Text":"И знајте да је међу вама Аллахов Посланик; кад би вас он у много чему послушао, заиста бисте настрадали, али Бог је некима од вас право веровање омилио и у срцима га вашим лепим приказао, а незахвалност и непослушност вам омрзио. Такви су на Правом путу"},{"SurahNumber":49,"VerseNumber":8,"Text":"због Аллахове доброте и благодати; Аллах све зна и мудар је"},{"SurahNumber":49,"VerseNumber":9,"Text":"Ако се две скупине верника сукобе, измирите их. А ако једна од њих ипак учини насиље другој, онда се борите против оне која је учинила насиље све док се Аллаховим прописима не приклони. Па ако се приклони, онда их непристрасно измирите и будите праведни. Бог заиста праведне воли"},{"SurahNumber":49,"VerseNumber":10,"Text":"Верници су само браћа, зато помирите своја два брата и бојте се Аллаха да би вам се указала милост"},{"SurahNumber":49,"VerseNumber":11,"Text":"О ви који верујете, нека се мушкарци једни другима не ругају, можда су они бољи од њих, а ни жене другим женама, можда су оне боље од њих. И не кудите једни друге и не зовите једни друге ружним надимцима! Како је ружно да се верници спомињу подругљивим надимцима! А они који се не покају – сами себи чине неправду"}]}