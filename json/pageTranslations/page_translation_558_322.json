{"Id":322,"LanguageCodes":["st","sot"],"Name":"sot-sheikheliaskeke","Author":"Sheikh Elias Keketso Lelia","Language":"Sotho","Description":"Sotho","Direction":"ltr","Source":"Islamic Dawah Movement of Southern Africa (IDM)","Translations":[{"SurahNumber":65,"VerseNumber":1,"Text":"Oho Moporofeta! Ha le hlala basali, ba hlaleng ho latela nako e behiloeng (idda) le bale matsatsi ao ka nepo; le ts’abe Allah, Mong`a lona: Le se baleleke malapeng a bona, kapa hona ho tloha malapeng, kantle le haeba ba molato oa bohlola. Eo ke meeli e fanoeng ke Allah; mang, kapa mang ea ka tlolang meeli ea Allah, Ruri! O fosetsa moea oa hae: Ha o tsebe letho Kamohlomong Allah kamor’a moo U ne A ka ‘na A tlisa maemo a fetohileng"},{"SurahNumber":65,"VerseNumber":2,"Text":"Ha ba se ba phethisitse pallo ea bona, ba amoheleng ka mosa, kapa le arohane le bona ka mosa; le bitse lipaki tse peli har’a lona, ba nang le toka, bopaki ba lona ebe bo nepahetseng kapel’a Allah. Seo ke tlhokomeliso ho ea kholoang ho Allah le ho Letsatsi la Bofelo. Mang, kapa mang ea ts’abang Allah, Ruri! Allah U mo lokisetsa tsela"},{"SurahNumber":65,"VerseNumber":3,"Text":"Le hona ho mo sitsa ka seo a neng a sa se lebella ho tsoa mehloling ea Hae. Etsoe mang, kapa mang ea behang ts’epo ea hae ho Allah, Allah U mo lekane. Hobane ruri! Allah U tla phethahatsa taelo ea Hae. Ruri Allah U fane ka pallo ho lintho tsohle"},{"SurahNumber":65,"VerseNumber":4,"Text":"Haele basali ba lona ba seng ba fetile lilemo tsa bona tsa ho ea matsatsing, haeba le na le khoao, nako ea bona ha e be likhoeli tse tharo ka ho ts’oana le ba sa eeng matsatsing ho hang. Bakhachane; nako ea bona ea pallo ke ho fihlela ba beleha. Mang, kapa mang ea ts’abang Allah, Allah U tla nolofatsa tsela ea hae"},{"SurahNumber":65,"VerseNumber":5,"Text":"Eo ke Taelo Ea Allah Ea e rometseng ho lona: Ea ts’abang Allah, Allah U tla hlakola maloetse ho eena, A phaelle Moputso oa Hae"}]}