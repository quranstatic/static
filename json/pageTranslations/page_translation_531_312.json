{"Id":312,"LanguageCodes":["si","sin"],"Name":"sin-naseemismailand","Author":"Naseem Ismail And Masoor Maulana, Kaleel","Language":"Sinhala","Description":"Sinhala","Direction":"ltr","Source":"https://alquran.cloud/api","Translations":[{"SurahNumber":54,"VerseNumber":50,"Text":"(කිසිම වස්තුවක් හෝ අපි උත්පාදනය කිරීමට අදහස් කළහොත්) ඇස් පිය හෙළනවාක් මෙන් එක් වචනයක් (කියන සැණින්) අපගේ අණ සිදු වන්නේය"},{"SurahNumber":54,"VerseNumber":51,"Text":"(මක්කාවාසීනී!) ඔබ වැනි (පාපයන් කරමින් සිටි) කොපමණදෝ) සමූහයන්ව ඇත්තෙන්ම අපි විනාශ කර ඇත්තෙමු. එබැවින් (ඔබගෙන්) හොඳ වැටහීමක් ලබන්නන් කවුරුන් හෝ ඇත්ද"},{"SurahNumber":54,"VerseNumber":52,"Text":"ඔවුන් කරන සෑම කාරණාවක්ම (ඔවුන්ගේ) සටහන් පිටුවල ඇත්තේය"},{"SurahNumber":54,"VerseNumber":53,"Text":"කුඩා හෝ ලොකු හෝ සියල්ලම (එහි) සටහන් කරනු ලැබ ඇත්තේය"},{"SurahNumber":54,"VerseNumber":54,"Text":"නියත වශයෙන්ම භය භක්තියෙන් යුත් අය ස්වර්ගයන්හිද, (එහි ඇති) දිය දහරාවන්හිද, සිටිනු ඇත"},{"SurahNumber":54,"VerseNumber":55,"Text":"(එය ඇත්තෙන්ම) ඉතාමත් ගෞරවයෙන් පිරි වාසස්ථානයකි. (එය) ඉමහත් ශක්තිසම්පන්න රජ්ජුරුවන් වෙත ඇත්තේය"},{"SurahNumber":55,"VerseNumber":1,"Text":"(නබියේ! ඔහු) අප්‍රමාණ දයාබරවන්තයෙකි"},{"SurahNumber":55,"VerseNumber":2,"Text":"මෙම කුර්ආනය (ඔහු ඔබට) උගන්වා දුන්නේය"},{"SurahNumber":55,"VerseNumber":3,"Text":"ඔහුම මිනිසාව උත්පාදනය කළේය"},{"SurahNumber":55,"VerseNumber":4,"Text":"ඔහුම මිනිසාට (පැහැදිලිව) කතා කිරීමටද ඉගැන්වූවේය"},{"SurahNumber":55,"VerseNumber":5,"Text":"සූර්යයාද, චන්ද්‍රයාද, (ඒවා නිර්මාණය කරන ලද) සීමාවන් ප්‍රකාරම (ගමන් කරන්නේය)"},{"SurahNumber":55,"VerseNumber":6,"Text":"පැලෑටි, ගස් කොළන් (වැල් ආදී සියල්ල අල්ලාහ්ට අවනත වී) සුජූද් කරන්නේය"},{"SurahNumber":55,"VerseNumber":7,"Text":"ඔහුම අහස ඔසවා සමතුලනය කර ස්ථාවරවත් කළේය"},{"SurahNumber":55,"VerseNumber":8,"Text":"එබැවින් ඔබ කිරුමෙහි සීමාව ඉක්මවා නොයා සිටිනු පිණිස"},{"SurahNumber":55,"VerseNumber":9,"Text":"ඔබ සාධාරණ ලෙස කිරිනු. බර අඩු කර නොහරිනු"},{"SurahNumber":55,"VerseNumber":10,"Text":"භූමිය-ජීවීන් වාසය කිරීමට පහසු වන අන්දමට එය ඔහුම නිර්මාණය කළේය"},{"SurahNumber":55,"VerseNumber":11,"Text":"(තවද) එහි (විවිධ වර්ගයේ) පලතුරු වර්ගද, (වළු වලින් පිරි) අතුවලින් යුත් ඉඳි ගස්ද වැඩෙන්නේය"},{"SurahNumber":55,"VerseNumber":12,"Text":"දහයියා වලින් වසන ලද ධාන්‍යද, සුවඳ පැළෑටි ගස් වැල්ද පැළවෙන්නේය"},{"SurahNumber":55,"VerseNumber":13,"Text":"එබැවින් (මිනිසුන්, ජින්වරුන් වන) ඔබ සමුහයන් දෙකම ඔබ දෙවියන්ගේ වරප්‍රසාදයන්ගෙන් කුමක් නම් බොරු කරන්නෙහුද"},{"SurahNumber":55,"VerseNumber":14,"Text":"පුළුස්සන ලද බඳුන් මෙන් (තට්ටු කළහොත් ටං ටං ගාන) ශබ්දයක් ගෙන දෙන කිරි මැටියෙන් ඔහු (පළමු) මිනිසාව උත්පාදනය කළේය"},{"SurahNumber":55,"VerseNumber":15,"Text":"ගිනි දැල්වලින් ඔහු ජින්වරුන්ව උත්පාදනය කළේය"},{"SurahNumber":55,"VerseNumber":16,"Text":"එබැවින් ඔබ සමුහයන් දෙකම ඔබ දෙවියන්ගේ වරප්‍රසාදයන්ගෙන් කුමක් නම් බොරු කරන්නෙහුද"}]}