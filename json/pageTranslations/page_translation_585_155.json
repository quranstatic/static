{"Id":155,"LanguageCodes":["fa","fas"],"Name":"fas-islamhousecompe","Author":"Islamhouse.com Persian Team","Language":"Persian","Description":"Persian","Direction":"rtl","Source":"https://quranenc.com/check/persian_ih/v1.1.0-csv.1 , https://quranenc.com/en/browse/persian_ih , https://quranenc.com ,","Translations":[{"SurahNumber":80,"VerseNumber":1,"Text":"[پیامبر] چهره در هم کشید و روی برگردانْد"},{"SurahNumber":80,"VerseNumber":2,"Text":"از اینکه آن نابینا [= عبدالله بن اُمّ مَکتوم] نزدش آمد"},{"SurahNumber":80,"VerseNumber":3,"Text":"و [ای پیامبر،] تو چه می‌دانی؟ چه بسا او [از گناهانش] پاک ‌شود،"},{"SurahNumber":80,"VerseNumber":4,"Text":"یا پند گیرد و این پند به سودش باشد"},{"SurahNumber":80,"VerseNumber":5,"Text":"اما آن کس که [از ایمان] بی‌نیازی می‌ورزد"},{"SurahNumber":80,"VerseNumber":6,"Text":"تو به او روی می‌آوری؛"},{"SurahNumber":80,"VerseNumber":7,"Text":"در حالی که اگر او خود را [از کفر] پاک نسازد، ایرادی بر تو نیست؛"},{"SurahNumber":80,"VerseNumber":8,"Text":"اما کسی که شتابان به سراغ تو می‌آید"},{"SurahNumber":80,"VerseNumber":9,"Text":"و [از الله] می‌ترسد،"},{"SurahNumber":80,"VerseNumber":10,"Text":"تو از او غافل می‌شوی [و به دیگران می‌پردازی]"},{"SurahNumber":80,"VerseNumber":11,"Text":"هرگز چنین نیست؛ بی‌گمان، این [آیات برای] تذکر و یادآوری است"},{"SurahNumber":80,"VerseNumber":12,"Text":"پس هر کس که بخواهد، [می‌تواند] از آن پند گیرد"},{"SurahNumber":80,"VerseNumber":13,"Text":"در صحیفه‌های ارجمندی [ثبت] است"},{"SurahNumber":80,"VerseNumber":14,"Text":"[در جایگاهی] بلندپایه و پاکیزه [از پلیدی]"},{"SurahNumber":80,"VerseNumber":15,"Text":"در دست سفیران [وحی] است"},{"SurahNumber":80,"VerseNumber":16,"Text":"[که] بزرگوار و نیکوکارند"},{"SurahNumber":80,"VerseNumber":17,"Text":"مرگ بر انسان [کافر، که] چقدر ناسپاس است"},{"SurahNumber":80,"VerseNumber":18,"Text":"[الله] او را از چه چیز آفریده است؟"},{"SurahNumber":80,"VerseNumber":19,"Text":"او را از نطفۀ [ناچیزی] آفرید، سپس او را موزون ساخت"},{"SurahNumber":80,"VerseNumber":20,"Text":"سپس راه را برایش آسان نمود"},{"SurahNumber":80,"VerseNumber":21,"Text":"آنگاه [پس از پایان عمر،] او را میرانْد و در قبر [پنهان] نمود"},{"SurahNumber":80,"VerseNumber":22,"Text":"سپس هر گاه بخواهد، او را [زنده می‌کند و] برمی‌انگیزد"},{"SurahNumber":80,"VerseNumber":23,"Text":"هرگز چنین نیست [که او می‌پندارد]. او هنوز آنچه را که [الله] فرمان داده به جای نیاورده است"},{"SurahNumber":80,"VerseNumber":24,"Text":"انسان باید به غذای خویش [و آفرینشِ آن] بنگرد"},{"SurahNumber":80,"VerseNumber":25,"Text":"ما آب فراوان [از آسمان] فروریختیم،"},{"SurahNumber":80,"VerseNumber":26,"Text":"سپس زمین را از هم شکافتیم،"},{"SurahNumber":80,"VerseNumber":27,"Text":"آنگاه دانه‌[های فراون] در آن رویاندیم،"},{"SurahNumber":80,"VerseNumber":28,"Text":"و انگور و سبزی [خوراکی بسیار]،"},{"SurahNumber":80,"VerseNumber":29,"Text":"و زیتون و نخل،"},{"SurahNumber":80,"VerseNumber":30,"Text":"و باغ‌هایی [انبوه و] پردرخت،"},{"SurahNumber":80,"VerseNumber":31,"Text":"و [انواع] میوه و علوفه [پدید آوردیم]"},{"SurahNumber":80,"VerseNumber":32,"Text":"[همۀ اینها] برای بهره‌گیری شما و چهارپایانتان است"},{"SurahNumber":80,"VerseNumber":33,"Text":"هنگامی ‌که [آن] صدای مهیب [قیامت] فرارسد،"},{"SurahNumber":80,"VerseNumber":34,"Text":"روزی ‌که انسان از برادرش می‌گریزد"},{"SurahNumber":80,"VerseNumber":35,"Text":"و از مادرش و از پدرش"},{"SurahNumber":80,"VerseNumber":36,"Text":"و از زنش و پسرانش [نیز می‌گریزد]،"},{"SurahNumber":80,"VerseNumber":37,"Text":"در آن روز، هر کس را کاری است که او را به خودش سرگرم می‌دارد [و از دیگری بازمی‌دارد]"},{"SurahNumber":80,"VerseNumber":38,"Text":"چهره‌هایی در آن روز، گشاده و روشن است"},{"SurahNumber":80,"VerseNumber":39,"Text":"[به خاطر نعمت و رحمتِ الله] خندان [و] شاد است"},{"SurahNumber":80,"VerseNumber":40,"Text":"و چهره‌هایی در آن روز، غبارآلود است"},{"SurahNumber":80,"VerseNumber":41,"Text":"[و] سیاهی [و تاریکی] آنها را پوشانده است"},{"SurahNumber":80,"VerseNumber":42,"Text":"اینان همان کافرانِ بدکردارند"}]}