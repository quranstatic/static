{"Id":156,"LanguageCodes":["fa","fas"],"Name":"fas-mahdielahighoms","Author":"Mahdi Elahi Ghomshei","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":83,"VerseNumber":35,"Text":"در حالی که بر تختها (ی عزت تکیه زده و دوزخیان را) مشاهده می‌کنند"},{"SurahNumber":83,"VerseNumber":36,"Text":"آیا کافران به نتیجه افعال زشتی که می‌کردند رسیدند؟"},{"SurahNumber":84,"VerseNumber":1,"Text":"هنگامی که آسمان شکافته شود"},{"SurahNumber":84,"VerseNumber":2,"Text":"و به فرمان حق گوش فرا دارد و البته سزد که فرمان او پذیرد"},{"SurahNumber":84,"VerseNumber":3,"Text":"و هنگامی که زمین وسیع و منبسط شود"},{"SurahNumber":84,"VerseNumber":4,"Text":"و هر چه در درون دل پنهان داشته (از مردگان و گنجها و معادن) همه را به کلی بیرون افکند و تهی گردد"},{"SurahNumber":84,"VerseNumber":5,"Text":"و به فرمان خدا گوش فرا دهد د البته سزد که فرمان او پذیرد (در آن هنگام قیامت بر پا شود)"},{"SurahNumber":84,"VerseNumber":6,"Text":"ای انسان البته با هر رنج و مشقت (در راه طاعت و عبادت حق بکوش که) عاقبت حضور پروردگار خود می‌روی"},{"SurahNumber":84,"VerseNumber":7,"Text":"اما آن کس که (در آن روز) نامه اعمالش به دست راست دهند"},{"SurahNumber":84,"VerseNumber":8,"Text":"آن کس بسیار حسابش آسان کنند"},{"SurahNumber":84,"VerseNumber":9,"Text":"و او به سوی کسان و خویشانش (در بهشت) مسرور و شادمان خواهد رفت"},{"SurahNumber":84,"VerseNumber":10,"Text":"و اما آن کس که نامه اعمالش را از پشت سر (به دست چپ) دهند"},{"SurahNumber":84,"VerseNumber":11,"Text":"او بر هلاک خود آه و فریاد حسرت بسیار کند"},{"SurahNumber":84,"VerseNumber":12,"Text":"و به آتش سوزان دوزخ در افتد"},{"SurahNumber":84,"VerseNumber":13,"Text":"که او میان کسانش بسیار مغرور و مسرور بود"},{"SurahNumber":84,"VerseNumber":14,"Text":"و گمان کرد که ابدا (به سوی خدا) باز نخواهد گشت"},{"SurahNumber":84,"VerseNumber":15,"Text":"بلی خدا به احوال و اعمال او کاملا آگاه است"},{"SurahNumber":84,"VerseNumber":16,"Text":"چنین نیست (که خدا از فعل مخلوقش آگه نباشد) قسم به شفق (و روشنی او وقت غروب، هنگام نماز مغرب)"},{"SurahNumber":84,"VerseNumber":17,"Text":"و قسم به شب تار و آنچه در خود گرد آورده (و در دل شب خزیده و آرام گرفته)"},{"SurahNumber":84,"VerseNumber":18,"Text":"و قسم به ماه تابان هنگام بدر که تمام فروزان شود"},{"SurahNumber":84,"VerseNumber":19,"Text":"(قسم به این امور) که شما حوال گوناگون و حوادث رنگارنگ (از نخستین خلقت تا مرگ و برزخ و ورود به بهشت و دوزخ) خواهید یافت"},{"SurahNumber":84,"VerseNumber":20,"Text":"پس کافران از چه رو ایمان نمی‌آورند؟"},{"SurahNumber":84,"VerseNumber":21,"Text":"و چون بر آنان آیات قرآن تلاوت شود سجده حق نمی‌کنند؟"},{"SurahNumber":84,"VerseNumber":22,"Text":"بلکه آن مردم کافر (قرآن خدا را) تکذیب می‌کنند"},{"SurahNumber":84,"VerseNumber":23,"Text":"و خدا به آنچه در دل پنهان می‌دارند (از خود آنها) داناتر است"},{"SurahNumber":84,"VerseNumber":24,"Text":"پس آنها را به عذاب دردناک (دوزخ) بشارت ده"},{"SurahNumber":84,"VerseNumber":25,"Text":"مگر آنان که ایمان آرند و نیکوکار شوند که آنها را اجری بی منّت و ثوابی بی نهایت (در بهشت جاودانی) خواهد بود"}]}