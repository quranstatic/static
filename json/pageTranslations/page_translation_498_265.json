{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":44,"VerseNumber":40,"Text":"အမှန်စင်စစ် စီရင်ဆုံးဖြတ်မည့်‌နေ့သည် သူတို့အားလုံးအတွက် သတ်မှတ်ပြီး‌သော အချိန်ကာလဖြစ်သည်။"},{"SurahNumber":44,"VerseNumber":41,"Text":"ထို‌နေ့တွင် မည်သည့်မိတ်‌ဆွေကမျှ မည်သည့်မိတ်‌ဆွေအတွက် မည်သည့်အရာမျှ အသုံးဝင်မည်မဟုတ်‌ပေ။ ထို့ပြင် သူတို့သည် ကူညီခြင်းလည်း ခံကြရမည်မဟုတ်‌ပေ။"},{"SurahNumber":44,"VerseNumber":42,"Text":"သို့ရာတွင် အလ္လာဟ်အရှင်မြတ် ကရုဏာပြု‌တော်မူ‌သောသူများပင်(ကြားဝင်အသနားခံ‌ပေးခြင်းကို ခံကြရမည်ဖြစ်သည်)။ အမှန်စင်စစ် ငါအရှင်မြတ်သည် တန်ခိုး‌တော်နှင့် အလွန်လွှမ်းမိုး‌တော်မူ‌သောအရှင်၊ အလွန်သနားကြင်နာ‌တော်မူ‌သောအရှင်ဖြစ်‌တော်မူသည်။"},{"SurahNumber":44,"VerseNumber":43,"Text":"အမှန်စင်စစ် ဇက္ကူမ်ရှား‌စောင်းကြီးပင်သည်၊"},{"SurahNumber":44,"VerseNumber":44,"Text":"အလွန်အပြစ်ကျူးလွန်သူများ၏ အစားအစာဖြစ်သည်။ ###၆"},{"SurahNumber":44,"VerseNumber":45,"Text":"ဆီ‌ချေးအနည်ကဲ့သို့ (‌ကြေးရည်ကဲ့သို့)၊ ဝမ်းဗိုက်ထဲတွင် ပွက်ပွက်ဆူ‌နေမည်။"},{"SurahNumber":44,"VerseNumber":46,"Text":"‌ရေ‌နွေးဆူသကဲ့သို့။"},{"SurahNumber":44,"VerseNumber":47,"Text":"ထို့‌နောက် အသင်တို့သည် သူ့ကိုဖမ်းပြီး ဂျဟန္နမ်ငရဲဘုံ၏ အလယ်ထဲသို့ တရွတ်တိုက်ဆွဲချလိုက်ကြပါ။"},{"SurahNumber":44,"VerseNumber":48,"Text":"ထို့‌နောက် အသင်တို့သည် သူ၏‌ခေါင်း‌ပေါ်တွင် ပွက်ပွက်ဆူ‌နေသည့်‌ရေ‌နွေးပူ၏ ပြစ်ဒဏ်ကို သွန်း‌လောင်းကြပါ။"},{"SurahNumber":44,"VerseNumber":49,"Text":"(ထို့ပြင် သူသည် ဤသို့‌ပြောဆိုခံရမည်)၊ အသင်သည် မြည်းစမ်းလိုက်ပါ၊ အမှန်စင်စစ်အသင်သည် အလွန်မြင့်မြတ်သူ၊ ဂုဏ်ရှိသူဖြစ်သည်။"},{"SurahNumber":44,"VerseNumber":50,"Text":"အမှန်စင်စစ် ဤသည် အသင်တို့ သံသယဖြစ်‌နေခဲ့သည့်အရာပင်ဖြစ်သည်။"},{"SurahNumber":44,"VerseNumber":51,"Text":"အမှန်စင်စစ် ‌ကြောက်ရွံ့အပြစ်‌ရှောင်‌ကောင်းကျိုး‌ဆောင်သူ မုသ်သကီများမှာမူ ငြိမ်းချမ်းသာယာသည့်‌နေရာတွင် ရှိကြမည်။"},{"SurahNumber":44,"VerseNumber":52,"Text":"ဥယျာဉ်များနှင့်၊ စမ်း‌ချောင်းများတွင်။"},{"SurahNumber":44,"VerseNumber":53,"Text":"သူတို့သည် ပိုးထည်အပါးစားနှင့် အထူစားဝတ်ဆင်ပြီး မျက်နှာချင်းဆိုင်ထိုင်‌နေကြလိမ့်မည်။"},{"SurahNumber":44,"VerseNumber":54,"Text":"ထိုအတိုင်းပင်ဖြစ်ပျက်လိမ့်မည်။ ထို့ပြင် ငါအရှင်မြတ်သည်သူတို့အားဖြူ‌ချောပြီး မျက်ဝန်းကျယ်‌သောမိန်းမများနှင့် ထိမ်းမြား‌ပေး‌တော်မူမည်။"},{"SurahNumber":44,"VerseNumber":55,"Text":"သူတို့သည် ထိုဥယျာဉ်များထဲတွင်သစ်သီးဝလံမျိုးစုံကို ‌အေးချမ်းစွာမှာယူကြမည်ဖြစ်သည်။"},{"SurahNumber":44,"VerseNumber":56,"Text":"သူတို့သည် ပထမအကြိမ် ‌သေဆုံးခဲ့ကြသည်မှလွဲ၍ ထိုဥယျာဉ်များထဲတွင် ‌သေခြင်းကို မြည်းစမ်းရ‌တော့မည်မဟုတ်‌ပေ။ ထို့ပြင် သူတို့အား အရှင်မြတ်က ငရဲမီးပြစ်ဒဏ်မှလွတ်ကင်း‌စေ‌တော်မူမည်။"},{"SurahNumber":44,"VerseNumber":57,"Text":"(ဤအရာများသည်) အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်၏‌ကျေးဇူး‌တော်‌ကြောင့်ဖြစ်သည်။ ဤသည် ကြီးကျယ်‌သော ‌အောင်မြင်မှုဖြစ်သည်။"},{"SurahNumber":44,"VerseNumber":58,"Text":"ထို့ပြင် ငါအရှင်မြတ်သည် ဤကုရ်အာန်ကျမ်း‌တော်မြတ်ကို သူတို့ တရားရယူကြရန်အတွက် အသင်(တမန်‌တော်)၏ဘာသာစကားဖြင့်ပင် လွယ်ကူ‌အောင်ပြုလုပ်‌ပေး‌တော်မူခဲ့ခြင်းဖြစ်သည်။"},{"SurahNumber":44,"VerseNumber":59,"Text":"သို့ဖြစ်ရာ အသင်(တမန်‌တော်)သည် ‌စောင့်‌နေပါ။ သူတို့လည်း ‌စောင့်‌နေ‌သောသူများပင် ဖြစ်ကြသည်။ ###၇"}]}