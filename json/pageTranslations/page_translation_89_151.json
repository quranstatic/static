{"Id":151,"LanguageCodes":["fa","fas"],"Name":"fas-abolfazlbahramp","Author":"Abolfazl Bahrampour","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":4,"VerseNumber":66,"Text":"و اگر بر آنان مقرر مى‌كرديم كه تن به كشتن دهيد يا از خانه‌هاى خود بيرون شويد، جز اندكى از آنان عمل نمى‌كردند و اگر پندى را كه به آنان داده مى‌شود به كار مى‌بستند، قطعا برايشان بهتر و در ثبات قدم مؤثرتر بود"},{"SurahNumber":4,"VerseNumber":67,"Text":"و در آن صورت [ما هم‌] از پيش خود اجر بزرگى به آنها مى‌داديم"},{"SurahNumber":4,"VerseNumber":68,"Text":"و حتما به راهى راست هدايتشان مى‌كرديم"},{"SurahNumber":4,"VerseNumber":69,"Text":"و هر كه اطاعت خدا و رسول كند، آنها با كسانى خواهند بود كه خدا موهبتشان داده [كه عبارتند] از: پيامبران و راستى پيشگان و شاهدان و صالحان، و آنان نيكو همدمانى هستند"},{"SurahNumber":4,"VerseNumber":70,"Text":"اين تفضّل از جانب خداست و آگاهى خدا كفايت مى‌كند"},{"SurahNumber":4,"VerseNumber":71,"Text":"اى كسانى كه ايمان آورده‌ايد! سلاح خويش برگيريد و گروه گروه يا همه با هم [به سوى جهاد] رهسپار شويد"},{"SurahNumber":4,"VerseNumber":72,"Text":"و البته از شما كسى است كه سستى مى‌كند و چون حادثه‌اى به شما رسد گويد: به راستى خدا به من رحم كرد كه با آنها حاضر نبودم"},{"SurahNumber":4,"VerseNumber":73,"Text":"و اگر شما را خير [و پيروزى‌] از خدا برسد حتما گويد: كاش من با آنها مى‌بودم و به نواى بزرگى مى‌رسيدم! گويى كه ميان شما و او هيچ دوستى و آشنايى نبوده است"},{"SurahNumber":4,"VerseNumber":74,"Text":"پس كسانى كه زندگى دنيا را به آخرت مى‌فروشند، بايد در راه خدا جنگ كنند و هر كه در راه خدا بجنگد و كشته يا پيروز شود، به زودى به او پاداش بزرگى خواهيم داد"}]}