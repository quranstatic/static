{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":25,"VerseNumber":68,"Text":"၆၈။\t၎င်းအပြင်ထိုသူတို့သည် အလ္လာဟ်အရှင်မြတ်နှင့်တွဲဖက်၍ မည်သည့်အရာဝထ္ထုကိုမှ ဆည်းကပ်ကိုးကွယ်ကြသည် မဟုတ်၊ သူတို့သည် အရှင်မြတ်ပညတ်တော်မူသည့်အတိုင်း သူ့အသက်ကို တရားသောနည်းနှင့်မှတပါး အခြား နည်းနှင့်မသတ်ကြချေ၊ မတရားကာမမှုကို မပြုကျင့်ကြချေ၊ မည်သူမဆိုအထက်ဖော်ပြပါပြစ်မှုများကို ကျူးလွန် လျှင် ကြီးလေးသောအပြစ်ဒဏ်သင့်၏။"},{"SurahNumber":25,"VerseNumber":69,"Text":"၆၉။\tယင်းပြစ်မှုကို ကျူးလွန်သူသည် ရှင်ပြန်ထမြောက်ရသောနေ့တော်ကြီး၌ နှစ်ဆတပိုးကြီးလေးသောအပြစ်ဒဏ် ခံရလတ့ံ၊ ထို့အပြင်သူသည် ငရဲမီးထဲ၌ မိုက်မဲယုတ်ည့ံသောအဖြစ်နှင့် အစဉ်အမြဲခံနေရလတ့ံ။"},{"SurahNumber":25,"VerseNumber":70,"Text":"၇ဝ။\tသို့ရာတွင်သူတို့အနက် မည်သူမဆိုမိမိမှားယွင်းမိသောအပြစ်စုကို နောင်တရ၍ ဝန်ချတောင်းပန်၏၊ ယုံကြည် လျက် ကောင်းမှုကို ပြုကျင့်၏၊ အလ္လာဟ်အရှင်မြတ်သည် ထိုသူ၏မကောင်းမှုမျာကို ကောင်းမှုများအဖြစ်သို့ ပြောင်းလဲစေတော်မူမည်။ အလ္လာဟ်အရှင်မြတ်သည် အမြဲအပြစ်လွှတ်တော်မူ၏၊ ကောင်းကြီးမင်္ဂလာပေးတော် မူ၏။"},{"SurahNumber":25,"VerseNumber":71,"Text":"၇၁။\tအကြင်သူသည် မိမိကျူးလွန်မိသောအပြစ်များကို နောင်တရ၍ ဝန်ချတောင်းပန်ပြီးလျှင် ကုသိုလ်ကောင်းမှုကို ပွားများအ့ံ၊ ထိုသူသည် အလ္လာဟ်အရှင်မြတ်ဘက်တော်သို့ မှန်ကန်သောသတိနောင်တရခြင်း၊ မှန်ကန်သော ယုံကြည်မှုတို့နှင့် လှည့်သူဖြစ်၏။"},{"SurahNumber":25,"VerseNumber":72,"Text":"၇၂။\t၎င်းအပြင်ထိုသူတို့သည် မုသားသက်သေခံသူများမဟုတ်၊ သို့သော်သူတို့တစ်ရံတစ်ခါအလဇ္ဇီလုပ်၍နေသော အလုပ်ဌာနသို့ ရောက်သွားကြလျှင် သူတော်ကောင်းပီပီစက္ခုန္ဒြေမပျက်၊ အခြားဘက်သို့ လှည့်လျှောက်သွား ကြ၏။"},{"SurahNumber":25,"VerseNumber":73,"Text":"၇၃။\t၎င်းအပြင် မိမိတို့၏အသက်သခင်ကျေးဇူးရှင် ထုတ်ပြန်ပို့ချပေးသနားတော်မူသောပညတ်တရားတော်များကို သတိရစေသောအခါ သူတို့သည် တရားတော်ကို မကြားသောနားပင်းသူများ၊ မမြင်သောမျက်စိကန်းများ မဟုတ်ချေ။"},{"SurahNumber":25,"VerseNumber":74,"Text":"၇၄။\t၎င်းအပြင်ထိုသူတို့သည် အို--အကျွနု်ပ်တို့၏ အရှင်သခင်၊ အကျွနု်ပ်တို့အား မိမိတို့မျက်ရှုဖြစ်ကြသောသားမယား တို့ကြောင့် ပျော်ရွှင်ချမ်းမြေ့ခြင်းကို ချပေးသနားတော်မူပါ၊ ဒုစရိုက်မကောင်းမှုများကို တွန်းဖယ်သူတို့၏ စံနမူနာဖြစ်တော်မူပါဟု ငါအရှင်မြတ်ထံဆုတောင်းကြ၏။"},{"SurahNumber":25,"VerseNumber":75,"Text":"၇၅။\tထိုသူတို့သည် ၎င်းတို့၏ခန္တီပါရမီ၊ သမာဓိဂုဏ်သိက္ခာကြောင့် မြင့်မြတ်သောနိဗ္ဗာန်ဗိမာန်ကို အသနားတော်မြတ် ခံကြရလတ့ံ၊ သူတို့သည် နိဗ္ဗာန်တော်၌ ရွှင်လန်းစွာခရီးဦးကြိုဆိုခြင်းနှင့် အေးချမ်းသာယာခြင်းမင်္ဂလာမေတ္တာပို့သ ခြင်းတို့ကို တွေ့ကြံုကြရလတ့ံ။"},{"SurahNumber":25,"VerseNumber":76,"Text":"၇၆။\tသူတို့သည် နိဗ္ဗာန်ဘုံတော်တွင် ထာဝရအစဉ်အမြဲခံစားကြရလတ့ံ၊ နိဗ္ဗာန်တော်သည် အလွန်ပျော်ရွှင်မွေ့လျော် ဖွယ်ရာနေရာထိုင်ခင်းကြီးဖြစ်၏။"},{"SurahNumber":25,"VerseNumber":77,"Text":"၇၇။\tအို--တမန်တော်မိုဟမ္မဒ်၊ သင်သည် မိစ္ဆာမိုက်တို့အား ဟောကြားလော့၊ ဟယ်-အချင်းတို့၊ ငါ၏အသက်သခင် ကျေးဇူးရှင်သည် သင်တို့၏ဆွလားသ်ဝတ်ပြုခြင်းကြောင့်သာမဟုတ်လျှင် သင်တို့ကို အရေးစိုက်တော်မူမည် မဟုတ်ချေ၊ သို့သော်ယခုသင်တို့သည် သစ္စာတရားတော်ကို ငြင်းဆန်၏၊ ထို့ကြောင့်စစ်ကြောစီရင်အပြစ်ဒဏ် တော်မူခြင်းရှိလတ့ံ။"}]}