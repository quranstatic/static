{"Id":163,"LanguageCodes":["fa","fas"],"Name":"fas-sayyedjalaloddi","Author":"Sayyed Jalaloddin Mojtabavi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":67,"VerseNumber":13,"Text":"و گفتارتان را چه پنهان داريد يا آن را آشكار كنيد، همانا او بدانچه در سينه‌هاست داناست"},{"SurahNumber":67,"VerseNumber":14,"Text":"آيا كسى كه آفريده است نمى‌داند- آيا آفريدگار از آفريده خود با خبر نيست-، و حال آنكه باريكدان و آگاه است؟"},{"SurahNumber":67,"VerseNumber":15,"Text":"اوست كه زمين را براى شما رام كرد پس در اطراف و كنارهاى آن راه رويد و از روزى او بخوريد و [بدانيد كه‌] برانگيختن- در روز رستاخيز- به سوى اوست"},{"SurahNumber":67,"VerseNumber":16,"Text":"آيا از آن كه در آسمان است ايمن شده‌ايد از اينكه شما را به زمين فروبرد و آنگاه آن"},{"SurahNumber":67,"VerseNumber":17,"Text":"يا از آن كه در آسمان است ايمن شده‌ايد از اينكه بر شما بادى سنگبار فرستد؟ پس بزودى خواهيد دانست كه بيم‌دادن من چگونه است"},{"SurahNumber":67,"VerseNumber":18,"Text":"و هر آينه كسانى كه پيش از آنان بودند تكذيب كردند، پس انكار [و كيفر] من چگونه بود؟"},{"SurahNumber":67,"VerseNumber":19,"Text":"و آيا به مرغان بر فراز سرشان ننگريسته‌اند كه بالها گشايند و به هم آرند؟ [تا ببينند كه‌] هيچ كس آنها را [در هوا] جز خداى رحمان نگاه نمى‌دارد همانا او به هر چيزى بيناست"},{"SurahNumber":67,"VerseNumber":20,"Text":"يا كيست آن كه سپاه شما باشد كه شما را در برابر خداى رحمان يارى كند؟ كافران جز در فريفتگى- فريب‌خورده شيطان- نيستند"},{"SurahNumber":67,"VerseNumber":21,"Text":"يا كيست آن كه شما را روزى دهد، اگر او روزى خويش بازگيرد؟ بلكه اينان در سركشى و رميدن [خويش‌] فرورفته‌اند"},{"SurahNumber":67,"VerseNumber":22,"Text":"آيا كسى كه نگونسار بر روى خود مى‌رود راه‌يافته‌تر است يا آن كه راست ايستاده بر راه راست مى‌رود؟"},{"SurahNumber":67,"VerseNumber":23,"Text":"بگو: اوست كه شما را آفريد و براى شما گوش و ديدگان و دلها پديد آورد. [ولى‌] اندك سپاس مى‌گزاريد"},{"SurahNumber":67,"VerseNumber":24,"Text":"بگو: اوست كه شما را در زمين بيافريد و به سوى او برانگيخته و فراهم مى‌شويد"},{"SurahNumber":67,"VerseNumber":25,"Text":"و مى‌گويند: اين وعده كى خواهد بود، اگر راستگوييد؟"},{"SurahNumber":67,"VerseNumber":26,"Text":"بگو: همانا دانش [آن‌] نزد خداست و من بيم‌كننده‌اى آشكارم و بس"}]}