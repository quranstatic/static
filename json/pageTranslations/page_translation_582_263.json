{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":78,"VerseNumber":1,"Text":"၁။ သူတို့သည် အချင်းချင်းမည်သည့်အကြောင်းကို မေးမြန်းကြသနည်း။"},{"SurahNumber":78,"VerseNumber":2,"Text":"၂။ ၄င်းသည် အလွန်ကြောက်မက်ဖွယ်သော သီတင်းအကြောင်းဖြစ်၏။"},{"SurahNumber":78,"VerseNumber":3,"Text":"၃။ ထိုသီတင်းကိစ္စ တွင် သူတို့သဘောကွဲလွဲကြ၏။"},{"SurahNumber":78,"VerseNumber":4,"Text":"၄။ အမှန်မှာ သူတို့သည် သိကြရလတံ့။"},{"SurahNumber":78,"VerseNumber":5,"Text":"၅။ မချွတ်ဧကန်သူတို့သည် သိကြရလတံ့။"},{"SurahNumber":78,"VerseNumber":6,"Text":"၆။ ငါသည် ကမ္ဘာမြေကြီးကို ကျယ်ဝန်းစွာ ဖန်ဆင်းထားတော်မူသည်မဟုတ်လော။"},{"SurahNumber":78,"VerseNumber":7,"Text":"၇။ ထို့အပြင် မြင့်စွင့်သောတောင်ကြီးများကို မြေကတုတ်များသဖွယ် စီရင်ထားတော်မူ၏။"},{"SurahNumber":78,"VerseNumber":8,"Text":"၈။ ထို့အပြင် လူသားတို့ကို ယောကျာ်း၊ မိန်းမစသည်ဖြင့် အစုံအစုံဖန်ဆင်းတော်မူ၏။"},{"SurahNumber":78,"VerseNumber":9,"Text":"၉။ ထို့အပြင် သင်တို့၏ အိပ်စက်ခြင်းကို အမောအပန်းဖြေဖို့ရာ နားဖို့ရာ စီမံထားတော်မူ၏။"},{"SurahNumber":78,"VerseNumber":10,"Text":"၁၀။ ထို့အပြင် ညဉ့်ကို အဖုံးအအုပ်ကဲ့သို့ ပြုလုပ်ထားတော်မူ၏။"},{"SurahNumber":78,"VerseNumber":11,"Text":"၁၁။ ထို့အပြင် နေ့ကို သင်တို့စားနပ်ရိက္ခာရှာမှီးဖို့ရာ စီရင်ထားတော်မူ၏။"},{"SurahNumber":78,"VerseNumber":12,"Text":"၁၂။ ထို့အပြင် ငါအရှင်မြတ်သည် သင်တို့အထက်၌ ကောင်းကင်ဘုံ ခုနစ်ထပ်ကို ဖန်ဆင်းထားတော်မူ၏။"},{"SurahNumber":78,"VerseNumber":13,"Text":"၁၃။ ထို့အပြင် ကောင်းကင်ဘုံ၌ အလွန်တောက်ပစူးရှသောမီးအိမ်ကြီးကို ဖန်ဆင်းထားတော်မူ၏။"},{"SurahNumber":78,"VerseNumber":14,"Text":"၁၄။ ထို့အပြင် မိုးတိမ်တိုက်မှ မိုးရေကို များစွာရွာသွန်းစေတော်မူ၏။"},{"SurahNumber":78,"VerseNumber":15,"Text":"၁၅။ ထိုမိုးရေးဖြင့် ကောက်ပဲသီးနှံမြက်သစ်ပင်စသည်တို့ကို ပေါက်ရောက်စေတော်မူရန်ဖြစ်၏။"},{"SurahNumber":78,"VerseNumber":16,"Text":"၁၆။ ထို့အပြင် ဥယျာဉ်ပန်းမန်စသည်တို့လည်း အထူးစည်ကားလာစေရန်လည်း ဖြစ်၏။"},{"SurahNumber":78,"VerseNumber":17,"Text":"၁၇။ စင်စစ်အားဖြင့် စီရင်ဆုံးဖြတ်တော်မူသောနေ့တော်ကြီးသည် သတ်မှတ်ထားတော်မူသောအချိန်ကာလဖြစ်၏။"},{"SurahNumber":78,"VerseNumber":18,"Text":"၁၈။ ထိုနေ့တော်ကြီး၌ တံပိုးမှုတ်လတံ့၊ ထိုအခါ သင်တို့အစုလိုက်အပြံုထွက်လာကြရလတံ့။"},{"SurahNumber":78,"VerseNumber":19,"Text":"၁၉။ ထို့အပြင် ထိုနေ့တော်ကြီး၌ အာကာသကောင်းကင်သည် ကွဲအက်ပွင့်၍ တံခါးကြီးများကဲ့သို့ဖြစ်ရ၏။"},{"SurahNumber":78,"VerseNumber":20,"Text":"၂၀။ ထို့အပြင် ထိုနေ့တော်ကြီး၌ တောင်ဟူသမျှတို့သည် လှုပ်ရှားသွားလာရရ တံလျှပ်ပမာဖြစ်ရ၏။"},{"SurahNumber":78,"VerseNumber":21,"Text":"၂၁။ အမှန်မှာ အဝီစငရဲသည် ပုံးကွယ်စောင့်ဆိုင်းနေ၏။"},{"SurahNumber":78,"VerseNumber":22,"Text":"၂၂။ ငရဲသည် ထောင်ထားခြားနားသူတို့အတွက် ဗိမာန်ဖြစ်၏။"},{"SurahNumber":78,"VerseNumber":23,"Text":"၂၃။ ထိုသူတို့သည် ငရဲထဲတွင် ထာဝရနေကြရလိမ့်မည်။"},{"SurahNumber":78,"VerseNumber":24,"Text":"၂၄၊၂၅။ ထိုသူတို့သည် ငရဲထဲတွင် အေးမြခြင်းရမည်မဟုတ်၊ ပွက်ပွက်ဆူနေသောရေပူနှင့် ကျင်ထုံလာစေသောအအေးထုများမှတပါး အခြားသောက်စရာရမည်မဟုတ်။"},{"SurahNumber":78,"VerseNumber":25,"Text":"၂၄၊၂၅။ ထိုသူတို့သည် ငရဲထဲတွင် အေးမြခြင်းရမည်မဟုတ်၊ ပွက်ပွက်ဆူနေသောရေပူနှင့် ကျင်ထုံလာစေသောအအေးထုများမှတပါး အခြားသောက်စရာရမည်မဟုတ်။"},{"SurahNumber":78,"VerseNumber":26,"Text":"၂၆။ သူတို့၏ ဒုစရိုက်မကောင်းမှုများနှင့်လျော်ညီသောဆုလာဘ်ဖြစ်၏။"},{"SurahNumber":78,"VerseNumber":27,"Text":"၂၇။ အကြောင်းမူကား သူတို့သည် စစ်ကြောစီရင်တော်မူမည်ကို မမျှော်လင့်ခဲ့ချေ။"},{"SurahNumber":78,"VerseNumber":28,"Text":"၂၈။ သို့သော်သူတို့သည် ငါ၏နှုတ်ကပတ်တော်များကို မုသားဟု ပြင်းစွာငြင်းပယ်ကြ၏။"},{"SurahNumber":78,"VerseNumber":29,"Text":"၂၉။ ငါသည် ခပ်သိမ်းကုန်သောအရာဟူသမျှတို့ကို စာရင်းစာအုပ်ကြီးတွင် ရေးတင်မှတ်သားထားတော်မူ၏။"},{"SurahNumber":78,"VerseNumber":30,"Text":"၃၀။ ထို့ကြောင့်နင်တို့သည် မိမိတို့ဆည်းပူးခဲ့သောအကျိုးကို မြည်းကြလော့၊ အပြစ်ဒဏ်များခြင်းမှတပါး မည်သည့်တိုးပွားခြင်းကို နင်တို့အား ငါပေးတော်မမူချေ။"}]}