{"Id":295,"LanguageCodes":["rn","run"],"Name":"run-sheikhamissirad","Author":"Sheikh Amissi Radjabu Ntamba","Language":"Rundi","Description":"Rundi","Direction":"ltr","Source":"aradjantas@gmail.com , www.islamic-invitation.com","Translations":[{"SurahNumber":2,"VerseNumber":260,"Text":"N’intumwa y’Imana Ibrahimu (iii) mugihe yavuga iti:- Muremyi wanje, n’unyereke ingene uzozura abantu, Imana imwishura iti:- mbega wewe ntiwemera? Nawe yishura ati:- oya! Jewe ndemera, mugabo nuko nagomba yuko umutima wanje worema, Imana imwishura iti:- nufate inyoni zine uzimenyereze neza kuri wewe hanyuma uzishire hejuru y’umusozi umw’umwe hanyuma uce uzihamagara, uzoca ubona ziza n’ingoga na n’ingoga, uce umenya yuko Imana ifise ubushobozi n’ubuhizi buhagije"},{"SurahNumber":2,"VerseNumber":261,"Text":"Akarorero nink’abatanga amatungo yabo munzira y’Imana, akarorero kabo nink’urutete rumwe rwaseruye amashami indwi, hakaba kw’ishami rimwe hari intete ijana, n’Imana yongereza kuwo yishakiye nayo niyo nyene umwanya muniniya nanyene ubumenyi buhagije"},{"SurahNumber":2,"VerseNumber":262,"Text":"Na bamwe batanga amatungo yabo munzira y’Imana hanyuma ntibakurikize kuvyo batanze haba mungorane canke mumananiza abo bantu barafise impembo zabo k’Umuremyi wabo, kandi ntabwoba bazoba bafise kuribo kandi ntibazoteterwa"},{"SurahNumber":2,"VerseNumber":263,"Text":"Imvugo nziza hamwe n’ukugira ikigongwe nivyiza gusumba imperezwa ikurikirana mwo n’amananiza, n’Imana niyo nyene amatungo kandi niyo ntungane"},{"SurahNumber":2,"VerseNumber":264,"Text":"Mwebwe mwemeye Imana yanyu y’ukuri, ntimwonone imperezwa zanyu kubera ingorane zanyu hamwe n’amananiza nk’umwe atanga amatungo yiwe mukwereka abantu nawe akaba atemera Imana yiwe y’ukuri canke umusi w’imperuka rero uko ameze uyo muntu nink’umusozi hejuru yawo hariho ivu, hanyuma ugashikirwa n’imvura nyinshi cane ikawusiga ugaragara, rero ntabushobozi bafise ubwaribwo bwose muvyo bimbuye vyose, n’Imana ntirongora abahakanyi b’Imana"}]}