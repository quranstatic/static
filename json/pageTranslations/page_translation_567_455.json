{"Id":455,"LanguageCodes":["ur","urd"],"Name":"urd-muhammadhussain","Author":"Muhammad Hussain Najafi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":69,"VerseNumber":9,"Text":"اور فرعون اور اس سے پہلے والوں اور الٹی ہوئی بسیتوں (والوں) نے (یہی) خطا کی۔"},{"SurahNumber":69,"VerseNumber":10,"Text":"(یعنی) اپنے پروردگار کے رسول(ع) کی نافرمانی کی تو اس (اللہ) نے ان کو حد سے بڑھی ہوئی گرفت میں لے لیا۔"},{"SurahNumber":69,"VerseNumber":11,"Text":"اور پانی جب حد سے بڑھ گیا تو ہم نے تم کو (یعنی تمہارے آباء و اجداد کو) کشتی میں سوار کیا۔"},{"SurahNumber":69,"VerseNumber":12,"Text":"تاکہ ہم اس (وا قعہ) کو تمہارے لئے یادگار بنا دیں اور یاد رکھنے والے کان اسے محفوظ رکھیں۔"},{"SurahNumber":69,"VerseNumber":13,"Text":"سو جب ایک بار صور پھونکا جائے گا۔"},{"SurahNumber":69,"VerseNumber":14,"Text":"اور زمین اور پہاڑوں کو ایک ہی دفعہ پاش پاش کر دیا جائے گا۔"},{"SurahNumber":69,"VerseNumber":15,"Text":"تو اس دن واقع ہو نے والی (قیامت) واقع ہو جائے گی۔"},{"SurahNumber":69,"VerseNumber":16,"Text":"اور آسمان پھٹ جائے گا اور وہ اس دن بالکل کمزور ہو جائے گا۔"},{"SurahNumber":69,"VerseNumber":17,"Text":"اور فرشتے اس کے کناروں پر ہوں گے اور آپ(ص) کے پرورگار کے عرش کو اس دن آٹھ (فرشتے) اٹھائے ہوں گے۔"},{"SurahNumber":69,"VerseNumber":18,"Text":"اس دن تم (اپنے پروردگار کی بارگاہ میں) پیش کئے جاؤ گے اور تمہاری کوئی بات پوشیدہ نہ رہے گی۔"},{"SurahNumber":69,"VerseNumber":19,"Text":"پس جس کا نامۂ اعمال اس کے دائیں ہاتھ میں دیا جائے گا وہ کہے گا آؤ پڑھو میرانامۂ اعمال۔"},{"SurahNumber":69,"VerseNumber":20,"Text":"میں سمجھتا تھا کہ میں اپنے حساب کتاب سے دو چار ہو نے والا ہوں۔"},{"SurahNumber":69,"VerseNumber":21,"Text":"وہ ایک پسندیدہ زندگی میں ہوگا۔"},{"SurahNumber":69,"VerseNumber":22,"Text":"(یعنی) اس عالیشان بہشت میں ہوگا۔"},{"SurahNumber":69,"VerseNumber":23,"Text":"جس کے تیار پھلوں کے خوشے جھکے ہوئے ہوں گے۔"},{"SurahNumber":69,"VerseNumber":24,"Text":"(ان سے کہاجائے گا) کھاؤ اور پیو مزے اور خوشگواری کے ساتھ ان اعمال کے صلے میں جو تم نے گزرے ہوئے دنوں میں کئے ہیں۔"},{"SurahNumber":69,"VerseNumber":25,"Text":"اور جس کا نامۂ اعمال اس کے بائیں ہاتھ میں دیا جائے گا وہ کہے گا کہ کاش میرا نامۂ اعمال مجھے نہ دیا جاتا۔"},{"SurahNumber":69,"VerseNumber":26,"Text":"اور میں نہ جانتا کہ میرا حساب کتاب کیا ہے؟"},{"SurahNumber":69,"VerseNumber":27,"Text":"اے کاش وہی موت (جو مجھے آئی تھی) فیصلہ کُن ہوتی۔"},{"SurahNumber":69,"VerseNumber":28,"Text":"(ہا ئے) میرے مال نے مجھے کوئی فائدہ نہ دیا۔"},{"SurahNumber":69,"VerseNumber":29,"Text":"(آہ) میرا اقتدار ختم ہوگیا۔"},{"SurahNumber":69,"VerseNumber":30,"Text":"(پھر حکم ہوگا) اسے پکڑو اور اسے طوق پہناؤ۔"},{"SurahNumber":69,"VerseNumber":31,"Text":"پھر اسے جہنم میں جھونک دو۔"},{"SurahNumber":69,"VerseNumber":32,"Text":"پھر اسے ایک ایسی زنجیر میں جس کی لمبائی ستر ہاتھ ہے جکڑ دو۔"},{"SurahNumber":69,"VerseNumber":33,"Text":"(کیونکہ) یہ بزر گ و برتر خدا پر ایمان نہیں رکھتا تھا۔"},{"SurahNumber":69,"VerseNumber":34,"Text":"اور غریب کو کھانا کھلانے پر آمادہ نہیں کرتا تھا۔"}]}