{"Id":361,"LanguageCodes":["te","tel"],"Name":"tel-abdulraheemmoha","Author":"Abdul Raheem Mohammad Moulana","Language":"Telugu","Description":"Telugu","Direction":"ltr","Source":"https://qurancomplex.gov.sa/","Translations":[{"SurahNumber":53,"VerseNumber":1,"Text":"అస్తమించే నక్షత్రం సాక్షిగా"},{"SurahNumber":53,"VerseNumber":2,"Text":"మీ సహచరుడు (ముహమ్మద్), మార్గభ్రష్టుడు కాలేదు మరియు తప్పు దారిలోనూ లేడు"},{"SurahNumber":53,"VerseNumber":3,"Text":"మరియు అతను తన మనోవాంఛలను అనుసరించి కూడా మాట్లాడడు"},{"SurahNumber":53,"VerseNumber":4,"Text":"అది (అతను పలుకుతున్నది), అతనిపై అవతరింపజేయబడిన దివ్యజ్ఞానం (వహీ) మాత్రమే"},{"SurahNumber":53,"VerseNumber":5,"Text":"అది అతనికి మహా బలవంతుడు (జిబ్రీల్) నేర్పాడు"},{"SurahNumber":53,"VerseNumber":6,"Text":"అతను శక్తిసామర్ధ్యాలు గలవాడు, తన వాస్తవరూపంలో ప్రత్యక్షమయినప్పుడు"},{"SurahNumber":53,"VerseNumber":7,"Text":"అతను ఎత్తైన దిజ్ఞ్మండలంలో (దిక్చక్రంలో) కనిపించాడు"},{"SurahNumber":53,"VerseNumber":8,"Text":"తరువాత సమీపించాడు, మరింత క్రిందికి దిగి వచ్చాడు"},{"SurahNumber":53,"VerseNumber":9,"Text":"అప్పుడు అతను రెండు ధనస్సుల దూరంలోనో లేక అంతకంటే తక్కువ దూరంలోనో ఉన్నాడు"},{"SurahNumber":53,"VerseNumber":10,"Text":"అప్పుడు అతను (జిబ్రీల్), ఆయన (అల్లాహ్) దాసునిపై అవతరింప జేయవలసిన, దానిని (వహీని) అవతరింపజేశాడు"},{"SurahNumber":53,"VerseNumber":11,"Text":"అతను (ప్రవక్త) చూసిన దానిని, అతని హృదయం అబద్ధమని అనలేదు"},{"SurahNumber":53,"VerseNumber":12,"Text":"అయితే మీరు, అతను (కళ్ళారా) చూసిన దానిని గురించి (అతనితో) వాదులాడుతారా"},{"SurahNumber":53,"VerseNumber":13,"Text":"మరియు వాస్తవానికి అతను (ప్రవక్త) అతనిని (జిబ్రీల్ ను) మరొకసారి (ప్రత్యక్షంగా) అవతరించినప్పుడు చూశాడు"},{"SurahNumber":53,"VerseNumber":14,"Text":"(సప్తాకాశంలో) చివరి హద్దులో నున్న రేగు చెట్టు (సిదరతుల్ మున్తహా) దగ్గర"},{"SurahNumber":53,"VerseNumber":15,"Text":"అక్కడికి దగ్గరలోనే జన్నతుల్ మా'వా ఉంది"},{"SurahNumber":53,"VerseNumber":16,"Text":"అప్పుడు ఆ సిదరహ్ వృక్షాన్ని కప్పేది కప్పేసినప్పుడు"},{"SurahNumber":53,"VerseNumber":17,"Text":"అతని (ప్రవక్త) దృష్టి తప్పిపోనూ లేదు మరియు హద్దుదాటి కూడా పోలేదు"},{"SurahNumber":53,"VerseNumber":18,"Text":"వాస్తవంగా, అతను (ముహమ్మద్) తన ప్రభువు యొక్క గొప్ప గొప్ప సూచనలను (ఆయాత్ లను) చూశాడు"},{"SurahNumber":53,"VerseNumber":19,"Text":"మీరు, అల్ లాత్ మరియు అల్ ఉజ్జాను గురించి ఆలోచించారా"},{"SurahNumber":53,"VerseNumber":20,"Text":"మరియు మూడవదీ చివరిది అయిన మనాత్ ను (గురించి కూడా)"},{"SurahNumber":53,"VerseNumber":21,"Text":"మీ కొరకైతే కుమారులు మరియు ఆయన కొరకు కుమార్తెలా"},{"SurahNumber":53,"VerseNumber":22,"Text":"ఇది అన్యాయమైన విభజన కాదా"},{"SurahNumber":53,"VerseNumber":23,"Text":"ఇవన్నీ మీరు మరియు మీ తండ్రి తాతలు పెట్టిన పేర్లు మాత్రమే, అల్లాహ్ వీటిని గురించి ఎట్టి ప్రమాణం అవతరింప జేయలేదు. వారు, కేవలం తమ ఊహాగానాలను మరియు తమ ఆత్మలు కోరే మనోవాంఛలను మాత్రమే అనుసరిస్తున్నారు. వాస్తవానికి వారి ప్రభువు తరపు నుండి వారి వద్దకు మార్గదర్శకత్వం కూడా వచ్చి ఉన్నది"},{"SurahNumber":53,"VerseNumber":24,"Text":"ఏమిటి? మానవునికి తాను కోరినదంతా లభిస్తుందా"},{"SurahNumber":53,"VerseNumber":25,"Text":"వాస్తవానికి, అంతిమ (పరలోకం) మరియు ప్రథమం (ఇహలోకం) అన్నీ అల్లాహ్ కే చెందినవి"},{"SurahNumber":53,"VerseNumber":26,"Text":"మరియు ఆకాశాలలో ఎందరో దేవదూతలు ఉన్నారు. కాని వారి సిఫారసు ఏ మాత్రం పనికిరాదు; అల్లాహ్ ఎవరి పట్లనైతే ప్రసన్నుడై, తన ఇష్టంతో వారికి అనుమతిస్తేనే తప్ప"}]}