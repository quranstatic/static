{"Id":183,"LanguageCodes":["ha","hau"],"Name":"hau-abubakarmahmood-la","Author":"Abubakar Mahmood Jummi","Language":"Hausa","Description":"Hausa - Transliteration","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":81,"VerseNumber":1,"Text":"Idan rana aka shafe haskenta"},{"SurahNumber":81,"VerseNumber":2,"Text":"Kuma idan taurari suka gurɓace (wani ya shiga a cikin wani)"},{"SurahNumber":81,"VerseNumber":3,"Text":"Kuma idan duwatsu aka tafiyar da su"},{"SurahNumber":81,"VerseNumber":4,"Text":"Kuma idan raƙuma masu cikunna* aka sake su wawai, ba ga kowa ba"},{"SurahNumber":81,"VerseNumber":5,"Text":"Kuma idan dabbobin daji aka tattara su"},{"SurahNumber":81,"VerseNumber":6,"Text":"Kuma idan tekuna aka mayar da su wuta"},{"SurahNumber":81,"VerseNumber":7,"Text":"Kuma idan rayuka aka haɗa* su da jikunkunansu"},{"SurahNumber":81,"VerseNumber":8,"Text":"Kuma idan wadda aka turbuɗe* ta da rai aka tambaye ta"},{"SurahNumber":81,"VerseNumber":9,"Text":"Saboda wane laifi ne aka kashe ta"},{"SurahNumber":81,"VerseNumber":10,"Text":"Idan takardun ayyuka aka watsa su (ga masu su)"},{"SurahNumber":81,"VerseNumber":11,"Text":"Kuma idan sama aka feɗe ta"},{"SurahNumber":81,"VerseNumber":12,"Text":"Kuma idan Jahim aka hura ta"},{"SurahNumber":81,"VerseNumber":13,"Text":"Kuma idan Aljanna aka kusantar da ita"},{"SurahNumber":81,"VerseNumber":14,"Text":"Rai ya san abin da ya halartar (a ranar nan)"},{"SurahNumber":81,"VerseNumber":15,"Text":"To, ba sai Na yi rantsuwa da taurari matafa* ba"},{"SurahNumber":81,"VerseNumber":16,"Text":"Masu gudu suna ɓuya"},{"SurahNumber":81,"VerseNumber":17,"Text":"Da dare idan ya bayar da baya"},{"SurahNumber":81,"VerseNumber":18,"Text":"Da safiya idan ta yi lumfashi"},{"SurahNumber":81,"VerseNumber":19,"Text":"Lalle ne shi (Alƙur'ani) haƙƙan, maganar wani manzon (Allah) ne mai girma ga Allah"},{"SurahNumber":81,"VerseNumber":20,"Text":"Mai ƙarfi, mai daraja a wurin Mai Al'arshi"},{"SurahNumber":81,"VerseNumber":21,"Text":"Wanda ake yi wa ɗa'a (wato shugaban mala'iku) ne a can, amintacce"},{"SurahNumber":81,"VerseNumber":22,"Text":"Kuma abokinku ba mahaukaci ba ne"},{"SurahNumber":81,"VerseNumber":23,"Text":"Kuma lalle ne, ya gan shi* a cikin sararin sama mabayyani"},{"SurahNumber":81,"VerseNumber":24,"Text":"Kuma shi, ga gaibi* ba mai rowa ba ne"},{"SurahNumber":81,"VerseNumber":25,"Text":"Kuma shi (Alƙur'ani) ba maganar shaiɗani, wanda aka la'ana, ba ce"},{"SurahNumber":81,"VerseNumber":26,"Text":"Shin, a ina za ku tafi"},{"SurahNumber":81,"VerseNumber":27,"Text":"Lalle ne shi (Alƙur'ani), ba kome ba ne face gargaɗi ga talikai"},{"SurahNumber":81,"VerseNumber":28,"Text":"Ga wanda ya so, daga cikinku, ya shiryu"},{"SurahNumber":81,"VerseNumber":29,"Text":"Kuma ba za ku so ba sai idan Allah Ubangijin halitta Ya yarda"}]}