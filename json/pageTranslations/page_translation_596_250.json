{"Id":250,"LanguageCodes":["ml","mal"],"Name":"mal-muhammadkarakun","Author":"Muhammad Karakunnu And Vanidas Elayavoor","Language":"Malayalam","Description":"Malayalam","Direction":"ltr","Source":"http://tanzil.net","Translations":[{"SurahNumber":92,"VerseNumber":15,"Text":"പരമ നിര്‍ഭാഗ്യവാനല്ലാതെ അതില്‍ പ്രവേശിക്കുകയില്ല"},{"SurahNumber":92,"VerseNumber":16,"Text":"സത്യത്തെ തള്ളിക്കളഞ്ഞവനും അതില്‍നിന്ന് പിന്മാറിയവനുമാണവന്‍"},{"SurahNumber":92,"VerseNumber":17,"Text":"പരമഭക്തന്‍ അതില്‍നിന്ന് അകറ്റപ്പെടും"},{"SurahNumber":92,"VerseNumber":18,"Text":"ധനം വ്യയം ചെയ്ത് വിശുദ്ധി വരിക്കുന്നവനാണവന്‍"},{"SurahNumber":92,"VerseNumber":19,"Text":"പ്രത്യുപകാരം നല്‍കപ്പെടേണ്ട ഒരൌദാര്യവും അവന്റെ വശം ആര്‍ക്കുമില്ല"},{"SurahNumber":92,"VerseNumber":20,"Text":"അത്യുന്നതനായ തന്റെ നാഥന്റെ പ്രീതിയെ സംബന്ധിച്ച പ്രതീക്ഷയല്ലാതെ"},{"SurahNumber":92,"VerseNumber":21,"Text":"വഴിയെ അയാള്‍ സംതൃപ്തനാകും; തീര്‍ച്ച"},{"SurahNumber":93,"VerseNumber":1,"Text":"പകലിന്റെ ആദ്യപാതി സാക്ഷി"},{"SurahNumber":93,"VerseNumber":2,"Text":"രാവു സാക്ഷി; അത് പ്രശാന്തമായാല്‍"},{"SurahNumber":93,"VerseNumber":3,"Text":"നിന്റെ നാഥന്‍ നിന്നെ വെടിഞ്ഞിട്ടില്ല. വെറുത്തിട്ടുമില്ല"},{"SurahNumber":93,"VerseNumber":4,"Text":"തീര്‍ച്ചയായും വരാനുള്ളതാണ് വന്നെത്തിയതിനെക്കാള്‍ നിനക്കുത്തമം"},{"SurahNumber":93,"VerseNumber":5,"Text":"വൈകാതെ തന്നെ നിന്റെ നാഥന്‍ നിനക്കു നല്‍കും; അപ്പോള്‍ നീ സംതൃപ്തനാകും"},{"SurahNumber":93,"VerseNumber":6,"Text":"നിന്നെ അനാഥനായി കണ്ടപ്പോള്‍ അവന്‍ നിനക്ക് അഭയമേകിയില്ലേ"},{"SurahNumber":93,"VerseNumber":7,"Text":"നിന്നെ വഴിയറിയാത്തവനായി കണ്ടപ്പോള്‍ അവന്‍ നിന്നെ നേര്‍വഴിയിലാക്കിയില്ലേ"},{"SurahNumber":93,"VerseNumber":8,"Text":"നിന്നെ ദരിദ്രനായി കണ്ടപ്പോള്‍ അവന്‍ നിന്നെ സമ്പന്നനാക്കിയില്ലേ"},{"SurahNumber":93,"VerseNumber":9,"Text":"അതിനാല്‍ അനാഥയോട് നീ കാഠിന്യം കാട്ടരുത്"},{"SurahNumber":93,"VerseNumber":10,"Text":"ചോദിച്ചു വരുന്നവനെ വിരട്ടിയോട്ടരുത്"},{"SurahNumber":93,"VerseNumber":11,"Text":"നിന്റെ നാഥന്റെ അനുഗ്രഹത്തെ കീര്‍ത്തിച്ചുകൊള്ളുക"},{"SurahNumber":94,"VerseNumber":1,"Text":"നിന്റെ ഹൃദയം നിനക്കു നാം വിശാലമാക്കിയില്ലേ"},{"SurahNumber":94,"VerseNumber":2,"Text":"നിന്റെ ഭാരം നിന്നില്‍ നിന്നിറക്കി വെച്ചില്ലേ"},{"SurahNumber":94,"VerseNumber":3,"Text":"നിന്റെ മുതുകിനെ ഞെരിച്ചുകൊണ്ടിരുന്ന ഭാരം"},{"SurahNumber":94,"VerseNumber":4,"Text":"നിന്റെ കീര്‍ത്തി നാം ഉയര്‍ത്തിത്തരികയും ചെയ്തു"},{"SurahNumber":94,"VerseNumber":5,"Text":"അതിനാല്‍ തീര്‍ച്ചയായും പ്രയാസത്തോടൊപ്പം എളുപ്പവുമുണ്ട്"},{"SurahNumber":94,"VerseNumber":6,"Text":"നിശ്ചയം, പ്രയാസത്തോടൊപ്പമാണ് എളുപ്പം"},{"SurahNumber":94,"VerseNumber":7,"Text":"അതിനാല്‍ ഒന്നില്‍ നിന്നൊഴിവായാല്‍ മറ്റൊന്നില്‍ മുഴുകുക"},{"SurahNumber":94,"VerseNumber":8,"Text":"നിന്റെ നാഥനില്‍ പ്രതീക്ഷ അര്‍പ്പിക്കുകയും ചെയ്യുക"}]}