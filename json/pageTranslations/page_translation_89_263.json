{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":4,"VerseNumber":66,"Text":"၆၆။\tအကယ်၍ ငါသည် သူတို့အား သင်တို့သည် မိမိတို့အသက်ကိုစွန့်ကြလော့။ သို့မဟုတ် သင်တို့၏ နေအိမ်များမှ ထွက်ခွာသွားကြလော့ဟု ဗျာဒိတ်ချတော်မူလျှင် သူတို့အနက် အနည်းငယ်သော သူတို့သာ ဗျာဒိတ်တော်ကို လိုက်နာဆောင်ရွက်ကြမည်။ အကယ်၍ သူတို့အား မိန့်တော်မူသည် များကို သူတို့ဆောင်ရွက်ကြလျှင် သူတို့အဖို့ သာလွန်ကောင်းမြတ်၍ အင်အား ပိုမိုတောင့်တင်း လာလိမ့်မည်။"},{"SurahNumber":4,"VerseNumber":67,"Text":"၆၇။\tထိုအခါ ငါသည် သူတို့အား ကြီးမားသော ဆုတော်လာဘ်တော်ကို ငါ့အထံတော်မှ ချပေးသနားတော် မူမည်။"},{"SurahNumber":4,"VerseNumber":68,"Text":"၆၈။\tထို့ပြင် သူတို့အား လမ်းမှန်ကို ညွှန်ပြတော်မူ၏။"},{"SurahNumber":4,"VerseNumber":69,"Text":"၆၉။\tအကြင်သူတို့သည် အလ္လာဟ်အသျှင်မြတ်နှင့် တမန်တော်ကို နာယူကြ၏။ ထိုသူတို့သည် အလ္လာဟ် အသျှင်မြတ် ကောင်းကြီးမင်္ဂလာပေးသနားတော်မူသော သူတော်မြတ်တို့နှင့်အတူကတွ ရှိကြ၏။ ထိုသူမြတ်တို့မှာ တမန်တော်များ၊ သူတော်သူမြတ်များ၊ သာသနာ့အာဇာနည်များ၊ သီလဝန်များ၊ အလ္လာဟ်နှင့် တရားတော်ကိုရိုသေသူများဖြစ်ကြ၏။ သူတို့သည် အကောင်းဆုံးသော အပေါင်းအဖော် ဖြစ်ကြ၏။"},{"SurahNumber":4,"VerseNumber":70,"Text":"၇ဝ။\tအလ္လာဟ်အသျှင်မြတ်၏ကောင်းကြီးမင်္ဂလာတော်သည် ယင်းသို့ဖြစ်၏။ အလ္လဟ်အသျှင်မြတ်သည် သိမြင်သူအဖြစ်နှင့် လုံလောက်တော်မူ၏။"},{"SurahNumber":4,"VerseNumber":71,"Text":"၇၁။\tအို-ယုံကြည်သူတို့ သင်တို့သည် တင်ကြို၍ ဘေးဆီးရန်ကာပြုလုပ်ခြင်း၌ မလစ်ဟင်းကြလင့်။ ထို့နောက် စစ်သည်တော်များကို စစ်ထိုးစေကြလော့။ သို့မဟုတ် သင်တို့အားလုံး အတူတကွ စစ်ချီတက်ကြလော့။"},{"SurahNumber":4,"VerseNumber":72,"Text":"၇၂။\tမှတ်သားကြလော့။ သင်တို့အနက် ဖင့်နွဲ့သူရှိ၏။ အကယ်၍ သင်တို့သည် စစ်ရေးရှုံးနိမ့်၍ အတိဒုက္ခ ခံစားကြလျှင် ထိုသူက အကျွနု်ပ်ပေါ်၌ အလ္လာဟ်အသျှင်မြတ်၏ ဂုဏ်ကျေးဇူးတော်ကြီးလှပေ၏။ ထို့ကြောင့် အကျွနု်ပ်သည် သူတို့နှင့်ပါမသွားဟု ပြောဆိုကြ၏။"},{"SurahNumber":4,"VerseNumber":73,"Text":"၇၃။\tအကယ်၍ သင်တို့အား အလ္လာဟ်အသျှင်မြတ်သည် ကောင်းကြီးမင်္ဂလာပေးသနားတော်မူပါလျှင် သင်တို့နှင့် ထိုသူတို့စပ်ကြားတွင် ချစ်ကြည်ရေးမရှိသကဲ့သို့ ထိုသူက အကျွနု်ပ်သည် သူတို့နှင့်အတူ ရှိလေလျှင် ကောင်းလေစွ။. အကျွနု်ပ်သည် ကြိးမားသောအောင်မြင်မှုကို ရရှိလေအ့ံဟု အမှန်ပင် ညည်းညူလတ္တံ့။"},{"SurahNumber":4,"VerseNumber":74,"Text":"၇၄။\tဤဘဝကို အရင်းအနှီးပြု၍ နောင်တမလွန်ဘဝကို ရှာမှီးသောသူတို့အား အလ္လာဟ်အသျှင်မြတ်၏ ဘက်တော်၌ စစ်ဝင်တိုက်၍ စစ်မြေပြင်ဝယ်ကျ၏။ သို့မဟုတ် စစ်ရေးသာအနိုင်ရ၏။ ထိုသူအား ငါအသျှင်မြတ်သည် မဟာဆုတော်ကြီးကို ချပေးတော်မူမည်။"}]}