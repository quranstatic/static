{"Id":184,"LanguageCodes":["ha","hau"],"Name":"hau-abubakarmahmood","Author":"Abubakar Mahmood Jummi","Language":"Hausa","Description":"Hausa","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":16,"VerseNumber":15,"Text":"Kuma Ya jẽfa, a cikin ƙasa, tabbatattun duwatsu dõmin kada ta karkata da ku, da kõguna da hanyõyi, ɗammãnin ku kunã shiryuwa"},{"SurahNumber":16,"VerseNumber":16,"Text":"Kuma da waɗan su alãmõmi, kuma da taurãri sunã mãsu nẽman shiryuwa (ga tafiyarsu ta fatauci)"},{"SurahNumber":16,"VerseNumber":17,"Text":"Shin, wanda Yake yin halitta yanã yin kama da wanda ba ya yin halitta? Shin fa, bã ku tunãwa"},{"SurahNumber":16,"VerseNumber":18,"Text":"Kuma idan kun ƙidãya ni'imar Allah, bã ku iya lissafa ta. Lalle ne Allah, haƙĩƙa, Mai gãfara ne, Mai jin ƙai"},{"SurahNumber":16,"VerseNumber":19,"Text":"Kuma Allah Yanã sanin abin da kuke asirtãwa da abin da kuke bayyanãwa"},{"SurahNumber":16,"VerseNumber":20,"Text":"Kuma waɗanda suke kira, baicin Allah, ba su halicci kõme ba, kuma sũ ne ake halittawa"},{"SurahNumber":16,"VerseNumber":21,"Text":"Matattũ ne, bã su da rai, kuma ba su san a wane lõkaci ake tãyar da su ba"},{"SurahNumber":16,"VerseNumber":22,"Text":"Abin bautawarku, abin bautãwa ne guda, to, waɗanda ba su yin ĩmãni da Lãhira, zukãtansu mãsu musu ne, kuma su makangara ne"},{"SurahNumber":16,"VerseNumber":23,"Text":"Haƙĩƙa, lalle ne, Allah Yanã sanin abin da suke asirtãwa da abin da suke bayyanãwa. Lalle ne Shi, bã Ya Son mãsu girman kai"},{"SurahNumber":16,"VerseNumber":24,"Text":"Idan aka ce musu: \"Mẽne ne Ubangijinku Ya saukar?\" Sai su ce: \"Tãtsũniyõyin mutãnen farko"},{"SurahNumber":16,"VerseNumber":25,"Text":"Dõmin su ɗauki zunubansu cikakku a Rãnar ¡iyãma, kuma daga zunuban waɗanda suke ɓatarwa bã da wani ilmi ba. To, abin da suke ɗauka na zunubi ya mũnana"},{"SurahNumber":16,"VerseNumber":26,"Text":"Lalle ne waɗanda suke a gabãninsu sun yi mãkirci, sai Allah Ya je wa gininsu daga harsãshensa,* sai rufi ya fãɗa a kansu daga bisansu, kuma azãba ta jẽ musu daga inda ba su sani ba"}]}