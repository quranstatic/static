{"Id":183,"LanguageCodes":["ha","hau"],"Name":"hau-abubakarmahmood-la","Author":"Abubakar Mahmood Jummi","Language":"Hausa","Description":"Hausa - Transliteration","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":86,"VerseNumber":1,"Text":"Ina rantsuwa da sama da mai aukowa da dare"},{"SurahNumber":86,"VerseNumber":2,"Text":"To, me ya sanar da kai abin da ake cewa mai aukowa da dare"},{"SurahNumber":86,"VerseNumber":3,"Text":"Shi ne tauraron nan mai tsananin haske"},{"SurahNumber":86,"VerseNumber":4,"Text":"Babu wani rai face a kansa akwai wani mai tsaro"},{"SurahNumber":86,"VerseNumber":5,"Text":"To, mutum ya duba, daga me aka halitta shi"},{"SurahNumber":86,"VerseNumber":6,"Text":"An halitta shi daga wani ruwa mai tunkuɗar juna"},{"SurahNumber":86,"VerseNumber":7,"Text":"Yana fita daga tsakanin tsatso da karankarman ƙirji"},{"SurahNumber":86,"VerseNumber":8,"Text":"Lalle ne Shi (Allah), ga mayar da shi (mutum), tabbas Mai iyawa ne"},{"SurahNumber":86,"VerseNumber":9,"Text":"Ranar da ake jarrabawar asirai"},{"SurahNumber":86,"VerseNumber":10,"Text":"Saboda haka, ba shi da wani ƙarfi, kuma ba shi da wani mai taimako (da zai iya kare shi daga azabar Allah)"},{"SurahNumber":86,"VerseNumber":11,"Text":"Ina rantsuwa da sama ma'abuciyar ruwa mai komawa yana yankewa"},{"SurahNumber":86,"VerseNumber":12,"Text":"Da ƙasa ma'abociyar tsagewa"},{"SurahNumber":86,"VerseNumber":13,"Text":"Lalle ne shi (Alƙur'ani), haƙiƙa magana ce daki-daki"},{"SurahNumber":86,"VerseNumber":14,"Text":"Kuma shi ba bananci* bane"},{"SurahNumber":86,"VerseNumber":15,"Text":"Lalle ne su, suna ƙulla kaidi na sosai"},{"SurahNumber":86,"VerseNumber":16,"Text":"Kuma Ni, Ina mayar da kaidi (gare su) kamar yadda suke ƙulla kaidi"},{"SurahNumber":86,"VerseNumber":17,"Text":"Saboda haka, ka yi wa kafirai jinkiri, ka dakata musu, sannu-sannu"},{"SurahNumber":87,"VerseNumber":1,"Text":"Ka tsarkake sunan Ubangijinka Mafi ɗaukaka"},{"SurahNumber":87,"VerseNumber":2,"Text":"Wanda Ya yi halitta sa'an nan Ya daidaita abin halittar"},{"SurahNumber":87,"VerseNumber":3,"Text":"Kuma Wanda Ya ƙaddara (abin da Ya so) sannan Ya shiryar, (da mutum ga hanyar alheri da ta sharri)"},{"SurahNumber":87,"VerseNumber":4,"Text":"Kuma Wanda Ya fitar da makiyaya"},{"SurahNumber":87,"VerseNumber":5,"Text":"Sa'an nan Ya mayar da ita ƙeƙasassa, baƙa"},{"SurahNumber":87,"VerseNumber":6,"Text":"Za mu karantar da kai (Alƙur'ani) saboda haka ba za ka manta (shi) ba"},{"SurahNumber":87,"VerseNumber":7,"Text":"Face abin da Allah Ya so, lalle ne Shi (Allah) Ya san bayyane da abin da yake boye"},{"SurahNumber":87,"VerseNumber":8,"Text":"Kuma za Mu sauƙaƙe maka (al'amari) zuwa ga (Shari'a) mai sauƙi"},{"SurahNumber":87,"VerseNumber":9,"Text":"Saboda baka, ka tunatar, idan tunatarwa za ta yi amfani"},{"SurahNumber":87,"VerseNumber":10,"Text":"Wanda yake tsoron (Allah) Zai tuna"},{"SurahNumber":87,"VerseNumber":11,"Text":"Kuma shaƙiyyi, zai nisanceta"},{"SurahNumber":87,"VerseNumber":12,"Text":"Wanda zai shiga wutar da ta fi girma"},{"SurahNumber":87,"VerseNumber":13,"Text":"Sa'an nan ba zai mutu ba a cikinta, kuma ba zai rayu ba"},{"SurahNumber":87,"VerseNumber":14,"Text":"Lalle ne wanda ya tsarkaka (da imani) ya samu babban rabo"},{"SurahNumber":87,"VerseNumber":15,"Text":"Kuma ya ambaci sunan* Ubangijinsa, sa'an nan ya yi salla"}]}