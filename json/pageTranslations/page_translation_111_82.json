{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":5,"VerseNumber":18,"Text":"Židé a křesťané říkají: \"My synové jsme Boží a miláčci Jeho.\" Rci: \"Proč vás tedy trestá za vaše hříchy? Nikoliv, vy jste obyčejní smrtelníci, jedni z těch, které On stvořil. On odpouští, komu chce, a trestá také, koho chce. Bohu náleží království na nebesích i na zemi i vše, co je mezi nimi - a u Něho cíl je konečný"},{"SurahNumber":5,"VerseNumber":19,"Text":"Vlastníci Písma! Nyní přišel k vám náš posel, aby vám podal jasný výklad - v přestávce mezi posly - a abyste nemohli říci: \"Nepřišel k nám žádný hlasatel ani varovatel.\" Však nyní k vám již přišel i hlasatel i varovatel! A Bůh je každé věci mocný"},{"SurahNumber":5,"VerseNumber":20,"Text":"A hle, pravil Mojžíš lidu svému: \"Lide můj, pomněte dobrodiní Božího vůči vám, když mezi vámi učinil proroky a vás učinil vládci a dal vám to, co nedal nikomu z lidstva veškerého"},{"SurahNumber":5,"VerseNumber":21,"Text":"Lide můj! Vstupte do svaté země, kterou vám Bůh zaslíbil, a neobracejte kroky své, abyste se neobrátili v ty, kdož ztrátu utrpí"},{"SurahNumber":5,"VerseNumber":22,"Text":"A řekli: \"Mojžíši, v té zemi je národ obrů a my do ní nevstoupíme, dokud oni z ní neodejdou. Jestliže však odejdou, my zajisté do ní vstoupíme"},{"SurahNumber":5,"VerseNumber":23,"Text":"A řekli dva muži bohabojní, jež Bůh zahrnul Svou přízní: \"Vejděte k nim branou! Jestliže tudy vejdete, stanete se vítězi. A na Boha se spoléhejte, jste-li věřící"}]}