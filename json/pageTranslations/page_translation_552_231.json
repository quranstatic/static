{"Id":231,"LanguageCodes":["knx"],"Name":"knx-unknown","Author":"Unknown","Language":"Kendayan","Description":"Kendayan","Direction":"ltr","Source":"https://www.islamic-invitation.com","Translations":[{"SurahNumber":61,"VerseNumber":6,"Text":"Man (ingatlah) katika Isa nak Laki Maryam bakata, “Wahe Bani Israil! Sasungguhnya aku utusan Allah ka’ kao, nang manaratn kitab (nang turutn) sanape’ ku, yakoa Taurat man mare’ kabar repo mang saurakng rasul nang akan atakng satelahku, nang damanya Ahmad (Muhammad). “lalu katika Rasul koa atakng ka’ ia iaka’koa mang ngicakng bokti- bokti nang nyata, ia iaka’koa babakatakan,” nian koa batol-batol sihir nang nyata”"},{"SurahNumber":61,"VerseNumber":7,"Text":"Sae ke’ nang labih jalim daripada urakng nang ngada-ngadaatn kaalokatn ka’ Allah padahal ia diajak ka’ (agama) Islam? Allah nana’ mare’ patunjuk ka’ urakng-urakng nang jalim"},{"SurahNumber":61,"VerseNumber":8,"Text":"Ia iaka’koa madampatn cahaya (agama) Allah mang molot (ucapatn) nya iaka’koa, tapi Allah tatap nyampuranakan cahaya-Nya walopun urakng-urakng kapir banci’ ka’ ia"},{"SurahNumber":61,"VerseNumber":9,"Text":"Ialah nang ngutus rasul-Nya man ngicakng patunjuk mang agama nang banar, nto’ narangkatnnya ka’ atas samua agama walopun urakng-urakng musyrik manci’i’- Nya (busak ka’ ia)"},{"SurahNumber":61,"VerseNumber":10,"Text":"Wahe urakng-urakng nang baiman! Mao’ ke kita’ Aku tojokatn soato padagangan nang bisa nyalamatatn kita’ dari ajap nang padih"},{"SurahNumber":61,"VerseNumber":11,"Text":"(ialah) kita’ baiman ka’ Allah mang Rasul- Nya, man uga’ bajihat ka’ jalatn Allah, mang harta jiwanyu. Ngkoalah nang labih baik bagi kita’ kade’ kita’ nau’an"},{"SurahNumber":61,"VerseNumber":12,"Text":"Tatap Allah ngamponi’ dosa-dosa kita’ man masokatn kita’ ka’ dalapm saruga nang ngalir ke’ babaknhya sunge-sunge, mang ka’ tampat-tampat badiapm nang edo’ ka’ dalapm saruga Allah Adin. Nang koa lah kamanangan nan aya’ (nang mulia)"},{"SurahNumber":61,"VerseNumber":13,"Text":"Man (ada agi’) karunia lain nanbg kita’ sukai (ialah) patolongan dari Allah man kamanangan nang dah samak (waktunya). Man sampeatnlah kabar repo ka’ urakng- urakng mukmin"},{"SurahNumber":61,"VerseNumber":14,"Text":"Wahe urakng-urakng nang baiman! Jajilah kita’ panolong-panolong (agama) Allah sabage mae Isa putra Mariam dah bakata ka’ pangikut-pangikutnya nang satia, “sae ke’ nang akan manjadi panolong-panolongku (nto’ madiriatn agama) Allah?” pangikut- pangikutnya nang satia iaka’koa bakata” kamilah panolong-panolong agama Allah”. Lalu dari sagolongan dari bani Isra’el baiman, man sagolongan (nang lain) kapir. Lalu Kami (Allah) bare’atn kakuatatn ka’ urakng-uratng nang baiaman taradap munsuh-munsuhnya iaka’koa, sahingga ia iaka’koa manjadi urakng-urakng nang manang. a"}]}