{"Id":459,"LanguageCodes":["ur","urd"],"Name":"urd-muhammadkaramsh","Author":"Muhammad Karam Shah Al Azhari","Language":"Urdu","Description":"Urdu","Direction":"rtl","Source":"https://dailyayat.com","Translations":[{"SurahNumber":15,"VerseNumber":52,"Text":"جب وہ آپ کے پاس آئے تو انھوں نے کہا آپ پر سلام ہو آپ نے کہا (اے اجنبیو) ہم تو تم سے خائف ہیں"},{"SurahNumber":15,"VerseNumber":53,"Text":"مہمانوں نے کہا مت ڈرئیے ہم آپ کو مثردہ سنانے آئے ہیں ایک صاحب علم بچے کی پیدائش کا"},{"SurahNumber":15,"VerseNumber":54,"Text":"آپ نے کہا کیا تم مجھے اس وقت خوشخبری دینے آئے ہو جبکہ مجھے بڑھاپا لاحق ہو چکا ہے پس یہ کیسی خوشخبری ہے"},{"SurahNumber":15,"VerseNumber":55,"Text":"وہ بولے ہم نے آپ کو سچی خوشخبری دی پس نہ ہو جائیے آپ مایوس ہو جانے والوں سے"},{"SurahNumber":15,"VerseNumber":56,"Text":"آپ نے فرمایا کون نا امید ہوتا ہے اپنے رب کی رحمت سے بجز گمراہوں کے"},{"SurahNumber":15,"VerseNumber":57,"Text":"آپ نے کہا اے فرستادو! کس اہم کام کے لیے تم آئے ہو"},{"SurahNumber":15,"VerseNumber":58,"Text":"انھوں نے کہا ہم بھیجے گئے ہیں ایک مجرم قوم کی طرف"},{"SurahNumber":15,"VerseNumber":59,"Text":"مگر لوط کے گھرانے والے۔ ہم ان سب کو بچا لیں گے"},{"SurahNumber":15,"VerseNumber":60,"Text":"بجز اس کی بیوی کے ہم نے ( باامر الٰہی) یہ طے کیا ہے کہ وہ پیچھے رہ جانے والوں میں سے ہو گی"},{"SurahNumber":15,"VerseNumber":61,"Text":"پس جب آئے خاندان لوط کے پاس یہ فرستادے"},{"SurahNumber":15,"VerseNumber":62,"Text":"آپ نے (انھیں دیکھ کر) کہا تم تو اجنبی لوگ معلوم ہوتے ہو۔ فرشتوں نے کہا (ہم اجنبی نہیں)"},{"SurahNumber":15,"VerseNumber":63,"Text":"بلکہ ہم لے آئے ہیں تمھارے پاس وہ چیز جس میں وہ شک کیا کرتے تھے"},{"SurahNumber":15,"VerseNumber":64,"Text":"اور ہم لے آئے ہیں آپ کے پاس حق (عذاب) اور ہم بلا شبہ سچ کہہ رہے ہیں"},{"SurahNumber":15,"VerseNumber":65,"Text":"تو چلے جائیے اپنے اہل خانہ کے ساتھ رات کے کسی حصّہ میں اور خود ان کے پیچھے پیچھے چلیے اور پیچھے مڑ کر نہ دیکھے تم میں سے کوئی ، اور چلے جائیے جہاں (جانے کا) تمھیں حکم دیا گیا ہے"},{"SurahNumber":15,"VerseNumber":66,"Text":"اور ہم نے ( بذریعہ وحی) لوط کو آگاہ کر دیا اس حکم سے کہ یقیناً ان کی جڑ کاٹ دی جائے گی جب وہ صبح کر رہے ہونگے"},{"SurahNumber":15,"VerseNumber":67,"Text":"اور ( اتنے میں) آگئے شہر والے خوشیاں مناتے ہوئے"},{"SurahNumber":15,"VerseNumber":68,"Text":"آپ نے ( انھیں) کہا (ظالمو!) یہ تو میرے مہمان ہیں ان کے بارے میں تم مجھے شرمسار نہ کرو"},{"SurahNumber":15,"VerseNumber":69,"Text":"اور ڈرو اللہ کے غضب سے اور مجھے رسوانہ کرو"},{"SurahNumber":15,"VerseNumber":70,"Text":"وہ بولے کیا ہم نے تمھیں منع نہیں کیا تھا کہ دوسروں کے معاملے میں دخل نہ دیا کرو"}]}