{"Id":168,"LanguageCodes":["fi","fin"],"Name":"fin-unknown","Author":"Unknown","Language":"Finnish","Description":"Finnish","Direction":"ltr","Source":"","Translations":[{"SurahNumber":68,"VerseNumber":1,"Text":"Kynän ja sen nimessä, mitä kirjoitetaan"},{"SurahNumber":68,"VerseNumber":2,"Text":"Sinä et ole, Herrasi armosta, mikään hourailija"},{"SurahNumber":68,"VerseNumber":3,"Text":"vaan totisesti odottaa Sinua ehtymätön palkka"},{"SurahNumber":68,"VerseNumber":4,"Text":"ja totisesti on siveellinen mielenlaatusi jalo"},{"SurahNumber":68,"VerseNumber":5,"Text":"Pian olet näkevä, ja myöskin he saavat nähdä"},{"SurahNumber":68,"VerseNumber":6,"Text":"ketä teistä riivaa hulluus"},{"SurahNumber":68,"VerseNumber":7,"Text":"Totisesti tietää Herrasi parhaiten, kuka poikkeaa Hänen tieltään, ja Hän tietää parhaiten, kuka noudattaa johdatusta"},{"SurahNumber":68,"VerseNumber":8,"Text":"Älä suostu siis niihin, jotka julistavat totuuden valheeksi"},{"SurahNumber":68,"VerseNumber":9,"Text":"He toivovat sinun osoittavan velttoutta, jotta myös he voisivat olla velttoja"},{"SurahNumber":68,"VerseNumber":10,"Text":"Älä tottele ainoatakaan halpamaista vannojaa"},{"SurahNumber":68,"VerseNumber":11,"Text":"panettelijaa, joka kulkee ympäri pahaa puhuen"},{"SurahNumber":68,"VerseNumber":12,"Text":"joka kieltää hyvän, rikkoo lakia ja tekee syntiä"},{"SurahNumber":68,"VerseNumber":13,"Text":"joka lisäksi on alhaissyntyinen, röyhkeä ja ahne"},{"SurahNumber":68,"VerseNumber":14,"Text":"siksi, että hänellä on rikkautta ja poikia"},{"SurahNumber":68,"VerseNumber":15,"Text":"Kun tunnusmerkkimme luetellaan hänelle, hän sanoo: »Muinaisjuttuja.»"},{"SurahNumber":68,"VerseNumber":16,"Text":"Me painamme pian poltinmerkkimme hänen nenäkkäisiin kasvoihinsa"},{"SurahNumber":68,"VerseNumber":17,"Text":"Totisesti koettelemme heitä, niinkuin koettelimme puutarhan omistajia, kun he vannoivat korjaavansa sadon seuraavana päivänä"},{"SurahNumber":68,"VerseNumber":18,"Text":"mutta eivät varanneet mitään osuutta (köyhille)"},{"SurahNumber":68,"VerseNumber":19,"Text":"Silloin Herrasi lähettämä koettelemus kohtasi puutarhaa heidän nukkuessaan"},{"SurahNumber":68,"VerseNumber":20,"Text":"niin että se oli musta kuin palon jäljiltä"},{"SurahNumber":68,"VerseNumber":21,"Text":"Mutta aamulla kutsuivat he toisiaan"},{"SurahNumber":68,"VerseNumber":22,"Text":"sanoen: »Kunkin on käytävä varhain pellolleen, jos mieli korjata sato!»"},{"SurahNumber":68,"VerseNumber":23,"Text":"Ja he lähtivät puhellen hiljaa keskenään"},{"SurahNumber":68,"VerseNumber":24,"Text":"»Älkää tänään salliko köyhien tulla jälkikeräykseen.»"},{"SurahNumber":68,"VerseNumber":25,"Text":"Ja he lähtivät matkaan aamulla tämä itaruus mielessään"},{"SurahNumber":68,"VerseNumber":26,"Text":"mutta kun he näkivät mitä oli tapahtunut, he sanoivat: »Varmaankin olemme joutuneet tieltä harhaan"},{"SurahNumber":68,"VerseNumber":27,"Text":"Ei, meille tuli kato!»"},{"SurahNumber":68,"VerseNumber":28,"Text":"Viisain heistä sanoi: »Enkö sanonut teille: 'Ylistäkää Jumalaa.'»"},{"SurahNumber":68,"VerseNumber":29,"Text":"He vastasivat: »Kunnia Herralle! Totisesti olimme jumalattomia.»"},{"SurahNumber":68,"VerseNumber":30,"Text":"Ja sitten jotkut heistä kääntyivät päivitellen toistensa puoleen"},{"SurahNumber":68,"VerseNumber":31,"Text":"ja sanoivat: »Voi meitä! Olemme totisesti rikkoneet"},{"SurahNumber":68,"VerseNumber":32,"Text":"ehkä Herra kuitenkin antaa meille jotakin parempaa tämän asemesta; totisesti tahdomme sitä Herraltamme anoa.»"},{"SurahNumber":68,"VerseNumber":33,"Text":"Sellainen oli rangaistus, mutta tulevan elämän rangaistus on totisesti oleva vielä suurempi. Jospa he sen käsittäisivät"},{"SurahNumber":68,"VerseNumber":34,"Text":"Niille, jotka karttavat pahaa, on totisesti valmistettu autuuden puutarhat Herransa luona"},{"SurahNumber":68,"VerseNumber":35,"Text":"Onko Meidän kohdeltava Jumalan alamaisia kuten syyllisiä"},{"SurahNumber":68,"VerseNumber":36,"Text":"Miten voitte tuomita siten"},{"SurahNumber":68,"VerseNumber":37,"Text":"Vai onko teillä kirja, josta voitte lukea"},{"SurahNumber":68,"VerseNumber":38,"Text":"että teillä todella on siinä se, mitä pidätte parhaana"},{"SurahNumber":68,"VerseNumber":39,"Text":"Vai onko teillä Meidän antamamme valalliset vakuutukset, jotka ovat voimassa myös ylösnousemuksen päivänä, että varmasti saatte mitä kuvittelette"},{"SurahNumber":68,"VerseNumber":40,"Text":"Kysy heiltä, Muhammed, kuka heistä uskaltaa mennä tästä takaukseen"},{"SurahNumber":68,"VerseNumber":41,"Text":"Vai onko heillä liittolaisia? Anna heidän näyttää liittolaisensa, jos he tarkoittavat totta"},{"SurahNumber":68,"VerseNumber":42,"Text":"Päivänä, jolloin he ovat suuressa ahdistuksessa, jolloin heidät kutsutaan rukoukseen lankeamaan, mutta eivät kykene sitä tekemään"},{"SurahNumber":68,"VerseNumber":43,"Text":"he seisovat katse maahan luotuina ja kasvot häpeää uhkuen,koska heidät kutsuttiin polvistumaan heidän ollessaan parhaissa voimissaan"},{"SurahNumber":68,"VerseNumber":44,"Text":"Siispä jätä Minun pideltävikseni ne, jotka väittävät valheeksi näitä sanomia. Me johdamme heitä askel askeleelta heidän huomaamattaan"},{"SurahNumber":68,"VerseNumber":45,"Text":"ja Minä annan heille aikaa; onhan totisesti suunnitelmani järkähtämätön"},{"SurahNumber":68,"VerseNumber":46,"Text":"Vai vaaditko, Muhammed, palkkaa heiltä, niin että he velasta rasittuvat"},{"SurahNumber":68,"VerseNumber":47,"Text":"Vai onko heillä tieto salatusta, niin että he voivat kirjoittaa sen muistiin"},{"SurahNumber":68,"VerseNumber":48,"Text":"Odota sentähden järkkymättömänä Herrasi tuomiota äläkä ole niinkuin kalan nielemä mies, joka huusi murheen vallassa"},{"SurahNumber":68,"VerseNumber":49,"Text":"Ellei hänen Herransa armo olisi tullut hänen osakseen, hän olisi hylättynä varmasti sinkoutunut jollekin autiolle rannalle"},{"SurahNumber":68,"VerseNumber":50,"Text":"mutta Hänen Herransa valitsi hänet ja asetti hänet vanhurskaitten joukkoon"},{"SurahNumber":68,"VerseNumber":51,"Text":"Ne, jotka ovat vaipuneet epäuskoon, olisivat katseillaan sinut lävistäneet, kuullessaan kehoituksesi, he sanoivat: »Totisesti, hän on järjiltään.»"},{"SurahNumber":68,"VerseNumber":52,"Text":"Mutta Koraani on vain muistutus koko maailmalle"}]}