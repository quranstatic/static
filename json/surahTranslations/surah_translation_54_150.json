{"Id":150,"LanguageCodes":["fa","fas"],"Name":"fas-abdolmohammaday","Author":"Abdolmohammad Ayati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":54,"VerseNumber":1,"Text":"قيامت نزديك شد و ماه دو پاره گرديد"},{"SurahNumber":54,"VerseNumber":2,"Text":"و اگر معجزه‌اى ببينند، روى بگردانند و گويند: جادويى بزرگ است"},{"SurahNumber":54,"VerseNumber":3,"Text":"و تكذيب مى‌كنند و از پى هواهاى خويش مى‌روند. و هر كارى را هدفى است"},{"SurahNumber":54,"VerseNumber":4,"Text":"و برايشان خبرهايى آمده است كه از گناهشان بازمى‌دارد"},{"SurahNumber":54,"VerseNumber":5,"Text":"حكمتى است تمام. ولى بيم‌دهندگان سودشان ندهند"},{"SurahNumber":54,"VerseNumber":6,"Text":"پس در آن روز كه آن دعوت‌كننده، آنان را به چيزى ناخوش فرامى‌خواند، از ايشان رويگردان شو"},{"SurahNumber":54,"VerseNumber":7,"Text":"نشان ذلت در چشمانشان آشكار است. چون ملخهاى پراكنده از قبرها بيرون مى‌آيند"},{"SurahNumber":54,"VerseNumber":8,"Text":"سرها را بالا گرفته به سوى آن دعوت‌كننده مى‌شتابند. كافران مى‌گويند: اين روز دشوارى است"},{"SurahNumber":54,"VerseNumber":9,"Text":"پيش از اينها قوم نوح تكذيب كرده بودند. بنده ما را تكذيب كردند و گفتند: ديوانه است. و به دشنامش راندند"},{"SurahNumber":54,"VerseNumber":10,"Text":"و پروردگارش را خواند: من مغلوب شده‌ام، انتقام بكش"},{"SurahNumber":54,"VerseNumber":11,"Text":"و ما نيز درهاى آسمان را به روى آبى كه به شدت مى‌ريخت گشوديم"},{"SurahNumber":54,"VerseNumber":12,"Text":"و از زمين چشمه‌ها شكافتيم تا آب به آن مقدار كه مقدر شده بود گرد آمد"},{"SurahNumber":54,"VerseNumber":13,"Text":"و او را بر آن كشتى كه تخته‌ها و ميخها داشت سوار كرديم"},{"SurahNumber":54,"VerseNumber":14,"Text":"زير نظر ما روان شد. اين بود جزاى كسانى كه كفر ورزيدند"},{"SurahNumber":54,"VerseNumber":15,"Text":"و هر آينه آن كشتى را نشانه‌اى ساختيم. آيا هيچ پندگيرنده‌اى هست؟"},{"SurahNumber":54,"VerseNumber":16,"Text":"پس عذاب و بيم‌دادنهاى من چگونه بود؟"},{"SurahNumber":54,"VerseNumber":17,"Text":"و اين قرآن را آسان ادا كرديم تا از آن پند گيرند. آيا پندگيرنده‌اى هست؟"},{"SurahNumber":54,"VerseNumber":18,"Text":"قوم عاد تكذيب كردند. پس عذاب و بيم‌دادنهاى من چگونه بود؟"},{"SurahNumber":54,"VerseNumber":19,"Text":"ما بر آنها در روزى نحس و طولانى بادى سخت فرستاديم،"},{"SurahNumber":54,"VerseNumber":20,"Text":"كه مردمان را از زمين، همانند ريشه‌هاى از جاى‌كنده نخل، برمى‌كند"},{"SurahNumber":54,"VerseNumber":21,"Text":"عذاب و بيم‌دادنهاى من چگونه بود؟"},{"SurahNumber":54,"VerseNumber":22,"Text":"و اين قرآن را آسان ادا كرديم تا از آن پند گيرند. آيا پندگيرنده‌اى هست؟"},{"SurahNumber":54,"VerseNumber":23,"Text":"قوم ثمود بيم‌دهندگان را تكذيب كردند"},{"SurahNumber":54,"VerseNumber":24,"Text":"گفتند: اگر از انسانى همانند خود پيروى كنيم گمراه و ديوانه باشيم؛"},{"SurahNumber":54,"VerseNumber":25,"Text":"آيا از ميان همه ما كلام خدا به او القا شده است؟ نه، او دروغگويى خودخواه است"},{"SurahNumber":54,"VerseNumber":26,"Text":"فردا خواهند دانست كه دروغگوى خودخواه كيست"},{"SurahNumber":54,"VerseNumber":27,"Text":"ما آن ماده‌شتر را براى آزمايششان مى‌فرستيم. پس مراقبشان باش و صبر كن"},{"SurahNumber":54,"VerseNumber":28,"Text":"و به آنها بگوى كه آب ميانشان تقسيم شده. نوبت هر كه باشد او به سر آب مى‌رود"},{"SurahNumber":54,"VerseNumber":29,"Text":"يارشان را ندا دادند و او شمشير برگرفت و آن را پى كرد"},{"SurahNumber":54,"VerseNumber":30,"Text":"عذاب و بيم‌دادنهاى من چگونه بود؟"},{"SurahNumber":54,"VerseNumber":31,"Text":"ما بر آنها يك آواز سهمناك فرستاديم. پس همانند آن علفهاى خشك آغل گوسفند شدند"},{"SurahNumber":54,"VerseNumber":32,"Text":"و اين قرآن را آسان ادا كرديم تا از آن پند گيرند. آيا پندگيرنده‌اى هست؟"},{"SurahNumber":54,"VerseNumber":33,"Text":"قوم لوط بيم‌دهندگان را تكذيب كردند"},{"SurahNumber":54,"VerseNumber":34,"Text":"ما بر آنها بادى ريگ‌بار فرستاديم، مگر بر خاندان لوط كه آنها را سحرگاه رهانيديم"},{"SurahNumber":54,"VerseNumber":35,"Text":"نعمتى بود از جانب ما و آنان را كه سپاس گويند چنين پاداش دهيم"},{"SurahNumber":54,"VerseNumber":36,"Text":"از انتقام سخت ما ترسانيدشان ولى با بيم‌دهندگان به جدال برخاستند"},{"SurahNumber":54,"VerseNumber":37,"Text":"از مهمان او كارى زشت خواستند. ما نيز چشمانشان را كور گردانيديم. پس بچشيد عذاب و بيم‌دادنهاى مرا"},{"SurahNumber":54,"VerseNumber":38,"Text":"هر آينه بامدادان عذابى پايدار به سر وقتشان آمد"},{"SurahNumber":54,"VerseNumber":39,"Text":"پس عذاب من و بيم‌دادنهاى مرا بچشيد"},{"SurahNumber":54,"VerseNumber":40,"Text":"و اين قرآن را آسان ادا كرديم تا از آن پند گيرند. آيا پندگيرنده‌اى هست؟"},{"SurahNumber":54,"VerseNumber":41,"Text":"بيم‌دهندگان نزد خاندان فرعون آمدند"},{"SurahNumber":54,"VerseNumber":42,"Text":"همه آيات ما را تكذيب كردند. ما نيز آنها را فرو گرفتيم چون فروگرفتن پيروزمندى مقتدر"},{"SurahNumber":54,"VerseNumber":43,"Text":"آيا كافران شما از ايشان نيرومندترند يا در كتابها آمده است كه در امان هستيد؟"},{"SurahNumber":54,"VerseNumber":44,"Text":"يا مى‌گويند كه ما همگى به انتقام برمى‌خيزيم؟"},{"SurahNumber":54,"VerseNumber":45,"Text":"زودا كه آن جمع منهزم شود و پشت كرده بازگردند"},{"SurahNumber":54,"VerseNumber":46,"Text":"بلكه وعده‌گاه آنها قيامت است و قيامت بلاخيزتر و تلختر است"},{"SurahNumber":54,"VerseNumber":47,"Text":"مجرمان در گمراهى و جنونند"},{"SurahNumber":54,"VerseNumber":48,"Text":"روزى كه آنها را، به صورت، در جهنم كشند كه: بچشيد عذاب سَقر را"},{"SurahNumber":54,"VerseNumber":49,"Text":"ما هر چيز را به اندازه آفريده‌ايم"},{"SurahNumber":54,"VerseNumber":50,"Text":"فرمان ما تنها يك فرمان است، آن هم چشم بر هم زدنى است"},{"SurahNumber":54,"VerseNumber":51,"Text":"كسانى را كه همانند شما بودند، هلاك كرديم. آيا پندگيرنده‌اى هست؟"},{"SurahNumber":54,"VerseNumber":52,"Text":"هر كارى كه كرده‌اند در دفترهاست"},{"SurahNumber":54,"VerseNumber":53,"Text":"هر كار بزرگ و كوچكى مكتوب است"},{"SurahNumber":54,"VerseNumber":54,"Text":"پرهيزگاران در باغها و كنار جويبارانند"},{"SurahNumber":54,"VerseNumber":55,"Text":"در جايگاهى پسنديده، نزد فرمانروايى توانا"}]}