{"Id":440,"LanguageCodes":["tw","twi"],"Name":"twi-sheikhharounism","Author":"Sheikh Haroun Ismaeel","Language":"Twi","Description":"Twi","Direction":"ltr","Source":"https://quranenc.com/en/browse/asante_harun","Translations":[{"SurahNumber":15,"VerseNumber":1,"Text":"Alif – Laam – Raa. Woi yε Nwoma no mu nsεm no bi, ne Qur’aan a ԑda adi pefee no"},{"SurahNumber":15,"VerseNumber":2,"Text":"Mprε pii na wᴐn a wͻ’po nokorε no bεpε sε na anka wͻ’yε Muslimifoͻ"},{"SurahNumber":15,"VerseNumber":3,"Text":"(Wodeε) gyae wͻn ma wͻ’nidi na wͻ’nye wͻn ani, na wͻ’ma anidaasoͻ hunu nye wͻn adaagyeε na ԑnkyԑ wͻ’behunu"},{"SurahNumber":15,"VerseNumber":4,"Text":"Kuro biara a Y’asεe no no, na εwͻ εberε a yahyε ato hͻ a yenim (sε yεde bεsεe no)"},{"SurahNumber":15,"VerseNumber":5,"Text":"Ɛmma sε ͻman bi betumi ama ne berε (a ͻsεeε bεba ne soͻ no) aba animu anaa akͻ akyire"},{"SurahNumber":15,"VerseNumber":6,"Text":"Deε wͻ’ka ne sε: “Wo a yasiane Afutusεm (Qur’aan) yi ama woͻ no, nokorε sε w’abͻ dam !”"},{"SurahNumber":15,"VerseNumber":7,"Text":"“Sε woka nokwafoͻ no ho ampa a, adεn nti na womma soro abͻfoͻ mma yεn hͻ?”"},{"SurahNumber":15,"VerseNumber":8,"Text":"Yε’mma soro abͻfoͻ nnsiane, gyesε nokorε bi nti, na sε (soro abͻfoͻ ba wͻn hͻ a), εno deε wͻ’nnya ahomegye berε"},{"SurahNumber":15,"VerseNumber":9,"Text":"Nokorε sε, Yεn na Ye’sianee (Qur’aan) Afutusεm no, na nokorε sε, Yεn na Yε’bεbͻ ho ban"},{"SurahNumber":15,"VerseNumber":10,"Text":"Ampa sε, Yε’somaa asomafoͻ dii w’anim kan kͻͻ tetefoͻ mmusua kuo no hͻ"},{"SurahNumber":15,"VerseNumber":11,"Text":"Ͻsomafoͻ a ͻbaa wͻn hͻ biara no gyesε wͻ’di neho fεw"},{"SurahNumber":15,"VerseNumber":12,"Text":"Saa ara na Yε’ma (adwen bͻne) kͻwura abͻneεfoͻ no akoma mu"},{"SurahNumber":15,"VerseNumber":13,"Text":"Wͻ’nnye (Qur’aan) no nni, abrԑ a ampa sε tetefoͻ no (a wͻ’annye annie no) mfatoho bi abetwam"},{"SurahNumber":15,"VerseNumber":14,"Text":"Sε Yε’bue ͻsoro pono ma wͻn na wͻ’guso reforo kͻ mu mpo a"},{"SurahNumber":15,"VerseNumber":15,"Text":"Nokorε sε anka wͻ’bεka sε: “Woi deε yaniso bri yεn. Daabi, yε’yε nnipa a yεde konya bi na anya yεn“"},{"SurahNumber":15,"VerseNumber":16,"Text":"Ampa sε, Y’ayε nsoromma (akεseε) wͻ soro, εna Y’ama ayε fε ama wͻn a wͻ’hwε"},{"SurahNumber":15,"VerseNumber":17,"Text":"Ɛna Yε’bͻ ho ban fri ͻbonsam biara a yato no atwene (anaasε yapo no no nsam)"},{"SurahNumber":15,"VerseNumber":18,"Text":"Na mmom obia obewia (neho akͻ) tie no deε ogya frama pefee bedi n’akyi"},{"SurahNumber":15,"VerseNumber":19,"Text":"Asaase nso Y’atrε mu εna Yε’de mmepͻ a esisi hͻ pintinn asisi soͻ, εna Yε’ma nneεma ahodoͻ pii a εyε dε fifiri wͻ soͻ"},{"SurahNumber":15,"VerseNumber":20,"Text":"Ɛna Y’ayε deε ehia wͻ asetena mu ama mo, ne wͻn nso a εnyε mo na mobͻ wͻn akͻnhoma"},{"SurahNumber":15,"VerseNumber":21,"Text":"Biribiara ho akoradeε wͻ Yεn hͻ, na Ye’siane no wͻ nhyehyεε a yenim so"},{"SurahNumber":15,"VerseNumber":22,"Text":"Ɛna Ye’soma mframa a εkayan (mununkum), na Y’asiane nsuo afri soro de ama mo anom aberε a εnyε mo na mokoraa (nsuo) no"},{"SurahNumber":15,"VerseNumber":23,"Text":"Nokorε sε, Yεn na yεma nkwa εna Yekum, na Yεn na (sε mowu kͻ a, Ye’si mo anan mu) di adeε"},{"SurahNumber":15,"VerseNumber":24,"Text":"Nokorε sε Ye’nim momu (awoͻ ntotoa soͻ) a wͻ’dii kan no, εna ampa nso sε Yenim wͻn a wͻ’di akyire no"},{"SurahNumber":15,"VerseNumber":25,"Text":"Nokorε sε, wo Wura Nyankopͻn, Ͻno na Ɔbεboa wͻn (nyinaa) ano (wͻ Atemmuda). Nokorε sε, Ɔne Onyansafoͻ, Ɔne Onimdefoͻ"},{"SurahNumber":15,"VerseNumber":26,"Text":"Nokorε sε, Yε’bͻͻ onipa fri nεteε a awoͻ a εnee wͻ mu a efri atεkyε a yanwene mu"},{"SurahNumber":15,"VerseNumber":27,"Text":"Ɛna Jinn no nso Yedii kan bͻͻ no fri ogya kεterεma mu (ansa na yεrebͻ onipa)"},{"SurahNumber":15,"VerseNumber":28,"Text":"Kae εberε a wo Wura Nyankopͻn ka kyerεε Soro abͻfoͻ no sε: “Merebεbͻ onipa afri nεteε a awoͻ a εnee wͻ mu a efri atεkyε a yanwene mu”"},{"SurahNumber":15,"VerseNumber":29,"Text":"“Enti sε Menwene no pεpεεpε wie na Mehome Mehonhom gu ne mu a, monfa moho nkͻ fͻm na monfa moanim mmutu fͻm ma no"},{"SurahNumber":15,"VerseNumber":30,"Text":"Enti Soro abͻfoͻ no nyinaa bͻͻ mu de wͻn anim butuu fͻm (brεε wͻn ho ase) maa (Adam)"},{"SurahNumber":15,"VerseNumber":31,"Text":"Gyesε Ibliis, wampene sε ͻbεka wͻn a wͻ’de wͻn anim butuu fͻm (brεε wͻn ho aseε) no ho"},{"SurahNumber":15,"VerseNumber":32,"Text":"Nyankopͻn kaa sε: “Ibliis, εdeεn na εha woͻ a w’annka wͻn a wͻ’de wͻn anim butuu fͻm no ho"},{"SurahNumber":15,"VerseNumber":33,"Text":"(Ibliis) kaa sε: “Menyε obi a mede m’anim bebutu fͻm ama onipa a Wobͻͻ no fri nεteε a awoͻ a εnee wͻ mu a efri atεkyε a yanwene mu”"},{"SurahNumber":15,"VerseNumber":34,"Text":"Onyankopͻn kaa sε: “Ɛneε fri ha kͻ, nokorε sε, yato wo atwene (afri Nyankopͻn ahummͻborͻ no mu)"},{"SurahNumber":15,"VerseNumber":35,"Text":"Nokorε sε, Onyankopͻn nnomee wͻ woso kͻpem Akatua Da no"},{"SurahNumber":15,"VerseNumber":36,"Text":"Ɔkaa sε: “Me Wura Nyankopͻn, εneε na mame berε (anaasε enku me) kosi Da a yεbenyane awufoͻ no“"},{"SurahNumber":15,"VerseNumber":37,"Text":"Onyankopͻn kaa sε: “Woka wͻn a yama wͻn εberε no ho"},{"SurahNumber":15,"VerseNumber":38,"Text":"Kͻpem Dͻnhwere no a yenim“"},{"SurahNumber":15,"VerseNumber":39,"Text":"(Ibliis) kaa sε: “Me Wura Nyankopͻn, sεdeε W’ama me ayera yi deε, nokorε sε, mεma (bͻne) ayε wͻn fε wͻ asaase so, na m’ayera wͻn nyinaa"},{"SurahNumber":15,"VerseNumber":40,"Text":"Gyesε Wonkoa a wͻ’di nokorε a wͻn wͻ wͻn mu no “"},{"SurahNumber":15,"VerseNumber":41,"Text":"Onyankopͻn kaa sε: “Woi ne kwan tenenee a εwͻ Menkyεn no “"},{"SurahNumber":15,"VerseNumber":42,"Text":"“Nokorε sε, Menkoa no deε wonni tumi wͻ wͻn so, gyesε ayerafoͻ no a wͻ’bedi w’akyi no"},{"SurahNumber":15,"VerseNumber":43,"Text":"Nokorε sε, Amanehunu gya no ne bea a yεde ahyε wͻn nyinaa bͻ"},{"SurahNumber":15,"VerseNumber":44,"Text":"(Amanehunu gya no) wͻ apono nson, na εpono no mu biara wͻ (abͻneεfoͻ) sononko a yakyekyε (ama wͻn)"},{"SurahNumber":15,"VerseNumber":45,"Text":"Nokorε sε, Nyame-surofoͻ no wͻ Soro aheman a nsuo aniwa wͻ mu no mu"},{"SurahNumber":15,"VerseNumber":46,"Text":"(Yεbεka akyerε wͻn sε): “Monfa Asomdweε ne abotͻyεmu nwura mu”"},{"SurahNumber":15,"VerseNumber":47,"Text":"Yebeyi ͻyaw die afri wͻn akoma mu ama wͻn atena onua dͻ mu, ahwε wͻn ho wͻn ho anim wͻ ahennwa so"},{"SurahNumber":15,"VerseNumber":48,"Text":"Ɔberε biara nto wͻn, na yεmma wͻn mfri mu nso da"},{"SurahNumber":15,"VerseNumber":49,"Text":"(Nkͻmhyεni), bͻ Menkoa no amaneε sε, nokorε Mene Bͻnefakyε Hene no, na Me ara nso Mene Mmͻborͻhunufoͻ Hene no"},{"SurahNumber":15,"VerseNumber":50,"Text":"Nokorε nso sε, M’asotwee na εyε asotwee a ano yεya paa"},{"SurahNumber":15,"VerseNumber":51,"Text":"Fa Abraham ahͻhoͻ no ho amaneε no bͻ wͻn"},{"SurahNumber":15,"VerseNumber":52,"Text":"Ɛberε a wͻ’baa nehͻ no, wͻ’kaa sε: “Salaam (Asomdweε)! (Abraham) kaa sε: ”Nokorε sε yesuro mo”"},{"SurahNumber":15,"VerseNumber":53,"Text":"(Abͻfoͻ no) kaa sε: “Ennsuro, Yε’de abarimaa nimdefoͻ bi ho bͻhyε rebrε wo“"},{"SurahNumber":15,"VerseNumber":54,"Text":"(Abraham) kaa sε: “Mode (awoͻ) ho bͻhyε rebrε me wͻ aberε a m’abͻ akͻkora? Ɛdeεn bͻhyε na mode rehyε me yi?”"},{"SurahNumber":15,"VerseNumber":55,"Text":"(Abͻfoͻ no) kaa sε: ”Nokorε bͻhyε na yεde hyε woͻ no, enti hwε na w’ankͻka wͻn a wᴐn abamu abuo no ho“"},{"SurahNumber":15,"VerseNumber":56,"Text":"(Abraham) kaa sε: ”Ayerafoͻ no mmom na wͻnya wͻn Wura Nyankopͻn ahummͻborͻ no ho abamubuo”"},{"SurahNumber":15,"VerseNumber":57,"Text":"Obisaa wͻn sε: “Asomafoͻ, na moamaneε (paa) ne sεn"},{"SurahNumber":15,"VerseNumber":58,"Text":"Wͻ’kaa sε: “Y’asoma yεn wͻ nnipa bͻnefoͻ bi hͻ (sε yεnkͻ sεe wͻn)"},{"SurahNumber":15,"VerseNumber":59,"Text":"Mmom Lut abusuafoͻ no deε yε’bεgye wͻn nyinaa nkwa"},{"SurahNumber":15,"VerseNumber":60,"Text":"Gyesε neyere: Y’ahyehyε sε ͻbεka wͻn a wͻ’bεka akyire no ho”"},{"SurahNumber":15,"VerseNumber":61,"Text":"Ԑberε a Abͻfoͻ no baa Lut nkorͻfoͻ no hͻ no"},{"SurahNumber":15,"VerseNumber":62,"Text":"Ɔkaa sε: ”Nokorε sε moyε nnipa bi a menni mo, (anaasε moyε ahͻhoͻ”)"},{"SurahNumber":15,"VerseNumber":63,"Text":"Abͻfoͻ no kaa sε: ”Daabi, yεde (asotwee) a wͻn adwen nnsi wͻn pi wͻ ho no na yεde aba wo hͻ"},{"SurahNumber":15,"VerseNumber":64,"Text":"Nokorε na yεde abrε woͻ no, na ampa sε nokorε na yεreka no"},{"SurahNumber":15,"VerseNumber":65,"Text":"Enti fa w’abusuafoͻ no tu kwan anadwo, na di wͻn akyi, na hwε na momu biara antwa n’ani anhwε n’akyi, na mmom monkͻ faako a yahyε mo (sε monkͻ) no"},{"SurahNumber":15,"VerseNumber":66,"Text":"Yε’maa no hunuu saa nhyehyεε no sε, saa nkorͻfoͻ no akyiri akwan bεyera anͻpa tutuutu"},{"SurahNumber":15,"VerseNumber":67,"Text":"Kuro no mu foͻ no de anigyeε bae"},{"SurahNumber":15,"VerseNumber":68,"Text":"Lut kaa sε: ”Nokorε sε woi nom yε m’ahͻhoͻ enti monhwε na moangu m’anim ase (wͻ wͻn anim)"},{"SurahNumber":15,"VerseNumber":69,"Text":"Na monsuro Nyankopͻn, na monngu m’anim ase.“"},{"SurahNumber":15,"VerseNumber":70,"Text":"Wͻ’kaa sε: “Yε’mraa wo sε gyae nnipa (ahͻho gyeε?”)"},{"SurahNumber":15,"VerseNumber":71,"Text":"Lut kaa sε: ”Sε mobεyε saa deε a εneε memma mmaa nie “"},{"SurahNumber":15,"VerseNumber":72,"Text":"(Nkͻmhyεni), Mede wonkwa di nse sε, nokorε, na wͻn wͻ anifira nsaborͻ mu redi akͻneaba"},{"SurahNumber":15,"VerseNumber":73,"Text":"Enti nteamu denden no sͻͻ wͻn mu awia pue berε"},{"SurahNumber":15,"VerseNumber":74,"Text":"Na Yε’danee (Sodom kuro) no ani butuu no, na Yε’tͻͻ aboͻ nsuo a efri Sijiil mu guu wͻn so"},{"SurahNumber":15,"VerseNumber":75,"Text":"Nokorε sε, nsεnkyerεnee wͻ woi mu ma wͻn a wͻ’hunu adeε (anaa wͻ’dwen, anaa wͻ’de betu wͻn ho foͻ)"},{"SurahNumber":15,"VerseNumber":76,"Text":"Nokorε sε, (na saa nkuro no) wͻ, (efri Maka rekͻ Siria) ͻkwan tempͻn a εdaso wͻhͻ no so"},{"SurahNumber":15,"VerseNumber":77,"Text":"Nokorε sε nsεnkyerεnee wͻ woi mu dema agyidiefoͻ no"},{"SurahNumber":15,"VerseNumber":78,"Text":"Na ‘Ayikat’ anaasε nkorͻfoͻ a na wͻ’te Nnua mu no nso yε abͻneεfoͻ"},{"SurahNumber":15,"VerseNumber":79,"Text":"Enti Ye’tuaa wͻn dwumadi bͻne no so ka. Wͻn mmienu no nyinaa wͻ ͻkwan tempͻn pefee no so"},{"SurahNumber":15,"VerseNumber":80,"Text":"Abotan no mu foͻ no nso anye asomafoͻ no anni"},{"SurahNumber":15,"VerseNumber":81,"Text":"Yε’de Yεn’sεnkyerεnee nso maa wͻn, nanso wͻ’danee wͻn ho frii ho"},{"SurahNumber":15,"VerseNumber":82,"Text":"Na wͻ’dwidwa (anaasε wͻ’bͻne) mmepͻ no mu deyε afie anaasε atenaeε wͻ abodweε mu"},{"SurahNumber":15,"VerseNumber":83,"Text":"Nanso asotwee no too wͻn anͻpa tutuutu"},{"SurahNumber":15,"VerseNumber":84,"Text":"Deε wͻnsa kaeε no ho amma mfasoͻ amma wͻn"},{"SurahNumber":15,"VerseNumber":85,"Text":"Yε’de nokorε na εbͻͻ ͻsoro ne asaase ne deε εwͻ ne mmienu mfinfii no. Nokorε sε Dͻnhwere no reba, enti (Nkͻmhyεni), bu w’ani gu (ͻhaw ne ateeteε a boniayεfoͻ no de redi mo no) so wͻ ahummͻborͻ ne bͻne fafri mu"},{"SurahNumber":15,"VerseNumber":86,"Text":"Nokorε sε, wo Wura Nyankopͻn ne Ɔbͻͻ adeε no, Ɔne Onimdefo no"},{"SurahNumber":15,"VerseNumber":87,"Text":"Ampa sε Y’ama wo ‘Sab’al Masaani’ Nsεm pͻ nson a yεtaa kenkan de bͻ Nyankopͻn abodin εna Qur’aan Kεseε no"},{"SurahNumber":15,"VerseNumber":88,"Text":"Na hwε na w’anyε aniwᴐmu wͻ deε Yε’de ama wͻn mu (nnipa) sononko-sononko no ho, na εmma wowerε nso nnho wͻ wͻn ho, na brε wataban ase fama agyidiefoͻ no"},{"SurahNumber":15,"VerseNumber":89,"Text":"Na ka sε: “Nokorε sε, medeε meyε kͻkͻbͻni pefee"},{"SurahNumber":15,"VerseNumber":90,"Text":"Sεdeε Yε’siane demaa akuo-akuo no"},{"SurahNumber":15,"VerseNumber":91,"Text":"Wͻn a wͻ’akyekyε Akenkan Nwoma no mu, (gye εfa baabi die na wͻ’nnye baabi nnie) no"},{"SurahNumber":15,"VerseNumber":92,"Text":"Enti (Nkͻmhyεni), Mede wo Wura Nyankopͻn di nse sε, nokorε Yε’bebisa wͻn nyinaa"},{"SurahNumber":15,"VerseNumber":93,"Text":"Wͻ dwuma a na wͻ’die no ho asεm"},{"SurahNumber":15,"VerseNumber":94,"Text":"Enti pae mu ka deε yahyε woͻ no, na twe woho fri abosomsomfoͻ no ho"},{"SurahNumber":15,"VerseNumber":95,"Text":"Nokorε sε, Yεsom bo ma wo wͻ afεwdifoͻ no ho"},{"SurahNumber":15,"VerseNumber":96,"Text":"Wͻn a wͻ’ayε anyame foforͻ aka Nyankopͻn ho no, εnkyε koraa wͻ’behunu"},{"SurahNumber":15,"VerseNumber":97,"Text":"Ampa sε, Ye’nim yie sεdeε wͻ’rekeka no si fa ha wo wͻ w’akoma mu"},{"SurahNumber":15,"VerseNumber":98,"Text":"Enti wodeε bᴐ wo Wura Nyankopͻn abodin na kamfo no, na ka wͻn a wͻ’de wͻn anim butu fͻm no ho"},{"SurahNumber":15,"VerseNumber":99,"Text":"Na som wo Wura Nyankopͻn kͻpem sε (deε εda biribiara adi) pefee no bεba wo soͻ"}]}