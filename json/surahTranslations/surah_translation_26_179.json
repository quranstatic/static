{"Id":179,"LanguageCodes":["ff","ful"],"Name":"ful-rowadtranslatio","Author":"Rowad Translation Center And Islamhouse","Language":"Fulah","Description":"Fulah","Direction":"ltr","Source":"https://quranenc.com/en/browse/fulani_rwwad","Translations":[{"SurahNumber":26,"VerseNumber":1,"Text":"Taa, Siin, Miim"},{"SurahNumber":26,"VerseNumber":2,"Text":"Ɗen ko Aayeeje Deftere ɓanngunde nden"},{"SurahNumber":26,"VerseNumber":3,"Text":"Belajo'o an a tampiniray hoore maaɗa kin fii ɓe laataaki gomɗinɓe"},{"SurahNumber":26,"VerseNumber":4,"Text":"Si Men Muuyii Men jippinay e maɓɓe immorde ka kammu Aaya daaɗe maɓɓe ɗen ñalla ko ɗe yankinaniiɗe mo"},{"SurahNumber":26,"VerseNumber":5,"Text":"Arataa e maɓɓe waaju immorde ka Hinnorante On fuɗɗaangu si wanaa ɓe laatike ɗuuriiɓe ngu"},{"SurahNumber":26,"VerseNumber":6,"Text":"Gomɗii ɓe fennii aroyay e maɓɓe kabaruuji ko ɓe laatinoo koɓe jalkitano"},{"SurahNumber":26,"VerseNumber":7,"Text":"Enee, ɓe yi'aali faade e leydi ndin, no foti hewde ko Men fuɗini e mayri immorde e kala noone tedduɗo"},{"SurahNumber":26,"VerseNumber":8,"Text":"Pellet, wonii e ɗum [ko jaŋtaa ɗoo] Aaya, ɓurɓe heewuɓe e maɓɓe laataaki gomɗinɓe"},{"SurahNumber":26,"VerseNumber":9,"Text":"Pellet, Joomi maaɗa ko Kanko woni Tedduɗo Yurmeteeɗo On"},{"SurahNumber":26,"VerseNumber":10,"Text":"Jaŋto tuma nde Joomi maaɗa noddunoo Muusaa, ɗum woni aru e yimɓe tooñooɓe ɓen"},{"SurahNumber":26,"VerseNumber":11,"Text":"Yimɓe Fir'awna, kaa on hulataa"},{"SurahNumber":26,"VerseNumber":12,"Text":"O maaki: \"Joom am , min miɗo huli wata ɓe fennam"},{"SurahNumber":26,"VerseNumber":13,"Text":"Ɓernde am nden ɓittoo hara ɗemngal am ngal wellitaaki, awa Nulu Haaruuna"},{"SurahNumber":26,"VerseNumber":14,"Text":"No woodani ɓe e dow am bakkaatu miɗo huli fii wata ɓe waram"},{"SurahNumber":26,"VerseNumber":15,"Text":"O Daali: \"Wanaa non, yahee onon ɗiɗo, Menɗen wonndi e mooɗon ko Men heɗiiɓe"},{"SurahNumber":26,"VerseNumber":16,"Text":"Aree ka Fir'awna wi'on: \"Menen dey ko men Nulaaɓe Jooma winndere nden"},{"SurahNumber":26,"VerseNumber":17,"Text":"Ɗum woni accitu ɓiɗɓe Isra'iila ɓen wonndude e amen"},{"SurahNumber":26,"VerseNumber":18,"Text":"O wi'i: \"Enee, men ne'aano ma ka amen ɗoo hari ko a boobo, ñiiɓuɗaa ka amen ɗoo duuɓi e ngurndam maaɗam"},{"SurahNumber":26,"VerseNumber":19,"Text":"Golluɗaa gollal maaɗa ngal gollunoɗaa ngal, an ko e yedduɓe ɓen jeyaɗaa"},{"SurahNumber":26,"VerseNumber":20,"Text":"O maaki: \"Mi waɗii ɗum, ontuma hara min ko mi jeyaaɗo e majjuɓe ɓen"},{"SurahNumber":26,"VerseNumber":21,"Text":"Mi dogi on, tuma nde mi hulunoo on, Joomi am okkin mi Ganndal O waɗin mi jeyaaɗo e Nulaaɓe ɓen"},{"SurahNumber":26,"VerseNumber":22,"Text":"Ɗum ko neema mo wajitirtaa mi ɗum, fii a maccinɗinii ɓiɗɓe Israa'iila ɓen"},{"SurahNumber":26,"VerseNumber":23,"Text":"Fir'awna wi'i: \" Ko hommbo jeyi winndere nden"},{"SurahNumber":26,"VerseNumber":24,"Text":"O maaki: \"Ko Jooma kammuuli ɗin e leydi ndin e ko woni kon hakkunde majji, si on laatike yananaaɓe"},{"SurahNumber":26,"VerseNumber":25,"Text":"O wi'ani ɓen wonuɓe banŋe makko: \"Enee; on heɗataako"},{"SurahNumber":26,"VerseNumber":26,"Text":"O maaki: \"Joomi mooɗon e Jooma baabiraaɓe ardiiɓe ɓen"},{"SurahNumber":26,"VerseNumber":27,"Text":"[Fir'awna] wi'i: \"Pellet, Nulaaɗo mooɗon on Nulaaɗo faade e mooɗon ko o feetuɗo"},{"SurahNumber":26,"VerseNumber":28,"Text":"O maaki: \"Ko Jooma funnaange e hirnaange e ko woni kon hakkunde majji, si on laatike hakkilooɓe"},{"SurahNumber":26,"VerseNumber":29,"Text":"[Fir'awna] wi'i: \"Mi woondii si jogitike reweteeɗo tanaa am, mi waɗete jeyaaɗo dummbaaɓe ɓen"},{"SurahNumber":26,"VerseNumber":30,"Text":"O maaki: \"Enee, hay si mi addanii ma huunde ɓanngunde"},{"SurahNumber":26,"VerseNumber":31,"Text":"[Fir'awna] wi'i: \"Awa addu ɗum, si tawii ko e goongu ɓen jeyaaɗaa"},{"SurahNumber":26,"VerseNumber":32,"Text":"O werliiii tuggordu makko ndun, jaka ko ndu biidaande(ngoolwa) ɓannguba"},{"SurahNumber":26,"VerseNumber":33,"Text":"O yaltini junngo makko ngon, jaka yoo ko ngo rawnungo wonannde ndaarooɓe ɓen"},{"SurahNumber":26,"VerseNumber":34,"Text":"[Fir'awna] wi'ani mbatu ngun fee makko: \"Pellet, ooɗoo ko mbileejo heewuɗo ganndal"},{"SurahNumber":26,"VerseNumber":35,"Text":"Himo faandii yaltinirgol on ka leydi mooɗon mbilewu makko ngun. Ko hunɗun yamirɗon"},{"SurahNumber":26,"VerseNumber":36,"Text":"Ɓe wi'i : \"Nennu mo e musiɗɗo makko on, nulaa e ca'e ɗen mooɓooɓe (mbile)"},{"SurahNumber":26,"VerseNumber":37,"Text":"Ɓe addane kala mbileejo annduɗo"},{"SurahNumber":26,"VerseNumber":38,"Text":"Mbileeɓe ɓen mooɓaa fii fodoore ñalaande anndaande"},{"SurahNumber":26,"VerseNumber":39,"Text":"Yimɓe ɓen wi'anaa: \"Taw si onon ko on mooɓike(ndenndi)"},{"SurahNumber":26,"VerseNumber":40,"Text":"Belajo'o menen men jokkay mbileeɓe ɓen, si ɓe laatike ko kamɓe woni fooluɓe ɓen"},{"SurahNumber":26,"VerseNumber":41,"Text":"Tuma nde mbileeɓe ɓen arunoo; ɓe wi'ani Fir'awna: \"Enee, hara no woodani men njoɓdi si tawii ko men woni fooluɓe ɓen"},{"SurahNumber":26,"VerseNumber":42,"Text":"O wi'i : \"Eyyo, haray ontuma on jeyaama e ɓaɗtinaaɓe ɓen"},{"SurahNumber":26,"VerseNumber":43,"Text":"Muusaa maakani ɓe: \"mbeddee, ko werloton kon"},{"SurahNumber":26,"VerseNumber":44,"Text":"Ɓe liɓi ɓokkoy maɓɓe koy e cawoy maɓɓe kon, ɓe wi'i: \"Sabu teddungal Fir'awna, ko menen woni foolooɓe ɓen"},{"SurahNumber":26,"VerseNumber":45,"Text":"Muusaa werlii tuggordu makko ndun, tawi kayru hindu moɗa ko ɓe fefindii kon"},{"SurahNumber":26,"VerseNumber":46,"Text":"Mbileeɓe ɓen suuyi ɓe sujji"},{"SurahNumber":26,"VerseNumber":47,"Text":"Ɓe wi'i : \"Men gomɗinii Jeyɗo Winndere nden"},{"SurahNumber":26,"VerseNumber":48,"Text":"Jeyɗo Muusaa e Haaruuna"},{"SurahNumber":26,"VerseNumber":49,"Text":"[Fir'awna] wi'i: \"Enee, on gomɗinay mo, ko adii mi duŋanaade on? Pellet, ko kanko woni mawɗo mooɗon anndinɗo on on mbilewu ngun, kono aray anndon, mami taƴu juuɗe mooɗon e koyɗe mooɗon [taƴa] luutindira. Mami fetu on, on fow mooɗon"},{"SurahNumber":26,"VerseNumber":50,"Text":"Ɓe wi'i: \"Tanaa alaa, menen ko faade ka Joomi amen men ruttotoo"},{"SurahNumber":26,"VerseNumber":51,"Text":"Menen meɗen tamƴinii nde Joomi amen yawtani men goopi amen ɗin,tawde men laatike adiiɓe gomɗinnde ɓen"},{"SurahNumber":26,"VerseNumber":52,"Text":"Men Wahayini faade e Muusaa: \"Ɗum woni roƴidu e jeyaaɓe Am ɓen. Pellet, onon ko on jokkiteteeɓe"},{"SurahNumber":26,"VerseNumber":53,"Text":"Fir'awna nuli ka ca'e mooɓooɓe"},{"SurahNumber":26,"VerseNumber":54,"Text":"[O wi'i:] Pellet, ɓee ko ɓe mojobun pamarun"},{"SurahNumber":26,"VerseNumber":55,"Text":"Pellet, kamɓe hiɓe tikkinnde men"},{"SurahNumber":26,"VerseNumber":56,"Text":"Enen non en fow ko en rentiiɓe"},{"SurahNumber":26,"VerseNumber":57,"Text":"Men yaltini ɓe immorde e gese e canɗi"},{"SurahNumber":26,"VerseNumber":58,"Text":"E ngaluuji e ñiiɓirde teddunde"},{"SurahNumber":26,"VerseNumber":59,"Text":"Ko wano nii, Men ronini ɗum ɓiɗɓe Israa'iila ɓen"},{"SurahNumber":26,"VerseNumber":60,"Text":"Ɓe jokkiɓe ka puɗal"},{"SurahNumber":26,"VerseNumber":61,"Text":"Tuma nde jamaaji ɗin ɗin yi'ndirnoo, yimɓe Muusaa ɓen wi'i: \"Enen en hewtoyte"},{"SurahNumber":26,"VerseNumber":62,"Text":"O maaki: \"Ɗum waɗataa, pellet, Joomi am no wonndi e am O fewnay lam"},{"SurahNumber":26,"VerseNumber":63,"Text":"Men Wahayini e Muusaa, ɗum woni piyir tuggordu maaɗa ndun maayo ngon, ngo seekii seekol kala seekol na foti e tulde mawnde"},{"SurahNumber":26,"VerseNumber":64,"Text":"Men ɓanni ton heddiiɓe ɓen"},{"SurahNumber":26,"VerseNumber":65,"Text":"Men danndi Muusaa e wonnduɓe e makko ɓen fow maɓɓe"},{"SurahNumber":26,"VerseNumber":66,"Text":"Refti Men yooli heddii ɓe ɓen"},{"SurahNumber":26,"VerseNumber":67,"Text":"Pellet, wonii e ɗum [ko jaŋtaa ɗoo] Aaya, ɓurɓe heewude e maɓɓe laataaki gomɗinɓe"},{"SurahNumber":26,"VerseNumber":68,"Text":"Pellet, Joomi maaɗa, ko Kanko woni Tedduɗo Yurmeteeɗo"},{"SurahNumber":26,"VerseNumber":69,"Text":"Janngan ɓe kumpital fii Ibraahiima"},{"SurahNumber":26,"VerseNumber":70,"Text":"Tuma nde o wi'annoo ben makko e yimɓe makko ɓen; ko honɗum rewoton"},{"SurahNumber":26,"VerseNumber":71,"Text":"Ɓe wi'i: \"Meɗen rewude sanamuuji, men ñallay ufinanaade ɗi"},{"SurahNumber":26,"VerseNumber":72,"Text":"O maaki: \"Yalli hiɗi nanana on, nde noddoton"},{"SurahNumber":26,"VerseNumber":73,"Text":"Kaa hiɗi nafa on maaɗum ɗi lorra on"},{"SurahNumber":26,"VerseNumber":74,"Text":"Ɓe wi'i: \"Ko woni, men tawii baabiraaɓe amen ɓen konii ɓe golliraynoo"},{"SurahNumber":26,"VerseNumber":75,"Text":"O maaki: \"Enee, on yi'ii kon ko wonuɗon e rewude"},{"SurahNumber":26,"VerseNumber":76,"Text":"Onon e baabiraaɓe mooɗon adinooɓe ɓen"},{"SurahNumber":26,"VerseNumber":77,"Text":"Pellet, kamɓe ko ɓe ayɓe am, si wanaa Jooma winndire nden"},{"SurahNumber":26,"VerseNumber":78,"Text":"On Taguɗo lam, ko Kanko fewnata lam"},{"SurahNumber":26,"VerseNumber":79,"Text":"On ko Kanko ñamminta lam O yarnan-mi"},{"SurahNumber":26,"VerseNumber":80,"Text":"Si mi nawnii, ko Kanko sellinta lam"},{"SurahNumber":26,"VerseNumber":81,"Text":"E On warayɗo lam refti O wurnitan mi"},{"SurahNumber":26,"VerseNumber":82,"Text":"On Mo mi tamƴinii kadi nde O yaafatoomi goopi am ɗin Ñalnde [njoɓdi] Diina kan"},{"SurahNumber":26,"VerseNumber":83,"Text":"Joomam, okkam Ganndal wattidaa mi e moƴƴuɓe ɓen. @Corrected"},{"SurahNumber":26,"VerseNumber":84,"Text":"Waɗanaa lam ɗemngal goongungal ka sakkitiiɓe ɓen"},{"SurahNumber":26,"VerseNumber":85,"Text":"Waɗaa mi jeyaaɗo e ronooɓe Aljanna Neemaaji ɗin"},{"SurahNumber":26,"VerseNumber":86,"Text":"Yawtanaa baaba am, pellet, kanko o laatinoke jeyaaɗo e majjuɓe ɓen"},{"SurahNumber":26,"VerseNumber":87,"Text":"Wata A hersinoyam Ñalnde ɓe Immital"},{"SurahNumber":26,"VerseNumber":88,"Text":"Ñalnde nde jawdi e ɓiɗɓe nafataa"},{"SurahNumber":26,"VerseNumber":89,"Text":"Si wanaa on arduɗo ka Alla e ɓernde hisunde"},{"SurahNumber":26,"VerseNumber":90,"Text":"Aljanna on ɓatinanee hulooɓe Alla ɓen"},{"SurahNumber":26,"VerseNumber":91,"Text":"Jahiim ngen feññinanee bewɓe ɓen"},{"SurahNumber":26,"VerseNumber":92,"Text":"Ɓe wi'nee: \"Honto woni ko laatinoɗon kon hiɗon rewa"},{"SurahNumber":26,"VerseNumber":93,"Text":"Gaanin Alla? Taw si ɗi wallay on maaɗum ɗi wallay hoore majji"},{"SurahNumber":26,"VerseNumber":94,"Text":"Ɓe hippee e nder magge kanɓe e bewɓe ɓen"},{"SurahNumber":26,"VerseNumber":95,"Text":"E konnuuji ibliisa ɗin ɗi fow majji"},{"SurahNumber":26,"VerseNumber":96,"Text":"Ɓe wi'i tawi kamɓe hiɓe wennjondira nder ton"},{"SurahNumber":26,"VerseNumber":97,"Text":"Men woondirii Alla, men woniino e nder majjere ɓanngunde"},{"SurahNumber":26,"VerseNumber":98,"Text":"Tuma nde men fonnunoo on e Jooma winndere nden"},{"SurahNumber":26,"VerseNumber":99,"Text":"Majjinaali men si wonaa bonɓe ɓen"},{"SurahNumber":26,"VerseNumber":100,"Text":"Alanaa men tefooɓe"},{"SurahNumber":26,"VerseNumber":101,"Text":"Wanaa kadi giɗo ñallamɓereejo(tigi tigi)"},{"SurahNumber":26,"VerseNumber":102,"Text":"Sinndo no woodannoo men rutteede, men laatoo jeyaaɓe e gomɗinɓe ɓen"},{"SurahNumber":26,"VerseNumber":103,"Text":"Pellet, wonii e ɗum [ko jaŋtaa ɗoo] Aaya, ɓurɓe heewuɓe e maɓɓe laataaki gomɗinɓe"},{"SurahNumber":26,"VerseNumber":104,"Text":"Pellet, Joomi maaɗa, ko Kanko woni Tedduɗo Yurmeteeɗo"},{"SurahNumber":26,"VerseNumber":105,"Text":"Yimɓe Nuuhu ɓen fenni Nulaaɓe ɓen"},{"SurahNumber":26,"VerseNumber":106,"Text":"Tuma nde Nuuhu musiɗɗo maɓɓe on wi'annoo ɓe: \"Enee, on hulataa [Alla]"},{"SurahNumber":26,"VerseNumber":107,"Text":"Min dey, ko mi Nulaaɗo e mooɗon hoolaaɗo"},{"SurahNumber":26,"VerseNumber":108,"Text":"Hulee Alla ɗoftoɗon mi"},{"SurahNumber":26,"VerseNumber":109,"Text":"Mi toraaki on e dow ɗum njoɓdi, njoɓdi am ndin fawaaki si wanaa Jooma winndere nden"},{"SurahNumber":26,"VerseNumber":110,"Text":"Hulee Alla ɗoftoɗon mi"},{"SurahNumber":26,"VerseNumber":111,"Text":"Ɓe wi'i: \"Enee, hara men gomɗinte, jaasuɓe ɓen no jokkumaa"},{"SurahNumber":26,"VerseNumber":112,"Text":"O maaki: \"Ko honɗum woni ganndal am e ko ɓe wonunoo e gollude"},{"SurahNumber":26,"VerseNumber":113,"Text":"Hasboore maɓɓe nden fawaaki si wanaa e Joomi am, sinndo hiɗon so'aynoo"},{"SurahNumber":26,"VerseNumber":114,"Text":"Min mi wonaali raɗotooɗo gomɗinɓe ɓen"},{"SurahNumber":26,"VerseNumber":115,"Text":"Min mi wonaali si wanaa jertinoowo ɓannguɗo"},{"SurahNumber":26,"VerseNumber":116,"Text":"Ɓe wi'i: \"Men woondii si a accaali an Nuuhu, ma a laato sanne jeyaaɗo e rajmeteeɓe ɓen"},{"SurahNumber":26,"VerseNumber":117,"Text":"O maaki: \"Joom am, pellet, yimɓe am ɓen ɓe fenni lam"},{"SurahNumber":26,"VerseNumber":118,"Text":"Ñaawu hakkunde am e maɓɓe ñaawoore, danndaa mi e ɓen wonnduɓe e am jeyaaɓe e gomɗinɓe ɓen"},{"SurahNumber":26,"VerseNumber":119,"Text":"Men danndi mo e ɓen wonnduɓe e makko ka nder laana ƴoltiika(loowaaka)"},{"SurahNumber":26,"VerseNumber":120,"Text":"Refti Men yooli ɓaawo [maɓɓe] heddiiɓe ɓen"},{"SurahNumber":26,"VerseNumber":121,"Text":"Pellet, wonii e ɗum [ko jaŋtaa ɗoo] Aaya, ɓurɓe heewude e maɓɓe laataaki gomɗinɓe"},{"SurahNumber":26,"VerseNumber":122,"Text":"Pellet, Joomi maaɗa, ko Kanko woni Tedduɗo Yurmeteeɗo"},{"SurahNumber":26,"VerseNumber":123,"Text":"Aadinkooɓe ɓen fenniino Nulaaɓe ɓen"},{"SurahNumber":26,"VerseNumber":124,"Text":"Tuma nde Huudu musiɗɗo maɓɓe on wi'annoo ɓe: \"Enee, on hulataa [Alla]"},{"SurahNumber":26,"VerseNumber":125,"Text":"Min dey, ko mi Nulaaɗo e mooɗon hoolaaɗo"},{"SurahNumber":26,"VerseNumber":126,"Text":"Hulee Alla ɗoftoɗon mi"},{"SurahNumber":26,"VerseNumber":127,"Text":"Mi toraaki on e dow ɗum njoɓdi, njoɓdi am ndin fawaaki si wanaa Jooma winndere nden"},{"SurahNumber":26,"VerseNumber":128,"Text":"Enee, on mahay maande e kala tulde hiɗon fija"},{"SurahNumber":26,"VerseNumber":129,"Text":"Jogitoɗon kuɓeeje a wi'ayma onon ko on luttinteeɓe [ka aduna]"},{"SurahNumber":26,"VerseNumber":130,"Text":"Si on jaggitii, janggiton ko ndunndarankooɓe"},{"SurahNumber":26,"VerseNumber":131,"Text":"Hulee Alla ɗoftoɗon mi"},{"SurahNumber":26,"VerseNumber":132,"Text":"Hulee On ɓeydirɗo on ko annduɗon"},{"SurahNumber":26,"VerseNumber":133,"Text":"O ɓeydiri on neemoraaɗi e ɓiɗɓe worɓe"},{"SurahNumber":26,"VerseNumber":134,"Text":"E gese e canɗi"},{"SurahNumber":26,"VerseNumber":135,"Text":"[O maaki] min dey, miɗo hulani on Lepte Ñalaande mawnde"},{"SurahNumber":26,"VerseNumber":136,"Text":"Ɓe wi'i: \"No fotana men ter, si a waajike maaɗum si a laataaki jeyaaɗo e waajotooɓe ɓen"},{"SurahNumber":26,"VerseNumber":137,"Text":"Pellet, ɗum wonaali si wanaa jikku adinooɓe ɓen"},{"SurahNumber":26,"VerseNumber":138,"Text":"Menen men wonaali leptoyteeɓe"},{"SurahNumber":26,"VerseNumber":139,"Text":"Ɓe fenni mo, Men halki ɓe. Pellet, wonii e ɗum [ko jaŋtaa ɗoo] Aaya, ɓurɓe heewude e maɓɓe laataaki gomɗinɓe"},{"SurahNumber":26,"VerseNumber":140,"Text":"Pellet, Joomi maaɗa, ko Kanko woni Tedduɗo Yurmeteeɗo"},{"SurahNumber":26,"VerseNumber":141,"Text":"Samuudinkooɓe ɓen fenniino Nulaaɓe ɓen"},{"SurahNumber":26,"VerseNumber":142,"Text":"Tuma nde Saalihu musiɗɗo maɓɓe on wi'annoo ɓe: \"Enee, on hulataa [Alla]"},{"SurahNumber":26,"VerseNumber":143,"Text":"Min dey, ko mi Nulaaɗo e mooɗon hoolaaɗo"},{"SurahNumber":26,"VerseNumber":144,"Text":"Hulee Alla ɗoftoɗon mi"},{"SurahNumber":26,"VerseNumber":145,"Text":"Mi toraaki on e dow ɗum njoɓdi, njoɓdi am ndin fawaaki si wanaa Jooma winndere nden"},{"SurahNumber":26,"VerseNumber":146,"Text":"Enee, hara on accete e koo ko woni ɗoo ko on hooliiɓe"},{"SurahNumber":26,"VerseNumber":147,"Text":"E nder gese e canɗi"},{"SurahNumber":26,"VerseNumber":148,"Text":"E remuruuji e tamarooje hara dukke majje ko ɓennduɗum"},{"SurahNumber":26,"VerseNumber":149,"Text":"Hiɗon lesa pelle ɗen [waɗon] cuuɗi ko on haawitiiɓe"},{"SurahNumber":26,"VerseNumber":150,"Text":"Hulee Alla ɗoftoɗon mi"},{"SurahNumber":26,"VerseNumber":151,"Text":"Wata on ɗofto yamaruyee fantinooɓe ɓen"},{"SurahNumber":26,"VerseNumber":152,"Text":"Ɓen bonnooɓe ka leydi hara ɓe moƴƴintaa"},{"SurahNumber":26,"VerseNumber":153,"Text":"Ɓe wi'i: \"Pellet, an ko a jeyaaɗo mbilaaɓe ɓen"},{"SurahNumber":26,"VerseNumber":154,"Text":"An a wonaali si wanaa ɓanndunke yeru amen, awa addu Aaya, si tawii a laatike jeyaaɗo e goonguɓe ɓen"},{"SurahNumber":26,"VerseNumber":155,"Text":"O maaki: \"Mbaaɗoo ko naaqawa, no woodani mba yaramnde, no woodani on onon kadi yaramnde ñalaande anndaande"},{"SurahNumber":26,"VerseNumber":156,"Text":"Wata on memir mba ko boni, sakko nannga on Lepte Ñalnde Mawnde"},{"SurahNumber":26,"VerseNumber":157,"Text":"Ɓe mborii mba, ɓe wonti nimsuɓe"},{"SurahNumber":26,"VerseNumber":158,"Text":"Lepte ɗen nanngi ɓe. Pellet, wonii e ɗum [ko jaŋtaa ɗoo] Aaya, ɓurɓe heewude e maɓɓe laataaki gomɗinɓe"},{"SurahNumber":26,"VerseNumber":159,"Text":"Pellet, Joomi maaɗa, ko Kanko woni Tedduɗo Yurmeteeɗo"},{"SurahNumber":26,"VerseNumber":160,"Text":"Yimɓe Luutu ɓen fenni Nulaaɓe ɓen"},{"SurahNumber":26,"VerseNumber":161,"Text":"Tuma nde Luutu musiɗɗo maɓɓe on wi'annoo ɓe: \"Enee, on hulataa [Alla]"},{"SurahNumber":26,"VerseNumber":162,"Text":"Min dey, ko mi Nulaaɗo e mooɗon hoolaaɗo"},{"SurahNumber":26,"VerseNumber":163,"Text":"Hulee Alla ɗoftoɗon mi"},{"SurahNumber":26,"VerseNumber":164,"Text":"Mi toraaki on e dow ɗum njoɓdi, njoɓdi am ndin fawaaki si wanaa Jooma winndere nden"},{"SurahNumber":26,"VerseNumber":165,"Text":"Enee, on aray worɓe ɓen immorde e winndere nden"},{"SurahNumber":26,"VerseNumber":166,"Text":"Ɗalon ko Joomi mooɗon tagani on kon immorde e sonnaaɓe mooɗon? Ko woni, onon ko on yimɓe jaggituɓe"},{"SurahNumber":26,"VerseNumber":167,"Text":"Ɓe wi'i: \"Men woondii si a accaali an Luutu, ma a laato sanne jeyaaɗo e yaltiteeɓe ɓen"},{"SurahNumber":26,"VerseNumber":168,"Text":"O maaki: \"Min dey, miɗo jeyaa e añuɓe ɓen golle mooɗon ɗen"},{"SurahNumber":26,"VerseNumber":169,"Text":"Jooma, danndam min e ɓeynguure am nden kon ko ɓe gollata"},{"SurahNumber":26,"VerseNumber":170,"Text":"Men danndi mo e ɓeynguure makko nden, ɓe fow maɓɓe"},{"SurahNumber":26,"VerseNumber":171,"Text":"Si wonaa jiidiraare(nayeejo debbo) nden ka halkaaɓe ɓen"},{"SurahNumber":26,"VerseNumber":172,"Text":"Refti Men oƴƴi heddii ɓe ɓen"},{"SurahNumber":26,"VerseNumber":173,"Text":"Men toɓini e dow maɓɓe toɓo, bonii toɓo jertinaaɓe ɓen"},{"SurahNumber":26,"VerseNumber":174,"Text":"Pellet, wonii e ɗum [ko jaŋtaa ɗoo] Aaya, ɓurɓe heewuɓe e maɓɓe laataaki gomɗinɓe"},{"SurahNumber":26,"VerseNumber":175,"Text":"Pellet, Joomi maaɗa, ko Kanko woni Tedduɗo Yurmeteeɗo"},{"SurahNumber":26,"VerseNumber":176,"Text":"Yimɓe fitaare(sutu) nden fenniino Nulaaɓe ɓen"},{"SurahNumber":26,"VerseNumber":177,"Text":"Tuma nde Su'aybu wi'annoo ɓe: \"Enee, on hulataa [Alla]"},{"SurahNumber":26,"VerseNumber":178,"Text":"Min dey, ko mi Nulaaɗo e mooɗon hoolaaɗo"},{"SurahNumber":26,"VerseNumber":179,"Text":"Hulee Alla ɗoftoɗon mi"},{"SurahNumber":26,"VerseNumber":180,"Text":"Mi toraaki on e dow ɗum njoɓdi, njoɓdi am ndin fawaaki si wanaa Jooma winndere nden"},{"SurahNumber":26,"VerseNumber":181,"Text":"Humnee ɓetu ngun, wata on laato jeyaaɓe e uytooɓe ɓen"},{"SurahNumber":26,"VerseNumber":182,"Text":"Manndikiree(peesre) manndikirɗe feewuɗe ɗen"},{"SurahNumber":26,"VerseNumber":183,"Text":"Wata on ustan yimɓe ɓen piiji maɓɓe ɗin, wata on lancito ka leydi hara ko on bonnooɓe"},{"SurahNumber":26,"VerseNumber":184,"Text":"Hulee On Taguɗo on, o tagu adinoongu ngun"},{"SurahNumber":26,"VerseNumber":185,"Text":"Ɓe wi'i: \"Pellet, an ko a jeyaaɗo mbilɗaaɓe ɓen"},{"SurahNumber":26,"VerseNumber":186,"Text":"An a wonaali si wanaa ɓanndunke yeru amen, tawde meɗen jikkumaa ko a jeyaaɗo e fenuɓe ɓen"},{"SurahNumber":26,"VerseNumber":187,"Text":"Awa fukku e dow amen kunte kammu ngun, si tawii a laatike jeyaaɗo e goonguɓe ɓen"},{"SurahNumber":26,"VerseNumber":188,"Text":"O maaki: \"Ko Joomi am woni Annduɗo ko golloton kon"},{"SurahNumber":26,"VerseNumber":189,"Text":"Ɓe fenni mo, nanngi ɓe Lepte ñalaande ɗowdiinde nden. Pellet, ɗen laatino Lepte ñalaande mawnde"},{"SurahNumber":26,"VerseNumber":190,"Text":"Pellet, wonii e ɗum [ko jaŋtaa ɗoo] Aaya, ɓurɓe heewuɓe e maɓɓe laataaki gomɗinɓe"},{"SurahNumber":26,"VerseNumber":191,"Text":"Pellet, Joomi maaɗa, ko Kanko woni Tedduɗo Yurmeteeɗo"},{"SurahNumber":26,"VerseNumber":192,"Text":"E pellet, kayre ko nde jippinaande Jooma winndere nden"},{"SurahNumber":26,"VerseNumber":193,"Text":"Jippinii nde Ruuhu hoolaaɗo on"},{"SurahNumber":26,"VerseNumber":194,"Text":"Ka ɓernde maaɗa fii yo a laato jeyaaɗo e jertinooɓe ɓen"},{"SurahNumber":26,"VerseNumber":195,"Text":"E ɗemngal Aarabu ɓanngungal"},{"SurahNumber":26,"VerseNumber":196,"Text":"Pellet, kayre hinde ka ɗeri aranɓe ɓen"},{"SurahNumber":26,"VerseNumber":197,"Text":"Enee, hara laatanaaki ɓe Maande, nde tawata anndiino nde ɓiɗɓe Israa'iila annduɓe ɓen"},{"SurahNumber":26,"VerseNumber":198,"Text":"Sinndo Men jippinno nde e dow yoga e ajamiyankooɓe ɓen"},{"SurahNumber":26,"VerseNumber":199,"Text":"o janngi nde e dow maɓɓe, ɓe laatotaako gomɗinɓe nde"},{"SurahNumber":26,"VerseNumber":200,"Text":"Ko wano nii Men naadiri ɗum e ɓerɗe bonɓe ɓen"},{"SurahNumber":26,"VerseNumber":201,"Text":"Ɓe gomɗintaa nde, haa ɓe yi'a Lepte muusuɗe ɗen"},{"SurahNumber":26,"VerseNumber":202,"Text":"Ɗe ara e maɓɓe e juhayee, hara ɓe so'aa"},{"SurahNumber":26,"VerseNumber":203,"Text":"Sakko ɓe wi'a: \"Taw si ko men nennanteeɓe"},{"SurahNumber":26,"VerseNumber":204,"Text":"Enee, ko Lepte Amen ɗen ɓe heñorta"},{"SurahNumber":26,"VerseNumber":205,"Text":"A tinii si Men dakmitii ɓe duuɓi"},{"SurahNumber":26,"VerseNumber":206,"Text":"Refti ari e maɓɓe kon ko ɓe laatinoo hiɓe fodee"},{"SurahNumber":26,"VerseNumber":207,"Text":"Nafaali ɓe ko ɓe laatinoo kon hiɓe dakmitoo"},{"SurahNumber":26,"VerseNumber":208,"Text":"Men halkaali saare woo, si wanaa hara no woodani nde jertinooɓe"},{"SurahNumber":26,"VerseNumber":209,"Text":"[Ɗum] ko waaju, Men laataaki tooñooɓe"},{"SurahNumber":26,"VerseNumber":210,"Text":"Wanaa seytanuuji ɗin jippini nde"},{"SurahNumber":26,"VerseNumber":211,"Text":"[Ɗum] haananaaɗi, ɗi hattantaake kadi"},{"SurahNumber":26,"VerseNumber":212,"Text":"Pellet, kannji ko ɗi follateeɗi gaayi heɗagol ngol"},{"SurahNumber":26,"VerseNumber":213,"Text":"Wata a noddu reweteeɗo goo wonndude e Alla, sakko laatoɗaa jeyaaɗo e Lepteteeɓe ɓen"},{"SurahNumber":26,"VerseNumber":214,"Text":"Jertin gorol maaɗa ɓurɓe ɓadaade ɓen"},{"SurahNumber":26,"VerseNumber":215,"Text":"Lesɗinan balbe maaɗen, wonannde ɓen jokkuɓe ma immorde e gomɗinɓe ɓen"},{"SurahNumber":26,"VerseNumber":216,"Text":"Si ɓe yeddii ma, haray maaku: \"Min dey, ko mi danndiiɗo kon ko golloton"},{"SurahNumber":26,"VerseNumber":217,"Text":"Hoolor On Tedduɗo Yurmeteeɗo"},{"SurahNumber":26,"VerseNumber":218,"Text":"On Sutiiɗo ma fewndo darotoɗaa"},{"SurahNumber":26,"VerseNumber":219,"Text":"E waylitogol maaɗa e hakkunde sujjooɓe ɓen"},{"SurahNumber":26,"VerseNumber":220,"Text":"Pellet, ko Kanko woni Nanoowo Annduɗo On"},{"SurahNumber":26,"VerseNumber":221,"Text":"Taw si mi humpitay on ko e hommbo Seytanuuji ɗin jippotoo"},{"SurahNumber":26,"VerseNumber":222,"Text":"Hiɗi jippoo e dow kala fefindotooɗo bakkodinɗo"},{"SurahNumber":26,"VerseNumber":223,"Text":"Hiɗi werloo nanɗe ɗen, ko ɓurɓe heewude e majji ko fenooji"},{"SurahNumber":26,"VerseNumber":224,"Text":"Yimooɓe ɓen ko jokkata ɓe, ko bewɓe ɓen"},{"SurahNumber":26,"VerseNumber":225,"Text":"Enee, a tinaali wonndema kamɓe hiɓe yinoo e kala aynde"},{"SurahNumber":26,"VerseNumber":226,"Text":"E tawde kamɓe hiɓe wowla ko ɓe huuwataa"},{"SurahNumber":26,"VerseNumber":227,"Text":"Si wanaa ɓen gomɗinɓe ɓe golli golle moƴƴe ɓe jaŋtii Alla ko ɗuuɗi ɓe yoɓtii ɓaawo ɓe tooñaama. Aray ka ɓen tooñuɓe annday ko honde e waylitorde ɓe waylitotoo"}]}