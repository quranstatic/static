{"Id":62,"LanguageCodes":["bs","bos"],"Name":"bos-besimkorkut","Author":"Besim Korkut","Language":"Bosnian","Description":"Bosnian","Direction":"ltr","Source":"http://tanzil.net","Translations":[{"SurahNumber":26,"VerseNumber":1,"Text":"Tā Sīn Mīm"},{"SurahNumber":26,"VerseNumber":2,"Text":"Ovo su ajeti Knjige jasne"},{"SurahNumber":26,"VerseNumber":3,"Text":"Zar ćeš ti sebe uništiti zato što ovi neće da postanu vjernici"},{"SurahNumber":26,"VerseNumber":4,"Text":"Kad bismo htjeli, Mi bismo im s neba jedan znak poslali pred kojim bi oni šije svoje sagnuli"},{"SurahNumber":26,"VerseNumber":5,"Text":"I njima ne dođe nijedna nova opomena od Milostivoga, a da se od nje ne okrenu"},{"SurahNumber":26,"VerseNumber":6,"Text":"Oni poriču – pa, stići će ih sigurno posljedice onoga čemu se izruguju"},{"SurahNumber":26,"VerseNumber":7,"Text":"Zar oni ne vide kako činimo da iz zemlje niče svakovrsno bilje plemenito"},{"SurahNumber":26,"VerseNumber":8,"Text":"To je, doista, dokaz, ali većina njih ne vjeruje"},{"SurahNumber":26,"VerseNumber":9,"Text":"a Gospodar tvoj je, zaista, silan i milostiv"},{"SurahNumber":26,"VerseNumber":10,"Text":"A kad je Gospodar tvoj Musaa zovnuo: \"Idi narodu koji se prema sebi ogriješio"},{"SurahNumber":26,"VerseNumber":11,"Text":"narodu faraonovu, ne bi li se Allaha pobojao\" –"},{"SurahNumber":26,"VerseNumber":12,"Text":"on je rekao: \"Gospodaru moj, bojim se da me oni u laž ne utjeraju"},{"SurahNumber":26,"VerseNumber":13,"Text":"da mi ne postane teško u duši i da mi se jezik ne saplete; zato podaj poslanstvo i Harunu"},{"SurahNumber":26,"VerseNumber":14,"Text":"a ja sam njima i odgovoran, pa se plašim da me ne ubiju"},{"SurahNumber":26,"VerseNumber":15,"Text":"Neće!\" – reče On. \"Idite obojica sa dokazima Našim, Mi ćemo s vama biti i slušati"},{"SurahNumber":26,"VerseNumber":16,"Text":"Otiđite faraonu i recite: 'Mi smo poslanici Gospodara svjetova"},{"SurahNumber":26,"VerseNumber":17,"Text":"dopusti da sinovi Israilovi pođu s nama"},{"SurahNumber":26,"VerseNumber":18,"Text":"Zar te među nama nismo gojili dok si dijete bio i zar među nama tolike godine života svoga nisi proveo?\" – reče faraon –"},{"SurahNumber":26,"VerseNumber":19,"Text":"i uradio si nedjelo koje si uradio i još si nezahvalnik"},{"SurahNumber":26,"VerseNumber":20,"Text":"Ja sam onda ono uradio nehotice\" – reče –"},{"SurahNumber":26,"VerseNumber":21,"Text":"a od vas sam pobjegao zato što sam se vas bojao, pa mi je Gospodar moj mudrost darovao i poslanikom me učinio"},{"SurahNumber":26,"VerseNumber":22,"Text":"A dobročinstvo koje mi prebacuješ – da nije to što si sinove Israilove robljem učinio"},{"SurahNumber":26,"VerseNumber":23,"Text":"A ko je Gospodar svjetova?\" – upita faraon"},{"SurahNumber":26,"VerseNumber":24,"Text":"Gospodar nebesa i Zemlje i onoga što je između njih, ako vjerujete\" – odgovori on"},{"SurahNumber":26,"VerseNumber":25,"Text":"Čujete li?\" – reče onima oko sebe faraon"},{"SurahNumber":26,"VerseNumber":26,"Text":"Gospodar vaš i Gospodar vaših davnih predaka\" – reče Musa"},{"SurahNumber":26,"VerseNumber":27,"Text":"Poslanik koji vam je poslan uistinu je lud\" – reče faraon"},{"SurahNumber":26,"VerseNumber":28,"Text":"Gospodar istoka i zapada i onoga što je između njih, ako pameti imate\" – reče Musa"},{"SurahNumber":26,"VerseNumber":29,"Text":"A faraon reče: \"Ako budeš kao boga nekog drugog osim mene priznavao, sigurno ću te u tamnicu baciti"},{"SurahNumber":26,"VerseNumber":30,"Text":"Zar i onda kad ti budem očigledan dokaz donio?\" – upita on"},{"SurahNumber":26,"VerseNumber":31,"Text":"Pa daj ga, ako istinu govoriš!\" – reče faraon"},{"SurahNumber":26,"VerseNumber":32,"Text":"I Musa baci štap svoj, kad on – zmija prava"},{"SurahNumber":26,"VerseNumber":33,"Text":"a onda izvadi ruku iz njedara, kad ona, onima koji su gledali – bijela"},{"SurahNumber":26,"VerseNumber":34,"Text":"Ovaj je zaista vješt čarobnjak\" – reče glavešinama oko sebe faraon –"},{"SurahNumber":26,"VerseNumber":35,"Text":"hoće da vas čarolijom svojom iz zemlje vaše izvede. Pa šta savjetujete"},{"SurahNumber":26,"VerseNumber":36,"Text":"Ostavi njega i brata njegova!\" – rekoše – \"a u gradove pošalji da sakupljaju"},{"SurahNumber":26,"VerseNumber":37,"Text":"sve čarobnjake vješte će ti dovesti"},{"SurahNumber":26,"VerseNumber":38,"Text":"I čarobnjaci se u određeno vrijeme i označenog dana sabraše"},{"SurahNumber":26,"VerseNumber":39,"Text":"a narodu bî rečeno: \"Hoćete li se iskupiti"},{"SurahNumber":26,"VerseNumber":40,"Text":"da budemo uz čarobnjake, ako oni budu pobjednici"},{"SurahNumber":26,"VerseNumber":41,"Text":"A kad dođoše, čarobnjaci faraona upitaše: \"Da li će nama, doista, pripasti nagrada ako mi budemo pobjednici"},{"SurahNumber":26,"VerseNumber":42,"Text":"Hoće\" – odgovori on – \"bićete tada sigurno meni najbliži"},{"SurahNumber":26,"VerseNumber":43,"Text":"Musa im reče: \"Bacite ono što želite baciti"},{"SurahNumber":26,"VerseNumber":44,"Text":"I oni pobacaše konope svoje i štapove svoje i rekoše: \"Tako nam dostojanstva faraonova, mi ćemo svakako pobijediti"},{"SurahNumber":26,"VerseNumber":45,"Text":"Zatim Musa baci svoj štap, koji, odjednom, proguta ono što su oni lažno izveli"},{"SurahNumber":26,"VerseNumber":46,"Text":"Čarobnjaci se onda na tle baciše"},{"SurahNumber":26,"VerseNumber":47,"Text":"i rekoše: \"Mi vjerujemo u Gospodara svjetova"},{"SurahNumber":26,"VerseNumber":48,"Text":"Gospodara Musaova i Harunova"},{"SurahNumber":26,"VerseNumber":49,"Text":"Da povjerujete njemu prije dopuštenja moga!\" – viknu faraon. – \"On je vaš učitelj, on vas je čarobnjaštvu naučio – a vi ćete zapamtiti; poodsijecaću vam ruke i noge vaše unakrst i sve ću vas porazapinjati"},{"SurahNumber":26,"VerseNumber":50,"Text":"Ništa strašno!\" – rekoše oni – \"mi ćemo se Gospodaru svome vratiti"},{"SurahNumber":26,"VerseNumber":51,"Text":"Mi se nadamo da će nam Gospodar naš grijehe naše oprostiti zato što smo prvi vjernici"},{"SurahNumber":26,"VerseNumber":52,"Text":"I Mi objavismo Musau: \"Kreni noću s robovima Mojim, ali bićete gonjeni"},{"SurahNumber":26,"VerseNumber":53,"Text":"I faraon posla po gradovima sakupljače"},{"SurahNumber":26,"VerseNumber":54,"Text":"Ovih je zaista malo"},{"SurahNumber":26,"VerseNumber":55,"Text":"i rasrdili su nas"},{"SurahNumber":26,"VerseNumber":56,"Text":"a mi smo svi budni"},{"SurahNumber":26,"VerseNumber":57,"Text":"I Mi ih izvedosmo iz vrtova i rijeka"},{"SurahNumber":26,"VerseNumber":58,"Text":"iz riznica i dvoraca divnih"},{"SurahNumber":26,"VerseNumber":59,"Text":"Eto tako je bilo, i Mi dadosmo da to naslijede sinovi Israilovi"},{"SurahNumber":26,"VerseNumber":60,"Text":"I oni ih, kad se sunce rađalo, sustigoše"},{"SurahNumber":26,"VerseNumber":61,"Text":"pa kad jedni druge ugledaše, drugovi Musaovi povikaše: \"Samo što nas nisu stigli"},{"SurahNumber":26,"VerseNumber":62,"Text":"Neće!\" – reče on – \"Gospodar moj je sa mnom, On će mi put pokazati"},{"SurahNumber":26,"VerseNumber":63,"Text":"I Mi objavismo Musau: \"Udari štapom svojim po moru!\" – i ono se rastavi i svaki bok njegov bijaše kao veliko brdo"},{"SurahNumber":26,"VerseNumber":64,"Text":"i Mi onda tamo one druge približismo –"},{"SurahNumber":26,"VerseNumber":65,"Text":"a Musaa i sve one koji bijahu s njim spasismo –"},{"SurahNumber":26,"VerseNumber":66,"Text":"i one druge potopismo"},{"SurahNumber":26,"VerseNumber":67,"Text":"To je, zaista, pouka, a većina njih nisu bili vjernici"},{"SurahNumber":26,"VerseNumber":68,"Text":"a Gospodar tvoj je, doista, silan i milostiv"},{"SurahNumber":26,"VerseNumber":69,"Text":"I kaži im vijest o Ibrahimu"},{"SurahNumber":26,"VerseNumber":70,"Text":"kada je oca svoga i narod svoj upitao: \"Čemu se vi klanjate"},{"SurahNumber":26,"VerseNumber":71,"Text":"a oni odgovorili: \"Klanjamo se kumirima i povazdan im se molimo"},{"SurahNumber":26,"VerseNumber":72,"Text":"on je rekao: \"Da li vas oni čuju kad se molite"},{"SurahNumber":26,"VerseNumber":73,"Text":"ili, da li vam mogu koristiti ili naškoditi"},{"SurahNumber":26,"VerseNumber":74,"Text":"Ne\" – odgovoriše – \"ali mi smo upamtili pretke naše kako tako postupaju"},{"SurahNumber":26,"VerseNumber":75,"Text":"A da li ste razmišljali\" – upita on – \"da su oni kojima se klanjate"},{"SurahNumber":26,"VerseNumber":76,"Text":"vi i kojima su se klanjali davni preci vaši"},{"SurahNumber":26,"VerseNumber":77,"Text":"doista, neprijatelji moji? Ali, to nije Gospodar svjetova"},{"SurahNumber":26,"VerseNumber":78,"Text":"koji me je stvorio i na Pravi put uputio"},{"SurahNumber":26,"VerseNumber":79,"Text":"i koji me hrani i poji"},{"SurahNumber":26,"VerseNumber":80,"Text":"i koji me, kad se razbolim, liječi"},{"SurahNumber":26,"VerseNumber":81,"Text":"i koji će mi život oduzeti, i koji će me poslije oživiti"},{"SurahNumber":26,"VerseNumber":82,"Text":"i koji će mi, nadam se, pogreške moje na Sudnjem danu oprostiti"},{"SurahNumber":26,"VerseNumber":83,"Text":"Gospodaru moj, podari mi znanje i uvrsti me među one koji su dobri"},{"SurahNumber":26,"VerseNumber":84,"Text":"i učini da me po lijepom spominju oni što će poslije mene doći"},{"SurahNumber":26,"VerseNumber":85,"Text":"i učini me jednim od onih kojima ćeš džennetske blagodati darovati –"},{"SurahNumber":26,"VerseNumber":86,"Text":"i ocu mome oprosti, on je jedan od zalutalih –"},{"SurahNumber":26,"VerseNumber":87,"Text":"i ne osramoti me na Dan kad će ljudi oživljeni biti"},{"SurahNumber":26,"VerseNumber":88,"Text":"na Dan kada neće nikakvo blago, a ni sinovi od koristi biti"},{"SurahNumber":26,"VerseNumber":89,"Text":"samo će onaj koji Allahu srca čista dođe spašen biti"},{"SurahNumber":26,"VerseNumber":90,"Text":"I Džennet će se čestitima približiti"},{"SurahNumber":26,"VerseNumber":91,"Text":"a Džehennem zalutalima ukazati"},{"SurahNumber":26,"VerseNumber":92,"Text":"i reći će im se: \"Gdje su oni kojima ste se klanjali"},{"SurahNumber":26,"VerseNumber":93,"Text":"a niste Allahu; mogu li vam oni pomoći, a mogu li i sebi pomoći"},{"SurahNumber":26,"VerseNumber":94,"Text":"pa će i oni i onî koji su ih u zabludu doveli u nj biti bačeni"},{"SurahNumber":26,"VerseNumber":95,"Text":"i vojske Iblisove – svi zajedno"},{"SurahNumber":26,"VerseNumber":96,"Text":"I oni će, svađajući se u njemu, govoriti"},{"SurahNumber":26,"VerseNumber":97,"Text":"Allaha nam, bili smo, doista, u očitoj zabludi"},{"SurahNumber":26,"VerseNumber":98,"Text":"kad smo vas s Gospodarom svjetova izjednačavali"},{"SurahNumber":26,"VerseNumber":99,"Text":"a na stranputicu su nas naveli zlikovci"},{"SurahNumber":26,"VerseNumber":100,"Text":"pa nemamo ni zagovornika"},{"SurahNumber":26,"VerseNumber":101,"Text":"ni prisna prijatelja –"},{"SurahNumber":26,"VerseNumber":102,"Text":"da nam je samo da se povratimo, pa da postanemo vjernici"},{"SurahNumber":26,"VerseNumber":103,"Text":"U tome je pouka, ali većina ovih nisu vjernici"},{"SurahNumber":26,"VerseNumber":104,"Text":"a Gospodar tvoj je, zaista, silan i milostiv"},{"SurahNumber":26,"VerseNumber":105,"Text":"I Nuhov narod je smatrao lažnim poslanike"},{"SurahNumber":26,"VerseNumber":106,"Text":"Kad im brat njihov Nuh reče: \"Kako to da se Allaha ne bojite"},{"SurahNumber":26,"VerseNumber":107,"Text":"Ja sam vam, sigurno, poslanik pouzdani"},{"SurahNumber":26,"VerseNumber":108,"Text":"zato se bojte Allaha i budite poslušni meni"},{"SurahNumber":26,"VerseNumber":109,"Text":"Za ovo od vas ne tražim nikakve nagrade, mene će Gospodar svjetova nagraditi"},{"SurahNumber":26,"VerseNumber":110,"Text":"zato se bojte Allaha i budite poslušni meni!\" –"},{"SurahNumber":26,"VerseNumber":111,"Text":"oni rekoše: \"Kako da te poslušamo, kad te slijede oni koji su najmizerniji"},{"SurahNumber":26,"VerseNumber":112,"Text":"Ne znam ja šta su oni radili\" – reče on"},{"SurahNumber":26,"VerseNumber":113,"Text":"svi će pred Gospodarom mojim, da znate, račun polagati"},{"SurahNumber":26,"VerseNumber":114,"Text":"a ja vjernike neću otjerati"},{"SurahNumber":26,"VerseNumber":115,"Text":"ja samo javno opominjem"},{"SurahNumber":26,"VerseNumber":116,"Text":"Ako se ne okaniš, o Nuhu!\" – rekoše oni – \"bićeš sigurno kamenovan"},{"SurahNumber":26,"VerseNumber":117,"Text":"Gospodaru moj\" – reče on – \"narod moj me u laž utjeruje"},{"SurahNumber":26,"VerseNumber":118,"Text":"pa Ti meni i njima presudi i mene i vjernike koji su sa mnom spasi"},{"SurahNumber":26,"VerseNumber":119,"Text":"I Mi smo njega i one koji su bili uz njega u lađi krcatoj spasili"},{"SurahNumber":26,"VerseNumber":120,"Text":"a ostale potopili"},{"SurahNumber":26,"VerseNumber":121,"Text":"To je pouka, ali većina ovih nisu vjernici"},{"SurahNumber":26,"VerseNumber":122,"Text":"a Gospodar tvoj je zaista silan i milostiv"},{"SurahNumber":26,"VerseNumber":123,"Text":"I Ad je smatrao lažnim poslanike"},{"SurahNumber":26,"VerseNumber":124,"Text":"Kad im brat njihov Hud reče: \"Kako to da se Allaha ne bojite"},{"SurahNumber":26,"VerseNumber":125,"Text":"Ja sam vam, sigurno, poslanik pouzdani"},{"SurahNumber":26,"VerseNumber":126,"Text":"zato se bojte Allaha i budite poslušni meni"},{"SurahNumber":26,"VerseNumber":127,"Text":"Za ovo od vas ne tražim nikakve nagrade, mene će Gospodar svjetova nagraditi"},{"SurahNumber":26,"VerseNumber":128,"Text":"Zašto na svakoj uzvišici palate zidate, druge ismijavajući"},{"SurahNumber":26,"VerseNumber":129,"Text":"i podižete utvrde kao da ćete vječno živjeti"},{"SurahNumber":26,"VerseNumber":130,"Text":"a kad kažnjavate, kažnjavate kao silnici"},{"SurahNumber":26,"VerseNumber":131,"Text":"Bojte se Allaha i meni budite poslušni"},{"SurahNumber":26,"VerseNumber":132,"Text":"Bojte se Onoga koji vam daruje ono što znate"},{"SurahNumber":26,"VerseNumber":133,"Text":"daruje vam stoku i sinove"},{"SurahNumber":26,"VerseNumber":134,"Text":"i bašče i izvore"},{"SurahNumber":26,"VerseNumber":135,"Text":"Ja se, doista, bojim za vas na Velikom danu patnje\" –"},{"SurahNumber":26,"VerseNumber":136,"Text":"rekoše oni: \"Nama je svejedno savjetovao ti ili ne bio savjetnik"},{"SurahNumber":26,"VerseNumber":137,"Text":"ovako su i narodi davnašnji vjerovali"},{"SurahNumber":26,"VerseNumber":138,"Text":"i mi nećemo biti mučeni"},{"SurahNumber":26,"VerseNumber":139,"Text":"I oni su ga nastavili u laž utjerivati, pa smo ih Mi uništili. To je pouka, ali većina ovih neće da vjeruje"},{"SurahNumber":26,"VerseNumber":140,"Text":"a Gospodar tvoj je, zaista, silan i milostiv"},{"SurahNumber":26,"VerseNumber":141,"Text":"I Semud je smatrao lažnim poslanike"},{"SurahNumber":26,"VerseNumber":142,"Text":"Kad im brat njihov Salih reče: \"Kako to da se Allaha ne bojite"},{"SurahNumber":26,"VerseNumber":143,"Text":"Ja sa vam, sigurno, poslanik pouzdani"},{"SurahNumber":26,"VerseNumber":144,"Text":"zato se bojte Allaha i budite poslušni meni"},{"SurahNumber":26,"VerseNumber":145,"Text":"Za ovo od vas ne tražim nikakve nagrade, mene će Gospodar svjetova nagraditi"},{"SurahNumber":26,"VerseNumber":146,"Text":"Zar mislite da ćete ovdje biti ostavljeni sigurni"},{"SurahNumber":26,"VerseNumber":147,"Text":"u vrtovima i među izvorima"},{"SurahNumber":26,"VerseNumber":148,"Text":"u usjevima i među palmama sa plodovima zrelim"},{"SurahNumber":26,"VerseNumber":149,"Text":"Vi u brdima vrlo spretno kuće klešete"},{"SurahNumber":26,"VerseNumber":150,"Text":"zato se bojte Allaha i poslušni meni budite"},{"SurahNumber":26,"VerseNumber":151,"Text":"i ne slušajte naredbe onih koji u zlu pretjeruju"},{"SurahNumber":26,"VerseNumber":152,"Text":"koji na Zemlji ne zavode red već nered uspostavljaju\" –"},{"SurahNumber":26,"VerseNumber":153,"Text":"rekoše oni: \"Ti si samo opčinjen"},{"SurahNumber":26,"VerseNumber":154,"Text":"ti si čovjek, kao i mi; zato nam donesi jedno čudo ako je istina to što govoriš"},{"SurahNumber":26,"VerseNumber":155,"Text":"Evo, to je kamila\" – reče on – \"u određeni dan ona će piti, a u poznati dan vi"},{"SurahNumber":26,"VerseNumber":156,"Text":"i ne učinite joj nikakvo zlo da vas ne bi stigla patnja na Velikom danu"},{"SurahNumber":26,"VerseNumber":157,"Text":"Ali, oni je zaklaše i potom se pokajaše"},{"SurahNumber":26,"VerseNumber":158,"Text":"I stiže ih kazna. To je pouka, ali većina ovih neće da vjeruje"},{"SurahNumber":26,"VerseNumber":159,"Text":"a Gospodar tvoj je, zaista, silan i milostiv"},{"SurahNumber":26,"VerseNumber":160,"Text":"I Lutov narod je smatrao lažnim poslanike"},{"SurahNumber":26,"VerseNumber":161,"Text":"Kad im njihov brat Lut reče: \"Kako to da se ne bojite"},{"SurahNumber":26,"VerseNumber":162,"Text":"Ja sam vam, sigurno, poslanik pouzdani"},{"SurahNumber":26,"VerseNumber":163,"Text":"zato se bojte Allaha i budite poslušni meni"},{"SurahNumber":26,"VerseNumber":164,"Text":"Za ovo od vas ne tražim nikakve nagrade, mene će Gospodar svjetova nagraditi"},{"SurahNumber":26,"VerseNumber":165,"Text":"Zašto vi, mimo sav svijet, sa muškarcima općite"},{"SurahNumber":26,"VerseNumber":166,"Text":"a žene svoje, koje je za vas Gospodar vaš stvorio, ostavljate? Vi ste ljudi koji svaku granicu zla prelazite\" –"},{"SurahNumber":26,"VerseNumber":167,"Text":"rekoše oni: \"Ako se ne okaniš, o Lute, bićeš sigurno prognan"},{"SurahNumber":26,"VerseNumber":168,"Text":"Ja se gnušam toga što vi radite!\" – reče on"},{"SurahNumber":26,"VerseNumber":169,"Text":"Gospodaru moj, sačuvaj mene i porodicu moju kazne za ono što oni rade"},{"SurahNumber":26,"VerseNumber":170,"Text":"I Mi smo sačuvali njega i porodicu njegovu – sve"},{"SurahNumber":26,"VerseNumber":171,"Text":"osim starice koja je ostala sa onima koji su kaznu iskusili"},{"SurahNumber":26,"VerseNumber":172,"Text":"a zatim smo ostale uništili"},{"SurahNumber":26,"VerseNumber":173,"Text":"spustivši na njih kišu – a strašne li kiše za one koji su opomenuti bili"},{"SurahNumber":26,"VerseNumber":174,"Text":"To je pouka, ali većina ovih neće da vjeruje"},{"SurahNumber":26,"VerseNumber":175,"Text":"a Gospodar tvoj je, zaista, silan i milostiv"},{"SurahNumber":26,"VerseNumber":176,"Text":"I stanovnici Ejke su u laž ugonili poslanike"},{"SurahNumber":26,"VerseNumber":177,"Text":"Kad im Šuajb reče: \"Kako to da se ne bojite"},{"SurahNumber":26,"VerseNumber":178,"Text":"Ja sam vam, sigurno, poslanik pouzdani"},{"SurahNumber":26,"VerseNumber":179,"Text":"zato se bojte Allaha i budite poslušni meni"},{"SurahNumber":26,"VerseNumber":180,"Text":"Za ovo od vas ne tražim nikakve nagrade, mene će Gospodar svjetova nagraditi"},{"SurahNumber":26,"VerseNumber":181,"Text":"Pravo mjerite na litru i ne zakidajte"},{"SurahNumber":26,"VerseNumber":182,"Text":"a na kantaru ispravnom mjerom mjerite"},{"SurahNumber":26,"VerseNumber":183,"Text":"i ljudima prava njihova ne umanjujte i zlo po Zemlji, nered praveći, ne činite"},{"SurahNumber":26,"VerseNumber":184,"Text":"i Onoga koji je stvorio vas i narode davnašnje bojte se\" –"},{"SurahNumber":26,"VerseNumber":185,"Text":"rekoše oni: \"Ti si samo opčinjen"},{"SurahNumber":26,"VerseNumber":186,"Text":"i ti si samo čovjek kao i mi; za nas si ti, doista, lažac pravi"},{"SurahNumber":26,"VerseNumber":187,"Text":"zato spusti na nas kaznu s neba, ako istinu govoriš"},{"SurahNumber":26,"VerseNumber":188,"Text":"Gospodar moj dobro zna šta vi radite\" – reče on"},{"SurahNumber":26,"VerseNumber":189,"Text":"I oni su nastavili da ga u laž utjeruju pa ih je stigla kazna iz oblaka; a to je bila kazna jednog strašnog dana"},{"SurahNumber":26,"VerseNumber":190,"Text":"To je pouka, ali većina ovih neće da vjeruje"},{"SurahNumber":26,"VerseNumber":191,"Text":"a Gospodar tvoj je, zaista, silan i milostiv"},{"SurahNumber":26,"VerseNumber":192,"Text":"I Kur'an je, sigurno, objava Gospodara svjetova"},{"SurahNumber":26,"VerseNumber":193,"Text":"donosi ga povjerljivi Džibril"},{"SurahNumber":26,"VerseNumber":194,"Text":"na srce tvoje, da opominješ"},{"SurahNumber":26,"VerseNumber":195,"Text":"na jasnom arapskom jeziku"},{"SurahNumber":26,"VerseNumber":196,"Text":"on je spomenut u knjigama poslanika prijašnjih –"},{"SurahNumber":26,"VerseNumber":197,"Text":"zar ovima nije dokaz to što za njega znaju učeni ljudi sinova Israilovih"},{"SurahNumber":26,"VerseNumber":198,"Text":"A da ga objavljujemo i nekom nearapu"},{"SurahNumber":26,"VerseNumber":199,"Text":"pa da im ga on čita, opet u nj ne bi povjerovali"},{"SurahNumber":26,"VerseNumber":200,"Text":"Eto, tako to Mi u srca grješnika uvodimo"},{"SurahNumber":26,"VerseNumber":201,"Text":"oni u nj neće vjerovati dok ne dožive patnju nesnosnu"},{"SurahNumber":26,"VerseNumber":202,"Text":"koja će im iznenada doći, kad je najmanje budu očekivali"},{"SurahNumber":26,"VerseNumber":203,"Text":"pa će reći: \"Hoće li nam se imalo vremena dati"},{"SurahNumber":26,"VerseNumber":204,"Text":"Zašto oni kaznu Našu požuruju"},{"SurahNumber":26,"VerseNumber":205,"Text":"Šta ti misliš, ako im Mi dopuštamo da godinama uživaju"},{"SurahNumber":26,"VerseNumber":206,"Text":"i naposljetku ih snađe ono čime im se prijeti"},{"SurahNumber":26,"VerseNumber":207,"Text":"zar će imati šta od slatkog života koji su provodili"},{"SurahNumber":26,"VerseNumber":208,"Text":"Mi nijedan grad nismo razorili prije nego su im došli oni koji su ih opominjali"},{"SurahNumber":26,"VerseNumber":209,"Text":"da bi pouku primili; Mi nismo nepravedni bili"},{"SurahNumber":26,"VerseNumber":210,"Text":"Kur'an ne donose šejtani"},{"SurahNumber":26,"VerseNumber":211,"Text":"nezamislivo je da to oni čine; oni to nisu kadri"},{"SurahNumber":26,"VerseNumber":212,"Text":"oni ga nikako ne mogu prisluškivati"},{"SurahNumber":26,"VerseNumber":213,"Text":"Zato se, mimo Allaha, ne moli drugom bogu – da ne bi bio jedan od onih koji će biti mučeni"},{"SurahNumber":26,"VerseNumber":214,"Text":"I opominji rodbinu svoju najbližu"},{"SurahNumber":26,"VerseNumber":215,"Text":"i budi ljubazan prema vjernicima koji te slijede"},{"SurahNumber":26,"VerseNumber":216,"Text":"A ako te ne budu poslušali, ti reci: \"Ja nemam ništa s tim što vi radite"},{"SurahNumber":26,"VerseNumber":217,"Text":"I pouzdaj se u Silnoga i Milostivoga"},{"SurahNumber":26,"VerseNumber":218,"Text":"koji te vidi kada ustaneš"},{"SurahNumber":26,"VerseNumber":219,"Text":"da sa ostalima molitvu obaviš"},{"SurahNumber":26,"VerseNumber":220,"Text":"jer On, doista, sve čuje i sve zna"},{"SurahNumber":26,"VerseNumber":221,"Text":"Hoću li vam kazati kome dolaze šejtani"},{"SurahNumber":26,"VerseNumber":222,"Text":"Oni dolaze svakome lašcu, grješniku"},{"SurahNumber":26,"VerseNumber":223,"Text":"oni prisluškuju – i većinom oni lažu"},{"SurahNumber":26,"VerseNumber":224,"Text":"A zavedeni slijede pjesnike"},{"SurahNumber":26,"VerseNumber":225,"Text":"Zar ne znaš da oni svakom dolinom blude"},{"SurahNumber":26,"VerseNumber":226,"Text":"i da govore ono što ne rade"},{"SurahNumber":26,"VerseNumber":227,"Text":"tako ne govore samo oni koji vjeruju i dobra djela čine, i koji često Allaha spominju, i koji uzvraćaju kad ih ismijavaju. A mnogobošci će, sigurno, saznati u kakvu će se muku uvaliti"}]}