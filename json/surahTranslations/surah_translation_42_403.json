{"Id":403,"LanguageCodes":["tr","tur"],"Name":"tur-fizilalilkuran","Author":"Fizilal Il Kuran","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":42,"VerseNumber":1,"Text":"Ha, Mim"},{"SurahNumber":42,"VerseNumber":2,"Text":"Ayn, Sin, Kaf"},{"SurahNumber":42,"VerseNumber":3,"Text":"O üstün iradeli ve her yaptığını bir hikmete göre yapan Allah, sana ve senden önceki peygamberlere böyle vahyeder"},{"SurahNumber":42,"VerseNumber":4,"Text":"Göklerde ve yerde ne varsa hepsi O´nundur. O, yücedir, büyüktür"},{"SurahNumber":42,"VerseNumber":5,"Text":"Neredeyse gökler onların Allah´a ortak koşmaları karşısında tepelerinden çatlayacaklar. Melekler, Rab´lerini hamd ile tesbih ederler, yerdekiler için bağışlanma dilerler. İyi bilinki Allah, çok bağışlayan, çok esirgeyendir"},{"SurahNumber":42,"VerseNumber":6,"Text":"Allah´tan başka dostlar edinenleri Allah gözetlemektedir. Sen onların üzerinde vekil değilsin"},{"SurahNumber":42,"VerseNumber":7,"Text":"Ey Muhammed! Şehirlerin anası Mekke´de ve onun çevresinde bulunanları uyarman; hakkında asla şüphe olmayan toplanma gününe karşı korkutman için sana Arapça bir Kur´an vahyettik. O gün insanların bir kısmı cennete, bir kısmı da çılgın alevli cehenneme girerler"},{"SurahNumber":42,"VerseNumber":8,"Text":"Allah dilemiş olsaydı, onları bir tek ümmet yapardı. O dilediğine rahmetini kavuşturur. Zalimlerin ise bir dost ve yardımcısı olmaz"},{"SurahNumber":42,"VerseNumber":9,"Text":"Yoksa onlar Allah´tan başka dostlar (veli)mi edindiler? Halbuki dost (veli) yalnız Allah´tır. O ölüleri diriltir ve O´nun gücü herşeye yeter"},{"SurahNumber":42,"VerseNumber":10,"Text":"Görüş ayrılığına düştüğünüz herhangi bir meselede hüküm vermek Allah´a aittir. İşte bu, benim Rabb´im olan Allah´tır. O´na dayandım, O´na yöneldim"},{"SurahNumber":42,"VerseNumber":11,"Text":"Gökleri ve yeri yoktan var edendir. Size kendinizden eşler, hayvanlardan da çiftler yarattı. Bu düzen içinde çoğalmanızı sağlamıştır. O´nun benzeri hiçbir şey yoktur. O herşeyi işitir, görür"},{"SurahNumber":42,"VerseNumber":12,"Text":"Göklerin ve yerin anahtarları Allah´ındır. Dilediğine rızkı bol verir, dilediğinden de kısar. O, herşeyi bilendir"},{"SurahNumber":42,"VerseNumber":13,"Text":"Allah, dinden Nuh´a tavsiye ettiği, sana vahyettiğimiz, İbrahim´e, Musa´ya ve İsa´ya tavsiye ettiğimiz ´Allah´ın dinini hayata egemen kılın ve bu konuda görüş ayrılığına düşmeyin´ direktifini sizin için bir hayat düsturu olarak öngördü. Fakat kendilerini çağırdığın bu düstur Allah´a ortak koşanlara ağır geldi. Allah dilediğini kendisine seçer ve kendisine yöneleni de doğru yola iletir"},{"SurahNumber":42,"VerseNumber":14,"Text":"Onlar, kendilerine ilim geldikten sonra sadece aralarındaki çekememezlik yüzünden ayrılığa düştüler. Eğer belli bir süre için Rabb´inin verilmiş sözü olmasaydı, aralarında hemen hükmedilirdi. Onlardan sonra Kitab´a varis kılınanlar da ondan kuşku duymaktadırlar"},{"SurahNumber":42,"VerseNumber":15,"Text":"Bundan dolayı sen insanları Allah´ın dinine davet et ve emrolunduğun gibi doğru ol, onların heva ve heveslerinden kaynaklanan hayat sistemlerine uyma ve de ki: «Ben Allah´ın indirdiği her Kitab´a inandım; aranızda adaleti gerçekleştirmekle emrolundum. Allah bizim de Rabb´imiz, sizin de Rabb´inizdir. Bizim amellerimiz bize, sizin amelleriniz size aittir. Bizimle sizin aranızda tartışılacak birşey yoktur. Allah hepimizi bir araya toplar, dönüşte O´nadır.»"},{"SurahNumber":42,"VerseNumber":16,"Text":"İnsanlar Allah´ın çağrısını kabul ettikten sonra, Allah´ın dini hakkında tartışanların delilleri, Rab´leri yanında batıldır. Onların aleyhine bir gazab ve çetin bir azab vardır"},{"SurahNumber":42,"VerseNumber":17,"Text":"Gerçekten Kitab´ı ve ölçüyü indiren Allah´tır. Ne bilirsin, belki de kıyamet saati yakındır"},{"SurahNumber":42,"VerseNumber":18,"Text":"O’na inanmayanlar çabucak gelmesini isterler. İman edenler ise ondan korku ile titrerler. Ve O’nun hakkın kendisi olduğunu bilirler. Dikkat edin kıyamet günü hakkında tartışanlar derin bir sapıklık içindedirler"},{"SurahNumber":42,"VerseNumber":19,"Text":"Allah kullarına lütufkardır, dilediğini rızıklandırır. O kuvvetlidir, galibtir"},{"SurahNumber":42,"VerseNumber":20,"Text":"Ahiret kazancı isteyenin kazancını artırırız; dünya kazancını isteyene de ondan veririz; fakat onun ahirette bir payı bulunmaz"},{"SurahNumber":42,"VerseNumber":21,"Text":"Yoksa, Allah´ın dinde izin vermediği bir şeyi onlara kanun kılacak ortakları mı vardır? Eğer azabı erteleme sözü olmasaydı, derhal aralarında hüküm verilirdi. Şüphesiz zalimler için can yakıcı bir azap vardır"},{"SurahNumber":42,"VerseNumber":22,"Text":"Yaptıkları işler başlarına inerken zalimlerin, korkudan titrediklerini görürsün. Utanıp iyi işler yapanlar da cennet bahçelerindedirler. Rab´lerinin yanında onlara diledikleri herşey vardır. İşte büyük lütuf budur"},{"SurahNumber":42,"VerseNumber":23,"Text":"Allah, inanıp salih ameller işleyen kullarını bununla müjdeler. Ey Muhammed! De ki: «Ben sizden buna karşı yakınlara sevgiden başka bir ücret istemem.» Kim güzel bir amel işlerse onun güzelliğini arttırırız. Doğrusu Allah bağışlayandır. Şükrün karşılığını verendir"},{"SurahNumber":42,"VerseNumber":24,"Text":"Yoksa «Allah´a yalan uydurdu» mu diyorlar? Allah dilerse senin kalbine mührü basar; batılı mahveder, hakkı sözleriyle gerçekleştirir. Doğrusu O, kalplerde olanı bilendir"},{"SurahNumber":42,"VerseNumber":25,"Text":"O, kullarından tevbeyi kabul eden, kötülükleri bağışlayan ve yaptıklarınızı bilendir"},{"SurahNumber":42,"VerseNumber":26,"Text":"Allah, iman edip iyi işler yapanların tevbesini kabul eder. Lütfundan onlara fazlasını verir. Kafirlere gelince onlara da çetin bir azap vardır"},{"SurahNumber":42,"VerseNumber":27,"Text":"Allah kullarına rızkı bollaştırsaydı, yeryüzünde azarlardı. Fakat O rızkı dilediği ölçüde indirir. Çünkü O, kullarından haberdardır, onları görür"},{"SurahNumber":42,"VerseNumber":28,"Text":"İnsanların umutsuzluğa düşmelerinin ardından yağmuru indiren ve rahmetini yayan Allah´tır. O, gerçek dosttur, övülmeye layık olandır"},{"SurahNumber":42,"VerseNumber":29,"Text":"Gökleri, yer ve bunların içine yayıp ürettiği canlıları yaratması da O´nun ayetlerindendir. O, dilediği zaman onları tekrar toplamaya da kaadirdir"},{"SurahNumber":42,"VerseNumber":30,"Text":"Başınıza gelen herhangi bir musibet kendi ellerinizin yaptığı işler yüzündendir. O, yine de çoğunu affeder"},{"SurahNumber":42,"VerseNumber":31,"Text":"Yeryüzünde O´nu aciz bırakamazsınız. Allah´tan başka bir dostunuz da yardımcınız da yoktur"},{"SurahNumber":42,"VerseNumber":32,"Text":"Denizde dağlar gibi akıp giden gemiler de O´nun ayetlerindendir"},{"SurahNumber":42,"VerseNumber":33,"Text":"Allah dilerse rüzgarı durdurur, gemiler denizin yüzünde durakalır. Elbette bunda çok sabreden, çok şükreden herkes için ibretler vardır"},{"SurahNumber":42,"VerseNumber":34,"Text":"Yahut yaptıkları yüzünden gemileri helak eder. Bir çoğunu da affeder"},{"SurahNumber":42,"VerseNumber":35,"Text":"Ayetlerimiz hakkında tartışanlar, kendileri için kaçacak bir yer olmadığını bilsinler"},{"SurahNumber":42,"VerseNumber":36,"Text":"Size verilen şeyler, dünya hayatının geçimidir. İnanıp Rabb´lerine güvenenler için Allah´ın yanında bulunanlar daha iyi ve daha kalıcıdır"},{"SurahNumber":42,"VerseNumber":37,"Text":"Onlar büyük günahlardan ve çirkin işlerden kaçınırlar; kızdıkları zaman da affederler"},{"SurahNumber":42,"VerseNumber":38,"Text":"Rabb´lerinin çağrısına gelirler, namaz kılarlar. Onların işleri aralarında danışma (İstişare) iledir. Kendilerine verdiğimiz rızıktan hayır için harcarlar"},{"SurahNumber":42,"VerseNumber":39,"Text":"Bir zulüm ve saldırıya uğradıkları zaman, yardımlaşarak kendilerini savunurlar"},{"SurahNumber":42,"VerseNumber":40,"Text":"Kötülüğün cezası, yine onun gibi bir kötülüktür. Kim affeder, barışırsa onun mükafatı Allah´a aittir. Doğrusu Allah zalimleri sevmez"},{"SurahNumber":42,"VerseNumber":41,"Text":"Zulüm gördükten sonra hakkını alan kimselerin aleyhine bir yol yoktur"},{"SurahNumber":42,"VerseNumber":42,"Text":"İnsanlara zulmedenlere, yeryüzünde haksız yere taşkınlık edenlere karşı durulmalıdır. İşte can yakıcı azap bunlaradır"},{"SurahNumber":42,"VerseNumber":43,"Text":"Fakat kim sabreder kendisine yapılan kötülüğü affederse şüphesiz bu hareketi, yapılmaya değer işlerdendir"},{"SurahNumber":42,"VerseNumber":44,"Text":"Allah kimi sapıklıkta bırakırsa artık onun, bundan sonra bir dostu olmaz. Azabı gördükleri zaman zalimlerin: «Geri dönecek bir yol var mı?» dediklerini görürsün"},{"SurahNumber":42,"VerseNumber":45,"Text":"Yine onları; aşağılıktan başlarını öne eğmiş vaziyette ateşe sunulurlarken göz ucuyla gizli gizli bakarken görürsün. İnananlar da: «İşte asıl ziyana uğrayanlar, kıyamet günü kendilerini ve ailelerini ziyana sokanlardır» derler. Bakın, gerçekten zalimler sürekli bir azap içindedirler"},{"SurahNumber":42,"VerseNumber":46,"Text":"Onların, Allah´tan başka kendilerine yardım edecek dostları yoktur. Allah kimi sapıklıkta bırakırsa artık onun için bir kurtuluş yolu yoktur"},{"SurahNumber":42,"VerseNumber":47,"Text":"Allah´tan, geri çevrilmesi imkansız bir gün gelmeden önce, Rabb´inizin çağrısına uyun. Çünkü o gün hiçbiriniz sığınacak bir yer bulamazsınız, inkar da edemezsiniz"},{"SurahNumber":42,"VerseNumber":48,"Text":"Eğer yüz çevirirlerse üzülme; biz seni onların üzerine bekçi göndermedik. Sana düşen sadece duyurmaktır. Biz insana katımızdan bir rahmet tattırdığımız zaman ona sevinir. Ancak elleriyle yaptıkları yüzünden başlarına bir kötülük gelirse işte o zaman görürsün ki insan gerçekten pek nankördür"},{"SurahNumber":42,"VerseNumber":49,"Text":"Göklerin ve yerin hükümranlığı Allah´ındır. Dilediğini yaratır, dilediğine kız çocuğu, dilediğine de erkek çocuğu verir"},{"SurahNumber":42,"VerseNumber":50,"Text":"Yahut hem kız hem erkek çocuk verir. Dilediğini de kısır yapar. O herşeyi bilendir, herşeye gücü yetendir"},{"SurahNumber":42,"VerseNumber":51,"Text":"Allah bir insanla ancak vahiy yoluyla veya perde arkasında konuşur. Yahut bir elçi gönderip izniyle ona dilediğini vahyeder. O, yücedir ve her yaptığı yerindedir"},{"SurahNumber":42,"VerseNumber":52,"Text":"İşte böylece sana da emrimizle Kur´an´ı vahyettik. Sen kitap nedir, iman nedir bilmezdin. Fakat biz onu (Kitab´ı), bir nur yaptık. Kullarımızdan dilediğimizi, onunla hidayete iletiyoruz. Ve şüphesiz ki sen, doğru yola götürüyorsun"},{"SurahNumber":42,"VerseNumber":53,"Text":"Göklerde ve yerde bulunan herşeyin sahibi Allah´ın yoluna. Dikkat edin, bütün işler sonunda Allah´a döner"}]}