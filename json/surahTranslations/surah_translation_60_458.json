{"Id":458,"LanguageCodes":["ur","urd"],"Name":"urd-muhammadjunagar1","Author":"Muhammad Junagarhi, Muhammad Kazim","Language":"Urdu","Description":"Urdu","Direction":"ltr","Source":"","Translations":[{"SurahNumber":60,"VerseNumber":1,"Text":"aye wo logo jo imaan laaye ho, mere aur (khud) apne dushmano ko apna dosth na banaao, tum to dosti se un ki taraf paighaam bhejte ho aur wo us haq ke saath jo tumhaare paas aa chuka hai kufr karte hai, paighambar ko aur khud tumhe bhi mehez is wajeh jila watan karte hai, ke tum apne rab par imaan rakhte ho, agar tum meri raah mein jihaad ke liye aur meri raza mandhi ki talab mein nikalte ho (to un se dostiyaa na karo) tum un ke paas muhabbath ka paighaam poshida poshida bhejte ho aur mujhe qoob maloom hai jo tum ne chupaaya aur wo bhi jo tum ne zaaher kiye, tum mein se jo bhi us kaam ko karega wo yaqinan raah raasth se behek jayega"},{"SurahNumber":60,"VerseNumber":2,"Text":"agar wo tum par kahi qaabo paa le to wo tumhaare (khule) dushman ho jaaye aur buraayi ke saath tum par dasth daraazi aur zabaan daraazi karne lage aur (dil se) chaahne lage ke tum bhi kufr karne lag jaao"},{"SurahNumber":60,"VerseNumber":3,"Text":"tumhaari qaraabate rishtedaariya aur aulaad tumhe qayaamath ke din kaam na ayengi, Allah ta’ala tumhaare darmiyaan faysla kar dega aur jo kuch tum kar rahe ho, ose Allah qoob dekh raha hai"},{"SurahNumber":60,"VerseNumber":4,"Text":"(musalmaano) tumhaare liye hazrath Ibraheem(alaihissalaam) mein aur un ke saathiyo mein behetreen namona hai, jab ke un sab ne apni khaum se barmala keh diya ke hum tum se aur jin jin ki tum Allah ke siva ibaadath karte ho, un sab se bilkul bezaar hai, hum tumhaare (aqaayedh ke) munkir hai, jab tak tum Allah ki wahdaaniyath par imaan na laao, hum mein tum mein hamesha ke liye baghz wa adaawath zaaher ho gayi, lekin Ibraheem(alaihissalaam) ki itni baath to apne baap se hoyi thi, ke main tumhaare liye isteghfaar zaroor karonga, aur tumhaare liye mujhe Allah ke saamne kisi cheez ka eqtiyaar kuch bhi nahi, aye hamaare parvardigaar, tujh hee par hum ne bharosa kiya hai aur teri hee taraf rujo karte hai aur teri hee taraf lautna hai"},{"SurahNumber":60,"VerseNumber":5,"Text":"aye hamaare rab! tu hamein kaafiro ki azmaayesh mein na daal aur aye hamaare paalne waale, hamaari qataao ko baqsh de, beshak tu hee ghaalib hikmath waala hai"},{"SurahNumber":60,"VerseNumber":6,"Text":"yaqinan tumhaare liye un mein accha namona (aur umdah pairvi hai, qaas kar) har us shaqs ke liye jo Allah ki aur qayaamath ke din ki mulaqaath ki ummidh rakhta ho aur agar koyi ru-gardaani kare, to Allah ta’ala bilkul be niyaaz hai aur saza waar hamdh wa sana hai"},{"SurahNumber":60,"VerseNumber":7,"Text":"kya ajab ke an-qareeb hee Allah ta’ala tum mein aur tumhaare dushmano mein muhabbath payda karde, Allah ko sab khudrate hai aur Allah (bada) ghafoor wa raheem hai"},{"SurahNumber":60,"VerseNumber":8,"Text":"jin logo ne tum se deen ke baare mein ladaayi nahi ladi aur tumhe jila watan nahi kiya, un ke saath sulook wa ehsaan karne aur munsifaana bhale bartaao karne se, Allah ta’ala tumhe nahi rokta, balke Allah ta’ala to insaaf karne waalo se muhabbath karta hai"},{"SurahNumber":60,"VerseNumber":9,"Text":"Allah ta’ala tumhe sirf un logo ki muhabbath se rokta hai, jinhone tum se deen ke baare mein ladaiya ladi aur tumhe desh nikaale diye aur desh nikaal dene waalo ki madad ki, jo log aise kuffaar se muhabbath kare, wo (qat’an) zaalim hai"},{"SurahNumber":60,"VerseNumber":10,"Text":"aye imaan waalo jab tumhaare paas momin aurte hijrath kar ke aaye to tum un ka imtehaan lo, dar asl un ke imaan ko ba qoobi jaanne waala to Allah hee hai, lekin agar wo tumhe imaan waaliya maloom ho, to ab tum unhe kaafiro ki taraf waapas na karo, ye un ke liye halaal nahi aur na wo un ke liye halaal hai aur jo qarch un kaafiro ka hoa ho, wo unhe adaa kardo, un aurto ko un ke meher de kar un se nikaah kar lene mein tum par koyi gunaah nahi, aur kaafir aurto ki naamoos1 apne qabze mein na rakho aur jo kuch tum ne qarch kiya ho, maang lo aur jo kuch un kaafiro ne qarch kiya ho wo bhi maang le, ye Allah ka faisla hai, jo tumhaare darmiyaan kar raha hai, Allah ta’ala bade ilm aur (hikmath waala hai)"},{"SurahNumber":60,"VerseNumber":11,"Text":"aur agar tumhaari koyi biwi tumhaare haath se nikal jaaye aur kaafiro ke paas chali jaaye, phir tumhe us ke badhle ka waqth mil jaaye, to jin ki biwiya chali gayi hai, unhe un ke aqrajaath ke baraabar ada kardo aur us Allah ta’ala se darte raho jis par tum imaan rakhte ho"},{"SurahNumber":60,"VerseNumber":12,"Text":"aye paighambar jab musalmaan aurte aap se un baatho par baith karne aaye, ke wo Allah ke saath kisi ko shareek na karegi, chori na karengi, zina kaari na karengi, apni aulaad ko na maar dalengi aur koyi aisa buhtaan na baandhengi jo khud apne haatho pairo ke saamne ghad le aur kisi nek kaam mein teri be hukmi na karengi, to aap un se baith kar liya kare aur un ke liye Allah se maghfirath talab kare, beshak Allah ta’ala baqshne aur maaf karne waala hai"},{"SurahNumber":60,"VerseNumber":13,"Text":"aye musalmaano! tum us khaum se dosti na rakho jin par Allah ka ghazab naazil ho chuka hai, jo aaqirath se is tarah mayoos ho chuke hai, jaise ke murda ahle qabar se kaafir na ummidh hai"}]}