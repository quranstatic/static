{"Id":338,"LanguageCodes":["sq","sqi"],"Name":"sqi-fetimehdiu","Author":"Feti Mehdiu","Language":"Albanian","Description":"Albanian","Direction":"ltr","Source":"http://tanzil.net","Translations":[{"SurahNumber":76,"VerseNumber":1,"Text":"A mos i ka kaluar njeriut ndonjë pjesë e kohës kur nuk i është shpallur kurrgjë"},{"SurahNumber":76,"VerseNumber":2,"Text":"Ne e kemi krijuar njeriun nga përzirja e farës për ta sprovuar dhe e kemi bërë që ai të dëgjojë dhe të shohë"},{"SurahNumber":76,"VerseNumber":3,"Text":"Ne e kemi udhëzuar njeriun në rrugë të drejtë, qoftë ai mirënjohës apo mohues"},{"SurahNumber":76,"VerseNumber":4,"Text":"Ne për mosbesimtarët kemi përgatitur pranga dhe zingjirë e zjarr të këndellur"},{"SurahNumber":76,"VerseNumber":5,"Text":"Me të vërtetë të sinqertit do të pijnë nga gota që është e bërë prej kafuri"},{"SurahNumber":76,"VerseNumber":6,"Text":"Nga burimi, ku do të pijnë robërit e All-llahut, të cilin do ta shpërndajmë shumë lehtë"},{"SurahNumber":76,"VerseNumber":7,"Text":"Ata e zbatojnë premtimin dhe i frikësohen ditës, dëmi i së cilës është gjithpërfshirës"},{"SurahNumber":76,"VerseNumber":8,"Text":"Dhe ushqejnë me bukë për hirë të Tij të varfërit, bonjakun dhe të robëruarin"},{"SurahNumber":76,"VerseNumber":9,"Text":"“Ne ju ushqejmë vetëm për hirë të All-llahut, nuk dëshirojmë prej jush shpërblim as falenderim"},{"SurahNumber":76,"VerseNumber":10,"Text":"Ne frikësohemi nga zoti ynë, atë ditë kur do të ngrysen dhe të errësohen fytyrat”"},{"SurahNumber":76,"VerseNumber":11,"Text":"Dhe ata All-llahu i ruan nga e keqja e asaj dite dhe u lëshon atyre butësi e gëzim"},{"SurahNumber":76,"VerseNumber":12,"Text":"Dhe për atë që kanë duruar i shpërblen me xhennet e rrobe të mëndafshta"},{"SurahNumber":76,"VerseNumber":13,"Text":"Mbështetur në kanape, ku nuk do të ndiejnë as të nxehtë e as të ftohtë"},{"SurahNumber":76,"VerseNumber":14,"Text":"Dhe afër kanë hijen e tyre me fryte që do t’i mbërrin me dorë"},{"SurahNumber":76,"VerseNumber":15,"Text":"Do të jenë të shërbyer me enë të argjenta dhe gota të kristalta"},{"SurahNumber":76,"VerseNumber":16,"Text":"Kristale nga argjendi, me madhësi sipas dëshirës"},{"SurahNumber":76,"VerseNumber":17,"Text":"Ku do të pinë, nga gotat plot me pije me zengjebilë"},{"SurahNumber":76,"VerseNumber":18,"Text":"Aty ka një burim që quhet selsebil"},{"SurahNumber":76,"VerseNumber":19,"Text":"Dhe do t’i shërbejë rini e përjetshme që kur e shikon, mendon se janë xhevahirë të derdhur"},{"SurahNumber":76,"VerseNumber":20,"Text":"Dhe kur të shikosh atje, do të shohësh dhunti e mbretëri të mëdha"},{"SurahNumber":76,"VerseNumber":21,"Text":"Mbuluar me rrobe nga mëndafshi i hollë, i gjelbërt, dhe nga mëndafshi i rëndë, stolisurme rrathë të argjendët, dhe Zoti i tyre do t’ju japë të pijnë pije të pastër"},{"SurahNumber":76,"VerseNumber":22,"Text":"“Ky është, me të vërtetë, shpërblim i juaj. Mundi juaj është për mirënjohje!”"},{"SurahNumber":76,"VerseNumber":23,"Text":"Ne ty, kohë pas kohe, ta shpallim Kur’anin"},{"SurahNumber":76,"VerseNumber":24,"Text":"Prandaj qëndro deri në gjykimin e Zotit tënd dhe mos përfill as mëkatarin e as mosbesimtarët"},{"SurahNumber":76,"VerseNumber":25,"Text":"Dhe përmende emrin e Zotit tënd në agim dhe pas dreke"},{"SurahNumber":76,"VerseNumber":26,"Text":"Dhe në një kohë të natës bëni sexhde për Atë dhe lartësoje tërë natën"},{"SurahNumber":76,"VerseNumber":27,"Text":"Kurse, ja, ata e duan jetën e kësaj bote dhe e zënë asgjë ditën e rëndë që i pret"},{"SurahNumber":76,"VerseNumber":28,"Text":"Ata ne i kemi krijuar dhe e kemi forcuar lidhjen e tyre, nëse duam i zëvendësojmë me tjerë të ngjashëm si ata"},{"SurahNumber":76,"VerseNumber":29,"Text":"Ky është mësim, andaj kush do merr të mbajë rrugën e mbarë që çon te Zoti i tij"},{"SurahNumber":76,"VerseNumber":30,"Text":"Dhe ju nuk doni tjetër përveçse çka do All-llahu. All-llahu njëmend është shumë i dijshëm e i urtë"},{"SurahNumber":76,"VerseNumber":31,"Text":"Ai kë të dojë e shtje në mëshirë të veten, kurse për kriminelët ka dënim të dhembshëm"}]}