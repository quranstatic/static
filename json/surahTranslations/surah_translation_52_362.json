{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":52,"VerseNumber":1,"Text":"తూరు (పర్వతం) సాక్షిగా"},{"SurahNumber":52,"VerseNumber":2,"Text":"వ్రాయబడిన గ్రంథం సాక్షిగా"},{"SurahNumber":52,"VerseNumber":3,"Text":"(అది) విప్పబడిన పత్రంలో ఉంది"},{"SurahNumber":52,"VerseNumber":4,"Text":"నిత్యం దాసులతో నిండుగా ఉండే గృహం (బైతె మామూర్) సాక్షిగా"},{"SurahNumber":52,"VerseNumber":5,"Text":"ఎత్తైన కప్పు సాక్షిగా"},{"SurahNumber":52,"VerseNumber":6,"Text":"రాజేయబడిన సముద్రం సాక్షిగా"},{"SurahNumber":52,"VerseNumber":7,"Text":"నీ ప్రభువు శిక్ష సంభవించి తీరుతుంది"},{"SurahNumber":52,"VerseNumber":8,"Text":"దాన్ని అడ్డుకోగలిగే వాడెవడూ లేడు"},{"SurahNumber":52,"VerseNumber":9,"Text":"ఏ రోజున ఆకాశం గజగజా వణికి పోతూ ఉంటుందో"},{"SurahNumber":52,"VerseNumber":10,"Text":"మరెప్పుడైతే పర్వతాలు నడుస్తూ తిరుగుతూ ఉంటాయో"},{"SurahNumber":52,"VerseNumber":11,"Text":"ఆ రోజు ధిక్కరించే వారికి మూడుతుంది"},{"SurahNumber":52,"VerseNumber":12,"Text":"వారు తమ అపసవ్యమైన విషయాలలో ఎగురుతూ, దుముకుతూ ఉండేవారు"},{"SurahNumber":52,"VerseNumber":13,"Text":"ఆ రోజు వారు త్రోయబడుతూ, నెట్టబడుతూ నరకాగ్ని వైపు తీసుకురాబడతారు"},{"SurahNumber":52,"VerseNumber":14,"Text":"“మీరు ధిక్కరిస్తూ వచ్చిన నరకాగ్ని ఇదే”"},{"SurahNumber":52,"VerseNumber":15,"Text":"“(ఇప్పుడు చెప్పండి) ఇది మంత్రజాలమా? లేక మీకు కనబడటం లేదా?”"},{"SurahNumber":52,"VerseNumber":16,"Text":"“నరకానికి ఆహుతి అవండి. ఇప్పుడు మీరు ఓపికపట్టినా, ఓపిక పట్టకపోయినా మీకు ఒకటే. మీరు చేసుకున్న దాని ఫలితమే మీకివ్వబడింది” (అని అనబడుతుంది)"},{"SurahNumber":52,"VerseNumber":17,"Text":"నిశ్చయంగా భయభక్తులు గలవారు (స్వర్గ) వనాలలో, సుఖసౌఖ్యాలలో ఉంటారు"},{"SurahNumber":52,"VerseNumber":18,"Text":"వారు తమ ప్రభువు ప్రసాదించిన దానిపై సంతోషిస్తూ ఉంటారు. వారి ప్రభువు వారిని నరకయాతన నుండి రక్షించాడు కదా"},{"SurahNumber":52,"VerseNumber":19,"Text":"(వారితో ఇలా అనబడుతుంది:) “మీరు చేసుకున్న కర్మలకు ప్రతిఫలంగా హాయిగా తింటూ, త్రాగుతూ ఉండండి.”"},{"SurahNumber":52,"VerseNumber":20,"Text":"వారక్కడ వరుసగా పరచబడిన ఆసనాలపై దిండ్లకు ఆనుకుని (ఠీవిగా) కూర్చుని ఉంటారు. అప్పటికి పెద్ద పెద్ద కన్నులు గల సుందరాంగులతో మేము వారి వివాహం జరిపించాము"},{"SurahNumber":52,"VerseNumber":21,"Text":"మరెవరైతే విశ్వసించారో, వారి సంతానం కూడా విశ్వసించి వారిని అనుసరించి ఉంటే, మేము వారి సంతానాన్ని కూడా వారితో కలుపుతాము. మరి వారి కర్మలను ఏ మాత్రం తగ్గించము. (నిజానికి) ప్రతి వ్యక్తీ తన సంపాదనకు తాకట్టుగా ఉన్నాడు"},{"SurahNumber":52,"VerseNumber":22,"Text":"మేము వారి కోరిక మేరకు ఫలాలను, మాంసాహారాలను పుష్కలంగా సరఫరా చేస్తూ ఉంటాము"},{"SurahNumber":52,"VerseNumber":23,"Text":"వారు ఒకరి నుండి ఒకరు మధుపాత్రలను (ఆనందంతో) అందుకుంటూ ఉంటారు. ఆ మధువు వల్ల వ్యర్ధ ప్రేలాపనలుగానీ, పాపం (వైపు ప్రేరేపించే గుణం) గానీ ఉండవు"},{"SurahNumber":52,"VerseNumber":24,"Text":"వారి చుట్టూ (సేవకోసం) అందమైన బాల సేవకులు తిరుగుతూ ఉంటారు. వారు మూసిఉంచబడిన ముత్యాల్లా (స్వచ్ఛంగా) ఉంటారు"},{"SurahNumber":52,"VerseNumber":25,"Text":"వారు ఒండొకరి వైపు తిరిగి ప్రశ్నలు వేసుకుంటూ ఉంటారు"},{"SurahNumber":52,"VerseNumber":26,"Text":"వారిలా అంటారు : “ఇదివరకు మేము మా వాళ్ళ మధ్య భయపడుతూ గడిపేవాళ్ళం"},{"SurahNumber":52,"VerseNumber":27,"Text":"“ఇప్పుడు అల్లాహ్ మాకెంతో మేలు చేశాడు. తీవ్రమైన వడగాల్పుల శిక్ష నుండి మమ్మల్ని రక్షించాడు.”"},{"SurahNumber":52,"VerseNumber":28,"Text":"“మేము ఇదివరకే ఆయన్ని ఆరాధిస్తూ ఉండేవారం. నిశ్చయంగా ఆయన సద్వ్యవహారం చేసేవాడు, దయాకరుడు.”"},{"SurahNumber":52,"VerseNumber":29,"Text":"కనుక (ఓ ప్రవక్తా!) నువ్వు వారికి బోధపరుస్తూ ఉండు. ఎందుకంటే నీ ప్రభువు అనుగ్రహం వల్ల నీవు (విషయాన్ని జిన్నాతుల నుండి గ్రహించే) జ్యోతిష్యుడవూ కావు, పిచ్చివాడవూ కావు"},{"SurahNumber":52,"VerseNumber":30,"Text":"“ఇతడొక కవిపుంగవుడు, మేమితనిపై కాలచక్రపు విపత్తులు వచ్చిపడతాయని ఎదురు చూస్తున్నాము” అని వారంటున్నారా"},{"SurahNumber":52,"VerseNumber":31,"Text":"(ఓ ప్రవక్తా!) వారికి చెప్పు : “సరే, మీరు ఎదురుచూస్తూ ఉండండి. మీతో పాటు నేను కూడా ఎదురుచూస్తాను.”"},{"SurahNumber":52,"VerseNumber":32,"Text":"ఏమిటి, వారి బుద్ధులు వారికి ఆజ్ఞాపించేది ఇదేనా?! లేక వారు పొగరుబోతు జనులుగా తయారయ్యారా"},{"SurahNumber":52,"VerseNumber":33,"Text":"“ఇతను దీనిని (ఈ ఖుర్ఆన్ ను) స్వయంగా కల్పించుకున్నాడ”ని వారంటున్నారా? అసలు విషయం ఏమిటంటే వీళ్ళు విశ్వసించటం లేదు"},{"SurahNumber":52,"VerseNumber":34,"Text":"సరే, ఒకవేళ వారు (ఈ ఆరోపణలో) సత్యవంతులే అయితే దీన్ని పోలిన ఒక్క వాక్కునయినాసరే చేసి తీసుకు రావాలి"},{"SurahNumber":52,"VerseNumber":35,"Text":"ఏమిటి, వీరు (పుట్టించేవాడు) ఎవరూ లేకుండానే వారంతట వారే పుట్టుకు వచ్చారా? లేక వారే స్వయంగా సృష్టికర్తలా"},{"SurahNumber":52,"VerseNumber":36,"Text":"ఏమిటి, భూమ్యాకాశాలను వాళ్ళే సృష్టించారా? అసలు వాళ్ళు నమ్మేరకం కాదు"},{"SurahNumber":52,"VerseNumber":37,"Text":"పోనీ, వాళ్ళ దగ్గర నీ ప్రభువు ఖజానాలకు గాని ఉన్నాయా? వాళ్ళుగాని ఆ ఖజానాలను కావలివాళ్ళుగా ఉన్నారా"},{"SurahNumber":52,"VerseNumber":38,"Text":"పోనీ, వారి దగ్గర నిచ్చెన ఏదైనా ఉందా? దానిపైకెక్కి వారు (ఊర్థ్వ లోకాల రహస్యాలు) వినివస్తున్నారా? ఒకవేళ అలాంటిదేదైనా ఉంటే ఆ వినివచ్చేవాడు ఆ మేరకు ఏదైనా స్పష్టమైన ప్రమాణాన్ని సమర్పించాలి"},{"SurahNumber":52,"VerseNumber":39,"Text":"ఏమిటి, అల్లాహ్ కైతే అందరూ ఆడపిల్లలూను, మీకేమో మగపిల్లలా"},{"SurahNumber":52,"VerseNumber":40,"Text":"ఏమిటి, నువ్వు ఏదన్నా ప్రతిఫలం అడుగుతున్నావా వారిని, దాని భారంతో వారు అణగారిపోతున్నారనటానికి"},{"SurahNumber":52,"VerseNumber":41,"Text":"ఏమిటి, వారి దగ్గర అగోచర జ్ఞానంగాని ఉందా? దాన్ని వారు లిఖిస్తూ ఉన్నారా"},{"SurahNumber":52,"VerseNumber":42,"Text":"ఏమిటి, వీళ్ళు ఏదైనా మాయోపాయం చేస్తున్నారా? అలాగైతే అవిశ్వాసులే ఆ మాయోపాయంలో పడతారు"},{"SurahNumber":52,"VerseNumber":43,"Text":"ఏమిటి, అల్లాహ్ తప్ప వారికి వేరే ఆరాధ్యదైవం ఉన్నాడా? (ముమ్మాటికీ లేడు) వారు కల్పించే భాగస్వామ్యాలకు అల్లాహ్ అతీతుడు, పరిశుద్ధుడు"},{"SurahNumber":52,"VerseNumber":44,"Text":"ఒకవేళ వారు ఆకాశం నుండి ఏదైనా రాలిపడే తునకను చూసినా “అది దట్టమైన మేఘం మాత్రమే” అంటారు"},{"SurahNumber":52,"VerseNumber":45,"Text":"కనుక (ఓ ముహమ్మద్!) వారు స్పృహ తప్పి పడిపోయే రోజున ఎదుర్కొనే వరకూ వారిని వారి మానాన వదలిపెట్టు"},{"SurahNumber":52,"VerseNumber":46,"Text":"ఆ రోజు వారి మాయోపాయమేదీ వారికి ఉపయోగపడదు. వారికెలాంటి సహాయం కూడా చేయబడదు"},{"SurahNumber":52,"VerseNumber":47,"Text":"నిశ్చయంగా దుర్మార్గులకు అది గాకుండా మరిన్ని శిక్షలు కూడా ఉన్నాయి. కాని వారిలో చాలా మందికి తెలియదు"},{"SurahNumber":52,"VerseNumber":48,"Text":"మరి నీవు నీ ప్రభువు ఆజ్ఞకై ఓపికతో నిరీక్షించు. నిశ్చయంగా నువ్వు మా కళ్ళ ముందరే ఉన్నావు. నువ్వు నిలబడినప్పుడల్లా నీ ప్రభువు పవిత్రతను కొనియాడు, ఆయన్ని స్తుతించు"},{"SurahNumber":52,"VerseNumber":49,"Text":"రాత్రిపూట కూడా ఆయన పవిత్రతను కొనియాడు – మరి నక్షత్రాలు వెను తిరిగే వేళ కూడా"}]}