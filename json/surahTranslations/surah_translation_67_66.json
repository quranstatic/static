{"Id":66,"LanguageCodes":["bs","bos"],"Name":"bos-muhamedmehanovi","Author":"Muhamed Mehanovic","Language":"Bosnian","Description":"Bosnian","Direction":"ltr","Source":"https://quranenc.com/check/bosnian_mihanovich/v1.1.0-csv.1 , https://quranenc.com/en/browse/bosnian_mihanovich , https://quranenc.com ,","Translations":[{"SurahNumber":67,"VerseNumber":1,"Text":"Uzvišen i blagoslovljen je Onaj u Čijoj je ruci vlast i On nad svime ima moć"},{"SurahNumber":67,"VerseNumber":2,"Text":"Onaj Koji je stvorio smrt i život da bi iskušao koji će od vas bolja djela imati; On je Silni, Oprostitelj grijeha"},{"SurahNumber":67,"VerseNumber":3,"Text":"Onaj koji je sedam nebesa kao slojeve, jedne iznad drugih, stvorio - ti u onome što Svemilosni stvara ne vidiš nikakva nesklada, pa ponovo pogledaj, vidiš li ikakvu pukotinu"},{"SurahNumber":67,"VerseNumber":4,"Text":"Zatim, ponovo više puta pogledaj, pogled će ti se vratiti klonuo i umoran"},{"SurahNumber":67,"VerseNumber":5,"Text":"Mi smo najbliže nebo sjajnim svjetiljkama ukrasili i učinili smo ih za gađanje šejtana, i patnju u Ognju im pripremili"},{"SurahNumber":67,"VerseNumber":6,"Text":"A onima koji ne vjeruju u Gospodara svoga, pripada patnja u Džehennemu. Užasno je to boravište"},{"SurahNumber":67,"VerseNumber":7,"Text":"Kad budu u njega bačeni, hučanje njegovo čut će, i on će ključati"},{"SurahNumber":67,"VerseNumber":8,"Text":"gotovo da se od bijesa raspadne. Kad god se koja gomila u njega baci, stražari u njemu će je upitati: \"Zar nije niko dolazio da vas upozorava"},{"SurahNumber":67,"VerseNumber":9,"Text":"Jest, dolazio nam je onaj koji nas je upozoravao\", odgovorit će, \"a mi smo poricali i govorili: 'Allah nije objavio ništa, vi ste u velikoj zabludi"},{"SurahNumber":67,"VerseNumber":10,"Text":"I reći će: \"Da smo slušali ili razmišljali, ne bismo među stanovnicima Ognja bili"},{"SurahNumber":67,"VerseNumber":11,"Text":"I oni će priznati svoje grijehe, pa daleko bili stanovnici Ognja"},{"SurahNumber":67,"VerseNumber":12,"Text":"Onima koji se Gospodara svoga boje i kad ih niko ne vidi - pripada oprost i nagrada velika"},{"SurahNumber":67,"VerseNumber":13,"Text":"Govorili vi tiho ili glasno - pa, On sigurno zna šta grudi kriju"},{"SurahNumber":67,"VerseNumber":14,"Text":"A kako i ne bi znao Onaj Koji stvara, Koji zna i ono što je najsitnije, Onaj Koji u potpunosti sve zna"},{"SurahNumber":67,"VerseNumber":15,"Text":"On vam je Zemlju pogodnom učinio, pa hodajte predjelima njezinim i hranite se onim što On daje, ali Njemu se sve vraća"},{"SurahNumber":67,"VerseNumber":16,"Text":"Jeste li sigurni! da vas Onaj Koji je na nebesima neće u zemlju utjerati, kad se ona počne iznenada tresti"},{"SurahNumber":67,"VerseNumber":17,"Text":"Ili ste sigurni da Onaj Koji je na nebesima na vas neće vjetar s kamenjem poslati?! Pa, znat ćete kakvo je upozorenje Moje"},{"SurahNumber":67,"VerseNumber":18,"Text":"A poricali su i oni prije njih, pa kakva je bila osuda Moja"},{"SurahNumber":67,"VerseNumber":19,"Text":"Zar oni ne vide ptice iznad sebe kako raširenih krila lete, a i skupljaju ih? Samo ih Svemilosni drži; On, zaista, sve dobro vidi"},{"SurahNumber":67,"VerseNumber":20,"Text":"I, ko je taj koji će biti vojska vaša i vama pomoći, osim Svemilosnog?! Ništa osim obmane nevjernici nemaju"},{"SurahNumber":67,"VerseNumber":21,"Text":"A, i ko je taj koji će vas nahraniti, ako On hranu Svoju uskrati?! Ali, oni su ustrajni u osionosti i odbojnosti"},{"SurahNumber":67,"VerseNumber":22,"Text":"Da li je bolje upućen onaj koji ide pognut s licem prema zemlji ili onaj koji pravim putem uspravno hodi"},{"SurahNumber":67,"VerseNumber":23,"Text":"Reci: \"On vas je prvi put stvorio i dao vam sluh, vid i razum, pa kako samo malo zahvaljujete"},{"SurahNumber":67,"VerseNumber":24,"Text":"Reci: \"On vas je po Zemlji razasuo i pred Njim ćete biti sakupljeni"},{"SurahNumber":67,"VerseNumber":25,"Text":"A oni govore: \"Kad će već jednom ta prijetnja, ako istinu govorite"},{"SurahNumber":67,"VerseNumber":26,"Text":"Reci: \"Samo Allah zna! A ja sam samo upozoritelj jasni"},{"SurahNumber":67,"VerseNumber":27,"Text":"Kad je izbliza ugledaju ojađena bit će lica onih koji nisu vjerovali i bit će rečeno: \"Evo, ovo je ono što ste požurivali"},{"SurahNumber":67,"VerseNumber":28,"Text":"Reci: \"Kažite vi meni: ako Allah pošalje smrt meni i onima koji su sa mnom, ili ako nam se smiluje, ko će nevjernike od bolne patnje zaštititi"},{"SurahNumber":67,"VerseNumber":29,"Text":"Reci: \"On je Svemilosni, u Njega vjerujemo i na Njega se oslanjamo, a vi ćete sigurno saznati ko je u očitoj zabludi"},{"SurahNumber":67,"VerseNumber":30,"Text":"Reci: \"Šta mislite, ako vode vaše ponornice postanu, ko će vam vodu na površinu izvesti"}]}