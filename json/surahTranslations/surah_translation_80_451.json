{"Id":451,"LanguageCodes":["ur","urd"],"Name":"urd-abulaalamaududi","Author":"Abul A Ala Maududi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":80,"VerseNumber":1,"Text":"ترش رو ہوا، اور بے رخی برتی"},{"SurahNumber":80,"VerseNumber":2,"Text":"اِس بات پر کہ وہ اندھا اُس کے پاس آ گیا"},{"SurahNumber":80,"VerseNumber":3,"Text":"تمہیں کیا خبر، شاید وہ سدھر جائے"},{"SurahNumber":80,"VerseNumber":4,"Text":"یا نصیحت پر دھیان دے، اور نصیحت کرنا اس کے لیے نافع ہو؟"},{"SurahNumber":80,"VerseNumber":5,"Text":"جو شخص بے پروائی برتتا ہے"},{"SurahNumber":80,"VerseNumber":6,"Text":"اس کی طرف تو تم توجہ کرتے ہو"},{"SurahNumber":80,"VerseNumber":7,"Text":"حالانکہ اگر وہ نہ سدھرے تو تم پر اس کی کیا ذمہ داری ہے؟"},{"SurahNumber":80,"VerseNumber":8,"Text":"اور جو خود تمہارے پاس دوڑا آتا ہے"},{"SurahNumber":80,"VerseNumber":9,"Text":"اور وہ ڈر رہا ہوتا ہے"},{"SurahNumber":80,"VerseNumber":10,"Text":"اس سے تم بے رخی برتتے ہو"},{"SurahNumber":80,"VerseNumber":11,"Text":"ہرگز نہیں، یہ تو ایک نصیحت ہے"},{"SurahNumber":80,"VerseNumber":12,"Text":"جس کا جی چاہے اِسے قبول کرے"},{"SurahNumber":80,"VerseNumber":13,"Text":"یہ ایسے صحیفوں میں درج ہے جو مکرم ہیں"},{"SurahNumber":80,"VerseNumber":14,"Text":"بلند مرتبہ ہیں، پاکیزہ ہیں"},{"SurahNumber":80,"VerseNumber":15,"Text":"معزز اور نیک کاتبوں کے"},{"SurahNumber":80,"VerseNumber":16,"Text":"ہاتھوں میں رہتے ہیں"},{"SurahNumber":80,"VerseNumber":17,"Text":"لعنت ہو انسان پر، کیسا سخت منکر حق ہے یہ"},{"SurahNumber":80,"VerseNumber":18,"Text":"کس چیز سے اللہ نے اِسے پیدا کیا ہے؟"},{"SurahNumber":80,"VerseNumber":19,"Text":"نطفہ کی ایک بوند سے اللہ نے اِسے پیدا کیا، پھر اِس کی تقدیر مقرر کی"},{"SurahNumber":80,"VerseNumber":20,"Text":"پھر اِس کے لیے زندگی کی راہ آسان کی"},{"SurahNumber":80,"VerseNumber":21,"Text":"پھر اِسے موت دی اور قبر میں پہنچایا"},{"SurahNumber":80,"VerseNumber":22,"Text":"پھر جب چاہے وہ اِسے دوبارہ اٹھا کھڑا کرے"},{"SurahNumber":80,"VerseNumber":23,"Text":"ہرگز نہیں، اِس نے وہ فرض ادا نہیں کیا جس کا اللہ نے اِسے حکم دیا تھا"},{"SurahNumber":80,"VerseNumber":24,"Text":"پھر ذرا انسان اپنی خوراک کو دیکھے"},{"SurahNumber":80,"VerseNumber":25,"Text":"ہم نے خوب پانی لنڈھایا"},{"SurahNumber":80,"VerseNumber":26,"Text":"پھر زمین کو عجیب طرح پھاڑا"},{"SurahNumber":80,"VerseNumber":27,"Text":"پھر اُس کے اندر اگائے غلے"},{"SurahNumber":80,"VerseNumber":28,"Text":"اور انگور اور ترکاریاں"},{"SurahNumber":80,"VerseNumber":29,"Text":"اور زیتون اور کھجوریں"},{"SurahNumber":80,"VerseNumber":30,"Text":"اور گھنے باغ"},{"SurahNumber":80,"VerseNumber":31,"Text":"اور طرح طرح کے پھل، اور چارے"},{"SurahNumber":80,"VerseNumber":32,"Text":"تمہارے لیے اور تمہارے مویشیوں کے لیے سامان زیست کے طور پر"},{"SurahNumber":80,"VerseNumber":33,"Text":"آخرکار جب وہ کان بہرے کر دینے والی آواز بلند ہوگی"},{"SurahNumber":80,"VerseNumber":34,"Text":"اُس روز آدمی اپنے بھائی"},{"SurahNumber":80,"VerseNumber":35,"Text":"اور اپنی ماں اور اپنے باپ"},{"SurahNumber":80,"VerseNumber":36,"Text":"اور اپنی بیوی اور اپنی اولاد سے بھاگے گا"},{"SurahNumber":80,"VerseNumber":37,"Text":"ان میں سے ہر شخص پر اس دن ایسا وقت آ پڑے گا کہ اسے اپنے سوا کسی کا ہوش نہ ہوگا"},{"SurahNumber":80,"VerseNumber":38,"Text":"کچھ چہرے اُس روز دمک رہے ہوں گے"},{"SurahNumber":80,"VerseNumber":39,"Text":"ہشاش بشاش اور خوش و خرم ہوں گے"},{"SurahNumber":80,"VerseNumber":40,"Text":"اور کچھ چہروں پر اس روز خاک اڑ رہی ہوگی"},{"SurahNumber":80,"VerseNumber":41,"Text":"اور کلونس چھائی ہوئی ہوگی"},{"SurahNumber":80,"VerseNumber":42,"Text":"یہی کافر و فاجر لوگ ہوں گے"}]}