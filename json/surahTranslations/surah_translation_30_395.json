{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":30,"VerseNumber":1,"Text":"M"},{"SurahNumber":30,"VerseNumber":2,"Text":"Romalılar yenildiler"},{"SurahNumber":30,"VerseNumber":3,"Text":"(Arapların yaşadığı) bölgeye en yakın yerde... Yenilgilerinden sonra yeneceklerdir"},{"SurahNumber":30,"VerseNumber":4,"Text":"Bir kaç sene içinde. İş, önünde sonunda ALLAH'a aittir. O gün inananlar sevineceklerdir"},{"SurahNumber":30,"VerseNumber":5,"Text":"ALLAH'ın zaferiyle... O dilediğini zafere ulaştırır. O Üstündür, Rahimdir"},{"SurahNumber":30,"VerseNumber":6,"Text":"ALLAH'ın vermiş olduğu sözdür. ALLAH sözünü bozmaz; fakat insanların çoğu bilmez"},{"SurahNumber":30,"VerseNumber":7,"Text":"Onlar dünya hayatının dış yüzünü yanını bilirler. Ahiretten ise habersizdirler"},{"SurahNumber":30,"VerseNumber":8,"Text":"Kendi kendilerine hiç düşünmediler mi ki ALLAH gökleri, yeri ve aralarındakileri bir amaç için ve belli bir süre için yaratmıştır. Buna rağmen, insanların çoğunluğu Rab'leriyle karşılaşmayı inkar etmektedirler"},{"SurahNumber":30,"VerseNumber":9,"Text":"Yeryüzünde dolaşıp, kendilerinden öncekilerin sonunun nasıl olduğuna bakmazlar mı? Onlardan daha güçlü idiler, toprağı işlediler ve onlardan daha fazla üretimde bulundular. Elçileri onlara apaçık delillerle gitmişlerdi. Onlara zulmeden ALLAH değildi; onlar kendi kendilerine zulmediyorlardı"},{"SurahNumber":30,"VerseNumber":10,"Text":"Kötülük işleyenlerin sonu kötü oldu. Çünkü ALLAH'ın ayet ve mucizelerini yalanladılar ve onlarla eğlendiler"},{"SurahNumber":30,"VerseNumber":11,"Text":"Yaratılışı başlatan, sonra onu tekrarlayan ALLAH'tır. Ve sonunda siz O'na döndürüleceksiniz"},{"SurahNumber":30,"VerseNumber":12,"Text":"Saatin gerçekleştiği gün suçlular şoke olurlar"},{"SurahNumber":30,"VerseNumber":13,"Text":"Koştukları ortaklarından da kendilerine şefaat eden hiç bir kimse çıkmaz; ortaklarını inkar ederler"},{"SurahNumber":30,"VerseNumber":14,"Text":"Saatin gerçekleştiği gün gruplara ayrılırlar"},{"SurahNumber":30,"VerseNumber":15,"Text":"İnanıp erdemli davrananlar ise bir bahçe içinde neşelendirilirler"},{"SurahNumber":30,"VerseNumber":16,"Text":"İnkar edip, ayetlerimizi ve ahiret buluşmasını yalanlayanlar da azabın içine sokulurlar"},{"SurahNumber":30,"VerseNumber":17,"Text":"Öyleyse geceleyin bir köşeye çekildiğiniz ve sabahleyin kalktığınız zaman ALLAH'ı övgüyle anın"},{"SurahNumber":30,"VerseNumber":18,"Text":"Akşam ve öğle tatilinde göklerde ve yerde tüm övgüler O'nadır"},{"SurahNumber":30,"VerseNumber":19,"Text":"Ölüden diriyi çıkarır, diriden de ölüyü çıkarır ve ölümünden sonra yeryüzünü diriltir; siz işte böyle çıkarılacaksınız"},{"SurahNumber":30,"VerseNumber":20,"Text":"Sizi bir topraktan yaratması ve sonra yayılıp çoğalan insanlar olmanız O'nun ayetlerindendir"},{"SurahNumber":30,"VerseNumber":21,"Text":"Kendileriyle rahatlayıp huzur bulasınız diye sizin için türünüzden eşler yaratması ve aranıza dostluk sevgisi ve merhamet koyması O'nun ayetlerindendir. Düşünen bir toplum için bunda işaretler vardır"},{"SurahNumber":30,"VerseNumber":22,"Text":"Göklerin ve yerin yaratılışı, dillerinizin ve renklerinizin farklılığı da O'nun ayetlerindendir. Bilenler için bunda işaretler vardır"},{"SurahNumber":30,"VerseNumber":23,"Text":"Geceleyin ve gündüzün uyumanız ve O'nun lütfundan aramanız da O'nun ayetlerindendir. Dinleyen bir toplum için bunda işaretler vardır"},{"SurahNumber":30,"VerseNumber":24,"Text":"Korku ve umut kaynağı olarak size şimşeği göstermesi ve gökten bir su indirerek ölümünden sonra onunla yeri diriltmesi de O'nun ayetlerindendir. Aklını kullanan bir toplum için bunda işaretler vardır"},{"SurahNumber":30,"VerseNumber":25,"Text":"Göğün ve yerin O'nun buyruğuyla ayakta durması da O'nun ayetlerindendir. Sonra sizi yerden bir tek çağrıyla çağırdığı vakit siz çıkıverirsiniz"},{"SurahNumber":30,"VerseNumber":26,"Text":"Göklerde ve yerde bulunan herkes O'na aittir; hepsi O'na boyun eğmektedir"},{"SurahNumber":30,"VerseNumber":27,"Text":"Yaratılışı başlatıp tekrarlayan da O'dur; bu O'na çok kolaydır. Göklerde ve yerde en yüce örnek O'na aittir. O Üstündür, Bilgedir"},{"SurahNumber":30,"VerseNumber":28,"Text":"İşte size kendi içinizden bir örnek veriyor: Emriniz altındaki kimseleri, size verdiğimiz rızıklarda size eşit ortaklar olarak kabul eder misiniz? Birbirinizden çekindiğiniz gibi onlardan da çekinir misiniz? Aklını kullanan bir toplum için ayetleri b öyle detaylı açıklarız"},{"SurahNumber":30,"VerseNumber":29,"Text":"Aslında, zalimler bilgisizce kendi kafalarına uydular. ALLAH'ın saptırdığını kim doğruya iletebilir? Onlara hiç kimse yardım etmez"},{"SurahNumber":30,"VerseNumber":30,"Text":"Bir tek Tanrıcı olarak kendini dine adamalısın. Nitekim, ALLAH insanları böyle bir yaratılış ile donatarak yaratmıştır. ALLAH'ın yaratışında değişiklik olmaz. Bu, tam yetkin bir dindir, fakat insanların çoğu bilmez"},{"SurahNumber":30,"VerseNumber":31,"Text":"O'na yönelin; O'nu sayıp dinleyin. Namazı gözetin ve ortak koşanlardan olmayın"},{"SurahNumber":30,"VerseNumber":32,"Text":"Onlar ki dinlerini parçaladılar ve mezhep mezhep oldular. Her parti kendine ait (imam ve kitap) larla sevinip övünmektedir"},{"SurahNumber":30,"VerseNumber":33,"Text":"Halka bir zarar dokunduğu gün tümüyle Rab'lerine yönelerek dua ederler. Fakat sonra, kendilerine bir rahmet tattırınca bazıları Rab'lerine ortak koşar"},{"SurahNumber":30,"VerseNumber":34,"Text":"Böylece kendilerine verdiklerimize karşı nankörlük ederler. Zevklenin bakalım; ileride bileceksiniz"},{"SurahNumber":30,"VerseNumber":35,"Text":"Yoksa onlara, ortak koşmalarını destekleyen bir delil mi indirdik"},{"SurahNumber":30,"VerseNumber":36,"Text":"Halka bir rahmet tattırdığımız vakit onunla sevinirler. Yaptıklarının karşılığı olarak kendilerine bir kötülük dokunsa derhal umutsuzluğa düşerler"},{"SurahNumber":30,"VerseNumber":37,"Text":"ALLAH'ın, dilediğine rızkı arttırdığını ve kıstığını görmezler mi? İnanan bir toplum için bunda dersler vardır"},{"SurahNumber":30,"VerseNumber":38,"Text":"Öyleyse yakınlığı bulunanlara haklarını ver, yoksula ve yolcuya da... ALLAH'ın rızasını dileyenler için bu daha iyidir; onlar başarıya ulaşanlardır"},{"SurahNumber":30,"VerseNumber":39,"Text":"Halkın malları içinde artması için verdiğiniz tefecilik parası ALLAH'ın yanında artmaz. Ancak, ALLAH'ın rızasını dileyerek verdiğiniz bir zekata gelince, onu verenler yatırımlarını katlarlar"},{"SurahNumber":30,"VerseNumber":40,"Text":"ALLAH sizi yarattı, sonra size rızık verdi, sonra sizi öldürür, sonra sizi diriltir. Ortaklarınızdan hangisi bunlardan birisini yapabilir? Övgüler O'na aittir. Onların ortak koştuklarından çok yücedir"},{"SurahNumber":30,"VerseNumber":41,"Text":"Halkın elleriyle işledikleri yüzünden karada ve denizde felaketler yaygınlaştı. Böylece, (kötülükten) dönerler diye yaptıklarının bir kısmını onlara tattırıyor"},{"SurahNumber":30,"VerseNumber":42,"Text":"De ki, \"Yeryüzünde dolaşın da öncekilerin sonunun nasıl olduğuna bakın.\" Çokları ortak koşanlardı"},{"SurahNumber":30,"VerseNumber":43,"Text":"Öyleyse, ALLAH'tan, geri çevrilmesi olanaksız bir gün gelmeden önce kendini dosdoğru olan dine ada. O gün şoke olurlar"},{"SurahNumber":30,"VerseNumber":44,"Text":"Kim inkar ederse, inkarı kendi aleyhinedir. Kimler de erdemli davranırlarsa kişiliklerini güçlendirmiş ve geliştirmiş olurlar"},{"SurahNumber":30,"VerseNumber":45,"Text":"Çünkü O, inananları ve erdemli davrananları lütfundan ödüllendirecektir. O, inkarcıları sevmez"},{"SurahNumber":30,"VerseNumber":46,"Text":"Size rahmetini tattırmak, emriyle gemileri yürütmesi, lütfunu (ticaret yoluyla) aramanız ve şükretmeniz için rüzgarları müjdeci olarak göndermesi de O'nun ayetlerindendir"},{"SurahNumber":30,"VerseNumber":47,"Text":"Senden önce elçileri halklarına apaçık delillerle gönderdik. Suç işleyenleri de cezalandırdık. İnananlara yardım etmek görevimizdir"},{"SurahNumber":30,"VerseNumber":48,"Text":"ALLAH rüzgarları göndererek bulutları sürer, onları dilediği gibi gökte yayıp üstüste yığar ve sen de onların arasından yağmurun çıktığını görürsün. Kullarından dilediğinin üzerine onu yağdırınca hemen sevinirler"},{"SurahNumber":30,"VerseNumber":49,"Text":"Halbuki onlar, onun kendilerine yağmadan önce umutsuzdular"},{"SurahNumber":30,"VerseNumber":50,"Text":"ALLAH'ın rahmetinin ürünlerine bak; ölümünden sonra toprağı nasıl da diriltiyor. Bunun gibi ölüleri de diriltecektir. O her şeye gücü yetendir"},{"SurahNumber":30,"VerseNumber":51,"Text":"Ancak, O bir fırtına gönderir de onlar (ekinlerin kuruyup) sarardığını görseler hemen inkar ve nankörlük etmeye başlarlar"},{"SurahNumber":30,"VerseNumber":52,"Text":"Sen ne ölülere işittirebilirsin, ne de arkalarını dönüp giden sağırlara çağrıyı duyurabilirsin"},{"SurahNumber":30,"VerseNumber":53,"Text":"Körü de sapıklığından kurtarıp yola getiremezsin. Sen ancak ayetlerimize inananlara işittirebilirsin ki onlar hemen teslim olurlar"},{"SurahNumber":30,"VerseNumber":54,"Text":"ALLAH sizi zayıf olarak yarattı, zayıflıktan sonra size güç verdi, güçten sonra zayıflık ve ağarmış saçlar verdi. O dilediğini yaratır. O Bilendir, Güçlüdür"},{"SurahNumber":30,"VerseNumber":55,"Text":"Saat (dünyanın sonu) gerçekleştiği zaman, suçlular, (dünyada) ancak bir saat kaldıklarına and içerler. Onlar işte böyle yanılıyorlardı"},{"SurahNumber":30,"VerseNumber":56,"Text":"Kendilerine bilgi ve inanç verilenler, \"Siz ALLAH'ın yasasına göre, diriliş gününe kadar kaldınız. Bu, diriliş günüdür; fakat siz bilemediniz,\" diyeceklerdir"},{"SurahNumber":30,"VerseNumber":57,"Text":"O gün, zalimlerin özrü kendilerine bir yarar sağlamıyacaktır; kendilerini temize çıkarmaları da istenmez"},{"SurahNumber":30,"VerseNumber":58,"Text":"Biz bu Kuran'da halka her türlü örneği verdik. Onlara bir mucize getirsen, kafirler, \"Siz yanılanlarsınız,\" diyeceklerdir"},{"SurahNumber":30,"VerseNumber":59,"Text":"ALLAH bilmeyenlerin kalplerini işte böyle damgalar"},{"SurahNumber":30,"VerseNumber":60,"Text":"Öyleyse sabret. ALLAH'ın sözü gerçektir. Kesin inanca sahip olmayanlar seni gevşekliğe sürüklemesin"}]}