{"Id":207,"LanguageCodes":["it","ita"],"Name":"ita-hamzarobertopic","Author":"Hamza Roberto Piccardo","Language":"Italian","Description":"Italian","Direction":"ltr","Source":"http://tanzil.net","Translations":[{"SurahNumber":22,"VerseNumber":1,"Text":"O uomini, temete il vostro Signore. Il sisma dell'Ora sarà cosa terribile"},{"SurahNumber":22,"VerseNumber":2,"Text":"Il Giorno in cui la vedrete, ogni nutrice dimenticherà il suo lattante e ogni femmina gravida abortirà. E vedrai ebbri gli uomini, mentre non lo saranno, ma sarà questo il tremendo castigo di Allah"},{"SurahNumber":22,"VerseNumber":3,"Text":"C'è gente che polemizza a proposito di Allah, senza [alcuna] scienza e seguono ogni diavolo ribelle"},{"SurahNumber":22,"VerseNumber":4,"Text":"del quale è scritto che travierà e guiderà verso il castigo della Fiamma, chi lo avrà preso per patrono"},{"SurahNumber":22,"VerseNumber":5,"Text":"O uomini, se dubitate della Resurrezione, sappiate che vi creammo da polvere e poi da sperma e poi da un'aderenza e quindi da un pezzetto di carne, formata e non formata - così Noi vi spieghiamo - e poniamo nell'utero quello che vogliamo fino a un termine stabilito. Vi facciamo uscire lattanti, per condurvi poi alla pubertà. Qualcuno di voi muore e altri portiamo fino all'età decrepita, tanto che non sanno più nulla, dopo aver saputo. Vedrai [alla stessa maniera] la terra disseccata che freme e si gonfia quando vi facciamo scendere l'acqua e lascia spuntare ogni splendida specie di piante"},{"SurahNumber":22,"VerseNumber":6,"Text":"Così avviene perché Allah è la Verità, è Lui che ridà la vita ai morti. Egli è onnipotente"},{"SurahNumber":22,"VerseNumber":7,"Text":"Già l'Ora si avvicina, nessun dubbio in proposito, e Allah resusciterà quelli che sono nelle tombe"},{"SurahNumber":22,"VerseNumber":8,"Text":"Ci sono uomini che polemizzano a proposito di Allah, senza conoscenza, senza direzione, senza una Scrittura che li illumini"},{"SurahNumber":22,"VerseNumber":9,"Text":"Gireranno il collo per sviare dal sentiero di Allah. Li attende abominio in questa vita e, nel Giorno della Resurrezione, il castigo dell'Incendio"},{"SurahNumber":22,"VerseNumber":10,"Text":"“Ecco il compenso per ciò che le tue mani hanno commesso!” Allah non è mai ingiusto nei confronti dei Suoi servi"},{"SurahNumber":22,"VerseNumber":11,"Text":"Fra gli uomini, c'è chi adora Allah tentennando. Se gli giunge il bene, si acquieta; se gli giunge una prova fa voltafaccia e perde in questa vita e nell'altra. Questa è una perdita evidente"},{"SurahNumber":22,"VerseNumber":12,"Text":"Invocano, all'infuori di Allah, chi non reca loro né danno, né giovamento. Ecco il traviarsi più netto"},{"SurahNumber":22,"VerseNumber":13,"Text":"Invocano ciò che reca loro danno, piuttosto che giovamento. Che pessimo patrono, che pessimo compagno"},{"SurahNumber":22,"VerseNumber":14,"Text":"In verità, coloro che credono e operano il bene, Allah li farà entrare nei Giardini dove scorrono i ruscelli. In verità, Allah fa quello che vuole"},{"SurahNumber":22,"VerseNumber":15,"Text":"Chi pensa che Allah non darà la vittoria [al Suo Inviato] in questa vita e nell'Altra, tenda una corda al soffitto, fino a soffocarsi. Vedrà così, se il suo artificio farà sparire ciò che lo fa andare in collera"},{"SurahNumber":22,"VerseNumber":16,"Text":"Così lo facemmo scendere dal cielo in versetti espliciti. In verità, Allah guida chi vuole! [Il pronome si riferisce al Corano]"},{"SurahNumber":22,"VerseNumber":17,"Text":"E certamente, nel Giorno della Resurrezione, Allah giudicherà tra coloro che hanno creduto, i giudei, i sabei, i cristiani, i magi e coloro che attribuiscono associati ad Allah. In verità, Allah è testimone di ogni cosa"},{"SurahNumber":22,"VerseNumber":18,"Text":"Non vedi, dunque, che è davanti ad Allah che si prosternano tutti coloro che sono nei cieli e tutti coloro che sono sulla terra e il sole e la luna e le stelle e le montagne e gli alberi e gli animali e molti tra gli uomini? Contro molti [altri] si realizzerà il castigo. E chi sarà disprezzato da Allah, non sarà onorato da nessuno. Allah fa quello che vuole"},{"SurahNumber":22,"VerseNumber":19,"Text":"Ecco due avversari che polemizzano a proposito del loro Signore. Ai miscredenti saranno tagliate vesti di fuoco e sulle loro teste verrà versata acqua bollente"},{"SurahNumber":22,"VerseNumber":20,"Text":"che fonderà le loro viscere e la loro pelle"},{"SurahNumber":22,"VerseNumber":21,"Text":"Subiranno mazze di ferro"},{"SurahNumber":22,"VerseNumber":22,"Text":"e ogni volta, che vorranno uscirne per la disperazione, vi saranno ricacciati: “Gustate il supplizio della Fornace”"},{"SurahNumber":22,"VerseNumber":23,"Text":"In verità, Allah introdurrà nei Giardini dove scorrono i ruscelli coloro che credono e operano il bene. Colà saranno adornati di bracciali d'oro e di perle e le loro vesti saranno di seta"},{"SurahNumber":22,"VerseNumber":24,"Text":"Saranno guidati alla Parola migliore, saranno guidati alla via del Degno di lode"},{"SurahNumber":22,"VerseNumber":25,"Text":"Quanto ai miscredenti che distolgono [le genti] dalla via di Allah e dalla Santa Moschea, che abbiamo istituito per gli uomini... e, chi vi risiede e chi vi si reca, sono uguali - e a chiunque insolentemente la profana, faremo provare un doloroso castigo"},{"SurahNumber":22,"VerseNumber":26,"Text":"Stabilimmo per Abramo il sito della Casa (dicendogli): “Non associare a Me alcunché, mantieni pura la Mia Casa per coloro che vi girano attorno, per coloro che si tengono ritti [in preghiera], per coloro che si inchinano e si prosternano"},{"SurahNumber":22,"VerseNumber":27,"Text":"Chiama le genti al pellegrinaggio: verranno a te a piedi e con cammelli slanciati, da ogni remota contrada"},{"SurahNumber":22,"VerseNumber":28,"Text":"per partecipare ai benefici che sono stati loro concessi; ed invocare il Nome di Allah nei giorni stabiliti, sull'animale del gregge che è stato loro attribuito in nutrimento. Mangiatene voi stessi e datene al bisognoso e al povero"},{"SurahNumber":22,"VerseNumber":29,"Text":"Ritornino poi alla cura del corpo, assolvano i voti e girino attorno alla Casa antica”"},{"SurahNumber":22,"VerseNumber":30,"Text":"Questo è quanto; e chi rispetterà gli interdetti, sarà buon per lui presso il suo Signore. E il bestiame vi è stato reso lecito, eccetto quello che vi è stato menzionato: fuggite l'abominio degli idoli e astenetevi dalle espressioni mendaci"},{"SurahNumber":22,"VerseNumber":31,"Text":"Siate sinceri nei confronti di Allah e non associateGli alcunché. Chi attribuisce consimili ad Allah, è come se fosse precipitato dal cielo, preda di uccelli o del vento che lo scaglia in un luogo lontano"},{"SurahNumber":22,"VerseNumber":32,"Text":"Questo è quanto [vi è stato prescritto], e chi rispetta i sacri simboli di Allah, sa che ciò scaturisce dal timore del cuore"},{"SurahNumber":22,"VerseNumber":33,"Text":"Di esse godrete fino ad un termine stabilito. Quindi il luogo del sacrificio sarà presso la Casa antica"},{"SurahNumber":22,"VerseNumber":34,"Text":"Ad ogni comunità assegnammo un rito, affinché menzionassero il Nome di Allah sul capo di bestiame che Egli ha concesso loro. Il vostro Dio è un Dio unico. A Lui sottomettetevi. Danne la lieta novella agli umili"},{"SurahNumber":22,"VerseNumber":35,"Text":"coloro i cui cuori fremono al ricordo di Allah, coloro che sopportano con costanza quello che li colpisce e coloro che assolvono l'orazione e sono generosi di ciò di cui li provvedemmo"},{"SurahNumber":22,"VerseNumber":36,"Text":"E le [vittime sacrificali] imponenti ve le indicammo come elementi rituali. In ciò vi è un bene per voi! Menzionate su di loro il Nome di Allah quando le apprestate [al sacrificio], poi, quando giacciono [senza vita] sul fianco, mangiatene e nutrite chi è discreto nel bisogno e chi chiede l'elemosina. Così ve le assoggettammo, affinché siate riconoscenti"},{"SurahNumber":22,"VerseNumber":37,"Text":"Le loro carni e il loro sangue non giungono ad Allah, vi giunge invece il vostro timor [di Lui]. Così ve le ha assoggettate, affinché proclamiate la grandezza di Allah Che vi ha guidato. Danne la lieta novella a coloro che operano il bene"},{"SurahNumber":22,"VerseNumber":38,"Text":"In verità, Allah difende coloro che credono. Allah non ama il traditore ingrato"},{"SurahNumber":22,"VerseNumber":39,"Text":"A coloro che sono stati aggrediti è data l'autorizzazione [di difendersi], perché certamente sono stati oppressi e, in verità, Allah ha la potenza di soccorrerli"},{"SurahNumber":22,"VerseNumber":40,"Text":"a coloro che senza colpa sono stati scacciati dalle loro case, solo perché dicevano: “Allah è il nostro Signore”. Se Allah non respingesse gli uni per mezzo degli altri, sarebbero ora distrutti monasteri e chiese, sinagoghe e moschee nei quali il Nome di Allah è spesso menzionato. Allah verrà in aiuto di coloro che sostengono [la Sua religione]. In verità, Allah è forte e possente"},{"SurahNumber":22,"VerseNumber":41,"Text":"[Essi sono] coloro che quando diamo loro potere sulla terra, assolvono all'orazione, versano la decima, raccomandano le buone consuetudini e proibiscono ciò che è riprovevole. Appartiene ad Allah l'esito di tutte le cose"},{"SurahNumber":22,"VerseNumber":42,"Text":"E se ti considerano un impostore, ebbene [sappi che] prima di loro tacciarono di menzogna [i loro profeti] il popolo di Noè, gli Âd, i Thamûd"},{"SurahNumber":22,"VerseNumber":43,"Text":"e il popolo di Abramo, il popolo di Lot"},{"SurahNumber":22,"VerseNumber":44,"Text":"e gli abitanti di Madian. Mosè fu trattato da impostore! Ho dato tregua ai miscredenti e poi li ho afferrati: quale fu la Mia riprovazione"},{"SurahNumber":22,"VerseNumber":45,"Text":"Quante città facemmo perire perché furono ingiuste! Ora sono ridotte in rovine, quanti pozzi deserti e palazzi abbandonati"},{"SurahNumber":22,"VerseNumber":46,"Text":"Non percorrono dunque la terra? Non hanno cuori per capire e orecchi per sentire? Ché in verità non sono gli occhi ad essere ciechi, ma sono ciechi i cuori nei loro petti"},{"SurahNumber":22,"VerseNumber":47,"Text":"Ti chiedono di affrettare il castigo. Giammai Allah mancherà alla Sua promessa. Invero un solo giorno presso il tuo Signore, vale come mille anni di quelli che contate"},{"SurahNumber":22,"VerseNumber":48,"Text":"E a quante città ho concesso un rinvio, anche se erano ingiuste. Quindi le afferrai. A Me tutto ritornerà"},{"SurahNumber":22,"VerseNumber":49,"Text":"Di': “Uomini, io per voi non sono altro che un ammonitore esplicito”"},{"SurahNumber":22,"VerseNumber":50,"Text":"Coloro che credono e operano il bene avranno il perdono e premio generoso"},{"SurahNumber":22,"VerseNumber":51,"Text":"Quelli che [invece] si adoperano contro i Nostri segni, quelli sono i compagni della Fornace"},{"SurahNumber":22,"VerseNumber":52,"Text":"Non inviammo prima di te nessun messaggero e nessun profeta, senza che Satana si intromettesse nella sua recitazione. Ma Allah abroga quello che Satana suggerisce. Allah conferma i Suoi segni. Allah è sapiente, saggio"},{"SurahNumber":22,"VerseNumber":53,"Text":"[Allah] fa sì che i suggerimenti di Satana siano una tentazione per coloro che hanno una malattia nel cuore, per coloro che hanno i cuori induriti. In verità, gli ingiusti sono immersi nella discordia"},{"SurahNumber":22,"VerseNumber":54,"Text":"Coloro che [invece] hanno ricevuto la scienza sanno che questa è la Verità che viene dal tuo Signore, credono in essa e i loro cuori vi si sottomettono umilmente. In verità, Allah dirige sulla retta via coloro che credono"},{"SurahNumber":22,"VerseNumber":55,"Text":"I miscredenti non smetteranno di essere nel dubbio, finché non giunga improvvisa l'Ora o il castigo di un Giorno nefasto"},{"SurahNumber":22,"VerseNumber":56,"Text":"In quel Giorno la sovranità apparterrà ad Allah, ed Egli giudicherà tra di loro. Poi, quelli che avranno creduto e ben operato [andranno] nei Giardini delle delizie"},{"SurahNumber":22,"VerseNumber":57,"Text":"e i miscredenti, che avranno smentito i segni Nostri, avranno un castigo avvilente"},{"SurahNumber":22,"VerseNumber":58,"Text":"Quanto a coloro che sono emigrati per la causa di Allah, che furono uccisi o morirono, Allah li ricompenserà nel migliore dei modi. In verità, Allah è il Migliore dei compensatori"},{"SurahNumber":22,"VerseNumber":59,"Text":"Li introdurrà in un luogo di cui saranno soddisfatti. In verità, Allah è il Sapiente, il Magnanimo"},{"SurahNumber":22,"VerseNumber":60,"Text":"Allah certamente proteggerà chi risponda proporzionatamente all'offesa e ancora subisca rappresaglie, poiché in verità Allah è indulgente, perdonatore"},{"SurahNumber":22,"VerseNumber":61,"Text":"È così, poiché Allah fa entrare la notte nel giorno e il giorno nella notte, ed in verità, Allah è Colui che tutto ascolta ed osserva"},{"SurahNumber":22,"VerseNumber":62,"Text":"È così, poiché Allah è la Verità, mentre ciò che invocano all'infuori di Lui è certamente menzogna. In verità Allah è l'Altissimo, il Grande"},{"SurahNumber":22,"VerseNumber":63,"Text":"Non hai visto come Allah fa scendere dal cielo un'acqua che rinverdisce la terra? In verità, Allah è il Sottile, il Ben Informato"},{"SurahNumber":22,"VerseNumber":64,"Text":"A Lui [appartiene] ciò che è nei cieli e ciò che sta sulla terra. Allah è certamente Colui che basta a Se stesso, è il Degno di lode"},{"SurahNumber":22,"VerseNumber":65,"Text":"Non hai visto che Allah vi ha assoggettato tutto quello che sta sulla terra e la nave che per ordine Suo solca i mari? È Lui che trattiene il cielo dall'abbattersi sulla terra senza il Suo permesso. In verità, Allah è dolce e misericordioso nei confronti degli uomini"},{"SurahNumber":22,"VerseNumber":66,"Text":"Egli è Colui Che vi dà la vita e poi vi fa morire e poi vi ridarà la vita. Invero l'uomo è ingrato"},{"SurahNumber":22,"VerseNumber":67,"Text":"Ad ogni comunità abbiamo indicato un culto da osservare. E non polemizzino con te in proposito. Chiamali al tuo Signore, ché in verità sei sulla retta via"},{"SurahNumber":22,"VerseNumber":68,"Text":"E se polemizzano con te, allora di': “Allah ben conosce quello che fate"},{"SurahNumber":22,"VerseNumber":69,"Text":"Allah giudicherà tra di voi, nel Giorno della Resurrezione, a proposito delle vostre divergenze”"},{"SurahNumber":22,"VerseNumber":70,"Text":"Non sai che Allah conosce ciò che c'è nei cieli e sulla terra? Tutto ciò [è racchiuso] in un Libro; ciò è facile per Allah"},{"SurahNumber":22,"VerseNumber":71,"Text":"Adorano all'infuori di Lui cose su cui Egli non ha fatto scendere autorità alcuna, ciò su cui non possiedono nessuna scienza. Ebbene, gli ingiusti non avranno chi li soccorra"},{"SurahNumber":22,"VerseNumber":72,"Text":"E quando vengono recitati loro i Nostri chiari versetti, potrai leggere il fastidio sul volto dei miscredenti, e manca poco che si scaglino su quelli che recitano loro i Nostri versetti. Di': “Vi dovrò annunciare qualcosa di peggiore? Il Fuoco promesso ai miscredenti? Qual triste divenire!”"},{"SurahNumber":22,"VerseNumber":73,"Text":"O uomini, vi è proposta una metafora, ascoltatela: “Coloro che invocate all'infuori di Allah non potrebbero creare neppure una mosca, neanche se si unissero a tal fine; e se la mosca li depredasse di qualcosa, non avrebbero modo di riprendersela. Quanta debolezza in colui che sollecita e in colui che viene sollecitato!”"},{"SurahNumber":22,"VerseNumber":74,"Text":"Non considerano Allah nella Sua vera realtà. In verità, Allah è forte e possente"},{"SurahNumber":22,"VerseNumber":75,"Text":"Allah sceglie messaggeri tra gli angeli e tra gli uomini. In verità, Allah tutto ascolta e osserva"},{"SurahNumber":22,"VerseNumber":76,"Text":"Egli conosce quello che sta loro innanzi e ciò che è dietro di loro. A Lui fanno ritorno tutte le cose"},{"SurahNumber":22,"VerseNumber":77,"Text":"O voi che credete, inchinatevi, prosternatevi e adorate il vostro Signore e operate il bene, sì che possiate prosperare"},{"SurahNumber":22,"VerseNumber":78,"Text":"Lottate per Allah come Egli ha diritto [che si lotti]. Egli vi ha scelti e non ha posto nulla di gravoso nella religione, quella del vostro padre Abramo che vi ha chiamati “musulmani”. Già allora e qui ancora, sì che il Messaggero testimoni nei vostri confronti e voi testimoniate nei confronti delle genti. Assolvete all'orazione e versate la decima e aggrappatevi ad Allah: Egli è il vostro patrono. Qual miglior patrono, qual miglior alleato"}]}