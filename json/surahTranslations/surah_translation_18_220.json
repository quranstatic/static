{"Id":220,"LanguageCodes":["kk","kaz"],"Name":"kaz-khalifahaltaich-lad","Author":"Khalifah Altai Charity Foundation","Language":"Kazakh","Description":"Kazakh - Transliteration with diacritics","Direction":"ltr","Source":"","Translations":[{"SurahNumber":18,"VerseNumber":1,"Text":"Barlıq maqtaw Allahqa, sonday qulına Kitaptı / Qurandı / tüsirgen jäne onda / Quranda / eşbir qïsıqtıq, awıtqw / kemşilik / jasamay"},{"SurahNumber":18,"VerseNumber":2,"Text":"twra etken. / Ol arqılı / Özinen bolatın qattı azaptı eskertw jäne izgi amal isteytin ïmandılardı / müminderdi / - olarğa bolatın körkem sıymen qwandırw üşin"},{"SurahNumber":18,"VerseNumber":3,"Text":"Olar / ïmandılar / onda mäñgi turadı"},{"SurahNumber":18,"VerseNumber":4,"Text":"Äri: «Allah bala ïemdendi», - dep aytqandardı eskertw üşin"},{"SurahNumber":18,"VerseNumber":5,"Text":"Bul twralı olarda eşbir bilim joq äri olardıñ äkelerinde de. Olardıñ awızdarınan şıqqan söz öte ülken / awır / . Olar tek ötirikti ğana aytadı"},{"SurahNumber":18,"VerseNumber":6,"Text":"Ey, Muxammed! / Olar osı sözge Quranğa senbese, sen qayğırıp, olardıñ soñınan / solarğa bola / , öziñdi qurta jazdaysıñ"},{"SurahNumber":18,"VerseNumber":7,"Text":"Aqïqatında, olardıñ qaysısı amal etwde jaqsı ekenin sınaw üşin Biz jer üstindegi bar närselerdi, onıñ körki etip qoydıq"},{"SurahNumber":18,"VerseNumber":8,"Text":"Äri şın mäninde, Biz onıñ / jerdiñ / üstindegilerdiñ barlığın qur topıraqqa aynaldıramız"},{"SurahNumber":18,"VerseNumber":9,"Text":"Ey, Muxammed! / älde sen üñgir jäne Raqïm ïeleri Bizdiñ belgilerimizdiñ işindegi tañğajayıbı dep oyladıñ ba"},{"SurahNumber":18,"VerseNumber":10,"Text":"Kezinde jas jigitter üñgirdi panalap: «Rabbımız! Bizge Öziñnen meyirim näsip et! Äri isimizde bizge twralıq ber», - dedi"},{"SurahNumber":18,"VerseNumber":11,"Text":"Sonda Biz olardıñ qulaqtarın birneşe jılğa bekittik"},{"SurahNumber":18,"VerseNumber":12,"Text":"Sodan keyin eki toptıñ qaysısı merzimdi dälirek esepteytinin bilw üşin olardı qaytadan tirilttik / oyattıq"},{"SurahNumber":18,"VerseNumber":13,"Text":"Ey, Muxammed! / Sağan olardıñ xabarın aqïqatpen bayan etemiz. Küdiksiz, olar özderiniñ Rabbısına sengen jigitter edi, Biz olardıñ twralıqtarın arttıra tüstik"},{"SurahNumber":18,"VerseNumber":14,"Text":"Olar turıp: «Bizdiñ Rabbımız - aspandardıñ jäne jerdiñ Rabbısı. Biz Odan özgeni quday etip eşqaşan tilemeymiz. Onda biz şekten şıqqan sözdi aytqan bolamız», - degen kezde, Biz olardıñ jürekterin bekitken edik"},{"SurahNumber":18,"VerseNumber":15,"Text":"Olar bir-birine / : «Mına elimiz Odan özgeni qudaylar etip aldı. Olar solarğa / qudaylarına / qatıstı nege anıq dälel keltirmeydi? Allahqa qatıstı / oydan / ötirikti qurastırğannan ädiletsiz kim bar?» - dedi"},{"SurahNumber":18,"VerseNumber":16,"Text":"«Endi olardan jäne olardıñ Allahtan özge tabınğandarınan bölinip şıqqan soñ, üñgirdi panalañdar. Senderdiñ Rabbıñ özderiñe meyirimin jayadı äri isteriñe kömek berip, jeñildetedi», - dedi"},{"SurahNumber":18,"VerseNumber":17,"Text":"Ey, Muxammed! / Künniñ şıqqan kezinde, olardıñ üñgirin oñ jaqtan awıp ötkenin, al batqan kezinde sol jağınan ötip ketkenin köresiñ. Al, olar onıñ / üñgirdiñ / ortasında boldı. Bul - Allahtıñ belgilerinen. Allah kimdi twra jolmen jürgizse, sol twra jolda boladı. Al kimdi adastırsa, ol üşin bağıt körseter qamqorşı taba almaysıñ"},{"SurahNumber":18,"VerseNumber":18,"Text":"Olardı oyaw dep oylaysıñ, negizinen olar uyqıda. Biz olardı oñ jağına jäne sol jağına awdarıp turamız. Al ïtteri üñgirdiñ kire berisinde, aldıñğı eki ayağın sozıp jattı. Eger de olardı körgeniñde, olardan burılıp qaşıp, seni qorqınış basar edi"},{"SurahNumber":18,"VerseNumber":19,"Text":"Söytip Biz olardı bir-birinen suraswları üşin qayta tirilttik / oyattıq / . Olardan birewi «Qanşa boldıñdar?» dedi. Olar: «Bir kün nemese künniñ bir böligi»,- dedi. «Qanşa bolğandarıñdı özderiñniñ Rabbıñ jaqsı biledi. Birewleriñdi mına kümis teñgeleriñmen qalağa jiberiñder. Tağamnıñ qaysısı taza ekenin qarap, senderge azıq alıp kelsin. Äri sıpayı, saq bolsın, senderdi eşkimge bayqatpasın"},{"SurahNumber":18,"VerseNumber":20,"Text":"Eger olar senderdi körip qoysa, tas atadı nemese dinderine qaytaradı. Onda sender eşqaşan murattarıña jetpeysiñder», - dedi"},{"SurahNumber":18,"VerseNumber":21,"Text":"Osılay, Allahtıñ wädesiniñ şındığın, Sağattıñ / qayta tirilwdiñ / şäksiz bolatındığın / adamdar / bilwi üşin olardı, bularğa keziktirdik. Sol kezde bular özara olar jöninde dawlastı. Bular: «Olardıñ basına / üñgirdiñ awzın bekitip / qurılıs turğızıñdar. Olardı Rabbısı jaqsı biledi»,- dedi. Bul mäselede üstem kelgender: «Biz olardıñ basına meşit salamız»,- dedi"},{"SurahNumber":18,"VerseNumber":22,"Text":"Bular: «Olar üşew, törtinşisi olardıñ ïti», -dedi jäne: «Olar besew, altınşısı olardıñ ïti», -dep joramaldap, ğayıptı bilmekşi boldı. Sonday-aq olar: «Jetew, segizinşisi olardıñ ïti»,-dedi. Ayt: «Olardıñ sanın Rabbım jaqsı biledi. Olardı tek azınan basqa eşkim bilmeydi»,- dep. Olar jayında aşıq türde ğana sözge bar äri olar jaylı bulardıñ / kitap ïeleriniñ / eşqaysısınan surama"},{"SurahNumber":18,"VerseNumber":23,"Text":"Äri eşbir närsege baylanıstı: «Men munı erteñ isteymin», - dep aytpa"},{"SurahNumber":18,"VerseNumber":24,"Text":"tek: «Allah qalasa» - / «Ïnşa Allah» / ,- dep qana ayt. Umıtqansätte Rabbıñdı esiñe al da: «Rabbımnıñ mağan twralıqqa budan da jaqın jol körsetwin ümit etemin»,- dep ayt"},{"SurahNumber":18,"VerseNumber":25,"Text":"Olar üñgirde üş jüz jıl boldı jäne toğız / qosıladı"},{"SurahNumber":18,"VerseNumber":26,"Text":"Ey, Muxammed! / Ayt: «Olardıñ qanşa bolğanın Allah jaqsı biledi. Aspandardıñ jäne jerdiñ qupïyası Oğan tän. Ol - qanday keremet Körwşi jäne Estwşi! Olarda Odan özge qamqorşı joq äri Ol bïligine eşkimdi ortaqtastırmaydı», - dep"},{"SurahNumber":18,"VerseNumber":27,"Text":"Ey, Muxammed! / Rabbıñnıñ kitabınan öziñe waxï etilgendi oqı. Onıñ sözderin özgertwşi joq äri Odan özge / pana / qorğanış tappaysıñ"},{"SurahNumber":18,"VerseNumber":28,"Text":"Özderiniñ Rabbısına tañerteñ äri keşke Onıñ dïdarın / razılığın / qalap, tilek etwşilermen birge sabır et, äri osı ömirdiñ körkin qalap, közderiñdi olardan burma. Sonday-aq, Biz jüregin Özimizdi eske alwdan qapersiz etken äri köñilqumarlığına ergen jäne isi şekten şıqqan birewge bağınba"},{"SurahNumber":18,"VerseNumber":29,"Text":"Äri ayt: «Aqïqat - senderdiñ Rabbıñnan. Sondıqtan kim qalasa, sensin, kim qalasa, küpirlik etsin / ïmanğa kelmesin / »,- dep. Aqïqatında, Biz ädiletsizderge Ot äzirledik. Onıñ qorğandarı olardı qorşap aladı. Eger olar järdem surasa, olarğa betterdi qwırıp jiberetin balqığan mıs sïyaqtı sw beriledi. Ol qanday jaman swsın äri qanday jaman orın"},{"SurahNumber":18,"VerseNumber":30,"Text":"Aqïqatında, ïmanğa kelip jäne izgi amal istegenderge,- ıqılaspen istegen amaldarınıñ sıyın zaya ketirmeymiz"},{"SurahNumber":18,"VerseNumber":31,"Text":"Olarğa ’Adn Jännatınıñ baqtarı bar, olardıñ astınan özender ağıp jatadı. Olar onda altınnan bolğan bileziktermen sändenedi, juqa jäne qalıñ jibekten jasıl kïimder kïip, perdelermen sändelgen jumsaq säkilerde süyenip otıradı. Bul ne degen jaqsı sıy äri netken körkem meken"},{"SurahNumber":18,"VerseNumber":32,"Text":"Äri olarğa eki adamnıñ mısalın bayan et. Biz olardıñ birewine eki jüzim bağın berdik. jäne ol ekewin qurma ağaştarımen qorşap, araların egindik ettik"},{"SurahNumber":18,"VerseNumber":33,"Text":"Eki baq ta jemisterinen eşnärse azaytpay berdi. Äri olardıñ aralarınan özen ağızıp qoydıq"},{"SurahNumber":18,"VerseNumber":34,"Text":"Sonday-aq onıñ / basqa da / önimderi bar edi. Sonda joldasımen söylesip turğanda ol: «Meniñ senen dünïem köp äri adamdarımnıñ sanı jağınan da qwattımın», - dedi"},{"SurahNumber":18,"VerseNumber":35,"Text":"Söytip ol bağına öz-özine ädiletsizdik etken küyi kirip: «Bul eşqaşan qurïdı dep oylamaymın"},{"SurahNumber":18,"VerseNumber":36,"Text":"Äri Sağat ta / qayta tirilw küni / boladı dep oylamaymın. Eger Rabbıma qaytarıla qalsam, onda budan da jaqsısın tabamın», - dedi"},{"SurahNumber":18,"VerseNumber":37,"Text":"Sonda söylesip turğan joldası oğan: «Sonda sen öziñdi / aldımen / topıraqtan, keyin tamşıdan jaratqan, keyin / ret-retimen / teñestirip, er adam etip qalıptastırğanğa küpirlik etesiñ be / senbey, qarsı kelesiñ be"},{"SurahNumber":18,"VerseNumber":38,"Text":"Al, men üşin Ol Allah - meniñ Rabbım / Ïem / , men Oğan eşkimdi serik etip qospaymın"},{"SurahNumber":18,"VerseNumber":39,"Text":"Äri sen bağıña kirgen kezde nege: «Bul - Allahtıñ qalawı, Allahtan basqa eşbir qwat joq», - dep aytpadıñ? Eger sen meni mal jäne bala jağınan öziñnen kem körseñ"},{"SurahNumber":18,"VerseNumber":40,"Text":"onda Rabbım mağan seniñ bağıñnan jaqsırağın berwi, al senikiniñ üstine kökten apat jiberwi mümkin, sonda ol mülde taqırğa aynaladı"},{"SurahNumber":18,"VerseNumber":41,"Text":"Nemese swı tartılıp, onı taba almay qalasıñ», - dedi"},{"SurahNumber":18,"VerseNumber":42,"Text":"Söytip / joldasınıñ aytqanı kelip / , onıñ önimin apat oradı, ol aspalarımen birge qulap jatqan bağına sarp etkenine / şığınına / ökine, alaqandarın awdarıp qaldı / san soğıpqaldı / . Ol: «Qap, Rabbıma eşkimdi serik etip qospağanımda edi», -dedi"},{"SurahNumber":18,"VerseNumber":43,"Text":"Äri onıñ Allahtan özge järdem beretin adamdarı / jaqtastarı / bolğan joq jäne ol özi-özine kömektese almadı"},{"SurahNumber":18,"VerseNumber":44,"Text":"Mundayda kömek / qamqorlıq /- xaq Allahta ğana. Ol, qaytarım sıyda da qayırlı, äri nätïjede de qayırlı"},{"SurahNumber":18,"VerseNumber":45,"Text":"Ey, Muxammed! / Olarğa osı ömir jaylı mısal keltir. Ol beyne bir Biz aspannan tüsirgen sw sekildi. Onımen jerdiñ ösimdikteri aralasıp / önip-öskennen / keyin ol, jel uşıratın qurğaq ügindige aynaldı. Allahtıñ barlıq närsege küşi jetedi"},{"SurahNumber":18,"VerseNumber":46,"Text":"Baylıq pen balalar - osı ömirdiñ säni. Al, / aqïretke / qalatın izgi amaldar bolsa, Rabbıñnıñ qasında qaytarım sıy retinde qayırlı äri ümit turğısınan da qayırlı"},{"SurahNumber":18,"VerseNumber":47,"Text":"Sol / qayta tirilw / küni tawlardı jürgizemiz de sen jerdi tegis, aşıq türde köresiñ. Biz olardı / bükil adamzattı / jïnaymız da, olardan eşkimdi qaldırmaymız"},{"SurahNumber":18,"VerseNumber":48,"Text":"Äri olar Rabbıñnıñ aldınaqatarlanıp qoyıladı. / Käpirlerge / : «Mine, sender Bizge, özderiñdi alğaşqı ret jaratqanımızday keldiñder. Negizinde, sender wädeli merzimdi / qayta tirilw künin / Biz belgiley almaydı dep eseptegen edinder», - delinedi"},{"SurahNumber":18,"VerseNumber":49,"Text":"Äri Kitap / amal däpteri / qoyıladı, sonda qılmıskerlerdiñ ondağı närseden / tirkelgen künälarınan / qorıqqanın köresiñ. Olar: «Sorımız qurısın! Kişisin de, ülkenin de qaldırmay saqtağan bul qanday kitap?» - deydi. Äri olar istegen amaldarın qarsı aldarınan tabadı. Rabbıñ eşkimge ädiletsizdik etpeydi"},{"SurahNumber":18,"VerseNumber":50,"Text":"Kezinde biz periştelerge: «Adamğa säjde etiñder», - degen edik. Sonda olar säjde etti, tek jınnan bolğan Ibilis qana Rabbısınıñ buyrığın tıñdamadı. Sonda, olar senderge duşpan bolsa da, Meni qoyıp onı / şaytandı / jäne onıñ urpağın qamqorşı etip alasıñdar ma? Ädiletsizderdiñ ayırbastap alğandarı qanday jaman"},{"SurahNumber":18,"VerseNumber":51,"Text":"Aspandardı jäne jerdi jaratwda da, äri olardıñ özderin jaratwda da Men olardı kwä etken joqpın. Äri Men adastırwşılardı Özime kömekşi etip almaymın"},{"SurahNumber":18,"VerseNumber":52,"Text":"Sonday-aq ol / qayta tirilw / küni Ol: «Özderiñ Mağan serik dep sanağandarıñdı şaqırıñdar», - deydi. Sonda olar / serik etkenderin / şaqıradı, alayda / tabınğandarı / Olarğa jawap bermeydi. Biz olardıñ arasına joyılatın orın jasaymız"},{"SurahNumber":18,"VerseNumber":53,"Text":"Äri qılmıskerler Ottı körip, özderiniñ oğan tüsetindikterine közderi jetedi. Sonday-aq, olar odan qutılar jol taba almaydı"},{"SurahNumber":18,"VerseNumber":54,"Text":"Biz bul Quranda adamdarğa ärbir mısaldı jan-jaqtı etip, anıqtap tüsindirdik. Al, adam bärinen köp talaswşı-kerisşil"},{"SurahNumber":18,"VerseNumber":55,"Text":"Adamdarğa twra jol kelgen kezde olardıñ ïmanğa kelwlerine jäne özderiniñ Rabbısınan keşirim tilewlerine - burınğılardıñ jolımen jürwi ne olardıñ azap­tı aldarınan kelwin kütwleri ğana kedergi boldı"},{"SurahNumber":18,"VerseNumber":56,"Text":"Äri Biz elşilerdi qwandırwşı jäne eskertwşi etip qana jiberemiz. Al, sonday küpirlik etwşiler / ïmannan bas tartqandar / aqïqattı joqqa şığarw üşin jalğannıñ kömegimen dawlasadı. Olar Meniñ ayat-belgilerimdi jäne özderine eskertilgenderdi keleke etedi"},{"SurahNumber":18,"VerseNumber":57,"Text":"Al, Rabbısınıñ ayattarı esine salınğan kezde, odan teris burılğan jäne öz qoldarı istegen / teris / amaldarın / künäların / umıtqannan ötken ädiletsiz kim bar? Anığında, Biz olardıñ tüsinbewleri üşin jürekterine perde jäne qulaqtarına kereñdik saldıq. / Ey, Muxammed!! Olardı twra jolğa şaqırsañ da olar eşqaşan twra jolğa tüspeydi"},{"SurahNumber":18,"VerseNumber":58,"Text":"Äri Rabbıñ äl-Ğafwr / öte keşirimdi / , keñ meyirim Ïesi. Eger de Ol olardı istep tapqandarı / künäları / üşin qolğa alar bolsa, onda olarğa azaptı tezdeter edi. Alay­da, olar üşin wädeli bir merzim bar. Olar Odan özge pana / qorğanış / taba almaydı"},{"SurahNumber":18,"VerseNumber":59,"Text":"Äri Biz sol eldi mekenderdi, olar ädiletsizdik istegende joydıq jäne olardıñ joyılwına merzim de belgilegenbiz"},{"SurahNumber":18,"VerseNumber":60,"Text":"Mine, kezinde Musa janındağı jigitke: «Eki teñizdiñ qosılğan jerine jetkenge deyin toqtamaymın, tipti jürispen jıldar ötkizsem de», - dedi"},{"SurahNumber":18,"VerseNumber":61,"Text":"Al ekewiniñ qosılğan jerine jetken kezde, olar balıqtarın umıtıp ketti. Sonda ol / balıq / iz salıp teñizge jol aldı"},{"SurahNumber":18,"VerseNumber":62,"Text":"Ekewi ilgeri ketken kezde, ol janındağı jigitke: «Tüski tamağımızdı äkel, bul saparımızda şarşadıq», - dedi"},{"SurahNumber":18,"VerseNumber":63,"Text":"Ol: «Jartastı panalağan kezimiz esiñde me? Men sonda balıqtı umıttım. Onı eske tüsirwdi şaytan ğana umıttırdı. Al ol / balıq / bolsa, teñizge tañğajayıp türde jol aldı», - dedi"},{"SurahNumber":18,"VerseNumber":64,"Text":"Musa / : «Bizdiñ qalağanımız osı», dep, ekewi izinşe keri qayttı"},{"SurahNumber":18,"VerseNumber":65,"Text":"Sonda ekewi, Biz oğan Özimizden meyirim bergen jäne Özimizden bilim üyretken quldarımızdıñ birin taptı"},{"SurahNumber":18,"VerseNumber":66,"Text":"Musa oğan: «Sağan üyretilgen twra närselerden / paydalı bilimnen / mağan da üyretwiñ üşin sağan erip jürsem bola ma?» - dedi"},{"SurahNumber":18,"VerseNumber":67,"Text":"Xïdr / : «Sen menimen birge / jürwge / sabırlılıq körsete almaysıñ"},{"SurahNumber":18,"VerseNumber":68,"Text":"Bilimiñ qamtımağan närsege qalay sabır ete alasıñ?» - dedi"},{"SurahNumber":18,"VerseNumber":69,"Text":"Musa / : «Eger Allah qalasa, meni sabırlı tabasıñ. Äri men sağan eşbir iste qarsı kelmeymin», - dedi"},{"SurahNumber":18,"VerseNumber":70,"Text":"Xïdr / : «Eger mağan erip jüretin bolsañ, özim sağan aytıp bergenime deyin, menen eş närse surama»,- dedi"},{"SurahNumber":18,"VerseNumber":71,"Text":"Söytip, ekewi jolğa şıqtı. Bir kemege mingenderinde, ol / Xïdr / onı testi. / Musa / : «Sen onıñ işindegilerdi swğa batırw üşin testiñ be? Negizinde sen ayıptalğan is jasadıñ», - dedi"},{"SurahNumber":18,"VerseNumber":72,"Text":"Ol: «Sen menimen birge sabırlıq ete almaysıñ dep aytpadım ba?» - dedi"},{"SurahNumber":18,"VerseNumber":73,"Text":"Musa / : «Umıtqanım üşin meni ayıptama. Äri mağan bul isimde qïındıq twdırma»,- dedi"},{"SurahNumber":18,"VerseNumber":74,"Text":"Söytip olar jolğa şıqtı. Olar bir balanı kezdestirgen kezde, ol / Xïdr / onı öltirip tastadı. / Musa / : «Sen bir taza jandı kek qaytarw üşin bolmasa da öltirdiñ be? Negizinde sen öte teris is jasadıñ»,- dedi"},{"SurahNumber":18,"VerseNumber":75,"Text":"Xïdr / : «Men sağan menimen birge / bolwğa / sabır ete almaysıñ dep aytpadım ba?»- dedi"},{"SurahNumber":18,"VerseNumber":76,"Text":"Musa / : «Eger budan keyin senen bir närse surasam, meni öziñe serik etpey-aq qoy. Meniñ aldın surağan keşirimimdi qabıl etken ediñ»"},{"SurahNumber":18,"VerseNumber":77,"Text":"Söytip olar jolğa şıqtı. Bir awıldıñ turğındarına kelgen kezde, olardan tamaq suradı. Al, olar, ekewin qonaq etwden bas tarttı. Ekewi sol jerdegi qulağalı turğan bir dwaldı kördi. Sonda ol / Xïdr / onı turğızıp qoydı. / Musa / : «Eger qalasañ, bul üşin aqı alar ediñ»,- dedi"},{"SurahNumber":18,"VerseNumber":78,"Text":"Xïdr / : «Mine, meni men sen ekewmizdiñ aramızdıñ ayrılwı - osı. Endi sağan öziñ sabır ete almağan jayttardıñ män-jayınan xabar bereyin"},{"SurahNumber":18,"VerseNumber":79,"Text":"Kemege qatıstı, ol teñizde käsip etetin kedeylerdiki edi. Men oğan bir nuqsan keltirgim keldi, öytkeni, olardıñ aldında ärbir / jaramdı / kemeni tartıp alwşı bir patşa bar edi"},{"SurahNumber":18,"VerseNumber":80,"Text":"Al balağa kelsek, onıñ ata-anası ïmandı adamdar edi. Biz onıñ ol ekewin / ata-anasın / şekten şığwğa jäne küpirlikke / Allahqa qarsı kelwge! ïtermelewin / Allahtıñ bildirwimen / bilip, qawip ettik»"},{"SurahNumber":18,"VerseNumber":81,"Text":"Sondıqtan Rabbısı olarğa, onı tazalıqta odan jaqsı jäne meyirimdilikte odan jaqınmen / perzentpen / awıstırwın qaladıq"},{"SurahNumber":18,"VerseNumber":82,"Text":"Al, dwal bolsa sol qaladağı eki jetim balaniki edi. Onıñ astında olarğa tïisti qazına bar. Olardıñ äkesi izgi kisi edi, söytip Rabbıñ, ol ekewiniñ erjetip, Rabbıñnıñ meyirimimen qazınaların şığarıp alwın qaladı. Men munı öz şeşimimmen / özdigimnen / istegen joqpın. Mine osı, seniñ sabır ete almağan isterdiñ män-jayı»"},{"SurahNumber":18,"VerseNumber":83,"Text":"Ey, Muxammed! / Äri olar senen Zulqarnayın jayında suraydı. Ayt: «Senderge odan / oğan qatıstı / bir xabar oqıp beremin», - dep"},{"SurahNumber":18,"VerseNumber":84,"Text":"Anığında, Biz onı jerde mıqtı etip nığayttıq jäne oğan barlıq närsege / jetwge! mümkindik berdik"},{"SurahNumber":18,"VerseNumber":85,"Text":"Söytip ol bir jolğa tüsti"},{"SurahNumber":18,"VerseNumber":86,"Text":"Kün batatın jaqqa jetkende, onı laylı sw közine batıp bara jatqan türde kördi. Äri onıñ qasında bir eldi taptı. Biz: «Ey, Zulqarnayın, ne jazalaysıñ, ne bolmasa olarğa qatıstı jaqsılıq ustanasıñ», - dedik"},{"SurahNumber":18,"VerseNumber":87,"Text":"Ol: «Kim ädiletsizdik etetin bolsa, onı jazalaymız, keyin ol Rabbısına qaytarılıp, Ol onı qattı azappen jazalaydı"},{"SurahNumber":18,"VerseNumber":88,"Text":"Al kim ïmanğa kelse jäne izgi amal istese, oğan körkem qaytarım sıy beriledi. Äri oğan isterimizdiñ jeñilin aytamız», - dedi"},{"SurahNumber":18,"VerseNumber":89,"Text":"Sodan keyin ol bir jolğa tüsip"},{"SurahNumber":18,"VerseNumber":90,"Text":"kün şığatın jaqqa jetkende, onı, bir eldiñ üstinen şıqqan türde taptı. Biz olarğa odan / künnen / pana bolatın eş närse jasamadıq"},{"SurahNumber":18,"VerseNumber":91,"Text":"Osılay boldı! Biz onımen / Zulqarnayınmen / bolğan närseniñ bärin bilimmen qamtıdıq"},{"SurahNumber":18,"VerseNumber":92,"Text":"Sodan keyin ol / tağı da / bir jolğa tüsti"},{"SurahNumber":18,"VerseNumber":93,"Text":"Ol eki / taw / bögetiniñ arasına jetken kezde, olardıñ arasınan sözdi / özge tildi / tüsinbeytin bir eldi kezdestirdi"},{"SurahNumber":18,"VerseNumber":94,"Text":"Olar: «Ey, Zulqarnayın! Yajuj ben Majuj bul jerde buzğınşılıq istep jatır. Biz ben olardıñ arasına bir böget jasawıñ üşin sağan tölem / salıq / jïnap bereyik pe?» - dedi"},{"SurahNumber":18,"VerseNumber":95,"Text":"Ol: «Rabbımnıñ mağan bergeni odan qayırlı. Sender mağan öz küşteriñmen kömektesiñder, men sender men olardıñ arasına bir böget jasaymın"},{"SurahNumber":18,"VerseNumber":96,"Text":"Mağan temir bölikterin äkeliñder», dedi. Eki qaptaldıñ arasın toltırğan kezde: «Körik basıp ürleñder», - dedi. Onı otqa aynaldırğan kezde: «Mağan balqıtılğan mıstı beriñder, onıñ üstine quyamın»,- dedi"},{"SurahNumber":18,"VerseNumber":97,"Text":"Sonda olar / Yajuj ben Majuj / , oğan şığa almadı äri onı tesip te öte almadı"},{"SurahNumber":18,"VerseNumber":98,"Text":"Ol / Zulqarnayın / : «Bul - Rabbımnan bir meyirim. Rabbımnıñ wädesi kelgende, onı jermen-jeksen etedi. Rabbımnıñ wädesi şındıqqa aynaladı»,- dedi"},{"SurahNumber":18,"VerseNumber":99,"Text":"Sol küni Biz olardı bir-birimen / lek-legimen / aralasqan türde qoyamız. Äri sür ürilip, Biz olardıñ barlığın jïnaymız"},{"SurahNumber":18,"VerseNumber":100,"Text":"Sol küni käpirlerge tozaqtı anıq körsetemiz"},{"SurahNumber":18,"VerseNumber":101,"Text":"solar, közderi Meniñ eske salwımnan perdelengender jäne onı estï almaytındar"},{"SurahNumber":18,"VerseNumber":102,"Text":"Sol küpirlik etwşiler / Rabbısına serik qoswşılar / Meniñ ornıma quldarımdı qamqorşılar etip alwdı oyladı ma? Anığında, Biz, Jahannamdı käpirler üşin turaq etip äzirledik"},{"SurahNumber":18,"VerseNumber":103,"Text":"Ey, Muxammed! / Ayt: «Senderge amaldarında eñ köp zïyan tabatındar twralı xabarlayıq pa"},{"SurahNumber":18,"VerseNumber":104,"Text":"sonday, osı ömirdegi äreket-umtılıstarı adasıp / joq bolıp / , al özderi jaqsı is jasap jürmiz dep oylaytındar / jaylı / », - dep"},{"SurahNumber":18,"VerseNumber":105,"Text":"Mine, solar - Rabbısınıñ ayat-belgilerine äri Oğan kezdesetinine küpirlik etkender / senbegender / . Olardıñ amaldarı bosqa ketip, Qayta tirilw küni olarğa salmaq bermeymiz"},{"SurahNumber":18,"VerseNumber":106,"Text":"Küpirlik etkendikteri / qarsı kelgendikteri, moyındamağandıqtarı / jäne Meniñ ayat-belgilerim men elşilerimdi keleke etkendikteri üşin olardıñ qaytarım jazası - Jahannam"},{"SurahNumber":18,"VerseNumber":107,"Text":"Kümänsiz, ïmanğa kelgen jäne izgi amal istegender üşin, olardıñ mekeni Fïrdaws / jännatınıñ / baqtarı boladı"},{"SurahNumber":18,"VerseNumber":108,"Text":"Olar onda mäñgi qalıp, odan / özge jaqqa / awıswdı qalamaydı"},{"SurahNumber":18,"VerseNumber":109,"Text":"Ey, Muxammed / / Ayt: «Eger de teñiz Rabbımnıñ sözderin / jazatın / sïya bolğanda, tipti tağı qosımşa sol sekildini äkelsek te Rabbımnıñ sözderi tawsılwdan burın teñiz tawsılar edi»,- dep"},{"SurahNumber":18,"VerseNumber":110,"Text":"Ayt: «Anığında, men de sender sekildi adammın. Mağan: «Senderdiñ qudaylarıñ - jalğız quday», - dep waxï etildi. Kim Rabbısına jolığwdı ümit etse, izgi amal istesin jäne Rabbısına qulşılıq etwde Oğan eşkimdi serik etip qospasın»,- dep"}]}