{"Id":162,"LanguageCodes":["fa","fas"],"Name":"fas-nasermakaremshi","Author":"Naser Makarem Shirazi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":78,"VerseNumber":1,"Text":"آنها از چه چیز از یکدیگر سؤال می‌کنند؟"},{"SurahNumber":78,"VerseNumber":2,"Text":"از خبر بزرگ و پراهمیّت (رستاخیز)"},{"SurahNumber":78,"VerseNumber":3,"Text":"همان خبری که پیوسته در آن اختلاف دارند"},{"SurahNumber":78,"VerseNumber":4,"Text":"چنین نیست که آنها فکر می‌کنند، و بزودی می‌فهمند"},{"SurahNumber":78,"VerseNumber":5,"Text":"باز هم چنین نیست که آنها می‌پندارند، و بزودی می‌فهمند (که قیامت حق است)"},{"SurahNumber":78,"VerseNumber":6,"Text":"آیا زمین را محل آرامش (شما) قرار ندادیم؟"},{"SurahNumber":78,"VerseNumber":7,"Text":"و کوه‌ها را میخهای زمین؟"},{"SurahNumber":78,"VerseNumber":8,"Text":"و شما را بصورت زوجها آفریدیم"},{"SurahNumber":78,"VerseNumber":9,"Text":"و خواب شما را مایه آرامشتان قرار دادیم،"},{"SurahNumber":78,"VerseNumber":10,"Text":"و شب را پوششی (برای شما)،"},{"SurahNumber":78,"VerseNumber":11,"Text":"و روز را وسیله‌ای برای زندگی و معاش"},{"SurahNumber":78,"VerseNumber":12,"Text":"و بر فراز شما هفت (آسمان) محکم بنا کردیم"},{"SurahNumber":78,"VerseNumber":13,"Text":"و چراغی روشن و حرارت‌بخش آفریدیم"},{"SurahNumber":78,"VerseNumber":14,"Text":"و از ابرهای باران‌زا آبی فراوان نازل کردیم،"},{"SurahNumber":78,"VerseNumber":15,"Text":"تا بوسیله آن دانه و گیاه بسیار برویانیم،"},{"SurahNumber":78,"VerseNumber":16,"Text":"و باغهایی پردرخت"},{"SurahNumber":78,"VerseNumber":17,"Text":"(آری) روز جدایی، میعاد همگان است"},{"SurahNumber":78,"VerseNumber":18,"Text":"روزی که در «صور» دمیده می‌شود و شما فوج فوج (به محشر) می‌آیید"},{"SurahNumber":78,"VerseNumber":19,"Text":"و آسمان گشوده می‌شود و بصورت درهای متعددی درمی‌آید"},{"SurahNumber":78,"VerseNumber":20,"Text":"و کوه‌ها به حرکت درمی‌آید و بصورت سرابی می‌شود"},{"SurahNumber":78,"VerseNumber":21,"Text":"مسلّماً (در آن روز) جهنّم کمینگاهی است بزرگ،"},{"SurahNumber":78,"VerseNumber":22,"Text":"و محل بازگشتی برای طغیانگران"},{"SurahNumber":78,"VerseNumber":23,"Text":"مدّتهای طولانی در آن می‌مانند"},{"SurahNumber":78,"VerseNumber":24,"Text":"در آنجا نه چیز خنکی می‌چشند و نه نوشیدنی گوارایی،"},{"SurahNumber":78,"VerseNumber":25,"Text":"جز آبی سوزان و مایعی از چرک و خون"},{"SurahNumber":78,"VerseNumber":26,"Text":"این مجازاتی است موافق و مناسب (اعمالشان)"},{"SurahNumber":78,"VerseNumber":27,"Text":"چرا که آنها هیچ امیدی به حساب نداشتند،"},{"SurahNumber":78,"VerseNumber":28,"Text":"و آیات ما را بکلی تکذیب کردند"},{"SurahNumber":78,"VerseNumber":29,"Text":"و ما همه چیز را شمارش و ثبت کرده‌ایم"},{"SurahNumber":78,"VerseNumber":30,"Text":"پس بچشید که چیزی جز عذاب بر شما نمی‌افزاییم"},{"SurahNumber":78,"VerseNumber":31,"Text":"مسلّماً برای پرهیزگاران نجات و پیروزی بزرگی است"},{"SurahNumber":78,"VerseNumber":32,"Text":"باغهایی سرسبز، و انواع انگورها،"},{"SurahNumber":78,"VerseNumber":33,"Text":"و حوریانی بسیار جوان و هم‌سن و سال،"},{"SurahNumber":78,"VerseNumber":34,"Text":"و جامهایی لبریز و پیاپی (از شراب طهور)"},{"SurahNumber":78,"VerseNumber":35,"Text":"در آنجا نه سخن لغو و بیهوده‌ای می‌شنوند و نه دروغی"},{"SurahNumber":78,"VerseNumber":36,"Text":"این کیفری است از سوی پروردگارت و عطیه‌ای است کافی"},{"SurahNumber":78,"VerseNumber":37,"Text":"همان پروردگار آسمانها و زمین و آنچه در میان آن دو است، پروردگار رحمان! و (در آن روز) هیچ کس حق ندارد بی اجازه او سخنی بگوید (یا شفاعتی کند)"},{"SurahNumber":78,"VerseNumber":38,"Text":"روزی که «روح» و «ملائکه» در یک صف می‌ایستند و هیچ یک، جز به اذن خداوند رحمان، سخن نمی‌گویند، و (آنگاه که می‌گویند) درست می‌گویند"},{"SurahNumber":78,"VerseNumber":39,"Text":"آن روز حق است؛ هر کس بخواهد راهی به سوی پروردگارش برمی‌گزیند"},{"SurahNumber":78,"VerseNumber":40,"Text":"و ما شما را از عذاب نزدیکی بیم دادیم! این عذاب در روزی خواهد بود که انسان آنچه را از قبل با دستهای خود فرستاده می‌بیند، و کافر می‌گوید: «ای کاش خاک بودم (و گرفتار عذاب نمی‌شدم)!»"}]}