{"Id":409,"LanguageCodes":["tr","tur"],"Name":"tur-ibnikesir","Author":"Ibni Kesir","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":19,"VerseNumber":1,"Text":"Kaf, Ha, Ya, Ayn, Sad"},{"SurahNumber":19,"VerseNumber":2,"Text":"Rabbının, kulu Zekeriyya´ya rahmetinin zikri"},{"SurahNumber":19,"VerseNumber":3,"Text":"Hani o; Rabbına içinden yalvarmıştı"},{"SurahNumber":19,"VerseNumber":4,"Text":"Ve demişti ki: Rabbım; gerçekten kemiklerim yıprandı, baş yaşlılık alevi ile tutuştu. Rabbım; şimdiye kadar sana yalvarmakla bir şeyden mahrum olmadım"},{"SurahNumber":19,"VerseNumber":5,"Text":"Doğrusu ben; kendimden sonra yerime geçecek yakınlarımın iyi hareket etmeyeceklerinden korkuyorum. Karım da kısırdır. Bana katından bir oğul bağışla"},{"SurahNumber":19,"VerseNumber":6,"Text":"Ki bana ve Yakuboğullarına mirasçı olsun. Rabbım; onu razı olunan kıl"},{"SurahNumber":19,"VerseNumber":7,"Text":"Ey Zekeriyya; sana Yahya adında bir oğlan müjdeliyoruz. Daha önce bu adı hiç kimseye vermedik"},{"SurahNumber":19,"VerseNumber":8,"Text":"Rabbım; karım kısır ve ben de son derece kocamışken nasıl oğlum olur ki? dedi"},{"SurahNumber":19,"VerseNumber":9,"Text":"Öyledir. Rabbım buyurdu ki: Bu, bana çok kolaydır. Daha önce sen yokken seni de yaratmıştım"},{"SurahNumber":19,"VerseNumber":10,"Text":"Öyleyse Rabbım bana bir nişan ver, dedi. Senin nişanın; birbiri ardı sıra üç gece insanlarla konuşmamandır, buyurdu"},{"SurahNumber":19,"VerseNumber":11,"Text":"Bunun üzerine ma´bedden çıkıp kavmine: Sabah akşam Allah´ı tesbih edin, diye işaret etti"},{"SurahNumber":19,"VerseNumber":12,"Text":"Ey Yahya, Kitab´a kuvvetle sarıl. Daha çocuk iken ona hikmet verdik"},{"SurahNumber":19,"VerseNumber":13,"Text":"Katımızdan bir kalb yumuşaklığı ile safiyet verdik. O, takva sahibi biri idi"},{"SurahNumber":19,"VerseNumber":14,"Text":"Anasına ve babasına karşı iyi davranırdı. Baş kaldıran bir zorba değildi"},{"SurahNumber":19,"VerseNumber":15,"Text":"Selam olsun ona, doğduğu günde, öleceği günde ve dirileceği günde"},{"SurahNumber":19,"VerseNumber":16,"Text":"Kitab´da Meryem´i de an. Hani o, ailesinden ayrılarak Doğu tarafında bir yere çekilmişti"},{"SurahNumber":19,"VerseNumber":17,"Text":"Onlardan gizlenmek için de bir perde germişti. Derken, Biz de ona ruhumuzu göndermiştik de tam bir insan olarak görünmüştü ona"},{"SurahNumber":19,"VerseNumber":18,"Text":"Rahman´a sığınırım senden, dedi. Eğer takva sahibi isen"},{"SurahNumber":19,"VerseNumber":19,"Text":"O da: Ben, Rabbının sana tertemiz bir oğul vermek için gönderdiği bir elçiden başka bir şey değilim, dedi"},{"SurahNumber":19,"VerseNumber":20,"Text":"Meryem: Benim nasıl bir oğlum olabilir ki; bana hiç bir beşer dokunmamıştır. Ve ben, kötü kadın da değilim, dedi"},{"SurahNumber":19,"VerseNumber":21,"Text":"Bu böyledir, zira Rabbın; bu, Bana kolaydır, onu insanlar için bir ayet ve katımızdan bir rahmet kılacağız, buyuruyor, dedi. Ve iş, olup bitti"},{"SurahNumber":19,"VerseNumber":22,"Text":"Nihayet ona gebe kaldı ve bu sebeple uzak bir yere çekildi"},{"SurahNumber":19,"VerseNumber":23,"Text":"Doğum sancısı onu bir hurma dalına sürükledi. Keşki, dedi; bundan evvel öleydim de unutulup gideydim"},{"SurahNumber":19,"VerseNumber":24,"Text":"Altından ona şu nida geldi: Üzülme sakın, Rabbın senin ayağının altında bir ırmak akıttı"},{"SurahNumber":19,"VerseNumber":25,"Text":"Hurma dalını kendine doğru silkele; üstüne taze hurma dökülsün"},{"SurahNumber":19,"VerseNumber":26,"Text":"Ye, iç, gözün aydın olsun. İnsanlardan birini görecek olursan; ben Rahman´ a oruç adadım. Onun için bugün hiç bir kimseyle konuşmayacağım, de"},{"SurahNumber":19,"VerseNumber":27,"Text":"Derken çocuğu alıp kavmine getirdi. Ey Meryem; andolsun ki utanılacak bir şey yaptın, dediler"},{"SurahNumber":19,"VerseNumber":28,"Text":"Ey Harun´un kızkardeşi; baban kötü birisi değildi, annen de iffetsiz değildi, dediler"},{"SurahNumber":19,"VerseNumber":29,"Text":"Bunun üzerine o, çocuğu gösterdi: Biz beşikteki çocukla nasıl konuşabiliriz? dediler"},{"SurahNumber":19,"VerseNumber":30,"Text":"Çocuk dedi ki: Şüphesiz ben Allah´ın kuluyum. Bana kitabı verdi ve beni peygamber yaptı"},{"SurahNumber":19,"VerseNumber":31,"Text":"Nerede olursam olayım, beni mübarek kıldı ve yaşadığım müddetçe namaz kılmamı ve zekat vermemi emretti"},{"SurahNumber":19,"VerseNumber":32,"Text":"Bir de anneme iyi davranmamı. Ve beni bedbaht bir zorba kılmadı"},{"SurahNumber":19,"VerseNumber":33,"Text":"Selam olsun bana; doğduğum günde, öleceğim günde ve diri olarak kaldırılacağım günde, dedi"},{"SurahNumber":19,"VerseNumber":34,"Text":"İşte hakkında şüpheye düştükleri Meryem oğlu İsa, hak söze göre budur"},{"SurahNumber":19,"VerseNumber":35,"Text":"Oğul edinmek Allah´a asla yakışmaz. O münezzehtir. Bir işin olmasını istedi mi, ona sadece; ol, der, o da oluverir"},{"SurahNumber":19,"VerseNumber":36,"Text":"Şüphesiz ki Allah; benim de Rabbım, sizin de Rabbınızdır. O´na ibadet edin. İşte dosdoğru yol budur"},{"SurahNumber":19,"VerseNumber":37,"Text":"Fırkalar kendi aralarında ihtilafa düştüler. Vay o büyük günü görecek kafirlerin haline"},{"SurahNumber":19,"VerseNumber":38,"Text":"Bize geldikleri gün; neler görüp işitecekler. Ne var ki zalimler bugün apaçık bir sapıklık içindedirler"},{"SurahNumber":19,"VerseNumber":39,"Text":"Sen, onları hasret günü ile korkut. O gün, onlar gaflet içinde inanmamakta iken, iş bitirilmiş olur"},{"SurahNumber":19,"VerseNumber":40,"Text":"Şüphe yok ki bütün yeryüzüne ve üzerinde bulunanlara Biz, varis olacağız Ve onlar, Bize döndürüleceklerdir"},{"SurahNumber":19,"VerseNumber":41,"Text":"Kitab´da İbrahim´i de an. Muhakkak ki o, dosdoğru bir peygamberdi"},{"SurahNumber":19,"VerseNumber":42,"Text":"Hani babasına demişti ki: Babacığım; işitmeyen, görmeyen ve sana hiç bir faydası olmayan şeylere niçin tapıyorsun"},{"SurahNumber":19,"VerseNumber":43,"Text":"Babacığım, doğrusu sana gelmeyen bir ilim bana gelmiştir. Öyleyse bana uy da, seni dosdoğru bir yola ileteyim"},{"SurahNumber":19,"VerseNumber":44,"Text":"Babacığım, şeytana tapma. Çünkü şeytan, Rahman´a başkaldırmıştır"},{"SurahNumber":19,"VerseNumber":45,"Text":"Babacığım, sana Rahman´ın katından bir azabın gelmesinden korkuyorum. Böylece şeytanın dostu olarak kalırsın"},{"SurahNumber":19,"VerseNumber":46,"Text":"Dedi ki: Sen, benim tanrılarımdan yüz mü çeviriyorsun? Ey İbrahim, eğer bundan vazgeçmezsen; andolsun ki seni taşlarım, uzun bir müddet benden ayrıl, git"},{"SurahNumber":19,"VerseNumber":47,"Text":"İbrahim dedi ki: Selam olsun sana, senin için Rabbımdan mağfiret dileyeceğim. Zira O, bana karşı çok lütufkardır"},{"SurahNumber":19,"VerseNumber":48,"Text":"Sizi ve Allah´tan başka taptıklarınızı bırakıp çekilirim, Rabbıma yalvarırım. Rabbıma yalvarışımdan ötürü mahrum kalmayacağımı umarım"},{"SurahNumber":19,"VerseNumber":49,"Text":"Onları ve Allah´tan başka taptıklarını bırakıp çekilince; ona İshak´ı ve Yakub´u bahşettik. Ve her birini peygamber yaptık"},{"SurahNumber":19,"VerseNumber":50,"Text":"Bunlara rahmetimizden lutfettik. Onlar için yüce bir doğruluk dili verdik"},{"SurahNumber":19,"VerseNumber":51,"Text":"Kitab´da Musa´yı da an. Muhakkak ki o, ihlasa erdirilmiş ve gönderilmiş bir peygamberdi"},{"SurahNumber":19,"VerseNumber":52,"Text":"Ona Tur´un sağ yanından seslendik. Ve onu gizlice söyleşmek için yaklaştırdık"},{"SurahNumber":19,"VerseNumber":53,"Text":"Ve rahmetimizden ötürü ona; kardeşi Harun´u da bir peygamber olarak bağışladık"},{"SurahNumber":19,"VerseNumber":54,"Text":"Kitab´da İsmail´i de an. Muhakkak ki o, vaadine sadık idi ve katımızdan gönderilmiş bir peygamberdi"},{"SurahNumber":19,"VerseNumber":55,"Text":"Kavmine namaz kılmalarını, zekat vermelerini emrederdi. Rabbının katında hoşnudluğu ermişti"},{"SurahNumber":19,"VerseNumber":56,"Text":"Kitab´da İdris´i de an. Muhakkak ki o, dosdoğru bir peygamberdi"},{"SurahNumber":19,"VerseNumber":57,"Text":"Onu yüce bir yere yükselttik"},{"SurahNumber":19,"VerseNumber":58,"Text":"İşte bunlar; Allah´ın kendilerine nimetler verdiği peygamberlerden, Adem in soyundan, Nuh ile beraber taşıdıklarımızdan ve İbrahim ile İsrail´in neslinden, hidayete erdirdiğimiz ve seçtiğimiz kimselerdendir. Rahman´ın ayetleri onlara okunduğu zaman; ağlayarak secdeye kapanırlardı"},{"SurahNumber":19,"VerseNumber":59,"Text":"Ama onların ardından namazı bırakan, şehvetlerine uyan bir nesil geldi. Onlar bu azgınlıklarının karşılığını göreceklerdir"},{"SurahNumber":19,"VerseNumber":60,"Text":"Ancak tevbe edip iman ederek salih amel işleyenler müstesnadır. Onlar, hiç bir haksızlığa uğratılmadan cennete girerler"},{"SurahNumber":19,"VerseNumber":61,"Text":"Rahman´ın kullarına gıyaben vaad ettiği Adn cennetlerine. Şüphesiz O´nun sözü yerini bulacaktır"},{"SurahNumber":19,"VerseNumber":62,"Text":"Orada boş sözler değil, sadece selam sözü işitirler ve sabah-akşam rızıklarını hazır bulurlar"},{"SurahNumber":19,"VerseNumber":63,"Text":"İşte bu cennetlere; kullarımızdan takva sahiplerini mirasçı kılacağız"},{"SurahNumber":19,"VerseNumber":64,"Text":"Biz, ancak Rabbının emri ile ineriz. Önümüzde, arkamızda ve bu ikisi arasındaki her şey, O´nundur. Ve Rabbın unutkan değildir"},{"SurahNumber":19,"VerseNumber":65,"Text":"Göklerin, yerin ve ikisi arasında bulunanların Rabbıdır. O halde O´na ibadet et ve bu ibadetinde devamlı ol. Sen, hiç O´nun için bir adaş bilir misin"},{"SurahNumber":19,"VerseNumber":66,"Text":"İnsan der ki: Ben, öldüğümde mi diriltileceğim"},{"SurahNumber":19,"VerseNumber":67,"Text":"İnsan hiç düşünmez mi ki; kendisi önceden bir şey değilken, Biz yarattık onu"},{"SurahNumber":19,"VerseNumber":68,"Text":"Rabbına andolsun ki; Biz, onları da, şeytanları da beraber mutlaka haşr edeceğiz. Sonra cehennemin yanında diz çöktürerek hazır bulunduracağız"},{"SurahNumber":19,"VerseNumber":69,"Text":"Sonra her toplumdan Rahman´a karşı en çok başkaldıranları ortaya koyacağpız"},{"SurahNumber":19,"VerseNumber":70,"Text":"Cehenneme en çok layık olanları elbette Biz, biliriz"},{"SurahNumber":19,"VerseNumber":71,"Text":"Sizden oraya gitmeyecek hiç kimse yoktur. Bu, Rabbının yapmayı üzerine aldığı kesin bir hükümdür"},{"SurahNumber":19,"VerseNumber":72,"Text":"Sonra Biz, takvaya erenleri kurtaracağız. Zalimleri de orada diz üstü çökmüş olarak bırakacağız"},{"SurahNumber":19,"VerseNumber":73,"Text":"Ayetlerimiz kendilerine açıkça okunduğu zaman; küfreden o adamlar mü´minlere: Bu iki takım insanın hangisinin makamı daha iyi ve yeri daha güzeldir? derler"},{"SurahNumber":19,"VerseNumber":74,"Text":"Onlardan önce nice nesilleri yok ettik ki, varlıkça ve gösterişçe bunlardan çok daha üstündüler"},{"SurahNumber":19,"VerseNumber":75,"Text":"De ki: Rahman; sapıklıkta olanın günlerinin uzunluğunu uzattıkça uzatır. Nihayet tehdit edildikleri azabı veya kıyamet gününü gördükleri zaman; kimin yerinin daha kötü ve taraftarlarının daha güçsüz olduğunu bileceklerdir"},{"SurahNumber":19,"VerseNumber":76,"Text":"Allah, hidayete erenlerin hidayetini artırır. Baki kalacak salih ameller Rabbının katında hem sevab olarak daha hayırlı, hem de netice olarak daha hayırlıdır"},{"SurahNumber":19,"VerseNumber":77,"Text":"Ayetlerimizi inkar eden; bana elbette mal ve çocuk verilecektir, diyeni gördün mü"},{"SurahNumber":19,"VerseNumber":78,"Text":"O, görülmeyeni mi biliyor yoksa Rahman katından bir söz mü almış"},{"SurahNumber":19,"VerseNumber":79,"Text":"Hayır, onun söylediğini yazacağız ve azabını uzattıkça uzatacağız"},{"SurahNumber":19,"VerseNumber":80,"Text":"Onun söylemekte olduğuna Biz, mirasçı olacağız. Kendisi Bize tek olarak gelecektir"},{"SurahNumber":19,"VerseNumber":81,"Text":"Onlar; kendilerine güç kazandırsın diye, Allah´ı bırakarak ilahlar edindiler"},{"SurahNumber":19,"VerseNumber":82,"Text":"Hayır, onlar kendilerinin ibadetlerini inkar edecekler ve aleyhlerine döneceklerdir"},{"SurahNumber":19,"VerseNumber":83,"Text":"Bilmiyor musun ki; kafirlerin üzerine, onları kışkırtan şeytanlar gönderdik"},{"SurahNumber":19,"VerseNumber":84,"Text":"Şu halde sen, onlara karşı acele etme. Biz, onların günlerini saydıkça sayıyoruz"},{"SurahNumber":19,"VerseNumber":85,"Text":"O gün muttakileri Rahman´ın huzurunda, O´na gelmiş konuklar olarak toplarız"},{"SurahNumber":19,"VerseNumber":86,"Text":"Mücrimleri de suya götürür gibi cehenneme süreriz"},{"SurahNumber":19,"VerseNumber":87,"Text":"Rahman´ın katında, ahid almış olanlardan başkası asla şefaatta bulunamayacaktır"},{"SurahNumber":19,"VerseNumber":88,"Text":"Bir kısım kimseler: Rahman çocuk edindi, dediler"},{"SurahNumber":19,"VerseNumber":89,"Text":"Andolsun ki; ortaya çok kötü bir şey attınız"},{"SurahNumber":19,"VerseNumber":90,"Text":"Neredeyse gökler parçalanacak, yer yarılacak ve dağlar göçecekti"},{"SurahNumber":19,"VerseNumber":91,"Text":"Rahman´a çocuk isnad etmelerinden ötürü"},{"SurahNumber":19,"VerseNumber":92,"Text":"Oysa Rahman´a çocuk edinmek yaraşmaz"},{"SurahNumber":19,"VerseNumber":93,"Text":"Çünkü göklerde ve yerlerde olan her şey, Rahman´a kul olarak gelecektir"},{"SurahNumber":19,"VerseNumber":94,"Text":"Andolsun ki; ilmi onları kuşatmış ve teker teker saymıştır"},{"SurahNumber":19,"VerseNumber":95,"Text":"Hepsi kıyamet günü O´na tek olarak gelecektir"},{"SurahNumber":19,"VerseNumber":96,"Text":"Muhakkak ki iman edip salih amel işleyenleri, Rahman sevgili kılacaktır"},{"SurahNumber":19,"VerseNumber":97,"Text":"İşte Biz; bunu muttakilere müjdeleyesin ve inatçı bir kavmi uyarasın diye senin dilinde indirerek kolaylaştırdık"},{"SurahNumber":19,"VerseNumber":98,"Text":"Onlardan önce nice nesilleri yok ettik. Şimdi onlardan hiç bir varlık emaresi hissediyor veya bir ses işitiyor musun"}]}