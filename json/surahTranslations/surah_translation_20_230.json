{"Id":230,"LanguageCodes":["kmr"],"Name":"kmr-unknown","Author":"Unknown","Language":"Kurmanji","Description":"Kurmanji","Direction":"ltr","Source":"http://www.maktabah.org , http://donatequran.com/","Translations":[{"SurahNumber":20,"VerseNumber":1,"Text":"Arşa van tîpên ji hevçûî her Yezdan dizane"},{"SurahNumber":20,"VerseNumber":2,"Text":"(Muhemmed!) Me Qur’an li ser te da ne hinartîye, ji bo ku tu bi wê (Qur’an)ê cefa bikişinî"},{"SurahNumber":20,"VerseNumber":3,"Text":"Lê me (ewa Qur’ana hinartîye ku xurî ji bo (xuda) tirsan bibe bîranînekî"},{"SurahNumber":20,"VerseNumber":4,"Text":"Ewa (Qur’ana ji wî Xudayê) ku zemîn û ezmana bilind afirandî (hêdî hêdî) hatîye hinartinê"},{"SurahNumber":20,"VerseNumber":5,"Text":"(Yezdan)ê dilovan, arş (wate) hildaye binê hêza xwe"},{"SurahNumber":20,"VerseNumber":6,"Text":"Çi tiştê di ezman û zemîn da heye û tiştê di nîveka wan herdukan da jî heye û tiştê di nava xunava xwelyê da heye jî, hemî ji bona wî ra nin"},{"SurahNumber":20,"VerseNumber":7,"Text":"Heke tu (ji bona xwastin û lavayan) dengê xwe bilind bikî (ya jî dizîka da bêjî, li bal Yezdan yek e). Loma ewa bi hemî dizî û veşartîyan dizane"},{"SurahNumber":20,"VerseNumber":8,"Text":"Yezdanê (babetê perestîyê ew e) ji pêştirê wî tu ilahek tune ne, hey ji bona wî ra navê rind hene"},{"SurahNumber":20,"VerseNumber":9,"Text":"Qe (ji bûyera) Mûsa, ji bona te ra zanîn hatîye"},{"SurahNumber":20,"VerseNumber":10,"Text":"Di gavekî da (Mûsa) agirek dîtibû. Îdî ji bona malîyên xwe ra (aha) gotibû: \"Hûn li vira binivin, bi rastî agirek li ber çavê min ket (ezê herim). Guman dikim, ku ez ji wî agirî ji bona we ra kozekî bînim, ya jî ez li ser wî agirî rastê beledekî werim"},{"SurahNumber":20,"VerseNumber":11,"Text":"Îdî gava (Mûsa) hatîye bal wî (agirî) deng (li Mûsa hate kirinê, aha got): \"Mûsa"},{"SurahNumber":20,"VerseNumber":12,"Text":"Bi rastî ez Xudayê te me, îdî tu her du pêlava derxe, loma bi rastî a, di naha da tu li newala piroz ya (bi nav) Tuwa dayî"},{"SurahNumber":20,"VerseNumber":13,"Text":"Û min tu (ji bona pêxemberîyê) hilbijartîye, îdî ewa tişta li bal te da tê niqandinê tu guhdarya wî bike"},{"SurahNumber":20,"VerseNumber":14,"Text":"Bi rastî ez, erê ez! Yezdan im, ji pêştirê min, tu ilahek tune ne, îdî tu ji min ra perestî bike, ji bona ku tu min bîra xwe bînî, tu nimêj bike"},{"SurahNumber":20,"VerseNumber":15,"Text":"Bi rastî wê roya rabûna hemîyê were, ji bo ku hemî candar, bi kirinê xwe bêne xelat û celatkirinê. em (danê hatîna wê) vedişêrin"},{"SurahNumber":20,"VerseNumber":16,"Text":"Îdî bira ewê, ku bi hatina wê bawer nake, te (ji bawerya hatina wê royê) nede paradanê, ewa hey bûye peyrewê hewasa canê xwe. Îdî (heke tu peyrewîya wî bikî) tu ê jî teşqele bibi"},{"SurahNumber":20,"VerseNumber":17,"Text":"(Yezdan ji Mûsa pirsîye, jê ra gotîye): \"Mûsa! Ewê di destê te yê rastê da çî ye"},{"SurahNumber":20,"VerseNumber":18,"Text":"(Mûsa bersiv daye aha) gotiye: \"Ewa gopalê min e; Ez pala xwe didime li ser wî, ez pelê daran ji bona pezê xwe ra bi wî dadiweşînîm û hêj ji bona min ra di wî gopalî da hinek nîyazên mayî jî hene"},{"SurahNumber":20,"VerseNumber":19,"Text":"(Yezdan ji bona Mûsa ra) got: \"Mûsa! Ewî (gopalê ji destê xwe) bavêje"},{"SurahNumber":20,"VerseNumber":20,"Text":"Dema Mûsa (ewa gopala ji destê xwe) avêt, dêna xweyê (ewa kopala) wekî tîremarekî direve (tu dibê qey zîhayek e)"},{"SurahNumber":20,"VerseNumber":21,"Text":"(Yezdan ji Mûsa ra aha) got: \"Ewî bigire, tu ji wî netirse, dîsa emê li bal diliqê wî yê berê da bizirînin.”"},{"SurahNumber":20,"VerseNumber":22,"Text":"Tu destê xwe bixe binçenqa xwe: destê te yê bê nexweşî sipî derkebe. Eva jî berateke mayî ye.”"},{"SurahNumber":20,"VerseNumber":23,"Text":"“Ji bo ku em bi te, ji wan beratên me yên mezinên (derhoze) bidine dîtinê (me evan beratan bi te dane xûyandinê)"},{"SurahNumber":20,"VerseNumber":24,"Text":"Tu here bal Fir’ewn, loma bi rastî Fir’ewn ji ava rû derketîye"},{"SurahNumber":20,"VerseNumber":25,"Text":"(Mûsa ji Yezdan lava kirîye aha) gotîye: \"(Bêhna min teng e) tu bêhna min"},{"SurahNumber":20,"VerseNumber":26,"Text":"fire bike (ji bo singê min axiftinan hilde).\" 26.26\"Tu ji bona min ra bûyera min hêsanî bike"},{"SurahNumber":20,"VerseNumber":27,"Text":"Tu girêya zimanê min veke"},{"SurahNumber":20,"VerseNumber":28,"Text":"Ji bo ku ewan têgîhandina min bikin (ka ez çi dibêjim)"},{"SurahNumber":20,"VerseNumber":29,"Text":"Tu ji malîna min, ji bona min ra şûnmaî û arîkaran çê bike"},{"SurahNumber":20,"VerseNumber":30,"Text":"Bira ewa jî Harûnê bira yê min be"},{"SurahNumber":20,"VerseNumber":31,"Text":"Tu piştevanîya min bi hêz bike"},{"SurahNumber":20,"VerseNumber":32,"Text":"Tu ewî di bûyera min da, bixe hevparê min"},{"SurahNumber":20,"VerseNumber":33,"Text":"Ji bo ku em pir (ji te ra perestî bikin, em te) ji kêmayan paqij bikin"},{"SurahNumber":20,"VerseNumber":34,"Text":"Em pir te bîra xwe bînin"},{"SurahNumber":20,"VerseNumber":35,"Text":"Bi rastî tu bi xweber jî me dibînî"},{"SurahNumber":20,"VerseNumber":36,"Text":"(Yezdan bersiva Mûsa daye, aha) gotîye: \"Mûsa! Xwastinê te çi hene! (hemî) ji te ra hatine dayînê"},{"SurahNumber":20,"VerseNumber":37,"Text":"Bi sond! Me carekê mayî jî ji te ra qencî kiribû"},{"SurahNumber":20,"VerseNumber":38,"Text":"(Gava tu ji dîya xwe bûyî) me li bal dîya te da eva (kirina hanê) niqandibû"},{"SurahNumber":20,"VerseNumber":39,"Text":"Ku dîya te, te bixe sursûm, paşê te bavêje ava ro ya milmilok. Ji bo ku ewa ava, ewî sursûmî bavêje kêlekê xwe, wê yekê, ku neyar e ji bona min û neyar e ji bona wê (zara te ra jî) ewê (zara te) ji xwe ra bigire. (Mûsa!) Me hezkirinekî ji xwe, berdabû ser te, ji bo ku (ewa neyara) di binê dîdevanîya min da te şayî bike"},{"SurahNumber":20,"VerseNumber":40,"Text":"(Îdî ewî te hildaye bal xwe, me şîrê biyanan li ser te ne durist kiribû, te şîr venedixwar)\". Di wê gavê da xûşka te çû bal wan; ji wan ra (aha) got: \"Hûn divên, ku ez yeke bikarbe ji wî (kurîkî ra şîr bide) ewî xweyî bike, bidime nişanê we?\" Ewan (bersîva xûşka te dan û gotin: \"Ere\" (xûşka te hat, dîya te ji wan ra bir.) Îdî me tu li bal dîya te da zivirandî. Ji bo, ku çavê wê ji hêstiran zaha bibe û bi murûzî çavnêr nebe. Û (Mûsa) te (ji wan mêrek) kuşt, îdî me jî te fereste kirî. Ji ber ku me te ji wan kovanan kiriyî, me tu bi pir aşîtan ceribandî. Tu bi çend salan di nava komalên (bajarê) Medyenê da hewyaî, paşê ewan gavên, ku me ji bona te ra dan, dabûn (dema dawya wan hat) Mûsa! Îdî tu li bal me da hatî.”"},{"SurahNumber":20,"VerseNumber":41,"Text":"Û min tu (bi pêxemberî) ji bona xwe ra hêlbijartî.”"},{"SurahNumber":20,"VerseNumber":42,"Text":"Tu û birayê xwe bi beratên min va beheren û hûn herduk jî, sistayê di bîranîna min da nekin"},{"SurahNumber":20,"VerseNumber":43,"Text":"Hûn herduk herne bal Fir’ewn. Bi rastî ewa deliqîye ji ava rû derketîye"},{"SurahNumber":20,"VerseNumber":44,"Text":"(Gava hûn çûne bal Fir’ewn) jê ra gotina nerm bêjin, dibe ku ewa şîretan hilde, ya jî (ji hatina şapatan) bitirse"},{"SurahNumber":20,"VerseNumber":45,"Text":"(Mûsa û Harûn, bersiv dane, aha) gotine: “Xudayê me! Em ditirsin, ku (Fir’ewn) êrişê bîne ser me (me bide cefadanê) ya jî îdî pirtir ji ava rû derkebe.”"},{"SurahNumber":20,"VerseNumber":46,"Text":"(Yezdan bersiva wan herdukan aha daye, ji wan ra) gotîye: “Hûn netirsin, ku loma ez bi we ra me (gotin û kirinê wan) dibêhêm û dibînim"},{"SurahNumber":20,"VerseNumber":47,"Text":"Îdî hûn herduk herne (bal Fir’ewn, nevinin herin) ji wî ra (aha) bêjin: \"Em herhuk jî pêxemberên Xwedayê te ne (Fir’ewn!) tu zarên (cihûyan) bi me ra (me) bişîne (welatê me) tu îdî li wan şapata neke. Bi sond! Me ji Xudayê te beratên derhoze (m’ucize) anîne. Xweşî û jînî ji bona peyrewê beleda ne"},{"SurahNumber":20,"VerseNumber":48,"Text":"Bi sond! Li bal me da halîye niqandinê; ewan kesên ku bi doza (pêxemberan bawer nakin) pişta xwe dane wan û ewan dane derewdêrandinê hene! Şapata (Yezdan) ji bona wan ra ne"},{"SurahNumber":20,"VerseNumber":49,"Text":"(Fir’ewn ji wan pirsîye; aha) gotîye: \"Mûsa! Xudayê we kî ye"},{"SurahNumber":20,"VerseNumber":50,"Text":"(Mûsa bersiva Fir’ewn daye) gotîye: \"Ewê afirandina hemû tiştan daye (reng û rûçikê wan çê kirîye) paşê jî (di armancê afirandinê da) anîne rêya rast, heye! Ewa Xudayê me ye"},{"SurahNumber":20,"VerseNumber":51,"Text":"(Fir’ewn ji wan pirsîye aha) gotîye: \"Em (ji van doza we ra \"Erê\", bêjin lê) ka temtêla wan (komalên) ku di demê berê da borine çane"},{"SurahNumber":20,"VerseNumber":52,"Text":"(Mûsa bersiva wan aha daye) gotîye: \"Zanîna bi wan, di pirtûkekî da li bal Xudayê min e. Bi rastî Xudayê min ewan wunda nake û ji bîrva jî nake"},{"SurahNumber":20,"VerseNumber":53,"Text":"Ewê, ku ji bona we ra zemîn xistîye hêlan heye! Ewa Xudayê min e. Ewî ji bona we ra di zemîn da rêyên celeb vekirine. Û ewî ji jor da avek hinartîye. Îdî me bi wî avî, ji hemî çêreyên celeb bi zotî afirandîye. (Di vira da tê zanînê, ku çêre jî bi zotî hatine afirandinê)"},{"SurahNumber":20,"VerseNumber":54,"Text":"Hûn ji wan hêşînayan bixun û tarişên xwe bi wan bidine çêrandinê. Bi rastî ji bona wanê, ku fermana parisaya ji sikatîyan dikin, beratên hişhildanê hene"},{"SurahNumber":20,"VerseNumber":55,"Text":"Me hûn ji wî (zemînî) afirandine û emê dîsa we li bal wî (zemînî da bimirî) bizvirînin û emê careke dinê dîsa we ji wî (zemînî) derxin"},{"SurahNumber":20,"VerseNumber":56,"Text":"Bi sond! Me bi Fir’ewn hemî beratên xwe yê (derhoze) dane dîtinê. Îdî ewî ewan beratan dane derewdêrandinê, ji bawerîya bi wan para da çû (bi wan bawer nekir)"},{"SurahNumber":20,"VerseNumber":57,"Text":"(Fir’ewn ji Mûsa ra aha) gotîye: \"Mûsa! Qey tu hatî bal me, ji bo ku tu bi wan ançê xwe, me ji welatê me derxî"},{"SurahNumber":20,"VerseNumber":58,"Text":"Îdî emê jî wekî wan ançê, ku tu dikî, ançan ji te ra bînin. Îdî (Mûsa!) tu di nîveka me û xwe da, danê rademvaî dayne: Bira cîyekî wusa be, ne em ne jî tu para nekebin (ji me her du destan ra wekî hev be)"},{"SurahNumber":20,"VerseNumber":59,"Text":"(Mûsa ji wan ra aha) got: \"Danê hatina me li bal hev bira roya xemla (ji bona cejnê be); ji bo ku hemî meriv di gava taştê da bicivin"},{"SurahNumber":20,"VerseNumber":60,"Text":"Îdî Fir’ewn para da zivirî (çû). Paşê endezezanê xwe civandin, hatine (radewa xwe)"},{"SurahNumber":20,"VerseNumber":61,"Text":"(Piştî, ku Mûsa jî hate wura, endezezanê Fir’evn dîtin, ji wan ra aha) gotîye: \"Xwelî li we be! Li ser navê Yezdan bi vir derewan nekin, we reha we bi şapatan be birînê. Bi sond! Ewê vira dike, bi xweber belangaz bûye"},{"SurahNumber":20,"VerseNumber":62,"Text":"Îdî ewan ançkarên (Fir’ewn) di nava xwe da li ser bûyera xwe tekoşîn kirine û bi dizî ji hev ra pistepist kirine"},{"SurahNumber":20,"VerseNumber":63,"Text":"(Bi eşkere ji hev ra aha) gotine: \"Evan herduk ançkaran, hey divên, ku bi ançê xwe we ji zemînê we derxin, ewan divên ku ola we ya nemûşî beherin"},{"SurahNumber":20,"VerseNumber":64,"Text":"Îdî hûn hemî endezeyên xwe bicivînin, paşê deste dest, bi rêzî werin. Bi sond! Kî îro bi ser va were, ewa fereste bûye"},{"SurahNumber":20,"VerseNumber":65,"Text":"(Ançkaran ji Mûsa ra aha) gotine: \"Mûsa! Tuyê bavejî, ya jî emê di cara yekem da bibine avêtkar"},{"SurahNumber":20,"VerseNumber":66,"Text":"(Mûsa ji wan ra) gotîye: \"Na, hûn bavêjin. Îdî (gava ewan gopal û kapê xwe avêtin) kap û gopalê wan, ji ançê wan (te digo qey) li bal hev da dibezyan"},{"SurahNumber":20,"VerseNumber":67,"Text":"Îdî Mûsa (gava ewan) bi gewdetî (dîtin) di hundurê xwe da tirsîya"},{"SurahNumber":20,"VerseNumber":68,"Text":"Me (ji bona Mûsa ra) got: \"(Mûsa!) tu netirse, loma bi rastî servahatin ji te ra ne"},{"SurahNumber":20,"VerseNumber":69,"Text":"(Mûsa!) tişta di destê te yê rastê da heye, ewî bavêje. (Ewê destê te da) wê wan tiştên (ku ewan ançkaran) bi pêşetî çê kirine dabi’ulîne. Loma tişta ewan bi pêşetî çê kirine, ewan endezên ançkaran in. Şixwa ançkar ji kur hatibin, serfiraz nabin.”"},{"SurahNumber":20,"VerseNumber":70,"Text":"Îdî (gava Mûsa gopalê xwe avêtîye, gopalê Mûsa ewan pêşeyên ançkaran daqulandîye) ançkaran xweberdane çûne secdê (aha) gotine: \"Me bi Xudayê Harûn û Mûsa bawer kirîye"},{"SurahNumber":20,"VerseNumber":71,"Text":"(Fir’ewn ji wan ra aha) gotîye: \"Hêj berya min ji we ra destûr ne daye, we bi wî bawer kirîye? (Bira wusa be) bi rastî (Mûsa) mezinê we ye. Ewê ku hûn hînê ançê kirine (şixwa ewa Mûsa bi xweber e). Îdî (hûnê bibînin) ku ezê dest û pa yê we bi çîloçepî jê bikim, paşê ezê we bi serê çiqilê darê xurman da darda bikim. Hûnê wê gavê bizanin (ka ji min û ji Xudayê Mûsa) kîjan ji me zor şapat e, şapata wî her heye"},{"SurahNumber":20,"VerseNumber":72,"Text":"Ewan (bersiva Fir’ewn dane aha) gotine: \"Tu çi dikarî bikî (xwe nede para) bi serê me bike, loma em nikarin hilbijartina te, li ser van beratên vekirî ne (berçavî) kû ji me ra hatine û li ser wî Xudayê em afirandine, bikin. Tu çi jî bikî, ewa kirina te, di jîna vê cîhanê da ne"},{"SurahNumber":20,"VerseNumber":73,"Text":"(Bi rastî me bi Xudayê xwe bawer kirîye, ji bo ku Xudayê me, xeletîyên me û ewan gonehên ji ançkirina, ku te bi me bi zor daye kirinê çêbûye) bibaxşîne. Bi rastî Yezdan (ji te) çêtirê û her maîtir e"},{"SurahNumber":20,"VerseNumber":74,"Text":"Loma kî bi gonehan va here bal Xudayê xwe, îdî ji bona wî ra doj heye. Ewa di dojê da, ne dimire û ne jî dijî"},{"SurahNumber":20,"VerseNumber":75,"Text":"Lê kî bi bawerî here bal Xudayê xwe, bi rastî karê aştî jî kiribe, îdî ji bona wan ra payeyên bilind hene"},{"SurahNumber":20,"VerseNumber":76,"Text":"(Ewan payan) bihişta rez û beran e, di binê (darê) wê bihiştê da çem dikişin, ewanê di wura da her bimînin. Xelata wan (kesên, ku) xwe ji gonehan paqij dikin ewa ye"},{"SurahNumber":20,"VerseNumber":77,"Text":"Bi sond! Me li bal Mûsa da (aha) niqandîye: \"Tu zarên cihuyan (ji misrê) bi şev da derxe rê.” (Gava Mûsa ewan di şevê da derxistin, hatine derê avê, nikaryan ji avê derbas bibûnan, bêzar mane) îdî me (ji bona Mûsa ra aha got: \"Mûsa!) tu (gopalê xwe li avê) bixe, tu ji bona (peyrewê xwe ra) rêyeke zaha ji deryayê bigire, ji bo ku ewan (ji gîhandina Fir’ewn û hevalê wî) netirsin û (ji fetisandina di avê da jî kovanan) bi tirs nekişînin"},{"SurahNumber":20,"VerseNumber":78,"Text":"Îdî Fir’ewn bi tevê leşkerê xwe va ketine pey wan. (Gava ewan ketine nava avê, te bidîta avê ewan) ça niximandin! Îdî ewan di ava milmilî da, fetisîn hatine niximandinê"},{"SurahNumber":20,"VerseNumber":79,"Text":"(Bi vê kirina hanê) Fir’ewn, komalê xwe wud da kir, ne anî rêya rast"},{"SurahNumber":20,"VerseNumber":80,"Text":"(Gava zarên cihuyan fereste bûn, me ji wan ra aha gotibû:) \"Gelî zarên cihûyan! Bi sond! Me hûn ji neyarê we felat kirine. (Ji bona hinartina Tewratê me ji bona we ra) kêleka rastê çiya yê Tûrê Sîna (bi êwirgahi) peyman dabû, me (ji bona, ku hûn birçî nebin, ji bona we ra) di jor da, gezo û goştê qarutkan hinartîye"},{"SurahNumber":20,"VerseNumber":81,"Text":"Hûn ji paqijê rozîyên me dane we, bixun, hûn ji bona van xwarinan ne deliqin (ji ava rû dernetebin) ji bo ku xeşma min bi ser we da nekebe. Bi sond! Xeşma min bi kê da hatibe, îdî ewan krtîye agir"},{"SurahNumber":20,"VerseNumber":82,"Text":"“Bi rastî ez bi xweber, ji bona wî kesê ji kirinê xwe yê (sik) poşman bibe û bi hebûna girêdên me (şert) bawer kiribe, paşê jî hatibe rêya rast, baxişkar im"},{"SurahNumber":20,"VerseNumber":83,"Text":"(Piştî ewan cihûyan li çola sina ê êwirîn, Mûsa birayê xwe yê Harûn di na- va wan da hîşt, ji bona peymana Xuda daye, çûne çiyayê Tûr; Yezdan ji Mûsa ra aha gotiye): \"Mûsa! Gelo çi tiştê, ku tu bi lez ji komalê te (raqetandî, hatî vira)"},{"SurahNumber":20,"VerseNumber":84,"Text":"(Mûsa aha bersiv daye) gotîye: \"Heya ewan di şopa min da nin, min lez kirîye, ez hatime bal te, ji bo ku tu Xuda! bi min qayîl bibî"},{"SurahNumber":20,"VerseNumber":85,"Text":"(Xuda bersiva Mûsa daye) gotîye: \"Bi sond! Ji piştî te, me komalê te ceribandîye. Samirî ewan ji rêya rast derxistin, rêya wan wunda kirîye"},{"SurahNumber":20,"VerseNumber":86,"Text":"Îdî Mûsa para da li bal komalê xwe da bi hêrs û kovan, zivirî (ji komalê xwe ra aha) gotîye: \"Gelê min! Qey Xudayê we ji bona we ra peymanekê rind ne dabû! Qey danê peymanê pir direj bibû, ku we aha kir? Ya jî we bi van kirinan diva, ku ji Xudayê we xeşmek bi we da were, îdî hûn rabûn, peymana we dabû mîn, jê poşman bûn"},{"SurahNumber":20,"VerseNumber":87,"Text":"(Ewan bersiva Mûsa dane, aha) gotine: \"Bi rastî em ji ber xwe da, ji wê peymana me daye te, poşman ne bûne, lê jî xişrê komalê Fir’ewn, hinek bar li me hatibû kirinê, me hildabû. îdî me ewan (xişran) avêtine (agir, me ewan bahatin) bi vî awayî \"Samirî jî (xişre xwe) avête (agir bahat)"},{"SurahNumber":20,"VerseNumber":88,"Text":"Îdî Samirî ji bona wan ra (tokela) golikeke, ku diore derxist, paşê ewan (ji hev ra aha) gotine: \"Ilahê we û ilahê Mûsa eva ye, lê ewî eva birva kirîye (çûye li çîyayê \"Tûrî Sîna\" lê digere)"},{"SurahNumber":20,"VerseNumber":89,"Text":"Ma qey ewan nabînin, ku ewa golika li bal wan da tu (bersivekî) nazivirîne û ji bona wan ra qe tu kar û zîyanê jî nake"},{"SurahNumber":20,"VerseNumber":90,"Text":"Bi sond! Hêj berê da jî Harûn ji wan ra gotibû: \"Gelê min! Bi rastî hûn bi wê golika hatine ceribandinê (hûıı ji rê derketine). Bi rastî Xudayê we ewê dilovîn e; îdî (hûn werin) bibine peyrewê min û bi gotina min bikin"},{"SurahNumber":20,"VerseNumber":91,"Text":"Ewan (bersiva Harûn dane aha) gotine: \"Bi sond! Heya Mûsa (ji çîyayê Tûr) li bal me da nezivire, neyê vira, emê hey ji bona (perestîya wê golikê) bê nivandin dom bikin"},{"SurahNumber":20,"VerseNumber":92,"Text":"(Ji piştî, ku Mûsa ji çîyayê \"Tûr\" li bal wan da zivirî, bi hêrs, ji bona Harûn aha) gotîye: \"Harûn! (Ka bêje) gava te dît, ku ewan (evan tiştên hanê dikin, ji bo çi) te ewan ji vê rêderketina haê nedane para da"},{"SurahNumber":20,"VerseNumber":93,"Text":"Ka ji bo çi tu nebûyî peyrewê min (wekî min hêrsa xwe bianîya, ewan ji kirinê wan bidana para?) Qey te bê gotina min kirîye"},{"SurahNumber":20,"VerseNumber":94,"Text":"(Harûn ji bona hêrs danîna Mûsa aha) gotîye: \"Kûrê dayîka min bi rû û serê min negire, loma bi rastî ez (ji te tirsîyam) dibe tu gohdarya min nekî, ku tu (ji bona min ra) bêjî: Te di nava zarên cihûyan da du tîretî kirîye (ji ber vî ez têkilî wan nebûm)"},{"SurahNumber":20,"VerseNumber":95,"Text":"(Paşê Mûsa zivirî ser Samirî jê ra aha) gotîye: \"Samirî! (ka bêje;) te ji bona çi evan tiştan kirîne?”"},{"SurahNumber":20,"VerseNumber":96,"Text":"(Samirî bersiva Mûsa aha daye) gotîye: \"Tişta komal ne didît min ewa didît; (gava Cebraîl ji te ra niqandin dianîya, min ewa didît) îdî min ji şopa saî qemçek (xwelî) hildaye avête nava xişrê (hatibû bihatin, eva tokela hanê jê deket.) Şixwa canê min jî wusa şîrîn dixwest"},{"SurahNumber":20,"VerseNumber":97,"Text":"(Mûsa ji bona Samirî ra aha) got: \"Îdî tu (ji vira) here, di jîna te ya cîhanê da, ji bona te ra eva heye;\" Nêzîkê min nebin (loma bi min ra derdê bê derman heye)\". Ji bona te ra danê (şapatê) heye. Qe tu ji wê şapatê para nakebî, tu li encama wî ilahê xwe î, ku nedihewyaî ji wî ra te perestî dikir mêze bike. Bi rastî emê ewî bişimitînin, paşê emê ewî di ava milmilî da bi hûritî bidine bayê"},{"SurahNumber":20,"VerseNumber":98,"Text":"Bi rastî ewê ku ji pêştirê wî tu ilahê bebetê perestîyê tune ye, heye! Ewa Yezdanê we ye. Ewî hemî tişt hildane zanîna xwe"},{"SurahNumber":20,"VerseNumber":99,"Text":"Bi vî awayî em ji bona te ra ji serdaborîyên berê diaxivin. Bi sond! Me ji bal xwe da (pirtûkekê da bîrxistoker) daye te"},{"SurahNumber":20,"VerseNumber":100,"Text":"Îdî kê ji wê rû bifetilîne, bi rastî ewê di roya rabûna hemî da barekî giran hilde"},{"SurahNumber":20,"VerseNumber":101,"Text":"Ewan di binê wî barî da her diminin. (Ewa bara) di roya rabûna hemî da ji bona wan ra çiqa hildaneke sik e"},{"SurahNumber":20,"VerseNumber":102,"Text":"Di roya, ku di Sturî da tê pufkirinê, em nûsîtemkaran di wê royê da bi çav beloqî û şasî dicivînin"},{"SurahNumber":20,"VerseNumber":103,"Text":"Di nava hev da pistepist dikin (ji hev dipirsin; gelo çend royan em di cîhanê da mane? Bersiva hev dane, aha gotine: \"Hûn di cîhanê da hey deh royan mane)"},{"SurahNumber":20,"VerseNumber":104,"Text":"Em bi wê (mayîna wan yê cîhanî, ku ewan di nava hev da pistepist dikirin, ji hev ra) digotin, çêtir dizanin. Loma ewanê di pêşrewanê da nemûşê wan in (aha) gotine: \"Hûn di cîhanê da hey royekî mane"},{"SurahNumber":20,"VerseNumber":105,"Text":"(Muhemmed!) Ewan ji te temtêla çîyan dipirsin: (Ka çîyayê di roya rabûna hemû da, wê ça bibin?) îdî tu ji wan ra bêje: \"Xudayê min ê wan çîyan hûr bike bixe (arişt) bide bayê"},{"SurahNumber":20,"VerseNumber":106,"Text":"Îdî (Xudayê min ê) şûna wan rast bike, bihêle"},{"SurahNumber":20,"VerseNumber":107,"Text":"Tu (şûna wan da) qe tu kort û tepan nabînî.”"},{"SurahNumber":20,"VerseNumber":108,"Text":"Di wê roya (civînê da) hemû kes dibine pewrewê wî gazîkarê, ku ji bona wî ra xarkirina (li bal rast û çepê da çênabe). Hemû deng ji bona (Yezdanê) dilovan ra ker dibin. Îdî tu ji pêştirê mişînîyê tu dengî ji wan nabînî.”"},{"SurahNumber":20,"VerseNumber":109,"Text":"Di wê royê da tu mehderî kêr nayê, ji pêştirê mehderya wî kesî, ku (Yezdan)ê dilovan ji bona wi ra destûra mehderyê dabe û (Yezdan) bi gotinê wî qayîl bûbe (mehderya vî bi tenê bi kêr tê)"},{"SurahNumber":20,"VerseNumber":110,"Text":"(Yezdan) bi kirinê wan ê borî û bi kirinê wan ê para tê, dizane. Ewan kesan bi tu zanînê, zanîna (Yezdan, ya jî zanîna ji Yezdan bi xweber) hilnedane binê zanîna xwe"},{"SurahNumber":20,"VerseNumber":111,"Text":"Û hemî rû ji bona (Yezdan)ê zende û şîra zebûn bûne. Bi sond! Ewanê cewr hildane, hene! Ewan (di wê royê da) belengaz bûne"},{"SurahNumber":20,"VerseNumber":112,"Text":"Û kîjanî jî bawer kiribe û karê aştî kiribe, îdî ewa ji cewr û ji maf ne danê, natirse"},{"SurahNumber":20,"VerseNumber":113,"Text":"Bi vî awayî me (ewa pirtûka) Qur’aneke ‘erebî hinartîye me di wê (Qur’an)ê da (peymana) şapatan bi cure cure fetilandin (ji wan ra gotin). Loma dibû ku ewan xudaparizî bikin, ya jî ewa (Qur’an)a ji bona wan ra bibe bîrdaxistinekî"},{"SurahNumber":20,"VerseNumber":114,"Text":"Îdî bi rastî serokê maf, Yezdanê bilinde. (Muhemmed!) Heya ku li bal te da niqandina wê pêk ne hatibe tu leza (xûndina) Qur’anê neke, tu (aha) bêje: \"Xudayê min! Tu zanîna min pir bike"},{"SurahNumber":20,"VerseNumber":115,"Text":"Bi sond! Me hêj di berê da li bal nişa kesan da peyman dabû (ku ewa ji berê wê darê nexu). Îdî (ewê nişa ê peymana me) bîrva kirîye, em bi xweber jî ji bona (nişa kesan ra) rastê tu cadê ne hatin"},{"SurahNumber":20,"VerseNumber":116,"Text":"Gava me (nişa kesan afirandibû, me) ji bona firiştan ra (aha) gotibû: \"Gelî firiştan! Hûn ji bona Adem ra secde beherin.\" Îdî ji pêştirê nişa pelîd hemî (firiştan ji bona Adem ra) secde birin, ewî secde nebir"},{"SurahNumber":20,"VerseNumber":117,"Text":"Îdî me jî (ji bona nişa kesan ra aha) got: \"Adem! Bi rastî eva (pelîda) ji bo te û jina te ra neyar e (haja we bira bi we hebe) ku ewa we herdukan ji bihiştê dernexe, îdî ku hûn şepirze bibin"},{"SurahNumber":20,"VerseNumber":118,"Text":"Bi rastî (di bihitê da) ji bona te ra tazîbûn û birçîbûn tune ye"},{"SurahNumber":20,"VerseNumber":119,"Text":"“(Tu di bihiştê da) bi rastî ne tî dibî û ne jî tav li te dixe"},{"SurahNumber":20,"VerseNumber":120,"Text":"Îdî pelîd li bal (nişa kesan da xwarina ji berê dara da zanînê (Şeceret ul-M’erîfet) daye siwêrandinê, ji wî ra (aha) gotiye: \"Adem! Tu divê ku ez beledîya te bikim, li bal dara (dazanîna) her maî û li bal seroktîya bê dawîya ne rizî"},{"SurahNumber":20,"VerseNumber":121,"Text":"Îdî (ji bo ku ji mirinê felat bibin. tim cari bijîn, rabûn) ji wê darê xwarin (piçtî xwarinê) ji herdukan ra cîhê ‘eybên wan vebûn, herduk li bal (darê) bihiştê da revîyan, ji bo ku bi pelên wan daran pêş û paşîya xwe bigirin. Adem (bi vî awayî) ji gotina Xudayê xwe derket û jê mehrûm ma"},{"SurahNumber":20,"VerseNumber":122,"Text":"Paşê (Adem bi zarîn û girîn ji wan kirinê xwe poşman bû). Xudayê Adem, ewa (ji nava heyan) hilbijart û kirinê wî baxişandin, îdî ewa anî rêya rast"},{"SurahNumber":20,"VerseNumber":123,"Text":"(Xudayê wî ji wan ra aha) gotîye: “Hûn herduk hemî (ji bihiştê) berjêr bin: Hinekê ji we, wê ji bona hinekên we ra neyar bin. Îdî gava ji min li bal we da beledî hat, kî ji we bibe peyrewê beledî ya min, paşê ewa rê wunda nake û şepirze jî nabe"},{"SurahNumber":20,"VerseNumber":124,"Text":"Kîjan rû ji bîranîna min bifetilîne, îdî ji bona wî ra jîneke nemir û nejî heye û emê ewê di roya rabûna hemî da kor bicivînin"},{"SurahNumber":20,"VerseNumber":125,"Text":"(Ewa di wê royê da aha) dibêje: \"Xudayê min! Te ji bo çi ez bi korî civandime? Bi sond (hêj berê da) min didit"},{"SurahNumber":20,"VerseNumber":126,"Text":"(Xuda jê ra) dibêje: \"Wusa ne: Gava beretên me ji te ra hat, îdî te ewan beratên me bîrva kiribûn, tu jî wusa dî îro da hatî bîrva kirinê"},{"SurahNumber":20,"VerseNumber":127,"Text":"Em bi vî awayî, ewê dest belavê, ku bi beratên Xudayê xwe bawer nake celat dikin. Bi rastî şapata para da jî hêj zortir û her mayîtir e"},{"SurahNumber":20,"VerseNumber":128,"Text":"Qey ji bona wan ra ne bûye rêzber, ku me di berya wan da çiqa komalên çaxan teşqele kirîye? Ewan bi xweber jî di nava kavilê wan da digerin (bi çavê xwe jî ewan kavilan di bînin). Bi rastî di van (beratan da) ji bona xwe parizan, beratên sodretî hene"},{"SurahNumber":20,"VerseNumber":129,"Text":"Heke ewa paymana (danê şapatdana wan) ji Xudayê te ne borî bûya (celata wanê, wê bi kirina wan ra) bihata. (Lê) dane (şapatdanê) hatîye navdanê"},{"SurahNumber":20,"VerseNumber":130,"Text":"Îdî tu li ser gotinê wan hew bike, tu di berya roj hila û roj ava da bi sipazîya Xudayê xwe, perestî bike tu di hinekî danê şevê da û kêlekê royê da jî bi paqijîya Xudayê xwe ji kemasîyan perestîya wî bike. Loma hêvî heye ku tu (bi vê kirinê) qayîl bibî"},{"SurahNumber":20,"VerseNumber":131,"Text":"(Muhemmed!) Tu her du çavê xwe, li bal wan zonê (Fileyên) ku me ji hinekî wan ra ji bona ceribandina wan, xemla cîhanê daye wan, bi direjî zoq neke. Bi rastî rozîyên Xudayê te, qenctir û her mayîtir e"},{"SurahNumber":20,"VerseNumber":132,"Text":"Tu fermana malîyên xwe bi nimêjkirinê bike. Tu bi xweber jî li ser cefayên wê berxwe bide. Em ji te rozînan naxwezin, em ji te ra rozînan didin. Şixwa encam ji bona xudaparizan e"},{"SurahNumber":20,"VerseNumber":133,"Text":"Ewan (aha) gotine: \"Gotî ewî (ji bona pêxemberya xwe) hinek beratên (derhoze) ne anîbûya (ku me bi wî bawer bikira)?\" Qey ji bona wan ra di pirtûkê berê da beratên daveker ne hatibû"},{"SurahNumber":20,"VerseNumber":134,"Text":"Heke me ewan hêj di berya hatina (pêxemberan li bal wan da, teşqele kiribûnan, wê ewanê bi gotinan: \"Xudayê me! Qey çi dibû, ku te li bal me da pêxemberek şandibûya, îdî hêj ku em aha ser berjêr û riswa ne bibûnan em bibûna peyrewê beratên te)"},{"SurahNumber":20,"VerseNumber":135,"Text":"(Muhemmed! Tu ji wan ra aha) bêje: \"Hemî kes dîdarî dikin, îdî hûn jî dîdarî bikin (paşê em mêze bikin) ka hevrîyên rêya rast kî ne û ka kîjan di rêya rast da nin? Hûnê wê gavê bizanin"}]}