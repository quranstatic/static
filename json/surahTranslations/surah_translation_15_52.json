{"Id":52,"LanguageCodes":["bn","ben"],"Name":"ben-abubakrzakaria","Author":"Abu Bakr Zakaria","Language":"Bengali","Description":"Bengali","Direction":"ltr","Source":"https://qurancomplex.gov.sa/","Translations":[{"SurahNumber":15,"VerseNumber":1,"Text":"আলিফ- লাম-রা, এগুলো হচ্ছে আয়াত মহাগ্রন্থ ও সুস্পষ্ট কুরআনের [১]।"},{"SurahNumber":15,"VerseNumber":2,"Text":"কখনো কখনো কাফিররা আকাংখা করবে যে, তারা যদি মুসলিম হত [১]"},{"SurahNumber":15,"VerseNumber":3,"Text":"তাদেরকে ছাড়ুন, তারা খেতে থাকুক [১], ভোগ করতে থাকুক এবং আশা তাদেরকে মোহাচ্ছন্ন রাখুক [২], অতঃপর অচিরেই তারা জানতে পারবে [৩]।"},{"SurahNumber":15,"VerseNumber":4,"Text":"আর আমরা যে জনপদকেই ধ্বংস করেছি তার জন্য ছিল একটি নির্দিষ্ট লিপিবদ্ধ কাল [১]"},{"SurahNumber":15,"VerseNumber":5,"Text":"কোনো জাতি তার নির্দিষ্ট কালকে ত্বরান্বিত করতে পারে না, বিলম্বিতও করতে পারে না।"},{"SurahNumber":15,"VerseNumber":6,"Text":"আর তারা বলে, ‘হে ঐ ব্যক্তি, যার প্রতি যিকর [১] নাযিল হয়েছে! তুমি তো নিশ্চয় উন্মাদ [২]।"},{"SurahNumber":15,"VerseNumber":7,"Text":"‘তুমি সত্যবাদীদের অন্তর্ভুক্ত হয়ে থাকলে আমাদের কাছে ফেরেশতাদেরকে উপস্থিত করছ না কেন [১]"},{"SurahNumber":15,"VerseNumber":8,"Text":"আমরা ফেরেশতাদেরকে যথার্থ কারণ ছাড়া প্রেরণ করি না; আর ( ফেরেশতারা উপস্থিত হলে) তখন তারা আর অবকাশ পেত না [১]।"},{"SurahNumber":15,"VerseNumber":9,"Text":"নিশ্চয় আমরাই কুরআন নাযিল করেছি এবং আমরা অবশ্যই তার সংরক্ষক [১]।"},{"SurahNumber":15,"VerseNumber":10,"Text":"আর অবশ্যই আপনার আগে আমরা আগেকার অনেক সম্প্রদায়ের কাছে রাসূল পাঠিয়েছিলাম।"},{"SurahNumber":15,"VerseNumber":11,"Text":"আর তাদের কাছে এমন কোন রাসূল আসেনি যাকে তারা ঠাট্টা-বিদ্রূপ করত না।"},{"SurahNumber":15,"VerseNumber":12,"Text":"এভাবেই আমরা অপরাধীদের অন্তরে তা সঞ্চার করি [১]"},{"SurahNumber":15,"VerseNumber":13,"Text":"এরা কুরআনের প্রতি ঈমান আনবে না, আর অবশ্যই গত হয়েছে পূর্ববর্তীদের রীতি [১]।"},{"SurahNumber":15,"VerseNumber":14,"Text":"আর যদি আমরা তাদের জন্য আকাশের দরজা খুলে দেই অতঃপর তারা তাতে আরোহন করতে থাকে"},{"SurahNumber":15,"VerseNumber":15,"Text":"তবুও তারা বলবে, আমাদের দৃষ্টি সম্মোহিত করা হয়েছে; না, বরং আমরা এক জাদুগ্রস্ত সম্প্রদায়।"},{"SurahNumber":15,"VerseNumber":16,"Text":"আর অবশ্যই আমরা আকাশের বুরুজসমূহ সৃষ্টি করেছি [১] এবং দর্শকদের জন্য সেগুলোকে সুশোভিত করেছি [২]"},{"SurahNumber":15,"VerseNumber":17,"Text":"এবং প্রত্যেক অভিশপ্ত শয়তান হতে আমরা সেগুলোকে সুরক্ষিত করেছি"},{"SurahNumber":15,"VerseNumber":18,"Text":"কিন্তু কেউ চুরি করে [১] শুনতে চাইলে [২] প্রদীপ্ত শিখা [৩] তার পশ্চাদ্ধাবন করে।"},{"SurahNumber":15,"VerseNumber":19,"Text":"আর যমীন, এটাকে আমরা বিস্তৃত করেছি, তাতে পর্বতমালা স্থাপন করেছি; এবং আমরা তাতে প্রত্যেক বস্তু উদগত করেছি সুপরিমিতভাবে [১]"},{"SurahNumber":15,"VerseNumber":20,"Text":"আর আমরা তাতে জীবিকার ব্যবস্থা করেছি তোমাদের জন্য এবং তোমরা যাদের রিযিকদাতা নও তাদের জন্যও [১]।"},{"SurahNumber":15,"VerseNumber":21,"Text":"আর আমাদের কাছেই আছে প্রত্যেক বস্তুর ভাণ্ডার এবং আমরা তা পরিজ্ঞাত পরিমানেই নাযিল করে থাকি [১]।"},{"SurahNumber":15,"VerseNumber":22,"Text":"আর আমরা বৃষ্টি-গর্ভ বায়ু পাঠাই, তারপর আকাশ হতে পানি নাযিল করে তা তোমাদেরকে পান করতে দেই [১]; অথচ তোমরা নিজেরা তা ভাণ্ডারে জমাকারী নও [২]।"},{"SurahNumber":15,"VerseNumber":23,"Text":"আর আমরাই জীবন দান করি ও মৃত্যু ঘটাই এবং আমরাই চুড়ান্ত মালিকানার অধিকারী।"},{"SurahNumber":15,"VerseNumber":24,"Text":"আর অবশ্যই আমরা তোমাদের মধ্য থেকে যারা অগ্রগামী হয়েছে তাদেরকে জানি এবং অবশ্যই জানি তাদেরকে যারা পশ্চাতে গমনকারী [১]।"},{"SurahNumber":15,"VerseNumber":25,"Text":"আর নিশ্চয় আপনার রব তাদেরকে সমবেত করবেন; নিশ্চয় তিনি প্রজ্ঞাময়, সর্বজ্ঞ [১]।"},{"SurahNumber":15,"VerseNumber":26,"Text":"আর অবশ্যই আমরা মানুষ সৃষ্টি করেছি গন্ধযুক্ত কাদার শুস্ক ঠনঠনে কালচে মাটি থেকে [১]"},{"SurahNumber":15,"VerseNumber":27,"Text":"আর এর আগে আমরা সৃষ্টি করেছি জিনদেরকে অতি উষ্ণ [১] নির্ধুম আগুন থেকে।"},{"SurahNumber":15,"VerseNumber":28,"Text":"আর স্মরণ করুন, যখন আপনার রব ফেরেশতাদেরকে বললেন, নিশ্চয় আমি গন্ধযুক্ত কাদার শুস্ক ঠনঠনে কালচে মাটি হতে মানুষ সৃষ্টি করতে যাচ্ছি"},{"SurahNumber":15,"VerseNumber":29,"Text":"অতঃপর যখন আমি তাকে সুঠাম করব এবং তাতে আমার পক্ষ থেকে রূহ সঞ্চার করব [১] তখন তোমরা তার প্রতি সিজদাবনত হয়ো [২]"},{"SurahNumber":15,"VerseNumber":30,"Text":"অতঃপর ফেরেশতাগণ সবাই একত্রে সাজদা করল"},{"SurahNumber":15,"VerseNumber":31,"Text":"ইবলীস ছাড়া, সে সাজদাকারীদের অন্তর্ভুক্ত হতে অস্বীকার করল।"},{"SurahNumber":15,"VerseNumber":32,"Text":"আল্লাহ্‌ বললেন, ‘হে ইবলীস! তোমার কি হল যে, তুমি সাজদাকারীদের অন্তর্ভুক্ত হলে না?’"},{"SurahNumber":15,"VerseNumber":33,"Text":"সে বলল, ‘আপনি গন্ধযুক্ত কাদার শুস্ক ঠনঠনে কালচে মাটি হতে যে মানুষকে সৃষ্টি করেছেন আমি তাকে সাজদা করার নই।’"},{"SurahNumber":15,"VerseNumber":34,"Text":"তিনি বললেন, তবে তুমি এখান থেকে বের হয়ে যাও, কারণ নিশ্চয় তুমি বিতাড়িত"},{"SurahNumber":15,"VerseNumber":35,"Text":"আর নিশ্চয় প্রতিদান দিবস পর্যন্ত তোমার প্রতি রইল লা’নত।"},{"SurahNumber":15,"VerseNumber":36,"Text":"সে বলল, হে আমার রব! যেদিন তাদের পুনরুত্থান করা হবে সেদিন পর্যন্ত আমাকে অবকাশ দিন।"},{"SurahNumber":15,"VerseNumber":37,"Text":"তিনি বললেন, নিশ্চয় তুমি অবকাশপ্রাপ্তদের একজন"},{"SurahNumber":15,"VerseNumber":38,"Text":"সুনির্দিষ্ট সময় আসার দিন পর্যন্ত।"},{"SurahNumber":15,"VerseNumber":39,"Text":"সে বলল, ‘হে আমার রব! আপনি যে আমাকে বিপথগামী করলেন সে জন্য অবশ্যই আমি যমীনে মানুষের কাছে পাপকাজকে শোভন করে তুলব এবং অবশ্যই আমি তাদের সবাইকে বিপথগামী করব [১]"},{"SurahNumber":15,"VerseNumber":40,"Text":"তবে তাদের মধ্যে আপনার একান্ত বান্দাগণ ছাড়া [১]।"},{"SurahNumber":15,"VerseNumber":41,"Text":"আল্লাহ্‌ বললেন, এটাই আমার কাছে পৌঁছার সরল পথ।"},{"SurahNumber":15,"VerseNumber":42,"Text":"বিভ্রান্তদের মধ্যে যে তোমার অনুসরণ করবে সে ছাড়া আমার বান্দাদের উপর তোমার কোনই ক্ষমতা থাকবে না [১]"},{"SurahNumber":15,"VerseNumber":43,"Text":"আর নিশ্চয় জাহান্নাম তাদের সবারই প্রতিশ্রুত স্থান"},{"SurahNumber":15,"VerseNumber":44,"Text":"‘সেটার সাতটি দরজা আছে [১], প্রত্যেক দরজা দিয়ে প্রবেশ করার জন্য (শয়তানের অনুসারীদের) নির্দিষ্ট অংশ রয়েছে [২]।’"},{"SurahNumber":15,"VerseNumber":45,"Text":"নিশ্চয় মুত্তাকীরা থাকবে জান্নাতে ও প্রস্রবণসমূহের মধ্যে।"},{"SurahNumber":15,"VerseNumber":46,"Text":"তাদেরকে বলা হবে, ‘তোমরা শান্তিতে নিরাপত্তার সাথে এতে প্রবেশ কর [১]।’"},{"SurahNumber":15,"VerseNumber":47,"Text":"আর আমরা তাদের অন্তর হতে বিদ্বেষ দূর করব [১]; তারা ভাইয়ের মত পরস্পর মুখোমুখি হয়ে আসনে অবস্থান করবে [২]"},{"SurahNumber":15,"VerseNumber":48,"Text":"সেখানে তাদেরকে অবসাদ স্পর্শ করবে না এবং তারা সেখান থেকে বহিস্কৃতও হবে না [১]।"},{"SurahNumber":15,"VerseNumber":49,"Text":"আমার বান্দাদেরকে জানিয়ে দিন যে, নিশ্চয় আমিই পরম ক্ষমাশীল, পরম দয়ালু"},{"SurahNumber":15,"VerseNumber":50,"Text":"আর নিশ্চয় আমার শাস্তিই যন্ত্রণাদায়ক শাস্তি"},{"SurahNumber":15,"VerseNumber":51,"Text":"আর তাদেরকে বলুন, ইবরাহীমের অতিথিদের কথা"},{"SurahNumber":15,"VerseNumber":52,"Text":"যখন তারা তার কাছে উপস্থিত হয়ে বলল, ‘সালাম’, তখন তিনি বললেন, নিশ্চয় আমরা তোমাদের ব্যাপারে শংকিত।"},{"SurahNumber":15,"VerseNumber":53,"Text":"তারা বলল, ‘ভয় করবেন না, আমরা আপনাকে এক জ্ঞানী পুত্রের সুসংবাদ দিচ্ছি [১]।’"},{"SurahNumber":15,"VerseNumber":54,"Text":"তিনি বললেন, ‘তোমরা কি আমাকে সুসংবাদ দিচ্ছ আমি বৃদ্ধ হওয়া সত্ত্বেও? তোমরা কিসের সুসংবাদ দিচ্ছ [১]?’"},{"SurahNumber":15,"VerseNumber":55,"Text":"তারা বলল, ‘আমরা সত্য সুসংবাদ দিচ্ছি; কাজেই আপনি হতাশ হবেন না।’"},{"SurahNumber":15,"VerseNumber":56,"Text":"তিনি বললেন, ‘যারা পথভ্রষ্ট তারা ছাড়া আর কে তার রবের অনুগ্রহ থেকে হতাশ হয়?’"},{"SurahNumber":15,"VerseNumber":57,"Text":"তিনি বললেন, ‘হে প্রেরিত (ফেরেশতা) গণ! তোমাদের আর বিশেষ কি উদ্দেশ্য আছে?’"},{"SurahNumber":15,"VerseNumber":58,"Text":"তারা বলল, ‘নিশ্চয় আমাদেরকে এক অপরাধী সম্প্রদায়ের কাছে পাঠানো হয়েছে"},{"SurahNumber":15,"VerseNumber":59,"Text":"তবে লূতের পরিবারের বিরুদ্ধে নয় [১], আমরা তো অবশ্যই তাদের সবাইকে রক্ষা করব"},{"SurahNumber":15,"VerseNumber":60,"Text":"কিন্তু তাঁর স্ত্রীকে নয়; আমরা স্থির করেছি যে, নিশ্চয় সে পিছনে অবস্থানকারীদেরই অন্তর্ভুক্ত।’"},{"SurahNumber":15,"VerseNumber":61,"Text":"অতঃপর ফেরেশতাগণ যখন লূত পরিবারের কাছে আসল"},{"SurahNumber":15,"VerseNumber":62,"Text":"তখন লূত বললেন, ‘তোমরা তো অপরিচিত লোক’।"},{"SurahNumber":15,"VerseNumber":63,"Text":"তারা বলল, ‘না, তারা যে বিষয়ে সন্দিগ্ধ ছিল আমরা আপনার কাছে তা’ই নিয়ে এসেছি"},{"SurahNumber":15,"VerseNumber":64,"Text":"আর আমরা আপনার কাছে সত্য সংবাদ নিয়ে এসেছি এবং আবশ্যই আমরা সত্যবাদী"},{"SurahNumber":15,"VerseNumber":65,"Text":"কাজেই আপনি রাতের কোনো এক সময়ে আপনার পরিবারবর্গকে নিয়ে বেরিয়ে পড়ুন এবং আপনি তাদের পিছনে চলুন [১]। আর তোমাদের মধ্যে কেউ যেন পিছনে না তাকায় [২]; তোমাদেরকে যেখানে যেতে বলা হয়েছে তোমরা সেখানে চলে যাও [৩]।’"},{"SurahNumber":15,"VerseNumber":66,"Text":"আর আমরা তাকে এ বিষয়ে ফয়সালা জানিয়ে দিলাম যে, নিশ্চয় তাদেরকে ভোরে সমূলে বিনাশ করা হবে।"},{"SurahNumber":15,"VerseNumber":67,"Text":"আর নগরবাসী উল্লসিত হয়ে উপস্থিত হল।"},{"SurahNumber":15,"VerseNumber":68,"Text":"তিনি বললেন, নিশ্চয় এরা আমার অতিথি; কাজেই তোমরা আমাকে বেইযযত করো না।"},{"SurahNumber":15,"VerseNumber":69,"Text":"আর তোমরা আল্লাহ্‌র তাকওয়া অবলম্বন কর এবং আমাকে হেয় করো না।’"},{"SurahNumber":15,"VerseNumber":70,"Text":"তারা বলল, আমরা কি দুনিয়াসুদ্ধ লোককে আশ্রয় দিতে তোমাকে নিষেধ করিনি"},{"SurahNumber":15,"VerseNumber":71,"Text":"লূত বললেন, একান্তই যদি তোমরা কিছু করতে চাও তবে আমার এ কন্যারা রয়েছে [১]।"},{"SurahNumber":15,"VerseNumber":72,"Text":"আপনার জীবন [১], নিশ্চয় তারা তাদের নেশায় বিভ্রান্ত হয়ে ঘুরছিল।"},{"SurahNumber":15,"VerseNumber":73,"Text":"অতঃপর সূর্যোদয়ের সময় প্রকাণ্ড চীৎকার তাদেরকে পাকড়াও করল"},{"SurahNumber":15,"VerseNumber":74,"Text":"তাতে আমরা জনপদকে উল্টিয়ে উপর-নিচ করে দিলাম এবং তাদের উপর পোড়ামাটির পাথর-কংকর বর্ষন করলাম।"},{"SurahNumber":15,"VerseNumber":75,"Text":"নিশ্চয় এতে নিদর্শন রয়েছে পর্যবেক্ষণ-শক্তিসম্পন্ন ব্যক্তিদের জন্য।"},{"SurahNumber":15,"VerseNumber":76,"Text":"আর নিশ্চয় তা লোক চলাচলের পথের পাশেই বিদ্যমান [১]।"},{"SurahNumber":15,"VerseNumber":77,"Text":"নিশ্চয় এতে মুমিনদের জন্য রয়েছে নিদর্শন ।"},{"SurahNumber":15,"VerseNumber":78,"Text":"আর ‘আইকা’বাসীরা [১]ও তো ছিলো সীমালঙ্ঘনকারী"},{"SurahNumber":15,"VerseNumber":79,"Text":"অতঃপর আমরা তাদের থেকে প্রতিশোধ নিলাম, আর এ জনপদ দু’টিই প্রকাশ্য পথের পাশে অবস্থিত।"},{"SurahNumber":15,"VerseNumber":80,"Text":"আর অবশ্যই হিজরবাসীরা [১] রাসূলের প্রতি মিথ্যা আরোপ করেছিল"},{"SurahNumber":15,"VerseNumber":81,"Text":"আমরা তাদেরকে আমাদের নিদর্শন দিয়েছিলাম, কিন্তু তারা তা উপেক্ষা করেছিল।"},{"SurahNumber":15,"VerseNumber":82,"Text":"আর তারা পাহার কেটে ঘর নির্মাণ করতো নিরাপদে।"},{"SurahNumber":15,"VerseNumber":83,"Text":"অতঃপর ভোরে বিকট চীৎকার তাদেরকে পাকড়াও করল।"},{"SurahNumber":15,"VerseNumber":84,"Text":"কাজেই তারা যা অর্জন করত তা তাদের কোন কাজে আসেনি [১]।"},{"SurahNumber":15,"VerseNumber":85,"Text":"আর আসমান, যমীন ও তাদের মাঝে অবস্থিত কোনো কিছুই যথার্থতা ছাড়া সৃষ্টি করিনি [১] এবং নিশ্চয় কিয়ামত আসবেই। কাজেই আপনি পরম সৌজন্যের সাথে ওদেরকে ক্ষমা করুন [২]।"},{"SurahNumber":15,"VerseNumber":86,"Text":"নিশ্চয় আপনার রব, তিনিই মহাস্রষ্টা, মহাজ্ঞানী [১]।"},{"SurahNumber":15,"VerseNumber":87,"Text":"আর আমরা তো আপনাকে দিয়েছি পুনঃ পুনঃ পঠিত সাতটি আয়াত ও মহান কুরআন [১]।"},{"SurahNumber":15,"VerseNumber":88,"Text":"আমর তাদের বিভিন্ন শ্রেণীকে ভোগ- বিলাসের যে উপকরণ দিয়েছি তার প্রতি আপনি কখনো আপনার দুচোখ প্রসারিত করবেন না [১]। তাদের জন্য আপনি দুঃখ করবেন না [২]; আপনি মুমিনদের জন্য আপনার বাহু নত করুন"},{"SurahNumber":15,"VerseNumber":89,"Text":"এবং বলুন, ‘নিশ্চয় আমিই প্রকাশ্য সতর্ককারী।’"},{"SurahNumber":15,"VerseNumber":90,"Text":"যেভাবে আমরা নাযিল করেছিলাম বিভক্তকারীদের উপর [১]"},{"SurahNumber":15,"VerseNumber":91,"Text":"যারা কুরআনকে বিভিন্নভাবে বিভক্ত করেছে [১]।"},{"SurahNumber":15,"VerseNumber":92,"Text":"কাজেই শপথ আপনার রবের! অবশ্যই আমরা তাদের সবাইকে প্রশ্ন করবই"},{"SurahNumber":15,"VerseNumber":93,"Text":"সে বিষয়ে, যা তারা আমল করত।"},{"SurahNumber":15,"VerseNumber":94,"Text":"অতএব আপনি যে বিষয়ে আদেশপ্রাপ্ত হয়েছেন তা প্রকাশ্যে প্রচার করুন এবং মুশরিকদের থেকে মুখ ফিরিয়ে নিন।"},{"SurahNumber":15,"VerseNumber":95,"Text":"নিশ্চয় আমরা বিদ্রুপকারীদের বিরুদ্ধে আপনার জন্য যথেষ্ট [১]"},{"SurahNumber":15,"VerseNumber":96,"Text":"যারা আল্লাহ্‌র সাথে অন্য ইলাহ নির্ধারণ করে। কাজেই শিঘ্রই তারা জানতে পারবে।"},{"SurahNumber":15,"VerseNumber":97,"Text":"আর অবশ্যই আমরা জানি, তারা যা বলে তাতে আপনার অন্তর সংকুচিত হয়"},{"SurahNumber":15,"VerseNumber":98,"Text":"কাজেই আপনি আপনার রবের সপ্রশংস পবিত্রতা ও মহিমা ঘোষণা করুন এবং আপনি সাজদাকারীদের অন্তর্ভুক্ত হোন [১]"},{"SurahNumber":15,"VerseNumber":99,"Text":"আর আপনার মৃত্যু আসা পর্যন্ত আপনি আপনার রবের ইবাদাত করুন [১]।"}]}