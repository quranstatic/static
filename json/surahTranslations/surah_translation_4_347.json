{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":4,"VerseNumber":1,"Text":"О људи, бојте се Господара свога, Који вас је створио од једне особе (Адама), и од те особе пар створио, а од њих двоје многе мушкарце и жене расејао. Бојте се Аллаха, чијим именом једни друге молите, и чувајте родбинске везе. Аллах вас, заиста, надзире"},{"SurahNumber":4,"VerseNumber":2,"Text":"И сирочадима имовине њихове дајте, не подмећите лоше за добро, и имовине њихове са имовинама вашим не трошите! То је, заиста, велики грех"},{"SurahNumber":4,"VerseNumber":3,"Text":"Ако се бојите да према женама сиротама нећете да будете праведни, онда се жените оним женама које су вам драге и допуштене, са по две, са по три или са по четири. А ако страхујете да нећете да будете праведни, онда само једном, или са оним које поседујете. Тако ћете се најлакше неправде сачувати"},{"SurahNumber":4,"VerseNumber":4,"Text":"И драга срца женама њихове дарове дајте; па ако вам оне драга срца нешто од тога поклоне, то са пријатношћу и угодношћу трошите"},{"SurahNumber":4,"VerseNumber":5,"Text":"И онима који немају довољно разума иметке, које вам је Аллах поверио на управљање, не уручујте, него их њима опскрбите и обуците. И лепе речи им говорите"},{"SurahNumber":4,"VerseNumber":6,"Text":"И проверавајте сирочад док не стасају за брак, па ако се уверите да су зрели, уручите им њихове имовине. И не трошите их расипнички и у журби, пре него што одрасту. Ко је имућан нека се суздржи, а ко је сиромашан, нека троши онолико колико је неопходно. А када им имовину уручујете, то учините у присуству сведока; а доста је што ће пред Аллахом да се полаже рачун"},{"SurahNumber":4,"VerseNumber":7,"Text":"Мушкарцима припада део онога што оставе родитељи и родбина, а и женама припада део од онога што оставе родитељи и родбина. Било тога мало или много, део је обавезан"},{"SurahNumber":4,"VerseNumber":8,"Text":"А када деоби присуствују рођаци, сирочад и сиромаси, опскрбите их делом тога, и лепе речи им реците"},{"SurahNumber":4,"VerseNumber":9,"Text":"И нека се прибојавају, као кад би сами иза себе оставили нејаку децу за коју страхују, и нека се боје Аллаха и нека говоре праведно"},{"SurahNumber":4,"VerseNumber":10,"Text":"Заиста, они који неправедно троше имовине сирочади, у своје стомаке стављају ватру и они ће у Огњу да горе"},{"SurahNumber":4,"VerseNumber":11,"Text":"Аллах вам налаже, у вези са вашом децом, да мушком следује колико за два женска детета. А ако буде више од двоје женске деце, њима припадају две трећине онога што је оставио, а ако је само једна, припада јој половина. А родитељима, свакоме посебно, припада шестина од онога што је умрли оставио, ако има деце. А ако не буде имао деце, и наследе га родитељи, онда његовој мајци припада трећина. А ако има браће и (или) сестара, онда његовој мајци припада шестина пошто се изврши опорука коју је оставио, или подмири дуг. Ви не знате ко вам је ближи по користи, родитељи ваши или синови ваши. То је Божија заповед, а Аллах је, заиста, Онај Који све зна и мудар је"},{"SurahNumber":4,"VerseNumber":12,"Text":"Вама припада половина онога што оставе супруге ваше, ако не буду имале деце; а ако буду имале деце, вама припада четвртина онога што оне оставе, пошто се изврши опорука коју оставе, или подмири дуг; њима припада четвртина онога што ви оставите, уколико не будете имали деце, а ако будете имали деце, њима припада осмина онога што ви оставите након што се изврши опорука коју оставите, или подмири дуг. А ако се мушкарац или жена, који немају ни деце ни родитеље, буду наслеђивали и буду имали брата или сестру (по мајци), онда ће свако од њих двоје да добије шестину; ако их буде више, они онда заједнички учествују у трећини, пошто се изврши опорука која је остављена, или подмири дуг, не оштећујући тиме било кога. То је Аллахова заповед, а Аллах је Онај Који све зна и Онај Који не жури са казном"},{"SurahNumber":4,"VerseNumber":13,"Text":"То су Аллахови прописи, а онога ко се покорава Аллаху и Његовом Посланику Он ће да уведе у рајске баште кроз које реке теку и у којима ће вечно да остану. То је велики успех"},{"SurahNumber":4,"VerseNumber":14,"Text":"А онога ко буде непокоран Аллаху и Његовом Посланику, па буде прелазио преко Његових граница, Аллах ће да га уведе у Ватру у којој ће вечно да остане; таквом припада понижавајућа патња"},{"SurahNumber":4,"VerseNumber":15,"Text":"За оне жене из ваше породице које прељубу почине, тражите да посведоче четворица између вас, па ако посведоче против њих, држите их у кућама све док их смрт не умори или док им Аллах неки пут не нађе"},{"SurahNumber":4,"VerseNumber":16,"Text":"А оно двоје који то учине, изгрдите их, па ако се покају и поправе, онда их на миру оставите. Аллах је, заиста, Онај Који стално прима покајања и милостив је"},{"SurahNumber":4,"VerseNumber":17,"Text":"Аллах прима само покајање оних који учине какво лоше дело из незнања, а потом се убрзо покају. Њима ће Аллах да опрости, а Аллах је Онај Који све зна и мудар је"},{"SurahNumber":4,"VerseNumber":18,"Text":"Нема покајања онима који чине лоша дела све док им се не приближи смрт, па онда говоре: „Сад се, заиста, кајем!“ Нити за оне који умру као неверници. Њима смо болну патњу припремили"},{"SurahNumber":4,"VerseNumber":19,"Text":"О ви који верујете, не дозвољава вам се да жене преко воље њихове у наслеђе узимате и да им потешкоће причињавате са намером да нешто од онога што сте им дали присвојите, осим ако буду учиниле очигледни разврат. Према њима се лепо опходите. А ако према њима не осетите жељу, па могуће је да не волите нешто у чему је Аллах велико добро дао"},{"SurahNumber":4,"VerseNumber":20,"Text":"Ако хоћете једну супругу да замените другом, и једној од њих сте дали благо, не узимајте ништа од тога. Зар да то узимате чинећи потвору и очигледни грех"},{"SurahNumber":4,"VerseNumber":21,"Text":"А како бисте могли то да узмете, када сте једно са другим били интимни и кад су оне од вас узеле чврсту обавезу"},{"SurahNumber":4,"VerseNumber":22,"Text":"И не жените се онима које су оженили очеви ваши након онога што је било - то су били разврат, мржња и ружан пут"},{"SurahNumber":4,"VerseNumber":23,"Text":"Забрањују вам се мајке ваше, и кћери ваше, и сестре ваше, и сестре очева ваших, и сестре мајки ваших, и братичне ваше и сестричне ваше, и помајке ваше, које су вас дојиле, и сестре ваше по млеку, и мајке супруга ваших, и пасторке ваше које се налазе под вашим скрбништвом од супруга ваших с којим сте имали интимне односе; ако с њима нисте имали интимне односе, онда вам није грех; и супруге ваших рођених синова, и да две сестре саставите, осим што је раније било! Аллах је, доиста, Онај Који опрашта грехе и милостив је"},{"SurahNumber":4,"VerseNumber":24,"Text":"И забрањују вам се удате жене, осим оне које су у вашем власништву. То вам је Аллахов пропис! А остале су вам дозвољене, ако желите да им венчане дарове дате и да се њима ожените, а не да чините блуд! А супругама вашим са којима имате брачне односе дајте венчане дарове као што је прописано. И није вам грех ако се, после одређеног венчаног дара, са њима нагодите. Аллах је, заиста, Онај Који све зна и мудар је"},{"SurahNumber":4,"VerseNumber":25,"Text":"А онај међу вама који није довољно имућан да се ожени слободном верницом - ето му оне вернице које су у вашем власништву - а Аллах најбоље зна веровање ваше - једни сте од других. И жените се њима уз одобрење њихових власника, и дајте им венчане дарове како је лепо и уобичајено, ако су чедне, а нису прељубнице, нити тајне љубавнице. А ако оне буду удате, па почине разврат, нека буду кажњене половином казне прописане за слободне жене. То је за онога од вас који се боји разврата, а боље вам је да се суздржите, а Аллах је Онај Који грехе опрашта и милостив је"},{"SurahNumber":4,"VerseNumber":26,"Text":"Аллах жели да вам објасни и упути вас путевима којима су ишли они пре вас, и да вам опрости. Аллах је Онај Који све зна и мудар је"},{"SurahNumber":4,"VerseNumber":27,"Text":"Аллах жели да вам опрости, а они који се за страстима својим поводе желе да далеко скренете"},{"SurahNumber":4,"VerseNumber":28,"Text":"Аллах жели да вам олакша, а човек је створен слаб"},{"SurahNumber":4,"VerseNumber":29,"Text":"О ви који верујете, једни од других на недозвољен начин имања не присвајајте, осим трговином уз обострани пристанак, и сами себе не убијајте. Аллах је, заиста, према вама милостив"},{"SurahNumber":4,"VerseNumber":30,"Text":"Онога који то учини неправедно и насилно, Ми ћемо у Ватру да бацимо, а то је Аллаху лако"},{"SurahNumber":4,"VerseNumber":31,"Text":"Ако се будете клонили великих греха који су вам забрањени, Ми ћемо да покријемо ваша лоша дела и у дивно место ћемо да вас уведемо"},{"SurahNumber":4,"VerseNumber":32,"Text":"И не пожелите оно чиме је Аллах неке од вас одликовао над другима: мушкарцима припада удео за оно што зараде, а женама удео за оно што оне зараде. И молите Аллаха за Његово обиље! Аллах, заиста, све добро зна"},{"SurahNumber":4,"VerseNumber":33,"Text":"За све смо одредили наследнике у ономе што оставе родитељи и рођаци, а онима са којима сте везани уговором дајте њихов део! Аллах је, заиста, свему сведок"},{"SurahNumber":4,"VerseNumber":34,"Text":"Мушкарци су надређени и старају се о женама зато што је Аллах одликовао једне над другима и зато што они троше своја богатства. Због тога су честите жене послушне и за време мужевљевог одсуства чувају оно што је Аллах одредио да се чува. Оне чије непослушности се бојите ви посаветујте, а онда напустите њихове постеље, па их и ударите! Ако вам постану послушне, против њих ништа не чините. Аллах је, заиста, узвишен и велик"},{"SurahNumber":4,"VerseNumber":35,"Text":"А ако се бојите раздора између њих двоје, онда пошаљите једног судију из његове, а једног из њене породице. Ако они желе измирење, Аллах ће да их помири; Аллах је, заиста, свезнајући и Онај Који све, и у потпуности, зна"},{"SurahNumber":4,"VerseNumber":36,"Text":"Аллаха обожавајте и ништа Му у обожавању не придружујте, а родитељима чините добро, и рођацима, и сирочадима, и сиромасима, и ближњем комшији, и даљњем комшији, и другу поред себе, и путнику, и ономе који је у вашем поседу. Аллах, заиста, не воли оне који се охоле и хвалишу"},{"SurahNumber":4,"VerseNumber":37,"Text":"То су они који шкртаре и заповедају другима да буду шкрти, и који крију оно што им је Аллах из Свога обиља даровао, а Ми смо неверницима припремили понижавајућу патњу"},{"SurahNumber":4,"VerseNumber":38,"Text":"И они који троше имовине своје претварајући се пред људима, а у Аллаха и будући свет не верују. А коме је ђаво друг, зао му је друг"},{"SurahNumber":4,"VerseNumber":39,"Text":"А шта би им било да у Аллаха и Последњи дан верују и да од онога што им је Аллах дао удељују?! А Аллах о њима све зна"},{"SurahNumber":4,"VerseNumber":40,"Text":"Заиста Аллах ни трунку неправде не чини, па ако то буде добро дело, Он ће да га умногостручи и подариће велику награду од Себе"},{"SurahNumber":4,"VerseNumber":41,"Text":"А шта ће тек да буде када из свакога народа доведемо сведока, а и тебе Мухаммеде доведемо да о овима сведочиш"},{"SurahNumber":4,"VerseNumber":42,"Text":"Тог дана ће пожелети они који нису веровали и који су се против Посланика Мухаммеда дизали да земља над њима буде поравнана, а од Аллаха ниједну реч неће моћи да сакрију"},{"SurahNumber":4,"VerseNumber":43,"Text":"О ви који верујете, не приступајте пијани намазу (молитви), док не будете знали шта говорите, нити када сте нечисти од интимног односа, осим као пролазници (кроз џамију), све док се не окупате. А ако сте болесни, или на путу, или ако је неко од вас дошао из нужника, или ако сте имали однос са супругама, а не нађете воду, онда длановима чисту земљу дотакните и лица своја и руке своје потарите. Аллах је, заиста, Онај Који стално грехе поништава и опрашта"},{"SurahNumber":4,"VerseNumber":44,"Text":"Зар не видиш како они којима је дат удео у Књизи купују заблуду и желе да ви са Правог пута скренете"},{"SurahNumber":4,"VerseNumber":45,"Text":"Аллах најбоље познаје непријатеље ваше; Аллах је довољан заштитник и Аллах је довољан помагач"},{"SurahNumber":4,"VerseNumber":46,"Text":"Онима који су јеврејство прихватили, који изврћу смисао речи говорећи: „Чујемо, али се не покоравамо!“ И: „Слушај, дабогда не чуо!“ И: „Чувај нас!“ Преврћући језицима својим и хулећи веру, боље би било и исправније да кажу: „Слушамо и покоравамо се!“ И: „Слушај!“ И: „Погледај на нас!“ Али, Аллах је њих због неверовања њиховог проклео и мало ко од њих верује"},{"SurahNumber":4,"VerseNumber":47,"Text":"О ви којима је дата Књига, верујте у ово што објављујемо потврђујући оно што већ имате, пре него што црте лица избришемо и вратимо их назад, или их прокунемо као што смо проклели оне који нису поштовали суботу, а Аллахова заповест бива извршена"},{"SurahNumber":4,"VerseNumber":48,"Text":"Аллах, заиста, неће да опрости многобоштво, а опростиће све мимо тога, коме Он хоће! А онај ко другом оно што је својствено само Аллаху приписује, тај чини потвору и велики грех"},{"SurahNumber":4,"VerseNumber":49,"Text":"Зар не видиш оне који себе сматрају чистим од греха?! Међутим, Аллах чисти од греха кога хоће и никоме неће, ни колико трун неправде да се учини"},{"SurahNumber":4,"VerseNumber":50,"Text":"Погледај како измишљају лаж о Аллаху! То је Аллаху довољно као јасан грех"},{"SurahNumber":4,"VerseNumber":51,"Text":"Зар не видиш оне којима је дат удео у Књизи како у магију и лажна божанства верују, а онима који не верују говоре: „Ови су на исправнијем путу од оних који верују.“"},{"SurahNumber":4,"VerseNumber":52,"Text":"То су они које је Аллах проклео, а ти нећеш наћи да ће помагача да има онај кога је Аллах проклео"},{"SurahNumber":4,"VerseNumber":53,"Text":"Да можда они немају какав удео у власти?! А да имају, они муслиманима ништа не би ни колико трун дали"},{"SurahNumber":4,"VerseNumber":54,"Text":"И зар људима завиде на ономе што им је Аллах дао из обиља свога?! А Ми смо Аврамовим потомцима дали Књигу и мудрост, и дали смо им велику власт"},{"SurahNumber":4,"VerseNumber":55,"Text":"Па, било их је који су веровали, а било је и оних који су од тога људе одвраћали. А Пакао је довољан као ужарени огањ"},{"SurahNumber":4,"VerseNumber":56,"Text":"Доиста, оне који не верују у речи и доказе Наше Ми ћемо у Ватру бацити, па када год им се коже испеку, заменићемо их другим кожама, како би патњу осетили. Аллах је, доиста, силан и мудар"},{"SurahNumber":4,"VerseNumber":57,"Text":"А оне који верују и чине добра дела Ми ћемо да уведемо у рајске баште кроз које теку реке. Тамо ће заувек да остану и супруге очишћене у њима ће да имају; и у велику хладовину ћемо да их уведемо"},{"SurahNumber":4,"VerseNumber":58,"Text":"Аллах вам, заиста, наређује да послове од поверења дате онима којима припадају, а када људима судите - да праведно судите. Савет Аллахов је, уистину, диван и Аллах је, заиста, Свечујући и Свевидећи"},{"SurahNumber":4,"VerseNumber":59,"Text":"О ви који верујете, покоравајте се Аллаху и покоравајте се Посланику и надлежнима између вас. А ако се у нечему не слажете, обратите се Аллаху и Посланику, ако верујете у Аллаха и Последњи дан. То је бољег и лепшег исхода"},{"SurahNumber":4,"VerseNumber":60,"Text":"Зар не видиш оне који тврде да верују у оно што је објављено теби и у оно што је објављено пре тебе како желе да им се пред тагутом - лажним судијом суди, иако им је наређено да у њега не верују?! А ђаво само жели да их у велику заблуду одведе"},{"SurahNumber":4,"VerseNumber":61,"Text":"И када им се каже: „Приступите овоме што је Аллах објавио и приступите Посланику“, видиш лицемере како се од тебе сасвим окрећу"},{"SurahNumber":4,"VerseNumber":62,"Text":"А шта ће тек да буде када их погоди невоља због дела њихових руку, па ти дођу заклињући се Аллахом: „Ми смо само хтели да добро и право поступимо.“"},{"SurahNumber":4,"VerseNumber":63,"Text":"То су они за које Аллах зна шта је у срцима њиховим, па окрени се од њих и саветуј их, и реци им оно што ће да их дотакне"},{"SurahNumber":4,"VerseNumber":64,"Text":"А ми нисмо ниједног посланика послали, осим да би му се покоравало уз Аллахово одобрење. А да ти они дођу када сами себи учине неправду и замоле Аллаха да им опрости, па да и Посланик замоли да им се опрости, они би видели да Аллах, заиста, прима покајање и да је милостив"},{"SurahNumber":4,"VerseNumber":65,"Text":"И, тако Ми Господара твога, они неће да верују све док за судију у међусобним споровима тебе не прихвате, а потом у душама својим не осете тегобу због онога што си одредио и сасвим се не покоре"},{"SurahNumber":4,"VerseNumber":66,"Text":"И да смо Ми њима прописали: „Да сами себе поубијају!“ Или: „Да се иселе из свога завичаја!“ Мало ко од њих би то учинио! А када би поступили онако како им се саветује, било би им боље и у вери чвршће"},{"SurahNumber":4,"VerseNumber":67,"Text":"И тада бисмо им Ми, од Нас, велику награду дали"},{"SurahNumber":4,"VerseNumber":68,"Text":"И на Прави пут бисмо их упутили"},{"SurahNumber":4,"VerseNumber":69,"Text":"Они који су покорни Аллаху и Посланику (Мухаммеду) биће у друштву оних које је Аллах благословио: веровесника, оних који срцем искрено и у потпуности верују, оних који су својим животима посведочили на Аллаховом путу и честитих људи, а дивно ли је то друштво"},{"SurahNumber":4,"VerseNumber":70,"Text":"То обиље је од Аллаха и довољно је што Аллах све то добро зна"},{"SurahNumber":4,"VerseNumber":71,"Text":"О ви који верујете, будите опрезни и идите у борбу у групама, или одједном сви"},{"SurahNumber":4,"VerseNumber":72,"Text":"Међу вама има, заиста, оних који ће да оклевају, па ће, ако вас погоди невоља, такав да каже: „Сам Аллах ме благословио што са њима нисам био.“"},{"SurahNumber":4,"VerseNumber":73,"Text":"А ако вас од Аллаха добро задеси, он ће, као да између вас и њега није било пријатељства, сигурно да каже: „Камо среће да сам са њима био, велики плен бих добио!?“"},{"SurahNumber":4,"VerseNumber":74,"Text":"И нека се зато на Аллаховом путу верници боре против оних који живот на oвом свету купују за живот на будућем свету, а онога ко се бори на Аллаховом путу, па погине или победи, Ми ћемо, сигурно, великом наградом да наградимо"},{"SurahNumber":4,"VerseNumber":75,"Text":"Шта је са вама па се не борите на Аллаховом путу за немоћне; за мушкарце, жене и децу који говоре: „Господару наш, избави нас из овог града чији су становници насилници, одреди нам заштитника и дај нам помагача!“"},{"SurahNumber":4,"VerseNumber":76,"Text":"Они који верују боре се на Аллаховом путу, а они који не верују боре се на ђавољем путу. Зато се борите против ђавољевих штићеника, а ђавоље лукавство, заиста, је слабо"},{"SurahNumber":4,"VerseNumber":77,"Text":"Зар ниси видео оне којима је речено: „Ка себи руке своје, већ намаз (молитву) обављајте и зекат (обавезну милостињу) дајте.“ А када им би прописана борба, одједном се група њих побоја људи, као што се Аллаха боји, или још више, и рекоше: „Господару наш, зашто си нам борбу прописао? Да си нам то до одређеног времена одложио!?“ Реци: „Уживање на овом свету је кратко, а онај свет је бољи за богобојазне.“ А вама, ни колико трун, неправда неће да буде учињена"},{"SurahNumber":4,"VerseNumber":78,"Text":"Где год били, стићи ће вас смрт, па макар били и у високим кулама! Ако их задеси какво добро, они кажу: „То је од Аллаха!“ А ако их задеси какво зло, они (лицемери) говоре: „То је због тебе (Мухаммеде)!“ Реци: “Све је од Аллаха!“ Па шта је са овим људима?! Они као да не разумеју шта им се говори"},{"SurahNumber":4,"VerseNumber":79,"Text":"Добро које те задеси, то је од Аллаха, а зло које те задеси, то је од тебе (човече). Ми смо те (Мухаммеде) као посланика послали људима, а Аллах је довољан сведок"},{"SurahNumber":4,"VerseNumber":80,"Text":"Ко се покори Посланику, покорио се и Аллаху, а ко се окрене, па Ми те нисмо послали да им чувар будеш"},{"SurahNumber":4,"VerseNumber":81,"Text":"Они (лицемери) говоре: “Покоравамо се!“ А када од тебе оду, неки од њих смишљају ноћу другачије него што ти говориш. Аллах записује оно што они смишљају ноћу. Зато се окрени од њих и у Аллаха се поуздај, а довољан је заштитник Аллах"},{"SurahNumber":4,"VerseNumber":82,"Text":"А зашто они не размишљају о Кур'ану? Јер, да је он од некога другог, а не од Аллаха, они би у њему нашли многе противречности"},{"SurahNumber":4,"VerseNumber":83,"Text":"А када им дође нешто што се односи на сигурност или страх, они то разгласе. А да то препусте Посланику или својим претпостављеним, то би сигурно од њих сазнали они који то испитују. А да није Аллахове доброте према вама и Његове милости, ви бисте, осим неколицине, ђавола следили"},{"SurahNumber":4,"VerseNumber":84,"Text":"Зато се бори на Аллаховом путу, не обавезујући осим себе, а вернике подстичи. Аллах ће да заустави силу оних који не верују, а Аллах је од њих силнији и казне Његове су строжије"},{"SurahNumber":4,"VerseNumber":85,"Text":"Ко се буде залагао за добро, и он ће да има удео у томе, а ко се буде залагао за зло, и он ће да има удео у томе. А Аллах над свим надзире"},{"SurahNumber":4,"VerseNumber":86,"Text":"Када поздрављени будете, на лепши начин узвратите, или исто отпоздравите, а Аллах, доиста, све обрачунава"},{"SurahNumber":4,"VerseNumber":87,"Text":"Аллах, осим Кога другог истинског бога нема, сигурно ће да вас сакупи на Судњем дану, у што нема нимало сумње, а чији је говор истинитији од Аллаховог"},{"SurahNumber":4,"VerseNumber":88,"Text":"Зашто се подвајате када су у питању лицемери које је Аллах вратио у неверство због онога што су сами заслужили? Зар желите на Прави пут да упутите оне којима је Аллах дао да су у заблуди?! А коме Аллах да па је у заблуди, ти му нећеш наћи Пут"},{"SurahNumber":4,"VerseNumber":89,"Text":"Они би волели да и ви не верујете као што они не верују, па да будете једнаки. Зато, између њих не узимајте пријатеље док се не иселе на Аллаховом Путу. А ако се окрену, онда их хватајте и убијајте где год их нађете и између њих пријатеље и помагаче не узимајте"},{"SurahNumber":4,"VerseNumber":90,"Text":"Осим оних који се склоне код народа са којим ви имате уговор, или дођу код вас, јер им је тешко да се боре против вас или свога рода. А да Аллах хоће, он би их окренуо против вас, па би се они борили против вас! Ако вас они оставе на миру и не боре се против вас, него вам понуде мир, онда вам Аллах не даје право да их нападате"},{"SurahNumber":4,"VerseNumber":91,"Text":"Ви ћете налазити друге који желе бити сигурни од вас и народа свог, па када год буду враћени у смутњу, они јој се још више предају. Ако се они не окане вас, и не понуде вам мир, и ако вас се не клоне, онда их хватајте и убијајте где год стигнете, а Ми смо вам за борбу против њих јасан доказ дали"},{"SurahNumber":4,"VerseNumber":92,"Text":"Верник не може да убије верника осим грешком, а ко убије верника грешком, он мора да ослободи роба верника, и да преда крварину његовој породици, осим ако они то опросте. Ако он припада народу који вам је непријатељ, а верник је, он мора да ослободи једног роба верника! Ако, пак, припада народу са којим имате споразум, тада мора да плати крварину његовој породици и да ослободи роба верника! Ко то не нађе, обавезан је да пости два месеца узастопно, кајући се Аллаху. А Аллах је Онај Који све зна и мудар је"},{"SurahNumber":4,"VerseNumber":93,"Text":"А ко намерно убије верника, казна му је Пакао у којем ће вечно да остане. На њега се Аллах расрдио и проклео га, а још му је и патњу велику припремио"},{"SurahNumber":4,"VerseNumber":94,"Text":"О ви који верујете, када кренете у бој на Аллаховом путу, све добро проверите и ономе ко вам назове селам (поздрав мира) немојте рећи: „Ти ниси верник!“ У жељи за пролазним добрима овосветског живота, јер код Аллаха су многа добра. Такви сте и ви били раније, па вам је Аллах даровао Своју милост. Зато, све добро проверите, а Аллах, заиста, добро зна оно што ви радите"},{"SurahNumber":4,"VerseNumber":95,"Text":"Верници који се не боре, осим оних који су неспособни, не могу да се изједначе са онима који се боре на Аллаховом путу својим имецима и својим животима. Оне који се боре својим имецима и својим животима Аллах је одликовао за степен над онима који се не боре, и свима Аллах обећава лепу награду. А Аллах је борце, у односу на оне који се не боре, одликовао великом наградом"},{"SurahNumber":4,"VerseNumber":96,"Text":"положајем код Њега, опростом и милошћу, а Аллах је Онај Који опрашта грехе и милостив је"},{"SurahNumber":4,"VerseNumber":97,"Text":"Заиста ће анђели, када буду узимали душе онима који су према себи учинили неправду, да питају: „Шта је било са вама?“ А они ће да одговоре: „Били смо немоћни на Земљи.“ „Зар Аллахова Земља није пространа и зар нисте могли некуда да се иселите?“ Рећи ће им они. Зато ће њихово пребивалиште да буде Пакао, а лоше је то коначно одредиште"},{"SurahNumber":4,"VerseNumber":98,"Text":"Изузетак су немоћни мушкарци, и жене, и деца, који не могу да се снађу и који не могу да пронађу излаз"},{"SurahNumber":4,"VerseNumber":99,"Text":"Аллах ће њима да опрости; Аллах је Онај Који стално брише грехе и опрашта"},{"SurahNumber":4,"VerseNumber":100,"Text":"Ко се исели на Аллаховом путу, на Земљи ће да нађе много места и обиља! А онај ко напусти свој дом, исељавајући се ради Аллаха и Његовога Посланика, па га стигне смрт, од Аллаха ће да добије награду. Аллах је Онај Који опрашта грехе и милостив је"},{"SurahNumber":4,"VerseNumber":101,"Text":"Када путујете по Земљи, није вам грех да намаз (молитву) скратите ако се бојите да ће неко зло да вам учине неверници, јер неверници су вам, заиста, отворени непријатељи"},{"SurahNumber":4,"VerseNumber":102,"Text":"Када ти будеш међу њима и будеш их предводио у молитви, нека једна група са тобом клања и нека своје оружје узму; и док буду лицем на тло, нека други буду иза вас, а онда нека дође друга група која није клањала и нека са тобом клањају, али нека држе оружје своје и нека опрезни буду. Неверници једва чекају да ви занемарите оружје своје и опрему своју, па да на вас сви одједном навале. А ако вам буде сметала киша или будете болесни, није вам грех да оружје своје одложите, али, опрезни будите. Аллах је, заиста, неверницима припремио понижавајућу патњу"},{"SurahNumber":4,"VerseNumber":103,"Text":"А када молитву завршите, Аллаха спомињите, и стојећи, и седећи, и лежећи на боковима. А када будете сигурни, намаз обављајте у потпуности; намаз је, уистину, прописан верницима у одређеним временским периодима"},{"SurahNumber":4,"VerseNumber":104,"Text":"И немојте да малаксате трагајући за непријатељем; ако ви трпите бол, трпе и они бол као и ви, а ви се још од Аллаха надате ономе чему се они не надају. Аллах је Онај Који све зна и мудар је"},{"SurahNumber":4,"VerseNumber":105,"Text":"Ми теби објављујемо Књигу с Истином, да људима судиш онако како ти Аллах показује и не буди бранилац издајицама"},{"SurahNumber":4,"VerseNumber":106,"Text":"И Аллаха моли за опрост; Аллах је, уистину, Онај Који опрашта грехе и милостив је"},{"SurahNumber":4,"VerseNumber":107,"Text":"И не заузимај се за оне који сами себе изневеравају, Аллах, заиста, не воли онога који је издајник грешник"},{"SurahNumber":4,"VerseNumber":108,"Text":"Они се крију од људи, а не крију се од Аллаха, а Он је са њима и када ноћу смишљају речи којима Он није задовољан. А Аллах све што они раде, обухвата"},{"SurahNumber":4,"VerseNumber":109,"Text":"Ето, ви се заузимате за њих у животу на овом свету, а ко ће да се за њих заузима пред Аллахом на Судњем дану, или ко ће да им буде заступник"},{"SurahNumber":4,"VerseNumber":110,"Text":"Ко учини какво зло, или према себи учини неправду, а затим Аллаха замоли да му опрости, наћи ће да је Аллах Онај Који опрашта грехе и милостив је"},{"SurahNumber":4,"VerseNumber":111,"Text":"Ко уради грех, на своју штету га је урадио, а Аллах је Онај Који све зна и мудар је"},{"SurahNumber":4,"VerseNumber":112,"Text":"Ко почини преступ или грех, а потом за то оптужи недужног човека, натоварио је на себе и клетву и очигледни грех"},{"SurahNumber":4,"VerseNumber":113,"Text":"Да није Аллахове доброте и Његове милости према теби, једна група њих би настојала да те заведе, али они само себе заводе, а теби не могу ништа да науде. Аллах теби објављује Књигу и мудрост и подучава те ономе што ниси знао и Аллахово добро према теби је огромно"},{"SurahNumber":4,"VerseNumber":114,"Text":"Нема добра у многим њиховим говорима, осим у говору оног ко тражи да се милостиња удељује, или добро чини, или успоставља мир међу људима. Ономе ко то чини из жеље за Аллаховим задовољством, Ми ћемо велику награду да дамо"},{"SurahNumber":4,"VerseNumber":115,"Text":"А онога ко се супротстави Посланику, након што му јасно буде показан Прави пут, и следи пут који није пут верника, пустићемо да чини шта је наумио, и бацићемо га у Пакао, а лоше је то коначно одредиште"},{"SurahNumber":4,"VerseNumber":116,"Text":"Аллах, заиста, неће да опрости да се Њему ишта у обожавању придружује, а коме хоће опростиће све осим тога; онај ко Аллаху ишта у обожавању придружује - заиста је далеко залутао"},{"SurahNumber":4,"VerseNumber":117,"Text":"Они мимо Аллаха само женске кипове призивају, а не призивају другог до ђавола пркосника"},{"SurahNumber":4,"VerseNumber":118,"Text":"Аллах га је проклео, а он је казао: „Ја ћу сигурно да преотмем за себе одређени део Твојих робова"},{"SurahNumber":4,"VerseNumber":119,"Text":"И сигурно ћу да их наводим у заблуду, и сигурно ћу лажним надама да их мамим, и заповедићу им сигурно да уши стоци режу, и сигурно ћу да им наредим да Аллахова створења мењају!“ А ко ђавола, уместо Аллаха, прихвати за заштитника, он је на очигледном губитку"},{"SurahNumber":4,"VerseNumber":120,"Text":"Он им празна обећања даје и лажним надама их мами. А оно што им ђаво обећава само је обмана"},{"SurahNumber":4,"VerseNumber":121,"Text":"То су они чије је пребивалиште Пакао, и они из њега неће спаса наћи"},{"SurahNumber":4,"VerseNumber":122,"Text":"А оне који верују и чине добра дела Ми ћемо да уведемо у рајске баште кроз које теку реке, и у којима ће вечно да остану. Аллахово обећање је истинито, а чије су речи од Аллахових истинитије"},{"SurahNumber":4,"VerseNumber":123,"Text":"То неће бити ни по вашим жељама, ни по жељама следбеника Књиге; онај који ради зло, биће за то кажњен и неће наћи, мимо Аллаха, ни заштитника ни помагача"},{"SurahNumber":4,"VerseNumber":124,"Text":"а онај који чини добро, био мушкарац или жена, а верник је, ући ће у Рај и никоме ни колико трун неправде неће бити учињено"},{"SurahNumber":4,"VerseNumber":125,"Text":"Ко је боље вере од онога ко је предао своје лице Аллаху, а доброчинитељ је и следи Аврамову веру, који је био вере чисте?! А Аллах је узео Аврама за пријатеља"},{"SurahNumber":4,"VerseNumber":126,"Text":"Аллахово је све што је на небесима и што је на Земљи. Аллах све обухвата"},{"SurahNumber":4,"VerseNumber":127,"Text":"Они траже од тебе прописе о женама. Реци: „Аллах ће да вам објасни прописе о њима и о ономе што вам се чита у Књизи о женама - сиротицама, којима не дајете оно што им је прописано, а не желите да се њима ожените, и о нејакој деци, и о томе да према сирочадима праведно поступате. А Аллах сигурно зна за добро које учините.“"},{"SurahNumber":4,"VerseNumber":128,"Text":"Ако се нека жена плаши мужеве мржње или избегавања, онда се они неће огрешити ако се међусобно нагоде, а нагодба је боља. Људске душе склоне су похлепи. И ако ви будете лепо поступали и Аллаха се бојали - па Аллах у потпуности зна оно што радите"},{"SurahNumber":4,"VerseNumber":129,"Text":"Ви нећете моћи потпуно једнако да поступате према супругама својим ма колико то желели. И немојте према некој сасвим нагињати па да неку учините као да је без мужа, а неразведена. А ако се поправите и Аллаха бојите, па Аллах је, уистину, Онај Који опрашта грехе и милостив је"},{"SurahNumber":4,"VerseNumber":130,"Text":"А ако се њих двоје ипак раставе, Аллах ће, из обиља Свога, да их учини независним. Аллах је неизмерно дарежљив и мудар"},{"SurahNumber":4,"VerseNumber":131,"Text":"Аллахово је оно што је на небесима и оно што је на Земљи. Ми смо онима којима је дата Књига пре вас, а и вама, већ заповедили да се бојите Аллаха. А ако не будете веровали, па, уистину, Аллахово је оно што је на небесима и оно што је на Земљи, Аллах је независтан и хваљен"},{"SurahNumber":4,"VerseNumber":132,"Text":"Аллахово је све оно што је на небесима и на Земљи, и Аллах је као заштитник довољан"},{"SurahNumber":4,"VerseNumber":133,"Text":"Ако Он хоће, вас ће уклонити, о људи, а друге ће довести! Он је у могућности да то учини"},{"SurahNumber":4,"VerseNumber":134,"Text":"Онај који жели награду на овом свету, па код Аллаха је награда и овога и онога света; Аллах је Свечујући и Свевидећи"},{"SurahNumber":4,"VerseNumber":135,"Text":"О ви који верујете, будите увек праведни, сведочите ради Аллаха, па макар то било против вас самих, или родитеља и родбине. Свеједно био онај о коме сведочите богат или сиромах, па Аллах је пречи њима! И не следите страсти, како не бисте били неправедни. А ако будете криво сведочили или сведочење избегавали, па Аллах, заиста, у потпуности зна оно што радите"},{"SurahNumber":4,"VerseNumber":136,"Text":"О ви који верујете, верујте у Аллаха и Његовог Посланика, и у Књигу коју Он објављује Своме Посланику и у књиге које је објавио пре. А онај који не буде веровао у Аллаха, и у Његове анђеле, и у Његове књиге, и у Његове посланике, и у Последњи дан - далеко је залутао"},{"SurahNumber":4,"VerseNumber":137,"Text":"Онима који су били верници, а затим постали неверници, па опет постали верници и поново постали неверници, и појачали неверовање, Аллах, заиста, неће да опрости и неће да им укаже на Прави пут"},{"SurahNumber":4,"VerseNumber":138,"Text":"Болну патњу навести лицемерима"},{"SurahNumber":4,"VerseNumber":139,"Text":"који присно пријатељују с неверницима, мимо верника! Зар од њих траже моћ, а сва моћ припада само Аллаху"},{"SurahNumber":4,"VerseNumber":140,"Text":"Он вам је већ у Књизи објавио: „Када чујете да су Аллахове речи предмет порицања и изругивања, не седите са онима који то чине док не ступе у други разговор, иначе, бићете као они.“ Аллах ће, сигурно, да састави у Пакао све лицемере и невернике"},{"SurahNumber":4,"VerseNumber":141,"Text":"оне који ишчекују шта ће да буде са вама. Па ако вам Аллах дарује победу, они говоре: „Зар нисмо били уз вас“, а ако срећа послужи невернике, онда говоре њима: „Зар нисмо могли да вас победимо, и зар вас нисмо одбранили од верника?!“ На Судњем дану Аллах ће свима да вам пресуди! А Аллах неће да пружи прилику неверницима да униште вернике"},{"SurahNumber":4,"VerseNumber":142,"Text":"Лицемери, заиста, настоје да преваре Аллаха, а Он ће њих да надмудри. Када устају да молитву обављају, мрзовољно се дижу и приказују се свету, а Аллаха само мало спомињу"},{"SurahNumber":4,"VerseNumber":143,"Text":"Колебају се између веровања и неверовања, нити су са овима нити са онима. А ономе коме Аллах да па је у заблуди нећеш наћи пут ка Упути"},{"SurahNumber":4,"VerseNumber":144,"Text":"О ви који верујете, не узимајте за заштитнике и пријатеље невернике уместо верника! Зар хоћете да пружите Аллаху очигледан доказ против себе"},{"SurahNumber":4,"VerseNumber":145,"Text":"Лицемери ће, заиста, да буду на самом дну Пакла и ти нећеш да им нађеш помагача"},{"SurahNumber":4,"VerseNumber":146,"Text":"Осим оних који се покају и поправе и који чврсто Аллаха прихвате и веру своју у Аллаха искрено испоље, они ће да буду са верницима, а Аллах ће, сигурно, верницима велику награду да подари"},{"SurahNumber":4,"VerseNumber":147,"Text":"Зашто би вас Аллах кажњавао ако будете захваљивали и веровали!? Аллах је захвалан и Онај Који све зна"},{"SurahNumber":4,"VerseNumber":148,"Text":"Аллах не воли да се о злу гласно говори, то може само онај коме је учињена неправда. А Аллах је Свечујући и Свезнајући"},{"SurahNumber":4,"VerseNumber":149,"Text":"Било да ви добро дело учините јавно, или га сакријете, или неправду опростите - па Аллах је Онај Који стално брише грехе и свемоћан је"},{"SurahNumber":4,"VerseNumber":150,"Text":"Они који у Аллаха и Његове посланике не верују и желе да између Аллаха и Његових посланика у веровању направе разлику, па говоре: „У неке верујемо, а у неке не верујемо“, и желе да између тога некакав став заузму"},{"SurahNumber":4,"VerseNumber":151,"Text":"они су заиста прави неверници, а Ми смо неверницима припремили понижавајућу патњу"},{"SurahNumber":4,"VerseNumber":152,"Text":"А оне који у Аллаха и Његове посланике верују и ниједног од њих не издвајају - Он ће, сигурно, да награди. А Аллах је Онај Који опрашта грехе и милостив је"},{"SurahNumber":4,"VerseNumber":153,"Text":"Они којима је дата Књига траже од тебе да им са неба спустиш Књигу. Па од Мојсија су тражили и више од тога, кад су рекли: „Покажи нам Аллаха!“ Па их је, због неправде њихове, муња погодила. После су, када су им очигледни докази показани, теле за божанство прихватили, али смо и то опростили, а Мојсију смо против њих очигледан доказ дали"},{"SurahNumber":4,"VerseNumber":154,"Text":"И изнад њих смо брдо дигли, због завета који су дали, и рекли смо им: „На капију погнутих глава уђите!“ И још смо рекли: „Суботу не скрнавите!“ И од њих смо чврсто обећање узели"},{"SurahNumber":4,"VerseNumber":155,"Text":"Зато што су завет прекршили и што у Аллахове речи и доказе нису поверовали, што су без разлога веровеснике убијали и што су говорили: „Наша срца су окорела“, Аллах је, због неверовања, њихова срца запечатио, па их само мало верује"},{"SurahNumber":4,"VerseNumber":156,"Text":"И због њиховог неверовања и због изношења тешке клевете против Марије"},{"SurahNumber":4,"VerseNumber":157,"Text":"И због речи њихових: „Ми смо убили Месију, Исуса, Маријиног сина, Аллаховог посланика.“ А нису га убили, ни распели, већ им се причинило. Они који су се о њему у мишљењу разишли, заиста су у сумњи у погледу њега; о томе ништа поуздано не знају, само се за нагађањем поводе; а сигурно је да га нису убили"},{"SurahNumber":4,"VerseNumber":158,"Text":"већ га је Аллах уздигао Себи. А Аллах је силан и мудар"},{"SurahNumber":4,"VerseNumber":159,"Text":"И нема ниједног следбеника Књиге који, пре његове смрти, неће у њега како треба да поверује, а на Судњем дану он ће против њих да сведочи"},{"SurahNumber":4,"VerseNumber":160,"Text":"И због неправде Јевреја Ми смо им нека лепа јела забранили, која су им била дозвољена, и због тога што су многе од Божјег пута одвраћали"},{"SurahNumber":4,"VerseNumber":161,"Text":"И зато што су узимали камату, а било им је забрањено, и зато што су туђе богатство узимали на недозвољен начин. А за невернике међу њима Ми смо припремили болну патњу"},{"SurahNumber":4,"VerseNumber":162,"Text":"Али они међу њима који су у знање дубоко проникли, и верници који верују у оно што се објављује теби (Мухаммеде) и у оно што је објављено пре тебе, нарочито они који молитву обављају и они који обавезну милостињу дају и у Аллаха и Последњи дан верују - њима ћемо сигурно велику награду да дамо"},{"SurahNumber":4,"VerseNumber":163,"Text":"Ми објављујемо теби као што смо објављивали Ноју и веровесницима после њега, објављивали смо Авраму, и Јишмаелу и Исаку и Јакову и потомцима, и Исусу, и Јову, и Јони, и Мојсију, и Арону, и Соломону, а Давиду смо дали Псалме"},{"SurahNumber":4,"VerseNumber":164,"Text":"и послали смо посланике о којима смо ти пре казивали и посланике о којима ти нисмо казивали. А Аллах је сигурно са Мојсијем разговарао"},{"SurahNumber":4,"VerseNumber":165,"Text":"Послали смо посланике који су радосне вести и опомене доносили, да људи после посланика не би имали никаквог оправдања пред Аллахом. А Аллах је силан и мудар"},{"SurahNumber":4,"VerseNumber":166,"Text":"Аллах сведочи да је истина оно што ти објављује, објављује га Својим знањем, а и анђели сведоче. А довољан је Аллах као сведок"},{"SurahNumber":4,"VerseNumber":167,"Text":"Заиста, они који не верују и који друге од Аллаховог пута одвраћају, далеко су залутали"},{"SurahNumber":4,"VerseNumber":168,"Text":"Онима који не верују и који чине неправду, Аллах, заиста, неће да опрости и неће на пут да их упути"},{"SurahNumber":4,"VerseNumber":169,"Text":"осим на пут у Пакао, у којем ће вечно и заувек да остану; то је Аллаху лако"},{"SurahNumber":4,"VerseNumber":170,"Text":"О људи, Посланик вам је већ донео Истину од вашег Господара; зато, верујте - боље вам је! А ако не будете веровали - па заиста је Аллахово све што је на небесима и на Земљи. Аллах је Онај Који све зна и мудар је"},{"SurahNumber":4,"VerseNumber":171,"Text":"О ви којима је дата Књига, не застрањујте у свом веровању и о Аллаху говорите само истину! Месија, Исус, Маријин син, само је Божји посланик, и створен је речју Његовом, коју је Марији доставио, и живот му дао; зато верујте у Аллаха и Његове посланике и не говорите: „Тројица су!“ Престаните, боље вам је! Аллах је само Једини Бог, Узвишен нека је Он, зар да има дете?! Његово је оно што је на небесима и оно што је на Земљи, и Аллах је довољан као заштитник"},{"SurahNumber":4,"VerseNumber":172,"Text":"Месија се неће устегнути да буде Аллахова слуга, па ни анђели, Њему блиски. А оне који се буду устезали да Њему богослужење чине, и оне који се буду охолили, Аллах ће да сакупи пред Собом"},{"SurahNumber":4,"VerseNumber":173,"Text":"Вернике који су добра дела чинили Он ће према заслузи да награди и још ће, из обиља Свога, више да им подари; а оне који су надмени били и охолили се – ставиће на болне муке и они неће да нађу себи, мимо Аллаха, ни заштитника ни помагача"},{"SurahNumber":4,"VerseNumber":174,"Text":"О људи, Доказ вам је већ стигао од вашег Господара и Ми смо вам објавили Јасно Светло"},{"SurahNumber":4,"VerseNumber":175,"Text":"Оне који буду у Аллаха веровали и чврсто Га се држали Он ће сигурно да их уведе у милост Своју и благодат и Правим путем ће Себи да их упути"},{"SurahNumber":4,"VerseNumber":176,"Text":"Они траже од тебе тумачење. Реци: „Аллах ће да вам каже пропис о ономе ко нема ни родитеља ни деце: ако неко умре и не буде имао детета, а има сестру, њој припада половина његове оставштине, а он ће да наследи њу ако она не буде имала дете; а ако су две сестре, њима припадају две трећине његове оставштине. А ако су они браћа и сестре, онда ће мушки део наследства да буде једнак износу два дела женског. То вам Аллах објашњава, да не залутате. А Аллах све добро зна.“"}]}