{"Id":462,"LanguageCodes":["ur","urd"],"Name":"urd-syedzeeshanhaid","Author":"Syed Zeeshan Haider Jawadi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":70,"VerseNumber":1,"Text":"ایک مانگنے والے نے واقع ہونے والے عذاب کا سوال کیا"},{"SurahNumber":70,"VerseNumber":2,"Text":"جس کا کافروں کے حق میں کوئی دفع کرنے والا نہیں ہے"},{"SurahNumber":70,"VerseNumber":3,"Text":"یہ بلندیوں والے خدا کی طرف سے ہے"},{"SurahNumber":70,"VerseNumber":4,"Text":"جس کی طرف فرشتے اور روح الامین بلند ہوتے ہیں اس ایک دن میں جس کی مقدار پچاس ہزار سال کے برابر ہے"},{"SurahNumber":70,"VerseNumber":5,"Text":"لہذا آپ بہترین صبر سے کام لیں"},{"SurahNumber":70,"VerseNumber":6,"Text":"یہ لوگ اسے دور سمجھ رہے ہیں"},{"SurahNumber":70,"VerseNumber":7,"Text":"اور ہم اسے قریب ہی دیکھ رہے ہیں"},{"SurahNumber":70,"VerseNumber":8,"Text":"جس دن آسمان پگھلے ہوئے تانبے کے مانند ہوجائے گا"},{"SurahNumber":70,"VerseNumber":9,"Text":"اور پہاڑ دھنکے ہوئے اون جیسے"},{"SurahNumber":70,"VerseNumber":10,"Text":"اور کوئی ہمدرد کسی ہمدرد کا پرسانِ حال نہ ہوگا"},{"SurahNumber":70,"VerseNumber":11,"Text":"وہ سب ایک دوسرے کو دکھائے جائیں گے تو مجرم چاہے گا کہ کاش آج کے دن کے عذاب کے بدلے اس کی اولاد کو لے لیا جائے"},{"SurahNumber":70,"VerseNumber":12,"Text":"اوربیوی اور بھائی کو"},{"SurahNumber":70,"VerseNumber":13,"Text":"اور اس کنبہ کو جس میں وہ رہتا تھا"},{"SurahNumber":70,"VerseNumber":14,"Text":"اور روئے زمین کی ساری مخلوقات کو اور اسے نجات دے دی جائے"},{"SurahNumber":70,"VerseNumber":15,"Text":"ہرگز نہیں یہ آتش جہنمّ ہے"},{"SurahNumber":70,"VerseNumber":16,"Text":"کھال اتار دینے والی"},{"SurahNumber":70,"VerseNumber":17,"Text":"ان سب کو آواز دے رہی ہے جو منہ پھیر کر جانے والے تھے"},{"SurahNumber":70,"VerseNumber":18,"Text":"اور جنہوں نے مال جمع کرکے بند کر رکھا تھا"},{"SurahNumber":70,"VerseNumber":19,"Text":"بیشک انسان بڑا لالچی ہے"},{"SurahNumber":70,"VerseNumber":20,"Text":"جب تکلیف پہنچ جاتی ہے تو فریادی بن جاتا ہے"},{"SurahNumber":70,"VerseNumber":21,"Text":"اور جب مال مل جاتا ہے تو بخیل ہو جاتا ہے"},{"SurahNumber":70,"VerseNumber":22,"Text":"علاوہ ان نمازیوں کے"},{"SurahNumber":70,"VerseNumber":23,"Text":"جو اپنی نمازوں کی پابندی کرنے والے ہیں"},{"SurahNumber":70,"VerseNumber":24,"Text":"اور جن کے اموال میں ایک مقررہ حق معین ہے"},{"SurahNumber":70,"VerseNumber":25,"Text":"مانگنے والے کے لئے اور نہ مانگنے والے کے لئے"},{"SurahNumber":70,"VerseNumber":26,"Text":"اور جو لوگ روز قیامت کی تصدیق کرنے والے ہیں"},{"SurahNumber":70,"VerseNumber":27,"Text":"اور جو اپنے پروردگار کے عذاب سے ڈرنے والے ہیں"},{"SurahNumber":70,"VerseNumber":28,"Text":"بیشک عذاب پروردگار بے خوف رہنے والی چیز نہیں ہے"},{"SurahNumber":70,"VerseNumber":29,"Text":"اور جو اپنی شرمگاہوں کی حفاظت کرنے والے ہیں"},{"SurahNumber":70,"VerseNumber":30,"Text":"علاوہ اپنی بیویوں اور کنیزوں کے کہ اس پر ملامت نہیں کی جاتی ہے"},{"SurahNumber":70,"VerseNumber":31,"Text":"پھر جو اس کے علاوہ کا خواہشمند ہو وہ حد سے گزر جانے والا ہے"},{"SurahNumber":70,"VerseNumber":32,"Text":"اور جو اپنی امانتوں اور عہد کا خیال رکھنے والے ہیں"},{"SurahNumber":70,"VerseNumber":33,"Text":"اور جو اپنی گواہیوں پر قائم رہنے والے ہیں"},{"SurahNumber":70,"VerseNumber":34,"Text":"اور جو اپنی نمازوں کا خیال رکھنے والے ہیں"},{"SurahNumber":70,"VerseNumber":35,"Text":"یہی لوگ جنّت میں باعزّت طریقہ سے رہنے والے ہیں"},{"SurahNumber":70,"VerseNumber":36,"Text":"پھر ان کافروں کو کیا ہوگیا ہے کہ آپ کی طرف بھاگے چلے آرہے ہیں"},{"SurahNumber":70,"VerseNumber":37,"Text":"داہیں بائیں سے گروہ در گروہ"},{"SurahNumber":70,"VerseNumber":38,"Text":"کیا ان میں سے ہر ایک کی طمع یہ ہے کہ اسے جنت النعیم میں داخل کردیا جائے"},{"SurahNumber":70,"VerseNumber":39,"Text":"ہرگز نہیں انہیں تو معلوم ہے کہ ہم نے انہیں کس چیز سے پیدا کیا ہے"},{"SurahNumber":70,"VerseNumber":40,"Text":"میں تمام مشرق و مغرب کے پروردگار کی قسم کھا کر کہتا ہوں کہ ہم قدرت رکھنے والے ہیں"},{"SurahNumber":70,"VerseNumber":41,"Text":"اس بات پر کہ ان کے بدلے ان سے بہتر افراد لے آئیں اور ہم عاجز نہیں ہیں"},{"SurahNumber":70,"VerseNumber":42,"Text":"لہذا انہیں چھوڑ دیجئے یہ اپنے باطل میں ڈوبے رہیں اور کھیل تماشہ کرتے رہیں یہاں تک کہ اس دن سے ملاقات کریں جس کا وعدہ کیا گیا ہے"},{"SurahNumber":70,"VerseNumber":43,"Text":"جس دن یہ سب قبروں سے تیزی کے ساتھ نکلیں گے جس طرح کسی پرچم کی طرف بھاگے جارہے ہوں"},{"SurahNumber":70,"VerseNumber":44,"Text":"ان کی نگاہیں جھکی ہوں گی اور ذلت ان پر چھائی ہوگی اور یہی وہ دن ہوگا جس کا ان سے وعدہ کیا گیا ہے"}]}