{"Id":189,"LanguageCodes":["hi","hin"],"Name":"hin-maulanaazizulha-la","Author":"Maulana Azizul Haque Al Umari","Language":"Hindi","Description":"Hindi - Transliteration","Direction":"ltr","Source":"https://quranenc.com/check/hindi_omari/v1.1.0-csv.1 , https://quranenc.com/en/browse/hindi_omari , https://quranenc.com ,","Translations":[{"SurahNumber":9,"VerseNumber":1,"Text":"allaah tatha usake rasool kee or se sandhi mukt hone kee ghoshana hai, un mishranavaadiyon ke lie jinase tumane sandhi (samajhauta) kiya[1] tha"},{"SurahNumber":9,"VerseNumber":2,"Text":"to (he keefiro!) tum dharatee mein chaar maheene (svatantr hokar) phiro tatha jaan lo ki tum allaah ko vivash nahin kar sakoge aur nishchay allaah, kaafiron ko apamaanit karane vaala hai"},{"SurahNumber":9,"VerseNumber":3,"Text":"tatha allaah aur usake rasool kee or se saarvajanik soochana hai, maha haja[1] ke din ki allaah mishranavaadiyon (mushrikon) se alag hai tatha usaka rasool bhee. phir yadi tum tauba (kshama yaachana) kar lo, to vah tumhaare lie uttam hai aur yadi tumane munh phera, to jaan lo ki tum allaah ko vivash karane vaale nahin ho aur aap unhen jo kaafir ho gaye, duhkhadaayee yaatana ka shubh samaachaar suna den"},{"SurahNumber":9,"VerseNumber":4,"Text":"sivaay un mushrikon ke, jinase tumane sandhi kee, phir unhonne tumhaare saath koee kamee nahin kee aur na tumhaare virudhd kisee kee sahaayata kee, to unase unakee sandhi unakee avadhi tak pooree karo. nishchay allaah aagyaakaariyon se prem karata hai"},{"SurahNumber":9,"VerseNumber":5,"Text":"atah jab sammaanit maheene beet jaayen, to mishranavaadiyon (mushrikon) ka vadh karo, unhen jahaan pao aur unhen pakado aur ghero[1] aur unakee ghaat mein raho. phir yadi ve tauba kar len aur namaaz kee sthaapana karen tatha zakaat den, to unhen chhod do. vaastav mein, allaah ati kshamaasheel, dayaavaan hai"},{"SurahNumber":9,"VerseNumber":6,"Text":"aur yadi mushrikon mein se koee tumase shran maange, to use shran do, yahaan tak ki allaah kee baaten sun le. phir use pahuncha do, usake shaanti ke sthaan tak. ye isalie ki ve gyaan nahin rakhate"},{"SurahNumber":9,"VerseNumber":7,"Text":"in mushrikon (mishranavaadiyon) kee koee sandhi allaah aur usake rasool ke paas kaise ho sakatee hai? unake sivaay jinase tumane sammaanit masjid (kaaba) ke paas sandhi[1] kee thee. to jab tak ve tumhaare lie seedhe rahen, to tum bhee unake lie seedhe raho. vaastav mein, allaah aagyaakaariyon se prem karata hai"},{"SurahNumber":9,"VerseNumber":8,"Text":"aur unakee sandhi kaise rah sakatee hai, jabaki ve yadi tumapar adhikaar pa jaayen, to kisee sandhi aur kisee vachan ka paalan nahin karenge. ve tumhen apane mukhon se prasann karate hain, jabaki unake dil inkaar karate hain aur unamen adhikaansh vachanabhangee hain"},{"SurahNumber":9,"VerseNumber":9,"Text":"unhonne allaah kee aayaton ke badale tanik mooly khareed liya[1], aur (logon ko) allaah kee raah (islaam) se rok diya. vaastav mein, ve bada kukarm kar rahe hain"},{"SurahNumber":9,"VerseNumber":10,"Text":"vah kisee eemaan vaale ke baare mein kisee sandhi aur vachan ka paalan nahin karate aur vahee ullanghanakaaree hain"},{"SurahNumber":9,"VerseNumber":11,"Text":"to yadi ve (shirk se) tauba kar len, namaaz kee sthaapana karen aur zakaat den, to tumhaare dharm-bandhu hain aur ham un logon ke lie aayaton ka varnan kar he hain, jo gyaan rakhate hon"},{"SurahNumber":9,"VerseNumber":12,"Text":"to yadi ve apanee shapathen apana vachan dene ke pashchaat tod den aur tumhaare dharm kee ninda karen, to kufr ke pramukhon se yudhd karo. kyonki unakee shapathon ka koee vishvaas nahin, taaki ve (atyaachaar se) ruk jaayen"},{"SurahNumber":9,"VerseNumber":13,"Text":"tum un logon se yudhd kyon nahin karate, jinhonne apane vachan bhang kar diye tatha rasool ko nikaalane ka nishchay kiya aur unhonne hee yudhd ka aarambh kiya hai? kya tum unase darate ho? to allaah adhik yogy hai ki tum usase daro, yadi tum eemaan[1] vaale ho"},{"SurahNumber":9,"VerseNumber":14,"Text":"unase yudhd karo, unhen allaah tumhaare haathon dand dega, unhen apamaanit karega, unake virudhd tumhaaree sahaayata karega aur eemaan vaalon ke dilon ka sab duhkh door karega"},{"SurahNumber":9,"VerseNumber":15,"Text":"aur unake dilon kee jalan door kar dega aur jisapar chaahega, daya karega aur allaah ati gyaanee, neetigy hai"},{"SurahNumber":9,"VerseNumber":16,"Text":"kya tumane samajha hai ki yoon hee chhod diye jaoge, jabaki (pareeksha lekar) allaah ne unhen nahin jaana hai, jisane tumamen se jihaad kiya tatha allaah aur usake rasool aur eemaan vaalon ke sivaay kisee ko bhedee mitr nahin banaaya? aur allaah usase soochit hai, jo tum kar rahe ho"},{"SurahNumber":9,"VerseNumber":17,"Text":"mushrikon (mishranavaadiyon) ke lie yogy nahin hai ki ve allaah kee masjidon ko aabaad karen, jabaki ve svayan apane virudh kufr (adharm) ke saakshee hain. inheenke karm vyarth ho gaye aur narak mein yahee sadaavaasee honge"},{"SurahNumber":9,"VerseNumber":18,"Text":"vaastav mein, allaah kee masjidon ko vahee aabaad karata hai, jo allaah par aur antim din (pralay) par eemaan laaya, namaaz kee sthaapana kee, zakaat dee aur allaah ke siva kisee se nahin dara. to aasha hai ki vahee seedhee raah chalenge"},{"SurahNumber":9,"VerseNumber":19,"Text":"kya tum haaajiyon ko paanee pilaane aur sammaanit masjid (kaaba) kee seva ko, usake (eemaan ke) baraabar samajhate ho, jo allaah aur antim din par eemaan laaya tatha allaah kee raah mein jihaad kiya? allaah ke sameep donon baraabar nahin hain tatha allaah atyaachaariyon ko supath nahin dikhaata"},{"SurahNumber":9,"VerseNumber":20,"Text":"jo log eemaan laaye tatha hijarat kar gaye aur allaah kee raah mein apane dhanon aur praanon se jihaad kiya, allaah ke yahaan unaka bahut bada pad hai aur vahee saphal hone vaale hain"},{"SurahNumber":9,"VerseNumber":21,"Text":"unhen unaka paalanahaar shubh soochana deta hai apanee daya aur prasannata kee tatha aise svargon kee, jinamen sthaayee sukh ke saadhan hain"},{"SurahNumber":9,"VerseNumber":22,"Text":"jinamen ve sadaavaasee honge. vaastav mein, allaah ke yahaan (satkarmiyon ke lie) bada pratiphal hai"},{"SurahNumber":9,"VerseNumber":23,"Text":"he eemaan vaalo! apane baapon aur bhaeeyon ko apana sahaayak na banao, yadi ve eemaan kee apeksha kufr se prem karen aur tumamen se jo unhen sahaayak banaenge, to vahee atyaachaaree honge"},{"SurahNumber":9,"VerseNumber":24,"Text":"he nabee! kah do ki yadi tumhaare baap, tumhaare putr, tumhaare bhaee, tumhaaree patniyaan, tumhaare parivaar, tumhaara dhan jo tumane kamaaya hai aur jis vyapaar ke mand ho jaane ka tumhen bhay hai tatha vo ghar jinase moh rakhate ho, tumhen allaah tatha usake rasool aur allaah kee raah mein jihaad karane se adhik priy hain, to prateeksha karo, yahaan tak ki allaah ka nirnay aa jaaye aur allaah ullanghanakaariyon ko supath nahin dikhaata"},{"SurahNumber":9,"VerseNumber":25,"Text":"allaah bahut-se sthaanon par tatha haunain[1] ke din, tumhaaree sahaayata kar chuka hai, jab tumhen tumhaaree adhikta par garv tha, to vah tumhaare kuchh kaam na aaee tatha tumapar dharatee apane vistaar ke hote hue sankeern (tang) ho gaee, phir tum peeth dikhaakar bhaage"},{"SurahNumber":9,"VerseNumber":26,"Text":"phir allaah ne apane rasool aur eemaan vaalon par shaanti utaaree tatha aisee senaayen utaareen, jinhen tumane nahin dekha[1] aur kaafiron ko yaatana dee aur yahee kaafiron ka pratikaar (badala) hai"},{"SurahNumber":9,"VerseNumber":27,"Text":"phir allaah isake pashchaat jise chaahe, kshama kar de[1] aur allaah ati kshamaasheel, dayaavaan hai"},{"SurahNumber":9,"VerseNumber":28,"Text":"he eemaan vaalo! mushrik (mishranavaadee) maleen hain. atah is varsh[1] ke pashchaat ve sammaanit masjid (kaaba) ke sameep bhee na aayen aur yadi tumhen nirdhanata ka bhay[2] ho, to allaah tumhen apanee daya se dhanee kar dega, yadi vah chaahe. vaastav mein, allaah sarvagy, tatvagy hai"},{"SurahNumber":9,"VerseNumber":29,"Text":"(he eemaan vaalo!) unase yudhd karo, jo na to allaah (saty) par eemaan laate hain aur na antim din (pralay) par aur na jise, allaah aur usake rasool ne haraam (varjit) kiya hai, use haraam (varjit) samajhate hain, na satdharm ko apana dharm banaate hain, unamen se jo pustak diye gaye hain, yahaan tak ki ve apane haath se jizaya[1] den aur ve apamaanit hokar rahen"},{"SurahNumber":9,"VerseNumber":30,"Text":"tatha yahood ne kaha ki uzair allaah ka putr hai aur nasaara (eesaeeyon) ne kaha ki maseeh allaah ka putr hai. ye unake apane munh kee baaten hain. ve unake jaisee baaten kar rahe hain, jo inase pahale kaafir ho gaye. unapar allaah kee maar! ve kahaan bahake ja rahe hain"},{"SurahNumber":9,"VerseNumber":31,"Text":"unhonne apane vidvaanon aur dharmaachaariyon (santon) ko allaah ke siva poojy[1] bana liya tatha maryam ke putr maseeh ko, jabaki unhen jo aadesh diya gaya tha, vo isake siva kuchh na tha ki ek allaah kee ibaadat (vandana) karen. koee poojy nahin hai, parantu vahee. vah usase pavitr hai, jise usaka saajhee bana rahe hain"},{"SurahNumber":9,"VerseNumber":32,"Text":"ve chaahate hain ki allaah ke prakaash ko apanee phookon se bujha[1] den aur allaah apane prakaash ko poora kiye bina nahin rahega, yadyapi kaafiron ko bura lage"},{"SurahNumber":9,"VerseNumber":33,"Text":"useene apane rasool[1] ko maargadarshan tatha satdharm (islaam) ke saath bheja hai, taaki use pratyek dharm par prabhutv pradaan kar de[2], yadyapi mishranavaadiyon ko bura lage"},{"SurahNumber":9,"VerseNumber":34,"Text":"he eemaan vaalo! bahut-se (ahle kitaab ke) vidvaan tatha dharmaachaaree (sant) logon ka dhan avaidh khaate hain aur (unhen) allaah kee raah se rokate hain tatha jo sona-chaandee ekatr karake rakhate hain aur use allaah kee raah mein daan nahin karate, unhen duhkhadaayee yaatana kee shubh soochana suna den"},{"SurahNumber":9,"VerseNumber":35,"Text":"jis (pralay ke) din use narak kee agni mein tapaaya jaayega, phir usase unake maathon, paarshavon (pahaloo) aur peethon ko daaga jaayega ( aur kaha jaayegaah) yahee hai, jise tum ekatr kar rahe the, to (ab) apane sanchit kiye dhanon ka svaad chakho"},{"SurahNumber":9,"VerseNumber":36,"Text":"vaastav mein, maheenon kee sankhya baarah maheene hain, allaah ke lekh mein, jis din se usane aakaashon tatha dharatee kee rachana kee hai. unamen se chaar haraam (sammaanit)[1] maheene hain. yahee seedha dharm hai. atah apane praanon par atyaachaar[2] na karo tatha mishranavaadiyon se sab milakar yudhd karo., jaise ve tumase milakar yudhd karate hain aur vishvaas rakho ki allaah aagyaakeeriyon ke saath hai"},{"SurahNumber":9,"VerseNumber":37,"Text":"nasee[1] (maheenon ko aage-peechhe karana) kufr (adharm) mein adhikta hai. isase kaafir kuphath kiye jaate hain. ek hee maheene ko ek varsh halaal (vaidh) kar dete hain tatha usee ko doosare varsh haraam (avaidh) kar dete hain. taaki allaah ne sammaanit maheenon kee jo ginatee nishchit kar dee hai, use apanee ginatee ke anusaar karake, avaidh maheenon ko vaidh kar len. unake lie unake kukarm sundar bana diye gaye hain aur allaah kaafiron ko supath nahin darshaata"},{"SurahNumber":9,"VerseNumber":38,"Text":"he eemaan vaalo! tumhen kya ho gaya hai ki jab tumase kaha jaaye ki allaah kee raah mein nikalo, to dharatee ke bojh ban jaate ho, kya tum aakhirat (paralok) kee apeksha saansaarik jeevan se prasann ho gaye ho? jabaki paralok kee apeksha saansaarik jeevan ke laabh bahut thode hain"},{"SurahNumber":9,"VerseNumber":39,"Text":"yadi tum nahin nikaloge, to tumhen allaah duhkhadaayee yaatana dega, tatha tumhaare sivaay doosare logon ko laayega. aur tum use koee haani nahin pahuncha sakoge. aur allaah jo chaahe kar sakata hai"},{"SurahNumber":9,"VerseNumber":40,"Text":"yadi tum us (nabee) kee sahaayata nahin karoge, to allaah ne usakee sahaayata us samay[1] kee hai, jab kaafiron ne use (makka se) nikaal diya. vah do mein doosare the. jab donon gupha mein the, jab vah apane saathee se kah rahe theh udaaseen na ho, nishchay allaah hamaare saath hai[2]. to allaah ne apanee or se shaanti utaar dee aur aapako aisee sena se samarthan diya, jise tumane nahin dekha aur kaafiron kee baat neechee kar dee aur allaah kee baat hee oonchee rahee aur allaah prabhutvashaalee tatvagy hai"},{"SurahNumber":9,"VerseNumber":41,"Text":"halke[1] hokar aur bojhal (jaise ho) nikal pado. aur apane dhanon tatha praanon se allaah kee raah mein jihaad karo. yahee tumhaare lie uttam hai, yadi tum gyaan rakhate ho"},{"SurahNumber":9,"VerseNumber":42,"Text":"(he nabee!) yadi laabh sameep aur yaatra saral hotee, to ye (munaafiq) avashy aapake saath ho jaate. parantu unhen maarg door laga aur (ab) allaah kee shapath lenge ki yadi ham nikal sakate, to avashy tumhaare saath nikal padate, ve apana vinaash svayan kar rahe hain aur allaah jaanata hai ki ve vaastav mein jhoothe hain"},{"SurahNumber":9,"VerseNumber":43,"Text":"(he nabee!) allaah aapako kshama kare! aapane unhen anumati kyon de dee? yahaan tak ki aapake lie jo sachche hain, ujaagar ho jaate aur jhoothon ko jaan lete"},{"SurahNumber":9,"VerseNumber":44,"Text":"aapase (peechhe rah jaane kee) anumati vah nahin maang rahe hain, jo allaah tatha antim din (pralay) par eemaan rakhate hon ki apane dhanon tatha praanon se jihaad karenge aur allaah aagyaakaariyon ko bhali-bhaanti jaanata hai"},{"SurahNumber":9,"VerseNumber":45,"Text":"aapase anumati vahee maang rahe hain, jo allaah tatha antim divas (paralok) par eemaan nahin rakhate aur apane sandeh mein pade hue hain"},{"SurahNumber":9,"VerseNumber":46,"Text":"yadi ve nikalana chaahate, to avashy usake lie kuchh taiyaaree karate. parantu allaah ko unaka jaana apriy tha, atah unhen aalasee bana diya tatha kah diya gaya ki baithane vaalon ke saath baithe raho"},{"SurahNumber":9,"VerseNumber":47,"Text":"aur yadi ve tumamen nikalate, to tumamen bigaad hee adhik karate aur tumhaare beech upadrav ke lie daud dhoop karate aur tumamen vah bhee hain, jo unakee baaton par dhyaan dete hain aur allaah atyaachaariyon ko bhalee-bhaanti jaanata hai"},{"SurahNumber":9,"VerseNumber":48,"Text":"(he nabee!) ve isase pahale bhee upadrav ka prayaas kar chuke hain tatha aapake lie baaton mein her-pher kar chuke hain. yahaan tak ki saty aa gaya aur allaah ka aadesh prabhutvashaalee ho gaya aur ye baat unhen apriy hai"},{"SurahNumber":9,"VerseNumber":49,"Text":"unamen se koee aisa bhee hai, jo kahata hai ki aap mujhe anumati de den aur pareeksha mein na daalen. sun lo! pareeksha mein to ye pahale hee se pade hue hain aur vaastav mein, narak kaafiron ko gheree huee hai"},{"SurahNumber":9,"VerseNumber":50,"Text":"(he nabee!) yadi aapaka kuchh bhala hota hai, to un (dvidhaavaadiyon) ko bura lagata hai aur yadi aapapar koee aapada aa pade, to kahate hain: hamane pahale hee apanee saavadhaanee barat lee thee aur prasann hokar phir jaate hain"},{"SurahNumber":9,"VerseNumber":51,"Text":"aap kah den: hamen kadaapi koee aapada nahin pahunchegee, parantu vahee jo allaah ne hamaare bhaagy mein likh dee hai. vahee hamaara sahaayak hai aur allaah hee par eemaan vaalon ko nirbhar rahana chaahie"},{"SurahNumber":9,"VerseNumber":52,"Text":"aap unase kah den ki tum hamaare baare mein jisakee prateeksha kar rahe ho, vah yahee hai ki hamen do[1] bhalaeeyon mein se ek mil jaaye aur ham tumhaare baare mein isakee prateeksha kar rahe hain ki allaah tumhen apane paas se yaatana deta hai ya hamaare haathon se. to tum prateeksha karo. ham bhee tumhaare saath prateeksha kar rahe hain"},{"SurahNumber":9,"VerseNumber":53,"Text":"aap (munaafiqon se) kah den ki tum svechchha daan karo athava anichchha, tumase kadaapi sveekaar nahin kiya jaayega. kyonki tum avagyaakaaree ho"},{"SurahNumber":9,"VerseNumber":54,"Text":"aur unake daanon ke sveekaar na kiye jaane ka kaaran, isake sivaay kuchh nahin hai ki unhonne allaah aur usake rasool ke saath kufr kiya hai aur ve namaaz ke lie aalasee hokar aate hain tatha daan bhee karate hain, to anichchha karate hain"},{"SurahNumber":9,"VerseNumber":55,"Text":"atah aapako unake dhan tatha unakee santaan chakit na kare. allaah to ye chaahata hai ki unhen inake dvaara saansaarik jeevan mein yaatana de aur unake praan is dasha mein nikalen ki ve kaafir hon"},{"SurahNumber":9,"VerseNumber":56,"Text":"ve (munaafiq) allaah kee shapath lekar kahate hain ki ve tum mein se hain, jabaki ve tumamen se nahin hain, parantu bhayabheet log hain"},{"SurahNumber":9,"VerseNumber":57,"Text":"yadi ve koee sharanagaar, gupha ya pravesh sthaan pa jaayen, to usakee or bhaagate hue phir jaayenge"},{"SurahNumber":9,"VerseNumber":58,"Text":"(he nabee!) un (munaafiqon) mein se kuchh zakaat ke vitaran mein aapapar aakshep karate hain. phir yadi unhen usamen se kuchh de diya jaaye, to prasann ho jaate hain aur yadi na diya jaaye, to turant aprasann ho jaate hain"},{"SurahNumber":9,"VerseNumber":59,"Text":"aur kya hee achchha hota, yadi ve usase prasann ho jaate, jo unhen allaah aur usake rasool ne diya hai tatha kahate ki hamaare lie allaah kaafee hai. hamen apane anugrah se (bahut kuchh) pradaan karega tatha usake rasool bhee, ham to usee kee or roochi rakhate hain"},{"SurahNumber":9,"VerseNumber":60,"Text":"zakaat (dey, daan) keval faqeeron[1], miskeenon, kaary-kartaon[2] tatha unake lie jinake dilon ko joda ja raha hai[3] aur daas mukti, rniyon (kee sahaayata), allaah kee raah mein tatha yaatriyon ke lie hai. allaah kee orase anivaary (dey) hai[4] aur allaah sarvagy, tatvagy hai"},{"SurahNumber":9,"VerseNumber":61,"Text":"tatha un (munaafiqon) mein se kuchh nabee ko duhkh dete hain aur kahate hain ki vah bade sunava[1] hain. aap kah den ki vah tumhaaree bhalaee ke lie aise hain. vah allaah par eemaan rakhate hain aur eemaan vaalon kee baat ka vishvaas karate hai aur unake lie daya hain, jo tumamen se eemaan laaye hain aur jo allaah ke rasool ko duhkh dete hain, unake lie duhkhadaayee yaatana hai"},{"SurahNumber":9,"VerseNumber":62,"Text":"ve tumhaare samaksh allaah kee shapath lete hain, taaki tumhen prasann kar len. jabaki allaah aur usake rasool isake adhik yogy hain ki unhen prasann karen, yadi ve vaastav mein, eemaan vaale hain"},{"SurahNumber":9,"VerseNumber":63,"Text":"kya ve nahin jaanate ki jo allaah aur usake rasool ka virodh karata hai, usake lie narak kee agni hai, jisamen ve sadaavaasee honge aur ye bahut bada apamaan hai"},{"SurahNumber":9,"VerseNumber":64,"Text":"munaafiq (dvidhaavaadee) isase darate hain ki un[1] par koee aisee soorah na utaar dee jaaye, jo unhen inake dilon kee dasha bata de. aap kah den ki hansee uda lo. nishchay allaah use kholakar rahega, jisase tum dar rahe ho"},{"SurahNumber":9,"VerseNumber":65,"Text":"aur yadi aap unase prashn karen, to ve avashy kah denge ki hamato yoon hee baaten tatha upahaas kar rahe the. aap kah den ki kya allaah, usakee aayaton aur usake rasool ke hee saath upahaas kar rahe the"},{"SurahNumber":9,"VerseNumber":66,"Text":"tum bahaane na banao, tumane apane eemaan ke pashchaat kufr kiya hai. yadi ham tumhaare ek giroh ko kshama kar den, to bhee ek giroh ko avashy yaatana denge. kyonki vahee aparaadhee hain"},{"SurahNumber":9,"VerseNumber":67,"Text":"munaafiq purush tatha striyaan, sab ek-doosare jaise hain. ve buraee ka aadesh dete tatha bhalaee se rokate hain aur apane haath band kiye rahate[1] hain. ve allaah ko bhool gaye, to allaah ne bhee unhen bhula[2] diya. vaastav mein, munaafiq hee bhrashataachaaree hain"},{"SurahNumber":9,"VerseNumber":68,"Text":"allaah ne munaafiq purushon tatha striyon aur kaafiron ko narak kee agni ka vachan diya hai, jisamen sadaavaasee honge. vahee unhen prayaapt hai aur allaah ne unhen dhikkaar diya hai aur unheen ke lie sthaayee yaatana hai"},{"SurahNumber":9,"VerseNumber":69,"Text":"inakee dasha vahee huee, jo inase pahale ke logon kee huee. ve bal mein inase kade aur dhan tatha santaan mein inase adhik the. to unhonne apane (saansaarik) bhaag ka aanand liya, atah tumabhee apane bhaag ka aanand lo, jaise tumase poorv ke logon ne aanand liya aur tumabhee ulajhate ho, jaise ve ulajhate rahe, unheen ke karm lok tatha paralok mein vyarth gaye aur vahee kshati mein hain"},{"SurahNumber":9,"VerseNumber":70,"Text":"kya inhen unake samaachaar nahin pahunche, jo inase pahale the; nooh, aad, samood tatha ibraaheem kee jaati ke aur madyan[1] ke vaasiyon aur un bastiyon ke, jo palat dee[2] gaeen? unake paas unake rasool khulee nishaaniyaan laaye aur aisa nahin ho sakata tha ki allaah unapar atyaachaar karata, parantu ve svayan apane oopar atyaachaar[3] kar rahe the"},{"SurahNumber":9,"VerseNumber":71,"Text":"tatha eemaan vaale purush aur striyaan ek-doosare ke sahaayak hain. ve bhalaee ka aadesh dete tatha buraee se rokate hain, naamaz kee sthaapana karate tatha zakaat dete hain aur allaah tatha usake rasool kee aagya ka paalan karate hain. inheen par allaah daya karega, vaastav mein, allaah prabhutvashaalee, ttavagy hai"},{"SurahNumber":9,"VerseNumber":72,"Text":"allaah ne eemaan vaale purushon tatha eemaan vaalee striyon ko aise svargon ka vachan diya hai, jinamen naharen pravaahit hongee, ve unamen sadaavaasee honge aur sthaayee svargon mein, pavitr aavaason ka. aur allaah kee prasannata inasabase bada pradaan hogee, yahee bahut badee saphalata hai"},{"SurahNumber":9,"VerseNumber":73,"Text":"he nabee! kaafiron aur munaafiqon se jihaad karo aur unapar sakhtee karo, unaka aavaas narak hai aur vah bahut bura sthaan hai"},{"SurahNumber":9,"VerseNumber":74,"Text":"ve allaah kee shapath lete hain ki unhonne ye[1] baat nahin kahee. jabaki vaastav mein, unhonne kufr kee baat kahee[2] hai aur islaam le aane ke pashchaat kaafir ho gaye hain aur unhonne aisee baat ka nishchay kiya tha, jo ve kar nahin sake aur unhen yahee baat buree lagee ki allaah aur usake rasool ne unhen apane anugrah se dhanee[3] kar diya. ab yadi ve kshama yaachana kar len, to unake lie uttam hai aur yadi vimuhkh hon, to allaah unhen duhkhadaayee yaatana lok tatha pralok mein dega aur unaka dharatee mein koee sanrakshak aur sahaayak na hoga"},{"SurahNumber":9,"VerseNumber":75,"Text":"unamen se kuchh ne allaah ko vachan diya tha ki yadi ve apanee daya se hamen (dhan-dhaany) pradaan karega, to ham avashy daan karenge aur sukarmiyon mein ho jaayenge"},{"SurahNumber":9,"VerseNumber":76,"Text":"phir jab allaah ne apanee daya se unhen pradaan kar diya, to usase kanjoosee kar gaye aur vachan se vimukh hokar phir gaye"},{"SurahNumber":9,"VerseNumber":77,"Text":"to isaka parinaam ye hua ki unake dilon mein dvidha ka rog, us din tak ke lie ho gaya, jab ye allaah se milenge. kyonki unhonne us vachan ko bhang kar diya, jo allaah se kiya tha aur isalie ki ve jhooth bolate rahe"},{"SurahNumber":9,"VerseNumber":78,"Text":"kya unhen isaka gyaan nahin hua ki allaah unake bhed kee baaten tatha sunagun ko bhee jaanata hai aur vah sabhee bhedon ka ati gyaanee hai"},{"SurahNumber":9,"VerseNumber":79,"Text":"jinakee dasha ye hai ki ve eemaan vaalon mein se svechchha daan karane vaalon par, daanon ke vishay mein aakshep karate hain tatha unhen jo apane parishram hee se kuchh paate (aur daan karate hain), ye (munaafiq) unase upahaas karate hain, allaah unase upahaas karata[1] hai aur unheen ke lie duhkhadaayee yaatana hai"},{"SurahNumber":9,"VerseNumber":80,"Text":"(he nabee!) aap unake lie kshama yaachana karen athava na karen, yadi aap unake lie sattar baar bhee kshama yaachana karen, to bhee allaah unhen kshama nahin karega, is kaaran ki unhonne allaah aur usake rasool ke saath kufr kiya aur allaah avagyaakeeriyon ko maargadarshan nahin deta"},{"SurahNumber":9,"VerseNumber":81,"Text":"ve prasann[1] hue, jo peechhe kar diye gaye, apane baithe rahane ke kaaran allaah ke rasool ke peechhe aur unhen bura laga ki jihaad karen apane dhanon tatha praanon se allaah kee raah mein aur unhonne kaha ki garmee mein na nikalo. aap kah den ki narak kee agni garmee mein isase bheeshan hai, yadi ve samajhate (to aisee baat na karate)"},{"SurahNumber":9,"VerseNumber":82,"Text":"to unhen chaahie ki hansen kam aur royen adhik. jo kuchh ve kar rahe hain, usaka badala yahee hai"},{"SurahNumber":9,"VerseNumber":83,"Text":"to (he nabee!) yadi aapako allaah in (dvidhaavaadiyon) ke kisee giroh ke paas (tabook se) vaapas laaye aur ve aapase (kisee doosare yudhd mein) nikalane kee anumati maangen, to aap kah den ki tum mere saath kabhee na nikaloge aur na mere saath kisee shatru se yudhd kar sakoge. tum pratham baar baithe rahane par prasann the, to ababhee peechhe rahane vaalon ke saath baithe raho"},{"SurahNumber":9,"VerseNumber":84,"Text":"(he nabee!) aap unamen se koee mar jaaye, to usake janaaze kee namaaz kabhee na padhen aur na usakee samaadhi (qabr) par khade hon. kyonki unhonne allaah aur usake rasool ke saath kufr kiya hai aur avagyaakaaree rahate hue mare[1] hain"},{"SurahNumber":9,"VerseNumber":85,"Text":"aapako unake dhan tatha unakee santaan chakit na kare, allaah to chaahata hai ki inake dvaara unhen sansaar mein yaatana de aur unake praan is dasha mein nikalen ki ve kaafir hon"},{"SurahNumber":9,"VerseNumber":86,"Text":"tatha jab koee soorah utaaree gayee ki allaah par eemaan lao tatha usake rasool ke saath jihaad karo, to aapase un (munaafiqon) mein se samaee vaalon ne anumati lee aur kaha ki aap hamen chhod den. ham baithane vaalon ke saath rahenge"},{"SurahNumber":9,"VerseNumber":87,"Text":"tatha prasann ho gaye ki striyon ke saath rahen aur unake dilon par muhar laga dee gaee. atah ve nahin samajhate"},{"SurahNumber":9,"VerseNumber":88,"Text":"parantu rasool ne aur jo aapake saath eemaan laaye, apane dhanon aur praanon se jihaad kiya aur unheen ke lie bhalaeeyaan hain aur vahee saphal hone vaale hain"},{"SurahNumber":9,"VerseNumber":89,"Text":"allaah ne unake lie aise svarg taiyaar kar diye hain, jinamen naharen pravaahit hain. ve unamen sadaavaasee honge aur yahee badee saphata hai"},{"SurahNumber":9,"VerseNumber":90,"Text":"aur dehaatiyon mein se kuchh bahaana karane vaale aaye, taaki aap unhen anumati den tatha vah baithe rah gaye, jinhonne allaah aur usake rasool se jhooth bola. to inamen se kaafiron ko duhkhadaayee yaatana pahunchegee"},{"SurahNumber":9,"VerseNumber":91,"Text":"nirbalon tatha rogiyon aur unapar, jo itana nahin paate ki (taiyaaree ke lie) vyay kar saken, koee dosh nahin, jab allaah aur usake rasool ke bhakt hon, to unapar (doshaaropan) kee koee raah nahin"},{"SurahNumber":9,"VerseNumber":92,"Text":"aur unapar, jo aapake paas jab aayen ki aap unake lie savaaree kee vyavastha kar den aur aap kahen ki mere paas itana nahin ki tumhaare lie savaaree kee vyavastha karoon, to ve is dasha mein vaapas hue ki shok ke kaaran, unakee aankhen aansoo baha rahee[1] theen"},{"SurahNumber":9,"VerseNumber":93,"Text":"dosh keval unapar hai, jo aapase anumati maangate hain, jabaki ve dhanee hain aur ve isase prasann ho gaye ki striyon ke saath rah jaayenge aur allaah ne unake dilon par muhar laga dee, isalie, ve kuchh nahin jaanate"},{"SurahNumber":9,"VerseNumber":94,"Text":"ve tumase bahaane banaayenge, jab tum unake paas (tabook se) vaapas aaoge. aap kah den ki bahaane na banao, ham tumhaara vishvaas nahin karenge. allaah ne hamen tumhaaree dasha bata dee hai tatha bhavishy mein bhee allaah aur usake rasool tumhaara karm dekhenge. phir tum paroksh aur pratyaksh ke gyaanee (allaah) kee or phere jaoge. phir vah tumhen bata dega ki tum kya kar rahe the"},{"SurahNumber":9,"VerseNumber":95,"Text":"ve tumase allaah kee shapath lenge, jab tum unakee or vaapas aaoge, taaki tum unase vimukh ho jao. to tum unase vimukh ho jao. vaastav mein, ve maleen hain aur unaka aavaas narak hai, usake badale, jo ve karate rahe"},{"SurahNumber":9,"VerseNumber":96,"Text":"ve tumhaare lie shapath lenge, taaki tum unase prasann ho jao, to yadi tum unase prasann ho gaye, tababhee allaah ullanghanakaaree logon se prasann nahin hoga"},{"SurahNumber":9,"VerseNumber":97,"Text":"dehaatee[1] avishvaas tatha dvidha mein adhik kade aur adhik yogy hain ki us (dharm) kee seemaon ko na jaanen, jise allaah ne utaara hai aur allaah sarvagy, tatvagy hai"},{"SurahNumber":9,"VerseNumber":98,"Text":"dehaatiyon mein kuchh aise bhee hain, jo apane diye hue daan ko arthadand samajhate hain aur tumapar kaalachakr kee prateeksha karate hain. unheempar kaalakuchakr aa pada hai aur allaah sabakuchh sunane-jaanane vaala hai"},{"SurahNumber":9,"VerseNumber":99,"Text":"aur dehaatiyon mein kuchh aise bhee hain, jo allaah tatha antim din (pralay) par eemaan (vishvaas) rakhate hain aur apane diye hue daan ko allaah kee sameepta tatha rasool ke aasheervaadon ka saadhan samajhate hain. sun lo! ye vaastav mein, unake lie sameepy ka saadhan hai. sheeghr hee allaah unhen apanee daya mein pravesh dega, vaastav mein, allaah ati kshamaasheel, dayaavaan hai"},{"SurahNumber":9,"VerseNumber":100,"Text":"tatha pratham agrasar muhaajireen[1] aur ansaar aur jin logon ne sukarm ke saath unaka anusaran kiya, allaah unase prasann ho gaya aur ve usase prasann ho gaye tatha usane unake lie aise svarg taiyaar kiye hain, jinamen naharen pravaahit hain. ve unamen sadaavaasee honge, yahee badee saphalata hai"},{"SurahNumber":9,"VerseNumber":101,"Text":"aur jo tumhaare aas-paas graameen hain, unamen se kuchh munaafiq (dvidhaavaadee) hain aur kuchh madeene mein hain. jo (apane) nifaaq mein abhyast (nipun) hain. aap unhen nahin jaanate, unhen ham jaanate hain. ham unhen do baar[1] yaatana denge. phir ghor yaatana kee or pher diye jaayenge"},{"SurahNumber":9,"VerseNumber":102,"Text":"aur kuchh doosare bhee hain, jinhonne apane paapon ko sveekaar kar liya hai. unhonne kuchh sukarm aur kuchh doosare kukarm ko mishrit kar diya hai. aasha hai ki allaah unhen kshama kar dega. vaastav mein, allaah ati kshamee, dayaavaan hai"},{"SurahNumber":9,"VerseNumber":103,"Text":"(he nabee!) aap unake dhanon se daan len aur usake dvaara un (ke dhanon) ko pavitr aur un (ke manon) ko shudhd karen aur unhen aasheervaad den. vaastav mein, aapaka aasheervaad unake lie santosh ka kaaran hai aur allaah sab sunane-jaanane vaala hai"},{"SurahNumber":9,"VerseNumber":104,"Text":"kya ve nahin jaanate ki allaah hee apane bhakton kee kshama sveekaar karata tatha (unake) daanon ko angeekaar karata hai aur vaastav mein, allaah ati kshamee dayaavaan hai"},{"SurahNumber":9,"VerseNumber":105,"Text":"aur (he nabee!) unase kaho ki karm karate jao. allaah, usake rasool aur eemaan vaale tumhaara karm dekhenge. (phir) us (allaah) kee or phere jaoge, jo paroksh tatha pratyaksh (chhupe tatha khule) ka gyaanee hai. to vah tumhen bata dega, jo tum karate rahe"},{"SurahNumber":9,"VerseNumber":106,"Text":"aur (inake sivaay) kuchh doosare bhee hain, jo allaah ke aadesh ke lie vilambit[1] hain. vah unhen dand de athava unhen kshama kar de, allaah sarvagy, tatvagy hai"},{"SurahNumber":9,"VerseNumber":107,"Text":"tatha (dvidhaavaadiyon mein) ve bhee hain, jinhonne ek masjid[1] banaee; isalie ki (islaam ko) haani pahunchaayen, kufr karen, eemaan vaalon mein vibhed utapann karen tatha usaka ghaat-sthal banaane ke lie, jo isase poorv allaah aur usake rasool se yudhd kar[2] chuka hai aur ve avashy shapath lenge ki hamaara sankalp bhalaee ke siva aur kuchh na tha tatha allaah saakshy deta hai ki ve nishchay mithyaavaadee hain"},{"SurahNumber":9,"VerseNumber":108,"Text":"(he nabee!) aap usamen kabhee khade na hon. vaastav mein, vo masjid[1] jisaka shilaanyaas pratham din se allaah ke bhay par kiya gaya hai, vo adhik yogy hai ki aap usamen (namaaz ke lie) khade hon. usamen aise log hain, jo svachchhata se prem[2] karate hain aur allaah svachchh rahane vaalon se prem karata hai"},{"SurahNumber":9,"VerseNumber":109,"Text":"to kya jisane apane nirmaan ka shilaanyaas allaah ke bhay aur prasannata ke aadhaar par kiya ho, vah uttam hai athava jisane usaka shilaanyaas ek khaee ke girate hue kinaare par kiya ho, jo usake saath narak kee agni mein gir pada? aur allaah atyaachaariyon ko maargadarshan nahin deta"},{"SurahNumber":9,"VerseNumber":110,"Text":"ye nirmaan jo unhonne kiya, baraabar unake dilon mein ek sandeh bana rahega, parantu ye ki unake dilon ko khand-khand kar diya jaaye aur allaah sarvagy, tatvagy hai"},{"SurahNumber":9,"VerseNumber":111,"Text":"nihsandeh allaah ne eemaan vaalon ke praanon tatha unake dhanon ko isake badale khareed liya hai ki unake lie svarg hai. ve allaah kee raah mein yudhd karate hain, ve maarate tatha marate hain. ye allaah par saty vachan hai, tauraat, injeel aur quraan mein aur allaah se badhakar apana vachan poora karane vaala kaun ho sakata hai? atah, apane is saude par prasann ho jao, jo tumane kiya aur yahee badee saphalata hai"},{"SurahNumber":9,"VerseNumber":112,"Text":"jo kshama yaachana karane, vandana karane tatha allaah kee stuti karane vaale, roza rakhane tatha rukoo aur sajda karane vaale, bhalaee ka aadesh dene aur buraee se rokane vaale tatha allaah kee seemaon kee raksha karane vaale hain aur (he nabee!) aap aise eemaan vaalon ko shubh soochana suna den"},{"SurahNumber":9,"VerseNumber":113,"Text":"kisee nabee tatha[1] unake lie jo eemaan laaye hon, yogy nahin hai ki mushrikon (mishranavaadiyon) ke lie kshama kee praarthana karen. yadyapi ve unake sameepavartee hon, jab ye ujaagar ho gaya ki vaastav mein, vah naarakee[2] hain"},{"SurahNumber":9,"VerseNumber":114,"Text":"aur ibraaheem ka apane baap ke lie kshama kee praarthana karana, keval isalie hua kee usane use, isaka vachan diya[1] tha aur jab usake lie ujaagar ho gaya ki vah allaah ka shatru hai, to usase virakt ho gaya. vaastav mein, ibraaheem bada komal hrday, sahanasheel tha"},{"SurahNumber":9,"VerseNumber":115,"Text":"allaah aisa nahin hai ki kisee jaati ko, maargadarshan dene ke pashchaat kupath kar de, jab tak unake lie jisase bachana chaahie, use ujaagar na kar de. vaastav mein, allaah pratyek vastu ko bhalee-bhaanti jaanane vaala hai"},{"SurahNumber":9,"VerseNumber":116,"Text":"vaastav mein, allaah hee hai, jisake adhikaar mein aakaashon tatha dharatee ka raajy hai. vahee jeevan deta tatha maarata hai aur tumhaare lie usake siva koee sanrakshak aur sahaayak nahin hai"},{"SurahNumber":9,"VerseNumber":117,"Text":"allaah ne nabee tatha muhaajireen aur ansaar par daya kee, jinhonne tangee ke samay aapaka saath diya, isake pashchaat ki unamen se kuchh logon ke dil kutil hone lage the. phir unapar daya kee. nishchay vah unake lie ati karunaamay, dayaavaan hai"},{"SurahNumber":9,"VerseNumber":118,"Text":"tatha un teenon[1] par jinaka maamala vilambit kar diya gaay tha, jab unapar dharatee apane vistaar ke hote sikud gayee aur unapar unake praan sankeern[2] ho gaye aur unhen vishvaas tha ki allaah ke siva unake lie koee sharanaagaar nahin, parantu usee kee or. phir unapar daya kee, taaki tauba (kshama yaachana) kar len. vaastav mein, allaah ati kshamaasheel, dayaavaan hai"},{"SurahNumber":9,"VerseNumber":119,"Text":"he eemaan vaalo! allaah se daro tatha sachon ke saath ho jao"},{"SurahNumber":9,"VerseNumber":120,"Text":"madeena ke vaasiyon tatha unake aas-paas ke dehaatiyon ke lie uchit nahin tha ki allaah ke rasool se peechhe rah jaayen aur apane praanon ko aapake praan se priy samajhen. ye isalie ki unhen allaah kee raah mein koee pyaas aur thakaan tatha bhook nahin pahunchatee hai aur na ve kisee aise sthaan ko rondate hain, jo kaafiron ko apriy ho ya kisee shatru se vah koee saphalata praapt nahin karate hain, parantu unake lie ek satkarm likh diya jaata hai. vaastav mein, allaah satkarmiyon ka phal vyarth nahin karata"},{"SurahNumber":9,"VerseNumber":121,"Text":"aur ve (allaah kee raah mein) thoda ya adhik, jo bhee vyay karate hain, aur jo bhee ghaatee paar karate hain, use unake lie likh diya jaata hai, taaki vah unhen usase uttam pratiphal pradaan kare, jo ve kar rahe the"},{"SurahNumber":9,"VerseNumber":122,"Text":"eemaan vaalon ke lie uchit nahin ki sab ek saath nikal paden; to kyon nahin pratyek samudaay se ek giroh nikalata, taaki dharm mein bodh grahan karen aur taaki apanee jaati ko saavadhaan karen, jab unakee or vaapas aayen, sambhavatah ve (kukarmon se) bachen"},{"SurahNumber":9,"VerseNumber":123,"Text":"he eemaan valo! apane aas-paas ke kaafiron se yudhd karo[1] aur chaahie ki ve tumamen kutilata paayen tatha vishvaas rakho ki allaah aagyaakaariyon ke saath hai"},{"SurahNumber":9,"VerseNumber":124,"Text":"aur jab (quraan kee) koee aayat utaaree jaatee hai, to in (dvidhaavaadiyon mein) se kuchh kahate hain ki tumamen se kisaka eemaan (vishvaas) isane adhik kiya[1]? to vaastav mein, jo eemaan rakhate hain, unaka vishvaas avashy adhik kar diya aur ve isapar prasann ho rahe hain"},{"SurahNumber":9,"VerseNumber":125,"Text":"parantu, jinake dilon mein (dvidha) ka rog hai, to usane unakee gandagee aur adhik badha dee aur ve kaafir rahate hue hee mar gaye"},{"SurahNumber":9,"VerseNumber":126,"Text":"kya ve nahin dekhate ki unakee pareeksha pratyek varsh ek baar athava do baar lee jaatee[1] hai? phir bhee ve tauba (kshama yaachana) nahin karate aur na shiksha grahan karate hain"},{"SurahNumber":9,"VerseNumber":127,"Text":"aur jab koee soorah utaaree jaaye, to ve ek-doosare kee or dekhate hain ki tumhen koee dekh to nahin raha hai? phir munh pherakar chal dete hain. allaah ne unake dilon ko (eemaan se)[1] pher diya hai. is kaaran ki ve samajh-boojh nahin rakhate"},{"SurahNumber":9,"VerseNumber":128,"Text":"(he eemaan vaalo!) tumhaare paas tumheen mein se allaah ka ek rasool aa gaya hai. use vo baat bhaaree lagatee hai, jisase tumhen duhkh ho, vah tumhaaree saphalata kee laalasa rakhate hain aur eemaan vaalon ke lie karunaamay dayaavaan hain"},{"SurahNumber":9,"VerseNumber":129,"Text":"(he nabee!) phir bhee yadi ve aapase munh pherate hon, to unase kah do ki mere lie allaah (ka sahaara) bas hai. usake atirikt koee haqeeqee poojy nahin aur vahee mahaasinhaasan ka maalik (svaamee) hai"}]}