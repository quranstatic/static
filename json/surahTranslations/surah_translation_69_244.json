{"Id":244,"LanguageCodes":["ml","mal"],"Name":"mal-abdulhameedmada","Author":"Abdul Hameed Madani And Kunhi Mohammed","Language":"Malayalam","Description":"Malayalam","Direction":"ltr","Source":"https://qurancomplex.gov.sa/","Translations":[{"SurahNumber":69,"VerseNumber":1,"Text":"ആ യഥാര്‍ത്ഥ സംഭവം"},{"SurahNumber":69,"VerseNumber":2,"Text":"എന്താണ് ആ യഥാര്‍ത്ഥ സംഭവം"},{"SurahNumber":69,"VerseNumber":3,"Text":"ആ യഥാര്‍ത്ഥ സംഭവം എന്താണെന്ന് നിനക്കെന്തറിയാം"},{"SurahNumber":69,"VerseNumber":4,"Text":"ഥമൂദ് സമുദായവും ആദ് സമുദായവും ആ ഭയങ്കര സംഭവത്തെ നിഷേധിച്ചു കളഞ്ഞു"},{"SurahNumber":69,"VerseNumber":5,"Text":"എന്നാല്‍ ഥമൂദ് സമുദായം അത്യന്തം ഭീകരമായ ഒരു ശിക്ഷ കൊണ്ട് നശിപ്പിക്കപ്പെട്ടു"},{"SurahNumber":69,"VerseNumber":6,"Text":"എന്നാല്‍ ആദ് സമുദായം, ആഞ്ഞു വീശുന്ന അത്യുഗ്രമായ കാറ്റ് കൊണ്ട് നശിപ്പിക്കപ്പെട്ടു"},{"SurahNumber":69,"VerseNumber":7,"Text":"തുടര്‍ച്ചയായ ഏഴു രാത്രിയും എട്ടു പകലും അത് (കാറ്റ്‌) അവരുടെ നേര്‍ക്ക് അവന്‍ തിരിച്ചുവിട്ടു. അപ്പോള്‍ കടപുഴകി വീണ ഈന്തപ്പനത്തടികള്‍ പോലെ ആ കാറ്റില്‍ ജനങ്ങള്‍ വീണുകിടക്കുന്നതായി നിനക്ക് കാണാം"},{"SurahNumber":69,"VerseNumber":8,"Text":"ഇനി അവരുടെതായി അവശേഷിക്കുന്ന വല്ലതും നീ കാണുന്നുണ്ടോ"},{"SurahNumber":69,"VerseNumber":9,"Text":"ഫിര്‍ഔനും, അവന്‍റെ മുമ്പുള്ളവരും കീഴ്മേല്‍ മറിഞ്ഞ രാജ്യങ്ങളും (തെറ്റായ പ്രവര്‍ത്തനം കൊണ്ടു വന്നു)"},{"SurahNumber":69,"VerseNumber":10,"Text":"അവര്‍ അവരുടെ രക്ഷിതാവിന്‍റെ ദൂതനെ ധിക്കരിക്കുകയും, അപ്പോള്‍ അവന്‍ അവരെ ശക്തിയേറിയ ഒരു പിടുത്തം പിടിക്കുകയും ചെയ്തു"},{"SurahNumber":69,"VerseNumber":11,"Text":"തീര്‍ച്ചയായും നാം, വെള്ളം അതിരുകവിഞ്ഞ സമയത്ത് നിങ്ങളെ കപ്പലില്‍ കയറ്റി രക്ഷിക്കുകയുണ്ടായി"},{"SurahNumber":69,"VerseNumber":12,"Text":"നിങ്ങള്‍ക്ക് നാം അതൊരു സ്മരണയാക്കുവാനും ശ്രദ്ധിച്ചു മനസ്സിലാക്കുന്ന കാതുകള്‍ അത് ശ്രദ്ധിച്ചു മനസ്സിലാക്കുവാനും വേണ്ടി"},{"SurahNumber":69,"VerseNumber":13,"Text":"കാഹളത്തില്‍ ഒരു ഊത്ത് ഊതപ്പെട്ടാല്‍"},{"SurahNumber":69,"VerseNumber":14,"Text":"ഭൂമിയും പര്‍വ്വതങ്ങളും പൊക്കിയെടുക്കപ്പെടുകയും എന്നിട്ട് അവ രണ്ടും ഒരു ഇടിച്ചു തകര്‍ക്കലിന് വിധേയമാക്കപ്പെടുകയും ചെയ്താല്‍"},{"SurahNumber":69,"VerseNumber":15,"Text":"അന്നേ ദിവസം ആ സംഭവം സംഭവിക്കുകയായി"},{"SurahNumber":69,"VerseNumber":16,"Text":"ആകാശം പൊട്ടിപ്പിളരുകയും ചെയ്യും. അന്ന് അത് ദുര്‍ബലമായിരിക്കും"},{"SurahNumber":69,"VerseNumber":17,"Text":"മലക്കുകള്‍ അതിന്‍റെ നാനാഭാഗങ്ങളിലുമുണ്ടായിരിക്കും. നിന്‍റെ രക്ഷിതാവിന്‍റെ സിംഹാസനത്തെ അവരുടെ മീതെ അന്നു എട്ടുകൂട്ടര്‍ വഹിക്കുന്നതാണ്‌"},{"SurahNumber":69,"VerseNumber":18,"Text":"അന്നേ ദിവസം നിങ്ങള്‍ പ്രദര്‍ശിപ്പിക്കപ്പെടുന്നതാണ്‌. യാതൊരു മറഞ്ഞകാര്യവും നിങ്ങളില്‍ നിന്ന് മറഞ്ഞു പോകുന്നതകല്ല"},{"SurahNumber":69,"VerseNumber":19,"Text":"എന്നാല്‍ വലതുകൈയില്‍ തന്‍റെ രേഖ നല്‍കപ്പെട്ടവന്‍ പറയും: ഇതാ എന്‍റെ ഗ്രന്ഥം വായിച്ചുനോക്കൂ"},{"SurahNumber":69,"VerseNumber":20,"Text":"തീര്‍ച്ചയായും ഞാന്‍ വിചാരിച്ചിരുന്നു. ഞാന്‍ എന്‍റെ വിചാരണയെ നേരിടേണ്ടി വരുമെന്ന്‌"},{"SurahNumber":69,"VerseNumber":21,"Text":"അതിനാല്‍ അവന്‍ തൃപ്തികരമായ ജീവിതത്തിലാകുന്നു"},{"SurahNumber":69,"VerseNumber":22,"Text":"ഉന്നതമായ സ്വര്‍ഗത്തില്‍"},{"SurahNumber":69,"VerseNumber":23,"Text":"അവയിലെ പഴങ്ങള്‍ അടുത്തു വരുന്നവയാകുന്നു"},{"SurahNumber":69,"VerseNumber":24,"Text":"കഴിഞ്ഞുപോയ ദിവസങ്ങളില്‍ നിങ്ങള്‍ മുന്‍കൂട്ടി ചെയ്തതിന്‍റെ ഫലമായി നിങ്ങള്‍ ആനന്ദത്തോടെ തിന്നുകയും കുടിക്കുകയും ചെയ്തു കൊള്ളുക. (എന്ന് അവരോട് പറയപ്പെടും)"},{"SurahNumber":69,"VerseNumber":25,"Text":"എന്നാല്‍ ഇടതു കയ്യില്‍ ഗ്രന്ഥം നല്‍കപ്പെട്ടവനാകട്ടെ ഇപ്രകാരം പറയുന്നതാണ്‌. ഹാ! എന്‍റെ ഗ്രന്ഥം എനിക്ക് നല്‍കപ്പെടാതിരുന്നെങ്കില്‍"},{"SurahNumber":69,"VerseNumber":26,"Text":"എന്‍റെ വിചാരണ എന്താണെന്ന് ഞാന്‍ അറിയാതിരുന്നെങ്കില്‍ (എത്ര നന്നായിരുന്നു)"},{"SurahNumber":69,"VerseNumber":27,"Text":"അത് (മരണം) എല്ലാം അവസാനിപ്പിക്കുന്നതായിരുന്നെങ്കില്‍ (എത്ര നന്നായിരുന്നു)"},{"SurahNumber":69,"VerseNumber":28,"Text":"എന്‍റെ ധനം എനിക്ക് പ്രയോജനപ്പെട്ടില്ല"},{"SurahNumber":69,"VerseNumber":29,"Text":"എന്‍റെ അധികാരം എന്നില്‍ നിന്ന് നഷ്ടപ്പെട്ടുപോയി"},{"SurahNumber":69,"VerseNumber":30,"Text":"(അപ്പോള്‍ ഇപ്രകാരം കല്‍പനയുണ്ടാകും:) നിങ്ങള്‍ അവനെ പിടിച്ച് ബന്ധനത്തിലിടൂ"},{"SurahNumber":69,"VerseNumber":31,"Text":"പിന്നെ അവനെ നിങ്ങള്‍ ജ്വലിക്കുന്ന നരകത്തില്‍ പ്രവേശിപ്പിക്കൂ"},{"SurahNumber":69,"VerseNumber":32,"Text":"പിന്നെ, എഴുപത് മുഴം നീളമുള്ള ഒരു ചങ്ങലയില്‍ അവനെ നിങ്ങള്‍ പ്രവേശിപ്പിക്കൂ"},{"SurahNumber":69,"VerseNumber":33,"Text":"തീര്‍ച്ചയായും അവന്‍ മഹാനായ അല്ലാഹുവില്‍ വിശ്വസിച്ചിരുന്നില്ല"},{"SurahNumber":69,"VerseNumber":34,"Text":"സാധുവിന് ഭക്ഷണം കൊടുക്കുവാന്‍ അവന്‍ പ്രോത്സാഹിപ്പിച്ചിരുന്നുമില്ല"},{"SurahNumber":69,"VerseNumber":35,"Text":"അതിനാല്‍ ഇന്ന് ഇവിടെ അവന്ന് ഒരു ഉറ്റബന്ധുവുമില്ല"},{"SurahNumber":69,"VerseNumber":36,"Text":"ദുര്‍നീരുകള്‍ ഒലിച്ചു കൂടിയതില്‍ നിന്നല്ലാതെ മറ്റു ആഹാരവുമില്ല"},{"SurahNumber":69,"VerseNumber":37,"Text":"തെറ്റുകാരല്ലാതെ അതു ഭക്ഷിക്കുകയില്ല"},{"SurahNumber":69,"VerseNumber":38,"Text":"എന്നാല്‍ നിങ്ങള്‍ കാണുന്നവയെക്കൊണ്ട് ഞാന്‍ സത്യം ചെയ്ത് പറയുന്നു"},{"SurahNumber":69,"VerseNumber":39,"Text":"നിങ്ങള്‍ കാണാത്തവയെക്കൊണ്ടും"},{"SurahNumber":69,"VerseNumber":40,"Text":"തീര്‍ച്ചയായും ഇത് മാന്യനായ ഒരു ദൂതന്‍റെ വാക്കു തന്നെയാകുന്നു"},{"SurahNumber":69,"VerseNumber":41,"Text":"ഇതൊരു കവിയുടെ വാക്കല്ല. വളരെ കുറച്ചേ നിങ്ങള്‍ വിശ്വസിക്കുന്നുള്ളൂ"},{"SurahNumber":69,"VerseNumber":42,"Text":"ഒരു ജ്യോത്സ്യന്‍റെ വാക്കുമല്ല. വളരെക്കുറച്ചേ നിങ്ങള്‍ ആലോചിച്ചു മനസ്സിലാക്കുന്നുള്ളൂ"},{"SurahNumber":69,"VerseNumber":43,"Text":"ഇത് ലോകരക്ഷിതാവിങ്കല്‍ നിന്ന് അവതരിപ്പിക്കപ്പെട്ടതാകുന്നു"},{"SurahNumber":69,"VerseNumber":44,"Text":"നമ്മുടെ പേരില്‍ അദ്ദേഹം (പ്രവാചകന്‍) വല്ല വാക്കും കെട്ടിച്ചമച്ചു പറഞ്ഞിരുന്നെങ്കില്‍"},{"SurahNumber":69,"VerseNumber":45,"Text":"അദ്ദേഹത്തെ നാം വലതുകൈ കൊണ്ട് പിടികൂടുകയും"},{"SurahNumber":69,"VerseNumber":46,"Text":"എന്നിട്ട് അദ്ദേഹത്തിന്‍റെ ജീവനാഡി നാം മുറിച്ചുകളയുകയും ചെയ്യുമായിരുന്നു"},{"SurahNumber":69,"VerseNumber":47,"Text":"അപ്പോള്‍ നിങ്ങളില്‍ ആര്‍ക്കും അദ്ദേഹത്തില്‍ നിന്ന് (ശിക്ഷയെ) തടയാനാവില്ല"},{"SurahNumber":69,"VerseNumber":48,"Text":"തീര്‍ച്ചയായും ഇത് (ഖുര്‍ആന്‍) ഭയഭക്തിയുള്ളവര്‍ക്ക് ഒരു ഉല്‍ബോധനമാകുന്നു"},{"SurahNumber":69,"VerseNumber":49,"Text":"തീര്‍ച്ചയായും നിങ്ങളുടെ കൂട്ടത്തില്‍ (ഇതിനെ) നിഷേധിച്ചു തള്ളുന്നവരുണ്ടെന്ന് നമുക്കറിയാം"},{"SurahNumber":69,"VerseNumber":50,"Text":"തീര്‍ച്ചയായും ഇത് സത്യനിഷേധികള്‍ക്ക് ഖേദത്തിന് കാരണവുമാകുന്നു"},{"SurahNumber":69,"VerseNumber":51,"Text":"തീര്‍ച്ചയായും ഇത് ദൃഢമായ യാഥാര്‍ത്ഥ്യമാകുന്നു"},{"SurahNumber":69,"VerseNumber":52,"Text":"അതിനാല്‍ നീ നിന്‍റെ മഹാനായ രക്ഷിതാവിന്‍റെ നാമത്തെ പ്രകീര്‍ത്തിക്കുക"}]}