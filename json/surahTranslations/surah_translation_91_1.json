{"Id":1,"LanguageCodes":["aa","aar"],"Name":"aar-sheikhmahmoudab","Author":"Sheikh Mahmoud Abdel Qader Hamz And Group Of Scholars","Language":"Afar","Description":"Afar","Direction":"ltr","Source":"https://qurancomplex.gov.sa/","Translations":[{"SurahNumber":91,"VerseNumber":1,"Text":"Yalli ayróo kee tet wallaqental xiibite"},{"SurahNumber":91,"VerseNumber":2,"Text":"Kaadu alsál xiibite, teetil katayta waqdi"},{"SurahNumber":91,"VerseNumber":3,"Text":"Kaadu laqól xiibite, is dite kalta waqdi"},{"SurahNumber":91,"VerseNumber":4,"Text":"Kaadu baral xiibite, usuk ditet baaxó buula waqdi"},{"SurahNumber":91,"VerseNumber":5,"Text":"Kaadu qaran kee qaran xise Rabbil xiibite"},{"SurahNumber":91,"VerseNumber":6,"Text":"Kaadu baaxóo kee baaxó fidse Rabbil xiibite"},{"SurahNumber":91,"VerseNumber":7,"Text":"Kaadu nafsii kee nafsi massoyse Rabbil xiibite"},{"SurahNumber":91,"VerseNumber":8,"Text":"Tokkel umaanê gitaa kee maqaane teetik edde tan gita teetih baxxaqiseh"},{"SurahNumber":91,"VerseNumber":9,"Text":"Nummah dambik tet saytunnoyse num naggooweh"},{"SurahNumber":91,"VerseNumber":10,"Text":"Kaadu nummah umaanet tet yubkune num baxaysiteh"},{"SurahNumber":91,"VerseNumber":11,"Text":"Samuud deqgsita mari Yallih farmoyta Nabii Saalic dirabboyseh, usun umaanet caddok tatreenimih sabbatah"},{"SurahNumber":91,"VerseNumber":12,"Text":"Woo marak umaaneh gibdi num kaqteeh alá yusguude waqdi"},{"SurahNumber":91,"VerseNumber":13,"Text":"Tokkel Yallih farmoyti Nabii saalic keenik iyyeh: Yallih alá umaaneh maxaginaay, tet arakih ayró teetih caba"},{"SurahNumber":91,"VerseNumber":14,"Text":"Tokkel kaa dirabboyseeniih, tet yusguudeeniih, ken Rabbi digaalá ken duuduseh aliffi keenil hee ken dambih, Woo digaalá keenil massoyseh.(num keenik ma- raaqinna woo digaalák)"},{"SurahNumber":91,"VerseNumber":15,"Text":"Yalli keenil baaheemik ciggiiliyyah kak meesitâ mali"}]}