{"Id":209,"LanguageCodes":["jv","jav"],"Name":"jav-unknown","Author":"Unknown","Language":"Javanese","Description":"Javanese","Direction":"ltr","Source":"https://github.com/hakimrie/alQuran-Translations , https://voiceofquran.info/download-quran-translation-pdf/","Translations":[{"SurahNumber":52,"VerseNumber":1,"Text":"Demi gunung Thur"},{"SurahNumber":52,"VerseNumber":2,"Text":"Demi Kitab Qur'an kang tinulis"},{"SurahNumber":52,"VerseNumber":3,"Text":"Ana ing papan kang gumelar"},{"SurahNumber":52,"VerseNumber":4,"Text":"Demi \"Baitul Makmur\" (Omah kang dimulyakake)"},{"SurahNumber":52,"VerseNumber":5,"Text":"Demi payon kang dhuwur (langit)"},{"SurahNumber":52,"VerseNumber":6,"Text":"Demi segara kang banyune agung"},{"SurahNumber":52,"VerseNumber":7,"Text":"Siksaning Allah Pangeranira kelakon temenan"},{"SurahNumber":52,"VerseNumber":8,"Text":"Siksa mau ora ana kang bisa nulak"},{"SurahNumber":52,"VerseNumber":9,"Text":"Kelakone besuk dina qiyamat nalika langit obah lan mubeng"},{"SurahNumber":52,"VerseNumber":10,"Text":"Lan gunung - gunung padha mlaku"},{"SurahNumber":52,"VerseNumber":11,"Text":"Ing dina iku siksa kang abot dadi patrapane wong kang padha maido (Rasul)"},{"SurahNumber":52,"VerseNumber":12,"Text":"Kang padha ketungkul nglakoni barang kang luput"},{"SurahNumber":52,"VerseNumber":13,"Text":"Hiya iku nalikane wong kafir padha dijorokake marang neraka jahannam"},{"SurahNumber":52,"VerseNumber":14,"Text":"Sarta didhawuhi, iki neraka kang padha sira paido biyen"},{"SurahNumber":52,"VerseNumber":15,"Text":"Apa iki sihir, apa pandelengira rusak dadi ora weruh"},{"SurahNumber":52,"VerseNumber":16,"Text":"Padha rasakna piye rasane sira bantah panase utawa ora, iku padha wae, kang dipatrapi siksa neraka iku kaluputan kang wis sira lakoni biyen"},{"SurahNumber":52,"VerseNumber":17,"Text":"Para wong kang padha bekti ing Allah padha ana suwarga panggonan kapenak"},{"SurahNumber":52,"VerseNumber":18,"Text":"Padha enak - enak nampani ganjaran paringe Pangeran sarta direksa ora kecemplung neraka jahannam"},{"SurahNumber":52,"VerseNumber":19,"Text":"Padha tampa dhawuh padha mangana lan ngombea, kelawan enak ana suwarga ganjarane penggawe becik kang wis sira lakoni biyen"},{"SurahNumber":52,"VerseNumber":20,"Text":"Wong ing suwarga padha linggih sendhen ing kursi kang ditata jejer - jejer, lan padha Ingsun dhawuhake widadari kang mripate blalak - blalak"},{"SurahNumber":52,"VerseNumber":21,"Text":"Wong - wong kang percaya ing Allah kang anake ngatur melu manut percaya anak mau Ingsun helokake bapakne, diganjar padha ganjarane Bapa tanpa disuda sethitik - sethitika. Saben manungsa iku gandhenge karo ngamal sing ditindakake"},{"SurahNumber":52,"VerseNumber":22,"Text":"Wong ing suwarga padha Ingsun paringi tambahan woh - wohan lan daging kang dipingini"},{"SurahNumber":52,"VerseNumber":23,"Text":"Ana ing suwarga dheweke padha rebutan gelas kang isine tanpa agawe mendem lan ora dadi pasulayan apa dene anggone ngombe ora duraka"},{"SurahNumber":52,"VerseNumber":24,"Text":"Lan padha ngubengi sacedhake dheweke punakawane kang rupane bagus - bagus kaya mutiara kang isih ana ing congkoke"},{"SurahNumber":52,"VerseNumber":25,"Text":"Padha hadhep - hadhepan takon - tinakon karo kancane"},{"SurahNumber":52,"VerseNumber":26,"Text":"Pangucape, \"Kala rumiyen kula nalika wonten ing tengah - tengahing keluarga ajrih sanget dhateng siksaning Allah"},{"SurahNumber":52,"VerseNumber":27,"Text":"Allah lajeng paring pitulung dhateng kula, dipun reksa biten mlebet neraka"},{"SurahNumber":52,"VerseNumber":28,"Text":"Sayektosipun rumiyen kula bektos ing Allah, sayektosipun Allah punika damel sahe tur Maha Asih"},{"SurahNumber":52,"VerseNumber":29,"Text":"Sira ditaberi nyurup - nyurupake (nerangake). Sira dudu guru pagorohan lan dudu wong edan, nanging diparingi kabungahan ing Pangeranira"},{"SurahNumber":52,"VerseNumber":30,"Text":"Wong mangro tingal malah padha kondha, \"(Muhammad) iku pinter nganggit tembang, Hiya tak entenane horeging jagad kang wecana"},{"SurahNumber":52,"VerseNumber":31,"Text":"Dhawuha, \"Hiya padha ngentenana, aku uga ngenteni karo kowe"},{"SurahNumber":52,"VerseNumber":32,"Text":"Wong mangro tingal anggone kondha mangkono mau, thukul saka akale kang nasar, utawa saka kebangeten anggone dhemen padu"},{"SurahNumber":52,"VerseNumber":33,"Text":"Dheweke (wong mangro tingal) malah padha kandha, \"Dheweke (Muhammad) iku anggone gawe - gawe\". Satemene wong mangro tingal mau ora padha iman"},{"SurahNumber":52,"VerseNumber":34,"Text":"Manawa pangucape temen padha gawea Kitab kang madhani al-Quran (terange lan bergase)"},{"SurahNumber":52,"VerseNumber":35,"Text":"Ana wong mangro tingal iku padha digawe nanging ora ana kang gawe, utawa dheweke iku gawe awake dhewe"},{"SurahNumber":52,"VerseNumber":36,"Text":"Utawa dheweke padha gawe bumi lan langit? Sejatine dheweke ora ngandel (kang kandhakake dhewe)"},{"SurahNumber":52,"VerseNumber":37,"Text":"Utawa dheweke mau nyekel gedhong pasimpene Pangeranira utawa dheweke kang kuasa"},{"SurahNumber":52,"VerseNumber":38,"Text":"Apa dheweke duwe ondho (nyang langit) kanggo ngrungokake guneme malaikat ana ing andha mau. Yen mangkono, iya wong kang ngrungokake mau nganakna tandha yekti kang cetha"},{"SurahNumber":52,"VerseNumber":39,"Text":"Apa nyata Allah peputra putri, lan kowe (kang mangro tingal) padha manak lanang"},{"SurahNumber":52,"VerseNumber":40,"Text":"Apa anggonira ngondhangake perintah Ku, kango jaluk pituwas marang dheweke, nganti dheweke padha abot anggone nganakake pituwas"},{"SurahNumber":52,"VerseNumber":41,"Text":"Apa dheweke padha kadunungan kaweruh ghoib, weruh samu barang kang samar banjur padha ditulisi (kena dianggo madoni Muhammad)"},{"SurahNumber":52,"VerseNumber":42,"Text":"Apa dheweke neja maheka marang Sira, pahekane malah bakal balik marang si kafir kabeh"},{"SurahNumber":52,"VerseNumber":43,"Text":"Apa dheweke mau ngaku duwe Pangeran liyane Allah. Allah iku maha suci , adoh banget yen kaya panemune wong mangro tingal"},{"SurahNumber":52,"VerseNumber":44,"Text":"Manawa wong kafir mau padha deleng gempalaning langit runtuh, padha ngucap, \"iki mega kang tumpuk - tumpuk"},{"SurahNumber":52,"VerseNumber":45,"Text":"Padha tokna wae nganti tekan dina anggone padha mati"},{"SurahNumber":52,"VerseNumber":46,"Text":"Yaiku dina kang ora ana gunane pahekane si kafir marang awake sethithik - thithika lan ora ana kang bisa nulungi marang dheweke"},{"SurahNumber":52,"VerseNumber":47,"Text":"Lan satemene kanggo wong kang nganiaya ana siksa sak durunge mati. Ananging kang akeh ora padha weruh"},{"SurahNumber":52,"VerseNumber":48,"Text":"Lan padha sabara narima pranataning Pangeranira awit sira tansah Ingsun huningani lan sira nyebuta, \"Maha suci\" lan memuji ing Pangeranira nalikane sira ngadeg (arep sholat)"},{"SurahNumber":52,"VerseNumber":49,"Text":"Lan ing wayah wengi apadene ing wayah surupe lintang (waktu fajar) sira hiya nyebuta \"Maha Suci\" ing Allah"}]}