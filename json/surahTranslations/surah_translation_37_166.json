{"Id":166,"LanguageCodes":["fil"],"Name":"fil-wwwislamhouseco","Author":"Www.islamhouse.com","Language":"Filipino","Description":"Filipino","Direction":"ltr","Source":"https://quranenc.com/check/tagalog_rwwad/v1.1.1-csv.1 https://quranenc.com/en/browse/tagalog_rwwad https://quranenc.com","Translations":[{"SurahNumber":37,"VerseNumber":1,"Text":"Sumpa man sa mga [anghel na] nakahanay sa isang hanay"},{"SurahNumber":37,"VerseNumber":2,"Text":"saka sa mga tagapagtaboy sa isang pagtataboy"},{"SurahNumber":37,"VerseNumber":3,"Text":"saka sa mga bumibigkas ng isang paalaala"},{"SurahNumber":37,"VerseNumber":4,"Text":"tunay na ang Diyos ninyo ay talagang nag-iisa"},{"SurahNumber":37,"VerseNumber":5,"Text":"ang Panginoon ng mga langit at lupa at anumang nasa pagitan ng mga ito at ang Panginoon ng mga silangan"},{"SurahNumber":37,"VerseNumber":6,"Text":"Tunay na Kami ay gumayak sa langit na pinakamababa ng gayak: ang mga tala"},{"SurahNumber":37,"VerseNumber":7,"Text":"at bilang pangangalaga laban sa bawat demonyong naghihimagsik"},{"SurahNumber":37,"VerseNumber":8,"Text":"Hindi sila nakikinig-kinig sa konsehong pinakamataas [malibang] habang pinupukol sila mula sa bawat gilid"},{"SurahNumber":37,"VerseNumber":9,"Text":"sa isang pagpapalayas. Ukol sa mga ito ay isang pagdurusang palagian"},{"SurahNumber":37,"VerseNumber":10,"Text":"maliban sa sinumang humahablot ng hablot ngunit sinusundan siya ng isang ningas na nanunuot"},{"SurahNumber":37,"VerseNumber":11,"Text":"Kaya magpahabilin ka sa kanila: \"Sila ba ay higit na matindi sa pagkakalikha o ang [ibang] nilikha Namin?\" Tunay na Kami ay lumikha sa kanila mula sa isang putik na malagkit"},{"SurahNumber":37,"VerseNumber":12,"Text":"Bagkus namangha ka habang nanunuya sila"},{"SurahNumber":37,"VerseNumber":13,"Text":"Kapag pinaalalahanan sila ay hindi sila nag-aalaala"},{"SurahNumber":37,"VerseNumber":14,"Text":"Kapag nakakita sila ng isang tanda ay ipinatutuya nila"},{"SurahNumber":37,"VerseNumber":15,"Text":"Nagsasabi sila: \"Walang iba ito kundi isang panggagaway na malinaw"},{"SurahNumber":37,"VerseNumber":16,"Text":"Kapag namatay ba kami at kami ay naging alabok at mga buto, tunay bang kami ay talagang mga bubuhayin"},{"SurahNumber":37,"VerseNumber":17,"Text":"at ang mga ninuno ba naming sinauna"},{"SurahNumber":37,"VerseNumber":18,"Text":"Sabihin mo: \"Oo, at kayo ay mga aabahin"},{"SurahNumber":37,"VerseNumber":19,"Text":"Saka ito ay nag-iisang bulyaw lamang, saka biglang sila ay nakatingin"},{"SurahNumber":37,"VerseNumber":20,"Text":"Magsasabi sila: \"O kapighatian sa amin! Ito ay ang Araw ng Paggantimpala"},{"SurahNumber":37,"VerseNumber":21,"Text":"Ito ay ang Araw ng Pagpapasya na kayo dati dito ay nagpapasinungaling"},{"SurahNumber":37,"VerseNumber":22,"Text":"[Sasabihin]: \"Kalapin ninyo ang mga lumabag sa katarungan, ang mga kauri nila, at ang anumang dati nilang sinasamba"},{"SurahNumber":37,"VerseNumber":23,"Text":"bukod pa kay Allāh, saka patnubayan ninyo sila tungo sa landasin ng Impiyerno"},{"SurahNumber":37,"VerseNumber":24,"Text":"at patigilin ninyo sila; tunay na sila ay mga pananagutin"},{"SurahNumber":37,"VerseNumber":25,"Text":"[Sasabihin]: \"Ano ang mayroon sa inyo na hindi kayo nag-aadyaan"},{"SurahNumber":37,"VerseNumber":26,"Text":"Bagkus sila sa Araw na iyon ay mga susuko"},{"SurahNumber":37,"VerseNumber":27,"Text":"Lalapit ang iba sa kanila sa iba pa, na nagtatanungan"},{"SurahNumber":37,"VerseNumber":28,"Text":"Magsasabi sila: \"Tunay kayo ay dating pumupunta sa amin buhat sa kanan"},{"SurahNumber":37,"VerseNumber":29,"Text":"Magsasabi sila: \"Bagkus hindi kayo dati mga mananampalataya"},{"SurahNumber":37,"VerseNumber":30,"Text":"Hindi kami nagkaroon sa inyo ng anumang kapamahalaan; bagkus kayo dati ay mga taong tagapagmalabis"},{"SurahNumber":37,"VerseNumber":31,"Text":"Kaya nagindapat sa atin ang hatol ng Panginoon natin; tunay na tayo ay talagang mga lalasap [ng pagdurusa]"},{"SurahNumber":37,"VerseNumber":32,"Text":"Kaya naglisya kami sa inyo; tunay na kami ay dating mga nalilisya"},{"SurahNumber":37,"VerseNumber":33,"Text":"Kaya tunay na sila sa Araw na iyon sa pagdurusa ay mga lumalahok"},{"SurahNumber":37,"VerseNumber":34,"Text":"Tunay na Kami ay gagawa ng gayon sa mga salarin"},{"SurahNumber":37,"VerseNumber":35,"Text":"Tunay na sila dati, kapag sinabi sa kanila na walang Diyos kundi si Allāh, ay nagmamalaki"},{"SurahNumber":37,"VerseNumber":36,"Text":"at nagsasabi: \"Tunay na kami ba ay talagang mga mag-iiwan sa mga diyos namin dahil sa isang manunulang baliw"},{"SurahNumber":37,"VerseNumber":37,"Text":"Bagkus naghatid siya ng katotohanan at nagpatotoo sa mga isinugo"},{"SurahNumber":37,"VerseNumber":38,"Text":"Tunay na kayo ay talagang mga lalasap ng pagdurusang masakit"},{"SurahNumber":37,"VerseNumber":39,"Text":"Hindi kayo gagantihan maliban ng ayon sa dati ninyong ginagawa"},{"SurahNumber":37,"VerseNumber":40,"Text":"maliban sa mga itinanging lingkod ni Allāh"},{"SurahNumber":37,"VerseNumber":41,"Text":"Ang mga iyon ay may ukol sa kanila na isang panustos na nalalaman"},{"SurahNumber":37,"VerseNumber":42,"Text":"mga bungang-kahoy, habang sila ay mga pinararangalan"},{"SurahNumber":37,"VerseNumber":43,"Text":"sa mga hardin ng kaginhawahan"},{"SurahNumber":37,"VerseNumber":44,"Text":"sa mga kama na mga magkakaharap"},{"SurahNumber":37,"VerseNumber":45,"Text":"Magpapaikot sa kanila ng kopa mula sa isang [bukal na] umaagos"},{"SurahNumber":37,"VerseNumber":46,"Text":"na maputi, na kasarapan para sa mga iinom"},{"SurahNumber":37,"VerseNumber":47,"Text":"Wala ritong kalanguan at hindi sila buhat dito palalasingin"},{"SurahNumber":37,"VerseNumber":48,"Text":"Sa piling nila ay may mga babaing naglilimita ng sulyap, na [may magandang] mga mata"},{"SurahNumber":37,"VerseNumber":49,"Text":"na para bang sila ay mga itlog na itinatago"},{"SurahNumber":37,"VerseNumber":50,"Text":"Kaya lalapit ang iba sa kanila sa iba pa habang nagtatanungan"},{"SurahNumber":37,"VerseNumber":51,"Text":"Sasabihin ng isang magsasabi kabilang sa kanila: \"Tunay na ako ay dating may isang kapisan"},{"SurahNumber":37,"VerseNumber":52,"Text":"na nagsasabi: \"Tunay na ikaw ba ay talagang kabilang sa mga tagapagpatotoo"},{"SurahNumber":37,"VerseNumber":53,"Text":"Kapag ba namatay ba kami at kami ay naging alabok at mga buto, tunay bang kami ay talagang mga tutumbasan"},{"SurahNumber":37,"VerseNumber":54,"Text":"Magsasabi ito: \"Kayo kaya ay mga titingin"},{"SurahNumber":37,"VerseNumber":55,"Text":"Kaya titingin ito saka makikita nito iyon sa kalagitnaan ng Impiyerno"},{"SurahNumber":37,"VerseNumber":56,"Text":"Magsasabi ito: \"Sumpa man kay Allāh, tunay na muntik ka talagang sumawi sa akin"},{"SurahNumber":37,"VerseNumber":57,"Text":"Kung hindi dahil sa biyaya ng Panginoon ko, talaga sanang ako ay naging kabilang na sa mga padadaluhin [sa pagdurusa]"},{"SurahNumber":37,"VerseNumber":58,"Text":"Kaya ba tayo ay hindi mga namatay"},{"SurahNumber":37,"VerseNumber":59,"Text":"maliban sa pagkamatay nating una, at tayo ay hindi mga pagdurusahin"},{"SurahNumber":37,"VerseNumber":60,"Text":"Tunay na ito ay talagang ang pagkatamong sukdulan"},{"SurahNumber":37,"VerseNumber":61,"Text":"Para sa tulad nito ay gumawa ang mga tagagawa"},{"SurahNumber":37,"VerseNumber":62,"Text":"Iyon ba ay higit na mabuti bilang tuluyan o ang puno ng zaqqūm"},{"SurahNumber":37,"VerseNumber":63,"Text":"Tunay na Kami ay gumawa roon bilang pagsubok para sa mga tagalabag sa katarungan"},{"SurahNumber":37,"VerseNumber":64,"Text":"Tunay na ito ay isang punong-kahoy na lumalabas sa ugat ng Impiyerno"},{"SurahNumber":37,"VerseNumber":65,"Text":"Ang mga usbong nito ay para bang ang mga iyon ay mga ulo ng mga demonyo"},{"SurahNumber":37,"VerseNumber":66,"Text":"Saka tunay na sila ay talagang mga kakain mula rito saka mga pupuno mula rito ng mga tiyan"},{"SurahNumber":37,"VerseNumber":67,"Text":"Pagkatapos tunay na ukol sa kanila higit doon ay talagang isang halo ng nakapapasong tubig"},{"SurahNumber":37,"VerseNumber":68,"Text":"Pagkatapos tunay na ang babalikan nila ay talagang tungo sa Impiyerno"},{"SurahNumber":37,"VerseNumber":69,"Text":"Tunay na sila ay nakasumpong sa mga magulang nila na mga naliligaw"},{"SurahNumber":37,"VerseNumber":70,"Text":"Kaya sila sa mga bakas ng mga iyon ay nag-aapura"},{"SurahNumber":37,"VerseNumber":71,"Text":"Talaga ngang naligaw bago nila ang higit na marami sa mga sinauna"},{"SurahNumber":37,"VerseNumber":72,"Text":"Talaga ngang nagsugo Kami sa gitna nila ng mga tagapagbabala"},{"SurahNumber":37,"VerseNumber":73,"Text":"Kaya tumingin ka kung papaano naging ang kinahinatnan ng mga binalaan"},{"SurahNumber":37,"VerseNumber":74,"Text":"maliban sa mga itinanging lingkod ni Allāh"},{"SurahNumber":37,"VerseNumber":75,"Text":"Talaga ngang nanawagan sa Amin si Noe, saka talagang kay inam ang Tagatugon"},{"SurahNumber":37,"VerseNumber":76,"Text":"Nagligtas Kami sa kanya at sa mag-anak niya mula sa dalamhating sukdulan"},{"SurahNumber":37,"VerseNumber":77,"Text":"Gumawa Kami sa mga supling niya na sila ay ang mga natitira"},{"SurahNumber":37,"VerseNumber":78,"Text":"Nag-iwan Kami para sa kanya sa mga nahuli [ng magandang pagbanggit]"},{"SurahNumber":37,"VerseNumber":79,"Text":"Kapayapaan ay sumakay Noe sa mga nilalang"},{"SurahNumber":37,"VerseNumber":80,"Text":"Tunay na Kami ay gayon gumaganti sa mga tagagawa ng maganda"},{"SurahNumber":37,"VerseNumber":81,"Text":"Tunay na siya ay kabilang sa mga lingkod Naming mga mananampalataya"},{"SurahNumber":37,"VerseNumber":82,"Text":"Pagkatapos nilunod Namin ang mga iba pa"},{"SurahNumber":37,"VerseNumber":83,"Text":"Tunay na kabilang sa kakampi niya ay talagang si Abraham"},{"SurahNumber":37,"VerseNumber":84,"Text":"noong dumating siya sa Panginoon niya nang may pusong malinis"},{"SurahNumber":37,"VerseNumber":85,"Text":"noong nagsabi siya sa ama niya at mga kababayan niya: \"Ano ang sinasamba ninyo"},{"SurahNumber":37,"VerseNumber":86,"Text":"Isang panlilinlang ba na mga diyos bukod pa kay Allāh ay ninanais ninyo"},{"SurahNumber":37,"VerseNumber":87,"Text":"Kaya ano ang palagay ninyo sa Panginoon ng mga nilalang"},{"SurahNumber":37,"VerseNumber":88,"Text":"Kaya tumingin siya nang isang tingin sa mga bituin"},{"SurahNumber":37,"VerseNumber":89,"Text":"saka nagsabi: \"Tunay na ako ay maysakit"},{"SurahNumber":37,"VerseNumber":90,"Text":"Kaya tumalikod sila palayo sa kanya habang mga lumilisan"},{"SurahNumber":37,"VerseNumber":91,"Text":"Kaya tumalilis siya sa mga diyos nila saka nagsabi: \"Hindi ba kayo kumakain"},{"SurahNumber":37,"VerseNumber":92,"Text":"Ano ang mayroon sa inyo na hindi kayo bumibigkas"},{"SurahNumber":37,"VerseNumber":93,"Text":"Kaya tumalilis siya laban sa kanila ng isang hampas sa pamamagitan ng kanang kamay"},{"SurahNumber":37,"VerseNumber":94,"Text":"Kaya lumapit [ang mga mananamba] patungo sa kanya, na kumakaripas"},{"SurahNumber":37,"VerseNumber":95,"Text":"Nagsabi siya: \"Sumasamba ba kayo sa nilililok ninyo"},{"SurahNumber":37,"VerseNumber":96,"Text":"samantalang si Allāh ay lumikha sa inyo at sa ginagawa ninyo"},{"SurahNumber":37,"VerseNumber":97,"Text":"Nagsabi sila: \"Magpatayo kayo para sa kanya ng isang gusali, saka itapon ninyo siya sa Impiyerno"},{"SurahNumber":37,"VerseNumber":98,"Text":"Kaya nagnais sila sa kanya ng isang pakana, ngunit gumawa Kami sa kanila bilang mga pinakamababa"},{"SurahNumber":37,"VerseNumber":99,"Text":"Nagsabi siya: \"Tunay na ako ay pupunta sa Panginoon ko; magpapatnubay Siya sa akin"},{"SurahNumber":37,"VerseNumber":100,"Text":"Panginoon ko, magkaloob Ka para sa akin [ng anak] kabilang sa mga maayos"},{"SurahNumber":37,"VerseNumber":101,"Text":"Kaya nagbalita Kami sa kanya ng nakagagalak hinggil sa isang batang matimpiin"},{"SurahNumber":37,"VerseNumber":102,"Text":"Kaya noong umabot ito kasama sa kanya sa [gulang ng] pagpupunyagi ay nagsabi siya: \"O munting anak ko, tunay na ako ay nakakikita sa pagtulog na ako ay kumakatay sa iyo, kaya tumingin ka kung ano nakikita mo.\" Nagsabi ito: \"O ama ko, gawin mo po ang ipinag-uutos sa iyo. Matatagpuan mo po ako, kung niloob ni Allāh, kabilang sa mga nagtitiis"},{"SurahNumber":37,"VerseNumber":103,"Text":"Kaya noong nagpasailalim silang dalawa at naglapag siya rito sa noo"},{"SurahNumber":37,"VerseNumber":104,"Text":"nanawagan Kami sa kanya: \"O Abraham"},{"SurahNumber":37,"VerseNumber":105,"Text":"nagpatotoo ka nga sa panaginip. Tunay na Kami ay gayon gumaganti sa mga tagagawa ng maganda"},{"SurahNumber":37,"VerseNumber":106,"Text":"Tunay na ito ay talagang ang paglilitis na malinaw"},{"SurahNumber":37,"VerseNumber":107,"Text":"Tumubos Kami sa kanya sa pamamagitan ng isang alay na dakila"},{"SurahNumber":37,"VerseNumber":108,"Text":"Nag-iwan Kami para sa kanya [ng magandang pagbanggit] sa mga nahuli"},{"SurahNumber":37,"VerseNumber":109,"Text":"Kapayapaan ay sumakay Abraham"},{"SurahNumber":37,"VerseNumber":110,"Text":"Gayon Kami gumaganti sa mga tagagawa ng maganda"},{"SurahNumber":37,"VerseNumber":111,"Text":"Tunay na siya ay kabilang sa mga lingkod Naming mga mananampalataya"},{"SurahNumber":37,"VerseNumber":112,"Text":"Nagbalita Kami sa kanya ng nakalulugod hinggil kay Isaac bilang propeta kabilang sa mga maayos"},{"SurahNumber":37,"VerseNumber":113,"Text":"Pinagpala Namin siya at si Isaac. Kabilang sa mga supling nilang dalawa ay tagagawa ng maganda at malinaw na tagalabag sa katarungan sa sarili nito"},{"SurahNumber":37,"VerseNumber":114,"Text":"Talagang nagmagandang-loob Kami kina Moises at Aaron"},{"SurahNumber":37,"VerseNumber":115,"Text":"Nagligtas Kami sa kanilang dalawa at sa mag-anak nilang dalawa mula sa dalamhating sukdulan"},{"SurahNumber":37,"VerseNumber":116,"Text":"Nag-adya Kami sa kanila kaya sila ay naging ang mga nananaig"},{"SurahNumber":37,"VerseNumber":117,"Text":"Nagbigay Kami sa kanilang dalawa ng Kasulatang naglilinaw"},{"SurahNumber":37,"VerseNumber":118,"Text":"Nagpatnubay Kami sa kanilang dalawa sa landasing tuwid"},{"SurahNumber":37,"VerseNumber":119,"Text":"Nag-iwan Kami para sa kanilang dalawa [ng magandang pagbanggit] sa mga nahuli"},{"SurahNumber":37,"VerseNumber":120,"Text":"Kapayapaan ay sumakina Moises at Aaron"},{"SurahNumber":37,"VerseNumber":121,"Text":"Tunay na Kami ay gayon gumaganti sa mga tagagawa ng maganda"},{"SurahNumber":37,"VerseNumber":122,"Text":"Tunay na silang dalawa ay kabilang sa mga lingkod Naming mga mananampalataya"},{"SurahNumber":37,"VerseNumber":123,"Text":"Tunay na si Elias ay talagang kabilang sa mga isinugo"},{"SurahNumber":37,"VerseNumber":124,"Text":"noong nagsabi siya sa mga kalipi niya: \"Hindi ba kayo mangingilag magkasala"},{"SurahNumber":37,"VerseNumber":125,"Text":"Dumadalangin ba kayo kay Baal at nagtatatwa kayo sa pinakamagaling sa mga tagalikha"},{"SurahNumber":37,"VerseNumber":126,"Text":"kay Allāh na Panginoon ninyo at Panginoon ng mga ninuno ninyong mga sinauna"},{"SurahNumber":37,"VerseNumber":127,"Text":"Ngunit nagpasinungaling sila sa kanya kaya tunay na sila ay talagang mga padadaluhin [sa pagdurusa]"},{"SurahNumber":37,"VerseNumber":128,"Text":"maliban sa mga itinanging lingkod ni Allāh"},{"SurahNumber":37,"VerseNumber":129,"Text":"Nag-iwan Kami para sa kanya [ng magandang pagbanggit] sa mga nahuli"},{"SurahNumber":37,"VerseNumber":130,"Text":"Kapayapaan ay sumakay Elias"},{"SurahNumber":37,"VerseNumber":131,"Text":"Tunay na Kami ay gayon gumaganti sa mga tagagawa ng maganda"},{"SurahNumber":37,"VerseNumber":132,"Text":"Tunay na siya ay kabilang sa mga lingkod Naming mga mananampalataya"},{"SurahNumber":37,"VerseNumber":133,"Text":"Tunay na si Lot ay talagang kabilang sa mga isinugo"},{"SurahNumber":37,"VerseNumber":134,"Text":"noong nagligtas Kami sa kanya at sa mag-anak niya nang magkakasama"},{"SurahNumber":37,"VerseNumber":135,"Text":"maliban sa isang matandang babae sa mga nagpapaiwan"},{"SurahNumber":37,"VerseNumber":136,"Text":"Pagkatapos winasak Namin ang mga iba pa"},{"SurahNumber":37,"VerseNumber":137,"Text":"Tunay na kayo ay talagang nagdaraan sa kanila sa umaga"},{"SurahNumber":37,"VerseNumber":138,"Text":"at sa gabi. Kaya hindi ba kayo nakapag-uunawa"},{"SurahNumber":37,"VerseNumber":139,"Text":"Tunay na si Jonas ay talagang kabilang sa mga isinugo"},{"SurahNumber":37,"VerseNumber":140,"Text":"noong tumakas siya patungo sa daong na nilulanan"},{"SurahNumber":37,"VerseNumber":141,"Text":"Kaya nakipagpalabunutan siya ngunit siya ay naging kabilang sa mga natalo"},{"SurahNumber":37,"VerseNumber":142,"Text":"Kaya nilamon siya ng isda habang siya ay masisisi"},{"SurahNumber":37,"VerseNumber":143,"Text":"Kaya kung hindi dahil siya ay naging kabilang sa mga tagapagluwalhati"},{"SurahNumber":37,"VerseNumber":144,"Text":"talaga sanang namalagi siya sa tiyan niyon hanggang sa Araw na bubuhaying muli sila"},{"SurahNumber":37,"VerseNumber":145,"Text":"Ngunit itinapon Namin siya sa baybaying hungkag habang siya ay maysakit"},{"SurahNumber":37,"VerseNumber":146,"Text":"Nagpatubo Kami sa ibabaw niya ng isang puno ng malakalabasa"},{"SurahNumber":37,"VerseNumber":147,"Text":"Nagsugo Kami sa kanya sa isang daang libo o nakahihigit sila"},{"SurahNumber":37,"VerseNumber":148,"Text":"Kaya sumampalataya sila kaya nagpatamasa Kami sa kanila hanggang sa isang panahon"},{"SurahNumber":37,"VerseNumber":149,"Text":"Kaya magpahabilin ka sa kanila: \"Ukol ba sa Panginoon mo ay ang mga anak na babae at ukol sa kanila at ang mga anak na lalaki"},{"SurahNumber":37,"VerseNumber":150,"Text":"O lumikha ba Kami ng mga anghel bilang mga babae habang sila ay mga sumasaksi"},{"SurahNumber":37,"VerseNumber":151,"Text":"Pansinin, tunay na sila dala ng kabulaanan nila ay talagang nagsasabi"},{"SurahNumber":37,"VerseNumber":152,"Text":"Nagkaanak si Allāh.\" Tunay na sila ay talagang mga sinungaling"},{"SurahNumber":37,"VerseNumber":153,"Text":"Humirang ba Siya ng mga anak na babae higit sa mga anak na lalaki"},{"SurahNumber":37,"VerseNumber":154,"Text":"Ano ang mayroon sa inyo? Papaano kayong humahatol"},{"SurahNumber":37,"VerseNumber":155,"Text":"Kaya hindi ba kayo magsasaalaala"},{"SurahNumber":37,"VerseNumber":156,"Text":"O mayroon ba kayong isang kapamahalaang malinaw"},{"SurahNumber":37,"VerseNumber":157,"Text":"Kaya maglahad kayo ng kasulatan ninyo kung kayo ay mga tapat"},{"SurahNumber":37,"VerseNumber":158,"Text":"Nag-angkin sila sa pagitan Niya at ng mga [anghel na] nakakubli ng isang pagkakamag-anak. Talaga ngang nalaman ng mga [anghel na] nakakubli na tunay na sila ay talagang mga padadaluhin [sa pagdurusa]"},{"SurahNumber":37,"VerseNumber":159,"Text":"Kaluwalhatian kay Allāh higit sa anumang inilalarawan nila"},{"SurahNumber":37,"VerseNumber":160,"Text":"maliban sa mga itinanging lingkod ni Allāh"},{"SurahNumber":37,"VerseNumber":161,"Text":"Kaya tunay na kayo at ang anumang sinasamba ninyo"},{"SurahNumber":37,"VerseNumber":162,"Text":"kayo palayo sa Kanya ay hindi mga makatutukso"},{"SurahNumber":37,"VerseNumber":163,"Text":"maliban sa sinumang masusunog sa Impiyerno"},{"SurahNumber":37,"VerseNumber":164,"Text":"[Magsasabi ang mga anghel]: \"Walang kabilang sa amin malibang mayroon siyang isang katayuang nalalaman"},{"SurahNumber":37,"VerseNumber":165,"Text":"Tunay na kami ay talagang kami ang mga nakahanay"},{"SurahNumber":37,"VerseNumber":166,"Text":"Tunay na kami ay talagang kami ang mga tagaluwalhati"},{"SurahNumber":37,"VerseNumber":167,"Text":"Tunay na sila dati ay talagang nagsasabi"},{"SurahNumber":37,"VerseNumber":168,"Text":"Kung sakaling mayroon tayong isang paalaala mula sa mga sinauna"},{"SurahNumber":37,"VerseNumber":169,"Text":"talaga sanang tayo ay naging mga itinatanging lingkod ni Allāh"},{"SurahNumber":37,"VerseNumber":170,"Text":"Ngunit tumanggi silang sumampalataya rito, kaya malalaman nila"},{"SurahNumber":37,"VerseNumber":171,"Text":"Talaga ngang nauna ang salita Namin para sa mga lingkod Naming mga isinugo"},{"SurahNumber":37,"VerseNumber":172,"Text":"Tunay na sila, ukol sa kanila [na maging] ang mga iaadya"},{"SurahNumber":37,"VerseNumber":173,"Text":"at tunay na ang mga kawal Namin, ukol sa kanila [na maging] ang tagadaig"},{"SurahNumber":37,"VerseNumber":174,"Text":"Kaya tumalikod ka palayo sa kanila hanggang sa isang panahon"},{"SurahNumber":37,"VerseNumber":175,"Text":"Tumingin ka sa kanila sapagkat makikita nila"},{"SurahNumber":37,"VerseNumber":176,"Text":"Kaya ba sa pagdurusang dulot Namin ay nagmamadali sila"},{"SurahNumber":37,"VerseNumber":177,"Text":"Ngunit kapag bumaba ito sa bakuran nila, kay sagwa ang umaga ng mga binalaan"},{"SurahNumber":37,"VerseNumber":178,"Text":"Tumalikod ka palayo sa kanila hanggang sa isang panahon"},{"SurahNumber":37,"VerseNumber":179,"Text":"Tumingin ka sapagkat makikita nila"},{"SurahNumber":37,"VerseNumber":180,"Text":"Kaluwalhatian sa Panginoon mo, ang Panginoon ng Kapangyarihan, higit sa anumang inilalarawan nila"},{"SurahNumber":37,"VerseNumber":181,"Text":"Kapayapaan sa mga isinugo"},{"SurahNumber":37,"VerseNumber":182,"Text":"Ang papuri ay ukol kay Allāh, ang Panginoon ng mga nilalang"}]}