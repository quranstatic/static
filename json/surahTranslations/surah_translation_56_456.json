{"Id":456,"LanguageCodes":["ur","urd"],"Name":"urd-muhammadjunagar-la","Author":"Muhammad Junagarhi","Language":"Urdu","Description":"Urdu - Transliteration","Direction":"ltr","Source":"http://www.quranraj.com","Translations":[{"SurahNumber":56,"VerseNumber":1,"Text":"Jab Qayamat qaeem hojaye gi"},{"SurahNumber":56,"VerseNumber":2,"Text":"Jiss kay waqaye honay mein koi jhoot nahi"},{"SurahNumber":56,"VerseNumber":3,"Text":"Woh pust kernay wali aur buland kernay wali hogi"},{"SurahNumber":56,"VerseNumber":4,"Text":"Jab kay zameen zalzala kay sath hila di jayegi"},{"SurahNumber":56,"VerseNumber":5,"Text":"Aur pahar bilkul reza reza kerdiye jayen gey"},{"SurahNumber":56,"VerseNumber":6,"Text":"phir woh misil paragandah ghubaar kay hojayen gey"},{"SurahNumber":56,"VerseNumber":7,"Text":"Aur tum teen jamaton mein hojaogey"},{"SurahNumber":56,"VerseNumber":8,"Text":"pus dahanay hath walay kaisay achay hain dahanay hath walay"},{"SurahNumber":56,"VerseNumber":9,"Text":"Aur bayen hath walay kiya haal hai bayen hath walon ka"},{"SurahNumber":56,"VerseNumber":10,"Text":"Aur jo aagey walay hain woh to aagay walay hi hain"},{"SurahNumber":56,"VerseNumber":11,"Text":"Woh bilkul nazdeeki haasil kiye hain"},{"SurahNumber":56,"VerseNumber":12,"Text":"Nematon wali jannaton mein hain"},{"SurahNumber":56,"VerseNumber":13,"Text":"(Boht bara) giroh to aglay logon mein say hoga"},{"SurahNumber":56,"VerseNumber":14,"Text":"Aur thoray say pechlay. logon mein say"},{"SurahNumber":56,"VerseNumber":15,"Text":"yeh log sonay kay taaron say banay huye takhton per"},{"SurahNumber":56,"VerseNumber":16,"Text":"aik doosray kay samnay takiya lagaye bethay hongay"},{"SurahNumber":56,"VerseNumber":17,"Text":"Inn kay pass aisay larkay jo humesha(larkay hi) rahen gey aamdoraft keren gey"},{"SurahNumber":56,"VerseNumber":18,"Text":"Aabkhoray aur jug ley ker aur aisa jaam ley ker jo behti hui sharab say pur ho"},{"SurahNumber":56,"VerseNumber":19,"Text":"jiss say na sir mein dard ho na aqal mein fatoor aaye"},{"SurahNumber":56,"VerseNumber":20,"Text":"Aur aisay meway liye huye jo inki pasand kay hon"},{"SurahNumber":56,"VerseNumber":21,"Text":"Aur parindon kay gosht joenhein marghoob hon"},{"SurahNumber":56,"VerseNumber":22,"Text":"Aur bari bari aankhon wali hoorien"},{"SurahNumber":56,"VerseNumber":23,"Text":"Jo chupay huye motiyon ki tarah hain"},{"SurahNumber":56,"VerseNumber":24,"Text":"Yeh sila hai unkay aemaal kal"},{"SurahNumber":56,"VerseNumber":25,"Text":"Na wahan bakwas sunein gey aur na gunnah ki baat"},{"SurahNumber":56,"VerseNumber":26,"Text":"Sirf salam hi salam ki awaz hogi"},{"SurahNumber":56,"VerseNumber":27,"Text":"Aur dahanay hath walay kiya hi achay hain dahanay hath walay"},{"SurahNumber":56,"VerseNumber":28,"Text":"Woh baghair kanton ki bairiyon"},{"SurahNumber":56,"VerseNumber":29,"Text":"Aur teh ba teh keelon"},{"SurahNumber":56,"VerseNumber":30,"Text":"Aur lambay lambay sayon"},{"SurahNumber":56,"VerseNumber":31,"Text":"Aur behtay huye paaniyon"},{"SurahNumber":56,"VerseNumber":32,"Text":"Aur ba-kasrat phalon main"},{"SurahNumber":56,"VerseNumber":33,"Text":"Jo na khatam hon na rok liye jayen"},{"SurahNumber":56,"VerseNumber":34,"Text":"Aur unchay unchay farshon mein hongay"},{"SurahNumber":56,"VerseNumber":35,"Text":"Hum ney unn(Ki biwiyon ko) khaas tor per banaya hai"},{"SurahNumber":56,"VerseNumber":36,"Text":"Aur hum ney unhen kanwariyan banadiya hai"},{"SurahNumber":56,"VerseNumber":37,"Text":"Mohabbat waliyan aur hum umar hain"},{"SurahNumber":56,"VerseNumber":38,"Text":"Dayen hath walon kay liye hain"},{"SurahNumber":56,"VerseNumber":39,"Text":"jamm-e-ghafeer aglon main say"},{"SurahNumber":56,"VerseNumber":40,"Text":"Aur boht bari jamat hai pichlon main say"},{"SurahNumber":56,"VerseNumber":41,"Text":"Aur bayen hath walay kiya hai bayen hath walay"},{"SurahNumber":56,"VerseNumber":42,"Text":"Garum hawa aur garum paani mein (hongey)"},{"SurahNumber":56,"VerseNumber":43,"Text":"Aur siyah dhuyen kay saye mein"},{"SurahNumber":56,"VerseNumber":44,"Text":"Jo na thanda hai na farhat buksh"},{"SurahNumber":56,"VerseNumber":45,"Text":"Be-shak yeh log iss say pehlay boht nazon mein palay huye thay"},{"SurahNumber":56,"VerseNumber":46,"Text":"Aur baray baray gunahon per israr kertay thay"},{"SurahNumber":56,"VerseNumber":47,"Text":"Aur kehtay thay kay kiya jab hum mar jayengey aur mithi aur haddi hojayengey to kiya hum phir doobara utha kharay kiye jayeugey"},{"SurahNumber":56,"VerseNumber":48,"Text":"Aur kiya humaray aglay baap dada bhi"},{"SurahNumber":56,"VerseNumber":49,"Text":"Aap keydijiye kay yaqeenan sab aglay aur pichlay"},{"SurahNumber":56,"VerseNumber":50,"Text":"zaroor jama kiye jayegey aik muqarra din kay waqt"},{"SurahNumber":56,"VerseNumber":51,"Text":"Phir tum aey gumraho jhutlanay walon"},{"SurahNumber":56,"VerseNumber":52,"Text":"Albatta khanay walay ho thoher ka darakht"},{"SurahNumber":56,"VerseNumber":53,"Text":"Aur ussi say pet bharnay walay ho"},{"SurahNumber":56,"VerseNumber":54,"Text":"Phir uss per garum kholta paani peenay walay ho"},{"SurahNumber":56,"VerseNumber":55,"Text":"Phir peenay walay bhi piyasay unton ki tarah"},{"SurahNumber":56,"VerseNumber":56,"Text":"Qayamat kay din unki mehmaain yeh hai"},{"SurahNumber":56,"VerseNumber":57,"Text":"Hum hi ney tum sab ko peda kiya hai phir tum bawer nahi kertay"},{"SurahNumber":56,"VerseNumber":58,"Text":"Acha phir yeh to batlao kay jo mani tum tapkatay ho"},{"SurahNumber":56,"VerseNumber":59,"Text":"kiya uss ka (insane) tum banatay ho ya peda kernay walay hum hi hain"},{"SurahNumber":56,"VerseNumber":60,"Text":"Hum hi ney tum mein mot ko mutaeyen kerdiya hai.aur iss say haray huye nahi hain"},{"SurahNumber":56,"VerseNumber":61,"Text":"Kay tumhari jagah tum jaisay aur peda kerden. aur tumhen naye siray say uss aalam mein peda keren jiss say tum (bilkul) beykhabar ho"},{"SurahNumber":56,"VerseNumber":62,"Text":"Tumhen yaqeeni tor per pehli dafa ki pedaaeesh maloom hi hai phir kiyon ibrat hasil nahi kertay"},{"SurahNumber":56,"VerseNumber":63,"Text":"Acha phir yeh bhi batlao kay tum jo kuch botay ho"},{"SurahNumber":56,"VerseNumber":64,"Text":"Ussay tum hi ugatay ho ya hum uganay walay hain"},{"SurahNumber":56,"VerseNumber":65,"Text":"Agar hum chahyen to ussay reza reza ker dalen aur tum heyrat kay sath baten banatay hi reh jao"},{"SurahNumber":56,"VerseNumber":66,"Text":"Kay hum per to tawaan hi par gaya"},{"SurahNumber":56,"VerseNumber":67,"Text":"Bulkay hum bilkul mehroom hi reh gaye"},{"SurahNumber":56,"VerseNumber":68,"Text":"Acha yeh batao kay jiss pani ko tum peetay ho"},{"SurahNumber":56,"VerseNumber":69,"Text":"Ussay baadlon say bhi tum hi utartay ho ya hum barsatay hain"},{"SurahNumber":56,"VerseNumber":70,"Text":"Agar humari mansha hoto hum issay kerwa zehar kerden phir tum humari shukar guzari kiyon nahi kertay"},{"SurahNumber":56,"VerseNumber":71,"Text":"Acha zara yeh bhi batao kay jo aag tum sulgatay ho"},{"SurahNumber":56,"VerseNumber":72,"Text":"Iss kay darakht ko tum ney peda kiya hai ya hum uss kay peda kernay walay hain"},{"SurahNumber":56,"VerseNumber":73,"Text":"Hum ney issay sabab-e-naseehat aur musafiron kay faeeday ki cheez banaya hai"},{"SurahNumber":56,"VerseNumber":74,"Text":"Pus apney boht baray rab kay naam ki tasbeeh kiya kero"},{"SurahNumber":56,"VerseNumber":75,"Text":"Pus mein qasam khata hun sitaron kay girnay ki"},{"SurahNumber":56,"VerseNumber":76,"Text":"Aur agar tumhen ilm hoto yeh boht bari qasam hai"},{"SurahNumber":56,"VerseNumber":77,"Text":"Kay be-shak yeh quran boht bari izzat wala hai"},{"SurahNumber":56,"VerseNumber":78,"Text":"Jo aik mehfooz kitab mein darj hai"},{"SurahNumber":56,"VerseNumber":79,"Text":"Jissay sirf pak log hi chu saktay hain"},{"SurahNumber":56,"VerseNumber":80,"Text":"Yeh rabul aalameen ki taraf say utra hua hai"},{"SurahNumber":56,"VerseNumber":81,"Text":"Pus kiya tum aisa baat ko sirsari (aur mamooli) samajh rahe ho"},{"SurahNumber":56,"VerseNumber":82,"Text":"Aur apney hissay mein yehi letay ho kay jhutlatey phiro"},{"SurahNumber":56,"VerseNumber":83,"Text":"Pus jabkay rooh narkharay tak phonch jaye"},{"SurahNumber":56,"VerseNumber":84,"Text":"Aur tum uss waqt aankhon say dekhtay raho"},{"SurahNumber":56,"VerseNumber":85,"Text":"Hum uss shaks say banisbat tumharay boht ziyadah qareeb hotay hain lekin tum nahi dekh saktey"},{"SurahNumber":56,"VerseNumber":86,"Text":"Pus agar tum kissi kay zair-e-farman nahi"},{"SurahNumber":56,"VerseNumber":87,"Text":"Aur iss qol mein sachay hoto (zara) iss rooh ko to lotao"},{"SurahNumber":56,"VerseNumber":88,"Text":"Pus jo koi barah-e-elaahi say qareeb kiya hua hoga"},{"SurahNumber":56,"VerseNumber":89,"Text":"Ussay to rahat hai aur ghizayen hain aur aaram wali jannat hai"},{"SurahNumber":56,"VerseNumber":90,"Text":"Aur jo shaks dahanay walon mein say hai"},{"SurahNumber":56,"VerseNumber":91,"Text":"To bhi salamti hai teray liye kay tu dahanay walon mein say hai"},{"SurahNumber":56,"VerseNumber":92,"Text":"Lekin agar koi jhut lanay walon gumrahaon mein say hai"},{"SurahNumber":56,"VerseNumber":93,"Text":"To kholtay huye garum pani ki mehmaani hai"},{"SurahNumber":56,"VerseNumber":94,"Text":"Aur dozakh mein jana hai"},{"SurahNumber":56,"VerseNumber":95,"Text":"Yeh khabar sirasir haq aur qaton yaqeeni hai"},{"SurahNumber":56,"VerseNumber":96,"Text":"Pus tu apney azeem-ul-shaan perwerdigar ki tasbeeh ker"}]}