{"Id":421,"LanguageCodes":["tr","tur"],"Name":"tur-muslimshahin","Author":"Muslim Shahin","Language":"Turkish","Description":"Turkish","Direction":"ltr","Source":"https://quranenc.com/check/turkish_shahin/v1.0.0-csv.1 , https://quranenc.com/en/browse/turkish_shahin , https://quranenc.com ,","Translations":[{"SurahNumber":25,"VerseNumber":1,"Text":"Âlemlere uyarıcı olsun diye kulu Muhammed'e Furkan'ı indiren"},{"SurahNumber":25,"VerseNumber":2,"Text":"göklerin ve yerin hükümranlığı kendisine ait olan, hiç çocuk edinmeyen, mülkünde ortağı bulunmayan, her şeyi yaratıp ona bir nizam veren ve mukadderatını tayin eden Allah, yüceler yücesidir"},{"SurahNumber":25,"VerseNumber":3,"Text":"(Kâfirler) O’nu (Allah'ı) bırakıp, hiçbir şey yaratamayan, bilakis kendileri yaratılmış olan, kendilerine bile ne zarar ne de fayda verebilen, öldürmeye, hayat vermeye ve ölüleri yeniden diriltip kabirden çıkarmaya güçleri yetmeyen ilahlar edindiler"},{"SurahNumber":25,"VerseNumber":4,"Text":"İnkâr edenler: Bu (Kur'an), olsa olsa onun (Muhammed'in) uydurduğu bir yalandır. Başka bir zümre de bu hususta kendisine yardım etmiştir, dediler. Böylece onlar hiç şüphesiz haksızlığa ve iftiraya başvurmuşlardır"},{"SurahNumber":25,"VerseNumber":5,"Text":"Yine onlar dediler ki: (Bu âyetler), onun, başkasına yazdırıp da kendisine sabah akşam okunmakta olan, öncekilere ait masallardır"},{"SurahNumber":25,"VerseNumber":6,"Text":"(Rasûlüm!) De ki: Onu göklerde ve yerdeki gizlilikleri bilen Allah indirdi. Şüphesiz O, çok bağışlayıcıdır, engin merhamet sahibidir"},{"SurahNumber":25,"VerseNumber":7,"Text":"Onlar (bir de) şöyle dediler: Bu ne biçim peygamber; (bizler gibi) yemek yiyor, çarşılarda dolaşıyor! Ona bir melek indirilmeli, kendisiyle birlikte o da uyarıcı olmalıydı"},{"SurahNumber":25,"VerseNumber":8,"Text":"Yahut kendisine bir hazine verilmeli veya içinden yiyip (meşakkatsizce geçimini sağlayacağı) bir bahçesi olmalıydı. (Ayrıca) o zalimler (müminlere): Siz, ancak büyüye tutulmuş bir adama uymaktasınız! dediler"},{"SurahNumber":25,"VerseNumber":9,"Text":"(Rasûlüm!) Senin hakkında bak ne biçim temsiller getirdiler! Artık onlar sapmışlardır ve (hidayete) hiçbir yol da bulamazlar"},{"SurahNumber":25,"VerseNumber":10,"Text":"Dilerse sana bunlardan daha iyisini, altlarından ırmaklar akan cennetleri verecek ve sana saraylar ihsan edecek olan Allah'ın şanı yücedir"},{"SurahNumber":25,"VerseNumber":11,"Text":"Onlar üstelik kıyameti de yalan saydılar. Biz ise, kıyameti inkâr edenler için alevli bir ateş hazırladık"},{"SurahNumber":25,"VerseNumber":12,"Text":"Cehennem ateşi uzak bir mesafeden kendilerini görünce, onun öfkelenişini (müthiş kaynamasını) ve uğultusunu işitirler"},{"SurahNumber":25,"VerseNumber":13,"Text":"Elleri boyunlarına bağlı olarak onun (cehennemin) dar bir yerine atıldıkları zaman, oracıkta yok oluvermeyi isterler"},{"SurahNumber":25,"VerseNumber":14,"Text":"(Onlara şöyle denir:) Bugün (yalnız) bir defa yok olmayı istemeyin; aksine birçok defalar yok olmayı isteyin"},{"SurahNumber":25,"VerseNumber":15,"Text":"De ki: Bu mu daha iyi, yoksa takvâ sahiplerine vâdedilen ebedilik cenneti mi? Orası, onlar için bir mükâfat ve (huzura kavuşacakları) bir varış yeridir"},{"SurahNumber":25,"VerseNumber":16,"Text":"Onlar için orada ebedî kalmak üzere diledikleri her şey vardır. İşte bu, Rabbinin üzerine (aldığı ve yerine getirilmesi) istenen bir vaaddir"},{"SurahNumber":25,"VerseNumber":17,"Text":"O gün Rabbin onları ve Allah'tan başka taptıkları şeyleri toplar da, der ki: Şu kullarımı siz mi saptırdınız, yoksa kendileri mi yoldan çıktılar"},{"SurahNumber":25,"VerseNumber":18,"Text":"Onlar: Seni tenzih ederiz. Seni bırakıp da başka dostlar edinmek bize yaraşmaz; fakat sen onlara ve atalarına o kadar bol nimet verdin ki, sonunda (seni) anmayı unuttular ve helâki hak eden bir kavim oldular, derler"},{"SurahNumber":25,"VerseNumber":19,"Text":"(Bunun üzerine ötekilere hitaben şöyle denir:) İşte (taptıklarınız), söyledikleriniz de sizi yalancı çıkardılar. Artık ne (azabınızı) geri çevirebilir, ne de bir yardım temin edebilirsiniz. İçinizden (küfür ve şirkle) zulmedenlere büyük bir azap tattıracağız"},{"SurahNumber":25,"VerseNumber":20,"Text":"(Rasûlüm!) Senden önce gönderdiğimiz bütün peygamberler de hiç şüphesiz yemek yerler, çarşılarda dolaşırlardı. (Ey insanlar!) Sizin bir kısmınızı diğer bir kısmınıza imtihan (vesilesi) kıldık; (bakalım) sabredecek misiniz? Rabbin her şeyi hakkıyla görmektedir"},{"SurahNumber":25,"VerseNumber":21,"Text":"Bizimle karşılaşmayı (bir gün huzurumuza geleceklerini) ummayanlar: «Bize ya melekler indirilmeliydi ya da Rabbimizi görmeliydik» dediler. Andolsun ki onlar kendileri hakkında kibire kapılmışlar ve azgınlıkla pek ileri gitmişlerdir"},{"SurahNumber":25,"VerseNumber":22,"Text":"(Fakat) melekleri görecekleri gün, günahkârlara o gün hiçbir sevinç haberi yoktur ve: (Melekler onlara; Size, sevinmek) yasaktır, yasak! diyeceklerdir"},{"SurahNumber":25,"VerseNumber":23,"Text":"Onların yaptıkları her bir (iyi) işi ele alırız, onu saçılmış zerreler haline getiririz (değersiz kılarız)"},{"SurahNumber":25,"VerseNumber":24,"Text":"O gün cennetliklerin kalacakları yer daha hayırlı ve dinlenecekleri yer pek güzeldir"},{"SurahNumber":25,"VerseNumber":25,"Text":"O gün gökyüzü beyaz bulutlar ile yarılacak ve melekler bölük bölük indirileceklerdir"},{"SurahNumber":25,"VerseNumber":26,"Text":"İşte o gün, gerçek mülk (hükümranlık) çok merhametli olan Allah’ındır. Kâfirler için de pek çetin bir gündür o"},{"SurahNumber":25,"VerseNumber":27,"Text":"O gün, zalim kimse (pişmanlıktan) ellerini ısırıp şöyle der: Keşke o peygamberle birlikte bir yol tutsaydım"},{"SurahNumber":25,"VerseNumber":28,"Text":"Yazık bana! Keşke falancayı (bâtıl yolcusunu) dost edinmeseydim"},{"SurahNumber":25,"VerseNumber":29,"Text":"Çünkü zikir (Kur'an) bana gelmişken o, hakikaten beni ondan saptırdı. Şeytan insanı (uçuruma sürükleyip sonra) yüzüstü bırakıp rezil rüsva eder"},{"SurahNumber":25,"VerseNumber":30,"Text":"Peygamber der ki: Ey Rabbim! Kavmim bu Kur'an'ı büsbütün terkettiler"},{"SurahNumber":25,"VerseNumber":31,"Text":"(Rasûlüm ) İşte biz böylece her peygamber için suçlulardan düşmanlar peydâ ettik. Hidayet verici ve yardımcı olarak Rabbin yeter"},{"SurahNumber":25,"VerseNumber":32,"Text":"İnkâr edenler: Kur'an ona bir defada topluca indirilmeli değil miydi? dediler. Biz onu senin kalbine iyice yerleştirmek için böyle yaptık (parça parça indirdik) ve onu tane tane (ayırarak) okuduk"},{"SurahNumber":25,"VerseNumber":33,"Text":"Sana hiçbir misal getirmezler ki, biz sana hak ve açıklaması en güzel olanını getirmemiş olalım"},{"SurahNumber":25,"VerseNumber":34,"Text":"Cehennem'de yüzükoyun haşr olunacak olanlar, işte yerleri en kötü ve yolları en sapık olanlar bunlardır"},{"SurahNumber":25,"VerseNumber":35,"Text":"Andolsun biz Musa'ya Kitab'ı verdik, kardeşi Harun'u da ona yardımcı yaptık"},{"SurahNumber":25,"VerseNumber":36,"Text":"«Âyetlerimizi yalan sayan kavme gidin» dedik. Sonunda, (yola gelmediklerinden) onları yerle bir ediverdik"},{"SurahNumber":25,"VerseNumber":37,"Text":"Nuh kavmine gelince, peygamberleri yalancılıkla itham ettiklerinde onları, suda boğduk ve kendilerini insanlar için bir ibret yaptık. Zalimler için acıklı bir azap hazırladık"},{"SurahNumber":25,"VerseNumber":38,"Text":"Âd'ı, Semûd'u, Ress halkını ve bunlar arasında daha birçok nesilleri de (inkârcılıklarından ötürü helâk ettik)"},{"SurahNumber":25,"VerseNumber":39,"Text":"Onların her birine (uymaları için) misaller getirdik; (ama öğüt almadıkları için) hepsini kırdık geçirdik"},{"SurahNumber":25,"VerseNumber":40,"Text":"(Rasûlüm!) Andolsun (bu Mekkeli putperestler), belâ ve felâket yağmuruna tutulmuş olan o beldeye uğramışlardır. Peki onu görmüyorlar mıydı? Hayır, onlar öldükten sonra dirilmeyi ummamaktadırlar"},{"SurahNumber":25,"VerseNumber":41,"Text":"Seni gördükleri zaman: «Bu mu Allah'ın peygamber olarak gönderdiği!» diyerek hep seni alaya alıyorlar"},{"SurahNumber":25,"VerseNumber":42,"Text":"«Şayet ilâhlarımıza ibadet etmekte direnmeseydik, neredeyse bizi onlardan saptıracaktı.» demektedirler. Fakat onlar azabı gördükleri zaman, asıl kimin yolunun sapık olduğunu anlayacaklardır"},{"SurahNumber":25,"VerseNumber":43,"Text":"(Ey Muhammed) Kendi hevâsını ilâh edinen kimseyi gördün mü? Ona sen mi vekil olacaksın"},{"SurahNumber":25,"VerseNumber":44,"Text":"Yoksa sen, onların çoğunun gerçekten (söz) dinleyeceğini yahut düşüneceğini mi sanıyorsun? Hayır, onlar hayvanlar gibidir, hatta onlar yolca daha da sapıktırlar"},{"SurahNumber":25,"VerseNumber":45,"Text":"Rabbinin gölgeyi nasıl uzattığını görmedin mi? Eğer dileseydi, onu elbet hareketsiz kılardı. Sonra biz güneşi, ona delil kıldık"},{"SurahNumber":25,"VerseNumber":46,"Text":"Sonra onu (uzayan gölgeyi) yavaş yavaş kendimize çektik (kısalttık)"},{"SurahNumber":25,"VerseNumber":47,"Text":"Sizin için geceyi örtü, uykuyu istirahat kılan, gündüzü de dağılıp çalışma (zamanı) yapan, O'dur"},{"SurahNumber":25,"VerseNumber":48,"Text":"Rüzgârları rahmetinin önünde müjdeci olarak gönderen O’dur. Ve nice insanlara su vermek için gökten tertemiz su indirdik"},{"SurahNumber":25,"VerseNumber":49,"Text":"Biz, ölü toprağa can vermek, yarattığımız nice hayvanlara"},{"SurahNumber":25,"VerseNumber":50,"Text":"Sonra da ibret almaları için bu suyu aralarında, muhtelif vakitlere göre değiştirmişizdir. Buna rağmen insanların çoğu yine de (falan yıldızla yağmurlandırıldık diyerek) nankörlük (etmek) ten vazgeçmemiştir"},{"SurahNumber":25,"VerseNumber":51,"Text":"(Rasûlüm!) Şayet dileseydik, elbet her ülkeye bir uyarıcı (peygamber) gönderirdik.(Fakat evrensel uyarıcılık görevini sana verdik, seni bütün insanlığa peygamber olarak gönderdik)"},{"SurahNumber":25,"VerseNumber":52,"Text":"(Fakat evrensel uyarıcılık görevini sana verdik.) O halde, kâfirlere boyun eğme ve bununla (Kuran ile) onlara karşı olanca gücünle büyük bir savaş ver"},{"SurahNumber":25,"VerseNumber":53,"Text":"Birinin suyu tatlı ve susuzluğu giderici, diğerininki tuzlu ve acı iki denizi salıveren ve aralarına bir engel, aşılmaz bir sınır koyan O'dur"},{"SurahNumber":25,"VerseNumber":54,"Text":"Sudan (meniden) bir insan yaratıp onu nesep ve sıhriyet (kan ve evlilik bağından doğan) yakınlığa dönüştüren O'dur. Rabbinin her şeye gücü yeter"},{"SurahNumber":25,"VerseNumber":55,"Text":"(Böyle iken inkarcılar) Allah’ı bırakıp kendilerine ne fayda ne de zarar verebilen şeylere kulluk ediyorlar. Kâfir, Rabbine karşı (şeytana) yardımcıdır"},{"SurahNumber":25,"VerseNumber":56,"Text":"(Rasûlüm!) Biz seni ancak müjdeleyici ve uyarıcı olarak gönderdik"},{"SurahNumber":25,"VerseNumber":57,"Text":"De ki: Buna karşılık, sizden, Rabbine doğru bir yol tutmayı dileyen kimseler (olmanız) dışında herhangi bir ücret istemiyorum"},{"SurahNumber":25,"VerseNumber":58,"Text":"Ölümsüz ve daima diri olan Allah'a güvenip dayan. O'nu hamd ile tesbih et. Kullarının günahlarını O’nun bilmesi yeter"},{"SurahNumber":25,"VerseNumber":59,"Text":"Gökleri, yeri ve ikisinin arasındakileri altı günde yaratan, sonra Arş’a istiva eden Rahmân'dır. Bunu bir bilene sor"},{"SurahNumber":25,"VerseNumber":60,"Text":"Onlara: Rahmân'a secde edin! denildiği zaman: «Rahmân da neymiş! Bize emrettiğin şeye secde eder miyiz hiç!» derler ve bu emir onların nefretini arttırır"},{"SurahNumber":25,"VerseNumber":61,"Text":"Oysa gökte burçlar yaratan ve orada aydınlatıcı olarak güneşi ve ayı var eden Allah ne yücedir"},{"SurahNumber":25,"VerseNumber":62,"Text":"İbret almak, yahut şükretmek isteyen kimseler için, gece ile gündüzü birbiri ardınca getiren de Allah'tır"},{"SurahNumber":25,"VerseNumber":63,"Text":"Rahmân'ın( has) kulları onlardır ki, yeryüzünde tevazu ile yürürler ve kendini bilmez kimseler onlara laf attığında (incitmeksizin) «Selam!» derler (geçerler)"},{"SurahNumber":25,"VerseNumber":64,"Text":"Gecelerini Rablerine secde ederek ve kıyam durarak geçirirler"},{"SurahNumber":25,"VerseNumber":65,"Text":"Ve şöyle derler: Rabbimiz! Cehennem azabını üzerimizden sav. Doğrusu onun azabı gelip geçici değil, devamlıdır"},{"SurahNumber":25,"VerseNumber":66,"Text":"Orası cidden ne kötü bir yerleşme ve ikamet yeridir"},{"SurahNumber":25,"VerseNumber":67,"Text":"(O kullar), harcadıklarında ne israf ne de cimrilik ederler; ikisi arasında orta bir yol tutarlar"},{"SurahNumber":25,"VerseNumber":68,"Text":"Yine onlar ki, Allah ile beraber (tuttukları) başka bir ilâha yalvarmazlar, Allah'ın haram kıldığı cana haksız yere kıymazlar ve zina etmezler. Bunları yapan, günahı ( nın cezasını) bulur"},{"SurahNumber":25,"VerseNumber":69,"Text":"Kıyamet günü azabı kat kat arttırılır ve onda (azapta) alçaltılmış olarak devamlı kalır"},{"SurahNumber":25,"VerseNumber":70,"Text":"Ancak tevbe ve iman edip iyi davranışta bulunanlar başkadır; Allah onların kötülüklerini iyiliklere çevirir. Allah çok bağışlayıcıdır, engin merhamet sahibidir"},{"SurahNumber":25,"VerseNumber":71,"Text":"Kim tevbe edip salih amel işlerse, şüphesiz o, tevbesi kabul edilmiş olarak Allah'a döner"},{"SurahNumber":25,"VerseNumber":72,"Text":"(O kullar), yalan yere şahitlik etmezler, boş sözlerle karşılaştıklarında vakar ile (oradan) geçip giderler"},{"SurahNumber":25,"VerseNumber":73,"Text":"Kendilerine Rablerinin âyetleri hatırlatıldığında ise, onlara karşı sağır ve kör davranmazlar"},{"SurahNumber":25,"VerseNumber":74,"Text":"(Ve o kullar): «Rabbimiz! Bize gözümüzü aydınlatacak eşler ve zürriyetler bağışla ve bizi takvâ sahiplerine önder kıl!» derler"},{"SurahNumber":25,"VerseNumber":75,"Text":"İşte onlara, sabretmelerine karşılık cennetin en yüksek makamı verilecek, orada hürmet ve selamla karşılanacaklardır"},{"SurahNumber":25,"VerseNumber":76,"Text":"Orada ebedî kalacaklardır. Orası ne güzel bir yerleşme ve ikamet yeridir"},{"SurahNumber":25,"VerseNumber":77,"Text":"(Rasûlüm!) De ki: (Kulluk ve yalvarmanız olmasa, Rabbim size ne diye değer versin? (Ey inkârcılar! Size Rasûlün bildirdiklerini) kesinkes yalan saydınız; onun için azap yakanızı bırakmayacaktır"}]}