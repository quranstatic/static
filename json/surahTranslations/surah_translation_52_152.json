{"Id":152,"LanguageCodes":["fa","fas"],"Name":"fas-bahaoddinkhorra","Author":"Baha Oddin Khorramshahi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":52,"VerseNumber":1,"Text":"سوگند به [کوه‌] طور"},{"SurahNumber":52,"VerseNumber":2,"Text":"و به کتابی نوشته‌"},{"SurahNumber":52,"VerseNumber":3,"Text":"در ورقی سرگشاده‌"},{"SurahNumber":52,"VerseNumber":4,"Text":"و به بیت‌المعمور"},{"SurahNumber":52,"VerseNumber":5,"Text":"و به سقف برافراشته‌"},{"SurahNumber":52,"VerseNumber":6,"Text":"و به دریای سرشار [از آتش‌]"},{"SurahNumber":52,"VerseNumber":7,"Text":"که عذاب پروردگارت واقع شدنی است‌"},{"SurahNumber":52,"VerseNumber":8,"Text":"و برگردانی ندارد"},{"SurahNumber":52,"VerseNumber":9,"Text":"روزی که آسمان به شدت درهم گردد"},{"SurahNumber":52,"VerseNumber":10,"Text":"و کوهها به شدت روان شود"},{"SurahNumber":52,"VerseNumber":11,"Text":"آری در چنین روزی وای بر دروغ‌انگاران‌"},{"SurahNumber":52,"VerseNumber":12,"Text":"کسانی که به ژاژخایی سرگرمند"},{"SurahNumber":52,"VerseNumber":13,"Text":"روزی که به سوی آتش جهنم به شدت رانده شوند"},{"SurahNumber":52,"VerseNumber":14,"Text":"[و گویند] این همان آتشی است که آن را دروغ می‌انگاشتید"},{"SurahNumber":52,"VerseNumber":15,"Text":"آیا پس این جادوست، یا آنکه شما [به چشم بصیرت‌] نمی‌نگرید؟"},{"SurahNumber":52,"VerseNumber":16,"Text":"وارد آن شوید، و چه صبر کنید، چه صبر نکنید، برایتان یکسان است، فقط در برابر آنچه کرده‌اید جزا می‌یابید"},{"SurahNumber":52,"VerseNumber":17,"Text":"پرهیزگاران در بوستانها و ناز و نعمت‌اند"},{"SurahNumber":52,"VerseNumber":18,"Text":"از آنچه پروردگارشان به آنان ارزانی داشته است، خرمند، و [از اینکه‌] پروردگارشان از عذاب جهنم در امانشان داشته است‌"},{"SurahNumber":52,"VerseNumber":19,"Text":"به خاطر آنچه کرده‌اید، به گوارایی بخورید و بیاشامید"},{"SurahNumber":52,"VerseNumber":20,"Text":"[آنان‌] بر تختهای رج زده تکیه زده‌اند و آنان را جفت حوریان درشت چشم گردانیم‌"},{"SurahNumber":52,"VerseNumber":21,"Text":"و کسانی که ایمان آورده‌اند و زاد و رودشان در ایمان از ایشان پیروی کرده‌اند، زاد و رودشان را به ایشان ملحق سازیم، و چیزی از [جزای‌] عملشان نکاهیم، هر انسانی در گرو کار و کردار خویش است‌"},{"SurahNumber":52,"VerseNumber":22,"Text":"و ایشان را پی در پی از میوه‌ها و گوشت [پرندگانی‌] که خوش دارند می‌دهیم‌"},{"SurahNumber":52,"VerseNumber":23,"Text":"در آنجا جامی را که نه مایه بیهوده‌گویی و نه گناه است، از دست هم می‌گیرند"},{"SurahNumber":52,"VerseNumber":24,"Text":"و بر گرداگرد آنان جوانان [خدمتکار]شان می‌گردند که گویی ایشان مروارید نهفته‌اند"},{"SurahNumber":52,"VerseNumber":25,"Text":"و بعضی از آنان به بعضی دیگر به همپرسی روی آورند"},{"SurahNumber":52,"VerseNumber":26,"Text":"گویند ما پیش از این، در میان خانواده‌مان بیمناک بودیم‌"},{"SurahNumber":52,"VerseNumber":27,"Text":"سپس خداوند بر ما منت نهاد [و نعمت داد] و ما را از عذاب آتشباد [جهنم‌] در امان داشت‌"},{"SurahNumber":52,"VerseNumber":28,"Text":"ما پیش از این او را [به دعا و نیایش‌] می‌خواندیم، اوست که نیکوکار مهربان است‌"},{"SurahNumber":52,"VerseNumber":29,"Text":"پس پند ده که تو به نعمت پروردگارت نه کاهنی و نه دیوانه‌"},{"SurahNumber":52,"VerseNumber":30,"Text":"مگر گویند شاعری است که ما در حق او حوادث روزگار [/مرگ‌] را انتظار می‌کشیم‌"},{"SurahNumber":52,"VerseNumber":31,"Text":"بگو منتظر باشید که من هم همراه شما از منتظرانم‌"},{"SurahNumber":52,"VerseNumber":32,"Text":"یا مگر خردهایشان آنان را به این امر فرمان می‌دهد، یا مگر ایشان قومی طغیانگرند"},{"SurahNumber":52,"VerseNumber":33,"Text":"یا گویند آن را از خود بربافته است، حق این است که ایمان نمی‌ورزند"},{"SurahNumber":52,"VerseNumber":34,"Text":"پس اگر راستگو هستند سخنی مانند آن بیاورند"},{"SurahNumber":52,"VerseNumber":35,"Text":"یا از هیچ خلق شده‌اند، یا آنکه خودشان خالق [خود]اند؟"},{"SurahNumber":52,"VerseNumber":36,"Text":"یا آسمانها و زمین را آفریده‌اند، حق این است که یقین نمی‌ورزند"},{"SurahNumber":52,"VerseNumber":37,"Text":"یا گنجینه‌های پروردگارت نزد آنهاست، یا آنان چیرگانند؟"},{"SurahNumber":52,"VerseNumber":38,"Text":"یا نردبانی دارند که [بر آن بالا رفته‌] [اسرار را] با آن می‌شنوند، در این صورت شنونده آنان دلیلی آشکار بیاورد"},{"SurahNumber":52,"VerseNumber":39,"Text":"یا مگر او [خداوند] را دختران و شما را پسران است؟"},{"SurahNumber":52,"VerseNumber":40,"Text":"یا مگر از ایشان مزدی می‌طلبی، و ایشان از تاوانی گرانبارند؟"},{"SurahNumber":52,"VerseNumber":41,"Text":"یا مگر غیب در اختیار آنان است و ایشان [هر چه خواهند] می‌نویسند"},{"SurahNumber":52,"VerseNumber":42,"Text":"یا مگر نیرنگی در سر دارند، ولی کافران خود نیرنگ خورده‌اند"},{"SurahNumber":52,"VerseNumber":43,"Text":"یا مگر ایشان را خدایی غیر از خداوند است، منزه است خداوند از شریکی که می‌انگارند"},{"SurahNumber":52,"VerseNumber":44,"Text":"و چون پاره‌ای از آسمان را افتاده بینند، گویند ابری متراکم [و نعمت‌] است‌"},{"SurahNumber":52,"VerseNumber":45,"Text":"پس ایشان را رها کن تا روز خاصشان را که در آن بیهوش کرده شوند، دیدار کنند"},{"SurahNumber":52,"VerseNumber":46,"Text":"روزی که نیرنگشان به کار آنان نیاید و یاری نیابند"},{"SurahNumber":52,"VerseNumber":47,"Text":"و برای ستمکاران عذابی جز این است، ولی بیشترشان نمی‌دانند"},{"SurahNumber":52,"VerseNumber":48,"Text":"و تا رسیدن حکم پروردگارت شکیبایی کن، که تو زیر نظر مایی، و چون [از خواب‌] برخاستی سپاسگزارانه پروردگارت را تسبیح گوی‌"},{"SurahNumber":52,"VerseNumber":49,"Text":"و در شب و به هنگام غائب شدن ستارگان نیز او را نیایش کن‌"}]}