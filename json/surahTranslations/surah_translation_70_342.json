{"Id":342,"LanguageCodes":["sq","sqi"],"Name":"sqi-hassannahi","Author":"Hassan Nahi","Language":"Albanian","Description":"Albanian","Direction":"ltr","Source":"https://quranenc.com/check/albanian_nahi/v1.1.0-csv.1 , https://quranenc.com/en/browse/albanian_nahi , https://quranenc.com ,","Translations":[{"SurahNumber":70,"VerseNumber":1,"Text":"Dikush kërkoi një dënim të shpejtë"},{"SurahNumber":70,"VerseNumber":2,"Text":"Për jobesimtarët askush nuk mund ta ndalojë atë (dënim)"},{"SurahNumber":70,"VerseNumber":3,"Text":"(që vjen) nga Allahu, Zoti i Rrugëve të Ngjitjes"},{"SurahNumber":70,"VerseNumber":4,"Text":"Tek Ai ngjiten engjëjt dhe Shpirti (Xhebraili), në një ditë që zgjat sa pesëdhjetë mijë vjet"},{"SurahNumber":70,"VerseNumber":5,"Text":"Prandaj, duro, me durim të hijshëm"},{"SurahNumber":70,"VerseNumber":6,"Text":"Ata e mendojnë atë (dënim) të largët"},{"SurahNumber":70,"VerseNumber":7,"Text":"kurse Ne e shohim të afërt"},{"SurahNumber":70,"VerseNumber":8,"Text":"Atë Ditë qielli do të bëhet si llumi i vajit"},{"SurahNumber":70,"VerseNumber":9,"Text":"e malet do të bëhen si lesh i shprishur"},{"SurahNumber":70,"VerseNumber":10,"Text":"Shoku s’do të pyesë për të shokun"},{"SurahNumber":70,"VerseNumber":11,"Text":"edhe pse do të vihen të shohin njëri-tjetrin. Për të liruar veten nga dënimi i asaj dite, fajtori do të sakrifikonte me gjithë qejf fëmijët e vet"},{"SurahNumber":70,"VerseNumber":12,"Text":"edhe gruan, edhe vëllanë e vet"},{"SurahNumber":70,"VerseNumber":13,"Text":"edhe farefisin, që i gjendej pranë (ne jetën e Tokës)"},{"SurahNumber":70,"VerseNumber":14,"Text":"si dhe të gjithë ata që gjenden në faqe të Tokës, nëse kjo do të mund ta shpëtonte"},{"SurahNumber":70,"VerseNumber":15,"Text":"Por jo, (fajtori do të hidhet në zjarr)! Ai është zjarr flakërues"},{"SurahNumber":70,"VerseNumber":16,"Text":"që e shkul (dhe e djeg) krejtësisht skalpin e kokës"},{"SurahNumber":70,"VerseNumber":17,"Text":"Ai thërret këdo që (i) ka kthyer shpinën e (i) është larguar (besimit)"},{"SurahNumber":70,"VerseNumber":18,"Text":"dhe që ka grumbulluar (pasuri) dhe e ka fshehur"},{"SurahNumber":70,"VerseNumber":19,"Text":"Vërtet që njeriu është krijuar i paqëndrueshëm"},{"SurahNumber":70,"VerseNumber":20,"Text":"kur atë e godet e keqja, ai ligështohet fort"},{"SurahNumber":70,"VerseNumber":21,"Text":"por, kur i bie e mira, ai bëhet koprrac"},{"SurahNumber":70,"VerseNumber":22,"Text":"Përjashtim bëjnë ata që falen"},{"SurahNumber":70,"VerseNumber":23,"Text":"e që janë të vazhdueshëm në faljet e tyre"},{"SurahNumber":70,"VerseNumber":24,"Text":"e që caktojnë një pjesë të pasurisë së tyre"},{"SurahNumber":70,"VerseNumber":25,"Text":"për lypësin dhe për nevojtarin"},{"SurahNumber":70,"VerseNumber":26,"Text":"e që besojnë në Ditën e Llogarisë (Gjykimit)"},{"SurahNumber":70,"VerseNumber":27,"Text":"e që frikësohen nga dënimi i Zotit të tyre"},{"SurahNumber":70,"VerseNumber":28,"Text":"vërtet që askush nuk është i sigurt prej dënimit të Zotit të vet"},{"SurahNumber":70,"VerseNumber":29,"Text":"e që e ruajnë nderin e tyre (nga marrëdhëniet e jashtëligjshme)"},{"SurahNumber":70,"VerseNumber":30,"Text":"përveçse ndaj bashkëshorteve dhe skllaveve të veta - në këtë rast nuk meritojnë qortim"},{"SurahNumber":70,"VerseNumber":31,"Text":"por kush kërkon jashtë këtyre caqeve, pikërisht ata janë shkelësit"},{"SurahNumber":70,"VerseNumber":32,"Text":"e që i ruajnë amanetet dhe i plotësojnë besëlidhjet e tyre"},{"SurahNumber":70,"VerseNumber":33,"Text":"e që gjithnjë dëshmojnë drejt"},{"SurahNumber":70,"VerseNumber":34,"Text":"e që i falin namazet rregullisht"},{"SurahNumber":70,"VerseNumber":35,"Text":"Pikërisht ata do të jenë të nderuar në kopshtet e Xhenetit"},{"SurahNumber":70,"VerseNumber":36,"Text":"Ç’është kështu me jobesimtarët, që nxitojnë drejt teje"},{"SurahNumber":70,"VerseNumber":37,"Text":"djathtas e majtas, grupe-grupe"},{"SurahNumber":70,"VerseNumber":38,"Text":"A mos çdonjëri prej tyre shpreson të hyjë në Kopshtin e Lumturisë"},{"SurahNumber":70,"VerseNumber":39,"Text":"Kurrsesi! Vërtet që ata e dinë nga çfarë i kemi krijuar"},{"SurahNumber":70,"VerseNumber":40,"Text":"Betohem për Zotin e lindjeve dhe të perëndimeve, që Ne jemi të Zotë"},{"SurahNumber":70,"VerseNumber":41,"Text":"t’i ndërrojmë ata me njerëz më të mirë se ata dhe askush nuk na pengon dot"},{"SurahNumber":70,"VerseNumber":42,"Text":"Andaj, lëri ata të zbaviten me gjëra të kota dhe të luajnë derisa të përballen me Ditën e tyre që u është premtuar"},{"SurahNumber":70,"VerseNumber":43,"Text":"Ditën, në të cilën do të dalin nga varrezat duke vrapuar, sikur të ishin duke nxituar drejt një altari"},{"SurahNumber":70,"VerseNumber":44,"Text":"me shikim të frikësuar e të kapluar nga poshtërimi. Ajo është Dita që u është premtuar atyre"}]}