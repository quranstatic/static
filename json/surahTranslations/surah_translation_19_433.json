{"Id":433,"LanguageCodes":["tr","tur"],"Name":"tur-wwwislamhouseco","Author":"Www.islamhouse.com","Language":"Turkish","Description":"Turkish","Direction":"ltr","Source":"www.islamhouse.com","Translations":[{"SurahNumber":19,"VerseNumber":1,"Text":"Kâf, Hâ, Yâ, Ayn, Sâd"},{"SurahNumber":19,"VerseNumber":2,"Text":"Bu, Rabbinin Zekeriya kuluna olan merhametinin zikredilmesidir"},{"SurahNumber":19,"VerseNumber":3,"Text":"Hani o, Rabbine gizlice yalvarmıştı"},{"SurahNumber":19,"VerseNumber":4,"Text":"O, şöyle demişti: \"Rabbim! Şüphesiz kemiklerim zayıflayıp gevşedi ve ağarmış saçıyla başım yaşlılık aleviyle tutuştu. Sana dua etmekle de ey Rabbim, hiç bir zaman bedbaht olmadım"},{"SurahNumber":19,"VerseNumber":5,"Text":"Ben arkamdan gelecek yakınlarım için endişeliyim. Karım ise kısırdır, bana katından bir evlat bağışla"},{"SurahNumber":19,"VerseNumber":6,"Text":"Bana da Yakupoğulları'na mirasçı olsun. Rabbim onu razı olacağın bir kimse kıl"},{"SurahNumber":19,"VerseNumber":7,"Text":"“Ey Zekeriya! Gerçekten biz sana Yahya adında bir oğul müjdeleriz. Bundan önce kimseye bu adı vermemiştik.”"},{"SurahNumber":19,"VerseNumber":8,"Text":"“Rabbim! Hanımım kısır ve ben de son derece kocamışken nasıl oğlum olur ki?”dedi"},{"SurahNumber":19,"VerseNumber":9,"Text":"(Melek) Dedi ki: “Öyle. (Ama) Rabbin buyurdu ki: Bu, benim için pek kolaydır. Çünkü sen daha önce bir şey değilken seni yarattım.”"},{"SurahNumber":19,"VerseNumber":10,"Text":"Zekeriyya: “Rabbim, öyleyse bana (çocuğumun olacağına) bir işaret ver.” dedi. Allah da: “Senin işaretin, sapasağlam olduğun halde insanlarla (üç gün) üç gece konuşamamandır.” dedi"},{"SurahNumber":19,"VerseNumber":11,"Text":"Derken Zekeriya mabedden halkının karşısına çıktı ve onlara “Sabah akşam (Allah’ı) tesbih edin!” diye işaret etti"},{"SurahNumber":19,"VerseNumber":12,"Text":"“Ey Yahya! Kitabı tam bir kuvvetle tut.” Biz ona daha çocukken hikmeti verdik"},{"SurahNumber":19,"VerseNumber":13,"Text":"Katımızdan bir merhamet ve arınmışlık vermiştik. O takva sahibiydi"},{"SurahNumber":19,"VerseNumber":14,"Text":"Ana babasına karşı itaatkârdı. Büyüklük taslayan ve isyankâr bir kimse değildi"},{"SurahNumber":19,"VerseNumber":15,"Text":"Doğduğu gün, öldüğü gün ve yeniden dirileceği gün ona selam olsun"},{"SurahNumber":19,"VerseNumber":16,"Text":"Kitapta Meryem’i de an! Hani o, ailesinden ayrılarak doğu tarafında inzivaya çekilmişti"},{"SurahNumber":19,"VerseNumber":17,"Text":"Sonra onlarla kendi arasında bir perde germişti. Derken biz ona ruhumuzu (Cebrail’i) gönderdik. Ona tam bir insan suretinde göründü"},{"SurahNumber":19,"VerseNumber":18,"Text":"Meryem: “Senden Rahman’a sığınırım, eğer takvâ sahibi bir kimse isen” dedi"},{"SurahNumber":19,"VerseNumber":19,"Text":"Cebrail: “Ben ancak Rabbinin elçisiyim. Sana tertemiz bir çocuk bağışlamak için gönderildim.” dedi"},{"SurahNumber":19,"VerseNumber":20,"Text":"Meryem: “Bana hiçbir insan dokunmadığı ve iffetsiz bir kadın olmadığım hâlde, benim nasıl çocuğum olabilir?” dedi"},{"SurahNumber":19,"VerseNumber":21,"Text":"Cebrail: “Evet, öyle! Rabbin diyor ki: O benim için çok kolaydır. Onu insanlara bir mucize, katımızdan bir rahmet kılmak için böyle takdir ettik. Bu, zaten (ezelde) hükme bağlanmış bir iştir.” dedi"},{"SurahNumber":19,"VerseNumber":22,"Text":"Böylelikle ona gebe kaldı da böylece onunla ıssız bir yere çekildi"},{"SurahNumber":19,"VerseNumber":23,"Text":"Doğum sancısı onu bir hurma ağacına yöneltti. “Keşke bundan önce ölseydim de büsbütün unutulup gitmiş olsaydım!” dedi"},{"SurahNumber":19,"VerseNumber":24,"Text":"Bunun üzerine (İsa) Onun (Meryem'in) altından şöyle seslendi: “Üzülme, Rabbin senin alt tarafından bir su arkı kılmıştır.”"},{"SurahNumber":19,"VerseNumber":25,"Text":"Hurma ağacını kendine doğru silkele ki, sana taze hurma dökülsün"},{"SurahNumber":19,"VerseNumber":26,"Text":"Ye, iç, gözün aydın olsun. İnsanlardan birini görecek olursan; “Şüphesiz ben Rahmân’a susmayı adadım. Bugün hiçbir insan ile konuşmayacağım.” de"},{"SurahNumber":19,"VerseNumber":27,"Text":"Onu taşıyarak kavmine götürdü: “Ey Meryem! Gerçekten sen görülmedik bir iş yaptın” dediler"},{"SurahNumber":19,"VerseNumber":28,"Text":"Ey Harun’un kızkardeşi! Baban kötü birisi değildi, annen de iffetsiz değildi.\" dediler"},{"SurahNumber":19,"VerseNumber":29,"Text":"Bunun üzerine (çocuğu) işaret etti. \"Onlar da biz, beşikteki bir çocukla nasıl konuşabiliriz?\" dediler"},{"SurahNumber":19,"VerseNumber":30,"Text":"Dedi ki: \"Muhakkak ben Allah’ın kuluyum. Bana o kitabı vermiş ve beni nebî kılmıştır"},{"SurahNumber":19,"VerseNumber":31,"Text":"Nerede olursam olayım beni mübarek kıldı ve yaşadığım müddetçe namaz kılmamı ve zekât vermemi emretti"},{"SurahNumber":19,"VerseNumber":32,"Text":"“Beni anama saygılı kıldı. Beni azgın bir zorba kılmadı.”"},{"SurahNumber":19,"VerseNumber":33,"Text":"“Doğduğum gün, öleceğim gün ve diriltileceğim gün bana selâm olsun.”"},{"SurahNumber":19,"VerseNumber":34,"Text":"İşte hakkında şüpheye düştükleri Meryem oğlu İsa hak söze göre budur"},{"SurahNumber":19,"VerseNumber":35,"Text":"Allah’ın çocuk edinmesi olacak bir şey değildir. O, bundan münezzehtir. Bir işe hükmettiğinde ona yalnızca “Ol!” der, o da oluverir"},{"SurahNumber":19,"VerseNumber":36,"Text":"Şüphesiz Allah, benim de sizin de Rabbinizdir. Öyleyse (sadece) O’na ibadet edin. Dosdoğru yol budur"},{"SurahNumber":19,"VerseNumber":37,"Text":"Fırkalar, kendi aralarında anlaşmazlığa düştüler. Büyük bir günü görüp yaşayacakları için kâfirlerin vay haline"},{"SurahNumber":19,"VerseNumber":38,"Text":"Bize gelecekleri gün, ne kadar iyi işitecek, ne kadar da iyi görecekler! Ama bugün o zalimler apaçık bir sapıklık içindedirler"},{"SurahNumber":19,"VerseNumber":39,"Text":"Onları işin hükme bağlanacağı hasret günüyle uyar! Onlar (dünyada bu hususta) gaflet içindedirler ve onlar iman etmezler"},{"SurahNumber":19,"VerseNumber":40,"Text":"Arza ve üzerindekilere elbet biz mirasçı oluruz ve yalnız bize döndürülürler"},{"SurahNumber":19,"VerseNumber":41,"Text":"Kitapta İbrahim’i de an. O son derece doğru sözlü bir peygamberdi"},{"SurahNumber":19,"VerseNumber":42,"Text":"Babacığım! İşitmeyen, görmeyen ve sana hiçbir faydası olmayan şeylere niçin ibadet ediyorsun?\" dedi"},{"SurahNumber":19,"VerseNumber":43,"Text":"Babacığım! Gerçekten sana gelmeyen ilim bana gelmiştir. Hadi bana uy da seni dosdoğru bir yola ileteyim"},{"SurahNumber":19,"VerseNumber":44,"Text":"Babacığım! Şeytan'a ibadet etme! Çünkü Şeytan Rahman’a asi olmuştur"},{"SurahNumber":19,"VerseNumber":45,"Text":"“Babacığım, doğrusu Rahman’ın azabı sana dokunur da şeytanın velisi olursun, diye korkarım.”"},{"SurahNumber":19,"VerseNumber":46,"Text":"Ey İbrahim! Benim ilahlarımdan yüz mü çeviriyorsun? Eğer bundan vazgeçmezsen seni elbette taşlarım. Uzun bir müddet benden uzak dur.\" dedi"},{"SurahNumber":19,"VerseNumber":47,"Text":"İbrahim: \"Selam olsun sana!\" dedi. \"Senin için Rabbimden mağfiret dileyeceğim. Zira o bana çok merhamet edip lütfeder"},{"SurahNumber":19,"VerseNumber":48,"Text":"“Ben sizi de, sizin Allah’tan başka taptıklarınızı da terk ediyorum. Yalnız Rabbime dua ediyorum. Rabbime dua etmekle bedbaht olmayacağımı ümit ederim"},{"SurahNumber":19,"VerseNumber":49,"Text":"Onlardan ve Allah’tan başka ibadet ettikleri (ilahlardan) uzaklaşınca, O’na İshak’ı ve Yakub’u bahşettik. Hepsini de peygamber yaptık"},{"SurahNumber":19,"VerseNumber":50,"Text":"Onlara rahmetimizden bağışta bulunduk. Onlar için yüce bir doğruluk dili var ettik (güzel bir söz ile anılmalarını temin ettik)"},{"SurahNumber":19,"VerseNumber":51,"Text":"Kitapta Musa’yı da an. Şüphesiz o, ihlâsa erdirilmiş bir rasul ve bir peygamberdi"},{"SurahNumber":19,"VerseNumber":52,"Text":"Ona, Tûr dağının sağ tarafından seslendik ve kendisi ile konuşmak için kendimize yaklaştırdık"},{"SurahNumber":19,"VerseNumber":53,"Text":"O’na rahmetimizden kardeşi Harun’u peygamber olarak bağışlamıştık"},{"SurahNumber":19,"VerseNumber":54,"Text":"Kitapta İsmail’i de an. O, sözüne sadıktı ve rasûl bir peygamber idi"},{"SurahNumber":19,"VerseNumber":55,"Text":"Ailesine namazı ve zekâtı emrederdi. Rabbinin yanında razı olunan birisiydi"},{"SurahNumber":19,"VerseNumber":56,"Text":"Kitapta İdris'i de an. Gerçekten o çok doğru sözlü bir peygamberdi"},{"SurahNumber":19,"VerseNumber":57,"Text":"Biz onu yüce bir makama yükselttik"},{"SurahNumber":19,"VerseNumber":58,"Text":"İşte onlar, Adem’in ve Nuh ile birlikte taşıdıklarımızın soyundan gelen, Allah’ın kendilerine nimet verdiği peygamberlerden ve İbrahim’in, İsrail'in/Yakub'un soyundan, doğruya ulaştırdığımız ve seçkin kıldığımız kimselerdendir. Onlara Rahman’ın ayetleri okunduğu zaman ağlayarak secdeye kapanırlardı"},{"SurahNumber":19,"VerseNumber":59,"Text":"Ama onların ardından namazı zayi eden ve şehvetlerine uyan bir nesil geldi. İşte onlar gayy ile karşılaşacaklardır"},{"SurahNumber":19,"VerseNumber":60,"Text":"Ancak tevbe edip, iman ederek salih amel işleyenler, işte bunlar Cennet'e girecekler ve hiçbir şekilde haksızlığa uğramayacaklardır"},{"SurahNumber":19,"VerseNumber":61,"Text":"Rahman’ın kullarına gayb ile vaat ettiği Adn cennetlerine (gireceklerdir). Onun vaadi şüphesiz yerine gelecektir"},{"SurahNumber":19,"VerseNumber":62,"Text":"Orada boş söz işitmezler. Ancak selam (işitirler). Ve orada, sabah akşam kendilerine ait rızıkları vardır"},{"SurahNumber":19,"VerseNumber":63,"Text":"İşte kullarımızdan takvâ sahibi olanlara miras olarak vereceğimiz cennet budur"},{"SurahNumber":19,"VerseNumber":64,"Text":"Biz ancak Rabbinin emriyle ineriz. Önümüzdeki, arkamızdaki ve bunların arasındaki her şey O’na aittir. Rabbin unutmuş değildir"},{"SurahNumber":19,"VerseNumber":65,"Text":"O; göklerin, yerin ve ikisi arasındakilerin Rabbidir. O halde sadece O’na ibadet et ve ibadet etmede sabırlı, sebatkâr ol. O’nun hiç adaşının/benzerinin olduğunu biliyor musun"},{"SurahNumber":19,"VerseNumber":66,"Text":"İnsan: “Ben öldükten sonra mı diriltilip çıkarılacakmışım?” der"},{"SurahNumber":19,"VerseNumber":67,"Text":"İnsan, daha önce hiçbir şey değilken kendisini yarattığımızı hiç düşünmüyor mu"},{"SurahNumber":19,"VerseNumber":68,"Text":"Rabbine andolsun ki, onları ve Şeytanları bir araya toplayacağız ve sonra onları diz üstü çökmüş vaziyette Cehennem'in çevresinde hazır bulunduracağız"},{"SurahNumber":19,"VerseNumber":69,"Text":"Sonra her bir topluluktan, Rahman’a karşı en isyankâr olanları mutlaka çekip çıkaracağız"},{"SurahNumber":19,"VerseNumber":70,"Text":"Sonra biz ona (Cehennem'e) girmeye kimlerin en layık olduğunu daha iyi bilmekteyiz"},{"SurahNumber":19,"VerseNumber":71,"Text":"Sizden ona uğramayacak kimse yoktur. Bu Rabbinin yapmayı üzerine aldığı kesin bir hükmüdür"},{"SurahNumber":19,"VerseNumber":72,"Text":"Sonra, takva sahiplerini kurtaracağız, zalimleri de orada dizüstü çökmüş olarak bırakacağız"},{"SurahNumber":19,"VerseNumber":73,"Text":"Ayetlerimiz kendilerine apaçık bir şekilde okunduğu zaman, kâfir olanlar, iman edenlere; \"İki gruptan hangisi makam bakımından daha iyi ve topluluk bakımından daha güzeldir?\" dediler"},{"SurahNumber":19,"VerseNumber":74,"Text":"Biz onlardan önce mal, mülk ve görünüm bakımından daha güzel olan nice nesilleri helâk ettik"},{"SurahNumber":19,"VerseNumber":75,"Text":"De ki: “Kim sapıklıkta ise Rahman ona verdiği mühleti uzattıkça uzatır. Nihayet kendilerine vaat olunanı, ya azabı yahut kıyameti göreceklerinde hangisinin makamca daha kötü ve askerce daha zayıf olduğunu bileceklerdir"},{"SurahNumber":19,"VerseNumber":76,"Text":"Allah hidayete erenlerin hidayetini arttırır. Kalıcı olan salih ameller ise sevap bakımından da Rabbin yanında hayırlıdır, âkıbetçe de daha hayırlıdır"},{"SurahNumber":19,"VerseNumber":77,"Text":"Ayetlerimiz hakkında kâfir olup; “Bana elbette mal ve evlat verilecek!” diyen kimseyi gördün mü"},{"SurahNumber":19,"VerseNumber":78,"Text":"O gaybı mı tanık oldu, yoksa Rahman’dan bir söz mü almış"},{"SurahNumber":19,"VerseNumber":79,"Text":"Hayır! Biz, onun söylediklerini yazacağız ve azabını arttırdıkça arttıracağız"},{"SurahNumber":19,"VerseNumber":80,"Text":"Onun söylemekte olduğuna (mal ve çocuklarına) biz mirasçı olacağız. O tek başına bize gelecek"},{"SurahNumber":19,"VerseNumber":81,"Text":"Kendilerine güç (izzet) sağlasınlar diye, Allah'tan başka ilahlar edindiler"},{"SurahNumber":19,"VerseNumber":82,"Text":"Hayır! O ilahlar, onların kendilerine yaptığı ibadeti inkâr edecekler ve onlara karşı olacaklardır"},{"SurahNumber":19,"VerseNumber":83,"Text":"Bilmez misin ki biz şeytanları kâfirler üzerine salarız da onları alabildiğine (isyana) kışkırtırlar"},{"SurahNumber":19,"VerseNumber":84,"Text":"O halde onlar için acele etme. Biz onların günlerini sayıp duruyoruz"},{"SurahNumber":19,"VerseNumber":85,"Text":"O gün, muttakileri konuk olarak Rahman’ın huzurunda toplarız"},{"SurahNumber":19,"VerseNumber":86,"Text":"Günahkârları ise susuz olarak Cehennem'e süreriz"},{"SurahNumber":19,"VerseNumber":87,"Text":"Rahman’ın katında söz almış olanlardan başka hiçbir kimse şefaat edemez"},{"SurahNumber":19,"VerseNumber":88,"Text":"Onlar: \"Rahman, bir çocuk edindi.\" dediler"},{"SurahNumber":19,"VerseNumber":89,"Text":"Andolsun ki siz, pek çirkin bir şey söylediniz"},{"SurahNumber":19,"VerseNumber":90,"Text":"Bu söz yüzünden neredeyse gökler parçalanacak, yer yarılacak ve dağlar yıkılıp yerle bir olacaktı"},{"SurahNumber":19,"VerseNumber":91,"Text":"Rahman’a çocuk iddiasında bulundular"},{"SurahNumber":19,"VerseNumber":92,"Text":"Hâlbuki Rahman’a bir çocuk edinmek yakışmaz"},{"SurahNumber":19,"VerseNumber":93,"Text":"Göklerde ve yerde kim varsa hepsi Rahman’ın huzuruna ancak kul olarak gelir"},{"SurahNumber":19,"VerseNumber":94,"Text":"O, onların hepsini (ilmi ile kuşatmış) ve onları bir bir saymıştır"},{"SurahNumber":19,"VerseNumber":95,"Text":"Hepsi de ona kıyamet günü tek olarak gelecektir"},{"SurahNumber":19,"VerseNumber":96,"Text":"Muhakkak iman edip, salih amel işleyenlere Rahman bir sevgi verecektir"},{"SurahNumber":19,"VerseNumber":97,"Text":"Muttakileri müjdelemen ve inatçı bir kavmi uyarman için, bu Kur’an’ı senin dilin ile kolaylaştırdık"},{"SurahNumber":19,"VerseNumber":98,"Text":"Onlardan önce nice nesilleri yok ettik. Onlardan hiçbirini hissediyor veya onlara ait en küçük bir ses işitiyor musun"}]}