{"Id":207,"LanguageCodes":["it","ita"],"Name":"ita-hamzarobertopic","Author":"Hamza Roberto Piccardo","Language":"Italian","Description":"Italian","Direction":"ltr","Source":"http://tanzil.net","Translations":[{"SurahNumber":64,"VerseNumber":1,"Text":"Glorifica Allah ciò che è nei cieli e sulla terra, Sua la Sovranità, Sua la Lode. Egli è onnipotente"},{"SurahNumber":64,"VerseNumber":2,"Text":"Egli è Colui Che vi ha creati. Fra di voi vi è chi non crede e chi crede e Allah osserva quello che fate"},{"SurahNumber":64,"VerseNumber":3,"Text":"Egli ha creato i cieli e la terra in tutta verità, e vi ha plasmati in una forma armoniosa. Verso di Lui è il divenire"},{"SurahNumber":64,"VerseNumber":4,"Text":"Egli conosce quel che è nei cieli e sulla terra e conosce quello che celate e quello che palesate. Allah ben conosce quello che c'è nei petti"},{"SurahNumber":64,"VerseNumber":5,"Text":"Non vi è giunta notizia di coloro che furono miscredenti in passato? Gustarono le conseguenze della loro condotta e avranno doloroso castigo"},{"SurahNumber":64,"VerseNumber":6,"Text":"E ciò in quanto vennero ad essi con le prove i loro messaggeri, ma dissero: “Sarà un uomo a guidarci?”. Non credettero e voltarono le spalle, ma Allah non ha bisogno [di loro]. Allah basta a Se Stesso ed è il Degno di lode"},{"SurahNumber":64,"VerseNumber":7,"Text":"Coloro che non credono affermano che non saranno affatto resuscitati. Di': “Invece sì, per il mio Signore: sarete resuscitati, quindi sarete informati di quel che avrete fatto. Ciò è facile per Allah”"},{"SurahNumber":64,"VerseNumber":8,"Text":"Credete dunque in Allah e nel Suo Messaggero e nella Luce che abbiamo fatta scendere. Allah è ben informato a proposito di quello che fate"},{"SurahNumber":64,"VerseNumber":9,"Text":"Il Giorno in cui sarete riuniti per il Giorno del Raduno, sarà il Giorno del reciproco inganno. A chi avrà creduto in Allah e avrà compiuto il bene, Egli cancellerà i peccati e lo introdurrà nei Giardini dove scorrono i ruscelli, in cui rimarrà in perpetuo e per sempre. Ecco l'immenso successo"},{"SurahNumber":64,"VerseNumber":10,"Text":"Coloro invece che non credono e tacciano di menzogna i Nostri segni, saranno i compagni del Fuoco in cui rimarranno in perpetuo. Qual tristo avvenire"},{"SurahNumber":64,"VerseNumber":11,"Text":"Nessuna sventura colpisce [l'uomo] senza il permesso di Allah. Allah guida il cuore di chi crede in Lui. Allah è l'Onnisciente"},{"SurahNumber":64,"VerseNumber":12,"Text":"Obbedite dunque ad Allah e obbedite al Messaggero. Se poi volgerete le spalle, [sappiate che] al Nostro Messaggero [incombe] solo la trasmissione esplicita"},{"SurahNumber":64,"VerseNumber":13,"Text":"Allah, non v'è dio all'infuori di Lui! Confidino dunque in Allah i credenti"},{"SurahNumber":64,"VerseNumber":14,"Text":"O voi che credete, nelle vostre spose e nei vostri figli c'è [talvolta] un nemico per voi. State in guardia. Se dimenticherete, lascerete cadere e perdonerete; in verità Allah è perdonatore, misericordioso"},{"SurahNumber":64,"VerseNumber":15,"Text":"I vostri beni e i vostri figli non sono altro che tentazione, mentre presso Allah c'è ricompensa immensa"},{"SurahNumber":64,"VerseNumber":16,"Text":"Temete Allah per quello che potete, ascoltate, obbedite e siate generosi: ciò è un bene per voi stessi. Coloro che si saranno preservati dalla loro stessa avidità saranno quelli che prospereranno"},{"SurahNumber":64,"VerseNumber":17,"Text":"Se fate ad Allah un prestito bello, Egli ve lo raddoppierà e vi perdonerà. Allah è riconoscente, magnanimo"},{"SurahNumber":64,"VerseNumber":18,"Text":"Conoscitore dell'invisibile e del palese, l'Eccelso, il Saggio"}]}