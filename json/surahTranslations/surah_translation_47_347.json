{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":47,"VerseNumber":1,"Text":"Бог ће поништити дела оних који не верују и од пута Његовог одвраћају"},{"SurahNumber":47,"VerseNumber":2,"Text":"А онима који верују и раде добра дела и верују у оно што се објављује Мухаммеду, а то је истина од њиховог Господара, Он ће преко лоших поступака њихових прећи и прилике ће њихове побољшати"},{"SurahNumber":47,"VerseNumber":3,"Text":"То је зато што неверници следе неистину, а верници следе истину од свога Господара. Ето, тако Аллах наводи људима њихове примере"},{"SurahNumber":47,"VerseNumber":4,"Text":"Кад се у борби с неверницима сретнете по вратовима их ударајте све док их не ослабите, а онда их вежите када их заробите, и после, или их великодушно ослободите или откупнину захтевајте, све док борба не престане. Тако учините! Да Бог хоће, Он би им се осветио, али Он вас жели искушати једне помоћу других. Он неће поништити дела оних који на Божјем путу погину"},{"SurahNumber":47,"VerseNumber":5,"Text":"Он ће, сигурно, да их упути и њихове прилике да побољша"},{"SurahNumber":47,"VerseNumber":6,"Text":"и да их уведе у Рај, о коме их је већ упознао"},{"SurahNumber":47,"VerseNumber":7,"Text":"О верници, ако Аллаха помогнете, и Он ће вас да помогне и ваше кораке да учврсти"},{"SurahNumber":47,"VerseNumber":8,"Text":"А онима који не верују – пропаст њима! Он неће дела њихова прихватити"},{"SurahNumber":47,"VerseNumber":9,"Text":"То је зато што они мрзе оно што Аллах објављује, и Он ће да поништи њихова дела"},{"SurahNumber":47,"VerseNumber":10,"Text":"Зашто они не иду по Земљи да виде какав је био крај оних пре њих? Њих је Аллах уништио, а то очекује и остале невернике"},{"SurahNumber":47,"VerseNumber":11,"Text":"То је зато што је Аллах заштитник оних који верују и што неверници немају заштитника"},{"SurahNumber":47,"VerseNumber":12,"Text":"Аллах ће оне који верују и раде добра дела да уведе у рајске баште, кроз које теку реке, а они који не верују - који се наслађују и једу као што једе стока - њихово пребивалиште ће да буде Ватра"},{"SurahNumber":47,"VerseNumber":13,"Text":"А колико смо уништили градова, много моћнијих од твога града из којег си протеран, и није било никог да им помогне"},{"SurahNumber":47,"VerseNumber":14,"Text":"Зар је онај који има јасну представу о своме Господару као они којима су улепшана њихова ружна дела и који се поводе за својим страстима"},{"SurahNumber":47,"VerseNumber":15,"Text":"Изглед Раја који је обећан онима који се боје Аллаха је овакав: у њему су реке од неустајале воде и реке од млека непромењеног укуса, и реке од вина, пријатног онима који пију, и реке од процеђеног меда, и у њему за њих има разноврсног воћа, а уз то и опрост од њиховог Господара. Зар су такви исти као они који ће у Ватри да вечно бораве, који ће узаврелом водом да буду појени, која ће црева да им кида"},{"SurahNumber":47,"VerseNumber":16,"Text":"Има оних који долазе да те слушају, али чим се од тебе удаље, питају оне којима је дато знање: „Шта оно он малопре рече?“ То су они чија је срца Аллах запечатио и који се поводе за својим страстима"},{"SurahNumber":47,"VerseNumber":17,"Text":"А оне који су на Правом путу Он ће и даље водити и надахнуће их како ће се ватре сачувати"},{"SurahNumber":47,"VerseNumber":18,"Text":"Зар они чекају да им само Час смака света изненада дође, а већ су дошли његови предзнаци? А шта ће им користити опомена кад им он дође"},{"SurahNumber":47,"VerseNumber":19,"Text":"Знај да нема бога осим Аллаха! Тражи опрост за своје грехе и за вернике и вернице! Аллах зна куда се крећете и где боравите"},{"SurahNumber":47,"VerseNumber":20,"Text":"А они који верују говоре: “Зашто се не објави једно поглавље?” А кад би објављено једно поглавље и у њему би споменута борба, ти си могао видети оне чија су срца болесна како те гледају погледом пред смрт онесвешћеног! Тешко њима"},{"SurahNumber":47,"VerseNumber":21,"Text":"Боље би им било да су послушни и да разумно говоре! А кад је борба већ прописана, боље би им било да су према Богу искрени"},{"SurahNumber":47,"VerseNumber":22,"Text":"Зар и ви не бисте, кад бисте се власти дочепали, неред на Земљи чинили и родбинске везе кидали"},{"SurahNumber":47,"VerseNumber":23,"Text":"То су они које је Аллах проклео и учинио их глувим и слепим"},{"SurahNumber":47,"VerseNumber":24,"Text":"Како они не размисле о Кур'ану, или су им на срцима катанци"},{"SurahNumber":47,"VerseNumber":25,"Text":"Оне који су од вере своје отпали, пошто им је био јасан Прави пут, ђаво је на грех наводио и лажну им наду уливао"},{"SurahNumber":47,"VerseNumber":26,"Text":"То је зато што су говорили онима који не воле оно што Бог објављује: “Ми ћемо вам се у неким стварима покоравати.” А Бог добро зна њихове тајне"},{"SurahNumber":47,"VerseNumber":27,"Text":"А како ће тек да буде кад им анђели буду узимали душе ударајући их по њиховим образима и леђима"},{"SurahNumber":47,"VerseNumber":28,"Text":"Тако ће да буде зато што су следили оно што изазива Аллахову љутњу, а презирали су оно чиме је Он задовољан; Он ће поништити њихова дела"},{"SurahNumber":47,"VerseNumber":29,"Text":"Зар они болесних срца мисле да Аллах њихове злобе неће да изнесе на видело"},{"SurahNumber":47,"VerseNumber":30,"Text":"А да хоћемо, Ми бисмо ти их, уистину, показали и ти би их, сигурно, препознао по њиховим обележјима. Али, ти ћеш да их препознаш и по начину њиховог говора, а Аллах зна ваше поступке"},{"SurahNumber":47,"VerseNumber":31,"Text":"Ми ћемо да вас искушавамо све док не укажемо на борце и постојане међу вама, а и вести о вама ћемо проверавати"},{"SurahNumber":47,"VerseNumber":32,"Text":"Заиста, они који не верују и одвраћају од Аллаховог пута, и који се супротстављају Посланику, након што им је постала јасна Упута, неће нимало да науде Аллаху, и Он ће да поништи њихова дела"},{"SurahNumber":47,"VerseNumber":33,"Text":"О ви који верујете, покоравајте се Аллаху и покоравајте се Посланику, и не поништавајте своја дела"},{"SurahNumber":47,"VerseNumber":34,"Text":"Онима који не верују и одвраћају од Аллаховог пута, па после умиру као неверници, Аллах, заиста, неће да опрости"},{"SurahNumber":47,"VerseNumber":35,"Text":"И не будите кукавице и не нудите примирје јер сте јачи, а Аллах је са вама и Он неће да вас лиши награде за ваша дела"},{"SurahNumber":47,"VerseNumber":36,"Text":"Овосветски живот само је игра и забава! А ако будете веровали и бојали се Аллаха и клонили греха, Он ће вас наградити и неће од вас тражити ваша имања"},{"SurahNumber":47,"VerseNumber":37,"Text":"Ако би их од вас тражио и упоран у томе био, ви бисте постали шкрти и тиме би се показала ваша малодушност"},{"SurahNumber":47,"VerseNumber":38,"Text":"Ви се, ето, позивате да трошите на Аллаховом путу, али неки су од вас шкрти, а ко шкртари, шкртари на своју штету, јер Аллах је богат, а ви сте сиромашни. А ако се одметнете, Он ће да вас замени другим народом, који онда, неће да буде као што сте ви"}]}