{"Id":185,"LanguageCodes":["ha","hau"],"Name":"hau-abubakarmahmoud-la","Author":"Abubakar Mahmoud Gumi","Language":"Hausa","Description":"Hausa - Transliteration","Direction":"ltr","Source":"http://tanzil.net","Translations":[{"SurahNumber":51,"VerseNumber":1,"Text":"Ina rantsuwa da iskoki masu shekar abubuwa, sheƙewa"},{"SurahNumber":51,"VerseNumber":2,"Text":"Sa'an nan da giragizai masu ɗaukar nauyi (na ruwa)"},{"SurahNumber":51,"VerseNumber":3,"Text":"Sa'an nan da jirage masu gudana (a kan ruwa) da sauƙi"},{"SurahNumber":51,"VerseNumber":4,"Text":"Sa'an nan da Mala'iku masu rabon al'amari (bisa umurnin Allah)"},{"SurahNumber":51,"VerseNumber":5,"Text":"Lalle abin da ake yi muku alkawari (da zuwansa), haƙiƙa gaskiya ne"},{"SurahNumber":51,"VerseNumber":6,"Text":"Kuma lalle sakamako (ga ayyukanku), haƙiƙa, mai aukuwa ne"},{"SurahNumber":51,"VerseNumber":7,"Text":"Ina rantsuwa da sama ma'abuciyar hanyoyi (na tafiyar taurari da sautin rediyo)"},{"SurahNumber":51,"VerseNumber":8,"Text":"Lalle ku, haƙiƙa, kuna cikin magana mai saɓa wa juna (game da Alƙur'ani)"},{"SurahNumber":51,"VerseNumber":9,"Text":"Ana karkatar da wanda aka juyar (daga gaskiya)"},{"SurahNumber":51,"VerseNumber":10,"Text":"An la'ani masu ƙiri-faɗi"},{"SurahNumber":51,"VerseNumber":11,"Text":"Waɗanda suke shagala a cikin zurfin jahilci"},{"SurahNumber":51,"VerseNumber":12,"Text":"Suna tambaya: \"Yaushe ne ranar sakamako za ta auku"},{"SurahNumber":51,"VerseNumber":13,"Text":"Ranar da suke a kan wuta ana fitinar su"},{"SurahNumber":51,"VerseNumber":14,"Text":"(A ce musu): \"Ku ɗanɗani fitinarku, wannan shi ne abin da kuka kasance kuna neman zuwansa da gaggawa"},{"SurahNumber":51,"VerseNumber":15,"Text":"Lalle masu taƙawa, suna a cikin lambunan itace da maremari"},{"SurahNumber":51,"VerseNumber":16,"Text":"Suna masu dibar abin da Ubangijinsu Ya ba su. Lalle su, sun kasance masu kyautatawa a gabanin haka (a duniya)"},{"SurahNumber":51,"VerseNumber":17,"Text":"Sun kasance a lokaci kaɗan na dare suke yin barci"},{"SurahNumber":51,"VerseNumber":18,"Text":"Kuma a lokutan asuba suna ta yin istigfari"},{"SurahNumber":51,"VerseNumber":19,"Text":"Kuma a cikin dukiyarsu akwai hakki ga (matalauci) mai roƙo da wanda aka hana wa roƙo"},{"SurahNumber":51,"VerseNumber":20,"Text":"Kuma a cikin ƙasa akwai ayoyi ga masu yaƙini"},{"SurahNumber":51,"VerseNumber":21,"Text":"Kuma a cikin rayukanku (akwai ayoyi). To, ba za ku duba ba"},{"SurahNumber":51,"VerseNumber":22,"Text":"Kuma a cikin sama arzikinku (yake fitowa) da abin da ake yi muku alkawari"},{"SurahNumber":51,"VerseNumber":23,"Text":"To, kuma Ina rantsuwa da Ubangijin sama da ƙasa, lalle shi (abin da ake yi muku alkawari), haƙiƙa gaskiya ne, kamar abin da kuka zamo kuna karantawa na magana"},{"SurahNumber":51,"VerseNumber":24,"Text":"Shin, labarin Baƙin Ibrahim, waɗanda aka girmama, ya zo maka"},{"SurahNumber":51,"VerseNumber":25,"Text":"A lokacin da suka shiga gare shi, sai suka yi sallama; ya ce \"Aminci ya tabbata a gare ku, mutane baƙi"},{"SurahNumber":51,"VerseNumber":26,"Text":"Sai ya juya zuwa ga iyalinsa, sa'an nan ya zo da maraƙi tutturna"},{"SurahNumber":51,"VerseNumber":27,"Text":"Sai ya kusantar da shi zuwa gare su, ya ce: \"Ba za ku ci ba"},{"SurahNumber":51,"VerseNumber":28,"Text":"Sai ya ji tsoro daga gare su. Suka ce: \"Kada kaji tsoro.\" Kuma suka yi masa bushara da (haihuwar) wani yaro mai ilmi"},{"SurahNumber":51,"VerseNumber":29,"Text":"Sai matarsa ta fuskanta cikin ƙyallowa, har ta mari fuskarta kuma ta ce: \"Tsohuwa bakarariya (za ta haihu)"},{"SurahNumber":51,"VerseNumber":30,"Text":"Suka ce: \"Kamar haka Ubangijinki Ya faɗa. Lalle Shi, Shi ne Mai hikima, Mai ilmi"},{"SurahNumber":51,"VerseNumber":31,"Text":"(Ibraim) ya ce: \"To mene ne babban al'almarinku, ya ku Manzanni"},{"SurahNumber":51,"VerseNumber":32,"Text":"Suka ce: \"Lalle mu, an aike mu zuwa ga waɗansu mutane, masu laifi"},{"SurahNumber":51,"VerseNumber":33,"Text":"Domin mu saka musu waɗansu duwatsu na wani yumɓu (bom)"},{"SurahNumber":51,"VerseNumber":34,"Text":"Waɗanda aka yi wa alama daga wajen Ubangijinka, domin masu ɓarna"},{"SurahNumber":51,"VerseNumber":35,"Text":"Sa'an, nan Muka fitar da wanda ya kasance a cikinta daga muminai"},{"SurahNumber":51,"VerseNumber":36,"Text":"Sai dai ba mu samu ba, a cikinta, face gida guda na Musulmi"},{"SurahNumber":51,"VerseNumber":37,"Text":"Kuma Muka bar wata aya, a cikinta, ga waɗanda ke jin tsoron azaba, mai raɗaɗi"},{"SurahNumber":51,"VerseNumber":38,"Text":"Kuma ga Musa, a lokacin da Muka aiko shi zuwa ga Fir'auna da wani dalili bayyananne"},{"SurahNumber":51,"VerseNumber":39,"Text":"Sai ya juya baya tare da ƙarfinsa, kuma ya ce: \"Mai sihiri ne ko kuwa mahaukaci"},{"SurahNumber":51,"VerseNumber":40,"Text":"Saboda haka, Muka kama shi tare da rundunarsa, sa'an nan Muka jefa su a cikin teku, alhali kuwa yana wanda ake zargi"},{"SurahNumber":51,"VerseNumber":41,"Text":"Kuma ga Adawa, a lokacin da Muka aika iska ƙeƙasasshiya a kansu"},{"SurahNumber":51,"VerseNumber":42,"Text":"Ba ta barin kome da ta je a kansa, face ta mayar da shi kamar rududdugaggun ƙasusuwa"},{"SurahNumber":51,"VerseNumber":43,"Text":"Kuma ga Samudawa, a lokacin da aka ce musu: \"Ku ji ɗan daɗi har wani ɗan lokaci"},{"SurahNumber":51,"VerseNumber":44,"Text":"Sai suka yi girman kai ga umurnin Ubangijinsu, saboda haka tsawa ta kama su, alhali kuwa suna kallo"},{"SurahNumber":51,"VerseNumber":45,"Text":"Ba su ko samu damar tsayawa ba, kuma ba su kasance masu neman agaji ba"},{"SurahNumber":51,"VerseNumber":46,"Text":"Da mutanen Nuhu a gabanin haka, lalle sun kasance waɗansu irin mutane ne fasiƙai"},{"SurahNumber":51,"VerseNumber":47,"Text":"Kuma sama, mun gina ta da wani irin ƙarfi, alhali kuwa lalle Mu ne Masu yalwatawa"},{"SurahNumber":51,"VerseNumber":48,"Text":"Kuma ƙasa Mun shimfiɗa ta, To, madalla da masu shimfiɗawa, Mu"},{"SurahNumber":51,"VerseNumber":49,"Text":"Kuma daga kome Mun halitta nau'i biyu, watakila za ku yi tunani"},{"SurahNumber":51,"VerseNumber":50,"Text":"Saboda haka ku gudu zuwa ga Allah, lalle ni mai gargaɗi kawai ne a gare ku, mai bayyanannen gargaɗi"},{"SurahNumber":51,"VerseNumber":51,"Text":"Kuma kada ku sanya, tare da Allah wani abin bautawa na dabam, lalle ni, mai gargaɗi kawai ne a gare ku, mai bayyanannen gargaɗi"},{"SurahNumber":51,"VerseNumber":52,"Text":"Kamar haka dai wani Manzo bai je wa waɗanda ke gabaninsu ba face sun ce: \"Mai sihiri ne ko mahaukaci"},{"SurahNumber":51,"VerseNumber":53,"Text":"shin, suna yi wa juna wasiyya da shi ne? A'a, su dai mutane ne masu girman kai"},{"SurahNumber":51,"VerseNumber":54,"Text":"Sai ka juya daga barinsu, kuma kai ba abin zargi ba ne"},{"SurahNumber":51,"VerseNumber":55,"Text":"Kuma ka tunatar, domin tunatarwa tana amfanin muminai"},{"SurahNumber":51,"VerseNumber":56,"Text":"Kuma Ban halitta aljannu da mutane ba sai domin su bauta Mini"},{"SurahNumber":51,"VerseNumber":57,"Text":"Ba Ni nufln (samun) wani arziki daga gare su, Ba Ni nufin su (yi Mini hidimar) ciyar da Ni"},{"SurahNumber":51,"VerseNumber":58,"Text":"Lalle Allah, Shi ne Mai azurtawa, Mai ikon yi, Mai cikakken ƙarfi"},{"SurahNumber":51,"VerseNumber":59,"Text":"To, lalle waɗanda suka yi zalunci suna da masaki (na ɗiban zunubi) kamar masakin abokansu, saboda haka kada su yi Mini gaggawa"},{"SurahNumber":51,"VerseNumber":60,"Text":"Saboda haka, bone ya tabbata ga waɗanda suka kafirta, daga ranar su wadda aka yi musu alkawari"}]}