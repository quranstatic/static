{"Id":155,"LanguageCodes":["fa","fas"],"Name":"fas-islamhousecompe","Author":"Islamhouse.com Persian Team","Language":"Persian","Description":"Persian","Direction":"rtl","Source":"https://quranenc.com/check/persian_ih/v1.1.0-csv.1 , https://quranenc.com/en/browse/persian_ih , https://quranenc.com ,","Translations":[{"SurahNumber":68,"VerseNumber":1,"Text":"نون. سوگند به قلم و آنچه می‌نویسند،"},{"SurahNumber":68,"VerseNumber":2,"Text":"که تو [ای پیامبر،] به نعمت [و فضلِ] پروردگارت، دیوانه نیستی،"},{"SurahNumber":68,"VerseNumber":3,"Text":"و پاداشی بی‌پایان برای تو [درپیش] است؛"},{"SurahNumber":68,"VerseNumber":4,"Text":"و یقیناً تو اخلاقِ بسیار نیکو و والایی داری"},{"SurahNumber":68,"VerseNumber":5,"Text":"به زودی خواهی دید و آنها [نیز] خواهند دید"},{"SurahNumber":68,"VerseNumber":6,"Text":"که کدام یک از شما دیوانه است"},{"SurahNumber":68,"VerseNumber":7,"Text":"پروردگارت بهتر می‌داند چه کسی از راه او گمراه گشته، و او به هدایت‌یافتگان [نیز] دانا‌تر است"},{"SurahNumber":68,"VerseNumber":8,"Text":"پس از تکذیب‌کنندگان اطاعت مکن"},{"SurahNumber":68,"VerseNumber":9,"Text":"آنها دوست دارند [و می‌خواهند] که نرمی [و مدارا] کنی، تا آنان [نیز] نرمی [و مدارا] کنند"},{"SurahNumber":68,"VerseNumber":10,"Text":"و از هر فرومایه‌ای که بسیار سوگند [دروغ] یاد می‌کند، اطاعت مکن"},{"SurahNumber":68,"VerseNumber":11,"Text":"[همان کسی که] بسیار عیبجوست و به سخن‌چینی آمد و شد می‌کند"},{"SurahNumber":68,"VerseNumber":12,"Text":"و بسیار مانع کار خیر، و متجاوز و گناهکار است"},{"SurahNumber":68,"VerseNumber":13,"Text":"به علاوه، خشن و بی‌تبار و بدنام است"},{"SurahNumber":68,"VerseNumber":14,"Text":"به خاطر آن که صاحب مال و فرزندان بسیار است"},{"SurahNumber":68,"VerseNumber":15,"Text":"هنگامی ‌که آیات ما بر او خوانده می‌شود، می‌گوید: «[اینها] افسانه‌های [خیالی] گذشتگان است»"},{"SurahNumber":68,"VerseNumber":16,"Text":"به زودی داغ [ننگ و رسوایی] بر بینی او می‌نهیم"},{"SurahNumber":68,"VerseNumber":17,"Text":"ما آنها را آزمایش کردیم، همان‌گونه که صاحبان باغ را آزمودیم؛ هنگامی که سوگند یاد کردند که صبحگاهان [که مستمندان نباشند،] میوه‌های باغ را بچینند"},{"SurahNumber":68,"VerseNumber":18,"Text":"و[لی] «ان شاء الله» نگفتند"},{"SurahNumber":68,"VerseNumber":19,"Text":"عذابی [فرا‌گیر] از سوی پروردگارت بر [باغِ] آنها فرود آمد، در حالی ‌که همه در خواب بودند"},{"SurahNumber":68,"VerseNumber":20,"Text":"و آن باغ [سبز و خرم، پس از آتش‌سوزی] همچون شبِ سیاه شد"},{"SurahNumber":68,"VerseNumber":21,"Text":"آنگاه صبحگاهان یکدیگر را ندا دادند"},{"SurahNumber":68,"VerseNumber":22,"Text":"که اگر می‌خواهید میوه بچینید، به سوی کشتزار [و باغ] خویش بروید"},{"SurahNumber":68,"VerseNumber":23,"Text":"آنگاه [به سوی کشتزار] حرکت کردند، در حالی ‌که آهسته با هم می‌گفتند"},{"SurahNumber":68,"VerseNumber":24,"Text":"«[مراقب باشید] که امروز هیچ [نیازمند و] بینوایی در آن [باغ] وارد نشود!»"},{"SurahNumber":68,"VerseNumber":25,"Text":"و صبحگاهان با تصمیم جدی بر جلوگیری [از ورود مستمندان، به سمتِ باغ] بیرون شدند"},{"SurahNumber":68,"VerseNumber":26,"Text":"اما هنگامی ‌که آن [باغ] را دیدند، گفتند: «یقیناً ما [اشتباه آمده‌ایم و] راه را گم کرده‌ایم؛"},{"SurahNumber":68,"VerseNumber":27,"Text":"[نه؛] بلکه ما [از حاصلِ آن] بی‌بهره و محروم هستیم»"},{"SurahNumber":68,"VerseNumber":28,"Text":"بهترین [و خردمندترین] آنان گفت: «آیا به شما نگفتم چرا [شکر و] تسبیح [الله را] نمی‌گویید؟»"},{"SurahNumber":68,"VerseNumber":29,"Text":"گفتند: «پروردگار ما پاک و منزّه است؛ مسلّماً ما ستمکار بودیم»"},{"SurahNumber":68,"VerseNumber":30,"Text":"آنگاه ملامت‌کنان به یکدیگر روی آوردند"},{"SurahNumber":68,"VerseNumber":31,"Text":"[و] گفتند: «وای بر ما که طغیانگر [و سرکش] بودیم"},{"SurahNumber":68,"VerseNumber":32,"Text":"امیدواریم که پروردگارمان [ما را ببخشد و] در عوض، چیزی بهتر از آن [باغ] به ما دهد؛ [چرا که] بی‌گمان، ما به سوی پروردگار خود روی آورده‌ایم»"},{"SurahNumber":68,"VerseNumber":33,"Text":"عذاب [الله در دنیا] اینچنین است؛ و اگر می‌دانستند، عذاب آخرت مسلماً بزرگ‌تر [و بیشتر] است"},{"SurahNumber":68,"VerseNumber":34,"Text":"به راستی برای پرهیزگاران نزد پروردگارشان باغ‌های پرنعمت است"},{"SurahNumber":68,"VerseNumber":35,"Text":"آیا ما مسلمانان را همچون مجرمان [و گناهکاران] قرار می‌دهیم؟"},{"SurahNumber":68,"VerseNumber":36,"Text":"شما را چه شده است؟ چگونه داوری می‌کنید؟"},{"SurahNumber":68,"VerseNumber":37,"Text":"آیا شما کتابی [آسمانی] دارید که در آن [می‌خوانید و] فرامی‌گیرید؟"},{"SurahNumber":68,"VerseNumber":38,"Text":"و [آیا] آنچه را انتخاب می‌کنید، در آن [کتاب] برای شما [نوشته شده] است؟"},{"SurahNumber":68,"VerseNumber":39,"Text":"یا اینکه بر [عهدۀ] ما عهد و پیمان استواری تا روز قیامت دارید که هر چه را حکم کنید، [حق] برای شما باشد؟"},{"SurahNumber":68,"VerseNumber":40,"Text":"[ای پیامبر،] از آنها بپرس کدام‌یک از آنان در برابر این [ادعا‌ها] متعهد است؟"},{"SurahNumber":68,"VerseNumber":41,"Text":"و یا اینکه [معبودان و] شریکانی دارند؟ اگر راست می‌گویند، باید شریکان [و معبودان] خویش را بیاورند"},{"SurahNumber":68,"VerseNumber":42,"Text":"روزی ‌که [الله متعال برای داوری میان خلایق بیاید،] ساق [او تعالی که هیچ چیز مانند آن نیست] آشکار می‌گردد و [مردم] به سجده فراخوانده می‌شوند؛ ولی [کافران و منافقان] نمی‌توانند [سجده کنند]"},{"SurahNumber":68,"VerseNumber":43,"Text":"[در حالی‌ که] دیدگانشان [از ترس و ندامت] فرو افتاده و ذلت و خواری وجود‌شان را فراگرفته است؛ و یقیناً پیش از این [در دنیا] در حالی ‌که تندرست بودند، به سجده فراخوانده می‌شدند"},{"SurahNumber":68,"VerseNumber":44,"Text":"[ای پیامبر،] مرا با آن کسی ‌که این سخن [= قرآن] را تکذیب می‌کند واگذار. ما آنان را اندک‌اندک [و] به گونه‌ای که درنیابند [و از جایی‌که متوجه نگردند]، به سوی عذاب خواهیم کشاند"},{"SurahNumber":68,"VerseNumber":45,"Text":"و به آنها مهلت می‌دهم. بی‌گمان، مکر [و تدبیرِ] من استوار [و محکم] است"},{"SurahNumber":68,"VerseNumber":46,"Text":"[ای پیامبر،] مگر تو از آنان مزدی درخواست می‌کنی که [از ادایِ آن در رنجند و] برایشان سنگین است؟"},{"SurahNumber":68,"VerseNumber":47,"Text":"یا [اسرار] غیب نزد آنهاست و آنان [آنچه را می‌گویند از روی آن] می‌نویسند"},{"SurahNumber":68,"VerseNumber":48,"Text":"[ای پیامبر،] در برابر فرمان [و حکم] پروردگارت صبر کن، و مانند صاحبِ ماهی [= یونس] مباش ‌که با دلی سرشار از خشم و اندوه، [الله را] ندا داد"},{"SurahNumber":68,"VerseNumber":49,"Text":"اگر نعمت [و رحمتی] از سوی پروردگارش به یاری‌ او نیامده بود، یقیناً در حالی ‌که نکوهیده بود، [از شکم ماهی،] به صحرای خشکیده بیرون افکنده می‌شد"},{"SurahNumber":68,"VerseNumber":50,"Text":"آنگاه پروردگارش او را برگُزید و از صالحان قرار داد"},{"SurahNumber":68,"VerseNumber":51,"Text":"و [ای پیامبر،] نزدیک است کسانی ‌که کافر شدند، هنگامی‌ که آیات قرآن را می‌شنوند، تو را چشم‌زخم زنند؛ و [به خاطر خشم و حسدشان] می‌گویند: «قطعاً او دیوانه است»؛"},{"SurahNumber":68,"VerseNumber":52,"Text":"در حالی ‌که این [قرآن] جز پندی برای جهانیان نیست"}]}