{"Id":456,"LanguageCodes":["ur","urd"],"Name":"urd-muhammadjunagar-la","Author":"Muhammad Junagarhi","Language":"Urdu","Description":"Urdu - Transliteration","Direction":"ltr","Source":"http://www.quranraj.com","Translations":[{"SurahNumber":70,"VerseNumber":1,"Text":"Aik sawal kernay walay ney uss azab ka swal kiya jo wazeh honay wala hay"},{"SurahNumber":70,"VerseNumber":2,"Text":"Kafiron per jissay koi hatanay wala nahi"},{"SurahNumber":70,"VerseNumber":3,"Text":"Uss Allah ki taraf say jo seerhiyon wala hay"},{"SurahNumber":70,"VerseNumber":4,"Text":"Jiss ki taraf farishtay aur rooh charhtay hein aik din mein jiss ki miqdaar pachas hazar saal ki hay"},{"SurahNumber":70,"VerseNumber":5,"Text":"Pus to achi tarah sabar ker"},{"SurahNumber":70,"VerseNumber":6,"Text":"Beshak yeh uss (azab) ko door samajh rahe hein"},{"SurahNumber":70,"VerseNumber":7,"Text":"Hum issay qareeb hi dekhatay hein"},{"SurahNumber":70,"VerseNumber":8,"Text":"Jiss din aasman misil tel ki talchat kay hojayega"},{"SurahNumber":70,"VerseNumber":9,"Text":"Aur pohaar misil rangeen oon kay hojey gay"},{"SurahNumber":70,"VerseNumber":10,"Text":"Aur koi dost kissi dost ko na poochay ga"},{"SurahNumber":70,"VerseNumber":11,"Text":"(Halankay) aik doosray ko dikha diye jaeyen gay gunehgar uss din kay azab kay badlay fidye mein apney beton ko"},{"SurahNumber":70,"VerseNumber":12,"Text":"Apni biwi ko aur apney bhai ko"},{"SurahNumber":70,"VerseNumber":13,"Text":"Aur apney kunbay ko jo issay panah deta tha"},{"SurahNumber":70,"VerseNumber":14,"Text":"Aur roy e zameen kay sab logon ko dena chahyega takay yeh ussay nijat dilaye"},{"SurahNumber":70,"VerseNumber":15,"Text":"Mager hergiz yeh na hoga yaqeenan wo shoal wali (aag)hai"},{"SurahNumber":70,"VerseNumber":16,"Text":"Jo mun aur sar ki khal khench lynay wali hay"},{"SurahNumber":70,"VerseNumber":17,"Text":"Wo her us shaks ko pukaray gi jo pechay hata aur mun morta hay"},{"SurahNumber":70,"VerseNumber":18,"Text":"Aur jama ker kay samnbhal rakhta hay"},{"SurahNumber":70,"VerseNumber":19,"Text":"Beshak insan baray kachy dil wala banaya gaya hay"},{"SurahNumber":70,"VerseNumber":20,"Text":"Jab is say musibat puhanchti hay to har bara uthta hay"},{"SurahNumber":70,"VerseNumber":21,"Text":"aur jab rahat milti hay to bukhul kernay lagta hay"},{"SurahNumber":70,"VerseNumber":22,"Text":"Mager wo namazi"},{"SurahNumber":70,"VerseNumber":23,"Text":"J apnai namaz per hameshagi kernay walay hein"},{"SurahNumber":70,"VerseNumber":24,"Text":"Aur jin kay maalon mein mukarra hisa hay"},{"SurahNumber":70,"VerseNumber":25,"Text":"Mangnay walon ka bhi aur sawal say bachnay walon ka bhi"},{"SurahNumber":70,"VerseNumber":26,"Text":"Aur jo insaf kay din per yaqeen rakhtay hein"},{"SurahNumber":70,"VerseNumber":27,"Text":"Aur jo apney rab kay azab say dertay rehtay hein"},{"SurahNumber":70,"VerseNumber":28,"Text":"Beshak un kay rab ka azab bekhof honay ki chez nahi"},{"SurahNumber":70,"VerseNumber":29,"Text":"Aur jo log apni sharm gahon ki (haram say)hifazat kertay hein"},{"SurahNumber":70,"VerseNumber":30,"Text":"Han unki biwion aur londion kay bary mein jin kay wo malik hein.unhein koi malamat nahi"},{"SurahNumber":70,"VerseNumber":31,"Text":"Ab jo koi is kay ilawa(rah)dhonday ga to asay log had say guzar janay walay hongay"},{"SurahNumber":70,"VerseNumber":32,"Text":"Aur jo apni amanton ka aur apney qol o qarar ka pass rakhtay hein"},{"SurahNumber":70,"VerseNumber":33,"Text":"Aur jo apni gawahion per sidhay aur qaim rehtay hein"},{"SurahNumber":70,"VerseNumber":34,"Text":"Aur jo apni namazon ki hifazat kertay hein"},{"SurahNumber":70,"VerseNumber":35,"Text":"Yehi log janton mein izat walay hongay"},{"SurahNumber":70,"VerseNumber":36,"Text":"Pus kafoiron ko kia hogaya hay kay wo teri taraf dortay atay hein"},{"SurahNumber":70,"VerseNumber":37,"Text":"Daein aur baein say giroh kay giroh"},{"SurahNumber":70,"VerseNumber":38,"Text":"Kia in mein say her ik ki tawaqa yeh hay kay wo nematon wali janat mein dakhil kia jaey ga"},{"SurahNumber":70,"VerseNumber":39,"Text":"(aisa) hergiz nahi ho ga hum ney unhein is(chez) say paida kia hay jiss say wo jantay hein"},{"SurahNumber":70,"VerseNumber":40,"Text":"Pus mujhy qasam hay mashrikon aur maghribon kay rab ki (kay)hum yaqeenan qadir hein"},{"SurahNumber":70,"VerseNumber":41,"Text":"Is per kay in kay ewaz in say achay log lay ayein aur hum aajiz nahi hein"},{"SurahNumber":70,"VerseNumber":42,"Text":"Pus to inhein jagherta khelata chor day yahan ytak kay yeh apney us din say jamilein jis ka un say wada kia jata hay"},{"SurahNumber":70,"VerseNumber":43,"Text":"Jis din yeh qabron say dortay hoy niklein gay goya kay wo kisi jaga ki taraf tez tez jarahy hein"},{"SurahNumber":70,"VerseNumber":44,"Text":"In ki ankhein jhoki hoi hongi in per zilat charahi hon gi yeh hay wo din jis ka un say wada kia jata tha"}]}