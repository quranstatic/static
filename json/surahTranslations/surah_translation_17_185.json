{"Id":185,"LanguageCodes":["ha","hau"],"Name":"hau-abubakarmahmoud-la","Author":"Abubakar Mahmoud Gumi","Language":"Hausa","Description":"Hausa - Transliteration","Direction":"ltr","Source":"http://tanzil.net","Translations":[{"SurahNumber":17,"VerseNumber":1,"Text":"Tsarki ya tabbata ga wanda Ya yi tafiyar dare da bawanSa da dare daga Masallaci mai alfarma zuwa ga Masallaci mafi nisa wanda Muka sanya albarka a gefensa domin Mu nuna masa daga ayoyinMu. Lalle ne Shi shi ne Mai ji, Mai gani"},{"SurahNumber":17,"VerseNumber":2,"Text":"Kuma Mun bai wa Musa littafi, kuma Mun sanya shi shiriya ga Bani Isra'ila, cewa kada ku riƙi wani wakili baiciNa"},{"SurahNumber":17,"VerseNumber":3,"Text":"Zuriyar waɗanda Muka ɗauka tare da Nuhu. Lalle ne shi ya kasance wani bawa mai godiya"},{"SurahNumber":17,"VerseNumber":4,"Text":"Kuma Mun hukunta zuwa ga Bani Isra'ila a cikin Littafi, cewa lalle ne, kuna yin ɓarna a cikin ƙasa sau biyu, kuma lalle ne kuna zalunci, zalunci mai girma"},{"SurahNumber":17,"VerseNumber":5,"Text":"To idan wa'adin na farkonsu yaje, za Mu aika, a kanku waɗansu bayi Namu, ma'abuta yaƙi mafi tsanani, har su yi yawo a tsakanin gidajenku, kuma ya zama wa'adi abin aikatawa"},{"SurahNumber":17,"VerseNumber":6,"Text":"Sa'an nan kuma Mu nwayar da ɗauki a gare ku a kansu, kuma Mu taimake ku da dukiyoyi da ɗiya kuma Mu sanya ku mafiya yawan masu fita yaƙi"},{"SurahNumber":17,"VerseNumber":7,"Text":"Idan kun kyautata, kun kyautata domin kanku, kuma idan kun munana to dominsu. Sa'an nan idan wa'adin na ƙarshe ya je, (za su je) domin su baƙanta fuskokinku, kuma su shiga masallaci kamar yadda suka shige shi a farkon lokaci, kuma domin su halakar da abin da suka rinjaya a kansa, halakarwa"},{"SurahNumber":17,"VerseNumber":8,"Text":"Akwai tsammanin Ubangijinku Ya yi muku rahama. Kuma idan kun sake Mu sake. Kuma Mun sanya Jahannama matsara ga kafirai"},{"SurahNumber":17,"VerseNumber":9,"Text":"Lalle ne wannan Alƙur'ani yana shiryarwa ga (halayen) waɗanda suke mafi daidaita kuma yana bayar da bushara ga muminai waɗanda suke aikata ayyuka na ƙwarai (cewa) \"Lalle ne suna da wata ijara. mai girma"},{"SurahNumber":17,"VerseNumber":10,"Text":"Kuma lalle ne, waɗanda ba su yin imani da Lahira, Mun yimusu tattalin wata azaba mai raɗaɗi"},{"SurahNumber":17,"VerseNumber":11,"Text":"Kuma mutum yana yin addu'a da sharri kamar addu'arsa da alheri, kuma mutum ya kasance mai gaggawa"},{"SurahNumber":17,"VerseNumber":12,"Text":"Kuma Mun sanya dare da rana, ayoyi biyu, sa'an nan Muka shafe ayar dare, kuma Muka sanya ayar rana mai sanyawa a yi gani, domin ku nemi falala daga Ubangijinku, kuma domin ku san ƙidayar shekara da lissafi. Kuma dukan kome Mun bayyana shi daki-dakin bayyanawa"},{"SurahNumber":17,"VerseNumber":13,"Text":"Kuma kowane mutum Mun lazimta masa abin rekodinsa a cikin wuyansa, kuma Mu fitar masa a Ranar ¡iyama da littafi wanda zai haɗu da shi buɗaɗɗe"},{"SurahNumber":17,"VerseNumber":14,"Text":"Karanta Littafinka. Ranka ya isa ya zama mai hisabi a kanka a yau"},{"SurahNumber":17,"VerseNumber":15,"Text":"Wanda ya nemi shiryuwa, to, ya nemi shiryuwa ne dominkansa kawai kuma wanda ya ɓace, to, ya ɓace ne a kansa kawai kuma rai mai ɗaukar nauyi ba ya ɗaukar nauyin wani ran, kuma ba Mu zama masu yin azaba ba, sai Mun aika wani Manzo"},{"SurahNumber":17,"VerseNumber":16,"Text":"Kuma idan Mun yi nufin Mu halakar da wata alƙarya, sai Mu umurci mawadatanta, har su yi fasicci a cikinta, sa'an nan maganar azaba ta wajaba a kanta, sa'an nan Mu darkake ta, darkakewa"},{"SurahNumber":17,"VerseNumber":17,"Text":"Kuma da yawa Muka halakar da al'ummomi a bayan Nuhu. Kuma Ubangijinka Ya isa ya zama Mai ƙididdigewa ga zunubban bayinSa, Mai gani"},{"SurahNumber":17,"VerseNumber":18,"Text":"Wanda ya kasance yana nufin mai gaggawa, sai Mu gaggauta masa a cikinta, abin da Muke so ga wanda Muke nufi, sa'an nan kuma Mu sanya masa Jahannama, ya ƙonu da ita, yana abin zargi kuma abin tunkuɗewa"},{"SurahNumber":17,"VerseNumber":19,"Text":"Kuma wanda ya nufi Lahira, kuma ya yi aiki saboda ita irin aikinta alhali kuwa yana mumini, to, waɗannan aikinsu ya kasance godadde"},{"SurahNumber":17,"VerseNumber":20,"Text":"Dukkansu Muna taimakon waɗannan da waɗancan daga kyautar Ubangijinka, kuma kyautar Ubangijinka ba ta kasance hananna ba"},{"SurahNumber":17,"VerseNumber":21,"Text":"Ka duba yadda Muka fifitar da sashensu a kan sashe! Kuma lalle ne Lahira ce mafi girman darajoji, kuma mafi girman fifitawa"},{"SurahNumber":17,"VerseNumber":22,"Text":"Kada ka sanya wani abin bautawa na daban tare da Allah har ka zauna kana abin zargi, yarɓaɓɓe"},{"SurahNumber":17,"VerseNumber":23,"Text":"Kuma Ubangijinka Ya hukunta kada ku bauta wa kowa face Shi, kum game da mahaifa biyu ku kyautata kyautatawa, ko dai ɗayansu ya kai ga tsufa a wurinka ko dukansu biyu, to, kada ka ce musu 'tir' kuma kada ka tsawace su kuma ka faɗa musu magana mai karimci"},{"SurahNumber":17,"VerseNumber":24,"Text":"Kuma ka sassauta musu fikafikan tausasawa na rahama. Kuma ka ce: \"Ya Ubangijina! Ka yi musu rahama, kamar yadda suka yi renona, ina ƙarami"},{"SurahNumber":17,"VerseNumber":25,"Text":"Ubangijinku ne Mafi sani ga abin da yake a cikin rayukanku. Idan kun kasance salihai to lalle ne shi Ya kasance ga masu komawa gare Shi, Mai gafara"},{"SurahNumber":17,"VerseNumber":26,"Text":"Kuma ka bai wa ma'abucin zumunta hakkinsa da miskina da ɗan hanya. Kuma kada ka bazzara dukiyarka, bazzarawa"},{"SurahNumber":17,"VerseNumber":27,"Text":"Lalle ne mubazzarai sun kasance 'yan'uwan shaiɗanu. Kuma Shaiɗan ya kasance ga Ubangijinsa, mai yawan kafirci"},{"SurahNumber":17,"VerseNumber":28,"Text":"Ko dai ka kau da kai daga gare su domin neman rahama daga Ubangijinka, wadda kake fatanta, to sai ka gaya musu magana mai laushi"},{"SurahNumber":17,"VerseNumber":29,"Text":"Kuma kada ka sanya hannunka ƙuƙuntacce zuwa ga wuyanka, kuma kada ka shimfiɗa shi dukan shimfiɗawa har ka zama abin zargi, wanda ake yanke wa"},{"SurahNumber":17,"VerseNumber":30,"Text":"Lalle ne Ubangijinka Yana shimfiɗa arziki ga wanda Yake so, kuma Yana ƙuƙuntawa. Lalle Shi, Ya kasance Mai sani ga bayinSa, Mai gani"},{"SurahNumber":17,"VerseNumber":31,"Text":"Kuma kada ku kashe 'ya'yanku domin tsoron talauci. Mu ne ke arzuta su, su da ku. Lalle ne kashe su ya kasance kuskure babba"},{"SurahNumber":17,"VerseNumber":32,"Text":"Kuma kada ku kusanci zina. Lalle ne ita ta kasance alfasha ce kuma ta munana ga zama hanya"},{"SurahNumber":17,"VerseNumber":33,"Text":"Kuma kada ku kashe rai wanda Allah Ya haramta face da haƙƙi, kuma wanda aka kashe, yana wanda aka zalunta to, haƙiƙa Mun sanya hujja ga waliyyinsa, sai dai kada ya ƙetare haddi a cikin kashewar. Lalle shi ya kasance wanda ake taimako"},{"SurahNumber":17,"VerseNumber":34,"Text":"Kuma kada ku kusanci dukiyar maraya face dai da sifa wadda take ita ce mafi kyau, har ya isa ga mafi ƙarfinsa. Kuma ku cika alkawari. Lalle alkawari ya kasance abin tambayawa ne"},{"SurahNumber":17,"VerseNumber":35,"Text":"Kuma ku cika mudu idan kun yi awo, kuma ku auna nauyi da sikeli madaidaici. Wancan ne mafi alheri, kuma mafi kyau ga fassara"},{"SurahNumber":17,"VerseNumber":36,"Text":"Kuma kada ka bi abin da ba ka da ilmi game da shi. Lalle ne ji da gani da zuciya, dukan waɗancan (mutum) ya kasance daga gare shi wanda ake tambaya"},{"SurahNumber":17,"VerseNumber":37,"Text":"Kuma kada ka yi tafiya a cikin ƙasa da alfahari. Lalle kai ba za ka huda ƙasa ba kuma ba za ka kai a duwatsu ba ga tsawo"},{"SurahNumber":17,"VerseNumber":38,"Text":"Dukan wancan mli muninsa ya kasance abin ƙyama a wurin Ubangijinka"},{"SurahNumber":17,"VerseNumber":39,"Text":"Wancan yana daga abin da Ubangijinka Ya yi wahayi zuwa gare ka na hikima. Kuma kada ka sanya wani abin bautawa na daban tare da Allah har a jefa ka a cikin Jahannama kana wanda ake zargi, wanda ake tunkuɗewa"},{"SurahNumber":17,"VerseNumber":40,"Text":"Shin fa, Ubangijinku Ya zaɓe ku da ɗiya maza ne, kuma Ya riƙi 'ya'ya mata daga mala'iku? Lalle ne ku, haƙiƙa, kuna faɗar magana mai girma"},{"SurahNumber":17,"VerseNumber":41,"Text":"Kuma lalle ne haƙiƙa, Mun sarrafa bayani a cikin wannan Alƙur'ani domin su yi tunani, kuma ba ya ƙara musu kome face gudu"},{"SurahNumber":17,"VerseNumber":42,"Text":"Ka ce: \"Da akwai waɗansu abubuwan bautawa tare da shi, kamar yadda suka faɗa, a lokacin, da (abubuwan bautawar) sun nemi wata hanya zuwa ga Ma'abucin Al'arshi"},{"SurahNumber":17,"VerseNumber":43,"Text":"TsarkinSa ya tabbata kuma Ya ɗaukaka daga abin da suke faɗa, ɗaukaka mai girma"},{"SurahNumber":17,"VerseNumber":44,"Text":"Sammai bakwai da ƙasa da wanda yake a cikinsu suna yi Masa tasbihi. Kuma babu wani abu face yana tasbihi game da gode Masa, kuma amma ba ku fahimtar tasbihinsu. Lalle ne shi, Ya kasance Mai haƙuri ne, Mai gafara"},{"SurahNumber":17,"VerseNumber":45,"Text":"Kuma idan ka karanta Alƙur'ani, sai Mu sanya a tsakaninka da tsakanin waɗanda ba su yin imani da Lahira wani shamaki mai suturcewa"},{"SurahNumber":17,"VerseNumber":46,"Text":"Kuma Mu sanya marufai a kan zukatansu domin kada su fahimce shi, da, wani nauyi a cikin kunnuwansu, kuma idan ka ambaci Ubangijinka, a cikin Alƙur'ani shi kaɗai, sai su juya a kan bayayyakinsu domin gudu"},{"SurahNumber":17,"VerseNumber":47,"Text":"Mu ne Mafi sani game da abin da suke saurare da shi a lokacin da suke yin sauraren zuwa gare ka, kuma a lokacin da suke masu ganawa a tsakaninsu a lokacin da azzalumai suke cewa, \"Ba ku biyar kowa face wani namiji sihirtacce"},{"SurahNumber":17,"VerseNumber":48,"Text":"Ka duba yadda suka buga maka misalai, sai suka ɓace ba su iya samun hanya"},{"SurahNumber":17,"VerseNumber":49,"Text":"Kuma suka ce: \"Shin, idan mun kasance ƙasusuwa da, niƙaƙƙun gaɓaɓuwa ashe, lalle ne mu haƙiƙa, waɗanda ake tayarwa ne a wata halitta sabuwa"},{"SurahNumber":17,"VerseNumber":50,"Text":"Ka ce: \"Ku kasance duwatsu ko kuwa baƙin ƙarfe"},{"SurahNumber":17,"VerseNumber":51,"Text":"Ko kuwa wata halitta daga abin da yake da girma a cikin ƙirazanku.\" To za su ce \"Wane ne zai mayar da mu?\" Ka ce: \"Wanda Ya ƙaga halittarku a fabkon lokaci.\" To, za su gyaɗa kansu zuwa gare ka, kuma suna cewa, \"A yaushene shi?\" Ka ce: \"Akwai tsammaninsa ya kasance kusa"},{"SurahNumber":17,"VerseNumber":52,"Text":"A ranar da Yake kiran ku, sa'an nan ku riƙa karɓawa game da gode Masa, kuma kuna zaton ba ku zauna ba face kaɗan"},{"SurahNumber":17,"VerseNumber":53,"Text":"Kuma ka ce wa bayiNa, su faɗi kalma wadda take mafi kyau. Lalle ne Shaiɗan yana sanya ɓarna a tsakaninsu. Lalle ne Shaiɗan ya kasance ga mutum, maƙiyi bayyananne"},{"SurahNumber":17,"VerseNumber":54,"Text":"Ubangijinku ne Mafi sani game da ku. Idan Ya so, zai yi muku rahama, ko kuwa idan Ya so zai azabtaku. Kuma ba Mu aika ka kana wakili a kansu ba"},{"SurahNumber":17,"VerseNumber":55,"Text":"Kuma Ubangijinka ne Mafi sani game da wanda yake a cikin sammai da ƙasa. Kuma lalle ne, haƙiƙa, Mun fifita sashen Annabawa a kan sashe kuma Mun bai wa Dawuda zabura"},{"SurahNumber":17,"VerseNumber":56,"Text":"Ka ce: \"Ku kirayi waɗanda kuka riya, baicinSa.\" To, ba su mallakar kuranyewar cuta daga gare ku, kuma haka juyarwa"},{"SurahNumber":17,"VerseNumber":57,"Text":"Waɗancan, waɗanda suke kiran, suna neman tsani zuwa ga Ubangijinsu. Waɗanne ne suke mafifita a kusanta? Kuma suna fatan samun rahamarSa, kuma suna tsoron azabarSa. Lalle ne azabar Ubangijinka ta kasance abar tsoro ce"},{"SurahNumber":17,"VerseNumber":58,"Text":"Kuma babu wata alƙarya face, Mu ne masu halaka ta a gabanin Ranar ¡iyama ko kuwa Mu masu azabta ta ne da azaba mai tsanani. Wancan ya kasance a cikin littafi rubutacce"},{"SurahNumber":17,"VerseNumber":59,"Text":"Kuma babu abin da ya hana Mu, Mu aika da ayoyi face saboda mutanen farko sun ƙaryata game da su. Kuma Mun bai wa Samudawa taguwa, aya bayyananna, sai suka yi zalunci game da ita. Kuma ba Mu aikawa da ayoyi face domin tsoratarwa"},{"SurahNumber":17,"VerseNumber":60,"Text":"Kuma a lokacin da Muka ce maka, \"Lalle ne Ubangijinka Ya kewaye mutane.\" Kuma ba Mu sanya abin da ya gani wanda Muka nuna maka ba, face domin fitina ga mutane, da itaciya wadda aka la'anta a cikin Alƙur'ani. Kuma Muna tsoratar da su, sa'an nan (tsoratarwar) ba ta ƙara su face da kangara mai girma"},{"SurahNumber":17,"VerseNumber":61,"Text":"Kuma a lokacin da Muka ce wa mala'iku, \"Ku yi sujada ga Adamu,\" sai suka yi sujada, face Ibilisa, ya ce: \"shin, zan yi sujada ga wanda ka halitta shi yana laka"},{"SurahNumber":17,"VerseNumber":62,"Text":"Ya ce: \"Shin, ka gan ka! Wannan wanda ka girmama a kaina, lalle ne idan ka jinkirta mini zuwa ga Ranar ¡iyama lalle ne, zan tumɓuke zuriyarsa, face kaɗan"},{"SurahNumber":17,"VerseNumber":63,"Text":"Ya ce: \"Ka tafi. Sa'an nan wanda ya bi ka daga gare su, to, Jahannama ce sakamakonku, (Mu ba ku shi) sakamako cikakke"},{"SurahNumber":17,"VerseNumber":64,"Text":"Kuma ka rikitar da wanda ka sami iko a kansa, daga gare su, da sautinka, kuma ka yi hari a kansu da dawakinka da dakarunka kuma ka yi tarewa da su a cikin dukiyoyi da ɗiya, kumaka yi musu wa'adi. Alhali kuwa Shaiɗan ba ya yi musu wa'adin kome face da ruɗi"},{"SurahNumber":17,"VerseNumber":65,"Text":"Lalle ne bayiNa, ba ka da wani ƙarfi a kansu. Kuma Ubangijinka Ya isa Ya zama wakili"},{"SurahNumber":17,"VerseNumber":66,"Text":"Ubangijinku ne Yake gudanar da jirgi a cikin teku, domin ku nema daga falalarSa. Lalle ne Shi, Ya kasance a gare ku Mai jin ƙai"},{"SurahNumber":17,"VerseNumber":67,"Text":"Kuma idan cuta ta shafe ku, a cikin teku, sai wanda kuke kira ya ɓace face Shi. To, a lokacin da Ya tsira da ku zuwa, ga tudu sai kuka bijire. Kuma mutum ya kasance mai yawan butulci"},{"SurahNumber":17,"VerseNumber":68,"Text":"Shin fa kun amince cewa (Allah) ba Ya shafe gefen ƙasa game da ku ko kuwa Ya aika da iska mai tsakuwa a kanku, sa'an nan kuma ba za ku sami wani wakili ba dominku"},{"SurahNumber":17,"VerseNumber":69,"Text":"Ko kun amince ga Ya mayar da ku a cikin tekun a wani lokaci na dabam, sa'an na Ya aika wata guguwa mai karya abubuwa daga iska, har ya nutsar da ku saboda abin da kuka yi na kafirci? Sa'an nan kuma ba ku samun mai bin hakki saboda ku, a kanMu, game da Shi"},{"SurahNumber":17,"VerseNumber":70,"Text":"Kuma lalle ne Mun girmama 'yan Adam, kuma Muka ɗauke su a cikin ƙasa da teku kuma Muka azurta su daga abubuwa masu daɗi kuma Muka fifita su a kan masu yawa daga waɗanda Muka halitta, fifitawa"},{"SurahNumber":17,"VerseNumber":71,"Text":"A ranar da Muke kiran kowane mutane da limaminsu to, wanda aka bai wa littafinsa a da, mansa, to, waɗannan suna karatun littafinsu, kuma ba a zaluntar su da zaren bakin gurtsin dabino"},{"SurahNumber":17,"VerseNumber":72,"Text":"Kuma wanda ya kasance makaho a cikin wannan saboda haka shi a Lahira makaho ne kuma mafi ɓata ga hanya"},{"SurahNumber":17,"VerseNumber":73,"Text":"Kuma lalle ne sun yi kusa haƙiƙa, su fitine ka daga abin da Muka yi wahayi zuwa gare ka, domin ka ƙirƙira waninsa a gare Mu, a lokacin, haƙiƙa, da sun riƙe ka masoyi"},{"SurahNumber":17,"VerseNumber":74,"Text":"Kuma ba domin Mun tabbatar da kai ba, lalle ne, haƙiƙa, da ka yi kusa ka karkata zuwa gare su ta wani abu kaɗan"},{"SurahNumber":17,"VerseNumber":75,"Text":"A lokacin, lalle ne, da Mun ɗanɗana maka ninkin azabar rayuwa da ninkin azabar mutuwa, sa'an nan kuma ba za ka sami mataimaki ba a kanMu"},{"SurahNumber":17,"VerseNumber":76,"Text":"Kuma lalle ne, sun yi kusa, haƙiƙa, su tayar da hankalinka daga ƙasar, domin su fitar da kai daga gare ta. Kuma a lokacin, ba za su zauna ba a kan saɓaninka face kaɗan"},{"SurahNumber":17,"VerseNumber":77,"Text":"Hanyar waɗanda, haƙiƙa, Muka aika a gabaninka, daga ManzanninMu, kuma ba za ka sami juyarwa ba ga hanyarMu"},{"SurahNumber":17,"VerseNumber":78,"Text":"Ka tsayar da salla a karkatar rana zuwa ga duhun dare da lokacin fitar alfijir lalle ne karatun fitar alfijir ya kasance wanda ake halarta"},{"SurahNumber":17,"VerseNumber":79,"Text":"Kuma da dare, sai ka yi hira da shi (Alƙur'ani) akan ƙari gare ka. Akwai tsammanin Ubangijinka Ya tayar da kai a wani matsayi godadde"},{"SurahNumber":17,"VerseNumber":80,"Text":"Kuma ka ce: \"Ya Ubangijina! Ka shigar, da ni shigar gaskiya, kuma Ka fitar da ni fitar gaskiya. Kuma Ka sanya mini, daga gunKa, wani ƙarfi mai taimako"},{"SurahNumber":17,"VerseNumber":81,"Text":"Kuma ka ce: \"Gaskiya ta zo, kuma ƙarya ta lalace. Lalle ne ƙarya ta kasance lalatacciya"},{"SurahNumber":17,"VerseNumber":82,"Text":"Kuma Muna sassaukarwa daga Alƙur'ani, abin da yake waraka ne da rahama ga muminai. Kuma ba ya ƙara wa azzalumai (kome) face hasara"},{"SurahNumber":17,"VerseNumber":83,"Text":"Kuma idan Muka yi ni'ima a kan mutum, sai ya hinjire, kuma ya nisanta da gefensa, kuma idan sharri ya shafe shi, sai ya kasance mai yanke ƙauna"},{"SurahNumber":17,"VerseNumber":84,"Text":"Ka ce: \"Kowa ya yi aiki a kan hanyarsa. Sa'an nan Ubangijinka ne Mafi sani ga wanda yake mafi shiryuwa ga hanya"},{"SurahNumber":17,"VerseNumber":85,"Text":"Suna tambayar ka ga ruhi. Ka ce: \"Ruhi daga al'amarin Ubangijina ne, kuma ba a ba ku (kome) ba daga ilmi face kaɗan"},{"SurahNumber":17,"VerseNumber":86,"Text":"Kuma lalle ne idan Mun so, haƙiƙa, Muna tafiya da abinda Muka yi wahayi zuwa gare ka. Sa'an nan kuma ba za ka sami wani wakili ba dominka game da shi a kanMu"},{"SurahNumber":17,"VerseNumber":87,"Text":"Face da rahama daga Ubangijinka. Lalle ne falalarSa ta kasance mai girma a kanka"},{"SurahNumber":17,"VerseNumber":88,"Text":"Ka ce: \"Lalle ne idan mutane da aljannu sun taru a kan su zo da misalin wannan Alƙur'ani ba za su zo da misalinsa ba, kuma ko da sashinsu ya kasance, mataimaki ga sashi"},{"SurahNumber":17,"VerseNumber":89,"Text":"Kuma lalle ne, haƙiƙa, Mun caccanza domin mutane, a cikin wannan Alƙur'ani, daga kowane misali sai mafi yawan mutane suka ƙi (kome) face kafirci"},{"SurahNumber":17,"VerseNumber":90,"Text":"Kuma suka ce: \"Ba za mu yi imani ba dominka sai ka ɓuɓɓugar da idan ruwa daga ƙasa"},{"SurahNumber":17,"VerseNumber":91,"Text":"Ko kuma wata gona daga dabinai da inabi ta kasance a gare ka. Sa'an nan ka ɓuɓɓugar da ƙoramu a tsakaninta ɓuɓɓugarwa"},{"SurahNumber":17,"VerseNumber":92,"Text":"Ko kuwa ka kayar da sama a kanmu kaɓukka ko kuwa ka zo da Allah, da mala'iku banga-banga"},{"SurahNumber":17,"VerseNumber":93,"Text":"Ko kuwa wani gida na zinariya ya kasance a gare ka, ko kuwa ka taka a cikin sama. Kuma ba za mu yi imani ba ga takawarka, sai ka sassauko da wani littafi a kanmu, muna karanta shi.\" Ka ce: \"Tsarki ya tabbata ga Ubangijina! Ban kasance ba face mutum, Manzo"},{"SurahNumber":17,"VerseNumber":94,"Text":"Kuma babu abin da ya hana mutane su yi imani, a lokacin da shiriya ta je musu, face sunce, \"Shin, Allah zai aiko mutum ya zamo yana Manzo"},{"SurahNumber":17,"VerseNumber":95,"Text":"Ka ce: \"Da mala'iku sun kasance a cikin ƙasa, kuma suna tafiya, suna masu natsuwa, lalle ne da mun saukar da mala'ika daga sama ya zama manzo a kansu"},{"SurahNumber":17,"VerseNumber":96,"Text":"Ka ce: \"Allah Ya isa zama shaida a tsakanina da ku. Lalle Shi Ya kasance ga bayinsa, mai ƙididdigewa ne Mai gani"},{"SurahNumber":17,"VerseNumber":97,"Text":"Kuma wanda Allah Ya shiryar, to, shi ne shiryayye, kuma wanda Ya ɓatar to ba za ka sami waɗansu masoya gare su ba baicinSa. Kuma Muna tara su a Ranar ¡iyama a kan fuskokinsu, suna makafi, kuma bebaye da kurame. Matattararsu Jahannama ce, ko da yaushe ta bice, sai Mu ƙara musu wata wuta mai tsanani"},{"SurahNumber":17,"VerseNumber":98,"Text":"Wancan ne sakamakonsu saboda lalle su, sun kafirta da ayo yinMu, kuma suka ce: \"Shin idan muka kasance ƙasusuwa da niƙaƙƙun gaɓuɓuwa, shin lalle mu, haƙi ka, waɗanda ake tayarwa ne a cikin wata halitta sabuwa"},{"SurahNumber":17,"VerseNumber":99,"Text":"Shin, kuma ba su gani ba (cewa) lalle ne Allah, wandaYa halicci sammai da ƙasa, Mai ikon yi ne a kan Ya halicci misalinsu? Kuma Ya sanya wani ajali wanda babu kokwanto a cikinsa? Sai azzalumai suka ƙi face kafirci"},{"SurahNumber":17,"VerseNumber":100,"Text":"Ka ce: \"Da dai ku, kuna mallakar taskokin rahamar Ubangijina, a lokacin, haƙiƙa da kun kame domin tsoron ƙarewar taskokin. Kuma mutum ya kasance mai ƙwauro ne"},{"SurahNumber":17,"VerseNumber":101,"Text":"Kuma lalle ne haƙiƙa Mun bai wa Musa ayoyi guda tara bayyanannu, sai ka tambayi Bani Isra'ila, a lokacin da ya je musu, sai Fir'auna ya ce masa, \"Lalle ni, ina zaton ka, ya Musa, sihirtacce"},{"SurahNumber":17,"VerseNumber":102,"Text":"Ya ce: \"lalle ne haƙiƙa ka sani babu wanda ya saukar da waɗannan, face Ubangijin sammai da ƙasa domin su zama abubuwan lura. Kuma lalle ne ni, haƙiƙa, ina zaton ka, ya Fir'auna, halakakke"},{"SurahNumber":17,"VerseNumber":103,"Text":"Sai ya yi nufin fitar da su daga ƙasar, sai Muka nutsar da shi, shi da wanda yake tare da shi gaba ɗaya"},{"SurahNumber":17,"VerseNumber":104,"Text":"Kuma Muka ce: daga bayansa ga Bani Isra'ila, \"Ku zauni ƙasar. Sa'an nan idan wa'adin ƙarshe ya zo, za Mu je da ku jama'a-jama'a"},{"SurahNumber":17,"VerseNumber":105,"Text":"Kuma da gaskiya Muka saukar da shi, kuma da gaskiya ya sauka. Kuma ba Mu aike ka ba face kana mai bayar da bushara kuma mai gargaɗi"},{"SurahNumber":17,"VerseNumber":106,"Text":"Kuma yana abin karatu Mun rarraba shi domin ka karanta shi ga mutane a kan jinkiri kuma Mun sassaukar da shi sassaukarwa"},{"SurahNumber":17,"VerseNumber":107,"Text":"Ka ce: \"Ku yi imani da Shi, ko kuwa kada ku yi imani, lalle ne waɗanda aka bai wa ilmi daga gabaninsa, idan ana karatunsa a kansu, suna faɗuwa ga haɓoɓinsu, suna masu sujada"},{"SurahNumber":17,"VerseNumber":108,"Text":"Kuma suna cewa: Tsarki ya tabbata ga Ubangijinmu! Lalle ne wa'adin Ubangijinmu ya kasance, haƙiƙa, abin aikatawa"},{"SurahNumber":17,"VerseNumber":109,"Text":"Kuma suna faɗuwa ga haɓoɓinsu suna kuka, kuma yana ƙara musu tsoro"},{"SurahNumber":17,"VerseNumber":110,"Text":"Ka ce: \"Ku kirayi Allah ko kuwa ku kirayi Mai rahama. Kowane kuka kira to Yana da sunaye mafi kyau. Kuma, kada ka bayyana ga sallarka, kuma kada ka ɓoye ta. Ka nemi hanya a tsakanin wancan"},{"SurahNumber":17,"VerseNumber":111,"Text":"Kuma ka ce: \"Godiya ta tabbata ga Allah wanda bai riƙi ɗa ba kuma abokin tarayya bai kasance a gare Shi ba a cikin mulkinSa, kuma wani masoyi saboda wulakancin bai kasance a gare Shi ba.\" Kuma ka girmama Shi, girmamawa"}]}