{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":88,"VerseNumber":1,"Text":"క్రమ్ముకునే ఆపద సంగతిగాని నీకు చేరిందా"},{"SurahNumber":88,"VerseNumber":2,"Text":"ఆ రోజు ఎన్నో ముఖాలు అవమానంతో పాలిపోయి ఉంటాయి"},{"SurahNumber":88,"VerseNumber":3,"Text":"శ్రమిస్తూ, అలసి సొలసి ఉంటాయి"},{"SurahNumber":88,"VerseNumber":4,"Text":"వారు మండే అగ్నికి ఆహుతి అవుతారు"},{"SurahNumber":88,"VerseNumber":5,"Text":"వారికి ఉడికే చెలమ నీరు త్రాగించబడుతుంది"},{"SurahNumber":88,"VerseNumber":6,"Text":"వారికి తినడానికి ముండ్ల చెట్టు తప్ప వేరొకటి ఆహారంగా దొరకదు"},{"SurahNumber":88,"VerseNumber":7,"Text":"అది వారిని లావుగానూ చేయదు, వారి ఆకలిని కూడా తీర్చదు"},{"SurahNumber":88,"VerseNumber":8,"Text":"మరెన్నో ముఖాలు ఆనాడు నవనవలాడుతూ ఉంటాయి"},{"SurahNumber":88,"VerseNumber":9,"Text":"వారు తమ కృషిపై సంతోషంతో ఉంటారు"},{"SurahNumber":88,"VerseNumber":10,"Text":"ఉన్నతమైన స్వర్గంలో ఉంటారు"},{"SurahNumber":88,"VerseNumber":11,"Text":"వారక్కడ ఎలాంటి అపసవ్యమైన మాట వినరు"},{"SurahNumber":88,"VerseNumber":12,"Text":"అందులో (అద్భుతంగా) ప్రవహించే ఒక సెలయేరు ఉంటుంది"},{"SurahNumber":88,"VerseNumber":13,"Text":"(ఇంకా) అందులో (రాజసం ఉట్టిపడే) ఎత్తైన పీఠాలు వేయబడి ఉంటాయి"},{"SurahNumber":88,"VerseNumber":14,"Text":"వారికెదురుగా (మధు) పాత్రలు పేర్చబడి ఉంటాయి"},{"SurahNumber":88,"VerseNumber":15,"Text":"వరుసగా వేయబడిన దిండ్లు ఉంటాయి"},{"SurahNumber":88,"VerseNumber":16,"Text":"అన్ని వైపులా పట్టు తివాచీలు పరచబడి ఉంటాయి"},{"SurahNumber":88,"VerseNumber":17,"Text":"ఏమిటి, ఒంటెలు ఎలా సృష్టించబడ్డాయో వారు చూడటం లేదా"},{"SurahNumber":88,"VerseNumber":18,"Text":"ఆకాశం ఎలా ఎత్తుగా చేయబడిందో వారు గమనించటం లేదా"},{"SurahNumber":88,"VerseNumber":19,"Text":"పర్వతాలు ఎలా పాతిపెట్టబడ్డాయో తిలకించటం లేదా"},{"SurahNumber":88,"VerseNumber":20,"Text":"భూమి ఎలా (విశాలంగా) పరచబడి ఉన్నదో వారు వీక్షించటం లేదా"},{"SurahNumber":88,"VerseNumber":21,"Text":"కనుక (ఓ ప్రవక్తా!) నీవు మాత్రం బోధపరుస్తూ ఉండు. నీవు హితబోధ చేసేవాడివి మాత్రమే"},{"SurahNumber":88,"VerseNumber":22,"Text":"నీవు వారిపై కావలివాడవు కావు"},{"SurahNumber":88,"VerseNumber":23,"Text":"అయితే విముఖత చూపి, తిరస్కరించినవాణ్ణి"},{"SurahNumber":88,"VerseNumber":24,"Text":"అల్లాహ్ అతనికి చాలా పెద్ద శిక్ష విధిస్తాడు"},{"SurahNumber":88,"VerseNumber":25,"Text":"ఎట్టి పరిస్థితిలోనూ వారు మా వద్దకే తిరిగి రావలసి ఉన్నది"},{"SurahNumber":88,"VerseNumber":26,"Text":"మరి వారి నుండి లెక్క తీసుకునే బాధ్యత మాపైనే ఉంది"}]}