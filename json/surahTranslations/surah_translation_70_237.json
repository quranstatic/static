{"Id":237,"LanguageCodes":["ku","kur"],"Name":"kur-muhammadsalehba","Author":"Muhammad Saleh Bamoki","Language":"Kurdish","Description":"Kurdish","Direction":"rtl","Source":"https://quranenc.com/check/kurdish_bamoki/v1.1.0-csv.1 , https://quranenc.com/en/browse/kurdish_bamoki , https://quranenc.com ,","Translations":[{"SurahNumber":70,"VerseNumber":1,"Text":"داواکارێك داوای سزایەکی (خوایی) کرد کە (ئەو سزایە) ھەر ڕوو دەدات"},{"SurahNumber":70,"VerseNumber":2,"Text":"بۆ بێ باوەڕان نیە هیچ بەرگریكارێك (کە بیان پارێزێت)"},{"SurahNumber":70,"VerseNumber":3,"Text":"لە (سزای) خوای خاوەن پلەو پایەی زۆر بەرز"},{"SurahNumber":70,"VerseNumber":4,"Text":"فریشتە وجوبرەیل سەر دەکەون بۆ لای خوا لە ڕۆژێکدا کە ئەندازەکەی پەنجا ھەزار ساڵە"},{"SurahNumber":70,"VerseNumber":5,"Text":"کەوا بوو خۆت ڕابگرە (ئەی موحەممەد ﷺ) بە خۆڕاگرتنێکی چاك وجوان"},{"SurahNumber":70,"VerseNumber":6,"Text":"بەڕاستی ئەو بێ بڕوایانە ئەو ڕۆژە بە دوور دەبینن"},{"SurahNumber":70,"VerseNumber":7,"Text":"ئێمەیش زۆر بە نزیكی دەبینین"},{"SurahNumber":70,"VerseNumber":8,"Text":"ئەو ڕۆژەی کە ئاسمان وەك مسی تواوە (یان خڵتەی زەیتی) لێ دێت"},{"SurahNumber":70,"VerseNumber":9,"Text":"کێوەکانیش وەك خوری شیکراوەیان لێ دێت"},{"SurahNumber":70,"VerseNumber":10,"Text":"وە ھیچ کەسێك ناپرسێتەوە لە ھیچ کەسێکی خۆشەویستی خۆی"},{"SurahNumber":70,"VerseNumber":11,"Text":"کە نیشانی یەکتری دەدرێن، تاوانبار ئاوات دەخوازێت کە (قوربانی) بدایە لەبری ڕزگار بوونی خۆی لە سزای ئەو ڕۆژە بە کوڕەکانی"},{"SurahNumber":70,"VerseNumber":12,"Text":"بەژن وبە براکانی"},{"SurahNumber":70,"VerseNumber":13,"Text":"بە ھـۆزەکەشیەوە کە پەنایان دەدا"},{"SurahNumber":70,"VerseNumber":14,"Text":"وە بە ھەرچی کەس لەسەر زەویە (ھەمووی بدایە و) لەپاشان ھەر خۆی ڕزگاری ببێت"},{"SurahNumber":70,"VerseNumber":15,"Text":"نەخێر (وا نیە) بەڕاستی ئاگری دۆزەخ بە بڵێسەیە"},{"SurahNumber":70,"VerseNumber":16,"Text":"داماڵێنەری پێستی سەرە"},{"SurahNumber":70,"VerseNumber":17,"Text":"(ئەو ئاگرە) بانگی کەسێك دەکات کە پشتی ھەڵکردبێ لە خواو ڕووی وەرگێڕابێت"},{"SurahNumber":70,"VerseNumber":18,"Text":"وە سامانی کۆ کردبێتەوە وھەڵی گرتبێت"},{"SurahNumber":70,"VerseNumber":19,"Text":"بێگومان ئادەمی دروست کراوە بە چاو چنۆکێکی تەنگەتیلکە"},{"SurahNumber":70,"VerseNumber":20,"Text":"کە ناخۆشیەكی تووش ببێت ھاوار وناڵە دەست پێ دەکات"},{"SurahNumber":70,"VerseNumber":21,"Text":"کە خێر وسامانیش ڕووی تێ بکات ئەی گرێتەوە (لە خەڵکی)"},{"SurahNumber":70,"VerseNumber":22,"Text":"جگە نوێژگەران نەبێت"},{"SurahNumber":70,"VerseNumber":23,"Text":"ئەوانە کە بەردەوامن لەسەر نوێژەکانیان"},{"SurahNumber":70,"VerseNumber":24,"Text":"ئەوانەی کە بەشێکی دیاریكراو لە ماڵ وسامانیاندا ھەیە (تەرخانكراوە)"},{"SurahNumber":70,"VerseNumber":25,"Text":"بۆ ھەژاری داواکەر وبێ نەوای داوانەکەر"},{"SurahNumber":70,"VerseNumber":26,"Text":"وە ئەوانەی کە باوەڕیان بە ڕۆژی پاداشت ھەیە"},{"SurahNumber":70,"VerseNumber":27,"Text":"وە ئەوانەی کە لە سزای پەروەردگاری خۆیان دەترسن"},{"SurahNumber":70,"VerseNumber":28,"Text":"چونکە بەڕاستی سزای پەروەردگاری ئەوان کەس لێی دڵنیا نیە"},{"SurahNumber":70,"VerseNumber":29,"Text":"وە ئەوانەی کە ئاگاداری داوێنی خۆیان دەکەن"},{"SurahNumber":70,"VerseNumber":30,"Text":"لەگەڵ ژنانی خۆیان نەبێت یا کەنیزەکێك کە بووبن بە خاوەنیان، بێگومان ئەوانە لۆمە کراو نین"},{"SurahNumber":70,"VerseNumber":31,"Text":"ئەمجا ھەر کەسێك دوای شتی تر بکەوێت، ئەو کەسانە ئەوانەن کە دەست درێژکەرن"},{"SurahNumber":70,"VerseNumber":32,"Text":"وە ئەوانەی کە چاودێری سپاردە وپەیمانی خۆیان دەکەن"},{"SurahNumber":70,"VerseNumber":33,"Text":"وە ئەوانەی کە شایەتی خۆیان بە تەواوی دەدەن"},{"SurahNumber":70,"VerseNumber":34,"Text":"وە ئەوانەی کە پارێزگاری نوێژیان دەکەن"},{"SurahNumber":70,"VerseNumber":35,"Text":"ئەوانە (کە باس کران) ڕێز دەگیرێن لە باخاتی بەھەشتدا"},{"SurahNumber":70,"VerseNumber":36,"Text":"دەی چیانە ئەو بێ بڕوایانە (کە تۆ دەرئەکەویت ئەی موحەممەد ﷺ) بەپەلە دێن بۆ لات"},{"SurahNumber":70,"VerseNumber":37,"Text":"لەلای ڕاست وچەپتەوە دەستە دەستە دەبن"},{"SurahNumber":70,"VerseNumber":38,"Text":"ئایا ھەموو یەکێك لەوان بەتەمایە کە بخرێتە بەھەشتی پڕ لە ناز ونیعمەتەوە"},{"SurahNumber":70,"VerseNumber":39,"Text":"وا نیە: (وەك بەتەمان) بەڕاستی ئێمە درووستمان کردوون لەوەی کە دەیزانن"},{"SurahNumber":70,"VerseNumber":40,"Text":"جا سوێند بە پەروەردگاری ڕۆژھەڵاتەکان وڕۆژئاواکان، بێگومان ئێمە بە دەسەڵاتین"},{"SurahNumber":70,"VerseNumber":41,"Text":"لە سەر ئەوەی کە بیانگۆڕین وباشتر لەوان بھێنین وە کەس لە دەستمان دەرناچێت"},{"SurahNumber":70,"VerseNumber":42,"Text":"ئەمجا وازیان لێ بھێنە، با لە بێباوەڕی وقسەی ھیچ وپووچ و گاڵتەی خۆیاندا ڕۆبچن، تا دووچاری ئەو ڕۆژەی خۆیان دەبن کە بەڵێنیان پێ دراوە"},{"SurahNumber":70,"VerseNumber":43,"Text":"ئەو ڕۆژەی کە بەپەلە لە گۆڕەکانیان دێنـە دەرەوە وەك ئەوەی کە بۆ لای بتەکانیان ڕابـکەن"},{"SurahNumber":70,"VerseNumber":44,"Text":"چاویان شۆڕو (سەر بەرە وژێرە) ڕیسوایی وشەرمەزاری دایان دەگرێت، ئەمە ئەو ڕۆژەیە کە لەوەوپێش بەڵێنیان پێ درابوو"}]}