{"Id":240,"LanguageCodes":["lg","lug"],"Name":"lug-fareeqmusa","Author":"Fareeq Musa","Language":"Ganda","Description":"Ganda","Direction":"ltr","Source":"","Translations":[{"SurahNumber":51,"VerseNumber":1,"Text":"Ndayidde empewo ezifumuula enfuufu olufumuula"},{"SurahNumber":51,"VerseNumber":2,"Text":"Olwo nno nendayira ebire ebyetikka enkuba olwetikka"},{"SurahNumber":51,"VerseNumber":3,"Text":"N'amaato agaseeyeeya mu mazzi mu bwangu"},{"SurahNumber":51,"VerseNumber":4,"Text":"Era ndayidde Malayika ezigabanya Riziki okusinziira ku kiragiro ekiba kiziweereddwa"},{"SurahNumber":51,"VerseNumber":5,"Text":"Mazima bye mulaganyisibwa bya kutuukirira"},{"SurahNumber":51,"VerseNumber":6,"Text":"Era ddala olunaku lwo kusasula lwa kubaawo"},{"SurahNumber":51,"VerseNumber":7,"Text":"Ndayidde eggulu eryakolebwa mu ngeri ennungi"},{"SurahNumber":51,"VerseNumber":8,"Text":"Mazima mmwe muli mu kigambo ekyawukamu (temussa kimu ku bikwata ku Kur’ani)"},{"SurahNumber":51,"VerseNumber":9,"Text":"Awugulwa ku kyo oyo eyabuzibwa (natakkiriza)"},{"SurahNumber":51,"VerseNumber":10,"Text":"Baakolimirwa abo abalimba (aboogera ebitali bituufu ku Nabbi)"},{"SurahNumber":51,"VerseNumber":11,"Text":"Abo abali mu nnyanga ey’obukaafiiri nga babulubuuta"},{"SurahNumber":51,"VerseNumber":12,"Text":"Nga babuuza nti olunaku lwo kusasula luliba lwaddi"},{"SurahNumber":51,"VerseNumber":13,"Text":"Lwe lunaku bo lwe balyokebwa omuliro"},{"SurahNumber":51,"VerseNumber":14,"Text":"(Nga bwe bagambibwa nti) mukombe ebibonerezo bya mmwe, kino kyekyo kye mwagambanga nti kibatuusibweko mu bwangu"},{"SurahNumber":51,"VerseNumber":15,"Text":"Mazima abatya Katonda balibeera mu masamba nga mulimu n'ensulo za mazzi"},{"SurahNumber":51,"VerseNumber":16,"Text":"Nga beeyanza ebyo Mukama omulabirizi waabwe byalibawa (anti) mazima bo oluberyeberye lwekyo bali balongoosa"},{"SurahNumber":51,"VerseNumber":17,"Text":"Bebakanga e kiseera kitono mu kiro"},{"SurahNumber":51,"VerseNumber":18,"Text":"Ate nga mu ttumbi babanga mu kwe gayirira"},{"SurahNumber":51,"VerseNumber":19,"Text":"Era nga mu maali yaabwe mulimu omugabo gwo musabi nooyo atafuna kimumala (naye nga tasaba)"},{"SurahNumber":51,"VerseNumber":20,"Text":"Era mu nsi mulimu obubonero (obulaga okubaayo kwa Katonda n’obuyinza bwe), eri abo abakkiriza obukkiriza obwa nnamaddala"},{"SurahNumber":51,"VerseNumber":21,"Text":"Ne mu mmwe mwennyini (mulimu obubonero) abaffe temulaba"},{"SurahNumber":51,"VerseNumber":22,"Text":"Ne muggulu y'eri riziki za mmwe na byonna bye mulagaanyisibwa"},{"SurahNumber":51,"VerseNumber":23,"Text":"Kale ndayidde Mukama omulabirizi we ggulu n'ensi, nti ekyo bwekityo bwekiri (era nga ekyo buli muntu yenna akimanyi) nga bwe mumanyi nti mwatula"},{"SurahNumber":51,"VerseNumber":24,"Text":"Abaffe ebikwata ku bagenyi ba Ibrahim abekitiibwa bya kutuukako"},{"SurahNumber":51,"VerseNumber":25,"Text":"Bwe baayingira weyali ne bagamba nti mirembe, (naye) naagamba nti mirembe (wabula muli) bantu abatamanyiddwa"},{"SurahNumber":51,"VerseNumber":26,"Text":"Olwo nno nadda eri abantu be naleeta ennyana y'ente ensava (enjokye)"},{"SurahNumber":51,"VerseNumber":27,"Text":"Nagibasembereza naagamba nti abaffe nga temuulye"},{"SurahNumber":51,"VerseNumber":28,"Text":"(Bwe bataalya) yawulira nga abatiddemu, ne bagamba nti totya era nebamuwa amawulire agessanyu ag'omwana omulenzi omumanyi ennyo"},{"SurahNumber":51,"VerseNumber":29,"Text":"(Awo wennyini) mukyala we naatuuka nga ayogerera waggulu nakuba ekyenyi kye, era naagamba nti (nze nga ndi) mukadde omugumba (nzaala ntya)"},{"SurahNumber":51,"VerseNumber":30,"Text":"(Ba Malayika) ne bagamba nti bwekityo Mukama omulabirizi wo bwagambye anti mazima yye bulijjo, ye mugoba nsonga omumanyi ennyo"},{"SurahNumber":51,"VerseNumber":31,"Text":"Ibrahim naagamba nti, ate mmwe ababaka nsonga ki ebaleese"},{"SurahNumber":51,"VerseNumber":32,"Text":"Nebagamba nti mazima ffe tutumiddwa eri abantu abonoonyi"},{"SurahNumber":51,"VerseNumber":33,"Text":"Tube nga tubayiwako amayinja agomu bbumba ejjokye"},{"SurahNumber":51,"VerseNumber":34,"Text":"Nga malambe okuva ewa Mukama omulabirizi wo, nga ga (kuzikiriza) abonoonyi abasukkiridde"},{"SurahNumber":51,"VerseNumber":35,"Text":"(Katonda agamba) awo nno twagyamu oyo yenna eyakirimu (ekitundu ekyo) mu bakkiriza"},{"SurahNumber":51,"VerseNumber":36,"Text":"Naye tetwasangamu okugyako e nyumba emu eyabasiraamu"},{"SurahNumber":51,"VerseNumber":37,"Text":"Era twaleka mu kyo ekyo kuyiga eri abo abatya ebibonerezo ebiruma ennyo"},{"SurahNumber":51,"VerseNumber":38,"Text":"Era ne Musa (alimu ekyo kuyiga) bwe twamutuma ewa Firawo n’obujulizi obweyolefu"},{"SurahNumber":51,"VerseNumber":39,"Text":"Yagaana (okugoberera Musa) olwokwesigula abali emabega we era nagamba nti (Musa) mulogo oba mulalu"},{"SurahNumber":51,"VerseNumber":40,"Text":"Olwo nno netumukwatako ne ggye rye netubakasuka mu nnyanja nga naye anenyezebwa"},{"SurahNumber":51,"VerseNumber":41,"Text":"Ne mu Bantu ba Aadi (mulimu ekyokuyiga) bwe twabasindikira empewo engumba (etaliimu mukisa tereeta nkuba wadde okuwasisa ebibala)"},{"SurahNumber":51,"VerseNumber":42,"Text":"Nga tereka kintu kyonna kyeyitako okugyako nga ekifuula nga ensaano"},{"SurahNumber":51,"VerseNumber":43,"Text":"Ne mu bantu ba Thamud (mulimu ekyokuyiga) bwe bagambibwa nti mweyagale okumala akaseera katono"},{"SurahNumber":51,"VerseNumber":44,"Text":"Wabula bo basukka ekiragiro kya Mukama omulabiririzi waabwe, olwo nno okubwatuka okwamaanyi ne kubatuukako nga nabo balaba"},{"SurahNumber":51,"VerseNumber":45,"Text":"Tebaasobola kusituka (badduke) era tebaali ba kuwona"},{"SurahNumber":51,"VerseNumber":46,"Text":"N'abantu ba Nuhu nga bano tebannabaawo (nabo balimu ekyokuyiga anti nabo baazikirizibwa era nabo kya bagwanira) anti mazima bo baali bantu abonoonyi"},{"SurahNumber":51,"VerseNumber":47,"Text":"(N'ebirala ebirimu ekyokuyiga) ne ggulu twalizimba n'obuyinza (bwaffe) era mazima tukyaligaziya"},{"SurahNumber":51,"VerseNumber":48,"Text":"N'ensi twagiseteeza, ddala nga ffe abatesiteesi abasinga"},{"SurahNumber":51,"VerseNumber":49,"Text":"Era twatonda mu buli kintu emitindo ebiri ebiri (ekisajja ne kikazi) oba olyawo ne mujjukira"},{"SurahNumber":51,"VerseNumber":50,"Text":"Kale mudduke mudde eri Katonda mazima nze ndi mutiisa owolwatu gye muli okuva gyali"},{"SurahNumber":51,"VerseNumber":51,"Text":"N’olwekyo temussanga ku Katonda ebisinzibwa ebirala, mazima nze ndi mutiisa owolwatu gye muli okuva gyali"},{"SurahNumber":51,"VerseNumber":52,"Text":"Bwekityo abo ababakulembera tewali mubaka yabajjira okugyako nga bagamba nti mulogo oba mulalu"},{"SurahNumber":51,"VerseNumber":53,"Text":"Abaffe bakyeramira (nedda ssi bwekiri) wabula bo bantu be wagguzi"},{"SurahNumber":51,"VerseNumber":54,"Text":"Kale baveeko toli ggwe anenyezebwa"},{"SurahNumber":51,"VerseNumber":55,"Text":"Wabula bulirira anti mazima okubulirira kugasa abakkiriza"},{"SurahNumber":51,"VerseNumber":56,"Text":"Era ssaatonda amajinni n’abantu wabula lwakuba nti bansinze"},{"SurahNumber":51,"VerseNumber":57,"Text":"Sibaagalamu Riziki era ssaagala bandiise"},{"SurahNumber":51,"VerseNumber":58,"Text":"Mazima Katonda yye yaagaba Riziki nannyini maanyi omusobozi"},{"SurahNumber":51,"VerseNumber":59,"Text":"Mazima abo abeeyisa obubi balina ebyonoono nga ebyonoono bya bannaabwe n’olwekyo tebampapya (kubatuusaako bibonerezo mu bwangu)"},{"SurahNumber":51,"VerseNumber":60,"Text":"Okubonabona kuli eri abo abawakanya olunaku lwabwe olwo lwe baalaganyisibwa (olunaku lw’enkomerero)"}]}