{"Id":74,"LanguageCodes":["bg","bul"],"Name":"bul-tzvetantheophan","Author":"Tzvetan Theophanov","Language":"Bulgarian","Description":"Bulgarian","Direction":"ltr","Source":"http://tanzil.net","Translations":[{"SurahNumber":27,"VerseNumber":1,"Text":"Та. Син. Тези са знаменията на Корана - ясната Книга"},{"SurahNumber":27,"VerseNumber":2,"Text":"напътствие и блага вест за вярващите"},{"SurahNumber":27,"VerseNumber":3,"Text":"които отслужват молитвата и дават милостинята закат, и за отвъдния живот са убедени"},{"SurahNumber":27,"VerseNumber":4,"Text":"На онези, които не вярват в отвъдния живот, разкрасихме делата им и те се лутат"},{"SurahNumber":27,"VerseNumber":5,"Text":"За тези е лошото мъчение и те в отвъдния живот са най-губещите"},{"SurahNumber":27,"VerseNumber":6,"Text":"Наистина Коранът ти се дава [о, Мухаммад] от премъдър, всезнаещ"},{"SurahNumber":27,"VerseNumber":7,"Text":"Муса рече на семейството си: “Забелязах огън. Ще ви донеса оттам вест или ще ви донеса главня, за да се сгреете!”"},{"SurahNumber":27,"VerseNumber":8,"Text":"И когато стигна там, бе призован: “Благословен да бъде този при огъня и тези край него! Пречист е Аллах, Господът на световете"},{"SurahNumber":27,"VerseNumber":9,"Text":"О, Муса, Аз съм Аллах, Всемогъщия, Премъдрия"},{"SurahNumber":27,"VerseNumber":10,"Text":"Хвърли тоягата си!” И когато я видя да се вие като змия, той се обърна и побягна, без да поглежда назад. “О, Муса, не се страхувай! Не се страхуват при Мен пратениците"},{"SurahNumber":27,"VerseNumber":11,"Text":"а ако някой е угнетил, после е заменил злото с добро - Аз съм опрощаващ, милосърден"},{"SurahNumber":27,"VerseNumber":12,"Text":"И пъхни ръката си в джоба, ще я извадиш сияйнобяла, без да я е засегнала болест - от деветте знамения за Фараона и неговите хора. Те са нечестиви хора.”"},{"SurahNumber":27,"VerseNumber":13,"Text":"И когато Нашите знамения дойдоха при тях очевидни, рекоха: “Това е явна магия.”"},{"SurahNumber":27,"VerseNumber":14,"Text":"И ги отрекоха с гнет и надменност, въпреки че душите им се убедиха в тях. Виж какъв е краят на сеещите развала"},{"SurahNumber":27,"VerseNumber":15,"Text":"И дадохме на Дауд и Сулайман знание, и рекоха: “Слава на Аллах, Който ни предпочете пред мнозина от Своите вярващи раби!”"},{"SurahNumber":27,"VerseNumber":16,"Text":"И Сулайман наследи [пророчеството от] Дауд, и рече: “О, хора, бяхме научени на говора на птиците и ни се даде от всяко нещо. Това е явната благодат.”"},{"SurahNumber":27,"VerseNumber":17,"Text":"И бяха събрани за Сулайман воините му от джинове, хора и птици под строй"},{"SurahNumber":27,"VerseNumber":18,"Text":"Когато пристигнаха в Долината на мравките, една мравка рече: “О, мравки, влезте в жилищата си, за да не ви премажат Сулайман и воините му, без да усетят!”"},{"SurahNumber":27,"VerseNumber":19,"Text":"Той се засмя на словата й, рече: “Господи мой, отреди ми да бъда признателен за дара, който Ти дари на мен и на родителите ми, и да върша праведни дела, които Ти одобряваш, и ме въведи с Твоята милост сред праведните Си раби!”"},{"SurahNumber":27,"VerseNumber":20,"Text":"И направи той преглед на птиците, и рече: “Защо не виждам папуняка, или го няма"},{"SurahNumber":27,"VerseNumber":21,"Text":"Ще го мъча със сурово мъчение или ще го заколя, ако не ми донесе явен довод.”"},{"SurahNumber":27,"VerseNumber":22,"Text":"Но [папунякът] не се забави дълго и рече: “Узнах нещо, което ти не си узнал. Донесох ти от Саба сигурна вест"},{"SurahNumber":27,"VerseNumber":23,"Text":"Намерих една жена, която ги управлява. Всичко й е дадено и има велик трон"},{"SurahNumber":27,"VerseNumber":24,"Text":"Заварих нея и народа й да се покланят на слънцето, а не на Аллах, и сатаната е разкрасил за тях делата им, и така ги е заблудил, и те не са напътени"},{"SurahNumber":27,"VerseNumber":25,"Text":"да се покланят на Аллах, Който изважда скритото на небесата и на земята, и знае какво спотайвате и какво разкривате"},{"SurahNumber":27,"VerseNumber":26,"Text":"Аллах! Няма друг бог освен Него - Господа на великия Трон!”"},{"SurahNumber":27,"VerseNumber":27,"Text":"Рече [Сулайман]: “Ще видим истина ли говориш или си лъжец"},{"SurahNumber":27,"VerseNumber":28,"Text":"Върви с това мое послание и им го спусни, после се отдръпни от тях и виж какво ще отговорят!”"},{"SurahNumber":27,"VerseNumber":29,"Text":"Рече тя: “О, знатни, спуснато ми бе достопочтено послание"},{"SurahNumber":27,"VerseNumber":30,"Text":"То е от Сулайман и е: “В името на Аллах, Всемилостивия, Милосърдния"},{"SurahNumber":27,"VerseNumber":31,"Text":"Не се възгордявайте и елате при мен отдадени на Аллах!”"},{"SurahNumber":27,"VerseNumber":32,"Text":"Рече тя: “О, знатни, посъветвайте ме в делото ми! Не съм решила никое дело без ваше присъствие.”"},{"SurahNumber":27,"VerseNumber":33,"Text":"Рекоха: “Ние имаме сила и огромна мощ. А повелята е твоя, ти реши какво ще повелиш!”"},{"SurahNumber":27,"VerseNumber":34,"Text":"Рече тя: “Царете, когато нахлуят в някое селище, го разрушават и унизяват най-благородните му обитатели. И те така ще постъпят"},{"SurahNumber":27,"VerseNumber":35,"Text":"Ще им изпратя подарък и ще видя с какво ще се върнат пратениците.”"},{"SurahNumber":27,"VerseNumber":36,"Text":"И когато дойдоха при Сулайман, той рече: “Нима ще ми помогнете с имот? Не, онова, което Аллах ми е дал, е по-добро от онова, което на вас е дал. А вие с вашия подарък ликувате"},{"SurahNumber":27,"VerseNumber":37,"Text":"Върни се [водачо] при тях! И ще отидем там с войски, за които нямат сили, и ще ги прогоним оттам унизени и жалки.”"},{"SurahNumber":27,"VerseNumber":38,"Text":"И рече: “О, знатни, кой от вас ще ми донесе нейния трон, преди да дойдат при мен отдадени на Аллах?”"},{"SurahNumber":27,"VerseNumber":39,"Text":"Исполин от джиновете рече: “Аз ще ти го донеса, преди да станеш от мястото си. Имам сила за това и съм достоен за доверие.”"},{"SurahNumber":27,"VerseNumber":40,"Text":"Един, който имаше знание от Писанието, рече: “Аз ще ти го донеса, преди да мигнеш с око.” И когато [Сулайман] видя трона при себе си, рече: “Това е от благодатта на моя Господ, за да ме изпита дали съм признателен, или неблагодарен. Който е признателен, той е признателен за себе си. А който е неблагодарен, моят Господ е над всяка нужда, прещедър.”"},{"SurahNumber":27,"VerseNumber":41,"Text":"Рече: “Преобразете за нея трона й, да видим дали тя ще го познае, или не!”"},{"SurahNumber":27,"VerseNumber":42,"Text":"И когато тя дойде, бе казано: “Такъв ли е твоят трон?” Рече тя: “Прилича на него.” [Сулайман си каза:] “Знанието ни бе дарено преди нея и бяхме отдадени на Аллах.”"},{"SurahNumber":27,"VerseNumber":43,"Text":"А тя бе отклонена от онова, на което служеше вместо на Аллах. Тя наистина бе от хора-неверници"},{"SurahNumber":27,"VerseNumber":44,"Text":"Рече й се: “Влез в двореца!” И когато го видя, помисли го за вир, и оголи глезените си. Рече [Сулайман]: “Това е гладък дворец от кристал.” Рече тя: “Господи мой, бях угнетила себе си, но заедно със Сулайман се отдавам на Аллах, Господа на световете.”"},{"SurahNumber":27,"VerseNumber":45,"Text":"При самудяните пратихме брат им Салих: “Служете на Аллах!” И ето ги - две групи, които враждуват"},{"SurahNumber":27,"VerseNumber":46,"Text":"Рече: “О, народе мой, защо избързвате със злината преди добрината? Защо не помолите Аллах за опрощение, та да бъдете помилвани?”"},{"SurahNumber":27,"VerseNumber":47,"Text":"Рекоха: “Предчувстваме злочестие от теб и от онези, които са с теб.” Рече: “Вашето злочестие е при Аллах. Да, вие сте хора изпитвани.”"},{"SurahNumber":27,"VerseNumber":48,"Text":"И имаше в града деветима, които сееха развала по земята и не се поправяха"},{"SurahNumber":27,"VerseNumber":49,"Text":"Рекоха: “Да се закълнем в Аллах, че през нощта ще нападнем Салих и неговите хора, после ще речем на ближните му: “Не присъствахме при гибелта на хората му. Ние говорим истината.”"},{"SurahNumber":27,"VerseNumber":50,"Text":"И лукавстваха те с умисъл, но провалихме Ние тяхното лукавство, без да усетят"},{"SurahNumber":27,"VerseNumber":51,"Text":"И виж какъв бе краят на лукавството им - унищожихме тях и техния народ - всички"},{"SurahNumber":27,"VerseNumber":52,"Text":"Ето домовете им - в руини, защото угнетяваха. В това има знамение за хора знаещи"},{"SurahNumber":27,"VerseNumber":53,"Text":"И спасихме онези, които вярваха и се бояха"},{"SurahNumber":27,"VerseNumber":54,"Text":"И рече Лут на своя народ: “Нима вършите скверността, въпреки че се виждате"},{"SurahNumber":27,"VerseNumber":55,"Text":"Нима ходите със страст при мъжете вместо при жените? Да, вие сте хора невежи.”"},{"SurahNumber":27,"VerseNumber":56,"Text":"А отговорът на народа му бе само да кажат: “Прогонете рода на Лут от нашето селище. Те били хора, които се пазят чисти.”"},{"SurahNumber":27,"VerseNumber":57,"Text":"И спасихме него и неговото семейство освен жена му. Отредихме тя да бъде от оставащите"},{"SurahNumber":27,"VerseNumber":58,"Text":"И изсипахме отгоре им дъжд [от нажежени камъни]. И колко лош е дъждът за предупредените"},{"SurahNumber":27,"VerseNumber":59,"Text":"Кажи [о, Мухаммад]: “Слава на Аллах и мир за Неговите раби, които Той е избрал! Аллах ли е по-добър, или онези, с които Го съдружават"},{"SurahNumber":27,"VerseNumber":60,"Text":"Или Онзи, Който сътвори небесата и земята, и изсипва за вас вода от небето, и чрез нея сторваме да израстват прелестни градини? Вие не бихте сторили дърветата им да израстат. И така, има ли друг бог заедно с Аллах? Не, ала те са хора отклонени"},{"SurahNumber":27,"VerseNumber":61,"Text":"Или Онзи, Който направи земята устойчива и прокара през нея реки, и направи там непоклатими планини, и направи между двете морета преграда? И така, има ли друг бог заедно с Аллах? Не, ала повечето от тях не знаят"},{"SurahNumber":27,"VerseNumber":62,"Text":"Или Онзи, Който откликва на бедстващия, ако Го позове, и премахва злото, и ви сторва наследници на земята? И така, има ли друг бог заедно с Аллах? Ала вие рядко се поучавате"},{"SurahNumber":27,"VerseNumber":63,"Text":"Или Онзи, Който ви напътва в тъмнините на сушата и на морето, и Който изпраща ветровете като блага вест преди Своята милост? И така, има ли друг бог заедно с Аллах? Превисоко е Аллах над онова, с което Го съдружават!”"},{"SurahNumber":27,"VerseNumber":64,"Text":"Или Онзи, Който начева творението, после го повтаря, и Който ви дава препитание от небето и от земята? И така, има ли друг бог заедно с Аллах? Кажи: “Дайте своя довод, ако говорите истината!”"},{"SurahNumber":27,"VerseNumber":65,"Text":"Кажи: “Никой на небесата и на земята не знае неведомото, освен Аллах. И не ще усетят те кога ще бъдат възкресени"},{"SurahNumber":27,"VerseNumber":66,"Text":"Да, липсва им знание за отвъдния живот. Да, те се съмняват в него и за него са слепи"},{"SurahNumber":27,"VerseNumber":67,"Text":"И казват неверниците: “Нима след като станем пръст, ние и бащите ни, нима наистина ще бъдем извадени [от гробовете]"},{"SurahNumber":27,"VerseNumber":68,"Text":"Вече ни бе обещано това, на нас и на бащите ни, по-рано. Това са само легенди на предците.”"},{"SurahNumber":27,"VerseNumber":69,"Text":"Кажи: “Вървете по земята и вижте какъв е краят на престъпниците!”"},{"SurahNumber":27,"VerseNumber":70,"Text":"И не скърби заради тях, и не се притеснявай от тяхното коварство"},{"SurahNumber":27,"VerseNumber":71,"Text":"И казват: “Кога [ще се сбъдне] това обещание, ако говорите истината?”"},{"SurahNumber":27,"VerseNumber":72,"Text":"Кажи: “Възможно е вече да е след вас нещо от онова [мъчение], за което избързвате.”"},{"SurahNumber":27,"VerseNumber":73,"Text":"Твоят Господ е владетел на благодат за хората, ала повечето от тях са непризнателни"},{"SurahNumber":27,"VerseNumber":74,"Text":"Твоят Господ знае какво потулват сърцата им и какво разкриват"},{"SurahNumber":27,"VerseNumber":75,"Text":"И няма нищо, нито на небето, нито на земята, без да е в ясна книга"},{"SurahNumber":27,"VerseNumber":76,"Text":"Този Коран разказва на синовете на Исраил за повечето от онова, по което са в разногласие"},{"SurahNumber":27,"VerseNumber":77,"Text":"Той е напътствие и милост за вярващите"},{"SurahNumber":27,"VerseNumber":78,"Text":"Твоят Господ ще отсъди помежду им със Своето решение. Той е Всемогъщия, Всезнаещия"},{"SurahNumber":27,"VerseNumber":79,"Text":"И се уповавай на Аллах! Ти имаш явната истина"},{"SurahNumber":27,"VerseNumber":80,"Text":"Ти не можеш да накараш мъртвите да чуят, нито глухите да чуят зова, щом обърнат гръб"},{"SurahNumber":27,"VerseNumber":81,"Text":"И не можеш да изведеш слепите от заблудата им. Ще те чуят само тези, които вярват в Нашите знамения. Тези са отдадените на Аллах"},{"SurahNumber":27,"VerseNumber":82,"Text":"И когато се сбъдне за тях словото, ще им извадим Ние от земята едно животно да им проговори, че хората не са се убедили в Нашите знамения"},{"SurahNumber":27,"VerseNumber":83,"Text":"И един Ден ще съберем от всяка общност група от онези, които взимат за лъжа Нашите знамения, и ще бъдат водени вкупом"},{"SurahNumber":27,"VerseNumber":84,"Text":"Щом пристигнат, Той ще каже: “Нима взехте за лъжа Моите знамения, въпреки че не ги проумявахте?” Или: “Какво сте извършили?”"},{"SurahNumber":27,"VerseNumber":85,"Text":"И ще се сбъдне срещу тях словото, защото угнетяваха, а те не ще проговорят"},{"SurahNumber":27,"VerseNumber":86,"Text":"Не виждат ли, че Ние сторихме нощта, за да си почиват в нея, и деня - светъл? В това има знамения за хора вярващи"},{"SurahNumber":27,"VerseNumber":87,"Text":"И един Ден ще се протръби с Рога, и ще се ужасят всички на небесата и всички на земята, освен онези, за които Аллах пожелае. И всички ще дойдат при Него покорни"},{"SurahNumber":27,"VerseNumber":88,"Text":"И ще видиш планините - мислиш ги неподвижни, а те отминават, както облаците отминават. Сторено е от Аллах, Който всяко нещо прави съвършено... Той е сведущ за делата ви"},{"SurahNumber":27,"VerseNumber":89,"Text":"Които дойдат с добрина, ще имат по-голяма от нея. И пред ужаса на този Ден ще имат сигурност"},{"SurahNumber":27,"VerseNumber":90,"Text":"А които дойдат със злина, ще бъдат хвърлени в Огъня унизени. “Нима ви се въздава за друго освен за делата ви?”"},{"SurahNumber":27,"VerseNumber":91,"Text":"Повелено ми бе да служа единствено на Господа на този град [Мека], който Той обяви за свещен и Негово е всяко нещо, и бе ми повелено да съм от отдадените на Аллах"},{"SurahNumber":27,"VerseNumber":92,"Text":"и да чета Корана. Който се напътва, за себе си се напътва. А на когото се заблуждава, кажи [о, Мухаммад]: “Аз съм само предупредител.”"},{"SurahNumber":27,"VerseNumber":93,"Text":"И кажи: “Слава на Аллах! Ще ви покаже Той Своите знамения и вие ще ги узнаете. Твоят Господ не подминава делата ви.”"}]}