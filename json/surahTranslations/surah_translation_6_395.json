{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":6,"VerseNumber":1,"Text":"Övgü, gökleri ve yeri yaratan, karanlığı ve ışığı vareden ALLAH'a yaraşır. Buna rağmen, inkarcılar Rab'lerini başkalarıyla denk tutuyor"},{"SurahNumber":6,"VerseNumber":2,"Text":"O ki sizi balçıktan yarattı ve sonra yaşam süresi belirledi. Belirlenmiş süre O'nun katındadır. Siz ise hâlâ kuşku duyuyorsunuz"},{"SurahNumber":6,"VerseNumber":3,"Text":"O, göklerde ve yerde olan ALLAH. Sizin gizlinizi açığınızı bilir, kazandıklarınızı da bilir"},{"SurahNumber":6,"VerseNumber":4,"Text":"Onlara Rab'lerinin ayetlerinden (delil ve mucizelerinden) hangi bir ayet gelmişse ondan yüz çevirmişlerdir"},{"SurahNumber":6,"VerseNumber":5,"Text":"Kendilerine gerçek gelince onu yalanladılar. Alay ettikleri şeyin haberleri yakında kendilerine gelecek"},{"SurahNumber":6,"VerseNumber":6,"Text":"Kendilerinden önce nice nesilleri yok ettiğimizi görmüyorlar mı? Sizi yerleştirmediğimiz bir biçimde onları yeryüzüne yerleştirmiştik. Onları nimetlere boğmuş, ülkelerini ırmaklarla donatmıştık. Fakat günahlarından ötürü onları yok ettik ve onlardan sonra başka nesiller yetiştirdik"},{"SurahNumber":6,"VerseNumber":7,"Text":"Sana kağıt üzerine yazılı bir kitap indirseydik ve elleriyle dokunsalardı bile, inkarcılar, \"Bu ancak apaçık bir büyüdür,\" diyeceklerdi"},{"SurahNumber":6,"VerseNumber":8,"Text":"Ona bir melek indirilmeli değil miydi!,\" diyorlar. Bir melek indirseydik, iş bitirilmiş olurdu. Onlara zaman da verilmezdi"},{"SurahNumber":6,"VerseNumber":9,"Text":"Onu bir melek yapsaydık, onu bir adam biçiminde gönderir ve mevcut kuşkuları içinde bırakırdık"},{"SurahNumber":6,"VerseNumber":10,"Text":"Senden önceki elçiler de eğlence konusu yapılmıştı. Ne var ki, alay edenleri eğlendikleri gerçek kuşatıverdi"},{"SurahNumber":6,"VerseNumber":11,"Text":"De: \"Yeryüzünü dolaşın da yalanlayıcıların sonu nasıl olmuş bir bakın"},{"SurahNumber":6,"VerseNumber":12,"Text":"De: \"Göklerde ve yerde olanlar kimin?\" \"ALLAH'ın,\" de. Kendisine merhametli olmayı gerekli kıldı. Hakkında kuşku olmayan Diriliş Günü sizi toplayacak. Kişiliklerini yitirenler inanmıyanlardır"},{"SurahNumber":6,"VerseNumber":13,"Text":"Geceleyinde gündüzünde barınan her şey O'nundur. O İşitendir, Bilendir"},{"SurahNumber":6,"VerseNumber":14,"Text":"Gökleri ve yeri yoktan var eden, besleyen, fakat beslenmeyen ALLAH'tan başka sahip mi edineyim,\" de. \"Ben, herkesten önce teslim olmakla emrolundum,\" de. Ortak koşmayın"},{"SurahNumber":6,"VerseNumber":15,"Text":"Rabbime isyan ettiğim taktirde büyük günün azabından korkarım,\" de"},{"SurahNumber":6,"VerseNumber":16,"Text":"O gün kimden azap çevrilirse (Tanrı) ona rahmet etmiştir. En büyük zafer budur"},{"SurahNumber":6,"VerseNumber":17,"Text":"ALLAH sana bir zarar dokundurmuşsa O'ndan başkası onu gideremez. Sana bir iyilikte bulunmuşsa O her şeye Kadirdir"},{"SurahNumber":6,"VerseNumber":18,"Text":"O, kullarına tam anlamıyla egemendir. O Bilgedir, Haber Alandır"},{"SurahNumber":6,"VerseNumber":19,"Text":"Sor: \"Kimin tanıklığı büyüktür?\" De ki: \"Benimle sizin aranızda ALLAH tanıktır. Sizi ve ulaştığı herkesi uyarmak için bana bu Kuran verildi. ALLAH'tan başka tanrı olduğuna mı tanıklık ediyorsunuz?\" \"Ben böyle tanıklık etmem,\" de ve ardından şunu da söyle: \"O bir tek tanrı, ben sizin ortak koştuğunuz şeyden uzağım"},{"SurahNumber":6,"VerseNumber":20,"Text":"Kendilerine kitap verdiklerimiz, çocuklarını tanır gibi bunu tanır. Kişiliklerini yitirenler inanmıyanlardır"},{"SurahNumber":6,"VerseNumber":21,"Text":"ALLAH'a iftira eden veya ayetlerini inkar edenden daha zalim kim olabilir? Zalimler başarıya ulaşamaz"},{"SurahNumber":6,"VerseNumber":22,"Text":"Hepsini topladığımız gün ortak koşanlara, \"Nerede iddia etmekte olduğunuz ortaklarınız"},{"SurahNumber":6,"VerseNumber":23,"Text":"Onların tek savunması şu olacak: \"Rabbimiz ALLAH'a andolsun ki biz ortak koşmadık"},{"SurahNumber":6,"VerseNumber":24,"Text":"Kendilerine karşı nasıl yalan söylediklerine dikkat et. Uydurdukları şeyler kendilerini nasıl da terketti"},{"SurahNumber":6,"VerseNumber":25,"Text":"Onların bir kısmı seni dinler. Fakat, kalpleri üzerine anlamalarına engel olacak örtüler, kulaklarına da ağırlık koyarız. Her bir mucizeyi görseler de ona inanmazlar. Bundan ötürü sana geldiklerinde seninle tartışır ve inkarcılar, \"Bu ancak bir efsanedir,\" der"},{"SurahNumber":6,"VerseNumber":26,"Text":"Kendileri uzaklaştıkları gibi başkasını da ondan menediyorlar. Böylece farkında olmadan kendilerini mahfediyorlar"},{"SurahNumber":6,"VerseNumber":27,"Text":"Ateşin başında durduruldukları vakit onların \"Keşke geri döndürülseydik de Rabbimizin ayetlerini (vahiy ve mucizelerini) inkar etmeseydik ve inananlardan olsaydık,\" dediklerini bir görsen"},{"SurahNumber":6,"VerseNumber":28,"Text":"Daha önce gizledikleri ortaya çıktığı için (bu itirafı yapıyorlar). Geri döndürülselerdi, yine menedildikleri şeye dönerlerdi. Yalan söylüyorlar"},{"SurahNumber":6,"VerseNumber":29,"Text":"Bizim için sadece dünya hayatı vardır, diriltilecek değiliz,\" diyorlardı"},{"SurahNumber":6,"VerseNumber":30,"Text":"Rablerinin huzurunda durdurulmuş halde onları bir görsen! \"Bu doğru değil mi,\" diyecek. \"Evet, Rabbimize and olsun doğru,\" diyecekler. \"İnkar etmenizden ötürü azabı tadın,\" diyecek"},{"SurahNumber":6,"VerseNumber":31,"Text":"Kaybedenler, ALLAH ile karşılaşmayı yalanlayanlardır. O an (dünyanın sonu) kendilerini ansızın yakalayınca, günah yüklerini sırtlarında taşıyarak, \"Oradaki hayatımızı boşa harcamamızdan ötürü vay halimize,\" diyecekler. Yüklendikleri şey ne de kötü"},{"SurahNumber":6,"VerseNumber":32,"Text":"Dünya hayatı ancak bir oyun ve eğlence. Erdemliler için ahiret yurdu daha hayırlı. Düşünmez misiniz"},{"SurahNumber":6,"VerseNumber":33,"Text":"Söyledikleri şeylerin seni üzdüğünü biliyoruz. O zalimler seni değil ALLAH'ın ayetlerini reddediyor"},{"SurahNumber":6,"VerseNumber":34,"Text":"Senden önceki elçileri de yalancılıkla suçladılar. Yalanlanmalara karşı direndiler. Zaferimiz ulaşıncaya dek sıkıntı çektiler. ALLAH'ın sistemi değişmeyecek. Nitekim elçilerin tarihi sana ulaşmış bulunuyor"},{"SurahNumber":6,"VerseNumber":35,"Text":"Yüz çevirmeleri sana ağır geldiyse, bilesin ki, yerin içine bir delik açmaya ya da göğe merdiven dayamaya gücün yetse de bir mucize ortaya koysan yine kâr etmez.. ALLAH dileseydi onları doğru yola toplardı. Öyleyse cahillerden olma"},{"SurahNumber":6,"VerseNumber":36,"Text":"Ancak dinleyenler yönelir. Ölüleri ALLAH diriltir, sonra da herşey O'na döndürülür"},{"SurahNumber":6,"VerseNumber":37,"Text":"Ona Rabbinden bir ayet (mucize) inmeli değil miydi!,\" diyorlar. De ki: \"ALLAH istediği an bir ayet indirebilir; fakat çoğu bunu bilmez"},{"SurahNumber":6,"VerseNumber":38,"Text":"Kanatlarıyla uçan kuşlar dahil yeryüzündeki tüm yaratıklar sizin gibi birer toplum. Biz kitapta hiçbir şeyi eksik bırakmadık. Sonra onlar (tüm yaratıklar) Rab'lerinin huzuruna toplanacak"},{"SurahNumber":6,"VerseNumber":39,"Text":"Ayetlerimizi yalan diyenler karanlıklar içinde bulunan birer sağır ve dilsizdirler. ALLAH kimi dilerse saptırır, kimi de dilerse doğru yola koyar"},{"SurahNumber":6,"VerseNumber":40,"Text":"De: \"Doğruysanız söyleyin bakalım, size ALLAH'ın azabı, yahut Saat (dünyanın sonu) gelse, ALLAH'tan başkasına mı yalvarırsınız"},{"SurahNumber":6,"VerseNumber":41,"Text":"Doğrusu, yalnız O'na yalvarırsınız. Dilerse yalvardığınız konudaki probleminizi giderir, siz de ortak koştuklarınızı unutursunuz"},{"SurahNumber":6,"VerseNumber":42,"Text":"Senden önceki toplumlara da elçiler gönderdik. Yalvarsınlar diye onları darlık ve sıkıntılarla sınadık"},{"SurahNumber":6,"VerseNumber":43,"Text":"Hiç olmazsa başlarına musibetimiz geldiğinde yalvarsalardı! Fakat kalpleri katılaştı ve şeytan işlerini kendilerine süslü gösterdi"},{"SurahNumber":6,"VerseNumber":44,"Text":"Kendilerine iletilen mesajı unuttuklarında kendilerine her şeyin kapısını ardına kadar açtık. Kendilerine verilenlerle şımarınca onları ansızın yakaladık ve böylece şaşkın ve umutsuz kaldılar"},{"SurahNumber":6,"VerseNumber":45,"Text":"Zulmeden topluluğun ardı böyle kesilir. Övgü, evrenlerin Rabbi ALLAH'a yaraşır"},{"SurahNumber":6,"VerseNumber":46,"Text":"De: \"Bir düşünün, ALLAH sizin işitme ve görme duyunuzu alıp belleğinizi kapasa, ALLAH'tan başka hangi tanrı onları size geri verebilir?\" Ayetleri nasıl açıkladığımıza ve buna rağmen nasıl da yüz çevirdiklerine dikkat et"},{"SurahNumber":6,"VerseNumber":47,"Text":"De: \"ALLAH'ın azabı size ansızın veya duyurudan sonra gelse... Zalim toplumdan başkası mı yok edilir"},{"SurahNumber":6,"VerseNumber":48,"Text":"Biz elçileri, ancak müjdeleyiciler ve uyarıcılar olarak gönderiyoruz. Kim inanıp kendini düzeltirse, onlara bir korku yok, onlar üzülmeyecekler de"},{"SurahNumber":6,"VerseNumber":49,"Text":"Ayetlerimizi yalanlayanlara gelince, yoldan çıktıklarından ötürü onlara azap dokunacak"},{"SurahNumber":6,"VerseNumber":50,"Text":"De: \"ALLAH'ın hazineleri benim yanımda demiyorum size. Gizlilikleri de bilmiyorum. Size, bir melek olduğumu da söylemiyorum. Sadece bana vahyedileni izliyorum.\" Şunu da söyle: \"Kör ile gören bir mi"},{"SurahNumber":6,"VerseNumber":51,"Text":"Rab'lerinin huzuruna çıkacaklarının heyecanıyla dolanları onunla (Kuran'la) uyar: O'ndan başka bir sahipleri ve şefaatçıları (aracıları) yok. Belki korunurlar"},{"SurahNumber":6,"VerseNumber":52,"Text":"Sabah akşam Rab'lerine yalvarıp sadece O'nun hoşnutluğunu arzulayanları kovma. Onların hesabından sen sorumlu değilsin. Senin hesabından da onlar sorumlu değil. Onları kovarsan zalim olursun"},{"SurahNumber":6,"VerseNumber":53,"Text":"Birbirinizle böylece sınadık ki \"ALLAH'ın aramızdan seçip nimetlendirdiği kişiler bunlar mı,\" desinler. ALLAH güzel karşılık verenleri daha iyi bilmiyor mu"},{"SurahNumber":6,"VerseNumber":54,"Text":"Ayetlerimize inananlar sana gelince, \"Size selam olsun. Rabbiniz merhametli davranmayı prensip edindi. Bunun için, her kim bilmeyerek işlediği bir kötülükten sonra tevbe ederek kendini düzeltirse, bilsin ki O Bağışlayandır, Rahimdir"},{"SurahNumber":6,"VerseNumber":55,"Text":"Suçluların yolunun besbelli olması için ayetleri böyle açıklarız"},{"SurahNumber":6,"VerseNumber":56,"Text":"De: \"ALLAH'ın dışında çağırdıklarınıza tapmaktan menedildim.\" De: \"Sizin keyfinize uymayacağım. Aksi taktirde sapar ve doğru yolu bulamam"},{"SurahNumber":6,"VerseNumber":57,"Text":"De: \"Ben Rabbimden bir delile dayanmaktayım. Siz ise onu yalanladınız. Ona meydan okuyarak istediğiniz şeyi getirmek benim elimde değil. Hüküm, ancak ve ancak ALLAH'ın. Gerçeği anlatıyor. O, en iyi ayırandır"},{"SurahNumber":6,"VerseNumber":58,"Text":"De: \"Sizin acele istediğiniz şeye sahip olsaydım aramızda iş biterdi. ALLAH zalimleri iyi biliyor"},{"SurahNumber":6,"VerseNumber":59,"Text":"Gizliliklerin anahtarı onun elinde. O'ndan başkası onları bilmez. Karada ve denizde ne varsa onları bilir. Bilgisi dışında bir yaprak bile düşmez. Yerin karanlığında bir tane, yaş veya kuru hiçbir şey yok ki apaçık bir kitapta kayıtlı olmasın"},{"SurahNumber":6,"VerseNumber":60,"Text":"O'dur, geceleyin sizi öldüren, gündüzün ne işlediğinizi bilen, belli yaşam süresi dolsun diye gündüzleyin sizi dirilten... Sonra dönüşünüz O'nadır ve yaptıklarınızı size haber verecektir"},{"SurahNumber":6,"VerseNumber":61,"Text":"O, kulları üzerinde egemendir ve üzerinize koruyucu melekler gönderir. Sizden birine ölüm geldiği zaman elçilerimiz onun canını hiç vakit geçirmeden alırlar"},{"SurahNumber":6,"VerseNumber":62,"Text":"Sonra gerçek Mevlaları olan ALLAH'a döndürülürler. Bilesiniz ki yargı O'nundur ve O, en hızlı hesap görendir"},{"SurahNumber":6,"VerseNumber":63,"Text":"De ki: \"Gizli ve açık olarak 'Bizi bundan kurtarsan şükredenlerden olacağız.' diye O'na yalvardığınızda sizi karanın ve denizin karanlıklarından kim kurtarabilir"},{"SurahNumber":6,"VerseNumber":64,"Text":"De ki: \"Ondan ve bütün sıkıntılardan sizi ALLAH kurtarıyor. Buna rağmen siz yine ortak koşuyorsunuz"},{"SurahNumber":6,"VerseNumber":65,"Text":"De ki: \"Üstünüzden veya ayaklarınızın altından size bir azap göndermeğe, yahut sizleri mezheplere bölüp birbirinizin kötülüğünü tattırmağa O'nun gücü yeter.\" Bak, anlasınlar diye ayetlerimizi nasıl da açıklıyoruz"},{"SurahNumber":6,"VerseNumber":66,"Text":"Gerçek olmasına rağmen senin halkın bunu yalanladı. De ki: \"Ben üzerinizde gözetici değilim"},{"SurahNumber":6,"VerseNumber":67,"Text":"Her bir haberin gerçekleşeceği bir zaman vardır. İleride bilecekler"},{"SurahNumber":6,"VerseNumber":68,"Text":"Ayet ve mucizelerimizle alay edenleri gördüğün vakit, başka bir söze dalıncaya kadar onlardan yüz çevir. Şeytan sana unutturursa, hatırladıktan sonra böyle zalim kimselerle birlikte oturma"},{"SurahNumber":6,"VerseNumber":69,"Text":"Erdemliler böylelerin hesabından sorumlu tutulmaz. Fakat, olur ki dinlerler diye hatırlatmak iyi olur"},{"SurahNumber":6,"VerseNumber":70,"Text":"Dinlerini oyun eğlenceye alanları ve dünya hayatına aldananları bırak. Sen bununla (Kuran'la) hatırlat ki, bir kişi kazandığının felaketli sonucunu çekmesin. Onun ALLAH'tan başka bir Sahibi ve Şefaatçisi yoktur. Her türlü fidyeyi verse bile kendisinden kabul edilmez. Bunlar, kazandıklarından dolayı felaketli sonuca uğrayanlarlardır; inkarları yüzünden kaynar sudan bir içkiyi ve acı verici bir azabı hakketmişlerdir"},{"SurahNumber":6,"VerseNumber":71,"Text":"De ki: \"ALLAH'tan başka, bize yarar ve zarar veremiyenlere mi yalvaralım? ALLAH bizi doğru yola ulaştırdıktan sonra ökçelerimiz üzerinde gerisin geriye mi dönelim? Şeytanların ayartıp yeryüzünde şaşırttığı ve arkadaşlarının, 'Gel, bizimle birlikte doğru yola gel' diye çağırdıkları şaşkın bir kimse gibi mi olalım?\" De ki: \"Gerçek yol gösterme ALLAH'ın yol göstermesidir. Evrenlerin Rabbine teslim olmakla emredildik"},{"SurahNumber":6,"VerseNumber":72,"Text":"Namazı gözetmeli ve O'nu sayıp dinlemelisiniz. Huzurunda toplanacağınız O'dur"},{"SurahNumber":6,"VerseNumber":73,"Text":"O'dur gökleri ve yeri yaratan. \"Ol,\" dediği gün hemen oluverir. Sözü mutlak doğrudur. Boruya üfürüldüğü gün egemenlik tümüyle O'nundur. Gizliyi ve açığı Bilendir. Bilgedir, herşeyden Haberdardır"},{"SurahNumber":6,"VerseNumber":74,"Text":"İbrahim, babası Azer'e şöyle demişti: \"Heykelleri mi tanrı ediniyorsun? Seni ve halkını tümüyle apaçık bir sapıklık içinde görüyorum"},{"SurahNumber":6,"VerseNumber":75,"Text":"Kesin bir inanca sahip olması için, İbrahim'e göklerin ve yerin yönetimini şöylece gösterdik"},{"SurahNumber":6,"VerseNumber":76,"Text":"Üzerine gece basınca bir gezegen gördü, \"Budur benim Rabbim!,\" dedi. Batınca, \"Ben batanları sevmem,\" dedi"},{"SurahNumber":6,"VerseNumber":77,"Text":"Ay'ı doğarken görünce, \"Budur benim Rabbim!,\" dedi. Batınca da, \"Rabbim bana doğru yolu göstermezse sapıtanlardan olurum,\" dedi"},{"SurahNumber":6,"VerseNumber":78,"Text":"Güneşi doğarken görünce, \"Budur benim Rabbim. Bu, daha büyük!,\" dedi. O da batınca: \"Ey halkım, ben sizin ortak koştuğunuz şeylerden uzağım,\" dedi"},{"SurahNumber":6,"VerseNumber":79,"Text":"Ben yüzümü tümüyle, gökleri ve yeri yaratana çevirdim ve ben ortak koşanlardan değilim"},{"SurahNumber":6,"VerseNumber":80,"Text":"Halkı onunla tartıştı. \"Beni doğruya ulaştırmış iken benimle hâlâ ALLAH hakkında mı tartışıyorsunuz? Sizin ortak koştuklarınızdan korkmam, meğer Rabbim bir şey dilerse... Rabbim, bilgice her şeyi kuşatmıştır. Öğüt almıyor musunuz"},{"SurahNumber":6,"VerseNumber":81,"Text":"ALLAH'ın kendileri hakkında size hiç bir delil vermediklerini O'na ortak koşmaktan korkmuyorsunuz da ben nasıl olur da sizin ortak koştuklarınızdan korkarım? Hangi taraf güvenliği daha çok hakketmektedir? Bir bilseniz"},{"SurahNumber":6,"VerseNumber":82,"Text":"İnananlar ve imanlarını bir zulümle bulaştırmayanlar güvenliği hakketmişlerdir ve onlar doğruyu bulmuşlardır"},{"SurahNumber":6,"VerseNumber":83,"Text":"Bunlar, halkına karşı kullanması için İbrahim'e verdiğimiz tartışma yöntemidir. Dilediğimizi derecelerle yükseltiriz. Rabbin Bilgedir, Bilendir"},{"SurahNumber":6,"VerseNumber":84,"Text":"Ona İshak'ı ve Yakub'u bağışladık. Her birisine yol gösterdik. Daha önce de Nuh'a ve onun soyundan Davud'a, Süleyman'a, Eyyub'a, Yusuf'a, Musa'ya ve Harun'a da yol gösterdik. Güzel davrananları işte böyle ödüllendiririz"},{"SurahNumber":6,"VerseNumber":85,"Text":"Zekeriyya, Yahya, İsa ve İlyas'a da... Hepsi de iyilerden idi"},{"SurahNumber":6,"VerseNumber":86,"Text":"İsmail, El-Yasa', Yunus ve Lut'a da... Hepsini halklara üstün kıldık"},{"SurahNumber":6,"VerseNumber":87,"Text":"Atalarından, soylarından, kardeşlerinden bir çoğunu seçip doğru yola ilettik"},{"SurahNumber":6,"VerseNumber":88,"Text":"ALLAH'ın hidayeti böyledir. Kullarından dilediğini ve/veya dileyeni ona ulaştırır. Ortak koşsalardı yaptıkları boşa çıkardı"},{"SurahNumber":6,"VerseNumber":89,"Text":"İşte onlar, kendilerine kitap, hikmet ve peygamberlik verdiklerimizdir. Eğer şu halk, bunları inkar ederse, biz onları inkar etmeyecek bir toplumu yerlerine geçiririz"},{"SurahNumber":6,"VerseNumber":90,"Text":"Bunlar, ALLAH'ın doğru yola ulaştırdıklarıdır. Onların yoluna uy. De ki: \"Ben buna karşılık sizden bir ücret istemiyorum. Bu, sadece tüm halklara bir mesajdır"},{"SurahNumber":6,"VerseNumber":91,"Text":"ALLAH hiç bir insana bir şey indirmez,\" demekle ALLAH'ı gereği gibi değerlendirmediler. De ki: \"Halka bir hidayet ve ışık olarak Musa'nın getirdiği kitabı kim indirdi -ki göstermek için onu kağıtlara yazdığınız halde çoğunu gizliyordunuz. Sizin ve atalarınızın bilmediği şeyleri onun yoluyla öğrendiniz-?\" \"ALLAH\" de ve onları daldıkları sapıklıkta bırak, oynayadursunlar"},{"SurahNumber":6,"VerseNumber":92,"Text":"Bu, kendisinden öncekileri doğrulayan kutlu bir kitap olup ülkelerin anasını ve etrafındakileri uyarman için indirilmiştir. Ahirete inananlar ona inanırlar ve onlar namazlarına da devam ederler"},{"SurahNumber":6,"VerseNumber":93,"Text":"ALLAH adına yalan uydurandan ve kendisine hiç bir şey vahyedilmediği halde, \"Bana vahyediliyor,\" diyenden ve \" ALLAH'ın indirdiği gibi ben de indireceğim,\" diyenden daha zalim kim olabilir! Can çekişmesi anında zalimleri bir görsen! Melekler, ellerini uzatmıştır: \"Canınızı verin! ALLAH hakkında gerçek olmayanı söylemenizden ve onun ayetlerini (vahyini ve mucizelerini) kibir ve gururla karşılamanızdan dolayı bugün utanç verici azapla cezalandırılacaksınız"},{"SurahNumber":6,"VerseNumber":94,"Text":"Sizi ilk defa yarattığımız gibi bize tek olarak geldiniz. Size hayal gibi gösterdiğimiz şeyleri ardınızda bıraktınız. Hakkınızda (verilecek kararda Tanrı ile) ortak davranacaklarını ileri sürdüğünüz şefaatçılarınızı yanınızda görmüyoruz. Aranızdaki bağlar kesilmiştir. İleri sürdükleriniz sizi terketmiştir"},{"SurahNumber":6,"VerseNumber":95,"Text":"ALLAH taneyi ve çekirdeği yarıp filizlendirendir. Ölüden diriyi çıkarır ve diriden de ölüyü çıkarandır. İşte budur ALLAH. Nasıl yüz çevirebilirsiniz"},{"SurahNumber":6,"VerseNumber":96,"Text":"Sabahı ortaya çıkarandır. Geceyi dinlenme zamanı, güneşi ve ay'ı da bir hesaplama aracı yapmıştır. Bu, her şeyden Üstün ve her şeyi Bilen'in planıdır"},{"SurahNumber":6,"VerseNumber":97,"Text":"Karanın ve denizin karanlıklarında yollarınızı bulasınız diye sizin için yıldızları yaratan O'dur. Bilen bir toplum için ayetleri detaylı olarak açıklamış bulunuyoruz"},{"SurahNumber":6,"VerseNumber":98,"Text":"O'dur sizi bir tek kişiden inşa eden. Nitekim bir karar kılmayı bir ayrılış izler. Ayetleri, anlayan bir toplum için açıklamışızdır"},{"SurahNumber":6,"VerseNumber":99,"Text":"O'dur gökten su indiren. Onunla her çeşit bitkiyi çıkardık. O bitkiden ürettiğimiz yeşil madde ile de sayısız taneler çıkardık. Tomurcuğundan salkımlar sarkan hurma ağaçları, üzüm bağları, zeytin ve nar gibi birbirine benzeyen ve benzemeyen ürünler çıkardık. Her birinin meyve verme zamanında meyvesine ve olgunluğuna bakın. İnanan bir toplum için bunda deliller ve ibretler vardır"},{"SurahNumber":6,"VerseNumber":100,"Text":"ALLAH'a cinleri ortak koştular. Halbuki onları O yaratmıştır. Bilmeden O'na oğullar ve kızlar yakıştırdılar. O'nun şanı yücedir, onların nitelemelerinden çok üstündür"},{"SurahNumber":6,"VerseNumber":101,"Text":"Gökleri ve yeri yoktan var edendir. Eşi olmadığı halde nasıl olur da çocuğu olur? Herşeyi O yaratmıştır ve O, herşeyi bilendir"},{"SurahNumber":6,"VerseNumber":102,"Text":"Rabbiniz ALLAH işte budur. O'ndan başka tanrı yoktur. Herşeyin Yaratıcısıdır. O'na kulluk edin. O, herşeyi Kontrol Edendir"},{"SurahNumber":6,"VerseNumber":103,"Text":"Gözler O'na erişemez O, gözlere erişir. O Şefkatlidir, Haberdardır"},{"SurahNumber":6,"VerseNumber":104,"Text":"Rabbinizden size aydınlatıcı bilgiler gelmiş bulunuyor. Kim görürse kendi yararına, kim körlük ederse kendi zararınadır. Ben üzerinize bekçi değilim"},{"SurahNumber":6,"VerseNumber":105,"Text":"Sen ders almışsın,\" demeleri için ve bilen bir topluma açıklamak için ayetleri böyle sergiliyoruz"},{"SurahNumber":6,"VerseNumber":106,"Text":"Rabbinden sana indirilene uy. O'ndan başka tanrı yoktur. Ortak koşanlardan da yüz çevir"},{"SurahNumber":6,"VerseNumber":107,"Text":"ALLAH isteseydi ortak koşamazlardı. Seni onların üzerine bekçi yapmadık. Onların avukatı da değilsin"},{"SurahNumber":6,"VerseNumber":108,"Text":"ALLAH'ın dışında yalvardıklarına sövmeyiniz ki onlar da sınırı aşıp cehaletten dolayı ALLAH'a sövmesinler. Biz her topluluğa yaptıkları işi böyle süslü gösterdik. Sonunda dönüşleri Rab'lerinedir ve onlara yapmış bulunduklarını haber verir"},{"SurahNumber":6,"VerseNumber":109,"Text":"Kendilerine bir mucize gelse ona mutlaka inanacaklarına dair tüm güçleriyle ALLAH'a yemin ederler. De ki: \"Mucizeler ALLAH'ın yanındadır.\" Mucize geldiği zaman da onların inanmıyacağını bilmez misiniz"},{"SurahNumber":6,"VerseNumber":110,"Text":"İlk başta inanmamaya karar verdikleri için anlaklarını ve gözlerini çevirip azgınlıkları içinde bocalar durumda bırakırız"},{"SurahNumber":6,"VerseNumber":111,"Text":"Onlara melekleri indirsek, kendileriyle ölüler konuşsa ve her şeyi getirip önlerine toplasak, ALLAH'ın diledikleri hariç, yine inanacak değillerdir. Fakat çoğu bu gerçeği bilmez"},{"SurahNumber":6,"VerseNumber":112,"Text":"Böylece, her peygambere insanlardan ve cinlerden olan şeytanları düşman kıldık. Aldatmak için birbirlerine yaldızlı sözleri vahyederler. Rabbin dileseydi bunu yapamazlardı. Onlara ve ettikleri iftiralara aldırma"},{"SurahNumber":6,"VerseNumber":113,"Text":"Ahirete inanmıyanların kalbi ona kansın, ondan hoşlansın ve gerçekten yapmak istediklerini yapabilsinler diye"},{"SurahNumber":6,"VerseNumber":114,"Text":"ALLAH'tan başka yasa koyucu mu arayayım? O ki size kitabı detaylı olarak indirmiştir. Kendilerine kitap vermiş olduklarımız onun Rabbin tarafından indirilmiş olduğunu bilirler. O halde kuşkulananlardan olma"},{"SurahNumber":6,"VerseNumber":115,"Text":"Rabbinin kelimeleri doğruluk ve adaletle tamamlanmıştır. O'nun sözlerini değiştirebilecek yoktur. O, İşitendir, Bilendir"},{"SurahNumber":6,"VerseNumber":116,"Text":"Yeryüzündekilerin çoğuna uyarsan seni ALLAH'ın yolundan saptırırlar. Onlar ancak zanna uyuyorlar ve onlar sadece tahminde bulunup saçmalıyorlar"},{"SurahNumber":6,"VerseNumber":117,"Text":"Rabbin, yolundan sapanları en iyi bilendir. Doğru yolda olanları da o daha iyi bilir"},{"SurahNumber":6,"VerseNumber":118,"Text":"Ayetlerine inanıyorsanız, üzerinde ALLAH'ın ismi anılanlardan yeyin"},{"SurahNumber":6,"VerseNumber":119,"Text":"Size ne oluyor ki, üzerinde ALLAH'ın ismi anılanlardan yemiyorsunuz? Halbuki zorunlu haller haricinde size yasaklananları detayıyla size açıklamış bulunuyor. Birçokları, bilgiye dayanmayan kişisel görüşleriyle halkı saptırıyor. Rabbin sınırı aşanları en iyi bilendir"},{"SurahNumber":6,"VerseNumber":120,"Text":"Günahların açığını da gizlisini de bırakın. Günah kazananlar işlediklerinin karşılığını alacaklardır"},{"SurahNumber":6,"VerseNumber":121,"Text":"Üzerinde ALLAH'ın ismi anılmayanlardan yemeyin. Çünkü o, yoldan çıkmadır. Şeytanlar, sizinle tartışmaları için dostlarına vahyeder. Onlara uyarsanız siz de ortak koşmuş olursunuz"},{"SurahNumber":6,"VerseNumber":122,"Text":"Ölüyken dirilttiğimiz ve kendisine insanlar arasında yürüyebileceği bir ışık verdiğimiz kimse, karanlıklar içinde olup da ondan çıkamıyan kimse gibi olur mu? İnkarcıların yaptıkları işler böyle süslü gösterilmiştir"},{"SurahNumber":6,"VerseNumber":123,"Text":"Her ülkenin önde gelen suçlularına, orada hile ve entrika yapmaları için izin verdik. Aslında kendilerinden başkasını kandırmıyorlar. Ama farkında değiller"},{"SurahNumber":6,"VerseNumber":124,"Text":"Kendilerine bir mucize geldiğinde: \"ALLAH'ın elçilerine verilenlerin benzeri bize verilmedikçe inanmayız,\" derler. ALLAH mesajını nereye koyacağını daha iyi bilir. Yaptıkları hilelerden ötürü suçlulara ALLAH katından bir aşağılama ve çetin bir azap dokunacaktır"},{"SurahNumber":6,"VerseNumber":125,"Text":"ALLAH kimi doğru yola ulaştırmak dilerse onun gönlünü islama (Tanrı'ya teslim olmaya) açar. Kimi de saptırmak dilerse göğsünü, göğe yükseliyormuş gibi dar ve sıkıntılı kılar. ALLAH inanmıyanları işte böyle kötü duruma sokar"},{"SurahNumber":6,"VerseNumber":126,"Text":"Bu, Rabbinin dosdoğru yoludur. Öğüt alan bir toplum için ayetleri detayıyla açıklamış bulunuyoruz"},{"SurahNumber":6,"VerseNumber":127,"Text":"Onlar, Rablerinin yanında barış yurdunu hakketmişlerdir. Yaptıklarından ötürü onların sahibi O'dur"},{"SurahNumber":6,"VerseNumber":128,"Text":"Hepsini sürüp topladığı gün: \"Ey cinler topluluğu, siz çok sayıda insan harcadınız.\" Onların insanlardan olan dostları: \"Rabbimiz, bize verdiğin sürenin sonuna erişinceye kadar birbirimizden hoşlandık,\" derler. \"Yeriniz ateştir,\" der. ALLAH'ın dilemesi hariç, orada ebedi kalacaklardır. Rabbin Bilgedir, Bilendir"},{"SurahNumber":6,"VerseNumber":129,"Text":"Zalimleri böylece eşleyerek birbirinin dostları yaparız. Yaptıklarından ötürü"},{"SurahNumber":6,"VerseNumber":130,"Text":"Ey cinler ve insanlar topluluğu, size, ayetlerimi anlatan ve bu günle karşılaşmanız konusunda sizi uyaran sizden elçiler gelmedi mi? \"Kendimize karşı tanığız,\" dediler. Dünya hayatı onları aldattı ve inkarcı olduklarına dair kendi kendilerine karşı tanıklık ettiler"},{"SurahNumber":6,"VerseNumber":131,"Text":"Bu böyledir. Rabbin, halkı habersiz bir durumda iken ülkeleri zulüm ile helak etmez"},{"SurahNumber":6,"VerseNumber":132,"Text":"Yaptıklarına karşılık olarak her biri için dereceler vardır. Rabbin, onların yaptıklarından habersiz değil"},{"SurahNumber":6,"VerseNumber":133,"Text":"Rabbin Zengindir, Rahmet Sahibidir. Dilerse sizi götürür ve sizi başkaların soyundan nasıl getirmişse sizden sonra da yerinize dilediklerini yerleştirir"},{"SurahNumber":6,"VerseNumber":134,"Text":"Size söz verilenler elbette yerine gelecektir ve onun önüne geçemezsiniz"},{"SurahNumber":6,"VerseNumber":135,"Text":"De ki: \"Ey halkım, elinizden geleni yapın, ben de elimden geleni yapacağım. Yakında kimin nihai başarıya ulaştığını göreceksiniz!\" Zalimler onmazlar"},{"SurahNumber":6,"VerseNumber":136,"Text":"ALLAH'ın ürettiğı ekinlerden ve çiftlik hayvanlarından O'na bir pay ayırarak, kafalarına göre, \"Bu ALLAH'ın, bu da ortaklarımızındır,\" dediler. Ortaklarının payı ALLAH'a ulaşmıyor; ancak ALLAH'ın payı ortaklarına ulaşıyor! Ne de kötü hüküm veriyorlar"},{"SurahNumber":6,"VerseNumber":137,"Text":"Böylece onların (Tanrı adına hüküm veren) ortakları, çocuklarını öldürmeyi bile müşriklerin çoğuna iyi bir şeymiş gibi gösterdiler. Böylece onları mahvettiler ve dinlerini karıştırıp bozdular. ALLAH dileseydi bunu yapamazlardı. Onlardan ve uydurdukları şeylerden uzak dur"},{"SurahNumber":6,"VerseNumber":138,"Text":"Zanlarına göre şöyle dediler: \"Bunlar dokunulmaz çiftlik hayvanları ve ekinlerdir. Dilediğimizden başkası bunları yiyemez.\" Binilmesi yasaklanan çiftlik hayvanları... ALLAH'ın ismini üzerlerinde anmadıkları çiftlik hayvanları... (Çeşitli haramları) O'na yakıştırdılar. Onları iftiralarıyla cezalandıracaktır"},{"SurahNumber":6,"VerseNumber":139,"Text":"Şu çiftlik hayvanlarının karınlarındakiler sadece erkeklerimize ait olup kadınlarımıza haramdır. Ölü doğarlarsa o zaman paylaşabilirler,\" dediler. Bu nitelemelerinin hesabını onlara ödetecektir. O Bilgedir, Bilendir"},{"SurahNumber":6,"VerseNumber":140,"Text":"Cehaletleri yüzünden ALLAH'a iftiralar ederek çocuklarını budalaca öldürenler ve ALLAH'ın kendilerine verdiği rızıkları haram edenler kaybetmişlerdir, şaşırmışlardır. Doğruyu göremezler"},{"SurahNumber":6,"VerseNumber":141,"Text":"Çardaklı ve çardaksız bahçeleri, ürünleri çeşit çeşit hurmaları, ekinleri, zeytinleri ve narları -benzer veya farklı- yaratan O'dur. Her biri meyve verdiği zaman meyvesinden yeyin ve hakkını da hasat gününde verin. Savurganlık yapmayın; O, savurganları sevmez"},{"SurahNumber":6,"VerseNumber":142,"Text":"Çiftlik hayvanları, binmeniz, kesmeniz veya kendilerinden yatak malzemesi çıkarmanız içindir. ALLAH'ın size verdiği rızıklardan yeyin ve şeytanın adımlarını izlemeyin; çünkü o sizin apaçık düşmanınızdır"},{"SurahNumber":6,"VerseNumber":143,"Text":"Sekiz çift: Koyundan iki, keçiden iki... De ki: \"İki erkeği mi haram etti, iki dişiyi mi, yoksa o iki dişinin rahimlerindekileri mi?\" Doğru sözlüler iseniz, bir bilgiye dayanarak bana cevap verin"},{"SurahNumber":6,"VerseNumber":144,"Text":"Deveden iki, sığırdan iki. De ki: \"İki erkeği mi haram etti, iki dişiyi mi, yoksa o iki dişinin rahimlerindekini mi? ALLAH'ın size böyle emrettiğine tanık mı oldunuz? Halkı bilgisizce yoldan saptırmak için, yalan uydurup onları ALLAH'a yakıştırandandaha zalim kim olabilir? ALLAH zalim toplumu doğru yola iletmez"},{"SurahNumber":6,"VerseNumber":145,"Text":"De ki: \"Bana vahyedilende, yiyen birisi için şunların dışında haram edilmiş bir madde bulamıyorum: () Leş, () akıtılmış kan, () domuzun eti -ki pistir-, () ALLAH'tan başkasına sapıkça adanmış yiyecekler.\" Zorda kalan bir kimse, istekli olmaz ve sınırı aşmazsa kuşkusuz senin Rabbin Bağışlayandır, Rahimdir"},{"SurahNumber":6,"VerseNumber":146,"Text":"Yahudilere tüm tırnaklı hayvanları haram kıldık. Sığır ve koyunun da yağlarını haram ettik; ancak sırtlarında yahut bağırsaklarında taşıdıkları, veya kemiklerine karışmış olanlar hariç. Aşırı gitmelerinden ötürü onları böyle cezalandırdık. Biz doğru sözlüyüz"},{"SurahNumber":6,"VerseNumber":147,"Text":"Seni yalanlarlarsa: \"Rabbiniz geniş rahmet sahibidir ve O'nun cezası suçlu toplumlardan geri çevrilemez,\" de"},{"SurahNumber":6,"VerseNumber":148,"Text":"Ortak koşanlar, \"ALLAH dilemeseydi, ne biz, ne atalarımız ortak koşmaz ve hiç bir şeyi de haram etmezdik,\" diyeceklerdir. Onlardan öncekiler de azabımızı tadıncaya kadar aynı şekilde yalanlamışlardı. De ki: \"Yanınızda bize göstereceğiniz her hangi bir bilgi var mı? Siz ancak zanna (şüpheli ve çelişkili rivayetlere) uyuyorsunuz ve siz sadece tahminde bulunuyorsunuz"},{"SurahNumber":6,"VerseNumber":149,"Text":"De ki: \"En güçlü delil ALLAH'ındır. Dileseydi, elbette hepinizi doğruya ulaştırırdı"},{"SurahNumber":6,"VerseNumber":150,"Text":"De ki: \"ALLAH'ın şunu haram ettiğine tanıklık edecek tanıklarınızı getirin.\" Tanıklık ederlerse onlarla beraber tanıklık etme. Ayetlerimizi yalanlayanların ve ahirete inanmıyanların keyfine uyma. Onlar, Rab'lerine başkalarını eş koşmaktadırlar"},{"SurahNumber":6,"VerseNumber":151,"Text":"De ki: \"Gelin, Rabbinizin size neleri haram ettiğini söyleyeyim: O'na hiçbir şeyi ortak koşmayın. Ana babaya iyi davranın. Yoksulluk korkusuyla çocuklarınızı öldürmeyin; sizi de onları da biz besliyoruz. Büyük günahların açığına da gizlisine de yaklaşmayın ve ALLAH'ın kutsal saydığı cana haksız yere kıymayın. Bunlar, düşünesiniz diye O'nun size verdiği öğütlerdir"},{"SurahNumber":6,"VerseNumber":152,"Text":"Erginlik çağına erişinceye kadar yetim malına yaklaşmayın. Ölçüyü ve tartıyı doğru dürüst yapın. Kişiye gücünün yetmediğini yüklemeyiz. Konuştuğunuz zaman akrabanız aleyhinde bile olsa doğru olun. ALLAH'a verdiğiniz sözü tutunuz. Bunlar, ders alasınız diye O'nun size verdiği öğütlerdir"},{"SurahNumber":6,"VerseNumber":153,"Text":"İşte bu benim dosdoğru yolumdur. Ona uyun, başka yollara uymayın; çünkü onlar, sizi O'nun yolundan ayırırlar. Bunlar, dinlersiniz diye O'nun size verdiği öğütlerdir"},{"SurahNumber":6,"VerseNumber":154,"Text":"Nitekim, en güzel biçimde tamamlanmış, her şeyin detaylı açıklaması, hidayet ve rahmet olarak Musa'ya Kitabı verdik ki Rab'leriyle kavuşmaya inansınlar"},{"SurahNumber":6,"VerseNumber":155,"Text":"Bu da indirdiğimiz kutlu bir kitaptır. Öyleyse size merhamet edilmesi için ona uymalısınız, erdemli davranmalısınız"},{"SurahNumber":6,"VerseNumber":156,"Text":"Artık, \"Bizden önceki iki gruba kitap verildi; biz ise onların öğretilerinden habersizdik,\" diyemezsiniz"},{"SurahNumber":6,"VerseNumber":157,"Text":"Yahut, \"Bize de kitap indirilseydi onlardan daha doğru yolda olurduk,\" da diyemezsiniz. Size Rabbinizden bir delil (beyyine), bir hidayet ve bir rahmet gelmiş bulunuyor. ALLAH'ın ayetlerini yalanlayıp ondan yüz çevirenden daha zalim kim olabilir? Ayetlerimizden yüz çevirenleri, yüz çevirmelerinden ötürü azabın en kötüsüyle cezalandıracağız"},{"SurahNumber":6,"VerseNumber":158,"Text":"Kendilerine meleklerin gelmesini mi, yoksa Rabbinin, yahut Rabbinin bazı işaretlerinin gelmesini mi bekliyorlar? Rabbinin bazı işaretleri geldiği gün, daha önce inanmamış veya imanında bir hayır kazanmamış kişiye bir yarar sağlamaz. De ki: \"Bekleyin, biz de beklemekteyiz"},{"SurahNumber":6,"VerseNumber":159,"Text":"Dinlerini parçalara ayırıp grup grup olanlarla senin hiç bir ilişkin yoktur. Onların işi ALLAH'a kalmıştır; sonra onlara durumlarını haber verecektir"},{"SurahNumber":6,"VerseNumber":160,"Text":"Kim iyilik getirirse, kendisine getirdiğinin on katı vardır. Kim kötülük getirirse, ancak dengiyle cezalandırılır ve kendilerine haksızlık edilmez"},{"SurahNumber":6,"VerseNumber":161,"Text":"De ki: \"Rabbim beni dosdoğru olan yola iletmiş bulunuyor: monoteist olan İbrahim'in mükemmel dinine... O, ortak koşanlardan olmadı"},{"SurahNumber":6,"VerseNumber":162,"Text":"De ki: \"Namazım, ibadetlerim, hayatım ve ölümüm evrenlerin Rabbi olan ALLAH içindir"},{"SurahNumber":6,"VerseNumber":163,"Text":"O'nun ortağı yoktur. Bununla emredildim ve ben herkesten önce teslim olurum"},{"SurahNumber":6,"VerseNumber":164,"Text":"De ki: \"Her şeyin Rabbi iken, ALLAH'tan başka Rab mi arayayım? Herkes kendi yaptığından yarar görür ve kimse kimsenin yükünü çekmez. Sonunda dönüşünüz Rabbinizedir. Ayrılığa düştüğünüz konuda size haber verecektir"},{"SurahNumber":6,"VerseNumber":165,"Text":"O ki sizi yeryüzünün mirasçıları kıldı, ve size verdikleriyle sizi sınamak için kiminizi kiminize derecelerle üstün kıldı. Rabbin çabuk sonuçlandırandır. Bağışlayandır, Rahimdir"}]}