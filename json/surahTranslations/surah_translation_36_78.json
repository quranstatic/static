{"Id":78,"LanguageCodes":["cs","ces"],"Name":"ces-arnykl","Author":"A. R. Nykl","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":36,"VerseNumber":1,"Text":"JÁ. SÍN"},{"SurahNumber":36,"VerseNumber":2,"Text":"Při Koránu moudrém"},{"SurahNumber":36,"VerseNumber":3,"Text":"tyť zajisté s jedním z poslaných"},{"SurahNumber":36,"VerseNumber":4,"Text":"na stezce přímé"},{"SurahNumber":36,"VerseNumber":5,"Text":"Seslání jest to Mocného, Slitovného"},{"SurahNumber":36,"VerseNumber":6,"Text":"abys varoval lid, jichž otcové nebyli varováni i žijí v lhostejnosti"},{"SurahNumber":36,"VerseNumber":7,"Text":"A pronesen byl již rozsudek, nad většinou jich: proto neuvěří"},{"SurahNumber":36,"VerseNumber":8,"Text":"Obtěžkali jsme šíje jejich řetězy, sáhajícími jim až k bradám, takže dozadu sražené jsou hlavy jejich"},{"SurahNumber":36,"VerseNumber":9,"Text":"A učinili jsme před nimi přehradu i za nimi přehradu; a clonou pokryli jsme oči jejich, takže nelze jim viděti"},{"SurahNumber":36,"VerseNumber":10,"Text":"A jedno jest jim, varuješ-li je, či ne: neuvěří"},{"SurahNumber":36,"VerseNumber":11,"Text":"Pouze ty varovati budeš, kdož následují Napomenutí a bojí se Milosrdného v skrytosti: těm zvěstuj odpuštění a odměnu hojnou"},{"SurahNumber":36,"VerseNumber":12,"Text":"Myť zajisté křísíme mrtvé a zapisujeme skutky jejich a stopy jejich: a všechny věci zanášíme v Knize prvotní zjevné"},{"SurahNumber":36,"VerseNumber":13,"Text":"A čiň jim podobenství v obyvatelích města, když přišli k nim poslové"},{"SurahNumber":36,"VerseNumber":14,"Text":"když poslali jsme k nim poslů dvé a lháři nazvali je: i na posilu třetího poslali jsme, a řekli: „Myť zajisté posláni jsme k vám!“"},{"SurahNumber":36,"VerseNumber":15,"Text":"Řekli: „Vy pouze jste lidé jako my a Milosrdný neseslal ničeho. Vy pouze lháři jste.“"},{"SurahNumber":36,"VerseNumber":16,"Text":"Řekli (poslové): „Pán náš ví, že my k vám posláni jsme"},{"SurahNumber":36,"VerseNumber":17,"Text":"a na nás jest pouze hlásání zjevné.“"},{"SurahNumber":36,"VerseNumber":18,"Text":"Řekli: „Poradili jsme se ptakověštbou ohledně vás: a nepřestanete-li, dojista ukamenujeme vás a dojista stihne vás od nás trest bolestný.“"},{"SurahNumber":36,"VerseNumber":19,"Text":"Řekli (poslové): „Vaše (zlá) věštba, zůstane s vámi, i když jste byli napomenuti. Ale vy jste lidem výstřednickým!“"},{"SurahNumber":36,"VerseNumber":20,"Text":"I přiběhl z druhého konce města muž ve spěchu, volaje: „Ó lide můj, následujte poslané"},{"SurahNumber":36,"VerseNumber":21,"Text":"následujte ty, kdož nežádají si od vás odměny a jsou vedeni cestou (pravou)"},{"SurahNumber":36,"VerseNumber":22,"Text":"Proč neměl bych uctívati toho, jenž stvořil mne a k němuž navráceni budete"},{"SurahNumber":36,"VerseNumber":23,"Text":"Zdaž vezmu si vedle něho božstva (jiná)? Chtěl-li pak by Milosrdný přičiniti mi protivenství, neprospěla by mi přímluva jejich pranic, aniž spasiti by mne mohli"},{"SurahNumber":36,"VerseNumber":24,"Text":"Tehdy pak zajisté byl bych v bloudění zjevném"},{"SurahNumber":36,"VerseNumber":25,"Text":"Zajisté uvěřil jsem v Pána našeho: pročež slyšte mne!“"},{"SurahNumber":36,"VerseNumber":26,"Text":"Bylo řečeno mu: „Vejdi v ráj!“ I řekl: „Kéž by jen lid můj věděl"},{"SurahNumber":36,"VerseNumber":27,"Text":"jak odpustil mi Pán můj a jak učinil mne jedním z poctěných!“"},{"SurahNumber":36,"VerseNumber":28,"Text":"A neseslali jsme na lid jeho poté vojska s nebe, aniž co jiného seslali jsme"},{"SurahNumber":36,"VerseNumber":29,"Text":"Pouze jedno vzkřiknutí zaznělo a hle, byli zhubeni"},{"SurahNumber":36,"VerseNumber":30,"Text":"Běda služebníkům mým! Žádný nepřišel jim prorok, aniž by si nebyli smích z něho tropili"},{"SurahNumber":36,"VerseNumber":31,"Text":"Což neviděli, kolik zahladili jsme pokolení před nimi a že zajisté k nim se nenavrátí"},{"SurahNumber":36,"VerseNumber":32,"Text":"Nýbrž že všichni dohromady nám budou předvedeni"},{"SurahNumber":36,"VerseNumber":33,"Text":"Znamením jim jest země zmrtvělá, již křísíme a dáváme vycházeti z ní zrnům (obilným), z nichž pojídají"},{"SurahNumber":36,"VerseNumber":34,"Text":"A učinili jsme na ní zahrady datlovníků a révy vinné, a dali vyvříti na ní pramenům"},{"SurahNumber":36,"VerseNumber":35,"Text":"aby pojídati mohli z plodů (všeho) toho, ač nevytvořily jich ruce jejich. Což nebudou vděčni"},{"SurahNumber":36,"VerseNumber":36,"Text":"Chválen budiž ten, jenž stvořil druhy všechny, ve všem, co vydává země, v nich samých, a v tom, o čem nevědí"},{"SurahNumber":36,"VerseNumber":37,"Text":"Znamením jim jest noc: svlékneme s ní den a hle, v temnotách jsou"},{"SurahNumber":36,"VerseNumber":38,"Text":"A slunce, běžící k sídlu svému: takové jest určení Mocného, Vševědoucího"},{"SurahNumber":36,"VerseNumber":39,"Text":"A měsíc: určili jsme mu období, dokud nezmění se v podobu starého listu palmového"},{"SurahNumber":36,"VerseNumber":40,"Text":"A slunci není dovoleno, aby dostihlo měsíce; aniž noc předstihne den; však oba svou drahou po obloze jdou"},{"SurahNumber":36,"VerseNumber":41,"Text":"A znamením jest jim, že nesli jsme potomstvo jejich v arše přeplněné"},{"SurahNumber":36,"VerseNumber":42,"Text":"a stvořili jsme pro ně (lodi) jí podobné, na nichž plují"},{"SurahNumber":36,"VerseNumber":43,"Text":"a chceme-li, utápíme je, a není vysvoboditele jim, aniž jsou spaseni"},{"SurahNumber":36,"VerseNumber":44,"Text":"leda z milosrdenství našeho, pro těšení se (světu) dočasné"},{"SurahNumber":36,"VerseNumber":45,"Text":"A když řečeno jest jim: „Bojte se toho, co před vámi jest i toho, co jest za vámi, abyste slitování dosáhli,“ (nedbají)"},{"SurahNumber":36,"VerseNumber":46,"Text":"A nepřijde jim znamení ze znamení Pána jejich, aniž by se od něho neodvraceli"},{"SurahNumber":36,"VerseNumber":47,"Text":"A když řečeno jest jim: „Rozdávejte (almužnu) z toho, čímž obdařil vás Bůh,“ říkají ti, kdož neuvěřili, k těm, kteří uvěřili: „Zdaž krmiti budeme ty, jež nakrmil by Bůh, kdyby chtěl? Vyť pouze jste v bludu zjevném.“"},{"SurahNumber":36,"VerseNumber":48,"Text":"A říkají: „Kdy naplní se onen slib, jste-li pravdomluvnými?“"},{"SurahNumber":36,"VerseNumber":49,"Text":"Co čekají jiného, než vzkřiknutí jediné, jež přikvačí na ně, mezitím, co hašteří se"},{"SurahNumber":36,"VerseNumber":50,"Text":"A nebudou s to, aby učinili závěť, aniž k rodině své se navrátí"},{"SurahNumber":36,"VerseNumber":51,"Text":"A zatroubeno bude na roh, a hle, z hrobů svých k Pánu svému vylézati budou"},{"SurahNumber":36,"VerseNumber":52,"Text":"Řeknou: „Běda nám! Kdo vzbudil nás z našeho místa spánku? Totoť jest, co slíbil nám Milosrdný a pravdu měli poslové.“"},{"SurahNumber":36,"VerseNumber":53,"Text":"Pouze jedno vzkřiknutí bude a hle, všichni budou nám předvedeni"},{"SurahNumber":36,"VerseNumber":54,"Text":"A v onen den nebude ukřivděno žádné duši a odměněni budete jen dle toho, co činili jste"},{"SurahNumber":36,"VerseNumber":55,"Text":"V den onen obyvatelé zahrady (rajské) budou zaměstnáni radováním se"},{"SurahNumber":36,"VerseNumber":56,"Text":"Oni a manželky jejich, ve stinném (loubí) na pohovkách odpočívati budou"},{"SurahNumber":36,"VerseNumber":57,"Text":"Tam ovoce budou míti a vše, oč požádají"},{"SurahNumber":36,"VerseNumber":58,"Text":"„Pokoj vám!“ bude pozdrav jim od Pána jejich slitovného"},{"SurahNumber":36,"VerseNumber":59,"Text":"Buďte pak odděleni dnes, ó provinilci"},{"SurahNumber":36,"VerseNumber":60,"Text":"Neučinil jsem s vámi úmluvu, synové Adamovi: „Neuctívejte Satana, neb nepřítelem jest vám zjevným"},{"SurahNumber":36,"VerseNumber":61,"Text":"Nýbrž uctívejte mne: totoť jest stezka přímá"},{"SurahNumber":36,"VerseNumber":62,"Text":"Však on již zavedl v blud vás počet velký: což nepochopili jste toho"},{"SurahNumber":36,"VerseNumber":63,"Text":"Totoť jest peklo, jež slíbeno bylo vám"},{"SurahNumber":36,"VerseNumber":64,"Text":"pecte se v něm dnes za to, že nevěřili jste!“"},{"SurahNumber":36,"VerseNumber":65,"Text":"V den onen zapečetíme ústa jejich: a mluviti budou k nám ruce jejich a dosvědčí nohy jejich to, co konali"},{"SurahNumber":36,"VerseNumber":66,"Text":"A kdybychom chtěli, zaclonili bychom oči jejich; pak o překot pádili by po stezce, však jak viděli by ji"},{"SurahNumber":36,"VerseNumber":67,"Text":"A kdybychom chtěli, dali bychom ztrnouti jim na místech jejich, takže by nebylo lze jim jíti vpřed, aniž vrátiti se"},{"SurahNumber":36,"VerseNumber":68,"Text":"A tomu, jemuž prodloužíme věk, ohneme tělo stářím: což toho nepochopí"},{"SurahNumber":36,"VerseNumber":69,"Text":"A nenaučili jsme jej básnění, aniž jest mu ho třeba. Neb toto jest pouze Napomenutí a Čtení zjevné"},{"SurahNumber":36,"VerseNumber":70,"Text":"aby varován byl jím, kdožkoli živ jest, a aby pronesen jím byl rozsudek nad nevěřícími"},{"SurahNumber":36,"VerseNumber":71,"Text":"Což neviděli, ze stvořili jsme pro ně mezi věcmi, jež urobily ruce naše, dobytčata, nad nimiž vládci jsou"},{"SurahNumber":36,"VerseNumber":72,"Text":"A podrobili jsme jim je: na nich pak jezdí a z nich požívají"},{"SurahNumber":36,"VerseNumber":73,"Text":"a z nich mají užitek (mnohý) a nápoje — což nebudou, nám vděčni"},{"SurahNumber":36,"VerseNumber":74,"Text":"Nicméně vzali si vedle Boha božstva (jiná), aby snad měli pomocníky"},{"SurahNumber":36,"VerseNumber":75,"Text":"(Tato) nejsou s to, aby pomohla jim: a oni jsou jen vojem (pro ně) pohotovým"},{"SurahNumber":36,"VerseNumber":76,"Text":"Nermutiž tě nijak řeč jejich: myť zajisté víme, co tají, i co veřejně přiznávají"},{"SurahNumber":36,"VerseNumber":77,"Text":"Což neviděl člověk, že stvořili jsme jej z kapky (semene): a hle, on protivníkem jest (nám) zjevným"},{"SurahNumber":36,"VerseNumber":78,"Text":"A činí nám podobenství, zapomenuv stvoření své, řka: „Kdo vzkřísí kosti zetlelé?“"},{"SurahNumber":36,"VerseNumber":79,"Text":"Rci: „Vzkřísí je ten, jenž stvořil je po prvé, neb on v tvoření veškerém jest učený"},{"SurahNumber":36,"VerseNumber":80,"Text":"ten, jenž učinil vám ze stromu zeleného oheň: a hle, z něho zapalujete si!“"},{"SurahNumber":36,"VerseNumber":81,"Text":"Což nemá ten, jenž stvořil nebe i zemi, moci, aby stvořil jim podobné? Věru, že ano: onť Stvořitelem jest učeným"},{"SurahNumber":36,"VerseNumber":82,"Text":"Rozkaz jeho, když chce, aby co bylo, jest jen: „Staň se!“ a stane se"},{"SurahNumber":36,"VerseNumber":83,"Text":"Chválen budiž (tedy) ten, v jehož ruce jest vláda nad věcmi všemi a k němuž navráceni budete"}]}