{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":68,"VerseNumber":1,"Text":"Noon, Kasam hai qalam ki aur us cheez ki jisey likhne waley likh rahey hain"},{"SurahNumber":68,"VerseNumber":2,"Text":"Tum apne Rubb ke fazl se majnoon (deewane) nahin ho"},{"SurahNumber":68,"VerseNumber":3,"Text":"Aur yaqeenan tumhare liye aisa ajar (reward) hai jiska silsila kabhi khatm honay wala nahin"},{"SurahNumber":68,"VerseNumber":4,"Text":"Aur beshak tum akhlaaq ke bade martabe par ho"},{"SurahNumber":68,"VerseNumber":5,"Text":"Anqareeb tum bhi dekh logey aur woh bhi dekh lenge"},{"SurahNumber":68,"VerseNumber":6,"Text":"Ke tum mein se kaun junoon (madness) mein mubtala hai"},{"SurahNumber":68,"VerseNumber":7,"Text":"Tumhara Rubb un logon ko bhi khoob jaanta hai jo uski raah se bhatkey huey hain , aur wahi unko bhi acchi tarah jaanta hai jo raah-e-raast par hai"},{"SurahNumber":68,"VerseNumber":8,"Text":"Lihaza tum in jhutlane walon ke dabao mein hargiz na aao"},{"SurahNumber":68,"VerseNumber":9,"Text":"yeh to chahte hain ke kuch tum mudahnat (narmi) karo to yeh bhi mudahnat (narmi) karein"},{"SurahNumber":68,"VerseNumber":10,"Text":"Hargiz na dabo kisi aisey shaks se jo bahut kasmein khane wala be-waqaat (worthless) aadmi hai"},{"SurahNumber":68,"VerseNumber":11,"Text":"Taaney deta hai , chugliyan khata phirta hai (slanderer, gossip-monger)"},{"SurahNumber":68,"VerseNumber":12,"Text":"Bhalayi se rokta hai , zulm-o-zyadti mein hadd se guzar janey wala hai, sakht badh-amal hai , jafa-kaar hai"},{"SurahNumber":68,"VerseNumber":13,"Text":"Aur in sab uyub (aib) ke saath badh-asl (illegitimate child) hai"},{"SurahNumber":68,"VerseNumber":14,"Text":"Is bina par ke woh bahut maal-o-aulad rakhta hai"},{"SurahNumber":68,"VerseNumber":15,"Text":"Jab hamari aayat usko sunayi jati hai to kehta hai yeh to agle waqton ke afsane hain"},{"SurahNumber":68,"VerseNumber":16,"Text":"Ankareeb hum iski sund (snout) par daag lagayenge"},{"SurahNumber":68,"VerseNumber":17,"Text":"Humne in (ehle makkah) ko usi taraah aazmaish mein dala hai jis tarah ek baagh (garden) ke maalikon ko aazmaish mein dala tha, jab unhon ne kasam khayi ke subah sawerey zaroor apne baagh ke phal todenge"},{"SurahNumber":68,"VerseNumber":18,"Text":"Aur woh koi istasna (exception) nahin kar rahey thay"},{"SurahNumber":68,"VerseNumber":19,"Text":"Raat ko woh soye padey thay ke tumhare Rubb ki taraf se ek balaa is baagh par phir gayi"},{"SurahNumber":68,"VerseNumber":20,"Text":"Aur uska haal aisa ho gaya jaise kati hui fasal ho"},{"SurahNumber":68,"VerseNumber":21,"Text":"Subah un logon ne ek dusre ko pukara"},{"SurahNumber":68,"VerseNumber":22,"Text":"Kaha agar phal todne hai ho to sawerey sawerey apni kheti ki taraf nikal chalo"},{"SurahNumber":68,"VerseNumber":23,"Text":"Chunanchey woh chal padey aur aapas mein chupke chupke kehte jatay thay"},{"SurahNumber":68,"VerseNumber":24,"Text":"Ke aaj koi miskeen tumhare paas baag mein na aane paye"},{"SurahNumber":68,"VerseNumber":25,"Text":"Woh kuch na dene ka faisla kiye huye subah sawerey jaldi jaldi is tarah wahan gaye jaise ke woh (phal todne par) qadir hain"},{"SurahNumber":68,"VerseNumber":26,"Text":"Magar jab baagh ko dekha to kehne lagey “hum raasta bhool gaye hain"},{"SurahNumber":68,"VerseNumber":27,"Text":"Nahin balke hum mehroom reh gaye”"},{"SurahNumber":68,"VerseNumber":28,"Text":"Un mein jo sab se behtar aadmi tha usne kaha “maine tumse kaha na tha ke tum tasbeeh kyun nahin karte?”"},{"SurahNumber":68,"VerseNumber":29,"Text":"Woh pukar utthey paak hai hamara Rubb, waqayi hum gunahgaar thay"},{"SurahNumber":68,"VerseNumber":30,"Text":"Phir unmein se har ek dusre ko malamat karne laga"},{"SurahNumber":68,"VerseNumber":31,"Text":"Akhir ko unhon ne kaha “afsos hamare haal par, beshak hum sarkash ho gaye thay"},{"SurahNumber":68,"VerseNumber":32,"Text":"Baeed (door) nahin ke hamara Rubb humein badle mein issey behtar baagh ata farmaye, hum apne Rubb ki taraf rujoo karte hain"},{"SurahNumber":68,"VerseNumber":33,"Text":"Aisa hota hai azaab aur aakhirat ka azaab issey bhi bada hai, kaash yeh log isko jaante"},{"SurahNumber":68,"VerseNumber":34,"Text":"Yaqeenan khuda-tars logon ke liye unke Rubb ke yahan niyamat bhari jannatein hain"},{"SurahNumber":68,"VerseNumber":35,"Text":"Kya hum farma-bardaaron ka haal mujreemon sa kardein"},{"SurahNumber":68,"VerseNumber":36,"Text":"Tum logon ko kya ho gaya hai, tum kaise hukum lagate ho"},{"SurahNumber":68,"VerseNumber":37,"Text":"Kya tumhare paas koi kitaab hai jismein tum yeh padhte ho"},{"SurahNumber":68,"VerseNumber":38,"Text":"Ke tumhare liye zaroor wahan wahi kuch hai jo tum apne liye pasand karte ho"},{"SurahNumber":68,"VerseNumber":39,"Text":"Ya phir kya tumhare liye roz-e-qayamat tak humpar kuch ahad-o-paiman (covenant) sabit hai ke tumhein wahi kuch milega jiska tum hukum lagao"},{"SurahNumber":68,"VerseNumber":40,"Text":"Inse pucho tum mein se kaun iska zaamin (gurantee/responsible) hai"},{"SurahNumber":68,"VerseNumber":41,"Text":"Ya phir inke thehraye huye kuch sahreek hain (jinhon ne iska zimma liya ho)?yeh baat hai to layein apne shareekon ko agar yeh sacchey hain"},{"SurahNumber":68,"VerseNumber":42,"Text":"Jis roz sakht waqt aa padega aur logon ko sajda karne ke liye bulaya jayega to yeh log sajda na kar sakenge"},{"SurahNumber":68,"VerseNumber":43,"Text":"Inki nigaahein nichey hongi, zillat inpar chaa rahi hogi. Yeh jab sahi-o-saalim thay us waqt inhein sajde ke liye (bulaya jata tha) aur yeh inkar karte thay"},{"SurahNumber":68,"VerseNumber":44,"Text":"Pas aey Nabi, tum is kalam ke jhutlane walon ka maamla mujhpar chodh do hum aise tarike se inko batadreej tabahi ki taraf le jayenge ke inko khabar bhi na hogi"},{"SurahNumber":68,"VerseNumber":45,"Text":"Main inki rassi daraaz kar raha hoon, meri chaal badi zabardast hai"},{"SurahNumber":68,"VerseNumber":46,"Text":"Kya tum insey koi ajar (compensation) talab kar rahey ho ke yeh is chatti ke bojh (feel burdened with debt) taley dabey ja rahe hoon"},{"SurahNumber":68,"VerseNumber":47,"Text":"Kya inke paas gaib ka ilam hai jisey yeh likh rahey hon"},{"SurahNumber":68,"VerseNumber":48,"Text":"Pas apne Rubb ka faisla saadir honay tak sabr karo aur machli wale (younis) ki tarah na ho jao, jab usne pukara tha aur woh gham se bhara hua tha"},{"SurahNumber":68,"VerseNumber":49,"Text":"Agar uske Rubb ki meharbani uske shamil-e-haal na ho jati to woh mazmoom (disgrace) hokar chatyal maidan mein phenk diya jata"},{"SurahNumber":68,"VerseNumber":50,"Text":"Aakhir-e-kaar uske Rubb ne usey barguzida (exalted) farma liya aur usey saleh bandon mein shamil kardiya"},{"SurahNumber":68,"VerseNumber":51,"Text":"Jab yeh kafir log kalam-e-nasihat (Quran) sunte hain to tumhein aisi nazaron se dekhte hain ke goya tumhare qadam ukhaad denge, Aur kehte hain ke yeh zaroor deewana hai"},{"SurahNumber":68,"VerseNumber":52,"Text":"Halaanke yeh to sarey jahaan walon ke liye ek naseehat hai"}]}