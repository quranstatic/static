{"Id":462,"LanguageCodes":["ur","urd"],"Name":"urd-syedzeeshanhaid","Author":"Syed Zeeshan Haider Jawadi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":51,"VerseNumber":1,"Text":"ان ہواؤں کی قسم جو بادلوں کو منتشر کرنے والی ہیں"},{"SurahNumber":51,"VerseNumber":2,"Text":"بھر بادل کا بوجھ اٹھانے والی ہیں"},{"SurahNumber":51,"VerseNumber":3,"Text":"پھر دھیرے دھیرے چلنے والی ہیں"},{"SurahNumber":51,"VerseNumber":4,"Text":"پھر ایک امر کی تقسیم کرنے والی ہیں"},{"SurahNumber":51,"VerseNumber":5,"Text":"تم سے جس بات کا وعدہ کیا گیا ہے وہ سچی ہے"},{"SurahNumber":51,"VerseNumber":6,"Text":"اور جزا و سزا بہرحال واقع ہونے والی ہے"},{"SurahNumber":51,"VerseNumber":7,"Text":"اور مختلف راستوں والے آسمان کی قسم"},{"SurahNumber":51,"VerseNumber":8,"Text":"کہ تم لوگ مختلف باتوں میں پڑے ہوئے ہو"},{"SurahNumber":51,"VerseNumber":9,"Text":"حق سے وہی گمراہ کیا جاسکتا ہے جو بہکایا جاچکا ہے"},{"SurahNumber":51,"VerseNumber":10,"Text":"بیشک اٹکل پچو لگانے والے مارے جائیں گے"},{"SurahNumber":51,"VerseNumber":11,"Text":"جو اپنی غفلت میں بھولے پڑے ہوئے ہیں"},{"SurahNumber":51,"VerseNumber":12,"Text":"یہ پوچھتے ہیں کہ آخر قیامت کا دن کب آئے گا"},{"SurahNumber":51,"VerseNumber":13,"Text":"تو یہ وہی دن ہے جس دن انہیں جہّنم کی آگ پر تپایا جائے گا"},{"SurahNumber":51,"VerseNumber":14,"Text":"کہ اب اپنا عذاب چکھو اور یہی وہ عذاب ہے جس کی تم جلدی مچائے ہوئے تھے"},{"SurahNumber":51,"VerseNumber":15,"Text":"بیشک متقی افراد باغات اور چشموں کے درمیان ہوں گے"},{"SurahNumber":51,"VerseNumber":16,"Text":"جو کچھ ان کا پروردگار عطا کرنے والا ہے اسے وصول کررہے ہوں گے کہ یہ لوگ پہلے سے نیک کردار تھے"},{"SurahNumber":51,"VerseNumber":17,"Text":"یہ رات کے وقت بہت کم سوتے تھے"},{"SurahNumber":51,"VerseNumber":18,"Text":"اور سحر کے وقت اللہ کی بارگاہ میں استغفار کیا کرتے تھے"},{"SurahNumber":51,"VerseNumber":19,"Text":"اور ان کے اموال میں مانگنے والے اور نہ مانگنے والے محروم افراد کے لئے ایک حق تھا"},{"SurahNumber":51,"VerseNumber":20,"Text":"اور زمین میں یقین کرنے والوں کے لئے بہت سی نشانیاں پائی جاتی ہیں"},{"SurahNumber":51,"VerseNumber":21,"Text":"اور خود تمہارے اندر بھی - کیا تم نہیں دیکھ رہے ہو"},{"SurahNumber":51,"VerseNumber":22,"Text":"اور آسمان میں تمہارا رزق ہے اور جن باتوں کا تم سے وعدہ کیا گیا ہے سب کچھ موجود ہے"},{"SurahNumber":51,"VerseNumber":23,"Text":"آسمان و زمین کے مالک کی قسم یہ قرآن بالکل برحق ہے جس طرح تم خو دباتیں کررہے ہو"},{"SurahNumber":51,"VerseNumber":24,"Text":"کیا تمہارے پاس ابراہیم علیھ السّلام کے محترم مہمانوں کا ذکر پہنچا ہے"},{"SurahNumber":51,"VerseNumber":25,"Text":"جب وہ ان کے پاس وارد ہوئے اور سلام کیا تو ابراہیم علیھ السّلامنے جواب سلام دیتے ہوئے کہا کہ تم تو انجانی قوم معلوم ہوتے ہو"},{"SurahNumber":51,"VerseNumber":26,"Text":"پھر اپنے گھر جاکر ایک موٹا تازہ بچھڑا تیار کرکے لے آئے"},{"SurahNumber":51,"VerseNumber":27,"Text":"پھر ان کی طرف بڑھادیا اور کہا کیا آپ لوگ نہیں کھاتے ہیں"},{"SurahNumber":51,"VerseNumber":28,"Text":"پھر اپنے نفس میں خوف کا احساس کیا تو ان لوگوں نے کہا کہ آپ ڈریں نہیں اور پھر انہیں ایک دانشمند فرزند کی بشارت دیدی"},{"SurahNumber":51,"VerseNumber":29,"Text":"یہ سن کر ان کی زوجہ شور مچاتی ہوئی آئیں اور انہوں نے منہ پیٹ لیا کہ میں بڑھیا بانجھ (یہ کیا بات ہے)"},{"SurahNumber":51,"VerseNumber":30,"Text":"ان لوگوں نے کہا یہ ایسا ہی ہوگا یہ تمہارے پروردگار کا ارشاد ہے وہ بڑی حکمت والا اور ہر چیز کا جاننے والا ہے"},{"SurahNumber":51,"VerseNumber":31,"Text":"ابراہیم علیھ السّلام نے کہا کہ اے فرشتو تمہیں کیا مہم درپیش ہے"},{"SurahNumber":51,"VerseNumber":32,"Text":"انہوں نے کہا کہ ہمیں ایک مجرم قوم کی طرف بھیجا گیا ہے"},{"SurahNumber":51,"VerseNumber":33,"Text":"تاکہ ان کے اوپر مٹی کے کھرنجے دار پتھر برسائیں"},{"SurahNumber":51,"VerseNumber":34,"Text":"جن پر پروردگار کی طرف سے حد سے گزر جانے والوں کے لئے نشانی لگی ہوئی ہے"},{"SurahNumber":51,"VerseNumber":35,"Text":"پھر ہم نے اس بستی کے تمام مومنین کو باہر نکال لیا"},{"SurahNumber":51,"VerseNumber":36,"Text":"اور وہاں مسلمانوں کے ایک گھر کے علاوہ کسی کو پایا بھی نہیں"},{"SurahNumber":51,"VerseNumber":37,"Text":"اور وہاں ان لوگوں کے لئے ایک نشانی بھی چھوڑ دی جو دردناک عذاب سے ڈرنے والے ہیں"},{"SurahNumber":51,"VerseNumber":38,"Text":"اور موسٰی علیھ السّلام کے واقعہ میں بھی ہماری نشانیاں ہیں جب ہم نے ان کو فرعون کی طرف کھلی ہوئی دلیل دے کر بھیجا"},{"SurahNumber":51,"VerseNumber":39,"Text":"تو اس نے لشکر کے دِم پر منہ موڑ لیا اور کہا کہ یہ جادوگر یا دیوانہ ہے"},{"SurahNumber":51,"VerseNumber":40,"Text":"تو ہم نے اسے اور اس کی فوج کو گرفت میں لے کر دریا میں ڈال دیا اور وہ قابل ملامت تھا ہی"},{"SurahNumber":51,"VerseNumber":41,"Text":"اور قوم عاد میں بھی ایک نشانی ہے جب ہم نے ان کی طرف بانجھ ہوا کو چلا دیا"},{"SurahNumber":51,"VerseNumber":42,"Text":"کہ جس چیز کے پاس سے گزر جاتی تھی اسے بوسیدہ ہڈی کی طرح ریزہ ریزہ کردیتی تھی"},{"SurahNumber":51,"VerseNumber":43,"Text":"اور قوم ثمود میں بھی ایک نشانی ہے جب ان سے کہا گیا کہ تھوڑے دنوں مزے کرلو"},{"SurahNumber":51,"VerseNumber":44,"Text":"تو ان لوگوں نے حکم خدا کی نافرمانی کی تو انہیں بجلی نے اپنی گرفت میں لے لیا اور وہ دیکھتے ہی رہ گئے"},{"SurahNumber":51,"VerseNumber":45,"Text":"پھر نہ وہ اٹھنے کے قابل تھے اور نہ مدد طلب کرنے کے لائق تھے"},{"SurahNumber":51,"VerseNumber":46,"Text":"اور ان سے پہلے قوم نوح تھی کہ وہ تو سب ہی فاسق اور بدکار تھے"},{"SurahNumber":51,"VerseNumber":47,"Text":"اور آسمان کو ہم نے اپنی طاقت سے بنایا ہے اور ہم ہی اسے وسعت دینے والے ہیں"},{"SurahNumber":51,"VerseNumber":48,"Text":"اور زمین کو ہم نے فرش کیا ہے تو ہم بہترین ہموار کرنے والے ہیں"},{"SurahNumber":51,"VerseNumber":49,"Text":"اور ہر شے میں سے ہم نے جوڑا بنایا ہے کہ شاید تم نصیحت حاصل کرسکو"},{"SurahNumber":51,"VerseNumber":50,"Text":"لہذا اب خدا کی طرف دوڑ پڑو کہ میں کھلا ہوا ڈرانے والا ہوں"},{"SurahNumber":51,"VerseNumber":51,"Text":"اور خبردار اس کے ساتھ کسی دوسرے کو خدا نہ بنانا کہ میں تمہارے لئے واضح طور پر ڈرانے والا ہوں"},{"SurahNumber":51,"VerseNumber":52,"Text":"اسی طرح ان سے پہلے کسی قوم کے پاس کوئی رسول نہیں آیا مگر یہ کہ ان لوگوں نے یہ کہہ دیا کہ یہ جادوگر ہے یا دیوانہ"},{"SurahNumber":51,"VerseNumber":53,"Text":"کیا انہوں نے ایک دوسرے کو اسی بات کی وصیت کی ہے - نہیں بلکہ یہ سب کے سب سرکش ہیں"},{"SurahNumber":51,"VerseNumber":54,"Text":"لہٰذا آپ ان سے منہ موڑ لیں پھر آپ پر کوئی الزام نہیں ہے"},{"SurahNumber":51,"VerseNumber":55,"Text":"اور یاد دہانی بہرحال کراتے رہے کہ یاد دہانی صاحبانِ ایمان کے حق میں مفید ہوتی ہے"},{"SurahNumber":51,"VerseNumber":56,"Text":"اور میں نے جنات اور انسانوں کو صرف اپنی عبادت کے لئے پیدا کیا ہے"},{"SurahNumber":51,"VerseNumber":57,"Text":"میں ان سے نہ رزق کا طلبگار ہوں اور نہ یہ چاہتا ہوں کہ یہ مجھے کچھ کھلائیں"},{"SurahNumber":51,"VerseNumber":58,"Text":"بیشک رزق دینے والا, صاحبِ قوت اور زبردست صرف علیھ السّلام اللہ ہے"},{"SurahNumber":51,"VerseNumber":59,"Text":"پھر ان ظالمین کے لئے بھی ویسے ہی نتائج ہیں جیسے ان کے اصحاب کے لئے تھے لہذا یہ جلدی نہ کریں"},{"SurahNumber":51,"VerseNumber":60,"Text":"پھر کفار کے لئے اس دن ویل اور عذاب ہے جس دن کا ان سے وعدہ کیا جارہا ہے"}]}