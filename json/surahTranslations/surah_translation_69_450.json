{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":69,"VerseNumber":1,"Text":"Honi shudhni ! (indubitable) [sach-much honay wali]"},{"SurahNumber":69,"VerseNumber":2,"Text":"Kya hai woh honi shudni (indubitable)"},{"SurahNumber":69,"VerseNumber":3,"Text":"Aur tum kya jaano ke woh kya hai honi shudhni (indubitable)"},{"SurahNumber":69,"VerseNumber":4,"Text":"Samood aur Aad ne us achanak toot padne wali aafat ko jhutlaya"},{"SurahNumber":69,"VerseNumber":5,"Text":"To Samood ek sakht haadse mein halaaq kiye gaye"},{"SurahNumber":69,"VerseNumber":6,"Text":"Aur Aad ek badi shadeed toofani aandhi(storm) se tabah kardiye gaye"},{"SurahNumber":69,"VerseNumber":7,"Text":"Allah taala ne usko musalsal saat (seven) raat aur aath (eight) din unpar musallat rakkha (tum wahan hotey to) dekhte ke woh wahan is tarah pachade paday jaise woh khajoor ke boseeda (rotten) taney (trunks) hon"},{"SurahNumber":69,"VerseNumber":8,"Text":"Ab kya unmein se koi tumhein baki nazar aata hai"},{"SurahNumber":69,"VerseNumber":9,"Text":"Aur isi khata-e-azeem ka irtiqaab Firoun aur ussey pehle ke logon ne aur talpat (overturned) ho janey wali bastiyon ne kiya"},{"SurahNumber":69,"VerseNumber":10,"Text":"Un sab ne apne Rubb ke Rasool ki baat na maani to usne unko bade sakhti ke saath pakda"},{"SurahNumber":69,"VerseNumber":11,"Text":"Jab pani ka toofan hadd se guzar gaya to humne tumko kashti mein sawar kardiya tha"},{"SurahNumber":69,"VerseNumber":12,"Text":"Taa-ke is waqiye ko tumhare liye ek sabaq-aamoz yaadgaar bana dein aur yaad rakhne waley kaan iski yaad mehfooz rakkhein"},{"SurahNumber":69,"VerseNumber":13,"Text":"Phir jab ek dafa sur mein phoonk maar di jayegi"},{"SurahNumber":69,"VerseNumber":14,"Text":"Aur zameen aur pahadon ko utha kar ek hi chot mein reza reza kardiya jayega"},{"SurahNumber":69,"VerseNumber":15,"Text":"Us roz woh honay wala waqiya pesh aa jayega"},{"SurahNumber":69,"VerseNumber":16,"Text":"Usdin Aasmaan phatega aur uski bandish dhili padh jayegi"},{"SurahNumber":69,"VerseNumber":17,"Text":"Farishtey uske atraf-o-jawanib mein hongey aur aat (eight) farishtey us roz tere Rubb ka arsh apne upar uthaye huey hongey"},{"SurahNumber":69,"VerseNumber":18,"Text":"Woh din hoga jab tumlog pesh kiye jaogey, tumhara koi raaz bhi chupa na reh jayega"},{"SurahNumber":69,"VerseNumber":19,"Text":"Us waqt jiska naam-e-aamal uske seedhey haath mein diya jayega woh kahega “lo dekho, padho mera naam-e-aamal"},{"SurahNumber":69,"VerseNumber":20,"Text":"Main samajhta tha ke mujhey zaroor apna hisaab milne wala hai”"},{"SurahNumber":69,"VerseNumber":21,"Text":"Pas woh dil pasand aish mein hoga"},{"SurahNumber":69,"VerseNumber":22,"Text":"Aali muqaam jannat mein"},{"SurahNumber":69,"VerseNumber":23,"Text":"Jiske phalon ke guchhey jhuke padh rahey hongey"},{"SurahNumber":69,"VerseNumber":24,"Text":"(Aise logon se kaha jayega) mazey se khao aur pio apne un aamal ke badle jo tumne guzre huey dino mein kiye hain"},{"SurahNumber":69,"VerseNumber":25,"Text":"Aur jiska naam-e-aamal uske bayein (left) haath mein diya jayega woh kahega “ kaash mera aamal nama mujhey na diya gaya hota"},{"SurahNumber":69,"VerseNumber":26,"Text":"Aur main na jaanta ke mera hisaab kya hai"},{"SurahNumber":69,"VerseNumber":27,"Text":"Kaash meri wahi maut (jo duniya mei aayi thi) faisla-kun hoti"},{"SurahNumber":69,"VerseNumber":28,"Text":"Aaj mera maal mere kuch kaam na aaya"},{"SurahNumber":69,"VerseNumber":29,"Text":"Mera sara iqtedaar khatam ho gaya"},{"SurahNumber":69,"VerseNumber":30,"Text":"(hukum hoga) pakdo isey aur iski gardan mei touk daal do"},{"SurahNumber":69,"VerseNumber":31,"Text":"Phir isey jahannum mein jhoonk do"},{"SurahNumber":69,"VerseNumber":32,"Text":"Phir isko satter(seventy) haath lambi zanjeer mei jakad do"},{"SurahNumber":69,"VerseNumber":33,"Text":"Yeh na Allah buzurg-o-bartar par iman lata tha"},{"SurahNumber":69,"VerseNumber":34,"Text":"Aur na miskeen ko khana khilane ki targeeb deta tha"},{"SurahNumber":69,"VerseNumber":35,"Text":"Lihaza aaj na yahan iska koi yaar-e-gamkhaar hai"},{"SurahNumber":69,"VerseNumber":36,"Text":"Aur na zakhmon ke dhowan (washing of wounds) ke siwa iske liye koi khana"},{"SurahNumber":69,"VerseNumber":37,"Text":"Jisey khatakaaron (sinners) ke siwa koi nahin khata"},{"SurahNumber":69,"VerseNumber":38,"Text":"Pas nahin, main qasam khata hoon un cheezon ki bhi jo tum dekhte ho"},{"SurahNumber":69,"VerseNumber":39,"Text":"Aur unki bhi jinhein tum nahin dekhte"},{"SurahNumber":69,"VerseNumber":40,"Text":"Yeh ek Rasool-e-kareem ka qaul ( speech ) hai"},{"SurahNumber":69,"VerseNumber":41,"Text":"Kisi shayar ka qaul nahin hai, tumlog kam hi iman latey ho"},{"SurahNumber":69,"VerseNumber":42,"Text":"Aur na yeh kisi kaahin(soothsayer) ka qaul hai , tum log kam hi gaur karte ho"},{"SurahNumber":69,"VerseNumber":43,"Text":"Yeh Rabb-ul alameen ki taraf se nazil huwa hai"},{"SurahNumber":69,"VerseNumber":44,"Text":"Aur agar is (Nabi) ne khud ghad kar koi baat hamari taraf mansook ki hoti"},{"SurahNumber":69,"VerseNumber":45,"Text":"To hum iska dayan(right) haath padkad letay"},{"SurahNumber":69,"VerseNumber":46,"Text":"Aur iski rag-e-gardan (life vein) kaat daalte"},{"SurahNumber":69,"VerseNumber":47,"Text":"Phir tum mein se koi (humein)is kaam se rokne wala na hota"},{"SurahNumber":69,"VerseNumber":48,"Text":"Dar haqeeqat yeh parheizgar logon ke liye ek naseehat hai"},{"SurahNumber":69,"VerseNumber":49,"Text":"Aur hum jante hain ke tum mein se kuch log jhutlane waley hain"},{"SurahNumber":69,"VerseNumber":50,"Text":"Aise kafiron ke liye yaqeenan yeh mujeeb-e-hasrat (cause of regret) hai"},{"SurahNumber":69,"VerseNumber":51,"Text":"Aur yeh bilkul yaqeeni haqq hai"},{"SurahNumber":69,"VerseNumber":52,"Text":"Pas aey nabi, apne Rubb-e-azeem ke naam ki tasbeeh karo"}]}