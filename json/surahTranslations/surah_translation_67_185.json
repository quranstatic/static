{"Id":185,"LanguageCodes":["ha","hau"],"Name":"hau-abubakarmahmoud-la","Author":"Abubakar Mahmoud Gumi","Language":"Hausa","Description":"Hausa - Transliteration","Direction":"ltr","Source":"http://tanzil.net","Translations":[{"SurahNumber":67,"VerseNumber":1,"Text":"(Allah), Wanda gudanar da mulki yake ga hannunSa, Ya tsarkaka, kuma Shi Mai iko ne a kan kome"},{"SurahNumber":67,"VerseNumber":2,"Text":"Shi ne Wanda Ya halitta mutuwa da rayuwa domin Ya jarraba ku, Ya nuna waye daga cikinku ya fi kyawon aiki, Shi ne Mabuwayi, Mai gafara"},{"SurahNumber":67,"VerseNumber":3,"Text":"Shi ne wanda Ya halitta sammai bakawi, ɗabaƙoƙi a kan juna, ba za ka ga goggociya ba a cikin halittar (Allah) Mai rahama. Ka sake dubawa, ko za ka ga wata ɓaraka"},{"SurahNumber":67,"VerseNumber":4,"Text":"Sa'an nan ka sake maimaita, dubawa, ganinka zai komo maka, gajiyayye, ba da ganin wata naƙasa ba"},{"SurahNumber":67,"VerseNumber":5,"Text":"Kuma lalle Mun ƙawata samar farko da fitillu, kuma Muka sanya su abin jifa ga shaiɗanu, kuma Muka yi musu tattalin azabar Sa'ir"},{"SurahNumber":67,"VerseNumber":6,"Text":"Kuma waɗanda suka kafirce wa Ubangjinsu na da azabar Jahannama, ta munana ga zamanta makomarsu"},{"SurahNumber":67,"VerseNumber":7,"Text":"Idan an jefa su a cikinta, sai su ji daga gare ta wata ƙara, tana tafasa"},{"SurahNumber":67,"VerseNumber":8,"Text":"Tana kusa ta tsage domin hushi, ko da yaushe aka jefa wani ɓangaren jama'a a cikinta, matsaranta na tambayar su da cewa, \"Wani mai gargaɗi bai je muku ba"},{"SurahNumber":67,"VerseNumber":9,"Text":"Sai su ce: \"I, lalle wani mai gargaɗi ya je mana, sai muka ƙaryata shi, muka ce, 'Allah bai saukar da kome ba, ba ku cikin kome sai ɓata babba"},{"SurahNumber":67,"VerseNumber":10,"Text":"Kuma suka ce: \"Da mun zamo muna saurare, ko muna da hankali, da ba mu kasance a cikin 'yan sa'ir ba"},{"SurahNumber":67,"VerseNumber":11,"Text":"Wato su yi iƙrari da laifinsu. Allah Ya la'ani'yan sa'ir"},{"SurahNumber":67,"VerseNumber":12,"Text":"Lalle waɗanda ke tsoron Ubangjinsu, a ɓoye, suna da wata gafara da wani sakamako mai girma"},{"SurahNumber":67,"VerseNumber":13,"Text":"Kuma ku asirta maganarku ko ku bayyana ta, lalle shi, (Allah), Masani ne ga abin da ke cikin ƙiraza"},{"SurahNumber":67,"VerseNumber":14,"Text":"Ashe, wanda Ya yi halitta ba zai iya saninta ba, alhali kuwa shi Mai tausasawa ne, kuma Mai labartawa"},{"SurahNumber":67,"VerseNumber":15,"Text":"Shi, (Allah), Ya sanya muku ƙasa horarriya, sai ku tafi cikin sasanninta, kuma ku ci daga arzikinSa, kuma zuwa gare shi ne tashin yake"},{"SurahNumber":67,"VerseNumber":16,"Text":"Shin ko kun amince cewa wanda ke cikin sama, ba zai iya shafe ƙasa tare da ku ba, sai ga ta tana mai girgiza"},{"SurahNumber":67,"VerseNumber":17,"Text":"Ko kun amince cewa wanda ke cikin sama ba zai iya sako muku iskar guguwa ba? To, za ku san yadda (aƙibar) gargaɗiNa take"},{"SurahNumber":67,"VerseNumber":18,"Text":"Lalle, waɗanda ke gabansu sun ƙaryata (manzanni). To, yaya (aƙibar) gargaɗiNa ta kasance"},{"SurahNumber":67,"VerseNumber":19,"Text":"Ba za su yi dubi ba zuwa ga tsuntsaye a kansu, masu sanwa, kuma suna fiffikawa, babu mai riƙe da su sai (Allah), Mairahama? Lalle shi Mai gani ne ga dukan kome"},{"SurahNumber":67,"VerseNumber":20,"Text":"Wane ne wanda zai zame muku mayaƙin da zai taimake ku, wanda ba (Allah) ba, Mai rahama? Kafirai ba su a cikin kome face ruɗu"},{"SurahNumber":67,"VerseNumber":21,"Text":"Wane ne wanda zai ciyar da ku, idan (Allah) Ya riƙe arzikinSa? A'aha, sun yi zurfi cikin girman kai da tashin hankali"},{"SurahNumber":67,"VerseNumber":22,"Text":"Shin, wanda ke tafiya a kife a kan fuskarsa ya fi zama a kan shiryuwa, ko kuwa wanda ke tafiya miƙe a kan hanya madaidaiciya"},{"SurahNumber":67,"VerseNumber":23,"Text":"Ka ce: \"(Allah) Shine Wanda Ya ƙaga halittarku, Ya sanya muku ji da gani da tunani, amman kaɗan ce ƙwarai godiyarku"},{"SurahNumber":67,"VerseNumber":24,"Text":"Kuma kace \"Shi ne Ya halitta ku daga ƙasa, kuma zuwa gareShi ne ake tashin ku"},{"SurahNumber":67,"VerseNumber":25,"Text":"Kuma suna cewa, \"Yaushe ne wannan alkawarin zai tabbata in dai kun kasance masu gaskiya ne ku"},{"SurahNumber":67,"VerseNumber":26,"Text":"Ka ce: \"Ilmin a wurin Allah kawai yake, kuma ni mai gargaɗi kawai ne, mai bayyana (gargaɗin)"},{"SurahNumber":67,"VerseNumber":27,"Text":"To, lokacin da suka gan ta (azabar) a kusa, fuskokin waɗanda suka kafirta suka munana, kuma aka ce (musu) wannan shi ne abin da kuka zamo kuna ƙaryatawa"},{"SurahNumber":67,"VerseNumber":28,"Text":"Ka ce musu \"Idan Allah Ya halaka ni ni da wanda ke tare da ni, ko kuma, Ya yi mana rahama, to, wane ne zai tserar da kafirai daga wata azaba mai raɗaɗi"},{"SurahNumber":67,"VerseNumber":29,"Text":"Ka ce: \"Shi ne Mai rahama mun yi imani da Shi, gare Shi muka dogara, saboda haka za ku san wanda yake a cikin ɓata bayyananniya"},{"SurahNumber":67,"VerseNumber":30,"Text":"Ka ce: \"Ko kun gani, idan ruwanku ya wayi gari faƙaƙƙe, to, wane ne zai zo muku da ruwa wani mai ɓuɓɓuga"}]}