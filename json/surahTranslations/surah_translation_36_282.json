{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":36,"VerseNumber":1,"Text":"Ja. Sin"},{"SurahNumber":36,"VerseNumber":2,"Text":"Na Koran pełen mądrości"},{"SurahNumber":36,"VerseNumber":3,"Text":"Zaprawdę, ty jesteś wśród posłańców"},{"SurahNumber":36,"VerseNumber":4,"Text":"Na drodze prostej"},{"SurahNumber":36,"VerseNumber":5,"Text":"Oto objawienie Potężnego, Litościwego"},{"SurahNumber":36,"VerseNumber":6,"Text":"Dane ci, abyś ostrzegał lud, którego ojcowie nie byli ostrzegani, są więc niedbali"},{"SurahNumber":36,"VerseNumber":7,"Text":"Sprawdziło się już słowo nad większością z nich, lecz oni nie wierzą"},{"SurahNumber":36,"VerseNumber":8,"Text":"My nałożyliśmy na ich szyje obroże aż do podbródków, tak iż głowy ich są podniesione nieruchomo"},{"SurahNumber":36,"VerseNumber":9,"Text":"I umieściliśmy przed nimi przegrodę i za nimi przegrodę; w ten sposób zakryliśmy ich i oni nie widzą"},{"SurahNumber":36,"VerseNumber":10,"Text":"I wszystko im jedno, czy ty ich ostrzegasz, czy ich nie ostrzegasz: oni nie wierzą"},{"SurahNumber":36,"VerseNumber":11,"Text":"Ty możesz ostrzegać tylko tego, który postępuje za napomnieniem i który obawia się Miłosiernego z powodu tego, co jest ukryte. Uraduj go więc wieścią o przebaczeniu i szlachetnej nagrodzie"},{"SurahNumber":36,"VerseNumber":12,"Text":"Zaprawdę, My przywracamy do życia umarłych i zapisujemy, co oni przygotowali pierwej i co pozostawili; i każdą rzecz wyliczyliśmy w jasnym rejestrze"},{"SurahNumber":36,"VerseNumber":13,"Text":"I przytocz im przypowieść o mieszkańcach miasta, kiedy przybyli do niego posłańcy"},{"SurahNumber":36,"VerseNumber":14,"Text":"Oto posłaliśmy ich dwóch, lecz oni uznali ich za kłamców; wtedy wsparliśmy ich trzecim. I powiedzieli: \"Oto zostaliśmy posłani do was"},{"SurahNumber":36,"VerseNumber":15,"Text":"Powiedzieli: \"Wy przecież jesteście tylko śmiertelnikami, podobnie jak my. Miłosierny nie zesłał niczego, wy tylko kłamiecie"},{"SurahNumber":36,"VerseNumber":16,"Text":"Powiedzieli: \"Pan nasz wie, że zostaliśmy do was wysłani"},{"SurahNumber":36,"VerseNumber":17,"Text":"Mamy jedynie obowiązek jasnego obwieszczenia"},{"SurahNumber":36,"VerseNumber":18,"Text":"Powiedzieli: \"Mamy dla was złą wróżbę. Jeśli nie zaprzestaniecie, to my was ukamienujemy; i niezawodnie dotknie was od nas kara bolesna"},{"SurahNumber":36,"VerseNumber":19,"Text":"Powiedzieli: \"Wasza zła wróżba niech pozostanie z wami. A skoro jesteście napomniani... Lecz wy jesteście ludźmi występnymi"},{"SurahNumber":36,"VerseNumber":20,"Text":"I przybył wtedy pewien człowiek, pospiesznie biegnąc z końca miasta, i powiedział: \"O ludzie! Idźcie za tymi wysłannikami"},{"SurahNumber":36,"VerseNumber":21,"Text":"Idźcie za tymi, którzy nie żądają od was żadnej zapłaty i którzy są na drodze prostej"},{"SurahNumber":36,"VerseNumber":22,"Text":"Dlaczego nie miałbym czcić Tego, który mnie stworzył i do którego zostaniecie sprowadzeni"},{"SurahNumber":36,"VerseNumber":23,"Text":"Czyż mam brać sobie bogów poza Nim? Jeśli Miłosierny zechce dotknąć mnie jakimś złem, to nic mi nie pomoże ich wstawiennictwo i oni mnie nie zbawią"},{"SurahNumber":36,"VerseNumber":24,"Text":"Zapewne byłbym wtedy w jawnym zabłądzeniu"},{"SurahNumber":36,"VerseNumber":25,"Text":"Zaprawdę, ja uwierzyłem w waszego Pana! Słuchajcie mnie"},{"SurahNumber":36,"VerseNumber":26,"Text":"Powiedziano mu: \"Wejdź do Ogrodu!\" On powiedział: \"O, jeśliby mój lud wiedział"},{"SurahNumber":36,"VerseNumber":27,"Text":"że mój Pan mi przebaczył i umieścił mnie między tymi, którzy zostali uhonorowani"},{"SurahNumber":36,"VerseNumber":28,"Text":"I po nim nie posłaliśmy już przeciw jego ludowi żadnego wojska z niebios ani nie mamy zamiaru posyłać"},{"SurahNumber":36,"VerseNumber":29,"Text":"I był tylko jeden krzyk - i oto oni zgaśli"},{"SurahNumber":36,"VerseNumber":30,"Text":"O, jakie zasmucenie dla sług! Żaden posłaniec nie przychodzi do nich, żeby się z niego nie wyśmiewali"},{"SurahNumber":36,"VerseNumber":31,"Text":"Czyż oni nie widzieli, ile pokoleń wytraciliśmy przed nimi? i że oni już do nich nie powrócą"},{"SurahNumber":36,"VerseNumber":32,"Text":"Lecz wszyscy razem zostaną przed Nami postawieni"},{"SurahNumber":36,"VerseNumber":33,"Text":"I znakiem dla nich - ziemia umarła; ożywiliśmy ją i wyprowadziliśmy z niej ziarno, które oni jedzą"},{"SurahNumber":36,"VerseNumber":34,"Text":"I uczyniliśmy na niej ogrody z drzewami palmowymi i winną latoroślą, i sprawiliśmy, iż wytryskają z niej źródła"},{"SurahNumber":36,"VerseNumber":35,"Text":"Ażeby mogli jeść jej owoce i to, co wypracują ich ręce. Czyż mogą nie być wdzięczni"},{"SurahNumber":36,"VerseNumber":36,"Text":"Chwała niech będzie Temu, który stworzył wszystkie pary, jakie wydaje ziemia i oni sami, i te, których oni nie znają"},{"SurahNumber":36,"VerseNumber":37,"Text":"I znakiem dla nich - noc. My zdejmujemy z niej dzień i oto oni są w ciemnościach"},{"SurahNumber":36,"VerseNumber":38,"Text":"I słońce - ono płynie do swego stałego miejsca. To jest ustanowienie Potężnego, Wszechwiedzącego"},{"SurahNumber":36,"VerseNumber":39,"Text":"I księżyc - ustanowiliśmy dla niego stacje, aż staje się podobny do suchej gałęzi palmowej"},{"SurahNumber":36,"VerseNumber":40,"Text":"I ani słońcu nie wolno doganiać księżyca, ani też noc nie wyprzedzi dnia; i wszystko żegluje po orbicie"},{"SurahNumber":36,"VerseNumber":41,"Text":"I znakiem dla nich - iż nosiliśmy ich potomstwo na statku załadowanym"},{"SurahNumber":36,"VerseNumber":42,"Text":"I stworzyliśmy dla nich podobny do niego, na który oni wsiadają"},{"SurahNumber":36,"VerseNumber":43,"Text":"Jeśli zechcemy, potopimy ich i oni nie znajdą pomocnika; i będą uratowani"},{"SurahNumber":36,"VerseNumber":44,"Text":"Jedynie dzięki Naszemu miłosierdziu, by do pewnego czasu cieszyć się życiem"},{"SurahNumber":36,"VerseNumber":45,"Text":"Kiedy im mówią: \"Bójcie się tego, co jest przed wami, i tego, co jest za wami; być może doznacie miłosierdzia"},{"SurahNumber":36,"VerseNumber":46,"Text":"A jednak żaden spośród znaków ich Pana nie przychodzi do nich, żeby się od niego nie odwrócili"},{"SurahNumber":36,"VerseNumber":47,"Text":"A kiedy się im mówi: \"Rozdawajcie z tego, czym obdarzył was Bóg!\", to ci, którzy nie wierzą, mówią do tych, którzy wierzą: \"Czyż my mamy karmić tych, których mógłby nakarmić Bóg, jeśliby zechciał? Wy jesteście tylko w jawnym błędzie"},{"SurahNumber":36,"VerseNumber":48,"Text":"I oni mówią: \"A kiedy się spełni ta obietnica, jeśli jesteście prawdomówni"},{"SurahNumber":36,"VerseNumber":49,"Text":"Nie będę wiele czekać; tylko jeden krzyk ich pochwyci, kiedy jeszcze będą się sprzeczać"},{"SurahNumber":36,"VerseNumber":50,"Text":"I nie będą oni w stanie przygotować żadnego polecenia ani też powrócić do swoich rodzin"},{"SurahNumber":36,"VerseNumber":51,"Text":"I zadmą w trąbę! I oto oni, z grobów, do swojego Pana pospieszą i"},{"SurahNumber":36,"VerseNumber":52,"Text":"Powiedzą: Biada nam! Kto nas wyrwał z naszego miejsca spoczynku? Oto co obiecał Miłosierny. I prawdę mówili posłańcy"},{"SurahNumber":36,"VerseNumber":53,"Text":"I będzie tylko jeden krzyk. I oto oni wszyscy zostaną przed Nami postawieni"},{"SurahNumber":36,"VerseNumber":54,"Text":"I tego Dnia żadna dusza nie dozna w niczym niesprawiedliwości. Będziecie wynagrodzeni tylko za to, co czyniliście"},{"SurahNumber":36,"VerseNumber":55,"Text":"Zaprawdę, mieszkańcy Ogrodu tego Dnia będą się jedynie radować"},{"SurahNumber":36,"VerseNumber":56,"Text":"Oni i ich żony będą wypoczywać w cieniu na ozdobnych łożach"},{"SurahNumber":36,"VerseNumber":57,"Text":"Będą tam dla nich owoce i będą mieli wszystko, czego zażądają"},{"SurahNumber":36,"VerseNumber":58,"Text":"Pokój!\" - słowo od Pana litościwego"},{"SurahNumber":36,"VerseNumber":59,"Text":"Trzymajcie się z dala dzisiaj, o wy, grzesznicy"},{"SurahNumber":36,"VerseNumber":60,"Text":"Czyż wam nie nakazałem, o synowie Adama: \"Nie czcijcie szatana! Zaprawdę, on jest wrogiem jawnym"},{"SurahNumber":36,"VerseNumber":61,"Text":"Czcijcie Mnie! - to jest droga prosta"},{"SurahNumber":36,"VerseNumber":62,"Text":"Szatan sprowadził z drogi mnóstwo spośród was. Czyż nie mieliście rozumu"},{"SurahNumber":36,"VerseNumber":63,"Text":"Oto Gehenna, która nam została obiecana"},{"SurahNumber":36,"VerseNumber":64,"Text":"Palcie się w niej dzisiaj za to, iż nie wierzyliście"},{"SurahNumber":36,"VerseNumber":65,"Text":"Dzisiaj My nakładamy pieczęć na ich usta, lecz mówią ich ręce i ich nogi świadczą o tym, co oni zarobili"},{"SurahNumber":36,"VerseNumber":66,"Text":"A jeślibyśmy chcieli, to starlibyśmy ich oczy; i oni rzuciliby się na poszukiwanie drogi, lecz jakżeby mogli widzieć"},{"SurahNumber":36,"VerseNumber":67,"Text":"I jeślibyśmy chcieli, to przemienilibyśmy ich na miejscu, wtedy oni nie mogliby ani odejść, ani powrócić"},{"SurahNumber":36,"VerseNumber":68,"Text":"A komu My dajemy długie życie, to pochylamy jego postać. Czyż oni nie rozumieją"},{"SurahNumber":36,"VerseNumber":69,"Text":"My nie nauczyliśmy go poezji - to by nie było dla niego odpowiednie. To jest tylko napomnienie i Koran jasny"},{"SurahNumber":36,"VerseNumber":70,"Text":"Jako ostrzeżenie dla każdego żyjącego i aby ziściło się słowo wobec niewiernych"},{"SurahNumber":36,"VerseNumber":71,"Text":"Czyż oni nie widzieli, iż My stworzyliśmy dla nich, między tym, co stworzyły Nasze ręce - trzody, których są posiadaczami"},{"SurahNumber":36,"VerseNumber":72,"Text":"I poddaliśmy im je: jedne z nich służą im do jazdy wierzchem, a inne jako pożywienie"},{"SurahNumber":36,"VerseNumber":73,"Text":"Mają też z nich inne korzyści, jak i napoje. Czyż mogą nie być wdzięczni"},{"SurahNumber":36,"VerseNumber":74,"Text":"Jednak oni wzięli sobie bogów poza Bogiem. Być może, oni będą wspomożeni"},{"SurahNumber":36,"VerseNumber":75,"Text":"Lecz oni nie mogą udzielić im pomocy, chociażby byli zastępem dla nich przygotowanym"},{"SurahNumber":36,"VerseNumber":76,"Text":"Niech cię nie zasmuca ich słowo! My wiemy, co oni ukrywają i co ujawniają"},{"SurahNumber":36,"VerseNumber":77,"Text":"Czyż nie widział człowiek, jak stworzyliśmy go z kropli nasienia? I oto on jest jawnym przeciwnikiem"},{"SurahNumber":36,"VerseNumber":78,"Text":"I przytacza Nam przykład, a zapomniał o swoim stworzeniu. Mówi on: \"Kto ożywi kości, kiedy one są zetlałe"},{"SurahNumber":36,"VerseNumber":79,"Text":"Powiedz: \"Ożywi je Ten, kto stworzył je po raz pierwszy. On o wszelkim stworzeniu jest wszechwiedzący"},{"SurahNumber":36,"VerseNumber":80,"Text":"On jest Tym, który przygotował dla was ogień z zielonego drzewa, i oto wy zapalacie z niego"},{"SurahNumber":36,"VerseNumber":81,"Text":"Czyż Ten, który stworzył niebiosa i ziemię, nie jest w mocy stworzyć do nich podobnych? Tak! On jest Stworzycielem, Wszechwiedzącym"},{"SurahNumber":36,"VerseNumber":82,"Text":"Jego rozkaz - kiedy On chce jakiejś rzeczy - zawiera się w słowie: \"Bądź!\" - i ona jest"},{"SurahNumber":36,"VerseNumber":83,"Text":"Chwała niech będzie Temu, w którego ręku jest władza królewska nad każdą rzeczą! Do Niego będziecie sprowadzeni"}]}