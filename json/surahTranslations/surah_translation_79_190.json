{"Id":190,"LanguageCodes":["hi","hin"],"Name":"hin-maulanaazizulha","Author":"Maulana Azizul Haque Al Umari","Language":"Hindi","Description":"Hindi","Direction":"ltr","Source":"https://quranenc.com/check/hindi_omari/v1.1.0-csv.1 , https://quranenc.com/en/browse/hindi_omari , https://quranenc.com ,","Translations":[{"SurahNumber":79,"VerseNumber":1,"Text":"शपथ है उन फ़रिश्तों की जो डूबकर (प्राण) निकालते हैं"},{"SurahNumber":79,"VerseNumber":2,"Text":"और जो सरलता से (प्राण) निकालते हैं।"},{"SurahNumber":79,"VerseNumber":3,"Text":"और जो तैरते रहते हैं।"},{"SurahNumber":79,"VerseNumber":4,"Text":"फिर जो आगे निकल जाते हैं।"},{"SurahNumber":79,"VerseNumber":5,"Text":"फिर जो कार्य की व्यवस्था करते हैं।"},{"SurahNumber":79,"VerseNumber":6,"Text":"जिस दिन धरती काँपेगी।"},{"SurahNumber":79,"VerseNumber":7,"Text":"जिसके पीछे ही दूसरी कम्प आ जायेगी।"},{"SurahNumber":79,"VerseNumber":8,"Text":"उस दिन बहुत-से दिल धड़क रहे होंगे।"},{"SurahNumber":79,"VerseNumber":9,"Text":"उनकी आँखें झुकी होंगी।"},{"SurahNumber":79,"VerseNumber":10,"Text":"वे कहते हैं कि क्या हम फिर पहली स्थिति में लाये जायेंगे"},{"SurahNumber":79,"VerseNumber":11,"Text":"जब हम (भुरभुरी) (खोखली) अस्थियाँ (हड्डियाँ) हो जायेंगे।"},{"SurahNumber":79,"VerseNumber":12,"Text":"उन्होंने कहाः तब तो इस वापसी में क्षति है।"},{"SurahNumber":79,"VerseNumber":13,"Text":"बस वह एक झिड़की होगी।"},{"SurahNumber":79,"VerseNumber":14,"Text":"तब वे अकस्मात धरती के ऊपर होंगे।"},{"SurahNumber":79,"VerseNumber":15,"Text":"(हे नबी!) क्या तुम्हें मूसा का समाचार पहुँचा"},{"SurahNumber":79,"VerseNumber":16,"Text":"जब पवित्र वादी 'तुवा' में उसे उसके पालनहार ने पुकारा।"},{"SurahNumber":79,"VerseNumber":17,"Text":"फ़िरऔन के पास जाओ, वह विद्रोही हो गया है।"},{"SurahNumber":79,"VerseNumber":18,"Text":"तथा उससे कहो कि क्या तुम पवित्र होना चाहोगे"},{"SurahNumber":79,"VerseNumber":19,"Text":"और मैं तुम्हें तुम्हारे पालनहार की सीधी राह दिखाऊँ, तो तुम डरोगे"},{"SurahNumber":79,"VerseNumber":20,"Text":"फिर उसे सबसे बड़ा चिन्ह (चमत्कार) दिखाया।"},{"SurahNumber":79,"VerseNumber":21,"Text":"तो उसने उसे झुठला दिया और बात न मानी।"},{"SurahNumber":79,"VerseNumber":22,"Text":"फिर प्रयास करने लगा।"},{"SurahNumber":79,"VerseNumber":23,"Text":"फिर लोगों को एकत्र किया, फिर पुकारा।"},{"SurahNumber":79,"VerseNumber":24,"Text":"और कहाः मैं तुम्हारा परम पालनहार हूँ।"},{"SurahNumber":79,"VerseNumber":25,"Text":"तो अल्लाह ने उसे संसार तथा परलोक की यातना में घेर लिया।"},{"SurahNumber":79,"VerseNumber":26,"Text":"वास्तव में, इसमें उसके लिए शिक्षा है, जो डरता है।"},{"SurahNumber":79,"VerseNumber":27,"Text":"क्या तुम्हें पैदा करना कठिन है अथवा आकाश को, जिसे उसने बनाया।"},{"SurahNumber":79,"VerseNumber":28,"Text":"उसकी छत ऊँची की और चौरस किया।"},{"SurahNumber":79,"VerseNumber":29,"Text":"और उसकी रात को अंधेरी तथा दिन को उजाला किया।"},{"SurahNumber":79,"VerseNumber":30,"Text":"और इसके बाद धरती को फैलाया।"},{"SurahNumber":79,"VerseNumber":31,"Text":"और उससे पानी और चारा निकाला।"},{"SurahNumber":79,"VerseNumber":32,"Text":"और पर्वतों को गाड़ दिया।"},{"SurahNumber":79,"VerseNumber":33,"Text":"तुम्हारे तथा तुम्हारे पशुओं के लाभ के लिए।"},{"SurahNumber":79,"VerseNumber":34,"Text":"तो जब प्रलय आयेगी।"},{"SurahNumber":79,"VerseNumber":35,"Text":"उस दिन इन्सान अपना करतूत याद करेगा।"},{"SurahNumber":79,"VerseNumber":36,"Text":"और देखने वाले के लिए नरक सामने कर दी जायेगी।"},{"SurahNumber":79,"VerseNumber":37,"Text":"तो जिसने विद्रोह किया।"},{"SurahNumber":79,"VerseNumber":38,"Text":"और सांसारिक जीवन को प्राथमिक्ता दी।"},{"SurahNumber":79,"VerseNumber":39,"Text":"तो नरक ही उसका आवास होगी।"},{"SurahNumber":79,"VerseNumber":40,"Text":"परन्तु, जो अपने पालनहार की महानता से डरा तथा अपने आपको मनमानी करने से रोका।"},{"SurahNumber":79,"VerseNumber":41,"Text":"तो निश्चय ही उसका आवास स्वर्ग है।"},{"SurahNumber":79,"VerseNumber":42,"Text":"वे आपसे प्रश्न करते हैं कि वह समय कब आयेगा"},{"SurahNumber":79,"VerseNumber":43,"Text":"तुम उसकी चर्चा में क्यों पड़े हो"},{"SurahNumber":79,"VerseNumber":44,"Text":"उसके होने के समय का ज्ञान तुम्हारे पालनहार के पास है।"},{"SurahNumber":79,"VerseNumber":45,"Text":"तुम तो उसे सावधान करने के लिए हो, जो उससे डरता है।"},{"SurahNumber":79,"VerseNumber":46,"Text":"वे जिस दिन उसका दर्शन करेंगे, उन्हें ऐसा लगेगा कि वे संसार में एक संध्या या उसके सवेरे से अधिक नहीं ठहरे।"}]}