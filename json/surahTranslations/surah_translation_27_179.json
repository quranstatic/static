{"Id":179,"LanguageCodes":["ff","ful"],"Name":"ful-rowadtranslatio","Author":"Rowad Translation Center And Islamhouse","Language":"Fulah","Description":"Fulah","Direction":"ltr","Source":"https://quranenc.com/en/browse/fulani_rwwad","Translations":[{"SurahNumber":27,"VerseNumber":1,"Text":"Taa Siin, ɗen ko Aayeeje Alqur'aanaare nden e Deftere ɓanngunde"},{"SurahNumber":27,"VerseNumber":2,"Text":"Ko nde Peewal e welo-welo wonannde gomɗinɓe ɓen"},{"SurahNumber":27,"VerseNumber":3,"Text":"Ɓen ɓe no ñiiɓa e Julde nden ɓe totta Jakka on, hara kamɓe hiɓe yananaa fii Laakara on"},{"SurahNumber":27,"VerseNumber":4,"Text":"Pellet, ɓen ɓe gomɗinaali Laakara on, Men cuɗanii ɓe golle maɓɓe ɗen, kamɓe hiɓe yinoo"},{"SurahNumber":27,"VerseNumber":5,"Text":"Ko ɓen woni ɓen, ɓe woodani ɗum Lepte bonɗe ɗen, kamɓe ka Laakara ko kamɓe woni hayruɓe ɓen"},{"SurahNumber":27,"VerseNumber":6,"Text":"E pellet, an hiɗa lonnginee Alqur'aanaare nden immorde ka Ñeeño Annduɗo"},{"SurahNumber":27,"VerseNumber":7,"Text":"Tuma nde Muusaa maakannoo ɓeynguure makko nden: \"Min dey, mi haynike yiite, aray mi addana on ka nge woni ɗon kumpital maaɗum mi addana on docotal huɓɓungal, bela jo'o onon on iwloto"},{"SurahNumber":27,"VerseNumber":8,"Text":"Tuma nde o arunoo e magge, o noddaa: Ɗum woni barkinaama on wonɗo ka yiite e ɓen wonuɓe banŋe magge, e Senayee wonanii Alla Jooma winndere nden"},{"SurahNumber":27,"VerseNumber":9,"Text":"Ko an yo Muusaa, ko woni, ko Min woni Alla Tedduɗo Ñeeñuɗo On"},{"SurahNumber":27,"VerseNumber":10,"Text":"Liɓu tuggordu maaɗa ndun, Tuma nde o yi'unoo ndu hindu dilla, a wi'ayma kayru ko ndu mboddi, o hucciti ko o doguɗo o yiltitaake. Ko an yo Muusaa: \"Wata a hulu, Min dey Nulaaɓe ɓen hulataa ka Am"},{"SurahNumber":27,"VerseNumber":11,"Text":"Si wanaa on tooñuɗo, refti o lontini ko moƴƴi ɓaawo bone ɗen. Pellet, Min ko Mi Surroowo Yurmeteeɗo"},{"SurahNumber":27,"VerseNumber":12,"Text":"Naadu junngo maaɗa ngon ka jiiba maaɗa, ngo yaltay ko ngo ranewo ko aldaa e bone, [ɗum no jeyaa] e nder Aayeeje jeenay nulaaɗe e Fir'awna e yimɓe makko ɓen, pellet, kamɓe ɓe laatike yimɓe faasiqiiɓe"},{"SurahNumber":27,"VerseNumber":13,"Text":"Tuma nde arunoo e maɓɓe Aayeeje Amen ɗen ko yi'eteeɗe, ɓe wi'i: \"Ɗu'um, ko mbilewu ɓanngungu"},{"SurahNumber":27,"VerseNumber":14,"Text":"Ɓe yeddi [Aayeeje ɗen], tawi wonkiiji maɓɓe ɗin no yananaa fii majje, tooñe e mawnintinaare. Ndaaru ko honno laatornoo battane fennuɓe ɓen"},{"SurahNumber":27,"VerseNumber":15,"Text":"Gomɗii Men okkii Daawuuda e Sulaymaana Ganndal ɓe maaki: \"Yettoore nden woodanii Alla On ɓurnuɗo men e dow ɗuuɗuɓe immorde e jeyaaɓe Makko gomɗinɓe ɓen"},{"SurahNumber":27,"VerseNumber":16,"Text":"Sulaymaana roni Daawuuda, O maaki: \"Ko onon yo yimɓe, men anndinaama haala colli ɗin, men okkaama immorde e kala huunde, Pellet, ɗumɗoo ko ɗum woni ɓural ɓanngungal"},{"SurahNumber":27,"VerseNumber":17,"Text":"Sulaymaana mooɓanaa koneeli makko ɗin immorde ka jinnaaji e ka yimɓe e ka colli, kamɓe ko ɓe yuɓɓinaaɓe"},{"SurahNumber":27,"VerseNumber":18,"Text":"Haa nde ɓe arunoo e aynde korndolli ɗin, korndolil wi'i: \"Ko onon yo korndolli, naatee ka koɗanɗi mooɗon, fii wata Sulaymaana e koneeli mu'un ɗin muncu on, hara kamɓe ɓe so'aa"},{"SurahNumber":27,"VerseNumber":19,"Text":"[Sulaymaana] moosi ko o jaluɗo immorde e konngol maggi ngol, o maaki: \"Jooma, lonnginam no mi yettira neema maaɗa mo neeminɗaa e dow am on, e jibibinɓe lam ɓen, e nde mi gollata ko moƴƴi weltoraa ɗum, naadaami ka Yurmeende Maaɗa wonndude e jeyaaɓe Maaɗa moƴƴuɓe ɓen"},{"SurahNumber":27,"VerseNumber":20,"Text":"O ƴewtii colli ɗin, o maaki: \"Ko heɓi lam, mi yi'aali Hud-huda. Kaa ndu laati jeyaandu e wirniiɗi ɗin"},{"SurahNumber":27,"VerseNumber":21,"Text":"Maa mi lepta ndu sanne lepte saɗtuɗe maaɗum maa mi hirsandu sanne, maaɗum ndu addana lam hujja ɓannguɗo"},{"SurahNumber":27,"VerseNumber":22,"Text":"Ndu ñiiɓe ko woɗɗaa, ndu wi'i: \"Mi huɓindike ko a huɓindaaki ɗum, mi addanii ma immorde to Saba'i kumpital yananaangal"},{"SurahNumber":27,"VerseNumber":23,"Text":"Min dey, mi tawii sonnaajo no laamii ɓe himo okkaa immorde e kala huunde, no woodami mo kadi jullere [laamu] mawnde"},{"SurahNumber":27,"VerseNumber":24,"Text":"Mi tawii mo kanko e yimɓe makko ɓen hiɓe sujjana naange ngen gaanin Alla; Seytaane no cuɗaniɓe golle maɓɓe ɗen o faddii ɓe gaayi Laawol ngol, kamɓe ɓe feewataa"},{"SurahNumber":27,"VerseNumber":25,"Text":"Ko haɗata ɓe sujjana Alla On yaltinoowo ko suuɗii kon ka kammuuli e ka leydi hiMo Anndi ko suuɗoton e ko feñinton"},{"SurahNumber":27,"VerseNumber":26,"Text":"Alla, Reweteeɗo alaa si wanaa Kanko Jooma Arsi Tedduki kin. @Corrected"},{"SurahNumber":27,"VerseNumber":27,"Text":"O maaki: \"Aray men ndaara si a goongu, maaɗum si laati jeyaaɗo e fenuɓe ɓen"},{"SurahNumber":27,"VerseNumber":28,"Text":"Yahidu e nduu talkuru am werloɗaa ndu ka maɓɓe, refti huccaa ɓe ndaaraa ko honɗum ɓe ruttata"},{"SurahNumber":27,"VerseNumber":29,"Text":"[Sonnaajo on] wi'i: \"Ko onon yo mbatu, min dey werlaama ka am talkuru teddundu"},{"SurahNumber":27,"VerseNumber":30,"Text":"Pellet, nduu ko immorde e Sulaymaana, pellet, ko woni e mayru ko: \"Innde Alla Huuɓuɗo Yurmeende Heeriiɗo Yurmeende On"},{"SurahNumber":27,"VerseNumber":31,"Text":"Wata on townitano lam, aree e am ko jebbiliiɓe"},{"SurahNumber":27,"VerseNumber":32,"Text":"O wi'i: \"Ko onon yo mbatu, waɗtee lam e feere e ɗee fiyaake am, mi laataaki taƴoowo fiyaake haa tawdeɗon e am"},{"SurahNumber":27,"VerseNumber":33,"Text":"Ɓe wi'i: \"Enen ko en jooma doole e jooma hare saɗtuɗe, fiyaake ɗen ko ka maaɗa woni, ndaaru ko honɗum yamirtaa"},{"SurahNumber":27,"VerseNumber":34,"Text":"[Debbo on] wi'i: \"Pellet, lamɓe ɓen si ɓe naatii e saare ɓe bonnay nde, ɓe waɗa tedduɓe mayre ɓen hoyɓe, ko wanonii ɓe gollirta"},{"SurahNumber":27,"VerseNumber":35,"Text":"Awa min, mi nulay e maɓɓe neldaari, mi ndaara ko honɗum nulaaɓe ɓen ruttodata"},{"SurahNumber":27,"VerseNumber":36,"Text":"Tuma nde ɓe arunoo ka Sulaymaana, o maaki: \"Enee, on ɓeydiray lam jawdi, kon ko Alla okkin mi, no ɓuri moƴƴude diini kon ko O okki on, ko woni, onon hiɗon farnora neldaari mooɗon ndin"},{"SurahNumber":27,"VerseNumber":37,"Text":"Rutto ka maɓɓe, mamen addana ɓe koneeli ɗi ɓe maraa feere muuɗum, mamen yaltin ɓe ton ko ɓe jaasuɓe hara kamɓe ko hoyɓe"},{"SurahNumber":27,"VerseNumber":38,"Text":"O maaki: \"Ko onon yo mbatu, ko hommbo e mooɗon addanta lam jullere laamu makko nden, ko adii ɓe arude ka am ko ɓe jebbiliiɓe"},{"SurahNumber":27,"VerseNumber":39,"Text":"Ngaari jinna ndin wi'i: \"Min, mi addante nde ko adii a immaade e darnde maaɗa nden, e pellet, min e dow ɗum ko mi dolnuɗo hoolaaɗo"},{"SurahNumber":27,"VerseNumber":40,"Text":"On mo woni ka muuɗum ganndal immorde ka Deftere wi'i: \"Min mi anndante nde ko adii a nde ndarɗe maaɗa ɗen ruttotoo e maaɗa\". Tuma nde o yi'unoo nde ko nde ñiiɓunde ka makko, o maaki: \"Ɗum ɗoo, ko immorde e Ɓural Joomi am, fii yo O ndarndo lam si mi jarnay [Mo] maaɗum si mi yedday [Mo], kala jarnuɗo anndu ko o jarni kon wonanay wonkii makko kin, kala yedduɗo kadi pellet, Joomi am ko O Galo Tedduɗo"},{"SurahNumber":27,"VerseNumber":41,"Text":"O maaki: \"Faytinanee mo jullere laamu makko nden, ndaaren si on annditay, kaa o laatoto jeyaaɗo e ɓen ɓe annditataa"},{"SurahNumber":27,"VerseNumber":42,"Text":"Tuma nde o arunoo, [o] wi'aa: \"Enee, ko nii jullere maaɗa nden wa'i?\" O wi'i: \"Awi'ayma ko kayre tigi nii\". Men okkaama ganndal ko adii mo, men laatii jebbiliiɓe"},{"SurahNumber":27,"VerseNumber":43,"Text":"Faddii mo, ɗum ko o laatinoo himo rewa gaanin Alla, pellet, kanko o laatinoke jeyaaɗo e yimɓe yedduɓe"},{"SurahNumber":27,"VerseNumber":44,"Text":"Wi'anaa mo: \"Naatu ka huɓeere\". Tuma nde o yi'unoo nde o sikki ko nde duneere(tewru), o ñori dense (korle)makko ɗen. [Sulaymaana] maaki: \"Pellet, ndee ko huɓeere newɗiniraande ndaarorɗe\". [Debbo on] wi'i: \"Jooma, min dey mi tooñii wonkii am, mi jebbilanike Alla Jooma winndire nden, wonndude e Sulaymaana"},{"SurahNumber":27,"VerseNumber":45,"Text":"Gomɗii Men Nulii faade e Samuudinkooɓe ɓen musiɗɗo maɓɓe on Saalihu, ɗum woni rewee Alla. Tawi kamɓe ko ɓe feddeeji ɗiɗi hiɓe wennjondira"},{"SurahNumber":27,"VerseNumber":46,"Text":"O maaki: \"Ko onon yo yimɓe am, ko fii honɗun heñornton bone ɗen ko adii moƴƴere nden?\" \"Ko haɗi insinanino Alla bela jo'o onon on yurminoyte"},{"SurahNumber":27,"VerseNumber":47,"Text":"Ɓe wi'i: \"Men kiitinorii ma e ɓen wonnduɓe e maaɗa\". O maaki: \"kiite mooɗon on ko ka Alla woni, ko woni, onon ko on yimɓe fitneteeɓe\" @Corrected"},{"SurahNumber":27,"VerseNumber":48,"Text":"Laatinoke ka saare ton worɓe njeenayo hiɓe bonna ka leydi ɓe moƴƴintaa"},{"SurahNumber":27,"VerseNumber":49,"Text":"Ɓe wi'i: Ɓe woondirii Alla, ma men waalanan mo ka suudu kanko e ɓeynguure makko nden refti ma men wi'an jeyɓe mo ɓen; men tawaaka warugol yimɓe makko ɓen, e pellet, menen ko men goonguɓe\". @Corrected"},{"SurahNumber":27,"VerseNumber":50,"Text":"Ɓe hodi hodoore Menen kadi Men fewji fewjoore, tawi kamɓe ɓe so'ataa"},{"SurahNumber":27,"VerseNumber":51,"Text":"Ndaaru, ko honno laatorno battane hodo maɓɓe ngon, Menen Men yirbinno ɓe kamɓe e yimɓe maɓɓe ɓen ɓe fow maɓɓe"},{"SurahNumber":27,"VerseNumber":52,"Text":"Ɗin cuuɗi maɓɓe ko yeewuɗi sabu ko ɓe tooñunoo kon. Pellet, wonii e ɗum Maande wonannde yimɓe haqqilooɓe ɓen"},{"SurahNumber":27,"VerseNumber":53,"Text":"Men danndi ɓen gomɗimɓe, ɓe woni hulooɓe [Alla]"},{"SurahNumber":27,"VerseNumber":54,"Text":"E Luutu, tuma nde o wi'anno yimɓe makko ɓen: 'Enee, on aray pankare ɗen hara hiɗon sutii"},{"SurahNumber":27,"VerseNumber":55,"Text":"Eyoo, onon on aray e worɓe ɓen ka tuuyo accon rewɓe ɓen?! Si ko woni, onon ko on yimɓe majjaaɓe"},{"SurahNumber":27,"VerseNumber":56,"Text":"Jaabawol yimɓe makko ɓen wonaano si wanaa ko ɓe wi'i : \"Yaltinee yimɓe Luutu ɓen ka hoɗo (wura) mooɗon ; kamɓe ko ɓe yimɓe laɓɓintintooɓe"},{"SurahNumber":27,"VerseNumber":57,"Text":"Men daɗndi mo kanko e yimɓe makko ɓen, si wanaa debbo makko on; [on ɗon] Men hoddiranii mo ko o jeyaaɗo e halketaaɓe ɓen"},{"SurahNumber":27,"VerseNumber":58,"Text":"Men toɓini e dow maɓɓe toɓo, bonii toɓo jertinaaɓe ɓen"},{"SurahNumber":27,"VerseNumber":59,"Text":"Maaku: Yettoore nden ko Alla woodani, kisiyee wonii e jeyaaɓe Makko ɓen ɓe O suɓii. Enee, ko Alla ɓuri moƴƴude, kaa ko ɗin ɗiɓe sirkanta"},{"SurahNumber":27,"VerseNumber":60,"Text":"Kaa ko hommbo tagi kammuuli ɗin e leydi ndin O jippinani on immorde ka kammu ndiyam? Men fuɗiniri ɗam gese joomiraaje ŋari. Wonantaa on nde fuɗinon leɗɗe majje. Enee, hara reweteeɗo no woodi wonndude e Alla? Ko woni, kamɓe ko ɓe yimɓe ooñotooɓe"},{"SurahNumber":27,"VerseNumber":61,"Text":"Kaa ko hommbo waɗi leydi ndin ñiiɓundi, O waɗi hakkunde mayri calluɗi O waɗani ndi pelle O waɗi hakkunde maaje ɗen ɗiɗi heedo? Enee, hara na woodi reweteeɗo [goo] wonndude e Alla? ko woni, ɓurɓe ɗuuɗude ɓen e maɓɓe ɓe anndaa"},{"SurahNumber":27,"VerseNumber":62,"Text":"Kaa ko hommbo jaabato ɓittiiɗo on si o noddi Mo o hunca bone ɗen O waɗa on lontiiɓe ka leydi? Na woodi Koreweteeɗo goo wonndude e Alla? Fanɗii ko waajitoɗon"},{"SurahNumber":27,"VerseNumber":63,"Text":"Kaa ko hommbo fewnata on ka niɓe njoorndi e ka maayo, e ko hommbo accitata keni ɗin wewlinirayɗi fii Yurmeende Makko nden? Enee, ko reweteeɗo goo wonndude e Alla? Alla Toowii gaayi ko ɓe sirkata kon. @Corrected"},{"SurahNumber":27,"VerseNumber":64,"Text":"Kaa ko hommbo woni fuɗɗuɗo tagu ngun refti O rutta ngu, e ko hommbo arsikata on immorde ka kammu e ka leydi? Enee, ko reweteeɗo goo wonndude e Alla? Maaku: \"Addee daliili mooɗon on si tawii ko on goonguɓe"},{"SurahNumber":27,"VerseNumber":65,"Text":"Maaku: \"Anndaa ko wirnii kon ɓen wonuɓe ka kammuuli e ka leydi si wanaa Alla. Ɓe so'ataa kadi ko honnde tuma ɓe immintinoytee"},{"SurahNumber":27,"VerseNumber":66,"Text":"Ko woni, ganndal maɓɓe ngal hattii fii Laakara on, ko woni, kamɓe hiɓe e sikke fii [Laakara], ko woni, kamɓe ko ɓe wumuɓe fii ɗum"},{"SurahNumber":27,"VerseNumber":67,"Text":"Ɓen yedduɓe wi'i: \" Enee, hay si men laatike mbullaari e baabiraaɓe amen ɓen kadi, e hara menen ko men yaltinoyteeɓe"},{"SurahNumber":27,"VerseNumber":68,"Text":"Gomɗii men fodanooma ɗum menen e baabiraaɓe amen ko adii, ɗum wonaali si wanaa tinndi adinooɓe"},{"SurahNumber":27,"VerseNumber":69,"Text":"Maaku : \"Yehee ka leydi ndaaron ko honno battane bonɓe ɓen laatornoo"},{"SurahNumber":27,"VerseNumber":70,"Text":"Wata a suno fii maɓɓe, wata a laato e ɓitteende immorde e ko ɓe fewjata kon"},{"SurahNumber":27,"VerseNumber":71,"Text":"Hiɓe wi'a: \"Ko honnde tuma woni ndee Fodoore, si on laatike goonguɓe"},{"SurahNumber":27,"VerseNumber":72,"Text":"Maaku: \"No tijjaa nde tawata ɓadanike on yoga e kon ko ɗaɓɓuɗon yaccinaneede"},{"SurahNumber":27,"VerseNumber":73,"Text":"Pellet, Joomi maaɗa ko O Jom Ɓural e dow yimɓe ɓen, kono ɓurɓe ɗuuɗude ɓen e maɓɓe ɓe jarnataa [Alla]"},{"SurahNumber":27,"VerseNumber":74,"Text":"Pellet, Joomi maaɗa hiMo Anndi ko ɓerɗe maɓɓe ɗen soomi e ko ɗe feññinta kon"},{"SurahNumber":27,"VerseNumber":75,"Text":"Alaa e wirniikun ka kammu e ka leydi si wanaa [fii makkun] no e nder Deftere ɓanngunde"},{"SurahNumber":27,"VerseNumber":76,"Text":"Pellet ndee Alqur'aanaare, hinde filloo e dow ɓiɗɓe Israa'iila ɓen fii huunde nde ɓe ɓuri luutondirde nden e fii muuɗum"},{"SurahNumber":27,"VerseNumber":77,"Text":"Pellet, kayre ko nde peewal e Yurmeende wonannde gomɗinɓe ɓen"},{"SurahNumber":27,"VerseNumber":78,"Text":"Pellet, Joomi maaɗa O ñaawiray hakkunde maɓɓe Ñaawoore Makko ngal, ko Kanko woni Tedduɗo Annduɗo"},{"SurahNumber":27,"VerseNumber":79,"Text":"Wakkilo e Alla, pellet, an hiɗa e hoore Goonga ɓannguka kan"},{"SurahNumber":27,"VerseNumber":80,"Text":"Pellet, an a nanintaa mayɓe ɓen, a nanintaa faaɗuɓe ɓen noddaandu ndun si ɓe ɗuurnike ɓe huccitii"},{"SurahNumber":27,"VerseNumber":81,"Text":"An a wonaali fewnoowo bumɓe ɓen e gaayi majjere maɓɓe nden. A nanintaa si wanaa ɓen gomɗinɓe Aayeeje Amen ɗen hara kamɓe ko ɓe jebbiliiɓe"},{"SurahNumber":27,"VerseNumber":82,"Text":"Si konngol ngol yanii e dow maɓɓe, Men yaltinana ɓe daabewa immorde ka leydi himba haalana ɓe wonnde yimɓe ɓen laatike ɓe yananaaka Aayeeje Amen ɗen"},{"SurahNumber":27,"VerseNumber":83,"Text":"E ñalnde Men mooɓoyta immorde e kala mofte dental jeyaaɓe e ɓen fennooɓe Aayeeje Amen ɗen hara kamɓe hiɓe soggee"},{"SurahNumber":27,"VerseNumber":84,"Text":"Haa si ɓe arii, O Daala: \"Eyoo, on fenniino Aayeeje Am ɗen, hara on huɓindoraali ɗi ganndal. Kaa ko honɗum wonɗon e gollude"},{"SurahNumber":27,"VerseNumber":85,"Text":"Konngol [Lepte] ngol yani e maɓɓe sabu ko ɓe tooñi kon, kamɓe ɓe wowlataa"},{"SurahNumber":27,"VerseNumber":86,"Text":"Enee, hara ɓe yi'aali, Menen Men waɗii jemma on fii yo ɓe deeƴu e maako, e ñalorma on yi'irɗo? Pellet, wonii e ɗum Aayeeje wonannde yimɓe gomɗinooɓe ɓen"},{"SurahNumber":27,"VerseNumber":87,"Text":"E Ñalnde wuttoytee ka alaadu, ɗenƴoo ɓen wonuɓe ka kammuuli e ɓen wonuɓe ka leydi, si wanaa ɓen ɓe Alla muuyi, gooto kala e maɓɓe aray e Makko hara ko ɓe hoykiniiɓe"},{"SurahNumber":27,"VerseNumber":88,"Text":"Hiɗa tina pelle ɗen, sikka ko ɗe fenndiiɗe, hara le kannje hiɗe wuloo wulagol duule ɗen, ɗum ko kuugal Alla, On ŋarɗinɗo kala huunde, pellet, Kanko ko O Humpitiiɗo ko golloton kon"},{"SurahNumber":27,"VerseNumber":89,"Text":"Mo ardii e moƴƴere nden haray no woodani mo ko ɓuri nde moƴƴude, hara kamɓe ko ɓe hooliiɓe immorde e ɗenƴere nden Ñalnde"},{"SurahNumber":27,"VerseNumber":90,"Text":"Mo ardii kadi e bone ɗen, geece maɓɓe ɗen hippete ka Yiite. Yalli on yoɓete si wanaa kon ko laatinoɗon hiɗon golla"},{"SurahNumber":27,"VerseNumber":91,"Text":"Anndu ko mi yamiraa ko yo mi Rewu Jooma ndii leydi ndi Alla harmini ɗum, no woodani Mo kala huunde. Mi yamiraama kadi yo mi laato jeyaaɗo e jebbiliiɓe ɓen"},{"SurahNumber":27,"VerseNumber":92,"Text":"E yo mi janngu Alqur'aanaare nden, mo feewii haray ko hoore-makko o feewani, mo majjii kadi haray maaku: \"Min dey, ko mi jeyaaɗo e jertinooɓe ɓen"},{"SurahNumber":27,"VerseNumber":93,"Text":"Maaku kadi: \"Yettoore nden woodanii Alla, aray O holla on Aayeeje Makko ɗen anndon ɗe\". Joomi maaɗa wonaali welsindiiɗo gaay e kon ko golloton"}]}