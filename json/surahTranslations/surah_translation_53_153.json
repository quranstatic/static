{"Id":153,"LanguageCodes":["fa","fas"],"Name":"fas-drhussientagi","Author":"Dr. Hussien Tagi","Language":"Persian","Description":"Persian","Direction":"rtl","Source":"https://quranenc.com/check/persian_tagi/v1.0.0-csv.1 , https://quranenc.com/en/browse/persian_tagi , https://quranenc.com ,","Translations":[{"SurahNumber":53,"VerseNumber":1,"Text":"سوگند به ستاره چون فرود افتد،"},{"SurahNumber":53,"VerseNumber":2,"Text":"(که) یار شما (= محمد صلی الله علیه وسلم) گمراه نشده و راه را گم نکرده است،"},{"SurahNumber":53,"VerseNumber":3,"Text":"و از روی هوای نفس سخن نمی‌گوید"},{"SurahNumber":53,"VerseNumber":4,"Text":"این نیست جز آنچه به او وحی می‌شود (و بجز وحی چیزی نمی‌گوید)"},{"SurahNumber":53,"VerseNumber":5,"Text":"(فرشته‌ای) بس نیرومند (= جبرئیل) او را تعلیم داده است،"},{"SurahNumber":53,"VerseNumber":6,"Text":"(همان فرشتۀ) نیرومندی که آنگاه راست و درست (به شکل حقیقی فرا رویش) ایستاد"},{"SurahNumber":53,"VerseNumber":7,"Text":"در حالی‌که او در افق اعلی (آسمان) بود"},{"SurahNumber":53,"VerseNumber":8,"Text":"سپس (جبرئیل) نزدیک شد، آنگاه فرو آمد (و نزدیک‌تر شد)"},{"SurahNumber":53,"VerseNumber":9,"Text":"پس (فاصلۀ او با پیامبر) به قدر دو کمان یا کمتر بود"},{"SurahNumber":53,"VerseNumber":10,"Text":"آنگاه (الله) آنچه را باید وحی می‌کرد، به بنده‌اش وحی نمود"},{"SurahNumber":53,"VerseNumber":11,"Text":"قلب (پیامبر) آنچه را دید، دروغ نگفت"},{"SurahNumber":53,"VerseNumber":12,"Text":"آیا با او دربارۀ آنچه می‌بیند مجادله می‌کنید؟"},{"SurahNumber":53,"VerseNumber":13,"Text":"و به راستی بار دیگر (نیز) او را دید [ جبرئیل علیه السلام را در صورت حقیقی، در حالی‌که ششصد بال داشت دیدند. (صحیح بخاری 3232 و تفسیر ابن کثیر]"},{"SurahNumber":53,"VerseNumber":14,"Text":"نزد «سدرة المنتهی» [ درخت سدر عظیمی که در آسمان هفتم است و علم هیچ کس از آن فراتر نرود. (تفسیر طبری]"},{"SurahNumber":53,"VerseNumber":15,"Text":"که «جَنَّةُ الْمَأْوَىٰ» نزد آن (درخت) است"},{"SurahNumber":53,"VerseNumber":16,"Text":"چون (درخت) «سدره» را چیزی (= نوری) پوشاند"},{"SurahNumber":53,"VerseNumber":17,"Text":"چشم (پیامبر) خطا نکرد و (از حد) در نگذشت"},{"SurahNumber":53,"VerseNumber":18,"Text":"به راستی (او) پاره‌ای از نشانه‌های بزرگ پروردگارش را دید [ این آیه دربارۀ معراج پیامبر صلی الله علیه وسلم می‌باشد که رسول الله صلی الله علیه وسلم با روح و جسد به آسمان‌ها رفتند. (اختصار از صحیح بخاری شماره]"},{"SurahNumber":53,"VerseNumber":19,"Text":"آیا «لات» و «عزّی» را دیده‌اید؟"},{"SurahNumber":53,"VerseNumber":20,"Text":"و «منات» (بت) سومی بی‌ارزش را؟"},{"SurahNumber":53,"VerseNumber":21,"Text":"آیا شما را پسر باشد و او را دختر؟"},{"SurahNumber":53,"VerseNumber":22,"Text":"در این صورت، این تقسیمی غیر عادلانه است"},{"SurahNumber":53,"VerseNumber":23,"Text":"این‌ها چیزی جز نام‌هایی نیست که شما و پدارن‌تان بر آن‌ها گذاشته‌اید و الله دلیلی بر (صدق مدعی شما) نازل نکرده است. آن‌ها جز از گمان (های بد و بی‌اساس) و هوای نفس پیروی نمی‌کنند، در حالی‌که هدایت از (سوی) پروردگارشان برای آن‌ها آمده است"},{"SurahNumber":53,"VerseNumber":24,"Text":"آیا انسان هر چه آرزو کند برایش میسّر است؟"},{"SurahNumber":53,"VerseNumber":25,"Text":"پس آخرت و دنیا از آنِ الله است"},{"SurahNumber":53,"VerseNumber":26,"Text":"و چه بسیار فرشتگانی که در آسمان‌ها هستند که شفاعت آن‌ها هیچ سودی نمی‌بخشد، مگر پس از آنکه الله برای هرکس که بخواهد اجازه دهد و راضی باشد"},{"SurahNumber":53,"VerseNumber":27,"Text":"بی‌گمان کسانی‌که به آخرت ایمان ندارند، فرشتگان را به نام دختران نام‌گذاری می‌کنند"},{"SurahNumber":53,"VerseNumber":28,"Text":"و آن‌ها به آن هیچ دانشی ندارند، جز از گمان (بی‌اساس) پیروی نمی‌کنند، و یقیناً گمان (انسان را) از (شناخت) حق بی‌نیاز نمی‌کند"},{"SurahNumber":53,"VerseNumber":29,"Text":"پس (ای پیامبر) از کسی‌که از ذکر ما روی می‌گرداند، و جز زندگی (مادی) دنیا را نخواهد، اعراض کن"},{"SurahNumber":53,"VerseNumber":30,"Text":"این آخرین حد دانش آن‌هاست، بی‌گمان پروردگار تو به کسانی‌که از راه او گمراه شده‌اند داناتر است، و او (نیز) به کسانی‌که هدایت یافتند داناتر است"},{"SurahNumber":53,"VerseNumber":31,"Text":"و آنچه در آسمان‌ها و آنچه در زمین است از آنِ الله است تا کسانی را که (کار) بد کردند به (سبب) آنچه کرده‌اند کیفر دهد، و کسانی را که نیکوکاری کردند با (بهشت) نیکو پاداش دهد"},{"SurahNumber":53,"VerseNumber":32,"Text":"(همان) کسانی‌که از گناهان کبیره و اعمال زشت ـ جز گناهان صغیره ـ دوری می‌کنند بی‌گمان پروردگار تو گسترده آمرزش است، و او نسبت به شما داناتر است، هنگامی‌که شما را از زمین پدید آورد، و هنگامی‌که شما در شکم مادران‌تان بصورت جنین‌هایی بودید، پس خودتان را نستائید (و پاک نشمارید) او به کسانی‌که پرهیزکاری نمودند داناتر است"},{"SurahNumber":53,"VerseNumber":33,"Text":"آیا دیده‌ای کسی را که (از حق) روی گرداند؟"},{"SurahNumber":53,"VerseNumber":34,"Text":"و اندکی (مال) بخشید و (سپس سنگدل شد و) خود داری کرد"},{"SurahNumber":53,"VerseNumber":35,"Text":"آیا نزد او علم غیب است پس او (همه چیز را) می‌بیند؟"},{"SurahNumber":53,"VerseNumber":36,"Text":"یا از آنچه در صحیفه‌های موسی بوده، آگاه نشده است؟"},{"SurahNumber":53,"VerseNumber":37,"Text":"و (نیز آنچه در صحیفه‌های) ابراهیم، همان کسی‌که وفا دار بود؟"},{"SurahNumber":53,"VerseNumber":38,"Text":"که هیچ کس بار گناه دیگری را بر دوش نمی‌کشد"},{"SurahNumber":53,"VerseNumber":39,"Text":"و اینکه برای انسان (بهره‌ای) جز آنچه سعی کرده، نیست"},{"SurahNumber":53,"VerseNumber":40,"Text":"و اینکه به زودی (حاصل) تلاش و سعی او دیده خواهد شد"},{"SurahNumber":53,"VerseNumber":41,"Text":"سپس او به پاداشی تمام (و کافی) پاداش داده خواهد شد،"},{"SurahNumber":53,"VerseNumber":42,"Text":"و یقیناً بازگشت (همۀ امور) به سوی پروردگار توست"},{"SurahNumber":53,"VerseNumber":43,"Text":"و اینکه او خنداند و گریاند"},{"SurahNumber":53,"VerseNumber":44,"Text":"و اینکه او میراند و زنده کرد"},{"SurahNumber":53,"VerseNumber":45,"Text":"و اینکه او دو جفت نر و ماده آفرید"},{"SurahNumber":53,"VerseNumber":46,"Text":"از نطفه‌ای چون (در رحم) ریخته شود"},{"SurahNumber":53,"VerseNumber":47,"Text":"و اینکه پدید آوردن بار دیگر بر (عهدۀ) او (= الله) است"},{"SurahNumber":53,"VerseNumber":48,"Text":"و اینکه اوست که بی‌نیاز کرد و سرمایه بخشید"},{"SurahNumber":53,"VerseNumber":49,"Text":"و اینکه اوست که پروردگار (ستاره) «شعری» است. [ستارۀ شعری در زمان جاهلیت پرستیده می‌شد بدین خاطر الله آن را ذکر نموده است. (تفسیر ابن کثیر و تفسیر سعدی]"},{"SurahNumber":53,"VerseNumber":50,"Text":"و اینکه اوست که «عاد نخستین» را هلاک کرد"},{"SurahNumber":53,"VerseNumber":51,"Text":"و (نیز) «ثمود» را (هلاک کرد) پس (کسی را) باقی نگذاشت"},{"SurahNumber":53,"VerseNumber":52,"Text":"و (همچنین) قوم نوح را پیش از آن (هلاک نمود). بی‌گمان آن‌ها از همه ظالم‌تر و سرکش‌تر بودند"},{"SurahNumber":53,"VerseNumber":53,"Text":"و (شهرهای) مؤتفکه (= قوم لوط) را زیر و رو (و نابود) کرد"},{"SurahNumber":53,"VerseNumber":54,"Text":"پس آن‌ها را با آنچه سزاوار بودند از عذاب سنگین و دردناک پوشانید"},{"SurahNumber":53,"VerseNumber":55,"Text":"پس (ای انسان نا سپاس) به کدامیک از نعمت‌های پروردگارت شک داری؟"},{"SurahNumber":53,"VerseNumber":56,"Text":"این (پیامبر) هشدار دهنده‌ای از (قبیل) هشدار دهندگان پیشین است"},{"SurahNumber":53,"VerseNumber":57,"Text":"قیامت نزدیک شده است"},{"SurahNumber":53,"VerseNumber":58,"Text":"و هیچ کس جز الله آشکارش نکند (و نتواند سختی‌های آن را دفع کند)"},{"SurahNumber":53,"VerseNumber":59,"Text":"آیا از این سخن تعجب می‌کنید؟"},{"SurahNumber":53,"VerseNumber":60,"Text":"و می‌خندید و نمی‌گریید؟"},{"SurahNumber":53,"VerseNumber":61,"Text":"و شما همواره در غفلت (و هوسرانی) هستید"},{"SurahNumber":53,"VerseNumber":62,"Text":"پس (همه) برای الله سجده کنید، و او را بپرستید"}]}