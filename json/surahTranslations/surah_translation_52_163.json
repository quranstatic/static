{"Id":163,"LanguageCodes":["fa","fas"],"Name":"fas-sayyedjalaloddi","Author":"Sayyed Jalaloddin Mojtabavi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":52,"VerseNumber":1,"Text":"سوگند به كوه طور- كوهى كه در آنجا خدا با موسى سخن گفت"},{"SurahNumber":52,"VerseNumber":2,"Text":"و سوگند به كتابى نوشته شده- تورات، يا قرآن، يا هر كتاب آسمانى يا لوح محفوظ يا نامه اعمال"},{"SurahNumber":52,"VerseNumber":3,"Text":"در صفحه‌اى- يا پوستى- گشوده و گسترده"},{"SurahNumber":52,"VerseNumber":4,"Text":"و سوگند به آن خانه آباد- كعبه كه به زيارت حاجيان آباد است"},{"SurahNumber":52,"VerseNumber":5,"Text":"و سوگند به آن سقف برافراشته- آسمان"},{"SurahNumber":52,"VerseNumber":6,"Text":"و سوگند به آن درياى آكنده و افروخته [از آتش‌]"},{"SurahNumber":52,"VerseNumber":7,"Text":"كه عذاب پروردگارت هر آينه روى‌دادنى و فرودآمدنى است"},{"SurahNumber":52,"VerseNumber":8,"Text":"آن را بازدارنده‌اى نيست"},{"SurahNumber":52,"VerseNumber":9,"Text":"روزى كه آسمان سخت بجنبد"},{"SurahNumber":52,"VerseNumber":10,"Text":"و كوه‌ها با شتاب روان گردند"},{"SurahNumber":52,"VerseNumber":11,"Text":"پس در آن روز، واى بر دروغ‌انگاران"},{"SurahNumber":52,"VerseNumber":12,"Text":"آنان كه به بيهوده‌گويى و ياوه‌سرايى- درباره آيات الهى- بازى همى كنند"},{"SurahNumber":52,"VerseNumber":13,"Text":"روزى كه آنان را بسختى به سوى آتش دوزخ برانند"},{"SurahNumber":52,"VerseNumber":14,"Text":"اين است آن آتشى كه دروغش مى‌پنداشتيد"},{"SurahNumber":52,"VerseNumber":15,"Text":"آيا اين جادوست يا شما نمى‌بينيد؟"},{"SurahNumber":52,"VerseNumber":16,"Text":"به آن در آييد- يا به آن بسوزيد- و شكيبايى كنيد يا نكنيد، بر شما يكسان است. جز اين نيست كه آنچه مى‌كرديد پاداش داده مى‌شويد"},{"SurahNumber":52,"VerseNumber":17,"Text":"همانا پرهيزگاران در بوستانها و نعمتها باشند"},{"SurahNumber":52,"VerseNumber":18,"Text":"به آنچه پروردگارشان به ايشان داده است شادمانند، و پروردگارشان آنان را از عذاب دوزخ نگاه داشته است"},{"SurahNumber":52,"VerseNumber":19,"Text":"بخوريد و بياشاميد نوش و گوارا، به پاداش آنچه مى‌كرديد"},{"SurahNumber":52,"VerseNumber":20,"Text":"تكيه‌زدگان بر تختهاى به صف نهاده، و حوران فراخ‌چشم را به همسريشان دهيم"},{"SurahNumber":52,"VerseNumber":21,"Text":"و كسانى كه ايمان آوردند و فرزندانشان در ايمان از آنان پيروى كردند، فرزندانشان را بديشان بپيونديم و از [پاداش‌] عملشان چيزى نكاهيم. هر كسى در گرو كارى است كه كرده"},{"SurahNumber":52,"VerseNumber":22,"Text":"و ايشان را پى در پى ميوه و گوشتى كه بخواهند همى دهيم"},{"SurahNumber":52,"VerseNumber":23,"Text":"در آنجا جامى گيرند و دست به دست دهند كه در [نوشيدن شراب‌] آن نه بيهوده‌گويى باشد و نه گناهكارى"},{"SurahNumber":52,"VerseNumber":24,"Text":"و پسرانى كه آنان راست بر گردشان مى‌گردند- براى خدمت- كه [در صفا و لطافت‌] گويى مرواريدى پوشيده [در صدف‌] اند"},{"SurahNumber":52,"VerseNumber":25,"Text":"برخى‌شان پرسش‌كنان بر برخى روى فرا كنند"},{"SurahNumber":52,"VerseNumber":26,"Text":"گويند: ما پيش از اين- در دنيا- در ميان كسان خود ترسان بوديم- از عذاب خدا"},{"SurahNumber":52,"VerseNumber":27,"Text":"پس خداى بر ما منت نهاد و ما را از عذاب سوزنده و نفوذكننده نگاه داشت"},{"SurahNumber":52,"VerseNumber":28,"Text":"زيرا ما پيش از اين او را مى‌خوانديم، كه اوست نيكوكار و مهربان"},{"SurahNumber":52,"VerseNumber":29,"Text":"پس يادآورى كن و پند ده كه تو به نعمت پروردگارت- به لطف او يا به بركت نعمت نبوت و عصمت- نه كاهنى و نه ديوانه"},{"SurahNumber":52,"VerseNumber":30,"Text":"بلكه گويند: شاعرى است كه ما رويداد مرگ را درباره وى چشم مى‌داريم"},{"SurahNumber":52,"VerseNumber":31,"Text":"بگو: چشم بداريد- مرگ مرا- كه من هم چشم مى‌دارم- پيروزى اسلام و نابودى شما را"},{"SurahNumber":52,"VerseNumber":32,"Text":"يا مگر خردشان اين را به آنها فرمان مى‌دهد، يا خود مردمى سركش‌اند؟"},{"SurahNumber":52,"VerseNumber":33,"Text":"بلكه گويند اين"},{"SurahNumber":52,"VerseNumber":34,"Text":"پس سخنى مانند اين بيارند، اگر راستگويند"},{"SurahNumber":52,"VerseNumber":35,"Text":"يا مگر از هيچ آفريده شده‌اند- بى‌آفريدگارى- يا خود آفريننده [خويش‌] اند؟"},{"SurahNumber":52,"VerseNumber":36,"Text":"يا مگر آسمانها و زمين را آفريده‌اند؟! [نه،] بلكه به يقين نرسيده‌اند"},{"SurahNumber":52,"VerseNumber":37,"Text":"يا مگر گنجينه‌هاى پروردگارت نزد آنهاست؟!- كه نبوت را به هر كه خواهند بدهند- يا خود چيره‌دست‌اند- كه نبوت را از هر كه خواهند بازدارند-؟"},{"SurahNumber":52,"VerseNumber":38,"Text":"يا مگر آنان را نردبانى است كه با آن [به آسمان برشده خبرهاى وحى را] مى‌شنوند؟! پس بايد كه شنونده‌شان حجتى روشن و هويدا بيارد"},{"SurahNumber":52,"VerseNumber":39,"Text":"يا مگر او"},{"SurahNumber":52,"VerseNumber":40,"Text":"يا مگر از آنان مزدى مى‌خواهى كه از تاوان آن گرانبارند؟"},{"SurahNumber":52,"VerseNumber":41,"Text":"يا مگر دانش نهان نزدشان است كه [از آنجا] مى‌نويسند؟"},{"SurahNumber":52,"VerseNumber":42,"Text":"يا مگر نيرنگى- درباره تو- مى‌خواهند؟! ولى كافران خود گرفتار نيرنگ‌اند"},{"SurahNumber":52,"VerseNumber":43,"Text":"يا مگر آنان را خدايى جز خداى يگانه است؟! پاك است خداى از آنچه [با او] انباز مى‌گيرند"},{"SurahNumber":52,"VerseNumber":44,"Text":"و اگر ببينند كه پاره‌اى از آسمان فرو مى‌افتد [باز هم ايمان نيارند و] گويند: ابرى است توده شده"},{"SurahNumber":52,"VerseNumber":45,"Text":"پس واگذارشان تا آن روزشان را ببينند كه در آن به بيهوشى مرگ افتند"},{"SurahNumber":52,"VerseNumber":46,"Text":"روزى كه نيرنگ و ترفندشان آنان را هيچ سود نكند و يارى نشوند"},{"SurahNumber":52,"VerseNumber":47,"Text":"و همانا كسانى را كه ستم كردند عذابى است غير از اين- يا: پيش از اين، در دنيا يا در برزخ- ولى بيشترشان نمى‌دانند"},{"SurahNumber":52,"VerseNumber":48,"Text":"و براى فرمان پروردگارت شكيبايى ورز، كه تو در ديد- رعايت و حفظ- مايى و پروردگارت را آنگاه كه برخيزى همراه سپاس و ستايش به پاكى ياد كن"},{"SurahNumber":52,"VerseNumber":49,"Text":"و او را در پاسى از شب و به هنگام رفتن و ناپيدايى ستارگان به پاكى ياد كن"}]}