{"Id":338,"LanguageCodes":["sq","sqi"],"Name":"sqi-fetimehdiu","Author":"Feti Mehdiu","Language":"Albanian","Description":"Albanian","Direction":"ltr","Source":"http://tanzil.net","Translations":[{"SurahNumber":40,"VerseNumber":1,"Text":"Ha Mim"},{"SurahNumber":40,"VerseNumber":2,"Text":"Shpallje e Librit është nga All-llahu, i forti dhe i gjithdijshmi"},{"SurahNumber":40,"VerseNumber":3,"Text":"I cili fal mëkatin dhe pranon pendimin, i cili dënon rënd dhe posedon mirësi; nuk ka tjetër Zot përveç Atij. Te Ai është kthimi"},{"SurahNumber":40,"VerseNumber":4,"Text":"Mbi argumentet e All-llahut diskutojnë vetëm ata që i mohojnë, pra aty assesi mos të mashtrojnë bredhjet e tyre nëpër botë"},{"SurahNumber":40,"VerseNumber":5,"Text":"Përgënjeshtroi edhe populli i Nuhit, para atyre si edhe aleatët pas tyre. Secili popull është përpjekur që ta rrëmbejë profetin e vet dhe është munduar që me gënjeshtra të heshtin të vërtetën, prandaj unë e kam dënuar, ani me çfarë dënimi se"},{"SurahNumber":40,"VerseNumber":6,"Text":"Dhe ashtu do të zbatohet fjala e Zotit tënd kundër atyre që mohojnë, se ata janë banorë të zjarrit"},{"SurahNumber":40,"VerseNumber":7,"Text":"Ata (engjujt) të cilët mbajnë arshin edhe ata që janë rreth tij lartësojnë dhe lavdërojnë Zotin e vet, i besojnë Atij dhe e lusin t’i falë besimtarët. “O, Zoti ynë, Ti përthekon çdo gjë me mëshirën dhe dijenin tënde; prandaj fali ata, të cilët janë penduar dhe shkojnë rrugës tënde, dhe ruaji nga dënimi i zjarrit”"},{"SurahNumber":40,"VerseNumber":8,"Text":"O, Zoti ynë, shpiej ata në kopshte të Adnit që ua ke premtuar edhe kush ka qenë i mirë nga prindërit e tyre, gratë e tyre edhe pasardhësit e tyre. Ti je, me të vërtetë, i fortë i urtë"},{"SurahNumber":40,"VerseNumber":9,"Text":"Dhe ruaji prej veprave të këqia, sepse, atë që atë ditë Ti e ke ruajtur nga veprat e këqia, Ti e ke mëshiruar, e ajo është njëmend sukses i madh!”"},{"SurahNumber":40,"VerseNumber":10,"Text":"Atyre që mohojnë, do t’u thuhet: “Urrejtja e All-llahut është, vërtetë, më e madhe se urrejtja juaj ndaj vetvetes, sepse u thirrët në besim, por ju mohuat”"},{"SurahNumber":40,"VerseNumber":11,"Text":"“O, Zoti ynë, - do të thonë ata: - dy herë na ke vdekur e dy herë na ke ngjallur, ne pranojmë mëkatet tona, por a ka ndonjë rrugëdalje?”"},{"SurahNumber":40,"VerseNumber":12,"Text":"“Ajo është për shkak se kur jeni thirrur te All-llahu i vetëm, ju keni mohuar, e nëse i bëhej atij shok, i keni besuar, por vendimi është në duar të All-llahut të lartmadhërishmit”"},{"SurahNumber":40,"VerseNumber":13,"Text":"Ai është i cili tregon argumentet e veta dhe ju lëshon furnizim nga qielli, por mësim merr vetëm ai që i drejtohet atij"},{"SurahNumber":40,"VerseNumber":14,"Text":"Prandaj, adhurone All-llahun me sinqeritet në fenë e tij, edhe pse mosbesimtarëve nuk u pëlqen"},{"SurahNumber":40,"VerseNumber":15,"Text":"Në shkallë të lartë, sundues i gjithësisë, shpallë fjalët e veta kujt të dojë nga njerëzit e vet t’u tërheqë vërejtjen për Ditën e Takimit"},{"SurahNumber":40,"VerseNumber":16,"Text":"Në ditën kur ata do të paraqiten, kur për All-llahun nuk ka asgjë sekrete lidhur me ata; i kujt është pushteti sot? I All-llahut, të vetmit fuqiplotë"},{"SurahNumber":40,"VerseNumber":17,"Text":"Sot do të shpërblehet secili sipas meritës. Sot nuk ka padrejtësi! All-llahu, me siguri, llogarit shpejt"},{"SurahNumber":40,"VerseNumber":18,"Text":"Dhe tërhiqjau vërejtjen për ditën e afërme kur t’u vijnë zemrat në fyt për mosbesimtarët nuk ka mik as ndërmjetësues që përfillet"},{"SurahNumber":40,"VerseNumber":19,"Text":"Ai e di ç’fshehin sytë mashtrues dhe ç’fshehin krahërorët"},{"SurahNumber":40,"VerseNumber":20,"Text":"All-llahu gjykon me drejtësi, kurse ata të cilëve u falen, në vend të All-llahut, nuk gjykojnë me asgjë. Pa dyshim All-llahu është ai që dëgjon dhe sheh çdo gjë"},{"SurahNumber":40,"VerseNumber":21,"Text":"A nuk ecin nëpër tokë e të shohin si kanë përfunduar ata përpara atyre? Ata kanë qenë më të fortë se këta dhe kanë lënë përmendore në tokë, por All-llahu i dënoi ata për shkak të mëkateve të tyre dhe nuk pat kush t’i mbrojë nga dënimi i All-llahut"},{"SurahNumber":40,"VerseNumber":22,"Text":"Ajo (i gjet) për shkak se mohuan argumentet e qarta, të cilat të dërguarit e tyre ua sillnin, dhe All-llahu i përfshiu me dënim. Ai është, me të vërtetë, i fortë, dënimkeq"},{"SurahNumber":40,"VerseNumber":23,"Text":"Ne Musaun e kemi dërguar me mrekullitë tona dhe argumente të qarta"},{"SurahNumber":40,"VerseNumber":24,"Text":"Te Faraoni dhe Hamani dhe Karuni, por ata thanë: “Është magjistar dhe rrenacak”"},{"SurahNumber":40,"VerseNumber":25,"Text":"Por kur ua solli ai të vërtetën nga ana jonë, thanë: “Vrisni djemtë atyre të cilët besojnë atij dhe lini të jetojnë femrat e tyre!” Por dredhitë e mosbesimtarëve shpiejnë vetëm në humbje"},{"SurahNumber":40,"VerseNumber":26,"Text":"Dhe Faraoni tha: “Ma leni mua ta mbys Musaun e ai le të thërras Zotin e vet: Unë kam frikë se po ua ndërron fenë tuaj ose po shkakton turbullira në tokë”"},{"SurahNumber":40,"VerseNumber":27,"Text":"Kurse Musa tha: “Unë lus Zotin tim dhe Zotin tuaj të më mbrojë prej çfarëdo mendjemadhi që nuk beson në ditën kur jepet llogari!”"},{"SurahNumber":40,"VerseNumber":28,"Text":"Por një njeri, besimtar, nga familja e Faraonit, i cili mbante fshehtë besimin e vet, tha: “A vetëm përse po thotë Zoti im është All-llahu, ta mbytni njeriun! Atë që u ka sjellë argumente të qarta nga Zoti juaj? Nëse është rrenacak, rrena e tij është kundër atij, por nëse flet të vërtetën, atëherë do t’u godis, të paktën diçka prej asaj që premton. All-llahu nuk udhëzon në rrugë të drejtë atë që e tepron me gënjeshtra"},{"SurahNumber":40,"VerseNumber":29,"Text":"O populli im, sot juve ju takon pushteti në tokë, haptazi por kush do të na mbrojë prej dënimit të All-llahut, nëse na përfshinë? Ndërsa Faraoni tha: “Ju tregoj vetëm atë që shoh dhe nuk ju shpie në tjetër rrugë veçse në rrugë të drejtë”"},{"SurahNumber":40,"VerseNumber":30,"Text":"Ndërsa ai besimtari tha: “O populli im, unë, njëmend, frikësohem për ju mos ju ndodhi edhe juve diçka si popujt e mëparshëm"},{"SurahNumber":40,"VerseNumber":31,"Text":"Sikur rasti me popullin e Nuhit, me Ad dhe Themud edhe me ata pas tyre. Porse All-llahu nuk ua dëshiron të keqen njerëzve"},{"SurahNumber":40,"VerseNumber":32,"Text":"O populli im, frikësohem për ju në ditën kur thirrni njëri-tjetrin"},{"SurahNumber":40,"VerseNumber":33,"Text":"Atë ditë, kur do të zmbrapseni, nuk do të keni mbrojtës prej All-llahut. Kë e lë All-llahu në humbje s’e drejton kush dot”"},{"SurahNumber":40,"VerseNumber":34,"Text":"Edhe Jusufi, qysh më herët, u ka sjellë ajete të qarta, porse ju vazhdimisht keni dyshuar në atë që u ka sjellë. Por kur vdiq ai, thatë: “All-llahu më nuk do të dërgojë pas atij profet”. Ja, ashtu All-llahu e lë të humbur atë që e tepron dhe dyshon"},{"SurahNumber":40,"VerseNumber":35,"Text":"Ata, të cilët polemizojnë për argumentet e All-llahut, pa u ardhur asnjë argument. Kjo është nënçmim i madh te All-llahu dhe te ata që besojnë. Ashtu All-llahu vulos zemrat e çdo arroganti përbuzës”"},{"SurahNumber":40,"VerseNumber":36,"Text":"“O Haman, - tha Faraoni, - ndërtoma një pyrg, ndoshta po arrijë të gjejë rrugët"},{"SurahNumber":40,"VerseNumber":37,"Text":"Rrugët e qiellit, dhe të ngjitem te Zoti i Musaut, sepse unë, njëmend, konsideoj se është rrenacak”. Dhe, ja, ashtu Faraonit i janë dukur të mira veprat e veta të këqia dhe i është shmangur rrugës, dhe dredhia e Faraonit është vetëm shkatërrim"},{"SurahNumber":40,"VerseNumber":38,"Text":"Kurse ai besimtari tha: “O populli im, më pasoni mua t’iu drejtoj në rrugë të drejtë"},{"SurahNumber":40,"VerseNumber":39,"Text":"O populli im, me të vërtetë kjo jetë është vetëm një kënaqësi, kurse bota tjetër, ajo është shtëpi e përhershme"},{"SurahNumber":40,"VerseNumber":40,"Text":"Kush bën keq do të dënohet vetëm sipas asaj që ka bërë, e kush bënë mirë – qoftë mashkull apo femër dhe është besimtar, ata hyjnë në xhennet, dhe aty do të furnizohen pa kufizim"},{"SurahNumber":40,"VerseNumber":41,"Text":"O populli im, ç’është me mua, iu thërras t’iu shpëtojë e ju më thirni në zjarr"},{"SurahNumber":40,"VerseNumber":42,"Text":"Më thërrisni të mohoj All-llahun dhe t’i bëj shok, për çka unë kurrgjë nuk di, kurse unë ju ftoj te i forti që fal shumë"},{"SurahNumber":40,"VerseNumber":43,"Text":"Nuk ka fare dyshim se ai, për ku më thërrisni mua, nuk u përgjigjet as në këtë botë e as në botën tjetër; dhe ne do të kthehemi tek All-llahu, kurse ata që e teprojnë janë banorë të zjarrit"},{"SurahNumber":40,"VerseNumber":44,"Text":"Juve do t’iu kujtohet se çka ju them, kurse unë çështjen time ia lë All-llahut. All-llahu, me të vërtetë, i sheh njerëzit”"},{"SurahNumber":40,"VerseNumber":45,"Text":"Dhe All-llahu e ruajti nga të këqiat dhe kurthat e tyre, kurse familjen e Faraonit e goditi kob i zi"},{"SurahNumber":40,"VerseNumber":46,"Text":"Zjarri që i ekspozohet në mëngjes dhe në mbrëmje, e kur të vijë momenti: “Shtine familjen e Faraonit në vuajtje më të rënda”"},{"SurahNumber":40,"VerseNumber":47,"Text":"Dhe në zjarr do të zihen. Ata që kanë qenë të dobët, do t’u thonë mendjemëdhenjve: “Ne kemi ardhur pas jush, a mendoni vetëm pak të na çlironi nga zjarri?”"},{"SurahNumber":40,"VerseNumber":48,"Text":"Ata që kanë bërë mendjemadhësi thonë: “Ne të gjithë jemi në te, se All-llahu i ka gjykuar me të vërtetë robërit e vet”"},{"SurahNumber":40,"VerseNumber":49,"Text":"Edhe ata të cilët janë në zjarr, do t’u thonë rojtarëve të xhehennemit: “Lutne Zotin tuaj të paktën një ditë të na e lehtësojë dënimin”"},{"SurahNumber":40,"VerseNumber":50,"Text":"Ata do t’u thonë: “A nuk ju kanë sjellë juve profetët tuaj argumente të qarta?” “Po”, do të përgjigjen. “utni, pra ju!” do të thonë. Por lutja e mosbesimtarëve është e kotë"},{"SurahNumber":40,"VerseNumber":51,"Text":"Ne gjithsesi do t’i ndihmojmë profetët tanë dhe ata që kanë besuar edhe në këtë jetë edhe atë ditë kur të ngrihen dëshmitarët"},{"SurahNumber":40,"VerseNumber":52,"Text":"Atë ditë kur përdhunuesve nuk u bën dobi arsyetimi i tyre. Ata i pret mallkimi dhe vendbanimi më i keq"},{"SurahNumber":40,"VerseNumber":53,"Text":"Ne Musaut i patëm dhënë udhërrëfimin, kurse izraelitëve u kemi lënë trashëgim Librin"},{"SurahNumber":40,"VerseNumber":54,"Text":"Si udhërrëfyes dhe përkujtues për ata që kanë mend"},{"SurahNumber":40,"VerseNumber":55,"Text":"Prandaj ti kij durim se premtimi i All-llahut është i vërtetë, dhe kërko falje përmëkatet tua! Ndërsa Zotin tënd madhëroje dhe lavdëroje në mbrëmje dhe në mëngjes"},{"SurahNumber":40,"VerseNumber":56,"Text":"Ata të cilët polemizojnë lidhur me argumentet e All-llahut e nuk kanë asnjëfarë kompetence, në zemrat e tyre s’ka tjetër veçse arrogancë që nuk do t’i sjellë te qëllimi, prandaj lute All-llahun për mbrojtje; Ai, me të vërtetë, dëgjon dhe sheh shumë"},{"SurahNumber":40,"VerseNumber":57,"Text":"Krijimi i qiejve dhe i tokës është më i madh se krijimi i njerëzve, por shumica e njerëzve nuk e dinë"},{"SurahNumber":40,"VerseNumber":58,"Text":"Nuk janë njëlloj i verbërsi dhe ai që sheh si dhe ata që besojnë dhe bëjnë vepra të mira, dhe keqbërësit. Ju fort pak merrni mësim"},{"SurahNumber":40,"VerseNumber":59,"Text":"Kijameti gjithsesi do të vijë, në këtë nuk ka dyshim, por prapëseprapë shumica e njerëzve nuk besojnë"},{"SurahNumber":40,"VerseNumber":60,"Text":"Zoti juaj ka thënë: “Më thërrisni t’iu përgjigjem! Ata, të cilët nga mendjemadhësia nukmë adhurojnë – do të hyjnë në xhehennem të poshtëruar”"},{"SurahNumber":40,"VerseNumber":61,"Text":"All-llahu është Ai, i cili ua ka bërë natën që të pushoni, kurse ditën të shihni. All-llahu është shumë i mirë ndaj njerëzve, por shumica sish nuk janë mirënjohës"},{"SurahNumber":40,"VerseNumber":62,"Text":"Qe, Ai është All-llahu, Zoti juaj, krijuesi i çdo sendi. Zot tjetër përveç Atij nuk ka, e pra ku po largoheni"},{"SurahNumber":40,"VerseNumber":63,"Text":"Ashtu janë larguar ata të cilët kanë mohuar ajetet e All-llahut"},{"SurahNumber":40,"VerseNumber":64,"Text":"All-llahu është Ai që ua ka bërë tokën vendbanim, kurse qiellin kulm. Ju ka dhënë formën, dhe formën tuaj e bënë të mirë dhe ju furnizon me të mira. Ai është All-llahu, Zoti juaj, dhe qoftë bekuar All-llahu, Zot i botërave"},{"SurahNumber":40,"VerseNumber":65,"Text":"Ai është i Gjalli, nuk ka Zot përveç atij, prandaj vetëm atij faljuni, duke ia shfaqur sinqerisht fenë. Qoftë lavdëruar All-llahu, Zot i botërave"},{"SurahNumber":40,"VerseNumber":66,"Text":"Thuaj: “Më është e ndaluar të adhuroj ata që ju u luteni në vend të All-llahut. Për atë më kanë ardhur argumente të qarta prej Zotit tim dhe më është urdhëruar t’i dorëzohem Zotit të botërave”"},{"SurahNumber":40,"VerseNumber":67,"Text":"Ai është, i cili ju krijoi juve prej dheut, pastaj prej pikës së farës, mandej prej gjakut të trashur, pastaj lindni si foshnje dhe arrini kohën e pjekurisë dhe arrini të plakeni. Disa prej jush vdesin më herët dhe të mbërrini momentin e caktuar, ndoshta bëheni të mençur"},{"SurahNumber":40,"VerseNumber":68,"Text":"Ai është, i cili ngjall dhe vdes. Dhe, kur vendos diçka, vetëm thotë: “Bëhu”! dhe ajo bëhet"},{"SurahNumber":40,"VerseNumber":69,"Text":"A nuk sheh si shmangen ata të cilët diskutojnë për argumentet e All-llahut"},{"SurahNumber":40,"VerseNumber":70,"Text":"Ata që kanë përgënjeshtruar Librin dhe atë më çka i kemi dërguar profetët tanë. Ata do ta dinë"},{"SurahNumber":40,"VerseNumber":71,"Text":"Kur t’u vihen atyre vargoj në qafë dhe të tërhiqen"},{"SurahNumber":40,"VerseNumber":72,"Text":"Nëpër ujë valë, e pastaj të digjen në zjarr"},{"SurahNumber":40,"VerseNumber":73,"Text":"Pastaj do t’u thuhet: “Ku janë ata që u jeni falur"},{"SurahNumber":40,"VerseNumber":74,"Text":"Në vend të All-llahut?” “Na u humbën syshë, - do të përgjigjen – por ne, më parë, nuk i jemi lutur kurkujt”. Ja, kështu All-llahu i humb mosbesimtarët"},{"SurahNumber":40,"VerseNumber":75,"Text":"Ajo është për shkak se në tokë gëzoheshit pa asnjëfarë arsyeje dhe ishit të vrazhdë"},{"SurahNumber":40,"VerseNumber":76,"Text":"Hyni në dyert e xhehenemit, aty do të mbeteni përgjithmonë. Sa vendbanim i tmerrshëm është për mendjemëdhenjtë"},{"SurahNumber":40,"VerseNumber":77,"Text":"Prandaj kij durim se premtimi i All-llahut është i vërtetë. Ty në dash të tregojmë diçka prej asaj që u premtojmë, në dash ta marim më parë jetën, ata do të kthehen te Ne"},{"SurahNumber":40,"VerseNumber":78,"Text":"Edhe para teje kemi dërguar profetë; për disa prej tyre kemi rrëfyer e për disa nuk të kemi rrëfyer. Dhe asnjë profet nuk ka sjellë asnjëfarë mrekulli pa lejen e All-llahut. E kur t’u vijë urdhëri i All-llahut do të gjykohet me drejtësi dhe aty atëherë do ta pësojnë të këqinjtë"},{"SurahNumber":40,"VerseNumber":79,"Text":"All-llahu është ai i cili për ju ka krijuar kafshë, në disa të hipni, kurse nga disa të hani"},{"SurahNumber":40,"VerseNumber":80,"Text":"Ju prej tyre keni dobi dhe me ato realizoni nevoja të rëndësishme për ju edhe me ata, por ju edhe me lundra udhëtoni"},{"SurahNumber":40,"VerseNumber":81,"Text":"Ai ju tregon argumentet e veta, cilin prej argumenteve të All-llahut ju e mohoni"},{"SurahNumber":40,"VerseNumber":82,"Text":"A nuk udhëtojnë nëpër tokë e të shohin si kanë përfunduar ata përpara atyre? Ata kanë qenë më shumë se ata, edhe më të fortë dhe më me ndikim në tokë, por kurrgjë nuk u ndihmoi ajo që patën fituar"},{"SurahNumber":40,"VerseNumber":83,"Text":"Kur profetët e tyre u sollën argumente të qarta, ata iu gëzuan dijenisë së vet, dhe i goditi ajo me çka talleshin"},{"SurahNumber":40,"VerseNumber":84,"Text":"Por kur ta përjetojnë dënimin tonë atëherë thonë: “I kemi besuar All-llahut, të vetmit dhe heqim dorë nga ajo që kishim qenë politeistë”"},{"SurahNumber":40,"VerseNumber":85,"Text":"Porse besimi i tyre, kur të përjetojnë dënimin tonë, nuk do t’u bëjë aspak dobi, sipas ligjit të All-llahut që është aplikuar për robërit e tij, dhe atëherë e pësojnë mosbesimtarët"}]}