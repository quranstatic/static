{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":73,"VerseNumber":1,"Text":"Aey oad lapet kar (enwrapped ) sone waley"},{"SurahNumber":73,"VerseNumber":2,"Text":"Raat ko namaz mein khade raha karo magar kam"},{"SurahNumber":73,"VerseNumber":3,"Text":"Aadhi Raat"},{"SurahNumber":73,"VerseNumber":4,"Text":"Ya issey kuch kam karlo ya issey kuch zyada badha do, aur Quran ko khoob tehar tehar kar padho"},{"SurahNumber":73,"VerseNumber":5,"Text":"Hum tumpar ek bhari kalam nazil karne waley hain"},{"SurahNumber":73,"VerseNumber":6,"Text":"Dar haqeeqat raat ka uthna nafs par qaabu paney ke liye bahut kaargar aur Quran theek padhne ke liye zyada mauzu (suitable) hai"},{"SurahNumber":73,"VerseNumber":7,"Text":"Din ke auqat mein to tumhare liye bahut masrufiyat (prolonged occupation) hai"},{"SurahNumber":73,"VerseNumber":8,"Text":"Apne Rubb ke naam ka zikr kiya karo aur sabse katt kar usi ke ho raho"},{"SurahNumber":73,"VerseNumber":9,"Text":"Woo mashrik (east) o magrib (west) ka maalik hai, uske siwa koi khuda nahin hai, lihaza usi ko apna wakeel bana lo"},{"SurahNumber":73,"VerseNumber":10,"Text":"Aur jo baatein log bana rahey hain unpar sabr karo aur sharafat ke saath unse alag ho jao"},{"SurahNumber":73,"VerseNumber":11,"Text":"In jhutlane waley khush haal logon se nimatne ka kaam tum mujhpar chodh do aur inhein zara kuch dair isi halat par rehne do"},{"SurahNumber":73,"VerseNumber":12,"Text":"Hamarey paas (inke liye) bhaari bediyan hain aur bhadakti hui aag"},{"SurahNumber":73,"VerseNumber":13,"Text":"Aur halaq(throat) mein phasne wala khana aur dard-naak azaab"},{"SurahNumber":73,"VerseNumber":14,"Text":"Yeh us din hoga jab zameen aur pahad laraz uthengey aur pahadon ka haal aisa ho jaeyga jaise reit (sand) ke dhair hai jo bhikhre ja rahe hain"},{"SurahNumber":73,"VerseNumber":15,"Text":"Tum logon ke paas humne usi tarah ek rasool tum par gawah bana kar bheja hai jis tarah humne Firaun ki taraf ek rasool bheja tha"},{"SurahNumber":73,"VerseNumber":16,"Text":"(Phir dekhlo ke jab ) Firaun ne us Rasool ki baat na maani to humne usko badi sakhti kay saath pakad liya"},{"SurahNumber":73,"VerseNumber":17,"Text":"Agar tum maan-ne se inkar karoge to us din kaisey bach jaogey jo bacchon ko boodha kardega"},{"SurahNumber":73,"VerseNumber":18,"Text":"Aur jiski sakhti se aasman phata ja raha hoga?Allah ka wada to poora hokar hi rehna hai"},{"SurahNumber":73,"VerseNumber":19,"Text":"Yeh ek nasihat hai , ab jiska jee chahey apne Rubb ki taraf janey ka rasta ikhtiyar karle"},{"SurahNumber":73,"VerseNumber":20,"Text":"Aey Nabi, tumhara Rubb janta hai ke tum kabhi do tihayi (two-third) raat ke qareeb aur kabhi aadhi raat aur kabhi ek tihayi (one-third) raat ibadat mein khade rehtey ho,Aur tumhare saathiyon mein se bhi ek giroh yeh amal karta hai, Allah hi raat aur din ke auqat ka hisab rakhta hai. Usey maloom hai ke tumlog auqat ka theek shumar nahin kar sakte, lihaza usne tumpar meharbani farmayi, Ab jitna Quran aasani se padh sakte ho padh liya karo. Usey maloom hai ke tum mein kuch mareez hongey, kuch dusre log Allah ke fazal(bounty) ki talash mein safar karte hain, Aur kuch aur log Allah ki raah mein jung karte hain, pas jitna Quran ba aasani padha ja sakey padh liya karo, namaz qayam karo, zakaat do aur Allah ko accha qarz dete raho, jo kuch bhalayi tum apne liye aagey bhejoge usey Allah ke yahan maujood paogey, wahi zyada behtar hai aur uska ajr bahut bada hai. Allah se magfirat maangte raho, beshak Allah bada Gafoor o Raheem hai"}]}