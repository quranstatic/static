{"Id":78,"LanguageCodes":["cs","ces"],"Name":"ces-arnykl","Author":"A. R. Nykl","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":25,"VerseNumber":1,"Text":"Požehnán budiž ten, jenž seslal ROZLIŠENÍ služebníku svému, aby byl veškerenstvu varovatelem"},{"SurahNumber":25,"VerseNumber":2,"Text":"Ten, jemuž přináleží panství nebes i země, a jenž neučinil sobě syna, a jenž nemá společníka v panství svém, a jenž stvořil všechny věci a určil určením"},{"SurahNumber":25,"VerseNumber":3,"Text":"Oni pak učinili si vedle Boha božstva, jež nestvořila ničeho, nýbrž sama stvořena jsou a nemohou přičiniti sobě ani škody ani prospěchu, aniž moc mají nad smrtí a životem a vzkříšením"},{"SurahNumber":25,"VerseNumber":4,"Text":"A říkají ti, kdož neuvěřili: „Totoť jest pouhá lež, kterou vymyslil a v níž pomohli mu druzí lidé.“ Dopustili se (tím) křivdy a podvodu"},{"SurahNumber":25,"VerseNumber":5,"Text":"A říkají: „Toto jsou báchorky starých, jež dal sepsati a jež předříkávány jsou mu z jitra i s večerem.“"},{"SurahNumber":25,"VerseNumber":6,"Text":"Rci: „Seslal je, onen, jenž zná tajnosti nebes i země, neboť on velkým jest v odpouštění, slitovným.“"},{"SurahNumber":25,"VerseNumber":7,"Text":"A říkají: „Co jest to za proroka? Požívá pokrmu a prochází se po náměstích: (neuvěříme), leda by seslán byl mu anděl a společně s ním byl nám varovatelem"},{"SurahNumber":25,"VerseNumber":8,"Text":"Anebo kdyby poklad byl shozen mu, aneb měl-li by zahradu, jež živila by jej.“ A říkají nepravostní: „Vyť zajisté následujete pouze muže očarovaného.“"},{"SurahNumber":25,"VerseNumber":9,"Text":"Hle, jaká podobenství činí s tebou! Však oni jen v bludu jsou a nejsou s to, aby nalezli stezku (pravou)"},{"SurahNumber":25,"VerseNumber":10,"Text":"Požehnán budiž ten, jenž kdyby chtěl, mohl by dáti tobě lepší toho, o čem oni mluví — zahrady, pod nimiž řeky tekou — a dáti tobě paláce"},{"SurahNumber":25,"VerseNumber":11,"Text":"Ano, vylhanou nazvali hodinu (soudu): ale těm, kteří vylhanou nazvali hodinu (soudu), schystali jsme plamen sžíravý"},{"SurahNumber":25,"VerseNumber":12,"Text":"Když spatří je (plamen ten) z místa dálného, slyšeti budou jej zuřící a řvoucí"},{"SurahNumber":25,"VerseNumber":13,"Text":"A když vrženi budou do úzkého místa v něm spřáhnuti vespolek, volati budou po zničení (na místě)"},{"SurahNumber":25,"VerseNumber":14,"Text":"„Nevolejte dnes po zničení jednom, ale volejte po zničení mnohém!“"},{"SurahNumber":25,"VerseNumber":15,"Text":"Rci: „Toto-li lepším jest, či zahrada věčnosti, jež slíbena byla bohabojným? Odměnou bude jim i cílem cesty"},{"SurahNumber":25,"VerseNumber":16,"Text":"v ní budou míti, co budou chtít, na věky věkův: toto slib jest Pána tvého závazný.“"},{"SurahNumber":25,"VerseNumber":17,"Text":"V den, kdy shromáždí je, jakož i ty, které oni uctívají vedle Boha, tehdy řekne (těmto): „Zdaž vy zavedli jste tyto služebníky mé v blud, aneb oni sami zbloudili s cesty (pravé)?“"},{"SurahNumber":25,"VerseNumber":18,"Text":"Řeknou: „Chválen budiž! Nepříslušeloť zajisté nám, abychom brali si kromě tebe ochránců, však tys zahrnul tolika požitky je i otce jejich, že zapomněli napomenutí a stali se lidem ztraceným.“"},{"SurahNumber":25,"VerseNumber":19,"Text":"(Řekne Bůh mnohobožcům): „Nyní vylhaným prohlásili to, co říkáte, a nebude vám lze, abyste odvrátili od sebe (trest), aniž dostali pomoci: a kdožkoli nepravostným jest z vás, tomu okusiti dáme trestu velkého.“"},{"SurahNumber":25,"VerseNumber":20,"Text":"A neposlali jsme před tebou proroků, kteří by nebyli požívali krmí, aneb nebyli procházeli se po náměstích: a učinili jsme vás navzájem sobě zkouškou, abychom seznali, dovedete-li (trpělivě) vyčkati. A Pán tvůj dobře pozoruje"},{"SurahNumber":25,"VerseNumber":21,"Text":"A říkají ti, kteří nedoufají v setkání s námi: „Leda kdyby seslán byl nám anděl, aneb kdybychom spatřili Pána svého (uvěříme).“ Věru zpyšněli v myslích svých a vypjali se vypjatostí velkou"},{"SurahNumber":25,"VerseNumber":22,"Text":"V den, kdy spatří anděly, v den ten nebude radostných zpráv provinilcům a volati budou: „Za přehradu nepřekročitelnou (s nimi)!“"},{"SurahNumber":25,"VerseNumber":23,"Text":"Pak přistoupíme k ocenění činů, jimi vykonaných, a učiníme je prachem rozvátým"},{"SurahNumber":25,"VerseNumber":24,"Text":"V den onen obyvatelé zahrady (rajské) lepší budou míti obývání a krásnější místo ke zdřímnutí"},{"SurahNumber":25,"VerseNumber":25,"Text":"V den onen rozpoltí se nebesa s mračny svými a sesláni budou dolů andělé sestupující"},{"SurahNumber":25,"VerseNumber":26,"Text":"V den onen panství přináležeti bude v pravdě Milosrdnému a den bude to pro nevěřící přetěžký"},{"SurahNumber":25,"VerseNumber":27,"Text":"A hrýzti bude v den ten nepravostný ruce své, řka: „Kéž bych byl šel s prorokem stejnou cestou"},{"SurahNumber":25,"VerseNumber":28,"Text":"Běda mi, kéž nebyl bych vzal si toho a toho přítelem"},{"SurahNumber":25,"VerseNumber":29,"Text":"Onť zajisté zavedl mne od napomenutí poté, když bylo přišlo mi: a Satan dojista jest člověku zrádcem.“"},{"SurahNumber":25,"VerseNumber":30,"Text":"I řekne prorok: „Pane můj, zajisté lid můj měl tento Korán za bezvýznamný.“"},{"SurahNumber":25,"VerseNumber":31,"Text":"A takovýmto způsobem učinili jsme každému proroku nepřátele z provinilců — však Pán tvůj dostačitelným jest vůdcem a pomocníkem"},{"SurahNumber":25,"VerseNumber":32,"Text":"A říkají nevěřící: „Leda kdyby byl mu seslán Korán celý najednou, (uvěříme).“ Tak (činíme), abychom utvrdili jím srdce tvé; a rozdělili jsme jej na díly"},{"SurahNumber":25,"VerseNumber":33,"Text":"A nedají ti (nevěřící) podobenství, aniž bychom ti řekli (o něm) pravdu a dali ti nejlepší vysvětlení jeho"},{"SurahNumber":25,"VerseNumber":34,"Text":"Ti, kteří shromážděni budou, padší na tváře své, v pekle — ti zajisté nejhorší budou míti místo a nejbludnější stezku"},{"SurahNumber":25,"VerseNumber":35,"Text":"Kdysi dali jsme Mojžíšovi Knihu a učinili jsme Árona, bratra jeho, jemu rádcem"},{"SurahNumber":25,"VerseNumber":36,"Text":"a řekli jsme: „Jděte oba k lidu, který nazval vylhanými znamení naše“ a zničili jsme lid ten úplným zničením"},{"SurahNumber":25,"VerseNumber":37,"Text":"A lid Noemův, když lháři nazvali proroky, potopili jsme a učinili jsme je lidstvu znamením: a přichystali jsme nepravostným trest bolestný"},{"SurahNumber":25,"VerseNumber":38,"Text":"A (kmeny) 'Ád a Tsemúd a obyvatele Ar-Rassu zničili jsme a pokolení, jež mezi nimi žila, mnohá"},{"SurahNumber":25,"VerseNumber":39,"Text":"A všem těmto učinili jsme podobenství na výstrahu: a všechny tyto zahladili jsme úplným zahlazením"},{"SurahNumber":25,"VerseNumber":40,"Text":"Však již šli (nevěřící) kolem města, na něž dštěn byl déšť zlý: což neviděli je? Ovšem; ale nechtějí doufati ve vzkříšení (své)"},{"SurahNumber":25,"VerseNumber":41,"Text":"A když vidí tě, pouze šprýmy si z tebe tropí, řkouce: „Zdaž tento jest to, jejž Bůh vzbudil nám prorokem"},{"SurahNumber":25,"VerseNumber":42,"Text":"Málem byl by odvedl nás od božstev našich, kdybychom se jich nebyli vytrvale přidrželi!“ Však seznají, až shlédnou trest svůj, kdo více zbloudil s cesty (pravé)"},{"SurahNumber":25,"VerseNumber":43,"Text":"Co míníš? Ten, jenž vzal si za boha svého choutku svoji — budeš ty mu poručníkem"},{"SurahNumber":25,"VerseNumber":44,"Text":"Či snad domníváš se, že většina jich slyší, anebo chápe? Vždyť jsou jen jako dobytčata — ba dokonce dále jsou od cesty (pravé)"},{"SurahNumber":25,"VerseNumber":45,"Text":"Zdaž neviděl's, jak Pán tvůj prodlužuje stín? A kdyby byl chtěl, mohl učiniti jej nehybným: a pak učinili Jsme slunce mu vůdcem"},{"SurahNumber":25,"VerseNumber":46,"Text":"pak stahujeme jej k sobě stahováním snadným"},{"SurahNumber":25,"VerseNumber":47,"Text":"Onť to jest, jenž učinil vám noc pláštěm a spánek odpočinkem a učinil den vzbuzením"},{"SurahNumber":25,"VerseNumber":48,"Text":"Onť to jest, jenž poslal větry s poselstvím milosrdenství svého: a sesíláme s nebe vodu čistou"},{"SurahNumber":25,"VerseNumber":49,"Text":"abychom dali obživnouti jí zemi zmrtvělé a napájíme jí vše, co stvořili jsme: dobytčata i lidi četné"},{"SurahNumber":25,"VerseNumber":50,"Text":"A rozdělujeme ji mezi nimi, aby pamětlivi byli (nás), však většina lidí odmítá býti vším, leda vzdornými"},{"SurahNumber":25,"VerseNumber":51,"Text":"A kdybychom byli chtěli, byli bychom vzbudili v každém městě varovatele"},{"SurahNumber":25,"VerseNumber":52,"Text":"I neposlouchej nevěřících, nýbrž bojuj proti nim bojováním velkým"},{"SurahNumber":25,"VerseNumber":53,"Text":"Onť to jest, jenž rozlil obě moře, jedno sladké, čerstvé, druhé slané, hořké — a učinil mezi nimi rozhraní a přehradu nepřekročitelnou"},{"SurahNumber":25,"VerseNumber":54,"Text":"Onť to, jest, jenž stvořil z vody člověka a učinil mu svazky příbuzenské a pokrevní: a Pán tvůj jest všemocný"},{"SurahNumber":25,"VerseNumber":55,"Text":"A (nicméně) uctívají vedle Boha, co nemůže způsobiti jim prospěchu, aniž jim uškoditi: a nevěřící jest proti Pánu svému pomahačem"},{"SurahNumber":25,"VerseNumber":56,"Text":"A poslali jsme tě jedině jako věštitele a varovatele"},{"SurahNumber":25,"VerseNumber":57,"Text":"Rci: „Nežádám od vás odměny za to, vyjma toho, aby ten, kdo chce, vešel na stezku k Pánu svému.“"},{"SurahNumber":25,"VerseNumber":58,"Text":"A spoléhej na Živoucího, jenž neumírá a vyvyšuj jej ve chvále jeho: onť dostačitelným jest vin služebníků svých znalcem"},{"SurahNumber":25,"VerseNumber":59,"Text":"On, jenž stvořil nebe i zemi a vše, což mezi oběma jest, v šesti dnech: poté pak povznesl se na trůn svůj — Milosrdný! A taž se o něm zpravených"},{"SurahNumber":25,"VerseNumber":60,"Text":"A když rčeno, jest jim: „Padněte na tváře své před Milosrdným,“ říkají: „A kdo jest (ten) Milosrdný? Máme klaněti se tomu, čemu kážeš nám?“ A tím více (od tebe) prchají"},{"SurahNumber":25,"VerseNumber":61,"Text":"Požehnán budiž ten, jenž učinil na nebi souhvězdí a učinil na něm svítilnu a měsíc osvětlující"},{"SurahNumber":25,"VerseNumber":62,"Text":"Onť jest to, jenž učinil střídání noci a dne pro ty, kdož chtějí býti pamětlivi (Boha) a pro ty, kdož chtějí býti vděčnými"},{"SurahNumber":25,"VerseNumber":63,"Text":"A služebníky Milosrdného jsou ti, kdož chodí po zemi skromně a když mluví na ně nevědoucí, odpovídají: „Pokoj (s vámi).“"},{"SurahNumber":25,"VerseNumber":64,"Text":"A ti, kteří celé noci bdí modlíce se k Pánu svému na tvářích svých skloněni, aneb v stoje"},{"SurahNumber":25,"VerseNumber":65,"Text":"a ti, kteří říkají: „Pane náš, odvrať od nás trest pekla, neboť trest jeho zajisté jest věčný"},{"SurahNumber":25,"VerseNumber":66,"Text":"a zlé jest to obývání a umístění"},{"SurahNumber":25,"VerseNumber":67,"Text":"a ti, kteří v dávání nejsou ani výstředními, ani skoupými, nýbrž na střední cestě stojí"},{"SurahNumber":25,"VerseNumber":68,"Text":"a ti, kteří nevzývají zároveň s Bohem bohů jiných, a nezabíjejí osob, jichž zabití zakázal Bůh, leda dle práva, a nesmilní, neb kdo tak činí dojde pokuty"},{"SurahNumber":25,"VerseNumber":69,"Text":"Zdvojnásoben bude mu trest v den zmrtvýchvstání, a v něm na věky zůstane, potupen"},{"SurahNumber":25,"VerseNumber":70,"Text":"vyjma toho, kdož kajícně obrátí se a koná dobré skutky: těm zamění Bůh špatnosti jejich v dobré skutky, neboť Bůh velký jest v odpouštění, slitovný"},{"SurahNumber":25,"VerseNumber":71,"Text":"A kdožkoli na pokání obrátí se a koná dobré skutky, ten zajisté obrátí se k Bohu dobrým obrácením"},{"SurahNumber":25,"VerseNumber":72,"Text":"a ti, kdož nevydávají lživého svědectví a když jdou mimo ničemnosti, jdou mimo počestně"},{"SurahNumber":25,"VerseNumber":73,"Text":"a ti, když připomněna jsou jim znamení Pána jejich, nezůstanou netečnými, jako by byli hluši a slepi"},{"SurahNumber":25,"VerseNumber":74,"Text":"a ti, kteří říkají: „Pane náš, dejž nám z manželek našich a potomstva našeho radost srdce, a učiň nás předními z bohabojných.“"},{"SurahNumber":25,"VerseNumber":75,"Text":"Tito odměněni budou vysokým místem za to, že trpělivě vyčkávali a naleznou v ráji přivítání a pozdrav"},{"SurahNumber":25,"VerseNumber":76,"Text":"V něm přebývati budou věčně: krásné to bude obývání a umístění"},{"SurahNumber":25,"VerseNumber":77,"Text":"Rci: „Nestará se o vás Pán můj, voláte-li k němu, či-li nic: vždyť již lhářem nazvali jste (proroka). Však (trest váš) bude lpěti na vás!“"}]}