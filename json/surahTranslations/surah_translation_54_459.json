{"Id":459,"LanguageCodes":["ur","urd"],"Name":"urd-muhammadkaramsh","Author":"Muhammad Karam Shah Al Azhari","Language":"Urdu","Description":"Urdu","Direction":"rtl","Source":"https://dailyayat.com","Translations":[{"SurahNumber":54,"VerseNumber":1,"Text":"قیامت قریب آگئی ہے ۔ اور چاند شق ہو گیا ۔"},{"SurahNumber":54,"VerseNumber":2,"Text":"اور اگر وہ کوئی ناانی دیکھتے ہیں تو منہ پھیر لیتے ہیں اور کہنے لگتے ہیں یہ بڑا زبرست جادو ہے ۔"},{"SurahNumber":54,"VerseNumber":3,"Text":"اور انہوں نے جھٹلا (رسول خدا کو) اور پیروی کرتے رہے اپنی خواہشات کی ۔۔ اور ہر کام کے لیے ایک انجام ہے ۔"},{"SurahNumber":54,"VerseNumber":4,"Text":"اور پہنچ چکی ہیں ان کے پاس (پہلی قوموں کی بربادی کی) اتنی خبریں جن میں بڑی عبرت ہے ۔"},{"SurahNumber":54,"VerseNumber":5,"Text":"(وہ خبریں) سراسر حکمت ہیں پس ڈرانے والوں نے کوئی فائدہ نہ پہنچایا ۔۔"},{"SurahNumber":54,"VerseNumber":6,"Text":"پس آپ رخ انور پھیر لیں ان سے ۔ ایک روز بلائے گا (انہیں ) بلانے والا ایک ناگوار چیز کی طرف ۔۔"},{"SurahNumber":54,"VerseNumber":7,"Text":"(خوف سے) ان کی آنکھیں جھکی ہوں گی ۔۔ قبروں سے یوں نکلیں گے جیسے وہ پراگندہ ٹڈیاں ہیں۔"},{"SurahNumber":54,"VerseNumber":8,"Text":"ڈرتے ڈرتے بھاگے جارہے ہوں گے بلانے والے کی طرف کافر کہتے ہوں گے یہ بڑا سخت دن ہے ۔"},{"SurahNumber":54,"VerseNumber":9,"Text":"جھٹلایاان سے پہلے قوم نوح نے یعنی انہوں نے جھٹلایا ہمارے بندے کو اور کہا یہ دیوانہ ہے اور اسے جھڑکا بھی گیا ۔"},{"SurahNumber":54,"VerseNumber":10,"Text":"آخر کار آپ نے دعا مانگی اپنے رب سے کہ میں عاجز آگیا ہوں پس تو (ان سے ) بدلہ لے ۔"},{"SurahNumber":54,"VerseNumber":11,"Text":"پھر ہم نے کھول دیے آسمان کے دروازے موسلا دھار بارش کے ساتھ۔"},{"SurahNumber":54,"VerseNumber":12,"Text":"اور جاری کردیا ہم نے زمین سے چشموں کو پھر دونوں پانی مال گئے ایک مقصد کے لیے جو پہلے مقرر ہوچکا تھا"},{"SurahNumber":54,"VerseNumber":13,"Text":"اور ہم نے سوار کردیا نوح کو تختوں اور میخوں والی (کشتی ) پر"},{"SurahNumber":54,"VerseNumber":14,"Text":"وہ بہتی جارہی تھی ہماری آنکھوں ے سامنے ۔۔ (یہ طوفان) بدلہ تھا اس (نبی ) کا جس کا انکار کیا گیا تھا۔"},{"SurahNumber":54,"VerseNumber":15,"Text":"اور ہم نے باقی رکھا اس (قصہ) کو بطور نشانی پس ہے کوئی نصیحت قبول کرنے والا ۔۔"},{"SurahNumber":54,"VerseNumber":16,"Text":"سو کیسا (خوفناک) تھا میرا عذاب اور (کتنے سچے تھے ) میرے ڈراوے"},{"SurahNumber":54,"VerseNumber":17,"Text":"اور بےشک ہم نے آسان کردیا ہے قرآن کو نصیحت پذیری کے لیے پس ہے کوئی نصیحت قبول کرنے والا ۔"},{"SurahNumber":54,"VerseNumber":18,"Text":"عاد نے بھی جھٹلایا تھا پھر کیسا (خوفناک) تھا میرا عذاب اور میرے ڈراوے۔"},{"SurahNumber":54,"VerseNumber":19,"Text":"ہم نے ان پر تندوتیز آندھی بھیجی ایک دائمی نحوست کے دن میں ۔"},{"SurahNumber":54,"VerseNumber":20,"Text":"وہ اکھاڑ کر پھینک دیتی لوگوں کو کہ گویا وہ مڈھ ہیں اکھڑی ہوئی کھجور کے ۔"},{"SurahNumber":54,"VerseNumber":21,"Text":"پس کیسا (سخت) تھا میرا عذاب اور کتنے سچے تھے ) میرے ڈراوے۔"},{"SurahNumber":54,"VerseNumber":22,"Text":"بے شک ہم نے آسان کردیا ہے قرآن کو نصیحت پذیری کے لیے پس ہے کوئی نصیحت قبول کرنے والا"},{"SurahNumber":54,"VerseNumber":23,"Text":"ثمود نے بھی پیغمبروں کو جھٹلایا۔"},{"SurahNumber":54,"VerseNumber":24,"Text":"پھر وہ کہنے لگے کیا ایک انسان جو ہم میں سے ہے (اور) اکیلا ہے ہم اس کی پیروی کریں پھر تو ہم گمراہی اور دیوانگی میں مبتلا ہوجائیں گے"},{"SurahNumber":54,"VerseNumber":25,"Text":"کیا اتاری گئی ہے وحی اس پر ہم سب میں سے (یہ کیونکر ممکن ہے) بلکہ وہ بڑا جھوٹا شیخی باز ہے ۔"},{"SurahNumber":54,"VerseNumber":26,"Text":"کل انہیں معلوم ہوجائے گا کہ کون بڑا جھوٹا ، شیخی باز ہے۔"},{"SurahNumber":54,"VerseNumber":27,"Text":"ہم بھیج رہے ہیں ایک اونٹنی ان کی آزمائش کے لیے پس (اے صالح!) ان کے انجام کا انتظار کرو اور صبر کرو۔"},{"SurahNumber":54,"VerseNumber":28,"Text":"اور انہیں آگاہ کردیجیے کہ پانی تقسیم کردیا گیا ہے ان کے درمیان۔ سب اپنی اپنی باری پر حاضر ہوں"},{"SurahNumber":54,"VerseNumber":29,"Text":"پس ثمودیوں نے بلایا اپنے ایک ساتھی (قذار) کو پس اس نے وار کیا اور (اونٹنی) کی کونچیں کاٹ دیں۔"},{"SurahNumber":54,"VerseNumber":30,"Text":"پھر (معلوم ہے) کیسا تھا میرا عذاب اور میرے ڈراوے۔"},{"SurahNumber":54,"VerseNumber":31,"Text":"ہم نے بھیجی ان پر ایک چنگھاڑ پھر وہ اس طرح ہو کر رہ گئے جیسے روندی ہوئی خاردار باڑھ۔"},{"SurahNumber":54,"VerseNumber":32,"Text":"بے شک ہم نے آسان کردیا قرآن کو نصیحت پذیری کے لیے پس ہے کوئی نصیحت قبول کرنے والا"},{"SurahNumber":54,"VerseNumber":33,"Text":"قوم لوط نے بھی جھٹلایا تھا پیغمبروں کو"},{"SurahNumber":54,"VerseNumber":34,"Text":"ہم نے بھیجی ان پر پتھر برسانے والی ہوا سوائے لوط کے گھرانے کے ۔ ہم نے ان کو بچالیا سحری کے وقت"},{"SurahNumber":54,"VerseNumber":35,"Text":"یہ (خاص) مہربانی تھی ہماری طرف سے۔ اسی طرح ہم جز ا دیتے ہیں جو شکر کرتا ہے"},{"SurahNumber":54,"VerseNumber":36,"Text":"اور بےشک ڈرایا تھا انہیں لوط (علیہ السلام) ہماری پکڑ سے پس جھگڑنے لگے ان کے ڈرانے کے بارے میں"},{"SurahNumber":54,"VerseNumber":37,"Text":"اور انہوں نے پھسلانا چاہا لوط کو اپنے مہمانوں سے تو ہم نے میٹ دیا ان کی آنکھوں کو لو اب چکھو اے بےحیاؤ! میرے عذاب اور میرے ڈرانے کا مزہ۔"},{"SurahNumber":54,"VerseNumber":38,"Text":"پس صبح سویرے ان پر ٹھہرنے والا عذاب نازل ہوا۔"},{"SurahNumber":54,"VerseNumber":39,"Text":"لو اب چکھو میرے عذاب اور میرے ڈرانے کا مزہ۔"},{"SurahNumber":54,"VerseNumber":40,"Text":"اور بےشک ہم نے آسان کردیا قرآن کو نصیحت پذیری کے لیے پس ہے کوئی نصیحت قبول کرنے والا۔"},{"SurahNumber":54,"VerseNumber":41,"Text":"اور آئے آل فرعون کے پاس ڈرانے والے"},{"SurahNumber":54,"VerseNumber":42,"Text":"انہوں نے جھٹلایا ہماری ساری آیتوں کو پھر ہم نے ان کو پکڑ لیا جیسے کوئی زبردست قوت والا پکڑتا ہے۔"},{"SurahNumber":54,"VerseNumber":43,"Text":"کیا تمہاری قوم کے کفار بہتر ہیں ان سے یا تمہارے لیے معافی لکھ دی گئی ہے آسمانی نوشتوں میں ۔"},{"SurahNumber":54,"VerseNumber":44,"Text":"یا وہ کہتے ہیں کہ ہم ایسی جماعت ہیں جو غالب ہی رہے گی۔"},{"SurahNumber":54,"VerseNumber":45,"Text":"عنقریب پسپا ہوگی یہ جماعت اور پیٹھ پھیر کر بھاگ جائیں گے"},{"SurahNumber":54,"VerseNumber":46,"Text":"بلکہ ان کے وعدہ کا وقت (روز) قیامت ہے اور قیامت بڑی خوفناک اور تلخ ہے"},{"SurahNumber":54,"VerseNumber":47,"Text":"بے شک مجرم گمراہی اور پاگل پن کا شکار ہیں"},{"SurahNumber":54,"VerseNumber":48,"Text":"اس روز انہیں گھسیٹآ جائے گا آگ میں منہ کے بل (انہیں کہا جائے گا) چکھو اب آگ میں جلنے کا مزہ"},{"SurahNumber":54,"VerseNumber":49,"Text":"ہم نے ہر چیز کو پیدا کیا ہے ایک اندازے سے"},{"SurahNumber":54,"VerseNumber":50,"Text":"اور نہیں ہوتا ہمارا حکم مگر ایک بار جو آنکھ جھپکنے میں واقع ہوجاتا ہے"},{"SurahNumber":54,"VerseNumber":51,"Text":"اور بےشک ہم نے ہلاک کردیا جو (کفر میں) تمہارے ہم مشرب تھے پس ہے کوئی نصیحت قبول کرنے والا"},{"SurahNumber":54,"VerseNumber":52,"Text":"اور جو کچھ انہوں نے کیا ہے ان کے نامۂ اعمال میں درج ہے"},{"SurahNumber":54,"VerseNumber":53,"Text":"اور ہر چھوٹی اور بڑی بات (اس میں) لکھی ہوئی ہے"},{"SurahNumber":54,"VerseNumber":54,"Text":"بے شک پرہیزگار باغوں میں اور نہروں میں ہوں گے"},{"SurahNumber":54,"VerseNumber":55,"Text":"بڑی پسندیدہ جگہ میں عظیم قدرت والے بادشاہ کے پاس (بیٹھے) ہوں گے"}]}