{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":69,"VerseNumber":1,"Text":"Nevyhnutelná"},{"SurahNumber":69,"VerseNumber":2,"Text":"Co je to nevyhnutelná"},{"SurahNumber":69,"VerseNumber":3,"Text":"Víš ty vůbec, co je to nevyhnutelná"},{"SurahNumber":69,"VerseNumber":4,"Text":"Jak Thamúdovci, tak i ´Ádovci roztříšťující za lež pokládali"},{"SurahNumber":69,"VerseNumber":5,"Text":"Co Thamúdovců se týče, ti byli ranou hromovou zahubeni"},{"SurahNumber":69,"VerseNumber":6,"Text":"zatímco ´Ádovci byli vichřicí svištivou, nezkrotnou skoseni"},{"SurahNumber":69,"VerseNumber":7,"Text":"Bůh dal jí, zničující, nad nimi vládu po osm dní a sedm nocí; a byl bys tam viděl lidi k zemi vržené, jako by to byly kmeny palem vykotlané"},{"SurahNumber":69,"VerseNumber":8,"Text":"A vidíš snad, že by po nich bylo něco zůstalo"},{"SurahNumber":69,"VerseNumber":9,"Text":"Též Faraón a ti, kdož před ním byli, i města vyvrácená se hříchy provinili"},{"SurahNumber":69,"VerseNumber":10,"Text":"a posla Pána svého neposlouchali, takže Bůh trestem nadměrným je uchvátil"},{"SurahNumber":69,"VerseNumber":11,"Text":"A když se vodstva rozlila, na plující archu jsme vás přenesli"},{"SurahNumber":69,"VerseNumber":12,"Text":"abychom ji pro vás připomenutím učinili a aby uši pozorné to podržely"},{"SurahNumber":69,"VerseNumber":13,"Text":"Až bude zatroubeno na pozoun jedním zatroubením"},{"SurahNumber":69,"VerseNumber":14,"Text":"a země a hory budou zvednuty a rozdrceny úderem jedním"},{"SurahNumber":69,"VerseNumber":15,"Text":"v ten den nezvratná dopadne"},{"SurahNumber":69,"VerseNumber":16,"Text":"a nebe se rozpoltí a bude zející toho dne"},{"SurahNumber":69,"VerseNumber":17,"Text":"a stát budou andělé na krajích jeho; v ten den osm jich nad sebou ponese trůn Pána tvého"},{"SurahNumber":69,"VerseNumber":18,"Text":"V ten den předvedeni budete a nezůstane u vás skryto nic tajného"},{"SurahNumber":69,"VerseNumber":19,"Text":"A komu bude dána kniha jeho do pravice, ten řekne: \"Zde přečtěte si knihu mou"},{"SurahNumber":69,"VerseNumber":20,"Text":"Já soudil jsem vždy, že s účtem svým se setkám jednou"},{"SurahNumber":69,"VerseNumber":21,"Text":"A takový bude mít žití příjemné"},{"SurahNumber":69,"VerseNumber":22,"Text":"v zahradě vznešené"},{"SurahNumber":69,"VerseNumber":23,"Text":"jejíž plody na dosah budou"},{"SurahNumber":69,"VerseNumber":24,"Text":"Jezte a pijte v bezpečí za to, co jste již vykonali v době minulé"},{"SurahNumber":69,"VerseNumber":25,"Text":"A komu bude dána kniha jeho do levice, ten řekne: \"Ach, kéž by mi nebyla dána kniha má"},{"SurahNumber":69,"VerseNumber":26,"Text":"a já se nikdy nedozvěděl účtu svého výsledek"},{"SurahNumber":69,"VerseNumber":27,"Text":"Ach, kéž by tato smrt byla konečná"},{"SurahNumber":69,"VerseNumber":28,"Text":"K ničemu dnes mi není můj majetek"},{"SurahNumber":69,"VerseNumber":29,"Text":"a zanikla, daleko ode mne, pravomoc má"},{"SurahNumber":69,"VerseNumber":30,"Text":"Chopte se ho a v řetězy jej zakovejte"},{"SurahNumber":69,"VerseNumber":31,"Text":"pak v ohni pekelném jej palte"},{"SurahNumber":69,"VerseNumber":32,"Text":"a potom řetězem sedmdesát loktů dlouhým jej svažte"},{"SurahNumber":69,"VerseNumber":33,"Text":"On věru nevěřil v Boha mocného"},{"SurahNumber":69,"VerseNumber":34,"Text":"a nevybízel k nakrmení nuzného"},{"SurahNumber":69,"VerseNumber":35,"Text":"takže zde nemá dnes druha vřelého"},{"SurahNumber":69,"VerseNumber":36,"Text":"ani krom splašek pokrmu jiného"},{"SurahNumber":69,"VerseNumber":37,"Text":"jež jísti budou jen těžcí hříšníci"},{"SurahNumber":69,"VerseNumber":38,"Text":"Hle, já přísahám při tom, co vidíte"},{"SurahNumber":69,"VerseNumber":39,"Text":"i při tom, co nezříte"},{"SurahNumber":69,"VerseNumber":40,"Text":"že toto zajisté je řeč posla vznešeného"},{"SurahNumber":69,"VerseNumber":41,"Text":"Nejsou to slova básníkova - jak málo vy věříte"},{"SurahNumber":69,"VerseNumber":42,"Text":"ani řeč věštcova - jak krátkou paměť máte"},{"SurahNumber":69,"VerseNumber":43,"Text":"leč je to od Pána lidstva seslání"},{"SurahNumber":69,"VerseNumber":44,"Text":"A kdyby si on proti vůli Naší vymýšlel nějaká rčení"},{"SurahNumber":69,"VerseNumber":45,"Text":"věru bychom jej vzali za jeho pravici"},{"SurahNumber":69,"VerseNumber":46,"Text":"a pak mu prořízli jeho srdečnici"},{"SurahNumber":69,"VerseNumber":47,"Text":"a žádný z vás by tomu nemohl zabránit"},{"SurahNumber":69,"VerseNumber":48,"Text":"Korán vskutku je připomenutí bohabojným"},{"SurahNumber":69,"VerseNumber":49,"Text":"a dobře víme, že mezi vámi jsou ti, kdo nazývají jej vylhaným"},{"SurahNumber":69,"VerseNumber":50,"Text":"A věru on zármutku nevěřících je příčinou"},{"SurahNumber":69,"VerseNumber":51,"Text":"a vskutku je pravdou jistotnou"},{"SurahNumber":69,"VerseNumber":52,"Text":"Chval tedy jméno Pána svého mocného"}]}