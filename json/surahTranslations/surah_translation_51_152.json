{"Id":152,"LanguageCodes":["fa","fas"],"Name":"fas-bahaoddinkhorra","Author":"Baha Oddin Khorramshahi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":51,"VerseNumber":1,"Text":"سوگند به بادهای پراکنده‌گر"},{"SurahNumber":51,"VerseNumber":2,"Text":"و به ابرهای سنگین‌بار"},{"SurahNumber":51,"VerseNumber":3,"Text":"و به کشتیهای آسان گذار"},{"SurahNumber":51,"VerseNumber":4,"Text":"و به فرشتگان تقسیم‌گر کار"},{"SurahNumber":51,"VerseNumber":5,"Text":"که همانا آنچه به شما وعده داده‌اند راست و درست است‌"},{"SurahNumber":51,"VerseNumber":6,"Text":"و جزا[ی اخروی‌] واقعی است‌"},{"SurahNumber":51,"VerseNumber":7,"Text":"و سوگند به آسمان تو بر تو"},{"SurahNumber":51,"VerseNumber":8,"Text":"که شما سخنهای گوناگون پیش آرید"},{"SurahNumber":51,"VerseNumber":9,"Text":"هر کس که از پیش، باز گردانده شده است از [ایمان به‌] آن باز گردانده شود"},{"SurahNumber":51,"VerseNumber":10,"Text":"مرگ بر دروغ زنان‌"},{"SurahNumber":51,"VerseNumber":11,"Text":"کسانی که در بی‌خبری فراموشکارند"},{"SurahNumber":51,"VerseNumber":12,"Text":"می‌پرسند که روز جزا چه وقت است‌"},{"SurahNumber":51,"VerseNumber":13,"Text":"روزی که ایشان بر آتش [دوزخ‌] عذاب کرده شوند"},{"SurahNumber":51,"VerseNumber":14,"Text":"همین عذابتان را، که به شتابش می‌خواستید، بچشید"},{"SurahNumber":51,"VerseNumber":15,"Text":"پرهیزگاران در بوستانها و چشمه‌سارانند"},{"SurahNumber":51,"VerseNumber":16,"Text":"آنچه پروردگارشان به ایشان بخشیده است پذیرا هستند، که ایشان پیش از این نیکوکار بودند"},{"SurahNumber":51,"VerseNumber":17,"Text":"[فقط] اندکی از شب را می‌خفتند"},{"SurahNumber":51,"VerseNumber":18,"Text":"و در سحرگاهان استغفار می‌کردند"},{"SurahNumber":51,"VerseNumber":19,"Text":"و در اموالشان سهمی برای سائل و محروم بود"},{"SurahNumber":51,"VerseNumber":20,"Text":"و در زمین مایه‌های عبرتی برای اهل یقین هست‌"},{"SurahNumber":51,"VerseNumber":21,"Text":"و نیز در وجود خودتان آیا [به چشم بصیرت‌] نمی‌نگرید؟"},{"SurahNumber":51,"VerseNumber":22,"Text":"و در آسمان مایه روزی شماست و نیز آنچه به شما وعده داده‌اند"},{"SurahNumber":51,"VerseNumber":23,"Text":"آری، سوگند به پروردگار آسمان و زمین که آن مانند همین که شما سخن می‌گویید، حق است‌"},{"SurahNumber":51,"VerseNumber":24,"Text":"آیا داستان مهمانان گرامی ابراهیم به تو رسیده است؟"},{"SurahNumber":51,"VerseNumber":25,"Text":"که چون بر او وارد شدند گفتند سلام، گفت سلام [بر شما] [و در دل گفت ایشان‌] گروهی ناشناخته‌[اند]"},{"SurahNumber":51,"VerseNumber":26,"Text":"سپس به خانواده‌اش روی کرد، آنگاه گوساله‌ای فربه [و بریان‌] به میان آورد"},{"SurahNumber":51,"VerseNumber":27,"Text":"پس آن را نزدیک ایشان نهادند گفت چرا نمی‌خورید؟"},{"SurahNumber":51,"VerseNumber":28,"Text":"سپس از آنان ترسی در دل یافت، گفتند مترس و او را به فرزندی دانا بشارت دادند"},{"SurahNumber":51,"VerseNumber":29,"Text":"آنگاه زنش با آوایی [بلند] رو به او آورد و بر چهره‌اش چک زد و گفت [چگونه فرزند بزایم که من‌] پیرزنی سترون هستم‌"},{"SurahNumber":51,"VerseNumber":30,"Text":"[فرشتگان‌] گفتند پروردگارت چنین فرموده است، که او فرزانه داناست‌"},{"SurahNumber":51,"VerseNumber":31,"Text":"گفت ای فرشتگان کار و بار شما چیست؟"},{"SurahNumber":51,"VerseNumber":32,"Text":"گفتند ما به سر وقت قومی گنهکار فرستاده شده‌ایم‌"},{"SurahNumber":51,"VerseNumber":33,"Text":"تا بر آنان سنگواره‌ای از گل فروباریم‌"},{"SurahNumber":51,"VerseNumber":34,"Text":"که [هر یک‌] از جانب پروردگارت نشان کرده است و خاص تجاوزکاران است‌"},{"SurahNumber":51,"VerseNumber":35,"Text":"آنگاه هر کس را که از مؤمنان بود [از آنجا] بیرون بردیم‌"},{"SurahNumber":51,"VerseNumber":36,"Text":"چندانکه در آنجا جز خانه‌ای از آن مسلمانان، نیافتیم‌"},{"SurahNumber":51,"VerseNumber":37,"Text":"و در آنجا نشانه‌ای برای کسانی که از عذاب دردناک می‌ترسند، باقی نهادیم‌"},{"SurahNumber":51,"VerseNumber":38,"Text":"و در مورد موسی، آنگاه که او را با حجتی آشکار به سوی فرعون فرستادیم‌"},{"SurahNumber":51,"VerseNumber":39,"Text":"سپس رو به سپاه خویش برگشت و گفت [او] جادوگر یا دیوانه است‌"},{"SurahNumber":51,"VerseNumber":40,"Text":"سرانجام او و سپاهیانش را فروگرفتیم، سپس او را که نکوهیده بود به دریا انداختیم و [غرقه ساختیم‌]"},{"SurahNumber":51,"VerseNumber":41,"Text":"و در مورد عاد، آنگاه که بر آنان بادی سترون فرستادیم‌"},{"SurahNumber":51,"VerseNumber":42,"Text":"که هیچ چیزی که بر آن می‌گذشت باقی نمی‌گذاشت، مگر آنکه آن را مانند خاک و خاشاک می‌ساخت‌"},{"SurahNumber":51,"VerseNumber":43,"Text":"و در مورد ثمود آنگاه که به آنان گفته شد که تا زمانی [معین‌] از زندگی برخوردار شوید"},{"SurahNumber":51,"VerseNumber":44,"Text":"سپس از فرمان پروردگارشان سرپیچیدند، آنگاه صاعقه‌[ی مرگ‌] آنان را که [درمانده‌وار] می‌نگریستند، فروگرفت‌"},{"SurahNumber":51,"VerseNumber":45,"Text":"آنگاه توان ایستادن هم نداشتند و کین‌ستان نبودند"},{"SurahNumber":51,"VerseNumber":46,"Text":"و قوم نوح از آن پیش، که آنان قومی نافرمان بودند"},{"SurahNumber":51,"VerseNumber":47,"Text":"و آسمان را توانمندانه برافراشتیم و ما توانمندیم‌"},{"SurahNumber":51,"VerseNumber":48,"Text":"و زمین را گستراندیم چه نیکو گستراننده‌ایم‌"},{"SurahNumber":51,"VerseNumber":49,"Text":"و از هر چیز گونه‌هایی آفریدیم باشد که پند گیرید"},{"SurahNumber":51,"VerseNumber":50,"Text":"پس در خداوند بگریزید، که من برای شما از جانب او هشداردهنده‌ای آشکارم‌"},{"SurahNumber":51,"VerseNumber":51,"Text":"و در جنب خداوند خدایی دیگر قائل مشوید که من برای شما از جانب او هشداردهنده‌ای آشکارم‌"},{"SurahNumber":51,"VerseNumber":52,"Text":"بدین‌سان برای پیشینیان آنان هیچ پیامبری نیامد مگر آنکه گفتند [او] جادوگر یا دیوانه است‌"},{"SurahNumber":51,"VerseNumber":53,"Text":"آیا همدیگر را بدان سفارش کرده‌اند؟ حق این است که قومی طغیانگرند"},{"SurahNumber":51,"VerseNumber":54,"Text":"پس، از آنان روی بگردان که تو سزاوار سرزنش نیستی‌"},{"SurahNumber":51,"VerseNumber":55,"Text":"و پند بده که اندرز مؤمنان را سود دهد"},{"SurahNumber":51,"VerseNumber":56,"Text":"و جن و انس را جز برای آنکه مرا بپرستند، نیافریده‌ام‌"},{"SurahNumber":51,"VerseNumber":57,"Text":"از آنان رزقی نخواسته‌ام و نخواسته‌ام که به من خوراک دهند"},{"SurahNumber":51,"VerseNumber":58,"Text":"بی‌گمان خداوند است که روزی‌بخش نیرومند استوار است‌"},{"SurahNumber":51,"VerseNumber":59,"Text":"آری برای [این‌] ستمکاران هم نصیبی [از عذاب‌] همانند نصیب یارانشان است، نباید که به شتابش از من بطلبند"},{"SurahNumber":51,"VerseNumber":60,"Text":"پس وای بر کافران از آن روزشان که وعده‌اش را به ایشان داده‌اند"}]}