{"Id":315,"LanguageCodes":["si","sin"],"Name":"sin-wwwislamhouseco","Author":"Www.islamhouse.com","Language":"Sinhala","Description":"Sinhala","Direction":"ltr","Source":"www.islamhouse.com","Translations":[{"SurahNumber":53,"VerseNumber":1,"Text":"තවද වැටී (සැඟවී) යන තරු මත දිවුරමින්"},{"SurahNumber":53,"VerseNumber":2,"Text":"තවද නුඹලාගේ සහචරයා (වන මුහම්මද්) මංමුළා නොවීය. තවද ඔහු නොමග නොගියේය"},{"SurahNumber":53,"VerseNumber":3,"Text":"තවද ඔහු මනෝ ඉච්ඡාවෙන් කතා නොකරයි"},{"SurahNumber":53,"VerseNumber":4,"Text":"එය හෙළි දරව් කරන ලද දේව පණිවිඩ මිස නැත"},{"SurahNumber":53,"VerseNumber":5,"Text":"අති බලවත් කෙනෙකු (වන ජිබ්රයීල්) එය ඉගැන්වීය"},{"SurahNumber":53,"VerseNumber":6,"Text":"(ඔහු අලංකාර) පරිපූර්ණ හැඩයෙන් යුක්ත විය. තවද ඔහු (ඉහළට නැග නබි ඉදිරියේ) දිස් වූවේය"},{"SurahNumber":53,"VerseNumber":7,"Text":"තවද ඔහු ඉහළම ක්ෂතිජයෙහි විය"},{"SurahNumber":53,"VerseNumber":8,"Text":"පසු ව ඔහු පහළට පැමිණ (ඔහු) අසළටම පැමිණියේය"},{"SurahNumber":53,"VerseNumber":9,"Text":"එවිට ඔහු දුනු දෙකක දුර ප්‍රමාණයට විය. එසේ නැතහොත් ඊටත් වඩා සමීප විය"},{"SurahNumber":53,"VerseNumber":10,"Text":"එවිට (අල්ලාහ්) ඔහුට හෙළි කළ දේ, ඔහු ඔහුගේ ගැත්තා ( වූ නබිවරයා) ට හෙළි කළේය"},{"SurahNumber":53,"VerseNumber":11,"Text":"ඔහු (නබිවරයා) දුටු දෑ (ඔහුගේ) සිත බොරු නොකළේය"},{"SurahNumber":53,"VerseNumber":12,"Text":"එහෙයින් ඔහු දුටු දෑ සම්බන්ධයෙන් නුඹලා ඔහු සමග වාද කරන්නෙහු ද"},{"SurahNumber":53,"VerseNumber":13,"Text":"තවද, නිසකවම ඔහු (නබිවරයා) තවත් වතාවක් ඔහු (ජිබ්රයීල්ව සිය සැබෑ ස්වරූපයෙන්) පහළ වනු දුටුවේය"},{"SurahNumber":53,"VerseNumber":14,"Text":"සිද්රතුල් මුන්තහා (හෙවත් මායිම පිහිටි ගසක්) අබියසය"},{"SurahNumber":53,"VerseNumber":15,"Text":"ඒ අබියස ජන්නතුල් මඃවා (හෙවත් ස්වර්ග උයන) විය"},{"SurahNumber":53,"VerseNumber":16,"Text":"සිද්රා ගස ආවරණය කරන දෑ ආවරණය කරන විට"},{"SurahNumber":53,"VerseNumber":17,"Text":"බැල්ම ඉවත් නොවීය. එසේම එය සීමාව ඉක්ම නොවීය"},{"SurahNumber":53,"VerseNumber":18,"Text":"තම උත්තම පරමාධිපතිගේ ඉමහත් සංඥාවන් කිහිපයක් සැබැවින්ම ඔහු දුටුවේය"},{"SurahNumber":53,"VerseNumber":19,"Text":"ලාත් හා උzස්zසා නුඹලා දුටුවෙහු ද"},{"SurahNumber":53,"VerseNumber":20,"Text":"අනෙක් තුන්වැනියා මනාත්ය"},{"SurahNumber":53,"VerseNumber":21,"Text":"නුඹලාට පිරිමි(දරුව)න් හා ඔහුට ගැහැනු(දරුව)න් ද"},{"SurahNumber":53,"VerseNumber":22,"Text":"එවිට එය අසාධාරණ බෙදීමකි"},{"SurahNumber":53,"VerseNumber":23,"Text":"ඒවා නුඹලා හා නුඹලාගේ මුතුන් මිත්තන් ඒවාට නම් තැබූ (හිස් අර්ථ) නාමයන් මිස නැත. ඒවා පිළිබඳ කිසිදු බලතල අල්ලාහ් පහළ නොකළේය. ඔවුහු අනුමානය හා සිත් ආශා කරන දෑ මිස (වෙනෙකක්) අනුගමනය නොකරති. ඔවුන්ගේ පරමාධිපතිගෙන් ඔවුන් වෙත සැබැවින්ම යහමග පැමිණ ඇත"},{"SurahNumber":53,"VerseNumber":24,"Text":"එසේ නැතහොත් තමන් කැමති දෑ මිනිසාට තිබේ ද"},{"SurahNumber":53,"VerseNumber":25,"Text":"එහෙත් මතු ලොව හා මෙලොව අල්ලාහ් සතුය"},{"SurahNumber":53,"VerseNumber":26,"Text":"අහස්හි මලක්වරුන් කොපමණදෝ සිටින්නාහ. ඔවුන්ගේ මැදිහත්වීම කිසිවකින් ප්‍රයෝජනවත් නොවෙයි. තමන් අභිමත කොට පිළිගත් අයට අල්ලාහ් අනුමැතිය දීමෙන් පසු ව මිස"},{"SurahNumber":53,"VerseNumber":27,"Text":"නියත වශයෙන්ම කව්රුන් මතු ලොව පිළිබඳ විශ්වාස නොකරන්නේද ඔවුන් මලක්වරුන්ට ගැහැනුන්ගේ නාමයෙන් නම් තබති"},{"SurahNumber":53,"VerseNumber":28,"Text":"තවද ඒ පිළිබඳ ව ඔවුනට කිසිදු දැනුමක් නැත. ඔවුහු අනුමානය මිස වෙනත් කිසිවක් අනුගමනය නොකරති. තවද නියත වශයෙන්ම අනුමානය සත්‍යයට එරෙහිව වූ කිසිවකට ප්‍රයෝජනවත් නොවනු ඇත"},{"SurahNumber":53,"VerseNumber":29,"Text":"එහෙයින් අප මෙනෙහි කිරීමෙන් පිටුපා මෙලොව ජීවිතය හැර වෙනෙකක් අපේක්ෂා නොකරන අය ඔබ නොසලකා හරිනු"},{"SurahNumber":53,"VerseNumber":30,"Text":"එය ඔවුන්ගේ දැනුමේ ප්‍රමාණයයි. ඔහුගේ මාර්ගයෙන් නොමග ගියවුන් ගැන නියත වශයෙන්ම නුඹගේ පරමාධිපති වන ඔහු මැනවින් දන්නාය. එමෙන්ම යහමග ලැබූවන් ගැන ද ඔහු මැනවින් දන්නාය"},{"SurahNumber":53,"VerseNumber":31,"Text":"තවද අහස් හි ඇති දෑ හා මහපොළොවේ ඇති දෑ අල්ලාහ් සතුය. නපුරුකම් කළවුනට ඔවුන් සිදු කළ දෑ අනුව ප්‍රතිවිපාක දෙනු පිණිසත් යහපත් අයුරින් යහකම් කළවුනට ප්‍රතිඵල දෙනු පිණිසත්ය"},{"SurahNumber":53,"VerseNumber":32,"Text":"ඔවුහු වනාහි සුළු වැරදි හැර මහා පාපයන්ගෙන් හා අශීලාචාර දැයින් වැළකී සිටියවුන් වෙති. නියත වශයෙන්ම නුඹගේ පරමාධිපති සමාව දීමේ දී අප්‍රමාණය. ඔහු නුඹලා මහපොළොවේ බිහි කළ විට ද නුඹලාගේ මව්වරුන්ගේ කුසවල් තුළ නුඹලා කලලයක් ලෙස සිටි විට ද නුඹලා ගැන මැනවින් දැන සිටියේ ඔහුය. එහෙයින් නුඹලා නුඹලා ගැන ම ශුද්ධවන්තයින් යැයි නොසලකනු. බිය බැතිමතුන් පිළිබඳ ව මැනවින් දන්නා ඔහුය"},{"SurahNumber":53,"VerseNumber":33,"Text":"(සත්‍යය මාර්ගයෙන්) හැරී ගොස්"},{"SurahNumber":53,"VerseNumber":34,"Text":"ස්වල්පයක් පිරිනමා (ඉතිරිය) වළක්වා ගත් අය ව නුඹ නොදුටුවෙහි ද"},{"SurahNumber":53,"VerseNumber":35,"Text":"ඔහු දකින්නට නම්, ඔහු වෙත සැඟැවුණු ඥානය තිබේද"},{"SurahNumber":53,"VerseNumber":36,"Text":"එසේ නැතහොත් මූසාගේ ග්‍රන්ථයේ ඇති දෑ ඔහු දන්වනු නොලැබුවේ ද"},{"SurahNumber":53,"VerseNumber":37,"Text":"(ආඥාවන්) පූර්ණ ව ඉටු කළ ඉබ්‍රාහීම්ගේ ග්‍රන්ථයේ ඇති දෑ ඔහු දන්වනු නොලැබුවේ ද"},{"SurahNumber":53,"VerseNumber":38,"Text":"එනම්, බර උසුලන්නා තවකෙකුගේ බර උසුළන්නේ නැත"},{"SurahNumber":53,"VerseNumber":39,"Text":"මිනිසාට ඔහු උත්සාහ කළ දෑ හැර වෙන කසිවක් නොමැත"},{"SurahNumber":53,"VerseNumber":40,"Text":"තවද නියත වශයෙන්ම ඔහුගේ උත්සාහය මතු පෙන්වනු ලැබේ"},{"SurahNumber":53,"VerseNumber":41,"Text":"පසු ව පූර්ණවත් ප්‍රතිඵල ඔහුට පිරිනමනු ලබන්නේය. (යනුවෙන් මූසා හා ඉබ්‍රාහීම්ගේ ග්‍රන්ථයේ විය)"},{"SurahNumber":53,"VerseNumber":42,"Text":"තවද නියත වශයෙන්ම, අවසානයේදී (සියලු දෙනාගේ) නැවත හැරීයාම, නුඹගේ පරමාධිපති වෙතයි"},{"SurahNumber":53,"VerseNumber":43,"Text":"තවද නියත වශයෙන්ම ඔහු සිනහව ඇති කරන්නේය. ඇඬීමටද සලස්වන්නේය"},{"SurahNumber":53,"VerseNumber":44,"Text":"තවද නියත වශයෙන්ම ඔහු මරණයට පත් කරවන්නේය. තවද නැවත ප්‍රාණය දෙන්නේය"},{"SurahNumber":53,"VerseNumber":45,"Text":"නියත වශයෙන්ම ඔහු ස්ත්‍රී පුරුෂ ලෙසින් යුවල මවා ඇත්තේය"},{"SurahNumber":53,"VerseNumber":46,"Text":"නියත වශයෙන්ම ඔහු ශුක්‍රාණු බිඳුවකින් එය විදින විට ( නුඹලාව නිර්මාණය කරන්නේය)"},{"SurahNumber":53,"VerseNumber":47,"Text":"තවද නියත වශයෙන්ම නැවතත් නිර්මාණය කිරීම ඔහු කෙරෙහි (වූ වගකීමක්) ය"},{"SurahNumber":53,"VerseNumber":48,"Text":"තවද නියත වශයෙන්ම ඔහු පොහොසත් කරවන්නේය. සෑහීමට පත් කරවන්නේය"},{"SurahNumber":53,"VerseNumber":49,"Text":"තවද නියත වශයෙන්ම ඔහු ෂිඃරා (නම් දීප්තිමත් තාරකාවෙ)හි හිමිපාණන් වේ"},{"SurahNumber":53,"VerseNumber":50,"Text":"තවද නියත වශයෙන්ම පෙර විසූ ආද් ජනයා විනාශ කළේ ද ඔහුය"},{"SurahNumber":53,"VerseNumber":51,"Text":"තවද සමූද් ජනයා ද (විනාශ කළේය) එවිට ඔහු (කිසිවෙකු) ඉතිරි නොකළේය"},{"SurahNumber":53,"VerseNumber":52,"Text":"තවද පෙර සිටි නූහ්ගේ ජනයා ද (ඔහු විනාශ කළේය.) නියත වශයෙන්ම ඔවුහු දරුණු ලෙස අපරාධ කොට සීමාව ඉක්මවා ගිය පිරිසක් වූහ"},{"SurahNumber":53,"VerseNumber":53,"Text":"තවද උඩු යටිකුරු කරනු ලැබූ නගරය ද ඔහු බිමට හෙළුවේ ය"},{"SurahNumber":53,"VerseNumber":54,"Text":"එවිට ආවරණය කළ දෑ (වේදනාව) එය ආවරණය කළේය"},{"SurahNumber":53,"VerseNumber":55,"Text":"එහෙයින් නුඹගේ පරමාධිපතිගේ කවර අනුග්‍රහයක් නුඹ සැක කරන්නෙහි ද"},{"SurahNumber":53,"VerseNumber":56,"Text":"මෙය පෙර පැවති අවවාද අතුරින් වූ අවවාදයකි"},{"SurahNumber":53,"VerseNumber":57,"Text":"සමීප වන දෑ (විනිශ්චය දිනය) සමීප වී ඇත"},{"SurahNumber":53,"VerseNumber":58,"Text":"අල්ලාහ්ගෙන් තොර ව නිරාවරණය කරන්නෙකු එයට නැත"},{"SurahNumber":53,"VerseNumber":59,"Text":"එහෙයින් මෙම පුවත ගැන නුඹලා පුදුම වන්නෙහුද"},{"SurahNumber":53,"VerseNumber":60,"Text":"තවද නුඹලා සිනහ සෙන්නෙහුය. තවද නුඹලා නොහඬා සිටින්නෙහුය"},{"SurahNumber":53,"VerseNumber":61,"Text":"නුඹලා නොසැලකිල්ලෙන් සිටිහුය"},{"SurahNumber":53,"VerseNumber":62,"Text":"එහෙයින් නුඹලා අල්ලාහ්ට සුජූද් කොට නැමදුම් කරනු"}]}