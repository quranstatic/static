{"Id":199,"LanguageCodes":["ilp"],"Name":"ilp-abdulazizgroaal","Author":"Abdul Aziz Gro Aalem Saromintang","Language":"Iranun","Description":"Iranun","Direction":"ltr","Source":"https://www.islamic-invitation.com/ , King Fahd Quran Complex","Translations":[{"SurahNumber":51,"VerseNumber":1,"Text":"Ibut ko puphamanambur sa mabandus"},{"SurahNumber":51,"VerseNumber":2,"Text":"Go so puphamangawid sa mapunud"},{"SurahNumber":51,"VerseNumber":3,"Text":"Go so puphulalatas sa malbod"},{"SurahNumber":51,"VerseNumber":4,"Text":"Go so di-i nggomonggomon ko Sogowan"},{"SurahNumber":51,"VerseNumber":5,"Text":"Mata-an a so idi diyandi rukano na titho a bunar"},{"SurahNumber":51,"VerseNumber":6,"Text":"Go Mata-an! A so Kokoman na phakatana dun"},{"SurahNumber":51,"VerseNumber":7,"Text":"Ibut ko Langit a adun a manga lalanon"},{"SurahNumber":51,"VerseNumber":8,"Text":"Mata-an! A sukano na matatago dun ko Katharo a shosorangsorang"},{"SurahNumber":51,"VerseNumber":9,"Text":"Puphakatalikhod non so tao a (andanga) piyakatalikhod"},{"SurahNumber":51,"VerseNumber":10,"Text":"Pimorka-an so manga bokhag"},{"SurahNumber":51,"VerseNumber":11,"Text":"So siran na matatago ko kada a mulung a khikalilipat"},{"SurahNumber":51,"VerseNumber":12,"Text":"Iphagisha iran: O anda so Alongan a Kokoman"},{"SurahNumber":51,"VerseNumber":13,"Text":"Si-i ko Alongan a siran na thotongun siran ko Apoi"},{"SurahNumber":51,"VerseNumber":14,"Text":"Ta Ami niyo so kathotonga rukano! Giyaya so sukano na puphagalokalokan niyo sukaniyan"},{"SurahNumber":51,"VerseNumber":15,"Text":"Mata-an! A so Miyamananggila na si-i ko manga Sorga go manga bowalan"},{"SurahNumber":51,"VerseNumber":16,"Text":"A tatarima-an niran so ini bugai kiran o Kadnan niran. Mata-an! A siran na aya butad iran ko ona-an noto na miphipiyapiya siran"},{"SurahNumber":51,"VerseNumber":17,"Text":"Aya butad iran na maito ko kagagawi-i a ipuphakatorog iran"},{"SurahNumber":51,"VerseNumber":18,"Text":"Go si-i ko kapukhakalibabas iyan, na siran na puphanguni siran sa Ma-ap (ko Allah)"},{"SurahNumber":51,"VerseNumber":19,"Text":"Go si-i ko manga tamok iran na adun a rukon o Puphamanguni, go so di Phamanguni"},{"SurahNumber":51,"VerseNumber":20,"Text":"Na adun a matatago ko Lopa a manga tanda ko khitotomangkud"},{"SurahNumber":51,"VerseNumber":21,"Text":"Go shisi-i (pun) ko manga ginawa, niyo: Ba kano di phangilailai"},{"SurahNumber":51,"VerseNumber":22,"Text":"Go shisi-i ko Langit so pagupur rukano, go so idi diyandi rukano"},{"SurahNumber":51,"VerseNumber":23,"Text":"Na ibut ko Kadnan o Langit a go so Lopa, ka Mata-an naya! A titho a bunar, lagid o Matan-an! A sukano na Katharo iyo"},{"SurahNumber":51,"VerseNumber":24,"Text":"Ino a miyakatalingoma Ruka so Totholan ko manga banto o Ibrahim a (manga Malaikat a) Khisusula-an"},{"SurahNumber":51,"VerseNumber":25,"Text":"Gowani a somolud siran non na Mitharo siran: Sa Salaam! Somimbag: Sa Salaam! (Miyapamikir Iyan a): Pagtao wai a di makikilala"},{"SurahNumber":51,"VerseNumber":26,"Text":"Na minanai somong ki Karoma niyan na mini-oma Niyan a sapi a piyagiyao"},{"SurahNumber":51,"VerseNumber":27,"Text":"Na ini o bai Niyan kiran, na Pitharo Iyan: Ino kano di khan"},{"SurahNumber":51,"VerseNumber":28,"Text":"Na Kiya-akinan kiran sa kaluk. Na Pitharo iran: Di Ka khaluk. Na Piyanothol iran non a Mama a Mata-o (a Ipumbawata iyan)"},{"SurahNumber":51,"VerseNumber":29,"Text":"Na miyakaoma si Karoma Niyan, a mikokorot a lagam iyan, na miyatuphi iyan a Parasiyan, go Miyatharo Iyan: (Sa kun na) lokus, a baluk"},{"SurahNumber":51,"VerseNumber":30,"Text":"Pitharo iran: Manaya dun man, so Pitharo o Kandnan ka Mata-an! A Sukaniyan na Sukaniyan so Maongangun, a Mata-o"},{"SurahNumber":51,"VerseNumber":31,"Text":"Pitharo Iyan: Antona-a i pagangin niyo, hai manga Sogo"},{"SurahNumber":51,"VerseNumber":32,"Text":"Pitharo iran: A Mata-an! A Sukami na Siyogo Kami ko pagtao a manga sala"},{"SurahNumber":51,"VerseNumber":33,"Text":"Ka-a Nami siran kapakaorani sa Ator a pho-on sa lipao"},{"SurahNumber":51,"VerseNumber":34,"Text":"Toto o san si-i ko Kadnan Ka a ruk o manga malawani"},{"SurahNumber":51,"VerseNumber":35,"Text":"Na piyakaliyo Ami so matatago-on ko Miyamaratiyaya"},{"SurahNumber":51,"VerseNumber":36,"Text":"Na da-a miyato-on Nami ron a salakao ko isa ka Walai a manga Muslim"},{"SurahNumber":51,"VerseNumber":37,"Text":"Na ini bagak Ami ron so tanda a ruk o siran a ika aluk iran so siksa a malipudus"},{"SurahNumber":51,"VerseNumber":38,"Text":"Go si-i (pun) ko Musa gowani a Sogo on Ami ko Pir-aon rakhus o katantowan, a mapayag"},{"SurahNumber":51,"VerseNumber":39,"Text":"Na tomiyalikhod a rakhus o gomagabai ron, go Pitharo iyan: A balik mata o di na tataraponan"},{"SurahNumber":51,"VerseNumber":40,"Text":"Na siniksa Ami sukaniyan go so manga tantara iyan, na ini bowang Ami siran ko Kalodan, a sukaniyan na kapuphanginsoya-an"},{"SurahNumber":51,"VerseNumber":41,"Text":"Go si-i (pun) ko pagtao a Ad gowani a botawanan Ami kiran so ndo a maminasa"},{"SurahNumber":51,"VerseNumber":42,"Text":"Da-a pulao-on niyan a maito bo a miyadansal iyan a ba niyan noto da baloya a ishan o lopapuk"},{"SurahNumber":51,"VerseNumber":43,"Text":"Go si-i (pun) ko pagtao a Samood gowani a Tharo-on kiran; a shonor kano sa taman ko wakto (o siksa)"},{"SurahNumber":51,"VerseNumber":44,"Text":"Na pimaratabatan niran so Sogowan o Kadnan niran, na miyadansal siran o lalis, a siran na kasasandungan niran"},{"SurahNumber":51,"VerseNumber":45,"Text":"Na da siran makagaga gomanat, go da iran malinding a ginawa iran"},{"SurahNumber":51,"VerseNumber":46,"Text":"Go so pagtao o Nuh gowani: Mata-an! A siran na miyabaloi siran a pagtao a manga songklid"},{"SurahNumber":51,"VerseNumber":47,"Text":"Go so Langit na pimbalai Ami sukaniyan sabap ko bagur, go Mata-an! A Sukami 1 titho a miyaka o ladon"},{"SurahNumber":51,"VerseNumber":48,"Text":"Go so Lopa na kiyayat Ami sukaniyan, na sayana a mapiya so Miyangayaton"},{"SurahNumber":51,"VerseNumber":49,"Text":"Go so langowan taman na Inadun Ami a nggaganapa; ka an niyo PukhatadumÄ±"},{"SurahNumber":51,"VerseNumber":50,"Text":"Na pagagao kano ko Allah. Mata-an! A Sakun na Puphamakaiktiyar rukano, a mapayag a pho-on Rukaniyan"},{"SurahNumber":51,"VerseNumber":51,"Text":"Na di kano phangumba-al sa rimbang o Allah a Katohanan a salakao. Mata-an! A Sakun na Puphamaka-iktiyar rukano, a mapayag a pho-on Rukaniyan"},{"SurahNumber":51,"VerseNumber":52,"Text":"Maoto dun man, a da-a miyakatalingoma ko siran a miya-ona an niran a Sogo a ba iran nda Tharowa: A balik mata, o di na tataraponan"},{"SurahNumber":51,"VerseNumber":53,"Text":"Ba iran naya ini thatanana? Kuna, ka siran na pagtao a manga darowaka"},{"SurahNumber":51,"VerseNumber":54,"Text":"Na Talikhodingka siran, ka kuna ba adun a pa-awing Ka on"},{"SurahNumber":51,"VerseNumber":55,"Text":"Na Panguthoma Ka, ka Mata-an! A so thoma na phakanggai a gona ko Miyamaratiyaya"},{"SurahNumber":51,"VerseNumber":56,"Text":"Na da-a Kiya-aduna Ko ko manga Jinn go so manga Manosiya, a rowar sa ana Ko iran Mashowasowat"},{"SurahNumber":51,"VerseNumber":57,"Text":"Da-a singanin Akun kiran a pagupur, go di Akun singanin i kapakakana iran Rakun"},{"SurahNumber":51,"VerseNumber":58,"Text":"Mata-an! A so Allah na Sukaniyan so Puphagupur,- a Khiruk ko Bagur, a di putharotos"},{"SurahNumber":51,"VerseNumber":59,"Text":"Na Mata-an! A adun a bagiyan o siran a Mindadarowaka a kipantag (ko siksa) a lagid o kipantag o manga pud iran; na di ran Rakun maphanguni i kapagalokaloki ron"},{"SurahNumber":51,"VerseNumber":60,"Text":"Na sangat a siksa a bagiyan o siran a Miyamangongkir, si-i ko Alongan niran a so idi diyandi kiran"}]}