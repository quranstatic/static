{"Id":78,"LanguageCodes":["cs","ces"],"Name":"ces-arnykl","Author":"A. R. Nykl","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":17,"VerseNumber":1,"Text":"Chválen budiž ten, jenž za NOCI PŘENESL služebníka svého z modlitebnice posvátné do modlitebnice nejvzdálenější, jejímuž okruží požehnali jsme, abychom ukázali mu znamení svá: onť zajisté vše slyší a obzírá"},{"SurahNumber":17,"VerseNumber":2,"Text":"A dali jsme Mojžíšovi Knihu a učinili jsme ji vedením SYNŮM ISRAELE, nakázavše jim: „Nebeřte si jiného zastánce vedle mne"},{"SurahNumber":17,"VerseNumber":3,"Text":"potomstvo těch, které na vodách nesli jsme s Noemem: onť zajisté služebníkem byl vděčným!“"},{"SurahNumber":17,"VerseNumber":4,"Text":"A usoudili jsme synům Israele v Knize: „Zajisté dvakráte nepravostí naplníte zemi a vzpychnete pýchou velkou.“"},{"SurahNumber":17,"VerseNumber":5,"Text":"A když naplnila se lhůta první pohrůžky, poslali jsme na vás služebníky své, lid urputnosti velké; i prohledali nejvnitrnější část obydlí vašich: tím stala se hrozba skutkem"},{"SurahNumber":17,"VerseNumber":6,"Text":"Pak opět dali jsme přijíti řadu na vás, abyste přemohli je; a rozhojnili jsme statky vaše i děti: a učinili jsme vás početnějšími mužstvem"},{"SurahNumber":17,"VerseNumber":7,"Text":"(Řekli jsme): „Konáte-li dobro, konáte je pro sebe samy a konáte-li zlo, tedy proti sobě samým.“ A když naplnila se lhůta druhé (pohrůžky, vyslali jsme nepřátele na vás), aby poškodili tváře vaše a vnikli do modlitebnice, jakož byli vnikli do ní po prvé a aby zničili vše dobyté jimi zničením úplným"},{"SurahNumber":17,"VerseNumber":8,"Text":"Snad Pán váš smiluje se nad vámi: však začnete-li znovu, začneme i my znovu: a učinili jsme peklo pro nevěřící vězením"},{"SurahNumber":17,"VerseNumber":9,"Text":"Zajisté pak tento Korán vede ke všemu, což nejpřímějším jest a radostnou zvěst oznamuje věřícím, kteří dobré konají skutky, že připravena jest jim odměna velká"},{"SurahNumber":17,"VerseNumber":10,"Text":"zajisté pak těm, kdož nevěří v život budoucí, schystali jsme trest bolestný"},{"SurahNumber":17,"VerseNumber":11,"Text":"Člověk modlí se o zlo stejně jako o dobro, neboť člověk jest ukvapený"},{"SurahNumber":17,"VerseNumber":12,"Text":"Učinili jsme noc a den dvěma znameními: a zastínili jsme znamení noci a učinili jsme znamení dne jasně viditelným, abyste mohli získávati si milosti od Pána svého a abyste znali počet roků a sčítání (jich): rozdělili jsme pak všechny věci přesným rozdělením"},{"SurahNumber":17,"VerseNumber":13,"Text":"A každému člověku připevnili jsme osud jeho na šíj: a vytáhneme každému v den vzkříšení knihu, již shledá otevřenou"},{"SurahNumber":17,"VerseNumber":14,"Text":"„Čti knihu svou! Sám postačíš si dnes jako súčtovatel proti sobě samému!“"},{"SurahNumber":17,"VerseNumber":15,"Text":"A kdožkoliv přijímá (pravé) vedení, jen pro sebe sama tak činí: a kdožkoli v blud zachází, jen proti sobě samému tak činí. Nikterá duše, nesoucí vlastní břímě, nebude obtěžkána břemenem duše druhé a nikdy netrestali jsme, dokud nebyli jsme (předem) vyslali posla"},{"SurahNumber":17,"VerseNumber":16,"Text":"A když chtěli jsme, zahladiti město, dali jsme nařízení svá obyvatelům jeho bohatším zkaženým, (však nepřestali nepravostmi plniti je): i potvrzeno bylo nad městem odsouzení a naprostým zničili jsme je zničením"},{"SurahNumber":17,"VerseNumber":17,"Text":"A kolik zahubili jsme pokolení po Noemovi! A Pán tvůj dostačitelným jest znatelem a pozorovatelem hříchů služebníků svých"},{"SurahNumber":17,"VerseNumber":18,"Text":"Z těch, kdož baží po tomto rychle mizícím žití, dáme rychle, cožkoliv chceme, komukoliv chceme: však poté schystali jsme mu peklo, v němž sžíhán bude, potupen, zavržen"},{"SurahNumber":17,"VerseNumber":19,"Text":"ale kdož baží po životě budoucím a snaží se dosíci ho snahou jej hodnou, a jest věřícím — snažení těchto jest bohulibé"},{"SurahNumber":17,"VerseNumber":20,"Text":"Oběma, těmto i oněm, rozhojníme dary Pána tvého, neboť dary Pána tvého nikomu nebudou odmítnuty"},{"SurahNumber":17,"VerseNumber":21,"Text":"pohleď, jak dali jsme přednost jedněm nad druhými: však jistotně v životě budoucím větší budou stupně a větší bude rozdíl v přednosti"},{"SurahNumber":17,"VerseNumber":22,"Text":"Nestav vedle Boha bohů jiných, abys neupadl v pohanu, opuštění"},{"SurahNumber":17,"VerseNumber":23,"Text":"A přikázal Pán tvůj, abyste nectili (jiného boha), mimo něho a abyste laskavě chovali se k rodičům, ať již jeden z nich, či oba dospěli stáří v domě tvém. Nemluv k nim „Pfuj,“ aniž hubuj na ně, nýbrž mluv k nim řečí uctivou"},{"SurahNumber":17,"VerseNumber":24,"Text":"a skloň před nimi křídlo pokory z laskavost a rci: „Pane, buď milostiv jim, tak jako oni vychovali mne za malička.“"},{"SurahNumber":17,"VerseNumber":25,"Text":"Pán váš nejlépe ví o tom, co jest v nitrech vašich: jste-li spravedlivými; onť pak zajisté k těm, kdož kají se, velký jest v odpouštění"},{"SurahNumber":17,"VerseNumber":26,"Text":"A dávej příbuzným svým, což přináleží jim, a taktéž nuzným a pocestným a nemarnotratni marnotratně"},{"SurahNumber":17,"VerseNumber":27,"Text":"neboť marnotratní bratry jsou Satana a Satan byl vůči Pánu svému vzdorný"},{"SurahNumber":17,"VerseNumber":28,"Text":"však odstraníš-li se od nich, sám snaže se získati podílu z milosrdenství Pána svého, jejž dosáhnouti doufáš, aspoň rci jim slovo útěšné"},{"SurahNumber":17,"VerseNumber":29,"Text":"Neklaď ruky své přivázané za krk, aniž otvírej ji dokořán, abys v hanu neupadl a bídu"},{"SurahNumber":17,"VerseNumber":30,"Text":"Zajisté Pán tvůj buď otevřenou rukou popřává darů svých, komu chce, aneb odměřuje je, neboť on ohledně služebníků svých dobře jest zpraven a pozoruje je"},{"SurahNumber":17,"VerseNumber":31,"Text":"A nezabíjejte dítek svých ze strachu před nedostatkem: obživíme je i vás: v pravdě ubíjení jich jest hříchem velkým"},{"SurahNumber":17,"VerseNumber":32,"Text":"A nepřibližujte se cizoložství, neboť smilstvem jest a špatnou cestou"},{"SurahNumber":17,"VerseNumber":33,"Text":"A nezabíjejte osoby, kterou Bůh zapověděl vám zabíjeti, vyjma po právu: a kdožkoli zabil by nespravedlivě, tu dali jsme blízkému příbuznému zabitého moc (odvety): však nechť nedopustí se výstřednosti v zabití, jinak vinník najde opět proti němu pomocníky"},{"SurahNumber":17,"VerseNumber":34,"Text":"A nedotýkejte se jmění sirotka, vyjma ve způsobu nejlepším, dokud nedosáhne dospělosti: a dodržujte závazky své, neboť za závazek bude dlužno zodpovídat se"},{"SurahNumber":17,"VerseNumber":35,"Text":"A dodržujte správně míru, když měříte a važte váhou přímou: toto jest lépe pro vás a nejlepším rozhodnutím"},{"SurahNumber":17,"VerseNumber":36,"Text":"A nenásleduj toho, o čem nemáš vědění: zajisté ze sluchu, zraku a (citu) srdce — ze všech těchto bude dlužno zodpovídati se"},{"SurahNumber":17,"VerseNumber":37,"Text":"A nevykračuj si pyšně po zemi, neboť nelze ti rozpoltiti zemi, aniž dosíci vrchu hor (svou) výškou"},{"SurahNumber":17,"VerseNumber":38,"Text":"vše to špatností jest u Pána tvého, jemu odpornou"},{"SurahNumber":17,"VerseNumber":39,"Text":"Toto jest částí toho, což vnuknul ti Pán tvůj z moudrosti: i nestav vedle Boha bohů jiných, abys nebyl vržen v peklo, pohaněn, zavržen"},{"SurahNumber":17,"VerseNumber":40,"Text":"Či snad vybral si vás Bůh za syny a vzal si z andělů ženy? Zajisté mluvíte slova údivná"},{"SurahNumber":17,"VerseNumber":41,"Text":"A rozmanitými učinili jsme napomenutí tohoto Koránu, aby přemýšleli o nich, však tím rozmnoženo jest pouze prchání jejich"},{"SurahNumber":17,"VerseNumber":42,"Text":"Rci : „Kdyby byli vedle Boha bohové jiní, jak díte, tehdy snažili by se nalézti záminku proti pánu trůnu"},{"SurahNumber":17,"VerseNumber":43,"Text":"však při slávě jeho, on daleko povýšen jest nad to, co přirčujete mu, povýšením velkým"},{"SurahNumber":17,"VerseNumber":44,"Text":"Ve chvále jeho vyvyšují jej sedmerá nebesa i země a cožkoliv na nich jest: a není věci, jež nevyvyšovala by jej ve chvále jeho; však vy nechápete slov chvály jejich. Bůh pak laskav jest a velký v odpuštění.“"},{"SurahNumber":17,"VerseNumber":45,"Text":"Když čteš Korán, stavíme mezi tebou a těmi, kdož nevěří v život posmrtný, závoj rozestřený"},{"SurahNumber":17,"VerseNumber":46,"Text":"a pokládáme na srdce jejich clony, aby nechápali jej, a do uší jejich tíhu vkládáme: a když jmenuješ Pána svého v Koránu jako Jediného, obracejí se zády svými v útěku"},{"SurahNumber":17,"VerseNumber":47,"Text":"My nejlépe víme s jakým úmyslem naslouchají, když naslouchají ti, a když šeptají si a když říkají nepravostní: „V pravdě následujete jen muže očarovaného.“"},{"SurahNumber":17,"VerseNumber":48,"Text":"Pohleď, jaká ohledně tebe činí podobenství! Však zbloudili, a nejsou s to, (aby nalezli) stezku"},{"SurahNumber":17,"VerseNumber":49,"Text":"A říkají: „Zdaž až budeme kosti a prach, budeme vzkříšeni ve stvoření novém?“"},{"SurahNumber":17,"VerseNumber":50,"Text":"Rci: „Ano, i kdybyste byli kamení neb železo"},{"SurahNumber":17,"VerseNumber":51,"Text":"anebo stvořením z těch, (jichž vzkříšení) ještě nemožnějším (připadá vám) v nitrech vašich.“ I řeknou: „A kdo vrátí nás k životu?“ Rci: „Onen, jenž stvořil vás prvé.“ I potřásati budou nad tebou hlavami svými, řkouce: „Kdy to bude?“ Rci: „Možná, že bude to v brzku"},{"SurahNumber":17,"VerseNumber":52,"Text":"V den, kdy zavolá vás Bůh a odpovíte mu voláním chvály jeho a domnívati budete se, že dleli jste v hrobě pouze maličko.“"},{"SurahNumber":17,"VerseNumber":53,"Text":"A rci služebníkům mým, aby mluvili jen způsobem nejlepším, neboť Satan jinak rozbroje by způsobil mezi nimi: zajisté pak Satan člověku jest nepřítelem zjevným"},{"SurahNumber":17,"VerseNumber":54,"Text":"Pán váš nejlépe ví vše ohledně vás: bude-li chtíti, slituje se nad vámi, a bude-li chtíti, potřesce vás a neposlali jsme tě, abys nad nimi byl poručníkem"},{"SurahNumber":17,"VerseNumber":55,"Text":"A Pán tvůj nejlépe ví, co na nebi jest a na zemi: a vyznamenali jsme některé proroky nad druhé: a dali jsme Davidovi (knihu) žalmů"},{"SurahNumber":17,"VerseNumber":56,"Text":"Rci: „Zavolejte na ty, které jste si vymyslili vedle Boha a shledáte, že nebudou moci zbaviti vás protivenství, aniž odvrátiti je"},{"SurahNumber":17,"VerseNumber":57,"Text":"Ti, které vzýváte, sami přejí si, aby dostati se mohli k Pánu svému každý co možná nejblíže, a prosí o slitování jeho a bojí se trestu jeho: trest pak Pána tvého jest obávání hodný.“"},{"SurahNumber":17,"VerseNumber":58,"Text":"A není města, jež nezahubili bychom přede dnem vzkříšení, anebo nepotrestali bychom je trestem přísným: totoť v Knize psáno jest (věčné)"},{"SurahNumber":17,"VerseNumber":59,"Text":"A nic nebránilo nám, abychom poslali tě se znameními, leda to, že lživými nazývali je národové předešlí. Neb dali jsme (kmeni) Tsemúd velbloudici jasně viditelnou a nepravost spáchali na ní: i neposíláme proroků se znameními, leda pro postrašení"},{"SurahNumber":17,"VerseNumber":60,"Text":"A (pomni), když řekli jsme ti: „Zajisté Bůh obklopuje lidstvo se všech stran“: a učinili jsme vidění, které jsme ti ukázali, pouze jako příčinu rozkolu mezi lidmi a taktéž i strom proklatý v Koránu: a strašíme je; však tím rozmnoženo jest v nich jen bloudění velké"},{"SurahNumber":17,"VerseNumber":61,"Text":"A když řekli jsme andělům: „Padněte na tváře své před Adamem,“ a učinili tak, vyjma Iblíse, jenž řekl: „Zdaž padnu na tvář svou před nějakým, jejž stvořil jsi z hlíny?“"},{"SurahNumber":17,"VerseNumber":62,"Text":"Řekl (dále): „Vidíš onoho, jejž poctil jsi výše mne? V pravdě, poshovíš-li mi do dne zmrtvýchvstání, vyhladím potomstvo jeho vyjma několika málo.“"},{"SurahNumber":17,"VerseNumber":63,"Text":"Řekl Bůh: „Odejdi: a kdož následovati tě bude z nich, zajisté peklo bude odměnou jejich, odměnou hojnou"},{"SurahNumber":17,"VerseNumber":64,"Text":"Vab tedy, koho budeš moci z nich, hlasem svým: útoč na ně jízdou svou i pěchotou svou, buď společníkem jejich v bohatství a dětech jejich a čiň jim sliby: Satan pak, slibuje jim pouze přeludy"},{"SurahNumber":17,"VerseNumber":65,"Text":"Však nad služebníky mými nebudeš míti moci: a Bůh postačitelným jest jim ochráncem.“"},{"SurahNumber":17,"VerseNumber":66,"Text":"Pán váš jest to, jenž dává plouti loděm vašim na moři, abyste hledati mohli podílu z milosti jeho: onť zajisté k vám jest slitovný"},{"SurahNumber":17,"VerseNumber":67,"Text":"Když neštěstí zastihne vás na moři, ztratí se vám ti, které vzýváte: pouze On slyší vás: však když zachrání vás a přivede na souš, odvrátíte se od něho, zajisté člověk jest vzdorný"},{"SurahNumber":17,"VerseNumber":68,"Text":"Zdaž bezpečni se cítíte před tím, že nerozpoltí pod vámi strany souše anebo nepošle na vás smršť písečnou? Pak jistě nenaleznete ochránce"},{"SurahNumber":17,"VerseNumber":69,"Text":"Aneb bezpečni se cítíte před tím, že nevrhne vás do moře opět a nepošle na vás vítr bouřný a nepotopí vás za vzdornost vaši? Pak zajisté nenaleznete proti nám pomocníka"},{"SurahNumber":17,"VerseNumber":70,"Text":"Milostí zahrnuli jsme přece lidstvo: nosili jsme je po souši i po moři a výživou dali jim dobré věci a vyznamenali jsme je nad mnohými ze stvoření našich vyznamenáním velkým"},{"SurahNumber":17,"VerseNumber":71,"Text":"Jednoho dne svoláme všechno lidstvo s vůdci jeho: a komužkoli dána byla kniha jeho do pravice jeho, tito čísti budou z knihy své a nikdo nebude zkrácen ani o to, co vlákénko obnáší"},{"SurahNumber":17,"VerseNumber":72,"Text":"A kdožkoli byl v tomto životě slepým, bude slepým i v životě budoucím a ještě dále zbloudí od stezky (pravé)"},{"SurahNumber":17,"VerseNumber":73,"Text":"A málem by tě byli zvábili, abys odchýlil se od toho, co vnuknuli jsme ti a abys vymyslil cos jiného na náš účet: a pak jistě byli by si tě vzali za přítele"},{"SurahNumber":17,"VerseNumber":74,"Text":"A kdybychom nebyli bývali tě utvrdili ve stanovisku tvém, byl bys málem již přichýlil se k nim něco málo"},{"SurahNumber":17,"VerseNumber":75,"Text":"Tehdy byli bychom dali ti okusiti útrap života i útrap smrti a nebyl bys pak našel proti nám pomocníka"},{"SurahNumber":17,"VerseNumber":76,"Text":"A málem by tě byli přinutili k vyjití ze země, aby tak vyhnali tě z ní: však po tvém odchodu nebyli by sami v ní zůstali, leda maličko"},{"SurahNumber":17,"VerseNumber":77,"Text":"Stejně tak dálo se s proroky, jež poslali jsme před tebou a nenalezneš ve zvyklostech našich odchylky"},{"SurahNumber":17,"VerseNumber":78,"Text":"Zachovávej modlitbu při zapadání slunce až do ztemnění nočního: a (taktéž) čtení jitřní, neboť čtení jitřní svědky své má"},{"SurahNumber":17,"VerseNumber":79,"Text":"a bdi v něm za noci, nadbytečnou horlivostí ve svůj prospěch: snad povznese tě Pán tvůj za to na stupeň vznešený"},{"SurahNumber":17,"VerseNumber":80,"Text":"A rci: „Pane můj, dej vstoupiti mi vstoupením čestným a dej vyjíti mi vyjitím čestným a vzbuď pro mne od sebe moc pomocnou.“"},{"SurahNumber":17,"VerseNumber":81,"Text":"A rci: „Přišla pravda a zmizel klam: zajisté klam jest věcí mizivou.“"},{"SurahNumber":17,"VerseNumber":82,"Text":"A sesíláme z Koránu, cožkoliv lékem jest a milosrdenstvím věřícím, však nepravostným přispěje pouze k větší záhubě"},{"SurahNumber":17,"VerseNumber":83,"Text":"A když milosti popřejeme člověku, odvrací se a poodchází stranou: však když zlo dotkne se jej, jest zoufalý"},{"SurahNumber":17,"VerseNumber":84,"Text":"Rci: „Každý jedná podle způsobu svého a Pán váš nejlépe ví, kdo na nejlepší nalézá se stezce.“"},{"SurahNumber":17,"VerseNumber":85,"Text":"A dotazovati se budou tě ohledně ducha. Rci: „Duch přichází z rozkazu božího: a nebylo dáno vám z vědění, vyjma maličko.“"},{"SurahNumber":17,"VerseNumber":86,"Text":"A kdybychom chtěli, mohli bychom jistotně dát zmizeti tomu, co vnukli jsme ti: a pak nenasel bys, kdo v té věci byl by tobě proti nám ochráncem"},{"SurahNumber":17,"VerseNumber":87,"Text":"leda z milosrdenství od Pána tvého: neboť milost jeho vůči tobě zajisté jest velká"},{"SurahNumber":17,"VerseNumber":88,"Text":"Rci: „Kdyby shromáždili se lidé a Džinnové s úmyslem vytvořiti cos rovného tomuto Koránu, nevytvořili by mu rovného, i kdyby navzájem si byli pomocníky"},{"SurahNumber":17,"VerseNumber":89,"Text":"A předvedli jsme v tomto Koránu lidem rozmanitost ze všech podobenství, však odmítla většina lidí vše, vyjma nevíry"},{"SurahNumber":17,"VerseNumber":90,"Text":"A řekli : „Neuvěříme ti, dokud nedáš vytrysknouti nám ze země prameni"},{"SurahNumber":17,"VerseNumber":91,"Text":"aneb dokud nebudeš míti zahradu datlovníků a révy vinné a nedáš vyvírati řekám ve středu jejím vyvíráním"},{"SurahNumber":17,"VerseNumber":92,"Text":"aneb nedáš spadnouti na nás nebesa, jak tvrdil's, po kusech, aneb nepředvedeš Boha a anděly co ručitele"},{"SurahNumber":17,"VerseNumber":93,"Text":"aneb nebudeš míti dům pozlacený, aneb nevystoupíš na nebesa: a neuvěříme ve vystoupení tvé, dokud nesešleš nám dolů knihu, již čísti bychom mohli.“ Rci: „Chválen budiž Pán můj! Zdaž jiného což jsem, než člověkem, poslem?“"},{"SurahNumber":17,"VerseNumber":94,"Text":"A co zabraňuje lidem, aby věřili, když přišlo jim (dobré) vedení, leda to, že říkají: „Zdaž poslal Bůh člověka co posla?“"},{"SurahNumber":17,"VerseNumber":95,"Text":"Rci: „Kdyby žili na zemi andělé a chodili po ní v poklidu, jistě bychom byli seslali jim s nebe anděla co posla.“"},{"SurahNumber":17,"VerseNumber":96,"Text":"Rci: „Bůh postačitelným jest svědkem mezi mnou a vámi, neboť on zajisté dobře zpraven jest o služebnících svých a pozoruje je.“"},{"SurahNumber":17,"VerseNumber":97,"Text":"A koho Bůh povede, ten (dobře) bude veden a koho zavede v bluď, tomu nenalezneš ochránce, mimo něho: a shromáždíme je v den zmrtvýchvstání, padší na tváře své, slepé a němé a hluché: obydlím jejich bude peklo a pokaždé když zhasne, zvětšíme pro ně vzplání jeho"},{"SurahNumber":17,"VerseNumber":98,"Text":"Toto bude odměna jejich za to, že neuvěřili ve znamení naše a říkali: „Zdaž až budeme kosti a prach, budeme vzkříšeni ve stvoření novém?“"},{"SurahNumber":17,"VerseNumber":99,"Text":"Což nevidí, že Bůh, jenž stvořil nebe i zemi, může též stvořiti jim podobné? A předurčil jim lhůtu — o níž není pochyby, však nepravostní zamítají vše, vyjma nevíry"},{"SurahNumber":17,"VerseNumber":100,"Text":"Rci: „Kdybyste měli vládu nad pokladnicemi milosrdenství Pána mého, tehdy pevně drželi byste je ze strachu, abyste jich nevypotřebovali: neboť člověk jest chamtivý.“"},{"SurahNumber":17,"VerseNumber":101,"Text":"A kdysi dali jsme Mojžíšovi devatero znamení jasných: i taž se synů Israele ohledně toho, když přišel k nim a když řekl mu Farao: „Zajisté mním, Mojžíši, žes očarován.“"},{"SurahNumber":17,"VerseNumber":102,"Text":"Řekl (Mojžíš) : „Však víš ze neseslal tato znamení nikdo jiný, než Pán nebes a země, co znamení viditelná: zajisté pak mním, Faraone, žes záhubě propadlý.“"},{"SurahNumber":17,"VerseNumber":103,"Text":"I chtěl vypuditi je ze země a utopili jsme jej a kdožkoliv s ním byl, všechny"},{"SurahNumber":17,"VerseNumber":104,"Text":"A řekli jsme poté synům Israele: „Přebývejte v zemi a když přijde doba slibu života budoucího, shromáždíme vás veškeré.“"},{"SurahNumber":17,"VerseNumber":105,"Text":"A v pravdě seslali jsme jej (Korán) a v pravdě sestoupil a poslali jsme tě pouze jako věštitele a varovatele"},{"SurahNumber":17,"VerseNumber":106,"Text":"A Korán ten rozdělili jsme (na části), abys čísti jej mohl lidu pozvolna: a seslali jsme jej sesláním pozvolným"},{"SurahNumber":17,"VerseNumber":107,"Text":"Rci: „Věříte-li v něj, či nevěříte, ti, kterým dáno bylo vědění před tím, padají na tváře své úctou, když čten jest jim"},{"SurahNumber":17,"VerseNumber":108,"Text":"a praví: ,Chválen budiž Pán náš! Neb slib Pána našeho se splňuje.‘ “"},{"SurahNumber":17,"VerseNumber":109,"Text":"A padají na tváře své plačíce a roznmožena jest pokora jejich"},{"SurahNumber":17,"VerseNumber":110,"Text":"Rci: „Vzývejte Boha anebo vzývejte Milosrdného: pod kterýmkoli z těchto jmen byste jej vzývali, vězte, že Bohu přináležejí jména nejlepší.“ A nebudiž příliš hlasitým v modlitbě své, aniž příliš skrytým, nýbrž následuj mezi těmito stezku střední"},{"SurahNumber":17,"VerseNumber":111,"Text":"a rci: „Chvála Bohu, jenž neučinil sobě syna, aniž má podílníka v panství svém, a jenž neměl (nikdy) ochránce před ponížením.“ A vyvyšuj Boha vyvyšováním"}]}