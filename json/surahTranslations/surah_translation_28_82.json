{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":28,"VerseNumber":1,"Text":"Tá sín mím"},{"SurahNumber":28,"VerseNumber":2,"Text":"Toto jsou znamení Písma zjevného"},{"SurahNumber":28,"VerseNumber":3,"Text":"Sdělíme ti část zvěsti o Mojžíšovi a Faraónovi podle pravdy pro poučení lidu věřícího"},{"SurahNumber":28,"VerseNumber":4,"Text":"Faraón se v zemi povyšoval a učinil z jejích obyvatel strany rozličné, přičemž jednu skupinu z nich utiskoval a zabíjel syny jejich a nechával jen ženy jejich naživu. A byl jedním z těch, kdož pohoršení šířili"},{"SurahNumber":28,"VerseNumber":5,"Text":"A chtěli jsme zahrnout přízní Svou ty, kdož poníženi byli v zemi, abychom je příkladem i dědici učinili"},{"SurahNumber":28,"VerseNumber":6,"Text":"a upevnili je na zemi a ukázali tak Faraónovi a Hámánovi i vojskům jejich to, čeho se od nich obávali"},{"SurahNumber":28,"VerseNumber":7,"Text":"A vnukli jsme Mojžíšově matce: \"Koj ho, a budeš-li mít o něj strach, vhoď jej do řeky. A neboj se a nermuť se, neboť My ti jej vrátíme a jednoho z poslů Svých z něho učiníme"},{"SurahNumber":28,"VerseNumber":8,"Text":"A přijal jej rod Faraónův, aby se stal pro ně nepřítelem a příčinou zármutku, vždyť Faraón, Hamán i vojska jejich hříšníky byli"},{"SurahNumber":28,"VerseNumber":9,"Text":"I řekla žena Faraónova: \"Toto dítě bude ochlazením oka mého i tvého. Nezabíjej je, možná že nám ku prospěchu bude anebo si je vezmeme za syna vlastního.\" A oni nic netušili"},{"SurahNumber":28,"VerseNumber":10,"Text":"Příštího jitra bylo srdce matky Mojžíšovy prázdné a málem by jej byla prozradila, kdybychom nebyli posílili srdce její tak, aby byla jednou z věřících"},{"SurahNumber":28,"VerseNumber":11,"Text":"A řekla sestře jeho: \"Sleduj jej!\" A pozorovala jej ze strany, aniž lidé něco tušili"},{"SurahNumber":28,"VerseNumber":12,"Text":"A zakázali jsme mu již předtím prsa kojných cizích. I řekla Mojžíšova sestra: \"Mám vám ukázat rodinu jednu, jež by si jej pro vás na starost vzala a laskavě s ním zacházela"},{"SurahNumber":28,"VerseNumber":13,"Text":"A takto jsme jej vrátili matce jeho, aby oko její se ochladilo a aby se nermoutila a aby poznala, že slib Boží je pravdivý - avšak většina lidí to neví"},{"SurahNumber":28,"VerseNumber":14,"Text":"Když pak Mojžíš dosáhl dospělosti a zralosti, dali jsme mu moudrost a vědění. A takto My odměňujeme ty, kdož dobré konají"},{"SurahNumber":28,"VerseNumber":15,"Text":"I vešel Mojžíš jednou do města ve chvíli, kdy obyvatelé to nepozorovali, a nalezl v něm dva muže, kteří spolu bojovali; jeden z nich patřil k jeho straně, zatímco druhý byl z jeho nepřátel. A ten, jenž patřil k jeho straně, požádal Mojžíše o pomoc proti nepříteli svému. I udeřil jej Mojžíš a ukončil život jeho; pak zvolal: \"Toto je dílo satanovo, jenž nepřítelem je i svůdcem zjevným"},{"SurahNumber":28,"VerseNumber":16,"Text":"A pokračoval: \"Pane můj, sám sobě jsem ukřivdil, odpusť mi!\" A odpustil mu, vždyť On věru je odpouštějící, slitovný"},{"SurahNumber":28,"VerseNumber":17,"Text":"A řekl dále: \"Pane můj, pro dobrodiní, jímž jsi mne zahrnul, nebudu již nikdy hříšníků pomocníkem"},{"SurahNumber":28,"VerseNumber":18,"Text":"A nazítří se zdržoval ve městě pln strachu a ve střehu. A hle, ten, jemuž včera přispěchal na pomoc, opět na něj volal. I řekl Mojžíš: \"Tys věru zjevným rozkolníkem"},{"SurahNumber":28,"VerseNumber":19,"Text":"Když pak chtěl napadnout toho, jenž oběma byl nepřítelem, ten zvolal: \"Mojžíši, chceš mne zabít, tak jako jsi zabil včera onoho člověka? Ty zřejmě chceš být jen násilníkem v této zemi a nechceš být vůbec jedním z těch, kdož o nápravu usilují"},{"SurahNumber":28,"VerseNumber":20,"Text":"Tu přiběhl muž nějaký z druhého konce města a zvolal: \"Mojžíši, rada velmožů se radí o tobě, aby tě zabili. Odejdi, neb já jsem ti rádcem dobrým"},{"SurahNumber":28,"VerseNumber":21,"Text":"I odešel z města pln strachu a ve střehu a řekl: \"Pane můj, zachraň mne před tímto lidem nespravedlivým"},{"SurahNumber":28,"VerseNumber":22,"Text":"A když pak se vydal směrem k Madjanu, hovořil: \"Snad mne Pán můj povede cestou přímou"},{"SurahNumber":28,"VerseNumber":23,"Text":"Když dospěl k napajedlu v zemi Madjan, nalezl u něho skupinu lidí stáda napájející a nalezl vedle nich dvě ženy, jež držely se stranou; i zeptal se jich: \"Co je s vámi?\" Odpověděly: \"Nemůžeme napojit, dokud neodejdou tihle pastýři, a otec náš je stařec věku vysokého"},{"SurahNumber":28,"VerseNumber":24,"Text":"I napojil Mojžíš pro ně stádo jejich, potom se uchýlil do stínu a pravil: \"Pane můj, jsem potřebný toho dobrodiní, které mi sešleš"},{"SurahNumber":28,"VerseNumber":25,"Text":"A přišla k němu jedna z těch žen, kráčejíc stydlivě, a řekla: \"Otec můj tě zve, aby mzdou tě odměnil za to, žes pro nás napojil stádo.\" Když Mojžíš k němu přišel a vyprávěl mu příběh svůj, řekl tento: \"Neboj se, vždyť ses zachránil před lidem nespravedlivým"},{"SurahNumber":28,"VerseNumber":26,"Text":"Jedna z žen řekla: \"Otče můj, najmi jej jako pastýře, neboť nemůžeš najmout lepšího než tohoto muže silného a spolehlivého"},{"SurahNumber":28,"VerseNumber":27,"Text":"A pravil: \"Přeji si, aby ses oženil s jednou z těchto dvou dcer mých s tím, že budeš u mne sloužit za mzdu po osm let. A chceš-li dokončit deset let, záleží jen na tobě. Nechci ti to nikterak ztížit a shledáš - bude-li Bůh chtít - že jsem z bezúhonných"},{"SurahNumber":28,"VerseNumber":28,"Text":"I řekl Mojžíš: \"Dohodnuto je mezi mnou a tebou. A ať se rozhodnu pro kteroukoliv z těchto dvou lhůt, nechť na mne není činěn žádný nátlak. A Bůh je ručitelem toho, co říkáme"},{"SurahNumber":28,"VerseNumber":29,"Text":"A když Mojžíš dovršil lhůtu svou a odcestoval se svou rodinou, postřehl na úbočí hory Sinaje oheň jakýsi a pravil rodině své: \"Zastavte se, postřehl jsem oheň a možná že vám o něm přinesu zprávu anebo nějaký oharek hořící, snad se ohřejete"},{"SurahNumber":28,"VerseNumber":30,"Text":"Když k němu přišel, bylo naň zavoláno z pravé strany údolí, z křoví na pláni požehnané: \"Mojžíši, to jsem věru Já, Bůh, Pán lidstva veškerého"},{"SurahNumber":28,"VerseNumber":31,"Text":"hoď hůl svou!\" Když Mojžíš spatřil, že hůl se svíjí jako had, otočil se zády a již se neobrátil. \"Mojžíši, přistup blíže a neboj se, neboť jsi z těch, kdož jsou v bezpečí"},{"SurahNumber":28,"VerseNumber":32,"Text":"Vlož ruku svou do záňadří a ona vyjde ven bílá, bez poškození. A přitiskni k sobě křídlo své beze strachu. Toto jsou dva důkazy od Pána tvého pro Faraóna a velmože jeho. A jsou to věru lidé hanební"},{"SurahNumber":28,"VerseNumber":33,"Text":"Odpověděl: \"Pane můj, já zabil jsem jednoho jejich člověka a bojím se, že mne zabijí"},{"SurahNumber":28,"VerseNumber":34,"Text":"Bratr můj Árón má jazyk výmluvnější než já, pošli jej se mnou jako oporu, aby potvrdil mou pravdomluvnost, neboť se obávám, že mne za lháře prohlásí"},{"SurahNumber":28,"VerseNumber":35,"Text":"Pravil Bůh: \"Posílíme rámě tvé bratrem tvým a dáme vám oběma Své zplnomocnění a oni na vás nedosáhnou díky Našim znamením. A budete vy oba i ti, kdož následovat vás budou, vítězi"},{"SurahNumber":28,"VerseNumber":36,"Text":"A když k nim Mojžíš přišel se zřetelnými znameními Našimi, zvolali: \"Tohle není nic jiného než kouzlo vymyšlené. A neslyšeli jsme o tom nic od otců našich dávných"},{"SurahNumber":28,"VerseNumber":37,"Text":"Mojžíš pravil: \"Pán můj zná nejlépe toho, kdo přišel s vedením od Něho pocházejícím, a toho, pro něhož je určeno obývání příbytku věčného. A věru nebudou blažení ti, kdož jsou nespravedliví"},{"SurahNumber":28,"VerseNumber":38,"Text":"I řekl Faraón: \"Velmoži, nevím o tom, že byste měli nějaké božstvo kromě mne. Hámáne, dej pro mne vypálit z hlíny cihly a postav mi věž, možná že vystoupím až k božstvu Mojžíšovu, neboť věru jej za lháře pokládám"},{"SurahNumber":28,"VerseNumber":39,"Text":"A byl naplněn on i vojska jeho domýšlivostí na zemi neoprávněně a domnívali se, že nikdy nebudou navráceni k Nám"},{"SurahNumber":28,"VerseNumber":40,"Text":"A uchvátili jsme jej i vojska jeho a svrhli jsme je do hlubin moře. Pohleď jen, jaký byl konec těch, kdož byli nespravedliví"},{"SurahNumber":28,"VerseNumber":41,"Text":"A učinili jsme z nich vůdce zvoucí do ohně pekelného a nedostane se jim pomoci v den zmrtvýchvstání"},{"SurahNumber":28,"VerseNumber":42,"Text":"A způsobili jsme, aby je v životě pozemském pronásledovalo prokletí a v den zmrtvýchvstání budou mezi opovrženými"},{"SurahNumber":28,"VerseNumber":43,"Text":"A darovali jsme Mojžíšovi Písmo poté, co předchozí pokolení jsme zahubili, jako důkazy viditelné pro lidi i jako vedení a milosrdenství - snad se vzpamatují"},{"SurahNumber":28,"VerseNumber":44,"Text":"Tys nebyl přítomen na západním úbočí Sinaje, když rozkaz jsme Mojžíšovi vydali; a nebyls jedním ze svědků toho"},{"SurahNumber":28,"VerseNumber":45,"Text":"Dali jsme však vzejít mnoha pokolením, jichž životy jsme dlouhými učinili. A také jsi nesídlil mezi obyvateli Madjanu přednášeje jim Naše znamení, My však jsme posly k nim vyslali"},{"SurahNumber":28,"VerseNumber":46,"Text":"A nebyls ani na úbočí hory Sinaje, když Mojžíše jsme volali, nýbrž byls vyslán jako milosrdenství od Pána svého, abys varoval lid, k němuž až dosud nepřišel varovatel žádný - snad se vzpamatují"},{"SurahNumber":28,"VerseNumber":47,"Text":"a aby, kdyby je postihla pohroma nějaká za to, co ruce jejich předtím konaly, neříkali: \"Pane náš, proč jsi k nám neposlal nějakého posla, abychom znamení Tvá následovat mohli a abychom byli z věřících"},{"SurahNumber":28,"VerseNumber":48,"Text":"Však když pravda od Nás k nim přišla, řekli: \"Kdyby mu tak bylo dáno něco podobného tomu, co bylo dáno Mojžíšovi!\" Což však neodmítli to, čeho se předtím dostalo Mojžíšovi? A řekli dále: \"Tihle dva jsou jen kouzelníci vzájemně se podporující!\" a dodali: \"My nevěříme ničemu z toho všeho"},{"SurahNumber":28,"VerseNumber":49,"Text":"Odpověz: \"Přineste tedy Písmo od Boha pocházející, které by bylo lepším vedením než obě tato Písma, a budu je následovat, jste-li pravdomluvní"},{"SurahNumber":28,"VerseNumber":50,"Text":"Jestliže ti neodpovědí, tedy věz, že jen vášně své následují. A kdo více bloudí než ten, kdo za vášní svou jde místo za vedením od Boha? Neboť Bůh věru nepovede lid nespravedlivý"},{"SurahNumber":28,"VerseNumber":51,"Text":"A přece jsme k nim dali dospět slovu Svému - snad se vzpamatují"},{"SurahNumber":28,"VerseNumber":52,"Text":"Ti, kterým jsme již předtím dali Písmo, věří v ně"},{"SurahNumber":28,"VerseNumber":53,"Text":"a když je jim přednášeno, hovoří: \"Uvěřili jsme v ně, neboť je to pravda od Pána našeho pocházející. A věru jsme byli již předtím odevzdáni do vůle Páně"},{"SurahNumber":28,"VerseNumber":54,"Text":"Těmto dostane se odměny dvojnásobné za to, že trpěliví byli a zlé dobrým opláceli a rozdávali z toho, co jsme jim uštědřili"},{"SurahNumber":28,"VerseNumber":55,"Text":"A když tlachání plané slyší, odvracejí se od něho a říkají: \"Nám skutky naše a vám skutky vaše patří! Mír s vámi, ale my nepotřebujeme pošetilé"},{"SurahNumber":28,"VerseNumber":56,"Text":"Nemůžeš vést ty, které bys rád vedl, avšak Bůh, ten vede, koho chce. A On dobře zná ty, kdož správně jsou vedeni"},{"SurahNumber":28,"VerseNumber":57,"Text":"Říkají: \"Jestliže spolu s tebou budeme následovat správné vedení, ze země své budeme vytrženi.\" Cožpak jsme je pevně neusadili v okrsku posvátném a bezpečném, do něhož dováženy jsou plodiny všech druhů jako obživa od Nás pocházející? Ale většina z nich to neví"},{"SurahNumber":28,"VerseNumber":58,"Text":"Kolik jsme již zahubili měst, jež svým životem se honosila! Hle, toto jsou příbytky jejich, které po nich obýval jen počet nepatrný z lidí a My dědici toho jsme se stali"},{"SurahNumber":28,"VerseNumber":59,"Text":"Pán tvůj nezničil tato města dříve, než poslal do stolice jejich posla nějakého, jenž by jim znamení Naše přednesl, a nezahubili jsme města žádná, leda když obyvatelé jejich nespravedliví byli"},{"SurahNumber":28,"VerseNumber":60,"Text":"Vše to, co bylo dáno vám, je pouze užíváním života pozemského a jeho ozdobou; zatímco to, co u Boha je, lepší a trvalejší bude. Což nebudete rozumní"},{"SurahNumber":28,"VerseNumber":61,"Text":"Je ten, jemuž jsme přislíbili slib překrásný, s nímž vskutku se setká, roven tomu, komu jsme darovali krátké užívání života pozemského a jenž mezi předvedenými bude v den zmrtvýchvstání"},{"SurahNumber":28,"VerseNumber":62,"Text":"V ten den Bůh je zavolá a řekne: \"Kde jsou ti, o nichž jste tvrdili, že jsou společníky Mými"},{"SurahNumber":28,"VerseNumber":63,"Text":"A odpoví pak ti, nad nimiž se slovo uskutečnilo: \"Pane náš, toto jsou ti, které jsme do bludu uvedli. A uvrhli jsme je do bludu, stejně jako jsme my byli svedeni. My se jich před Tebou zříkáme a oni nás vůbec neuctívali"},{"SurahNumber":28,"VerseNumber":64,"Text":"A bude jim řečeno: \"Nyní se modlete ke společníkům svým!\" A budou je vzývat, ale nebudou vyslyšeni, a až spatří trest, litovat budou, že po správné cestě se neubírali"},{"SurahNumber":28,"VerseNumber":65,"Text":"V ten den Bůh je zavolá a řekne: \"Co jste poslům Mým odpovídali"},{"SurahNumber":28,"VerseNumber":66,"Text":"A zahalí se pro ně v ten den příběhy temnotou a nebudou se na ně vzájemně vyptávat"},{"SurahNumber":28,"VerseNumber":67,"Text":"A co týká se toho, jenž pokání činil, uvěřil a zbožné skutky konal, ten snad bude mezi blaženými"},{"SurahNumber":28,"VerseNumber":68,"Text":"Pán tvůj tvoří, cokoli chce, a volí, zatímco pro ně volba není. Sláva Bohu! On vznešenější je než to, co k Němu přidružují"},{"SurahNumber":28,"VerseNumber":69,"Text":"Pán tvůj dobře ví, co hrudi jejich skrývají, i to, co najevo dávají"},{"SurahNumber":28,"VerseNumber":70,"Text":"On je Bůh a není božstva kromě Něho, Jemu náleží chvála na tomto i onom světě a Jemu přísluší rozhodnutí a k Němu budete navráceni"},{"SurahNumber":28,"VerseNumber":71,"Text":"Rci: \"Co si myslíte? Kdyby Bůh učinil nad vámi noc nepřetržitou až do dne zmrtvýchvstání, které božstvo kromě Boha by vám mohlo dát světlo denní? Což vůbec neslyšíte"},{"SurahNumber":28,"VerseNumber":72,"Text":"Rci: \"Co si myslíte? Kdyby Bůh učinil nad vámi den nepřetržitým až do dne zmrtvýchvstání, které božstvo kromě Boha by vám mohlo dát noc, abyste v ní mohli odpočívat? Cožpak vůbec nevidíte"},{"SurahNumber":28,"VerseNumber":73,"Text":"A On v milosrdenství Svém učinil pro vás noc i den, abyste si během noci odpočali a abyste během dne usilovali o část z dobrodiní Jeho - snad budete vděční"},{"SurahNumber":28,"VerseNumber":74,"Text":"A v ten den Bůh je zavolá a zeptá se: \"Kde jsou ti, o nichž jste tvrdili, že jsou společníky Mými"},{"SurahNumber":28,"VerseNumber":75,"Text":"A vyvedeme z národa každého svědka a řekneme: \"Předveďte důkaz svůj!\" A pak poznají, že pravda jen Bohu náleží, a to, co si lživě vymyslili, je opustí"},{"SurahNumber":28,"VerseNumber":76,"Text":"Qárún byl jedním z lidu Mojžíšova, avšak vzpurně jednal s nimi, neboť jsme mu tolik pokladů dali, že klíče jeho těžké byly i pro houf lidí plných síly. A hle, pravil mu lid jeho: \"Nejásej příliš, neboť Bůh nemá rád ty, kdož příliš jásají"},{"SurahNumber":28,"VerseNumber":77,"Text":"Spíše usiluj pomocí toho, co ti Bůh daroval, o dosažení příbytku posledního! Nezapomínej na úděl svůj v životě pozemském a čiň dobré tak, jak Bůh učinil dobré tobě! A neusiluj o pohoršení na zemi, vždyť Bůh nemá rád ty, kdož pohoršení šíří"},{"SurahNumber":28,"VerseNumber":78,"Text":"Odpověděl: \"Všeho toho se mi dostalo jen díky vědění mému vlastnímu!\" Což nevěděl, že Bůh zahubil již před ním celá pokolení, jež mocnější byla než on silou a mohutnější bohatstvím? Ale hříšníci nebudou dotazováni na viny své"},{"SurahNumber":28,"VerseNumber":79,"Text":"A vyšel k lidu svému s ozdobami svými; ti, kdož toužili po radovánkách života pozemského, zvolali: \"Kéž bychom měli něco podobného tomu, čeho dostalo se Qárúnovi, neb on věru vlastníkem je blahobytu nesmírného"},{"SurahNumber":28,"VerseNumber":80,"Text":"Naopak ti, jimž bylo dáno vědění, řekli: \"Běda vám, odměna Boží je lepší pro toho, kdo uvěřil a zbožné skutky konal, však setkají se s ní toliko trpěliví"},{"SurahNumber":28,"VerseNumber":81,"Text":"A dali jsme pohltit zemí Qárúna i jeho dům a neměl družiny, jež by mu byla pomohla kromě Boha, a nebyl z těch, jimž pomoc by byla poskytnuta"},{"SurahNumber":28,"VerseNumber":82,"Text":"A nazítří zrána ti, kdož včera ještě toužili na jeho místě být, zvolali: \"Zdá se, že Bůh věru hojně uštědřuje obživu i odměřuje ji tomu ze služebníků Svých, komu chce. Kdyby nám byl Bůh neposkytl milost Svou, věru by nás byl dal pohltit zemí. Zdá se, že nevěřící vskutku nebudou blažení"},{"SurahNumber":28,"VerseNumber":83,"Text":"A toto je příbytek poslední. My připravíme jej těm, kdož zpupní nechtěli být na zemi a pohoršení nešířili - a věru dobrý bude konec bohabojných"},{"SurahNumber":28,"VerseNumber":84,"Text":"Kdo přijde s dobrými skutky, tomu dostane se ještě lepšího než ony, ale kdo přijde se špatnými... tedy budou odměněni ti, kdož zlé skutky páchali, jedině podle toho, co dělali"},{"SurahNumber":28,"VerseNumber":85,"Text":"Ten, kdo ti uložil Korán, navrátí tě do místa schůzky poslední. Rci: \"Pán můj nejlépe zná toho, kdo přinesl správné vedení, i toho, kdo v zjevném je bloudění"},{"SurahNumber":28,"VerseNumber":86,"Text":"Ty sám jsi nedoufal, že ti bude dáno toto Písmo; a je to jen z milosrdenství Pána tvého, nebuď tedy pomocníkem nevěřících"},{"SurahNumber":28,"VerseNumber":87,"Text":"Nechť tě oni neodvrátí od znamení Božích poté, když již ti byla seslána! Vyzývej lidi k Pánu svému a nebuď jedním z modloslužebníků"},{"SurahNumber":28,"VerseNumber":88,"Text":"Nevzývej spolu s Bohem žádné božstvo jiné, vždyť není božstva kromě Něho! A zahyne všechno kromě tváře Jeho - a Jemu náleží rozhodnutí a k Němu budete navráceni"}]}