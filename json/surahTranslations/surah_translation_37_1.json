{"Id":1,"LanguageCodes":["aa","aar"],"Name":"aar-sheikhmahmoudab","Author":"Sheikh Mahmoud Abdel Qader Hamz And Group Of Scholars","Language":"Afar","Description":"Afar","Direction":"ltr","Source":"https://qurancomplex.gov.sa/","Translations":[{"SurahNumber":37,"VerseNumber":1,"Text":"Yalli malaykay missoowiyyah missowtal xiibite"},{"SurahNumber":37,"VerseNumber":2,"Text":"Kaadu Yalli qamburre foorisiyyah foorissa (wakayah wakayta) Malaykal xiibite"},{"SurahNumber":37,"VerseNumber":3,"Text":"Kaadu Qhuraan kee Dikri akriyiyyah takriye malaykal xiibite"},{"SurahNumber":37,"VerseNumber":4,"Text":"Diggah seehaday sin Yallay taqbudeeni inkittuk qibaadá kaah caglisa iyyaanamal xiibite"},{"SurahNumber":37,"VerseNumber":5,"Text":"Usuk qaranwaa kee baaxóoy, ken nammayih fanal taniimih Rabbi, kaadu usuk ayrô mawqooqii kee ayrô kormaamî Rabbi kinni"},{"SurahNumber":37,"VerseNumber":6,"Text":"Diggah Nanu addunyâ qaran cutuukat bilqisneh"},{"SurahNumber":37,"VerseNumber":7,"Text":"Kaadu ummaan sheetanay Yallih taaqatak yewqek, qaran cutuukat dacrisna"},{"SurahNumber":37,"VerseNumber":8,"Text":"Sheetoona qaran mataafaay, irô qaraanal tan Malaykah yab taabbem madudda, kaadu ummaan kabuk qambisimta"},{"SurahNumber":37,"VerseNumber":9,"Text":"Woo ankactuk xiiriysimaanaah, amurruqe wayta digaalá-lon akeeral"},{"SurahNumber":37,"VerseNumber":10,"Text":"Sheetoona Malaykak sissikuk qawta qangara akke waytek yaabbeenim maduudan, tokkel ura dabiitay ken cararisa ken kataata"},{"SurahNumber":37,"VerseNumber":11,"Text":"Nabiyow toysa ken esser ginóh usun gibdoonu innaa hinnay Nanu ginnem gibdim ginoonak? Diggah nanu xankab itta kallay gabat kaftak ken ginne (ken abba Aadam kinnuk)"},{"SurahNumber":37,"VerseNumber":12,"Text":"Wonna hinnay nabiyow koo dirabboysaanaah, qhiyaamah ayróh ugut yangaddeenim qajjibsittah usun kol anqaasak"},{"SurahNumber":37,"VerseNumber":13,"Text":"Hawweeneenim ken kassiisan waqdi kas elle mageyaanaay, edde mayantifiqan"},{"SurahNumber":37,"VerseNumber":14,"Text":"Kaadu atu Nabii kinnitom tascasse astá yablen waqdi teetil anqasaanaah qajjibsitan"},{"SurahNumber":37,"VerseNumber":15,"Text":"Kaadu atu luk temeetem kalah tu- hinna, baxxaqqa iyya baab akke waytek kaak iyyen"},{"SurahNumber":37,"VerseNumber":16,"Text":"Rabneeh burtaay lafoofi nakke waqdi, nanu diggah nuwwuk ugtennoo ninni magooqak? (Qhiyaamah ayró kinnuk)"},{"SurahNumber":37,"VerseNumber":17,"Text":"Kaadu nek naharsi abbobtiy warrayte ugtelee iyyen"},{"SurahNumber":37,"VerseNumber":18,"Text":"Yeey, ugtetton keenik ixxic nabiyow; isin xixxibaaneey, qunxaane-luk"},{"SurahNumber":37,"VerseNumber":19,"Text":"Cagalah is Israafiil baantah inki xongoló, eddeluk usun magooqak ugtaanaah sinnik abaanam qambaalitan"},{"SurahNumber":37,"VerseNumber":20,"Text":"Nee gee finqaaw! ah cisaabaay galtóh ayró iyyan (qhiyaamah ayró kinnuk)"},{"SurahNumber":37,"VerseNumber":21,"Text":"Ah-meklah ayróy ginô fan qadlil edde meklaanay isin dirabboysak sugteeni keenik iyyan"},{"SurahNumber":37,"VerseNumber":22,"Text":"Malaykak iyyaanah; koroosite maraa kee koroosannul ken kataateeh ken ceela maraay, usun Yallak kalah aqbaduk sugeenim gaaboysa"},{"SurahNumber":37,"VerseNumber":23,"Text":"Eddeluk jaciim deqsitta giráh gita keenih escessa"},{"SurahNumber":37,"VerseNumber":24,"Text":"Kaadu siraat garil ken eyseeda, diggah usun addunyal abeenimik esserimaanahak"},{"SurahNumber":37,"VerseNumber":25,"Text":"Maca litoonuuh, itta kah cate waytaanam addunyal itta kah catak sugten innah keenik iyyan ken sahitak"},{"SurahNumber":37,"VerseNumber":26,"Text":"Wonna hinnay usun asaaku (qhiyaamah ayró kinnuk) Yallih amrih gabá yeceenih xixxibaane luk"},{"SurahNumber":37,"VerseNumber":27,"Text":"Korosuk mariiy marat afkanuk keemaaritak itta esseran"},{"SurahNumber":37,"VerseNumber":28,"Text":"Diggah isin cakki-le kabuk nee gutuqak net amaatuk sugteeniih, baatil net bilqisak sugten iyyen kattaate mari katayen marak"},{"SurahNumber":37,"VerseNumber":29,"Text":"Katayen mari keenil gacisak, wonna hinnay isin nummayse marah ma-suginniton keenik iyyan"},{"SurahNumber":37,"VerseNumber":30,"Text":"Kaadu nanu sin amol qandey iimaanak sin edde waasna luk masuginnino, wonna hinnay isin dambit caddok tature marah sugten"},{"SurahNumber":37,"VerseNumber":31,"Text":"Tokkel ni-Rabbih maxcó inkih nel nummatteh, diggah nee kee sin digaalá tammoysenno"},{"SurahNumber":37,"VerseNumber":32,"Text":"Eddeluk Yallih gitaa kee iimaanak sin makkosneh, diggah nanu siinik dumaak makkoote marah sugne"},{"SurahNumber":37,"VerseNumber":33,"Text":"Toysa diggah usun woo ayró (qhiyaamah ayró kinnuk) digaalál yangaleenih addunyal umaanél yengeleenimih sabbatah. (kattaate maraa kee katayen mara kinnuk)"},{"SurahNumber":37,"VerseNumber":34,"Text":"Diggah nanu umeyniitik tamannah abna"},{"SurahNumber":37,"VerseNumber":35,"Text":"Diggah usun (koros kinnuk) inki Yallak-sa cakkil yaqbuden Yalli mayan ixxica keenik iyyan waqdi, kaxxa-mariinitak sugen addunyal"},{"SurahNumber":37,"VerseNumber":36,"Text":"Kaadu nanu diggah ninni yallitteh qibaadá gad-abê cabulih sabbatah cabnoo iyyen? (woh kak iyyaanam Yallih farmoyta kinnuk)"},{"SurahNumber":37,"VerseNumber":37,"Text":"Wonna hinnay Nabii cakki baaheeh (Qhuraan kee Yalla inkittoysaanam kinnuk) farmoytit nummaysak yemeete"},{"SurahNumber":37,"VerseNumber":38,"Text":"A-korosey isin diggah qansarissa digaalá tammoysetton qhiyaamah ayró"},{"SurahNumber":37,"VerseNumber":39,"Text":"Kaadu addunyal umaanék abak sugteenimik-sa elle galtimtaanam manton akeeral"},{"SurahNumber":37,"VerseNumber":40,"Text":"Yallih naqoosay qibaadá kaah caglissey Yalli isi racmat caglise akke waytek qansarissa digaalák naggowtam matan"},{"SurahNumber":37,"VerseNumber":41,"Text":"Woo meqe maray Yalli doore yimixxige quusiy (rizqhiy) aggiriqqewaa lon"},{"SurahNumber":37,"VerseNumber":42,"Text":"Woo rizqhi maggo caxâ mixu, usun Yalli keenih abe konnabá luk"},{"SurahNumber":37,"VerseNumber":43,"Text":"Waara niqmat-le Jannootah addal yanin"},{"SurahNumber":37,"VerseNumber":44,"Text":"Qaraakiy amol sitta fan afkanuk"},{"SurahNumber":37,"VerseNumber":45,"Text":"Maqiin deqsitta daráh gocoyuk kibuk yan kaaqon keenit meksima"},{"SurahNumber":37,"VerseNumber":46,"Text":"Ama gocoy qadoh, yaaqube marah satta-le"},{"SurahNumber":37,"VerseNumber":47,"Text":"Usuk kas mabeyaay, amô berra mali kaadu usun kaat mayaskiran (madoomitan)"},{"SurahNumber":37,"VerseNumber":48,"Text":"Kaadu ken xaqul saytun agabuy sinni baqoltik-sá num fanah waktewaay, qax-meqe intiita-le lon"},{"SurahNumber":37,"VerseNumber":49,"Text":"Ama agbih weeló dansinte naalay gabá xage wayteh inna-le qidih"},{"SurahNumber":37,"VerseNumber":50,"Text":"Tokkel jannatti mari, mariiy marat keenik yafkune addunyal keenil taturtem itta esserak"},{"SurahNumber":37,"VerseNumber":51,"Text":"Jannatti marak yaabe num iyyeh; diggah anu rabak lakal tan manó yangadde kataysa luk suge addunyal"},{"SurahNumber":37,"VerseNumber":52,"Text":"Diggah atu nummaysa marâ tanitoo? yok axcuk suge"},{"SurahNumber":37,"VerseNumber":53,"Text":"Rabneeh, burtaay, lafoofi nakke waqdi, diggah nanu ugutnaah, cisab nek abaanaah, ninni taamoomil galtimennoo? yok axcuk suge"},{"SurahNumber":37,"VerseNumber":54,"Text":"Woo moominti Jannatal isi kataysiisik, isin girát yoo lih maay boosittan woo korostih caalat nabaluh? Iyya"},{"SurahNumber":37,"VerseNumber":55,"Text":"Eddeluk bossu iyyeeh, jaciim deqsitta girák gudel (guddaqtal) kaa yuble"},{"SurahNumber":37,"VerseNumber":56,"Text":"Yallal xiibita immay, diggah yoo finqise raarte koo oggolinniyoy, kaak (kay kataysay addunyal rabak lakal manó tanim angadduk suge kinnuk) iyya woo moominti"},{"SurahNumber":37,"VerseNumber":57,"Text":"Kaadu yi-Rabbi isi muxxóh tirri yoo heewannay, kôo luk girál xayyoysimeeh tet cule marih num akkuk-en"},{"SurahNumber":37,"VerseNumber":58,"Text":"Nanu waaraah rabewaa mara hinninom hinnaa"},{"SurahNumber":37,"VerseNumber":59,"Text":"Marabna nek naharsi rabay addunyal abne akke waytek, kaadu nanu diggalsimewaa mara hinnino innaa Jannat culleek lakal"},{"SurahNumber":37,"VerseNumber":60,"Text":"Diggah nanu niqmatak edde nanim, usuk kaxxa affaafa"},{"SurahNumber":37,"VerseNumber":61,"Text":"Annah yan niqmatay dudda- leh taamita mari toysa taamitay addunyal"},{"SurahNumber":37,"VerseNumber":62,"Text":"Woo weeló kak taturte jannatih niqmatannaa, qibnaytiinoh taysem, hinnay zaqhqhuum deqsitta caxay cooxuk gactah taniy jahannam addal tani tayseeh"},{"SurahNumber":37,"VerseNumber":63,"Text":"Diggah nanu korosuh aqayyaareh (mokkoroh) tet abne (zaqhqhuum kinnuk)"},{"SurahNumber":37,"VerseNumber":64,"Text":"Diggah is jaciim deqsitta girák ragidik tawqe caxa"},{"SurahNumber":37,"VerseNumber":65,"Text":"Tet mexexi diggah usuk sheetoonâ moyyaayih inna-le qaxumaaneh"},{"SurahNumber":37,"VerseNumber":66,"Text":"Eddeluk diggah usun teetik yakmeeniih, bagitte teetik kiban"},{"SurahNumber":37,"VerseNumber":67,"Text":"Tohuk lakal diggah tet bagul niqna kak caddok taturte leeh daragu-lon maaqabah"},{"SurahNumber":37,"VerseNumber":68,"Text":"Too digaaláh lakal diggah gacsimeyna keenik jaciim deqsitta girâ fanah takke"},{"SurahNumber":37,"VerseNumber":69,"Text":"Diggah usun sinni abbobti makkoote marah geen"},{"SurahNumber":37,"VerseNumber":70,"Text":"Usun wohul ken katayyuh yasissiken"},{"SurahNumber":37,"VerseNumber":71,"Text":"Kaadu Nummah nabiyow ku- marak duma naharsi marak maggo mari makkoote"},{"SurahNumber":37,"VerseNumber":72,"Text":"Kaadu nummah Yallih digaalák ken meesissa farmoytit keenih rubne addunyal"},{"SurahNumber":37,"VerseNumber":73,"Text":"Tokkel meesiisen marih ellecabo kah tekke inna wagitey (cubbusey) nabiyow"},{"SurahNumber":37,"VerseNumber":74,"Text":"Yallih naqoosay Yalli isi racmatat caglisey naggoyse akke waytek, qibaadá kaah cagliseenimih sabbatah"},{"SurahNumber":37,"VerseNumber":75,"Text":"Yalli xiibitak iyyeh; Nabii Nuuc neh seeceh kay maral qokol kaah nakkem keh, tokkel nanu kaa oggola marak yayse mara kinnino"},{"SurahNumber":37,"VerseNumber":76,"Text":"Kaadu kaa kee kay buxah maraay, moominiiniy kaâ luk teemene kaxxa gibdak naggosneh (leet xuunumaanamak, sutaanamak)"},{"SurahNumber":37,"VerseNumber":77,"Text":"Kaadu kay samad raaqe mara ken abne, kay mari leet bayeek gamadal"},{"SurahNumber":37,"VerseNumber":78,"Text":"Kaadu meqe xagar-xagoo kee fayla kay amol cabne ellecabô maray kaak lakal yamaatuwaah arrabat"},{"SurahNumber":37,"VerseNumber":79,"Text":"Sinam addal Nabii Nuucuh saayaay nagaynan cabne"},{"SurahNumber":37,"VerseNumber":80,"Text":"Diggah nanu meqe mara tonnal galatna"},{"SurahNumber":37,"VerseNumber":81,"Text":"Diggah Nabii Nuuc ni-naqoosay teemeney Yallah qibaadá caglissek numuk teyna"},{"SurahNumber":37,"VerseNumber":82,"Text":"Tohuk lakal aki maray kaa dirabboyse leet xuumusneeh (sutusne) finqisne"},{"SurahNumber":37,"VerseNumber":83,"Text":"Kaadu diggah kay (Nabii Nuuc kinnuk) gital kaa kataate marat Nabii Ibraahim yan"},{"SurahNumber":37,"VerseNumber":84,"Text":"Isi Rabbil saytun sorkocô baxa luk yemeete waqdi Yallat agleyta haamak"},{"SurahNumber":37,"VerseNumber":85,"Text":"Isi abbaa kee isi marak Yallak kalah maca taqbudeniih iyye waqdi ken assacakkuk"},{"SurahNumber":37,"VerseNumber":86,"Text":"Yallak kalah gersi yallitte diraabah taqbudenim faxxaanaa"},{"SurahNumber":37,"VerseNumber":87,"Text":"Tohul ginô Rabbi maca siinik abelem takkaleeniih, Yallak kalihim tuqbudeenik"},{"SurahNumber":37,"VerseNumber":88,"Text":"Tokkel ken qiidih keenil luk yawqeemik malkitih cutuukâ fanah wagittoh wagga hee"},{"SurahNumber":37,"VerseNumber":89,"Text":"Edde luk diggah anu biyaakitah keenik iyye"},{"SurahNumber":37,"VerseNumber":90,"Text":"Edde luk derre kaat cabba heenih gexen"},{"SurahNumber":37,"VerseNumber":91,"Text":"Eddeluk ken yallitte fan sissikuk kelli iyyeeh (malgiyeh) matakmaanaa? iyye keenil anqasak"},{"SurahNumber":37,"VerseNumber":92,"Text":"Maca liton kah yaabe waytaanaah essero yol kah gacse waytaanam keenik iyye Nabii Ibraahim"},{"SurahNumber":37,"VerseNumber":93,"Text":"Edde luk Nabii Ibraahim keenit yufkuneh migdi gabah godmat ken aagaruk"},{"SurahNumber":37,"VerseNumber":94,"Text":"Tokkel sissikuk naqabu luk kay mari kaah fan yufkuneeh nanu tet naqbudeeh, atu tet taggilee kaak iyyen"},{"SurahNumber":37,"VerseNumber":95,"Text":"Isin sinni gabah urtaanam taqbudeenii, sin gine Rabbî qibaadá cabba hayteenih keenik iyye"},{"SurahNumber":37,"VerseNumber":96,"Text":"Yalli sin kee isin abba haytaanam gineh anuk"},{"SurahNumber":37,"VerseNumber":97,"Text":"Nabii Ibraahim Yaabah keenik yeyse waqdi, tokkel kay mari uma malah kaah malseeh xiso kaah xisaay jaciim deqsitta girát kaa gasiya (qambisa) iyyen"},{"SurahNumber":37,"VerseNumber":98,"Text":"Kay mari uma malah kaah malseeh, guba raaqa mara ken abneeh, Nabii Ibraahim girák amaanah yewqe"},{"SurahNumber":37,"VerseNumber":99,"Text":"Kaadu Nabii Ibraahim iyyeh; diggah anu guuroh inni Rabbî fan gexaah usuk tirri yoo heele (yoo ascassele)"},{"SurahNumber":37,"VerseNumber":100,"Text":"Nabii Ibraahim Yi-Rabbow meqe marih loowot yan baxa yoh acuw iyye"},{"SurahNumber":37,"VerseNumber":101,"Text":"Eddeluk dooqá kaak oggolleeh kaxxa xiq-le baxal kaa aytikumusne (berrakisne)"},{"SurahNumber":37,"VerseNumber":102,"Text":"Ismaaqil yembeeh barak abballuk taamáh edde gexa caddo yoofe waqdi, yi-baxaw diggah anu soonol koo asguudem ublek, a-caagid wagitey maca kot ceela? Kaak iyye. Yi-babbaw elle amrisimtem ab, wohul Yalli faxek yisbire marih numuh yoo geettok kaak iyye"},{"SurahNumber":37,"VerseNumber":103,"Text":"Edde luk Yallih amri oggolen waqdi (Nabii Ibraahim kee baxa kinnuk) abba seltah (xabanah) kaa oobise kaa yasgaaduh"},{"SurahNumber":37,"VerseNumber":104,"Text":"Kaadu kaa secneh kee Ibraahimow axcuk"},{"SurahNumber":37,"VerseNumber":105,"Text":"Nummah tuble soonó nummasseh, diggah nanu tonnal galatna meqe mara iyye Yalli"},{"SurahNumber":37,"VerseNumber":106,"Text":"Diggah ta-amri (ku baxih masgaada kinnuk) is-baxxaqqa itta aqayyaare kinni"},{"SurahNumber":37,"VerseNumber":107,"Text":"Kaadu nanu kaxxa maruwih (marugih) masgaadal kaa wadne (Ismaaqil kinnuk)"},{"SurahNumber":37,"VerseNumber":108,"Text":"Kaadu Nabii Ibraahimih meqe xagar-xagoo kee fayla kay amol cabne elle cabô maray kaak lakal yamaatuwaah arraabat"},{"SurahNumber":37,"VerseNumber":109,"Text":"Yallih xaquk nagaynan Nabii Ibraahimil yanay"},{"SurahNumber":37,"VerseNumber":110,"Text":"Nabii Ibraahim kah galatne innah meqe mara tonnal galatna"},{"SurahNumber":37,"VerseNumber":111,"Text":"Diggah Nabii Ibraahim ni- naqoosay teemenek numuk teyna"},{"SurahNumber":37,"VerseNumber":112,"Text":"Kaadu Nabii Ibraahim Iscaaqh deqsita baxay Nabii yakkuwaay meqe marak numuk teynah yanil kaa ayti-kumusne (berrakisne)"},{"SurahNumber":37,"VerseNumber":113,"Text":"Kaadu kaa (Ibraahim) kee Iscaaqhal barkat oobisne, kaadu ken nammayih samadak isi nafsih meqe num keenik yaniih, baxxaqqa-le dulmih koroosannut isi nafsi yadlume num keenit yanih"},{"SurahNumber":37,"VerseNumber":114,"Text":"Yalli nummah xiibitak iyyeh; Nabii Muusaa kee Nabii Haaruun nabuwwannut gunneh"},{"SurahNumber":37,"VerseNumber":115,"Text":"Kaadu ken nammay kee ken mara naggosneh kaxxa gibdak (xuumiyya kinnuk)"},{"SurahNumber":37,"VerseNumber":116,"Text":"Kaadu ken qokolleeh, usun firqawnaa kee firqawni marak yayse mara yekken"},{"SurahNumber":37,"VerseNumber":117,"Text":"Kaadu tawraat kitaabay baxxaqqa iyya ken nammayah necee"},{"SurahNumber":37,"VerseNumber":118,"Text":"Kaadu ken nammay massa-le gital (Islaam diini kinnuk) tirri hayne"},{"SurahNumber":37,"VerseNumber":119,"Text":"Kaadu meqe xagar-xagoo kee fayla ken nammayih amol cabne ellecabô maray keenik lakal yamaatuwaah arrabat"},{"SurahNumber":37,"VerseNumber":120,"Text":"Yallih xaquk nagaynan Nabii Muusaa kee Nabii Haaruunul yanay"},{"SurahNumber":37,"VerseNumber":121,"Text":"Diggah ken nammay kah galatne innah nanu meqe mara tonnal galatna"},{"SurahNumber":37,"VerseNumber":122,"Text":"Diggah ken nammay Ni-naqoosay teemenek nammayak teyna"},{"SurahNumber":37,"VerseNumber":123,"Text":"Kaadu diggah Nabii Ilyaas rubsumte farmoytiitik numuk teyna"},{"SurahNumber":37,"VerseNumber":124,"Text":"Isi marak israa-iil xaylok Yallak ma-meesittaanaa? iyye waqdi keenih cus nabiyow"},{"SurahNumber":37,"VerseNumber":125,"Text":"Numtin-welluy baqla deqsita taqbudeeniih, ginó-abák yayse gineynih qibaadá cabtaanaa"},{"SurahNumber":37,"VerseNumber":126,"Text":"Yalli sin Rabbiy sin gineey, siinik naharsi abbobti gine Rabbi kinni"},{"SurahNumber":37,"VerseNumber":127,"Text":"Eddeluk kay mari kaa dirabboyseeh, diggah usun gaaboysime loonuuh xayyowsime-lon girâ digaaláh"},{"SurahNumber":37,"VerseNumber":128,"Text":"Yallih naqoosay Yalli isi racmat caglisey naggoyse akke waytek qibaadá kaah cagliseenimih sabbatah"},{"SurahNumber":37,"VerseNumber":129,"Text":"Kaadu Nabii Ilyaas meqe xagar- xagoo kee fayla kay amol cabne ellecabô maray kaak lakal yamaatuwaah arrabat"},{"SurahNumber":37,"VerseNumber":130,"Text":"Yallih xaquk nagaynan Nabii ĮIlyaasal yanay"},{"SurahNumber":37,"VerseNumber":131,"Text":"Diggah Nabii Ilyaas kah galatne innah Nanu meqe mara tonnal galatna"},{"SurahNumber":37,"VerseNumber":132,"Text":"Diggah Nabii Ilyaas ni-naqoosay teemenek numuk teyna"},{"SurahNumber":37,"VerseNumber":133,"Text":"Kaadu diggah Nabii Luut rubsumte farmoytiitik numuk teyna"},{"SurahNumber":37,"VerseNumber":134,"Text":"Nabiyow keenih cus; Nabii Luut kee kaal yeemene mara inkih digaalák naggosne waqdi"},{"SurahNumber":37,"VerseNumber":135,"Text":"Idaltô daaqaynay (Nabii Luut barra kinnuk) digaalát raaqe maray finqitê luk raqte akke waytek koroositteemih sabbatah"},{"SurahNumber":37,"VerseNumber":136,"Text":"Lakat Nabii Luut marak aka maray raqqayey kaa dirabboyse bayisneh"},{"SurahNumber":37,"VerseNumber":137,"Text":"Kaadu diggah isin Makki maraw ken abuural taturak maacissan"},{"SurahNumber":37,"VerseNumber":138,"Text":"Kaadu bar elle taturtaanahak kas elle mageytaanaa? Ken geytem sin geytaamak"},{"SurahNumber":37,"VerseNumber":139,"Text":"Kaadu diggah Nabii Yuunus rubsumte farmoytiitik numuk teyna"},{"SurahNumber":37,"VerseNumber":140,"Text":"Nabiyow keenih cus ; Nabii Yuunus isi marih naqabuh sinaamak kibuk tan doynik fan kude waqdi"},{"SurahNumber":37,"VerseNumber":141,"Text":"Kaxxa haffó woo doynik marteeh tokkel meesiten waqdi doynik mari saami caxxa qideeh, Nabii Yuunus saami-caxxal kak yeysen marih num yekke"},{"SurahNumber":37,"VerseNumber":142,"Text":"Badat kaa qideeniih, eddeluk kullunti kaa yunxuqe, usuk assacokka lem baahe numuh anuk"},{"SurahNumber":37,"VerseNumber":143,"Text":"Diggah usuk Yalla maggom cusa marih numuh suge wannay"},{"SurahNumber":37,"VerseNumber":144,"Text":"Kullinti bagut edde ugtan ayrô fan sugak yen (qhiyaamah ayró kinnuk)"},{"SurahNumber":37,"VerseNumber":145,"Text":"Eddeluk kullinti baguk baddi afal deebol kaa qambisne usuk lakmisak"},{"SurahNumber":37,"VerseNumber":146,"Text":"Yaqhtiin deqsita cooxuk caxá (xalâ caxá kinnuk) kay amol nuysubuke"},{"SurahNumber":37,"VerseNumber":147,"Text":"Kaadu kay marak bool alfi yakke marah kaa rubne, hinnay wohuk fulaanah"},{"SurahNumber":37,"VerseNumber":148,"Text":"Eddeluk kaa nummayseeniih, edde raban wakti keenik yamaatem fanah ken hatkisneh"},{"SurahNumber":37,"VerseNumber":149,"Text":"Eddeluk nabiyow ken esser; ku- Rabbi say-xaylo leeh, usun lab- xaylo loonuu"},{"SurahNumber":37,"VerseNumber":150,"Text":"Hinnak Malayka sayyoh ginnee usun abaluk"},{"SurahNumber":37,"VerseNumber":151,"Text":"Oobbiyooy! diggah usun sinni diraabah iyyaanah"},{"SurahNumber":37,"VerseNumber":152,"Text":"Yalli xaleh iyyan, diggah usun dirableelá kinnuk"},{"SurahNumber":37,"VerseNumber":153,"Text":"Yalli say-xayló dooritee lab- xaylok"},{"SurahNumber":37,"VerseNumber":154,"Text":"Kee a-maraw maca liton! Mannal mekeltan Yallah say-xayló teexegeeniih, sinnih lab-xaylo teexegen waqdi"},{"SurahNumber":37,"VerseNumber":155,"Text":"Makassittaanaa! Yalli barráa kee xaylo aallewaah, kak saytunnoowem"},{"SurahNumber":37,"VerseNumber":156,"Text":"Hinnak baxxaqqa iyya sumaq litoonuu a-ittaanamal"},{"SurahNumber":37,"VerseNumber":157,"Text":"Toysa sin kitaabay Yallih xaquk litoonu baahay, a-ittaanamal numma yacee mara tekkeenik keenik iyyan"},{"SurahNumber":37,"VerseNumber":158,"Text":"Koros Yallaa kee Malaykâ fanal ramaddiinuu kee lagó heen, nummah malayká teexegeh diggah usun (koros kinnuk) girá digaalál gaaboysime loonuuh xayyoysime loonum qhiyaamah ayró"},{"SurahNumber":37,"VerseNumber":159,"Text":"Yalli saytunnooweh kaa ceele waytaamay koros kaa edde weelossak"},{"SurahNumber":37,"VerseNumber":160,"Text":"Yallih naqoosay Yalli isi racmatat caglisey kaa ceele wayta weelot kaa weeloyse wayta akke waytek"},{"SurahNumber":37,"VerseNumber":161,"Text":"Toysa diggah korosey sin kee isin yallitte axcuk uqbuddu haytaanam"},{"SurahNumber":37,"VerseNumber":162,"Text":"Isin Yallih giták num makot beya mara hinniton"},{"SurahNumber":37,"VerseNumber":163,"Text":"Koroosannuh Jaciim deqsitta girá cula numuy Yalli tet culim elle mekle akke waytek"},{"SurahNumber":37,"VerseNumber":164,"Text":"Malayka itteh; nek inki malaykatti mayan, qaraanal yimixxige arac-le kaa akke waytek"},{"SurahNumber":37,"VerseNumber":165,"Text":"Kaadu diggah nanu Yallih qibaadáh saffih sollá"},{"SurahNumber":37,"VerseNumber":166,"Text":"Kaadu diggah nanu Yalla ceele waytaamak Yalla saytunnosna"},{"SurahNumber":37,"VerseNumber":167,"Text":"Diggah nabiyow atu rubsumtak naharat Makki koros axcuk sugte"},{"SurahNumber":37,"VerseNumber":168,"Text":"“Kitoobaa kee anbiyak naharsi maral temeetem nel amaatinnay diggah oggolak nen"},{"SurahNumber":37,"VerseNumber":169,"Text":"Yallih naqoosay Yalli isi racmatat caglise akkuk-nen”"},{"SurahNumber":37,"VerseNumber":170,"Text":"Makki koros Qhuraan keenil yemeete waqdi kaal koroositeeniih, akeeral digaalák loonum sarrah aaxige-lon"},{"SurahNumber":37,"VerseNumber":171,"Text":"Nummah Ni-qangará Ni-naqoosa farmoytiitih taturteh"},{"SurahNumber":37,"VerseNumber":172,"Text":"Diggah usun sinni naqboytiitil qoklima mara kinnon"},{"SurahNumber":37,"VerseNumber":173,"Text":"Kaadu diggah Ni-qande maysó lem addunyaay akeeral"},{"SurahNumber":37,"VerseNumber":174,"Text":"Toysa nabiyow derre keenit (Makki koros kinnuk) cab dago waktî fanah"},{"SurahNumber":37,"VerseNumber":175,"Text":"Kaadu ken qambal nabiyow digaalák keenil obtuwaytam sarrah ableloonuk"},{"SurahNumber":37,"VerseNumber":176,"Text":"Tokkel edde qataatakaanam Ni- digaalá innaa nabiyow"},{"SurahNumber":37,"VerseNumber":177,"Text":"Tokkel Ni-digaalá ken dabooqal (maaftal) keenil obta waqdi, toysa meesiisen marih maaci maxxu yoomeeh"},{"SurahNumber":37,"VerseNumber":178,"Text":"Kaadu nabiyow derre keenit cab yimixxige waktî fanah"},{"SurahNumber":37,"VerseNumber":179,"Text":"Kaadu nabiyow ken qambal Ni-digaalák keenil obtuwaytam sarrah ableloonuk"},{"SurahNumber":37,"VerseNumber":180,"Text":"Nabiyow ku-Rabbi saytunnooweh maysó-le Rabbi, kaa ceele waytaamay kaa edde weelossu haanak"},{"SurahNumber":37,"VerseNumber":181,"Text":"Kaadu Yallak nagaynan farmoytiitil yanay"},{"SurahNumber":37,"VerseNumber":182,"Text":"Kaadu faylá Yalli-le, ginô Rabbi"}]}