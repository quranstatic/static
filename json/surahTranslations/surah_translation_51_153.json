{"Id":153,"LanguageCodes":["fa","fas"],"Name":"fas-drhussientagi","Author":"Dr. Hussien Tagi","Language":"Persian","Description":"Persian","Direction":"rtl","Source":"https://quranenc.com/check/persian_tagi/v1.0.0-csv.1 , https://quranenc.com/en/browse/persian_tagi , https://quranenc.com ,","Translations":[{"SurahNumber":51,"VerseNumber":1,"Text":"سوگند به بادهای که (خاک را) می‌پراکند،"},{"SurahNumber":51,"VerseNumber":2,"Text":"و سوگند به ابر های که بار سنگینی (از باران را) با خود حمل می‌کنند"},{"SurahNumber":51,"VerseNumber":3,"Text":"و سوگند به کشتی‌هایی که به آسانی (بر روی دریاها) در حرکتند"},{"SurahNumber":51,"VerseNumber":4,"Text":"و سوگند به فرشتگانی که کارها را تقسیم می‌کنند"},{"SurahNumber":51,"VerseNumber":5,"Text":"بی‌گمان آنچه به شما وعده داده شد قطعاً راست است"},{"SurahNumber":51,"VerseNumber":6,"Text":"و یقیناً (روز) جزا (ی اعمال) واقع شدنی است"},{"SurahNumber":51,"VerseNumber":7,"Text":"قسم به آسمان که دارای راه‌ها (و ستارگان زیباست)"},{"SurahNumber":51,"VerseNumber":8,"Text":"بی‌گمان شما (کفار) در گفتار مختلف و گوناگون هستید"},{"SurahNumber":51,"VerseNumber":9,"Text":"کسی‌که (در علم الهی از خیر و نیکی) دور نگه داشته شده است از (ایمان آوردن به) آن (= قرآن) دور نگه داشته می‌شود"},{"SurahNumber":51,"VerseNumber":10,"Text":"مرگ (و لعنت) بر دروغگویان"},{"SurahNumber":51,"VerseNumber":11,"Text":"کسانی‌که آنان در غفلت (و جهل) فرو رفته‌اند"},{"SurahNumber":51,"VerseNumber":12,"Text":"پیوسته می‌پرسند: «روز جزا کی خواهد بود؟»"},{"SurahNumber":51,"VerseNumber":13,"Text":"(همان) روزی‌که آن‌ها بر آتش عذاب می‌شوند"},{"SurahNumber":51,"VerseNumber":14,"Text":"(و به آن‌ها گفته می‌شود:) «عذاب خود را بچشید، این همان چیزی است که برای آن شتاب داشتید»"},{"SurahNumber":51,"VerseNumber":15,"Text":"(در روز قیامت) مسلماً پرهیزگاران در باغ‌ها و چشمه سارها (ی بهشت) هستند"},{"SurahNumber":51,"VerseNumber":16,"Text":"آنچه پروردگارشان به آن‌ها عطا فرموده، دریافت کرده‌اند، بی‌گمان آن‌ها پیش از این (در دنیا) نیکوکار بودند"},{"SurahNumber":51,"VerseNumber":17,"Text":"آن‌ها بخش اندکی از شب را می‌خوابیدند (و به نماز و نیایش مشغول بودند)"},{"SurahNumber":51,"VerseNumber":18,"Text":"و در سحر گاهان آمرزش طلب می‌کردند"},{"SurahNumber":51,"VerseNumber":19,"Text":"و در اموال‌شان برای سائل و (تنگدست) محروم (بهره و) حقی بود"},{"SurahNumber":51,"VerseNumber":20,"Text":"و در زمین (عبرت و) نشانه‌های برای اهل یقین است"},{"SurahNumber":51,"VerseNumber":21,"Text":"و (نیز) در وجود خودتان، آیا نمی‌بینید؟"},{"SurahNumber":51,"VerseNumber":22,"Text":"و رزق (و روزی) شما، و آنچه به شما وعده داده می‌شود در آسمان است"},{"SurahNumber":51,"VerseNumber":23,"Text":"پس سوگند به پروردگار آسمان و زمین که آن (وعده‌ها) حق است، همان گونه که شما (با یکدیگر) سخن می‌گویید"},{"SurahNumber":51,"VerseNumber":24,"Text":"(ای پیامبر) آیا خبر مهمانان گرامی ابراهیم به تو رسیده است؟"},{"SurahNumber":51,"VerseNumber":25,"Text":"آنگاه که بر او وارد شدند و گفتند: «سلام» (ابراهیم در جواب) گفت: «سلام» (و با خود گفت:) گروهی نا شناس هستید»"},{"SurahNumber":51,"VerseNumber":26,"Text":"پس پنهانی به سوی همسرش رفت و گوسالۀ (بریان شده) فربهی (برای آن‌ها) آورد"},{"SurahNumber":51,"VerseNumber":27,"Text":"سپس آن را به آنان نزدیک کرد، و گفت: «آیا نمی‌خورید؟»"},{"SurahNumber":51,"VerseNumber":28,"Text":"پس (چون دید دست به سوی غذا دراز نمی‌کنند) از آن‌ها احساس ترس (و وحشت) کرد، (آن‌ها) گفتند: «نترس (ما فرستادگان پروردگار تو ایم)» و او را به (تولد) پسری دانا بشارت دادند"},{"SurahNumber":51,"VerseNumber":29,"Text":"آنگاه همسرش (ساره) فریاد زنان پیش آمد و به صورت خود زد و گفت: «(من) پیر زنی نازا هستم (چگونه فرزند می‌زایم؟!) [ آن زمان حضرت ساره علیها السلام 99 ساله بود. (تفسیر قرطبی 17/47).]»"},{"SurahNumber":51,"VerseNumber":30,"Text":"(فرشتگان) گفتند: «پروردگار تو این چنین فرموده است، و بی‌گمان او حکیم داناست»"},{"SurahNumber":51,"VerseNumber":31,"Text":"(ابراهیم) گفت: «پس ای فرستادگان (الله) کار و مأموریت شما چیست؟!»"},{"SurahNumber":51,"VerseNumber":32,"Text":"(فرشتگان) گفتند: «بی‌گمان ما بسوی قومی مجرم (و گناهکار) [ یعنی قوم لوط که گناهانی از قبیل شرک، لواطت، و فساد در زمین و .. در میان آنها وجود داشت.] فرستاده شده‌ایم،"},{"SurahNumber":51,"VerseNumber":33,"Text":"تا سنگ‌های از گل بر (سر) آن‌ها فرود آوریم"},{"SurahNumber":51,"VerseNumber":34,"Text":"(سنگ‌هایی) که نزد پروردگارت برای اسراف‌کاران نشان گذاری شده است"},{"SurahNumber":51,"VerseNumber":35,"Text":"پس کسانی از مؤمنان را که در آن (شهرهای قوم لوط) بودند (پیش از نزول عذاب) بیرون آوردیم"},{"SurahNumber":51,"VerseNumber":36,"Text":"و جز یک خانه از مسلمانان در آن (شهرها) نیافتیم"},{"SurahNumber":51,"VerseNumber":37,"Text":"و در آن (شهرهای ویران شده) نشانۀ (روشن) برای کسانی‌که از عذاب دردناک می‌ترسند بر جای گذاشتیم [ این نشانه‌ها تاکنون باقی است، این آبادی‌ها در (ساحل) جنوبی دریای اردن (بحر المیت) قرار داشت و این تنها دریایی است که هیچ نوع موجودات زنده‌ای در آن زندگی نمی‌کند"},{"SurahNumber":51,"VerseNumber":38,"Text":"و (نیز) در (داستان) موسی (نشانه و عبرتی است) هنگامی‌که او را با دلیلی آشکار به سوی فرعون فرستادیم،"},{"SurahNumber":51,"VerseNumber":39,"Text":"پس (فرعون) با قدرت (و لشکر) خویش روی گرداند، و گفت: «(این مرد) جادوگر یا دیوانه است»"},{"SurahNumber":51,"VerseNumber":40,"Text":"آنگاه او و لشکریانش را گرفتیم و آنان را به دریا افکندیم در حالی‌که او سزاوار سرزنش بود"},{"SurahNumber":51,"VerseNumber":41,"Text":"و (نیز) در (داستان قوم) عاد (نشانه‌ای است) هنگامی‌که تندبادی بی خیر و برکت بر آنان فرستادیم"},{"SurahNumber":51,"VerseNumber":42,"Text":"(تندبادی) که بر هیچ چیز نمی‌گذشت مگر اینکه آن را مانند استخوان پوسیده می‌گرداند"},{"SurahNumber":51,"VerseNumber":43,"Text":"و (همچنین) در (داستان قوم) ثمود (نشانه‌ای است) هنگامی‌که به آن‌ها گفته شد: «مدتی کوتاه (از زندگی) بهره‌مند شوید (که تنها سه روز فرصت دارید)»"},{"SurahNumber":51,"VerseNumber":44,"Text":"آنگاه آن‌ها از فرمان پروردگارشان سر پیچی کردند، پس صاعقه آن‌ها را در بر گرفت در حالی که آنان (به عقوبت خود) نگاه می‌کردند"},{"SurahNumber":51,"VerseNumber":45,"Text":"(چنان بر زمین افتادند) که توان بر خاستن نداشتند، و نتوانستند (برای خود) انتقام بگیرند"},{"SurahNumber":51,"VerseNumber":46,"Text":"و قوم نوح را پیش از این (هلاک نمودیم)، زیرا آن‌ها قومی بدکار (و فاسق) بودند"},{"SurahNumber":51,"VerseNumber":47,"Text":"و (ما) آسمان را با قوت (و قدرت عظیم) بنا کردیم و بی‌گمان (بر و سعت پهناوری آن) تواناییم"},{"SurahNumber":51,"VerseNumber":48,"Text":"و زمین را گستردیم پس چه نیک گستراننده‌ای هستیم،"},{"SurahNumber":51,"VerseNumber":49,"Text":"و از هر چیز جفت آفریدیم، شاید شما پند گیرید"},{"SurahNumber":51,"VerseNumber":50,"Text":"(ای پیامبر! بگو:) «پس به سوی الله بگریزید، بی‌گمان من از جانب او برای شما هشدار دهنده‌ای آشکار هستم"},{"SurahNumber":51,"VerseNumber":51,"Text":"و معبود دیگری با الله قرار ندهید، به راستی من از جانب او برای شما هشدار دهنده‌ای آشکار هستم»"},{"SurahNumber":51,"VerseNumber":52,"Text":"همچنین بر پیشینیان آن‌ها هیچ پیامبری نیامد، مگر اینکه گفتند: «(او) جادوگر یا دیوانه است»"},{"SurahNumber":51,"VerseNumber":53,"Text":"آیا آن‌ها یکدیگر را به آن سفارش کرده بودند؟ بلکه آن‌ها مردمی طغیان‌گر هستند"},{"SurahNumber":51,"VerseNumber":54,"Text":"پس (ای پیامبر) از آن‌ها روی بگردان، که هرگز تو سزاوار ملامت نیستی"},{"SurahNumber":51,"VerseNumber":55,"Text":"و (پیوسته) پند (و تذکر) بده، زیرا که بی‌گمان (پند و) تذکر مؤمنان را سود می‌بخشد"},{"SurahNumber":51,"VerseNumber":56,"Text":"و من جن و انس را نیافریده ام مگر برای اینکه مرا عبادت کنند،"},{"SurahNumber":51,"VerseNumber":57,"Text":"هرگز از آن‌ها روزیی نمی‌خواهم، و نمی خواهم که مرا طعام دهند"},{"SurahNumber":51,"VerseNumber":58,"Text":"بی‌گمان الله است که روزی دهنده است، (و او) قدرتمند استوار است"},{"SurahNumber":51,"VerseNumber":59,"Text":"پس بی‌شک برای کسانی‌که ستم کردند بهره‌ای (از عذاب) است همانند بهرۀ یاران‌شان (از ستمگران پیشین)، پس نباید شتاب بکنند"},{"SurahNumber":51,"VerseNumber":60,"Text":"پس وای بر کسانی‌که کافر شدند، از روزشان (= روز قیامت) که وعده داده می‌شوند"}]}