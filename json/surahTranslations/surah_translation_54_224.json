{"Id":224,"LanguageCodes":["rw","kin"],"Name":"kin-rmcrwanda","Author":"R. M. C. Rwanda","Language":"Kinyarwanda","Description":"Kinyarwanda","Direction":"ltr","Source":"https://www.islamic-invitation.com/","Translations":[{"SurahNumber":54,"VerseNumber":1,"Text":"Igihe cy’imperuka kiregereje ndetse n’ukwezi kwarasadutse"},{"SurahNumber":54,"VerseNumber":2,"Text":"N’iyo (abahakanyi) babonye igitangaza, batera umugongo bakavuga bati \"Ubu ni uburozi bukomeje"},{"SurahNumber":54,"VerseNumber":3,"Text":"Barahakanye banakurikira irari ryabo, kandi buri kintu kizagira iherezo"},{"SurahNumber":54,"VerseNumber":4,"Text":"Kandi rwose bagezweho n’inkuru zibabuza (gukora ibibi)"},{"SurahNumber":54,"VerseNumber":5,"Text":"(Izo nkuru ziri muri Quran) zuje ubushishozi buhebuje, ariko uko kubaburira ntacyo kwabamariye"},{"SurahNumber":54,"VerseNumber":6,"Text":"Bityo (yewe Muhamadi), birengagize kandi (unabibutse) umunsi umuhamagazi azahamagarira kugana ku kintu giteye ubwoba (gucirwa urubanza ku munsi w’imperuka)"},{"SurahNumber":54,"VerseNumber":7,"Text":"Bazaba bubitse amaso (kubera ikimwaro), basohoka mu mva bameze nk’inzige zinyanyagiye"},{"SurahNumber":54,"VerseNumber":8,"Text":"Bihuta bagana uhamagara, abahakanyi bazavuga bati \"Uyu ni umunsi ugoye"},{"SurahNumber":54,"VerseNumber":9,"Text":"Na mbere yabo, abantu ba Nuhu bahinyuye umugaragu wacu, maze baravuga bati \"Ni umusazi\", ndetse aranamaganwa"},{"SurahNumber":54,"VerseNumber":10,"Text":"Nuko asaba Nyagasani we (agira ati) \"Rwose njye naneshejwe, bityo ntabara"},{"SurahNumber":54,"VerseNumber":11,"Text":"Nuko dufungura amarembo y’ikirere, hamanuka amazi yisuka ari menshi"},{"SurahNumber":54,"VerseNumber":12,"Text":"Nuko isi tuyikuramo amasoko, maze amazi (yo mu nsi no hejuru) arahura ku bw’itegeko ryagenwe"},{"SurahNumber":54,"VerseNumber":13,"Text":"Maze (Nuhu) tumutwara mu (kintu) gikozwe mu mbaho n’imisumari (inkuge)"},{"SurahNumber":54,"VerseNumber":14,"Text":"Cyagendaga (hejuru y’amazi) tugihanze ijisho; (ibyo) biba igihembo cy’uwahakanyijwe"},{"SurahNumber":54,"VerseNumber":15,"Text":"Rwose (iyi nkuru ya Nuhu) twarayiretse ngo ibe ikimenyetso (n’isomo ku bazaza nyuma ye). Ese hari uwibuka (ngo bimugirire akamaro)"},{"SurahNumber":54,"VerseNumber":16,"Text":"Mbega uko ibihano byanjye no kuburira kwanjye byari bimeze"},{"SurahNumber":54,"VerseNumber":17,"Text":"Kandi rwose tworoheje Qur’an kugira ngo ibe urwibutso. Ese hari uwibuka (ngo bimugirire akamaro)"},{"SurahNumber":54,"VerseNumber":18,"Text":"Aba Adi bahinyuye (Intumwa yabo Hudi); mbega uko ibihano byanjye no kuburira kwanjye byari bimeze"},{"SurahNumber":54,"VerseNumber":19,"Text":"Mu by’ukuri, twaboherereje inkubi y’umuyaga uvuza ubuhuha ku munsi w’amakuba akomeye"},{"SurahNumber":54,"VerseNumber":20,"Text":"Uterura abantu bakamera nk’ingiga z’ibiti by’imitende byaranduwe"},{"SurahNumber":54,"VerseNumber":21,"Text":"Mbega uko ibihano byanjye no kuburira kwanjye byari bimeze"},{"SurahNumber":54,"VerseNumber":22,"Text":"Kandi rwose tworoheje Qur’an kugira ngo ibe urwibutso. Ese hari uwibuka (ngo bimugirire akamaro)"},{"SurahNumber":54,"VerseNumber":23,"Text":"Aba Thamudi bahinyuye kuburira (kwacu)"},{"SurahNumber":54,"VerseNumber":24,"Text":"Nuko baravuga bati \"Ese ni gute twafata umuntu umwe unadukomokamo ngo tube ari we dukurikira? Rwose ubwo twaba turi mu buyobe n’ubusazi"},{"SurahNumber":54,"VerseNumber":25,"Text":"Ese ubu koko urwibutso ni we wenyine muri twe rwahawe? Ahubwo we ni umubeshyi akaba n’umwibone"},{"SurahNumber":54,"VerseNumber":26,"Text":"Bidatinze bazamenya umubeshyi w’umwibone uwo ari we"},{"SurahNumber":54,"VerseNumber":27,"Text":"Twaboherereje ingamiya kugira ngo tubagerageze; bityo bagenzure unabihanganire"},{"SurahNumber":54,"VerseNumber":28,"Text":"Unababwire ko amazi bagomba kuyasangira nayo (ingamiya); buri wese azajya agira umunsi we wo kuyanywaho"},{"SurahNumber":54,"VerseNumber":29,"Text":"Ariko bahamagaye mugenzi wabo (afata icyuma) arayica"},{"SurahNumber":54,"VerseNumber":30,"Text":"Mbega uko ibihano byanjye no kuburira kwanjye byari bimeze"},{"SurahNumber":54,"VerseNumber":31,"Text":"Mu by’ukuri, twaboherereje urusaku rumwe gusa, maze bamera nk’ibyatsi byumye byaribaswe"},{"SurahNumber":54,"VerseNumber":32,"Text":"Kandi rwose tworoheje Qur’an kugira ngo ibe urwibutso. Ese hari uwibuka (ngo bimugirire akamaro)"},{"SurahNumber":54,"VerseNumber":33,"Text":"Abantu ba Lutwi bahinyuye kuburira (kwacu)"},{"SurahNumber":54,"VerseNumber":34,"Text":"Twaboherereje inkubi y’umuyaga uvanze n’amabuye (ubarimbura bose), usibye gusa umuryango wa Lutwi twarokoye mu rukerera"},{"SurahNumber":54,"VerseNumber":35,"Text":"(Ibyo twabikoze) ku bw’ingabire ziduturutseho. Uko ni ko duhemba ushimira"},{"SurahNumber":54,"VerseNumber":36,"Text":"Nyamara (Lutwi) yari yarababuriye ko bazahura n’ibihano byacu, nuko bashidikanya ku kubaburira (kwacu)"},{"SurahNumber":54,"VerseNumber":37,"Text":"Baranamwinginze (ngo abahe) abashyitsi be (kugira ngo babakorere ubutinganyi). Nuko tubahuma amaso (tuvuga tuti) \"Ngaho nimusogongere ibihano byanjye no kuburira (kwanjye)"},{"SurahNumber":54,"VerseNumber":38,"Text":"Kandi rwose twabazindukirije mu bihano bikomeza (kuzageza ku munsi w’imperuka)"},{"SurahNumber":54,"VerseNumber":39,"Text":"Ngaho nimusogongere ibihano byanjye no kuburira (kwanjye)"},{"SurahNumber":54,"VerseNumber":40,"Text":"Kandi rwose tworoheje Qur’an kugira ngo ibe urwibutso. Ese hari uwibuka (ngo bimugirire akamaro)"},{"SurahNumber":54,"VerseNumber":41,"Text":"Kandi rwose kuburira (kwanjye) kwageze ku bantu ba Farawo"},{"SurahNumber":54,"VerseNumber":42,"Text":"Bahinyuye ibitangaza byacu byose, nuko turabafata tubahanisha ibihano by’Umunyembaraga uhebuje, Ushobora byose"},{"SurahNumber":54,"VerseNumber":43,"Text":"Ese abahakanyi banyu (b’i Maka) ni bo beza kurusha abo (abantu ba Adi, aba Thamudi, aba Nuhu n’aba Farawo, boretswe)? Cyangwa mufite ubudahangarwa bwanditse mu bitabo (bwo kutazahanwa)"},{"SurahNumber":54,"VerseNumber":44,"Text":"Cyangwa (abo bahakanyi) baravuga bati \"Twe turi benshi bashyize hamwe, bashoboye kwitabara"},{"SurahNumber":54,"VerseNumber":45,"Text":"Nyamara abo bishyize hamwe bazatsindwa banayabangire ingata"},{"SurahNumber":54,"VerseNumber":46,"Text":"Ahubwo umunsi w’imperuka ni cyo gihe basezeranyijwe (cyo kuzahanirwaho), ndetse imperuka izaba iteye ubwoba cyane kandi irura"},{"SurahNumber":54,"VerseNumber":47,"Text":"Mu by’ ukuri, inkozi z’ibibi ziri mu buyobe (hano ku isi) kandi zizahanishwa umuriro utwika"},{"SurahNumber":54,"VerseNumber":48,"Text":"Umunsi uburanga bwabo buzakururirwa mu muriro (bazabwirwa bati) \"Ngaho nimusogongere igihano cy’umuriro"},{"SurahNumber":54,"VerseNumber":49,"Text":"Mu by’ukuri, buri kintu twakiremeye igeno ryacyo"},{"SurahNumber":54,"VerseNumber":50,"Text":"Kandi itegeko ryacu ni ijambo rimwe; (ryihuta) nko guhumbya no guhumbura"},{"SurahNumber":54,"VerseNumber":51,"Text":"Kandi rwose tworetse abantu bameze nkamwe (mu buhakanyi). Ese hari uwibuka (ngo bimugirire akamaro)"},{"SurahNumber":54,"VerseNumber":52,"Text":"Kandi buri kintu cyose bakoze cyanditswe mu bitabo (by’ibikorwa byabo)"},{"SurahNumber":54,"VerseNumber":53,"Text":"Na buri kintu, cyaba gito cyangwa kinini, kiranditse"},{"SurahNumber":54,"VerseNumber":54,"Text":"Mu by’ukuri, abatinya Allah bazaba bari mu busitani n’imigezi (Ijuru)"},{"SurahNumber":54,"VerseNumber":55,"Text":"Mu byicaro by’ukuri, hafi y’Umwami ushobora byose"}]}