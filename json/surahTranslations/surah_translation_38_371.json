{"Id":371,"LanguageCodes":["tg","tgk"],"Name":"tgk-wwwislamhouseco","Author":"Www.islamhouse.com","Language":"Tajik","Description":"Tajik","Direction":"ltr","Source":"https://quranenc.com/check/tajik_arifi/v1.0.0-csv.1 , https://quranenc.com/en/browse/tajik_arifi , https://quranenc.com ,","Translations":[{"SurahNumber":38,"VerseNumber":1,"Text":"Сод. Савганд ба Қуръони пандомӯз [ки Аллоҳ таоло ҳеҷ шарике надорад]"},{"SurahNumber":38,"VerseNumber":2,"Text":"Аммо кофирон гирифтори таассуб [-у ҷоҳилият] ва ситезанд"},{"SurahNumber":38,"VerseNumber":3,"Text":"Чи бисёр наслҳои кофирро пеш аз онон ҳалок кардем, ки [дар ҳангоми нузули азоб] фарёд мезаданд, аммо [он замон дигар] ҳангоми наҷот набуд"},{"SurahNumber":38,"VerseNumber":4,"Text":"Мушрикон аз ин ки бимдиҳандае аз миёни худашон ба суроғашон омадааст, ибрози шигифтӣ карданд ва гуфтанд: «Ин мард ҷодугару дурӯғгӯст"},{"SurahNumber":38,"VerseNumber":5,"Text":"Оё ба ҷойи маъбудони мухталиф маъбуде ягона қарор додааст? Воқеан, кори аҷибе аст»"},{"SurahNumber":38,"VerseNumber":6,"Text":"Бузургонашон ба по хостанд [ва ба пайравони худ гуфтанд]: «Биравед ва бар [парастишу ҳифзи] маъбудонатон истодагарӣ кунед. Бе тардид, [Муҳаммад бо] ин кор хостааст [ки шуморо гумроҳ кунад ва худро ба раёсат бирасонад]"},{"SurahNumber":38,"VerseNumber":7,"Text":"Мо ин [назарияи тавҳид]-ро ҳатто дар оини масеҳият ҳам нашнидаем. Ин сухан ҷуз дурӯғ [чизе] нест"},{"SurahNumber":38,"VerseNumber":8,"Text":"Оё аз миёни [ҳамаи] мо Қуръон ба ӯ нозил шудааст»? [Чунин нест, ки онон мегӯянд] Балки онон дар [асли] ваҳйи Ман тардид доранд ва ҳанӯз азоби Маро начашидаанд"},{"SurahNumber":38,"VerseNumber":9,"Text":"Оё ганҷинаҳои раҳмати Парвардигори шикастнопазири бахшандаат наздашон ҳаст"},{"SurahNumber":38,"VerseNumber":10,"Text":"Оё фармонравои осмонҳо ва замин ва байни онҳо ҳастанд? [Агар чунин аст] Бо васоил [-у имконоти худ ба осмон] авҷ бигиранд [ва монеи нузули ваҳй гарданд]"},{"SurahNumber":38,"VerseNumber":11,"Text":"[Ин кофирон] Лашкаре шикастхӯрда аз ҷумла соири гурӯҳҳо [ва аҳзоби мухолифи паёмбарон] ҳастанд"},{"SurahNumber":38,"VerseNumber":12,"Text":"Пеш аз онон низ қавми Нуҳ ва Од ва Фиръавни соҳибсипоҳ низ [паёмбарони Моро] такзиб карданд"},{"SurahNumber":38,"VerseNumber":13,"Text":"Қавми Самуд ва қавми Лут ва асҳоби Айка [қавми Шуайб] низ аз он гурӯҳҳо буданд [ки паёмбаронро такзиб карданд]"},{"SurahNumber":38,"VerseNumber":14,"Text":"Ҳар як [аз ин гурӯҳҳо] паёмбарон [-и худ]-ро такзиб карданд ва кайфари ман [дар мавридашон] таҳаққуқ ёфт"},{"SurahNumber":38,"VerseNumber":15,"Text":"Инон фақат бонге саҳмнокро интизор мекашанд, ки ҳеҷ бозгаште надорад"},{"SurahNumber":38,"VerseNumber":16,"Text":"[Бо тамасхур] Мегӯянд: «Парвардигоро, пеш аз фаро расидани рӯзи ҳисоб баҳраи моро [аз азоб] ба шитоб бидеҳ»"},{"SurahNumber":38,"VerseNumber":17,"Text":"[Эй паёмбар] Дар баробари гуфторашон шикебо бош ва аз Довуд, бандаи тавонманди Мо ёд кун, ки ҳамвора [бо тавба ва анҷоми кори хайр ба даргоҳи мо] бозмегашт"},{"SurahNumber":38,"VerseNumber":18,"Text":"Мо кӯҳҳоро ба ӯ ба хидмат гумоштем, ки ҳамнаво бо ӯ шомгоҳон ва бомдодон [Парвардигорро] тасбеҳ мегуфтанд"},{"SurahNumber":38,"VerseNumber":19,"Text":"Ва парандагонро [низ ба хидмат гумоштем], ки гирд меомаданд ва ҳамагӣ мутеаш буданд [ва бо вай дар зикри Парвардигор ҳамовозӣ мекарданд]"},{"SurahNumber":38,"VerseNumber":20,"Text":"Мо фармонравоиашро устувор намудем ва ба ӯ паёмбарӣ ва каломе файсалабахш ато кардем"},{"SurahNumber":38,"VerseNumber":21,"Text":"Оё хабари афроде ба ту расидааст, ки барои додхоҳӣ [ба суроғи Довуд омаданд ва] аз девори ибодатгоҳаш боло рафтанд"},{"SurahNumber":38,"VerseNumber":22,"Text":"Чун [бидуни иттилоъ] бар Довуд ворид шуданд, аз диданашон ба ваҳшат афтод; онон гуфтанд: «Натарс, мо ду нафари шокӣ [шикояткунанда] ҳастем, ки яке бар дигаре ситам кардааст. Миёнамон ба адолат доварӣ кун ва аз ҳақ дур нашав ва моро ба роҳи рост ҳидоят кун»"},{"SurahNumber":38,"VerseNumber":23,"Text":"[Яке аз онон гуфт] «Ин мард бародари ман аст. Ӯ наваду нуҳ меш дорад ва ман як меш дорам ва [ба исрор] мегӯяд: «Он [як меш]-ро ҳам ба ман во гузор» ва дар баҳс бар ман пирӯз шудааст»"},{"SurahNumber":38,"VerseNumber":24,"Text":"[Довуд] Гуфт: «Мусалламан, ӯ бо хостани меши ту [барои афзудан] ба мешҳои худаш бар ту ситам кардааст ва бисёре аз шарикон [ва ҳамкорон] дар ҳаққи якдигар ситам мекунанд, магар касоне, ки имон овардаанд ва корҳои шоиста анҷом додаанд, ки [онҳо низ] бисёр нодиранд». Довуд [ки бидуни тавзеҳ хостан аз тарафи дигар ҳукм содир карда буд] мутаваҷҷеҳ шуд, ки имтиҳонаш кардаем. Он гоҳ аз Парвардигораш омурзиш хост ва бо фурӯтанӣ ба замин афтод ва [ба даргоҳи илоҳӣ] тавба кард"},{"SurahNumber":38,"VerseNumber":25,"Text":"Пас, ӯро ба хотири он [хато] бахшидем ва барояш дар пешгоҳи худ мақоме воло қарор додем ва [дар охират] бозгашти некуе хоҳад дошт"},{"SurahNumber":38,"VerseNumber":26,"Text":"Эй Довуд, мо туро дар замин халифа ва фармонраво қарор додем; Пас, дар миёни мардум ба ҳақ доварӣ кун ва пайрави ҳаво [-и нафс] набош, ки аз роҳи Аллоҳ таоло гумроҳат мекунад. Бе гумон касоне, ки аз роҳи Аллоҳ таоло гумроҳ мешаванд, ба сазои он ки рӯзи ҳисобро фаромӯш кардаанд, азоби шадиде [дар пеш] доранд"},{"SurahNumber":38,"VerseNumber":27,"Text":"Мо осмон ва замин ва он чиро, ки миёни онҳост, беҳуда наофаридаем. Ин гумони кофирон аст. Пас, вой бар кофирон аз оташи дузах"},{"SurahNumber":38,"VerseNumber":28,"Text":"Оё касоне, ки имон овардаанд ва корҳои шоиста анҷом додаанд, монанди касоне ба ҳисоб меоварем, ки дар замин табаҳкорӣ кардаанд? Оё парҳезкоронро монанди бадкорон ба ҳисоб меоварем"},{"SurahNumber":38,"VerseNumber":29,"Text":"[Эй Муҳаммад, ин Қуръон] Китобест пурбаракат, ки бар ту нозил кардем, то [мардум] дар оёташ биандешанд ва хирадмандон панд гиранд"},{"SurahNumber":38,"VerseNumber":30,"Text":"Мо Сулаймонро ба Довуд ато кардем, неку бандае буд ва ҳамвора [ба даргоҳи Парвардигораш] тавба мекард"},{"SurahNumber":38,"VerseNumber":31,"Text":"[Ёд кун] Он гоҳ ки асргоҳон аспҳои асил [ва тундпо] барояш оварданд"},{"SurahNumber":38,"VerseNumber":32,"Text":"[Сулаймон саргарми тамошои аспҳо шуд ва вақти намоз гузашт.] Он гоҳ гуфт: «Ба ростӣ, ки дӯстии ин аспҳо, маро аз ёди Парвардигорам ғофил кард, то он ки [хуршед] дар пардаи мағриб пинҳон шуд"},{"SurahNumber":38,"VerseNumber":33,"Text":"[Бори дигар] Онҳоро назди ман бозгардонед». Он гоҳ [ба нишонаи вақф дар роҳи Аллоҳ таоло] ба соқу гардани аспҳо даст кашид"},{"SurahNumber":38,"VerseNumber":34,"Text":"Сулаймонро озмудем ва ҷасади навзодеро [ки бидуни таваккал бар Аллоҳ таоло муштоқона дар интизори таваллудаш буд] бар тахташ афкандем [то дарёбад, ки қудрат ба тамомӣ дар ихтиёри Аллоҳ таоло аст]. Он гоҳ [тавба кард ва ба даргоҳи илоҳӣ] бозгашт"},{"SurahNumber":38,"VerseNumber":35,"Text":"Гуфт: «Парвардигоро, маро биомурз ва ҳукумате ба ман арзонӣ дор, ки пас аз ман беназир бошад, ки бахшоянда Туӣ, Ту»"},{"SurahNumber":38,"VerseNumber":36,"Text":"Пас, [Мо] бодро дар хидматаш гумоштем, ки ҳар куҷо ирода мекард, ба фармони Ӯ ба оромӣ равон мешуд"},{"SurahNumber":38,"VerseNumber":37,"Text":"Ва ҳар бинокор ва ғаввосе аз ҷинниёнро [ки мехост, ба фармонаш даровардем]"},{"SurahNumber":38,"VerseNumber":38,"Text":"Ва [гурӯҳи] дигаре [аз ҷиниён]-ро [ки ҳамагӣ] дар ғулу занҷир буданд, [таҳти султааш] даровардем"},{"SurahNumber":38,"VerseNumber":39,"Text":"[Ба ӯ гуфтем] «Ин атои Мост, пас, [ба ҳар кас мехоҳӣ] бибахш ва аз ҳар ки мехоҳӣ, боз дор. Ҳисобе бар ту нест»"},{"SurahNumber":38,"VerseNumber":40,"Text":"Бе тардид, барои Сулаймон дар пешгоҳи худ мақоми воло қарор додем ва [дар охират] бозгаште неку хоҳад дошт"},{"SurahNumber":38,"VerseNumber":41,"Text":"[Эй паёмбар] Аз бандаи Мо Аюб ёд кун, он гоҳ ки Парвардигорашро нидо дод, ки: «Шайтон маро ба ранҷу дард овардааст»"},{"SurahNumber":38,"VerseNumber":42,"Text":"[Ба ӯ фармон додем] «Пойи худро бар замин бикӯб [то чашмае биҷӯшад]. Ин чашмасоре хунук барои шустушӯ ва ошомиданист»"},{"SurahNumber":38,"VerseNumber":43,"Text":"Ва хонаводаашро [ки аз даст дода буд] дучанд ба вай бахшидем, то [нишонаи] раҳмате аз ҷониби Мо ва андарзе барои хирадмандон бошад"},{"SurahNumber":38,"VerseNumber":44,"Text":"Ва [ба ӯ фармон додем] «Дастае аз шохаҳо [-и борикро] баргир ва бо он [ҳамсаратро] бизан ва савгандатро [ки дар ҳангоми хашм ёд карда будӣ] нашикан. Бе тардид, ӯ марди шикебое буд. Чи неку бандае! Ба ростӣ, ки ӯ бисёр тавбакор буд"},{"SurahNumber":38,"VerseNumber":45,"Text":"Ва [эй паёмбар] аз бандагони Мо Иброҳим ва Исҳоқ ва Яъқуб, ки тавонманду бобасират буданд"},{"SurahNumber":38,"VerseNumber":46,"Text":"Мо бо [мавҳибати] ёди охират ба онон хулуси вижае бахшидем"},{"SurahNumber":38,"VerseNumber":47,"Text":"Онон дар пешгоҳи Мо некмард ва баргузида буданд"},{"SurahNumber":38,"VerseNumber":48,"Text":"Ва [низ] ёд кун аз Исмоил ва Ясаъ ва Зулкифл, ки ҳамагӣ аз некон буданд"},{"SurahNumber":38,"VerseNumber":49,"Text":"Ин [Қуръон] пандест ва бе гумон, парҳезгорон [дар биҳишт] манзилгоҳе неку хоҳанд дошт"},{"SurahNumber":38,"VerseNumber":50,"Text":"Боғҳое ҷовидон, ки дарҳояш ба рӯяшон кушодааст"},{"SurahNumber":38,"VerseNumber":51,"Text":"Он ҷо, дар ҳоле ки бар тахтҳо такя задаанд, дастури меваҳои фаровон ва нӯшиданӣ медиҳанд"},{"SurahNumber":38,"VerseNumber":52,"Text":"Ва наздашон занони дуруштчашм аст, ки [ танҳо ба шавҳарони худ] назар доранд ва [ҳамагӣ] ҳамсин ҳастанд"},{"SurahNumber":38,"VerseNumber":53,"Text":"Ин ҳамон неъматҳоест, ки барои рӯзи ҳисоб ба шумо ваъда дода мешавад"},{"SurahNumber":38,"VerseNumber":54,"Text":"Ин ризқу рӯзӣ аз ҷониби Мост, ки ҳаргиз [қатъ намешавад ва] поён намепазирад"},{"SurahNumber":38,"VerseNumber":55,"Text":"Ин [подоши парҳезкорон] аст ва саркашон бадтарин бозгаштро доранд"},{"SurahNumber":38,"VerseNumber":56,"Text":"[Ҳамон] Дузах, ки дар он ворид мешаванд ва чи бад қароргоҳе аст"},{"SurahNumber":38,"VerseNumber":57,"Text":"Ин [муҷозот] оби ҷӯшон ва хунобаи чирколудест, ки бояд аз он бичашанд"},{"SurahNumber":38,"VerseNumber":58,"Text":"Ва ҷуз инҳо кайфарҳои гуногуни дигаре ҳаммонанди он доранд"},{"SurahNumber":38,"VerseNumber":59,"Text":"[Ба раҳбарони дузахӣ гуфта мешавад] «Ин гурӯҳ низ ҳамроҳи шумо [ба дузах] дармеоянд». [Онон посух медиҳанд] «Хуш омад бар онон мабод! Чаро ки ба оташ дармеоянд»"},{"SurahNumber":38,"VerseNumber":60,"Text":"[Пайравон] Мегӯянд: «Балки, шуморо хушомад мабод, ки ин [азоб]-ро пеши пойи мо ниҳодед. Пас, [дузах] чи бад қароргоҳе аст»"},{"SurahNumber":38,"VerseNumber":61,"Text":"[Сипас] Мегӯянд: «Парвардигоро, ҳар кас, ки ин [азоб]-ро барои Мо фароҳам кардааст, азобашро дар оташ дучанд кун»"},{"SurahNumber":38,"VerseNumber":62,"Text":"[Дузахиёни мутакаббир] Мегӯянд: «Чаро касонеро, ки [дар дунё] дар зумраи ашрор мепиндоштем, [дар дузах] намебинем"},{"SurahNumber":38,"VerseNumber":63,"Text":"Оё [бе ҷиҳат] ононро, ки тамасхур мегирифтем ё [ин ҷо ҳастанд ва] чашмон [-и мо] бар эшон намеафтад?»"},{"SurahNumber":38,"VerseNumber":64,"Text":"Ин муҷодалаи аҳли оташ қатъан ростаст"},{"SurahNumber":38,"VerseNumber":65,"Text":"[Эй паёмбар, ба кофирон] Бигӯ: «Ман фақат бимдиҳандаам ва ҳеҷ маъбуде [ба ҳақ] ҷуз Аллоҳи ягонаи пирӯзманд нест"},{"SurahNumber":38,"VerseNumber":66,"Text":"Парвардигори осмонҳо ва замин ва он чи миёни онҳост. [Он] Шикастнопазири омурзанда»"},{"SurahNumber":38,"VerseNumber":67,"Text":"[Эй паёмбар] Бигӯ: «Ин [Қуръон] хабаре бузург аст"},{"SurahNumber":38,"VerseNumber":68,"Text":"шумо аз он рӯйгардонед"},{"SurahNumber":38,"VerseNumber":69,"Text":"[Агар ба ман ваҳй намешуд] Аз олами болотар он гоҳ, ки фариштагон [дар мавриди офариниши инсон] ҷидол мекарданд, ҳеҷ иттилое надоштам"},{"SurahNumber":38,"VerseNumber":70,"Text":"Танҳо аз он рӯй ба ман ваҳй мешавад, ки бимдиҳандае ошкорам»"},{"SurahNumber":38,"VerseNumber":71,"Text":"[Ёд кун аз] Ҳангоме ки Парвардигорат ба фариштагон гуфт: «Ман башаре аз гил меофаринам"},{"SurahNumber":38,"VerseNumber":72,"Text":"Он гоҳ ки ӯро сомон додам ва аз рӯҳи хеш дар ӯ дамидам, дар баробараш саҷда кунед»"},{"SurahNumber":38,"VerseNumber":73,"Text":"Пас, [чун Одам халқ шуд] фариштагон ҳамагӣ саҷда карданд"},{"SurahNumber":38,"VerseNumber":74,"Text":"Магар Иблис, ки такаббур варзид ва кофир шуд"},{"SurahNumber":38,"VerseNumber":75,"Text":"[Аллоҳ таоло] Фармуд: «Эй Иблис, чи чиз муҷиб шуд, ки дар баробари он чи ба дастони худ офаридаам, саҷда накунӣ? Оё такаббур варзидӣ ё бартариҷӯӣ кардӣ»"},{"SurahNumber":38,"VerseNumber":76,"Text":"Гуфт: «Ман аз ӯ бартарам: Маро аз оташ офаридаӣ ва ӯро аз гил»"},{"SurahNumber":38,"VerseNumber":77,"Text":"Аллоҳ таоло фармуд: «Аз биҳишт берун шав, ки ту [манфуру] рондашудаӣ"},{"SurahNumber":38,"VerseNumber":78,"Text":"Ва лаънати Ман то рӯзи қиёмат бар ту хоҳад буд»"},{"SurahNumber":38,"VerseNumber":79,"Text":"[Иблис] Гуфт: «Парвардигоро, пас то рӯзе, ки [бандагонат] барангехта мешаванд, ба ман муҳлат бидеҳ»"},{"SurahNumber":38,"VerseNumber":80,"Text":"[Аллоҳ таоло] Фармуд: «Муҳлат хоҳӣ дошт"},{"SurahNumber":38,"VerseNumber":81,"Text":"То [рӯзи қиёмат] он вақти муайян»"},{"SurahNumber":38,"VerseNumber":82,"Text":"[Иблис] Гуфт: «Ба иззатат савганд, ки ҳамаи ононро гумроҳ хоҳам кард"},{"SurahNumber":38,"VerseNumber":83,"Text":"Магар бандагони холиси Ту аз [миёни] онон [ки ҳидояташон кардаӣ]»"},{"SurahNumber":38,"VerseNumber":84,"Text":"[Аллоҳ таоло] Фармуд: «Пас, [сухани Ман] ҳақ аст ва ҳақро мегӯям"},{"SurahNumber":38,"VerseNumber":85,"Text":"Қатъан, ҷаҳаннамро аз ту ва ҳар ки аз ту пайравӣ кунад, анбошта хоҳам сохт»"},{"SurahNumber":38,"VerseNumber":86,"Text":"[Эй паёмбар, ба мушрикон] Бигӯ: «Ман [дар баробари рисолатам] ҳеҷ подоше аз шумо намехоҳам ва фиребкор нестам [ва ба дурӯғ иддаои нубувват намекунам]»"},{"SurahNumber":38,"VerseNumber":87,"Text":"Ин [Қуръон] ҷуз панд барои ҷаҳониён [инсон ва ҷин] нест"},{"SurahNumber":38,"VerseNumber":88,"Text":"Ва қатъан, пас аз марг аз хабари [ҳаққоният ва ростии] он огоҳ хоҳед шуд"}]}