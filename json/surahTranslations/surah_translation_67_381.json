{"Id":381,"LanguageCodes":["tr","tur"],"Name":"tur-ademugur","Author":"Adem Ugur","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":67,"VerseNumber":1,"Text":"Mutlak hükümranlık elinde olan Allah, yüceler yücesidir ve O´nun her şeye gücü yeter"},{"SurahNumber":67,"VerseNumber":2,"Text":"O ki, hanginizin daha güzel davranacağını sınamak için ölümü ve hayatı yaratmıştır. O, mutlak galiptir, çok bağışlayıcıdır"},{"SurahNumber":67,"VerseNumber":3,"Text":"O ki, birbiri ile âhenktar yedi göğü yaratmıştır. Rahmân olan Allah´ın yaratışında hiçbir uygunsuzluk göremezsin. Gözünü çevir de bir bak, bir bozukluk görebiliyor musun"},{"SurahNumber":67,"VerseNumber":4,"Text":"Sonra gözünü, tekrar tekrar çevir bak; göz (aradığı bozukluğu bulmaktan) âciz ve bitkin halde sana dönecektir"},{"SurahNumber":67,"VerseNumber":5,"Text":"Andolsun ki biz, (dünyaya) en yakın olan göğü kandillerle donattık. Bunları şeytanlara atış taneleri yaptık ve onlara alevli ateş azabını hazırladık"},{"SurahNumber":67,"VerseNumber":6,"Text":"Rablerini inkâr edenler için cehennem azabı vardır. O, ne kötü dönüştür"},{"SurahNumber":67,"VerseNumber":7,"Text":"Oraya atıldıklarında, onun kaynarken çıkardığı uğultuyu işitirler"},{"SurahNumber":67,"VerseNumber":8,"Text":"Neredeyse cehennem öfkesinden çatlayacak! Her ne zaman oraya bir topluluk atılsa, onun bekçileri onlara: Size, (bu azap ile) korkutucu bir peygamber gelmemiş miydi? diye sorarlar"},{"SurahNumber":67,"VerseNumber":9,"Text":"Onlar şöyle cevap verirler: Evet, doğrusu bize, (bu azap ile) korkutan bir peygamber gelmişti; fakat biz (onu) yalan saymış ve: Allah´ın bir şey gönderdiği yok; siz olsa olsa büyük bir sapıklık içindesiniz! demiştik"},{"SurahNumber":67,"VerseNumber":10,"Text":"Ve: Şayet kulak vermiş veya aklımızı kullanmış olsaydık, (şimdi) şu alevli cehennemin mahkûmları arasında olmazdık! diye ilâve ederler"},{"SurahNumber":67,"VerseNumber":11,"Text":"Böylece günahlarını itiraf ederler. Artık (Allah´ın rahmetinden) uzak olsun, o alevli cehennemin mahkûmları"},{"SurahNumber":67,"VerseNumber":12,"Text":"Fakat daha görmeden Rablerinden (azabından) korkanlara gelince, onlar için gerçekten hem bağışlanma hem de büyük mükâfat vardır"},{"SurahNumber":67,"VerseNumber":13,"Text":"Sözünüzü ister gizleyin, ister açığa vurun; bilin ki O, kalplerin içindekini bilmektedir"},{"SurahNumber":67,"VerseNumber":14,"Text":"Hiç yaratan bilmez mi? O, en ince işleri görüp bilmektedir ve her şeyden haberdardır"},{"SurahNumber":67,"VerseNumber":15,"Text":"Yeryüzünü size boyun eğdiren O´dur. Şu halde yerin omuzlarında (üzerinde) dolaşın ve Allah´ın rızkından yeyin. Dönüş ancak O´nadır"},{"SurahNumber":67,"VerseNumber":16,"Text":"Gökte olanın, sizi yere batırıvermeyeceğinden emin misiniz? O zaman yer sarsıldıkça sarsılır"},{"SurahNumber":67,"VerseNumber":17,"Text":"Yahut gökte olanın üzerinize taş yağdıran (bir fırtına) göndermeyeceğinden emin misiniz? İşte (bu) tehdidimin ne demek olduğunu yakında bileceksiniz"},{"SurahNumber":67,"VerseNumber":18,"Text":"Andolsun ki, onlardan öncekiler de (bunu) yalan saymışlardı; ama benim karşılık olarak verdiğim azap nasıl olmuştu"},{"SurahNumber":67,"VerseNumber":19,"Text":"Üstlerinde kanatlarını aça kapata uçan kuşları (hiç) görmediler mi? Onları (havada) rahmân olan Allah´tan başkası tutmuyor. Şüphesiz O her şeyi görmektedir"},{"SurahNumber":67,"VerseNumber":20,"Text":"Rahmân olan Allah´a karşı şu size yardım edecek askerleriniz hani kimlerdir? İnkârcılar ancak derin bir gaflet içinde bulunmaktadırlar"},{"SurahNumber":67,"VerseNumber":21,"Text":"Allah size verdiği rızkı kesiverse, size rızık verebilecek olan kimdir? Hayır, onlar azgınlık ve nefrette direnip durmaktadırlar"},{"SurahNumber":67,"VerseNumber":22,"Text":"Şimdi (düşünün bakalım), yüz üstü kapanarak yürüyen mi (varılacak) yere daha iyi erişir, yoksa doğru yolda düzgün yürüyen mi"},{"SurahNumber":67,"VerseNumber":23,"Text":"(Resûlüm!) De ki: Sizi yaratan, size işitme duyusu, gözler ve kalpler veren O´dur. Ne az şükrediyorsunuz"},{"SurahNumber":67,"VerseNumber":24,"Text":"De ki: Sizi yeryüzünde çoğaltıp yayan O´dur; ancak O´nun huzuruna gelip toplanacaksınız"},{"SurahNumber":67,"VerseNumber":25,"Text":"Doğru sözlü iseniz (söyleyin), bu tehdit hani ne zaman (gerçekleşecek)? derler"},{"SurahNumber":67,"VerseNumber":26,"Text":"De ki: O bilgi, ancak Allah´a mahsustur. Ben ise sadece apaçık bir uyarıcıyım"},{"SurahNumber":67,"VerseNumber":27,"Text":"Ama onu (azabı) yakından gördükleri zaman, inkâr edenlerin yüzleri kararacak ve (kendilerine): İşte sizin isteyip durduğunuz budur! denecektir"},{"SurahNumber":67,"VerseNumber":28,"Text":"De ki: Allah beni ve beraberimdekileri (sizin istediğiniz üzere) yok etse veya (öyle olmayıp da) bizi esirgese, (söyleyin bakalım) inkârcıları yakıcı azaptan kurtaracak kimdir"},{"SurahNumber":67,"VerseNumber":29,"Text":"De ki: (Sizi imana davet ettiğimiz) O (Allah) çok esirgeyicidir; biz O´na iman etmiş ve sırf O´na güvenip dayanmışızdır. Siz kimin apaçık bir sapıklık içinde olduğunu yakında öğreneceksiniz"},{"SurahNumber":67,"VerseNumber":30,"Text":"De ki: Suyunuz çekiliverse, söyleyin bakalım, size kim bir akar su getirebilir"}]}