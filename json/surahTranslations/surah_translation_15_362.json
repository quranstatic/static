{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":15,"VerseNumber":1,"Text":"అలిఫ్‌ లామ్‌ రా. ఇవి దైవగ్రంథపు వాక్యాలు. స్పష్టమైన ఖుర్‌ఆన్‌లోనివి"},{"SurahNumber":15,"VerseNumber":2,"Text":"తాము ముస్లింలమై ఉంటే బావుండేదే! అని అవిశ్వాసులు ఆశపడే సమయం కూడా వస్తుంది"},{"SurahNumber":15,"VerseNumber":3,"Text":"నువ్వు వాళ్ళను తింటూ, అనుభవిస్తూ, (బూటకపు) ఆశల్లో మునిగిపోయి ఉండేలా వదిలిపెట్టు. త్వరలోనే (వాస్తవం) స్వయంగా వారికే తెలిసివస్తుంది"},{"SurahNumber":15,"VerseNumber":4,"Text":"మేము ఏ పట్టణాన్ని తుదముట్టించినా రాసిపెట్టిన ఒక నిర్థారిత గడువు ప్రకారమే తుదముట్టించాము"},{"SurahNumber":15,"VerseNumber":5,"Text":"ఏ సముదాయం కూడా తన నిర్థారిత సమయానికి ముందు గానీ, వెనుకగానీ పోజాలదు"},{"SurahNumber":15,"VerseNumber":6,"Text":"“ఓ జిక్ర్‌ (ఖుర్‌ఆన్‌) అవతరించిన మనిషీ! ఖచ్చితంగా నువ్వు పిచ్చివాడివే.”"},{"SurahNumber":15,"VerseNumber":7,"Text":"“ఒకవేళ నువ్వు సత్యవంతుడవే అయితే దైవదూతలను మా వద్దకు ఎందుకు తీసుకురావు?” అని వారు అంటారు"},{"SurahNumber":15,"VerseNumber":8,"Text":"సత్యబద్ధత లేకుండా మేము (మా) దూతలను పంపము. ఆ సమయంలో వారికి గడువు ఇవ్వబడదు"},{"SurahNumber":15,"VerseNumber":9,"Text":"మేమే ఈ ఖుర్‌ఆన్‌ను అవతరింపజేశాము. మరి మేమే దీనిని రక్షిస్తాము"},{"SurahNumber":15,"VerseNumber":10,"Text":"మేము నీకు పూర్వం గతించిన సమాజాలలో కూడా ప్రవక్తలను పంపాము"},{"SurahNumber":15,"VerseNumber":11,"Text":"అయితే తమ వద్దకు ఏ ప్రవక్త వచ్చినా వాళ్ళు అతన్ని పరిహసించేవారు"},{"SurahNumber":15,"VerseNumber":12,"Text":"ఈ విధంగానే మేము అపరాధుల హృదయాల్లోకి దీనిని (అవిశ్వాసాన్ని) పోనిస్తాము"},{"SurahNumber":15,"VerseNumber":13,"Text":"వారు దానిని విశ్వసించరు. పూర్వీకుల విధానం కూడా ఇలాగే ఉండేది"},{"SurahNumber":15,"VerseNumber":14,"Text":"ఒకవేళ మేము వారికోసం ఆకాశద్వారం తెరిచినా, అందులోకి వారు ఎక్కిపోతున్నా సరే"},{"SurahNumber":15,"VerseNumber":15,"Text":"“మాకేదో కనికట్టు లాంటిది చేయబడింది. అంతేకాదు, మాకేదో చేతబడి చేయబడింది” అని అంటారు వారు"},{"SurahNumber":15,"VerseNumber":16,"Text":"నిశ్చయంగా మేము ఆకాశంలో బురుజులను నిర్మించాము. చూపరుల కోసం దానిని అందంగా ముస్తాబు చేశాము"},{"SurahNumber":15,"VerseNumber":17,"Text":"ఇంకా, దానిని ధూత్కారి అయిన ప్రతి షైతాను బారి నుంచి రక్షించాము"},{"SurahNumber":15,"VerseNumber":18,"Text":"కాకపోతే దొంగచాటుగా (ఎవడైనా అక్కడి రహస్య విషయాలను) వినటానికి ప్రయత్నించినప్పుడు స్పష్టమైన అగ్నిజ్వాల ఒకటి వాడ్ని వెంటాడుతుంది"},{"SurahNumber":15,"VerseNumber":19,"Text":"ఇంకా మేము భూమిని పరచి, దానిపై పర్వతాలను పాతి పెట్టాము. మరి అందులో ప్రతి వస్తువునూ నిర్ణీత మోతాదులో మొలిపించాము"},{"SurahNumber":15,"VerseNumber":20,"Text":"అందులోనే మేము మీ జీవనోపాధికి వనరులను సమకూర్చాము ఇంకా మీరు జీవనోపాధి కల్పించని వాటికి కూడా"},{"SurahNumber":15,"VerseNumber":21,"Text":"అన్నివస్తువుల ఖజానాలు మా వద్దనే ఉన్నాయి. ప్రతి వస్తువునూ మేము తగు మోతాదులో అవతరింపజేస్తాము"},{"SurahNumber":15,"VerseNumber":22,"Text":"మేమే బరువైన గాలులను పంపిస్తున్నాము. మరి ఆకాశం నుంచి వర్షాన్ని కురిపించి, దాన్ని మీకు త్రాపిస్తున్నాము. ఈ (జల) నిధిని సమకూర్చుకోవటం అన్నది మీ వల్ల కాని పని"},{"SurahNumber":15,"VerseNumber":23,"Text":"ప్రాణం పోసేదీ, ప్రాణం తీసేది కూడా మేమే. (ఎట్టకేలకు) వారసులం కూడా మేమే"},{"SurahNumber":15,"VerseNumber":24,"Text":"మీకు పూర్వం సాగిపోయిన వారినీ మేము ఎరుగుదుము. తరువాత వచ్చే వారిని కూడా ఎరుగుదుము"},{"SurahNumber":15,"VerseNumber":25,"Text":"నీ ప్రభువు వారందరినీ సమీకరిస్తాడు. నిశ్చయంగా అతడు మహా వివేకవంతుడు, అన్నీ తెలిసినవాడు"},{"SurahNumber":15,"VerseNumber":26,"Text":"మేము మనిషిని కుళ్ళి, బాగా ఎండిన మట్టితో సృష్టించాము"},{"SurahNumber":15,"VerseNumber":27,"Text":"అంతకు ముందు మేము జిన్నాతులను తీవ్రమైన ఉష్ణ జ్వాలతో సృష్టించాము"},{"SurahNumber":15,"VerseNumber":28,"Text":"“కుళ్ళి, బాగా ఎండిపోయిన (నల్లని) మట్టితో నేను ఒక మానవుణ్ణి సృష్టించబోతున్నాను” అని నీ ప్రభువు దూతలతో అన్నాడు"},{"SurahNumber":15,"VerseNumber":29,"Text":"“నేను అతణ్ణి పూర్తిగా తయారుచేసి, అతనిలో నా ఆత్మను ఊదినప్పుడు మీరంతా అతని ముందు సాష్టాంగపడండి.”"},{"SurahNumber":15,"VerseNumber":30,"Text":"దూతలందరూ సాష్టాంగపడ్డారు –"},{"SurahNumber":15,"VerseNumber":31,"Text":"ఒక్క ఇబ్లీసు తప్ప! సాష్టాంగపడే వారితో చేరటానికి వాడు నిరాకరించాడు"},{"SurahNumber":15,"VerseNumber":32,"Text":"“ఓ ఇబ్లీస్‌! సాష్టాంగపడేవారితో నువ్వు ఎందుకు చేరలేదు?” అని (అల్లాహ్‌) నిలదీశాడు"},{"SurahNumber":15,"VerseNumber":33,"Text":"“కుళ్ళి, ఎండిన (నల్లని) మట్టితో నీవు సృష్టించిన మనిషి ముందు నేను మోకరిల్లబోను” అని వాడు (షైతాను తెగేసి) చెప్పాడు"},{"SurahNumber":15,"VerseNumber":34,"Text":"“అయితే ఇక్కణ్ణుంచి వెళ్ళిపో, నువ్వు ధూత్కరించబడ్డావు"},{"SurahNumber":15,"VerseNumber":35,"Text":"ప్రళయదినం వరకూ నీపై నా అభిశాపం ఉంటుంది” అని అల్లాహ్‌ సెలవిచ్చాడు"},{"SurahNumber":15,"VerseNumber":36,"Text":"“ప్రభూ! ప్రజలు (మరణానంతరం) తిరిగి లేపబడే రోజు వరకూ నాకు గడువు ఇవ్వు” అని వాడు విన్నవించుకున్నాడు"},{"SurahNumber":15,"VerseNumber":37,"Text":"“సరే! నీకు గడువు ఇవ్వబడింది” అని అల్లాహ్‌ సెలవిచ్చాడు"},{"SurahNumber":15,"VerseNumber":38,"Text":"“ఆ నిర్ధారిత సమయం వచ్చే రోజు వరకూ” (అన్నాడు)"},{"SurahNumber":15,"VerseNumber":39,"Text":"“ఓ ప్రభూ! నీవు నన్నుఅపమార్గం పట్టించినందువల్ల, నేను వారికి (మానవులకు) భూమండలంలో పాపాన్ని అందంగా కనిపించేలా చేస్తాను. వారినందరినీ పెడత్రోవ పట్టిస్తాను” అని ఇబ్లీసు చెప్పాడు"},{"SurahNumber":15,"VerseNumber":40,"Text":"“నీ ద్వారా ఎన్నుకోబడిన ప్రత్యేక దాసులను తప్ప” (అన్నాడు)"},{"SurahNumber":15,"VerseNumber":41,"Text":"(అల్లాహ్‌) ఇలా సెలవిచ్చాడు : ”నన్ను చేరే రుజుమార్గం మాత్రం ఇది"},{"SurahNumber":15,"VerseNumber":42,"Text":"“నా దాసులపై నీ అధికారం సాగదు. నీ అధికారం నిన్ను అనుసరించే భ్రష్టులపై మాత్రమే సాగుతుంది.”"},{"SurahNumber":15,"VerseNumber":43,"Text":"(అలాంటి) వారందరి కోసం వాగ్దానం చేయబడిన చోటు నరకం"},{"SurahNumber":15,"VerseNumber":44,"Text":"దానికి ఏడు ద్వారాలు ఉంటాయి. ఒక్కో ద్వారం వారిలోని ఒక్కో వర్గం కోసం కేటాయించబడింది"},{"SurahNumber":15,"VerseNumber":45,"Text":"నిశ్చయంగా దైవభక్తిగలవారు ఉద్యానవనాల, సెలయేరుల మధ్యన ఉంటారు"},{"SurahNumber":15,"VerseNumber":46,"Text":"ప్రశాంతంగా, నిశ్చింతగా అందులోనికి ప్రవేశించండి (అని వారితో అనబడుతుంది)"},{"SurahNumber":15,"VerseNumber":47,"Text":"వారి హృదయాలలో ఏ కాస్త కోపం, ద్వేషం మిగిలివున్నా దాన్ని మేము తొలగిస్తాము. వారంతా అన్నదమ్ములై ఎదురెదురుగా ఆసనాలపై కూర్చుని ఉంటారు"},{"SurahNumber":15,"VerseNumber":48,"Text":"అక్కడ వారికి ఏ బాధా అంటుకోదు. అక్కణ్ణుంచి వారిని ఎన్నటికీ వెళ్ళగొట్టడం కూడా జరగదు"},{"SurahNumber":15,"VerseNumber":49,"Text":"(ఓ ప్రవక్తా!) నేను అమితంగా క్షమించేవాడిననీ, అపారంగా కరుణించేవాడిననీ, నా దాసులకు తెలియజేయి"},{"SurahNumber":15,"VerseNumber":50,"Text":"అలాగే నా శిక్ష కూడా అత్యంత బాధాకరమైన శిక్షేనని (చెప్పు)"},{"SurahNumber":15,"VerseNumber":51,"Text":"వారికి ఇబ్రాహీమ్‌ అతిథుల గురించి (కూడా) వినిపించు"},{"SurahNumber":15,"VerseNumber":52,"Text":"వారు అతని దగ్గరకు వచ్చి ‘సలామ్‌’ చెప్పినప్పుడు” మిమ్మల్ని చూస్తే మాకెందుకో భయమేస్తున్నది” అని అతను అన్నాడు"},{"SurahNumber":15,"VerseNumber":53,"Text":"“భయపడకు. మేము నీకు జ్ఞాన సంపన్నుడైన కుమారుడు పుడతాడన్న శుభవార్తను అందజేస్తున్నాము” అని వారన్నారు"},{"SurahNumber":15,"VerseNumber":54,"Text":"“ఏమిటీ, వృద్ధాప్యం వచ్చేసిన తరువాత మీరు నాకు ఈ శుభవార్త వినిపిస్తున్నారా? ఈ శుభవార్తను అసలు మీరు ఎలా వినిపిస్తున్నారు?” అని అతను అన్నాడు"},{"SurahNumber":15,"VerseNumber":55,"Text":"దానికి వారు, “మేము నిజమైన శుభవార్తనే నీకు అందజేస్తున్నాము. కాబట్టి నువ్వు నిరాశచెందిన వారిలో చేరకు” అని సమాధానమిచ్చారు"},{"SurahNumber":15,"VerseNumber":56,"Text":"“మార్గభ్రష్టులు మాత్రమే తమ ప్రభువు కారుణ్యం పట్ల నిరాశ చెందుతారు” అని అతను (ఇబ్రాహీము) అన్నాడు"},{"SurahNumber":15,"VerseNumber":57,"Text":"(ఆ తరువాత ఇబ్రాహీం వారినుద్దేశించి) “ఓ అల్లాహ్‌ తరఫున పంపబడినవారలారా! ఇంతకీ మీరు వచ్చిన పనేమిటి? అని ప్రశ్నించాడు"},{"SurahNumber":15,"VerseNumber":58,"Text":"వారు ఇలా సమాధానమిచ్చారు:” మేమొక నేరస్థుల మూక వైపు పంపబడ్డాము"},{"SurahNumber":15,"VerseNumber":59,"Text":"“అయితే లూత్‌ కుటుంబీకులందరినీ మేము కాపాడుతాము"},{"SurahNumber":15,"VerseNumber":60,"Text":"“ఒక్క అతని (లూత్‌) భార్యను తప్ప! ఆమె (కూడా) వెనుక ఉండిపోయేవారిలో చేరిపోతుందని మేము నిర్థారించాము.”"},{"SurahNumber":15,"VerseNumber":61,"Text":"పంపబడిన దూతలు లూత్‌ ఇంటివారల వద్దకు వచ్చినప్పుడు"},{"SurahNumber":15,"VerseNumber":62,"Text":"“మీరు అపరిచిత వ్యక్తుల్లా ఉన్నారే!” అని అతను (లూత్‌) అన్నాడు"},{"SurahNumber":15,"VerseNumber":63,"Text":"“కాదు, కాని వీళ్లు ఏ విషయంలో అనుమానానికి లోనై ఉన్నారో దాన్ని మేము నీ దగ్గరకు తీసుకువచ్చాము"},{"SurahNumber":15,"VerseNumber":64,"Text":"“మేము నీ వద్దకు (స్పష్టమైన) సత్యాన్ని తెచ్చాము. మేము చెప్పేది నిజం"},{"SurahNumber":15,"VerseNumber":65,"Text":"“నువ్వు నీ కుటుంబ సమేతంగా ఈ రాత్రికి రాత్రే ఇక్కణ్ణుంచి వెళ్ళిపో. నువ్వు మాత్రం వీళ్ళ వెనుక ఉండాలి. (జాగ్రత్త!) మీలో ఎవరూ వెనుతిరిగి కూడా చూడకూడదు. మీకు ఆదేశించబడిన వైపుకు వెళ్ళిపోండి” అని వారు చెప్పారు"},{"SurahNumber":15,"VerseNumber":66,"Text":"(ఈ విధంగా) తెలతెలవారుతుండగా వారు సమూలంగా త్రుంచి వేయబడతారన్న మా నిర్ణయాన్ని మేము అతనికి తెలియజేశాము"},{"SurahNumber":15,"VerseNumber":67,"Text":"నగరవాసులు మహా సంబరపడుతూ (లూత్‌ ఇంటికి) వచ్చారు"},{"SurahNumber":15,"VerseNumber":68,"Text":"“వీళ్ళు నా అతిథులు. మీరు (వీళ్ళ ముందు) నా పరువు తీయకండి” అని (లూత్‌) అన్నాడు"},{"SurahNumber":15,"VerseNumber":69,"Text":"“అల్లాహ్‌కు భయపడండి. నన్ను అవమానపరచకండి” (అని అన్నాడు)"},{"SurahNumber":15,"VerseNumber":70,"Text":"“ఏమిటీ, లోకంలోని జనులందరినీ వెనకేసుకు రావద్దని మేము నిన్ను వారించలేదా?” అని వారంతా అన్నారు"},{"SurahNumber":15,"VerseNumber":71,"Text":"“మీకు అంతగా కావాలనుకుంటే, ఇదిగో నా ఈ కూతుళ్ళు ఉన్నారు” అని (లూత్‌) ప్రాధేయపడ్డాడు"},{"SurahNumber":15,"VerseNumber":72,"Text":"(ఓ ముహమ్మద్‌!) నీ ఆయుష్షు సాక్షిగా! వారు తమ (ముదనష్టపు) కైపులో గుడ్డివారయి పోయారు"},{"SurahNumber":15,"VerseNumber":73,"Text":"సూర్యోదయం అవుతున్న సమయంలో ఒక భయంకరమైన ప్రేలుడు వారిని ముట్టడించింది"},{"SurahNumber":15,"VerseNumber":74,"Text":"చివరికి మేము ఆ నగరాన్ని తలక్రిందులుగా చేసివేశాము. వారిపై కంకర రాళ్ల వర్షం కురిపించాము"},{"SurahNumber":15,"VerseNumber":75,"Text":"నిస్సందేహంగా యోచన చేసేవారి కొరకు ఇందులో ఎన్నో సూచనలున్నాయి"},{"SurahNumber":15,"VerseNumber":76,"Text":"ఈ పట్టణం (జనులు) వచ్చేపోయే రహదారిపైనే ఉంది"},{"SurahNumber":15,"VerseNumber":77,"Text":"విశ్వసించిన వారి కోసం ఇందులో గొప్ప సూచన ఉంది"},{"SurahNumber":15,"VerseNumber":78,"Text":"అయ్‌కా వారు (అడవి జనులు) కూడా దుర్మార్గులే"},{"SurahNumber":15,"VerseNumber":79,"Text":"(ఆఖరికి) వారికి కూడా మేము ప్రతీకారం చేశాం. ఈ రెండు పట్టణాలు కూడా ప్రధాన రహదారి మీదే ఉన్నాయి"},{"SurahNumber":15,"VerseNumber":80,"Text":"హిజ్ర్‌ వారు కూడా ప్రవక్తలను ధిక్కరించారు"},{"SurahNumber":15,"VerseNumber":81,"Text":"(మరి చూడబోతే) మేము వారికి మా సూచనలను కూడా వొసగాము. అయినప్పటికీ వారు వాటి పట్ల విముఖతే చూపుతూ వచ్చారు"},{"SurahNumber":15,"VerseNumber":82,"Text":"వారు నిర్భయంగా పర్వతాలను తొలచి ఇండ్లు నిర్మించేవారు"},{"SurahNumber":15,"VerseNumber":83,"Text":"ఆఖరికి వారిపై కూడా తెల తెలవారుతుండగా ఒక కేక విరుచుకుపడింది"},{"SurahNumber":15,"VerseNumber":84,"Text":"అంతే! వారి సంపాదన వారికి ఏమాత్రం పనికిరాకుండా పోయింది"},{"SurahNumber":15,"VerseNumber":85,"Text":"మేము ఆకాశాలనూ, భూమినీ, వాటి మధ్యనున్న సమస్త వస్తువులనూ సత్యబద్ధంగానే సృష్టించాము. ప్రళయ ఘడియ రావటం తథ్యం. కనుక (ఓ ప్రవక్తా!) నువ్వు హుందాగా (వారిని) మన్నిస్తూ ఉండు"},{"SurahNumber":15,"VerseNumber":86,"Text":"నిశ్చయంగా నీ ప్రభువే (సర్వాన్నీ) సృష్టించినవాడు, (సర్వమూ) తెలిసినవాడు"},{"SurahNumber":15,"VerseNumber":87,"Text":"మేము నీకు ఏడు ఆయతులను ఇచ్చి ఉన్నాము. అవి పదే పదే పునరావృతం అవుతుంటాయి. ఇంకా మహోన్నతమైన ఖుర్‌ఆన్‌ను నీకు ప్రసాదించాము"},{"SurahNumber":15,"VerseNumber":88,"Text":"వారిలోని పలు వర్గాల వారికి మేము ఇచ్చిన ప్రాపంచిక సంపద వైపుకు నువ్వు ఆబగా చూడకు. వారి స్థితిపై దిగులు చెందకు. విశ్వాసుల కోసం నీ (వాత్సల్య భరిత) రెక్కలను వంచిపెట్టు"},{"SurahNumber":15,"VerseNumber":89,"Text":"“నేను స్పష్టంగా హెచ్చరించేవాణ్ణి మాత్రమే” అని వారికి చెప్పు"},{"SurahNumber":15,"VerseNumber":90,"Text":"ఆ విభజనకారులపై మేము పంపినటువంటిదే (ఇది)"},{"SurahNumber":15,"VerseNumber":91,"Text":"వారు ఈ దైవగ్రంథాన్ని ముక్క చెక్కలుగా చేశారు"},{"SurahNumber":15,"VerseNumber":92,"Text":"నీ ప్రభువు సాక్షిగా! మేము వారందరినీ తప్పకుండా నిలదీసి అడుగుతాము"},{"SurahNumber":15,"VerseNumber":93,"Text":"వారు చేస్తూ ఉండిన పనుల గురించి"},{"SurahNumber":15,"VerseNumber":94,"Text":"కాబట్టి (ఓ ప్రవక్తా!) నీకు ఆదేశించబడిన దానిని వారికి విడమరచి చెప్పు. బహుదైవారాధకులను (ముష్రిక్కులను) పట్టించుకోకు"},{"SurahNumber":15,"VerseNumber":95,"Text":"నిన్ను పరిహసించే వారి సంగతి చూసుకోవటానికి మేము చాలు"},{"SurahNumber":15,"VerseNumber":96,"Text":"వారు అల్లాహ్‌తో పాటు వేరే ఆరాధ్యుడిని నిలబెడుతున్నారు. త్వరలోనే (యదార్థం) వారికి తెలిసిపోతుంది"},{"SurahNumber":15,"VerseNumber":97,"Text":"వారి మాటల వల్ల నీకు మనస్తాపం కలుగుతుందన్నసంగతి మాకు బాగా తెలుసు"},{"SurahNumber":15,"VerseNumber":98,"Text":"అందుకే నీ ప్రభువు పవిత్రతను కొనియాడు. ఆయన్ని స్తుతిస్తూ ఉండు. సాష్టాంగపడేవారిలో చేరిపో"},{"SurahNumber":15,"VerseNumber":99,"Text":"నిశ్చయమైనది (అనగా మరణం) వచ్చేవరకూ నీ ప్రభువును ఆరాధిస్తూ ఉండు"}]}