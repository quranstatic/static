{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":29,"VerseNumber":1,"Text":"Alif lám mím"},{"SurahNumber":29,"VerseNumber":2,"Text":"Což si lidé myslí, že budou ponecháni na pokoji, když řeknou: \"Uvěřili jsme,\" a že zkoušeni nebudou"},{"SurahNumber":29,"VerseNumber":3,"Text":"Vždyť jsme již zkoušeli ty, kdož před nimi byli, a Bůh věru pozná ty, kdo pravdu mluví, i ty, kdo lháři jsou"},{"SurahNumber":29,"VerseNumber":4,"Text":"Myslí si snad ti, kteří špatných činů se dopouštějí, že Nás předstihnou? Jak špatně však usuzují"},{"SurahNumber":29,"VerseNumber":5,"Text":"Kdo doufá, že s Bohem se setká, dočká se, neboť lhůta Boží se vskutku dostaví - a On slyšící je i vševědoucí"},{"SurahNumber":29,"VerseNumber":6,"Text":"Ten, kdo ve víře se usilovně snaží, ten věru sám pro sebe tak činí, vždyť Bůh je soběstačný vůči lidstvu veškerému"},{"SurahNumber":29,"VerseNumber":7,"Text":"Těm, kdož uvěřili a dobré skutky konali, těm vymažeme špatné činy jejich a odměníme je podle toho nejlepšího, co vykonali"},{"SurahNumber":29,"VerseNumber":8,"Text":"Uložili jsme člověku být dobrý vůči rodičům; jestliže však usilují přimět tě, abys ke Mě přidružoval to, o čem nemáš žádného vědění, pak je neposlouchej! A ke Mně budete navráceni a Já vás poučím o tom, co jste dělali"},{"SurahNumber":29,"VerseNumber":9,"Text":"Ty, kdož uvěřili a zbožné skutky konali, ty věru uvedeme mezi svaté"},{"SurahNumber":29,"VerseNumber":10,"Text":"Mezi lidmi jsou pak ti, kdož říkají: \"Uvěřili jsme v Boha,\" ale když kvůli Bohu jsou pronásledováni, srovnávají zkoušku lidmi působenou s trestem Božím. Když však přijde pomoc od Pána tvého, tu věru volají: \"My byli jsme s vámi!\" Cožpak Bůh nezná nejlépe, co v hrudích je lidstva veškerého"},{"SurahNumber":29,"VerseNumber":11,"Text":"A Bůh vskutku zná ty, kdož věří, a stejně dobře zná i váhavce"},{"SurahNumber":29,"VerseNumber":12,"Text":"Ti, kdož neuvěřili, říkají těm, kdož uvěřili: \"Pojďte po cestě naší a my poneseme pak vaše hříchy!\" Však nepřevezmou nic z hříchů jejich, neboť jsou to lháři"},{"SurahNumber":29,"VerseNumber":13,"Text":"Ale ponesou věru břemena svá vlastní a další břemena se svými břemeny a budou otázáni v den zmrtvýchvstání na to, co lživě si vymýšleli"},{"SurahNumber":29,"VerseNumber":14,"Text":"A vyslali jsme již kdysi Noema k lidu jeho a zůstal mezi nimi tisíc let bez padesáti. A zachvátila je potopa, neboť byli nespravedliví"},{"SurahNumber":29,"VerseNumber":15,"Text":"A zachránili jsme jej a jeho druhy na lodi a učinili jsme ji znamením pro lidstvo veškeré"},{"SurahNumber":29,"VerseNumber":16,"Text":"(A vyslali jsme) Abrahama, a hle, pravil k lidu svému: \"Uctívejte Boha a buďte bohabojní, to pro vás bude lepší, jste-li vědoucími"},{"SurahNumber":29,"VerseNumber":17,"Text":"Vy místo Boha pouze modly uctíváte a lež tím vytváříte. Ti, které vedle Boha uctíváte, nemohou vám dát obživu žádnou, usilujte proto nalézt svůj příděl obživy u Boha, uctívejte Jej a buďte Mu vděční, neb k Němu pak budete navráceni"},{"SurahNumber":29,"VerseNumber":18,"Text":"Jestliže to za lež pokládáte, tedy již národy jiné před vámi to za lež prohlašovaly. A poslovi pak přísluší jen sdělení jasné"},{"SurahNumber":29,"VerseNumber":19,"Text":"Což neviděli, jak Bůh tvoří prvním tvořením a pak to opakuje? A to je pro Boha velmi snadné"},{"SurahNumber":29,"VerseNumber":20,"Text":"Rci: \"Cestujte po zemi a popatřte, jak On zahájil stvoření! Potom Bůh uskuteční druhé stvoření, vždyť Bůh je všemocný nad každou věcí"},{"SurahNumber":29,"VerseNumber":21,"Text":"trestá, koho chce, a slituje se, nad kým chce, a k Němu budete přivedeni"},{"SurahNumber":29,"VerseNumber":22,"Text":"A nemůžete uniknout zásahu Jeho ani na zemi, ani na nebi a nemáte kromě Boha ochránce ani pomocníka žádného"},{"SurahNumber":29,"VerseNumber":23,"Text":"Ti, kdož nevěří ve znamení Boží a v setkání s Ním, nemají naději na milosrdenství Mé a jim se dostane trestu bolestného"},{"SurahNumber":29,"VerseNumber":24,"Text":"A nebylo odpovědí lidu jeho nic jiného, než že řekli: \"Zabte ho anebo jej upalte!\" A zachránil jej Bůh před ohněm, a v tom věru jsou znamení pro lid věřící"},{"SurahNumber":29,"VerseNumber":25,"Text":"I zvolal Abraham: \"Vy vzali jste si věru místo Boha modly jen z lásky své společné k životu pozemskému, však později, v den zmrtvýchvstání, vy jeden druhého zapřete a vzájemně se proklínat budete, leč útočištěm vaším bude oheň pekelný a nebudete mít pomocníka žádného"},{"SurahNumber":29,"VerseNumber":26,"Text":"A uvěřil mu Lot a pravil: \"Vystěhuji se k Pánu svému, neb On věru mocný je i moudrý"},{"SurahNumber":29,"VerseNumber":27,"Text":"A darovali jsme Abrahamovi Izáka a Jakuba a určili jsme pro potomstvo jeho prorocké poslání a Písmo. A dali jsme mu již odměnu na tomto světě, zatímco na onom světě budou věru mezi bezúhonnými"},{"SurahNumber":29,"VerseNumber":28,"Text":"A vyslali jsme Lota, aby pravil k lidu svému: \"Vy dozajista pášete takové nemravnosti, jaké nikdo z lidstva veškerého před vámi nedělal"},{"SurahNumber":29,"VerseNumber":29,"Text":"Což budete vskutku vcházet k mužům, přepadávat na cestách a páchat skutky zavrženíhodné ve shromážděních svých?\" A bylo odpovědí lidu jeho jedině to, že řekli: \"Předveď nám tedy trest Boží, jsi-li pravdomluvný"},{"SurahNumber":29,"VerseNumber":30,"Text":"I řekl: \"Pane můj, pomoz mi proti lidem pohoršení šířícím"},{"SurahNumber":29,"VerseNumber":31,"Text":"A když vyslanci Naši přišli k Abrahamovi se zvěstí radostnou, prohlásili: \"Zahubíme obyvatele města tohoto, neboť nespravedliví byli"},{"SurahNumber":29,"VerseNumber":32,"Text":"Abraham namítl: \"Avšak bydlí v něm Lot.\" Odpověděli: \"Víme velmi dobře, kdo v něm žije. Zajisté zachráníme jej i rodinu jeho kromě ženy jeho, jež bude mezi těmi, kdož se opozdí"},{"SurahNumber":29,"VerseNumber":33,"Text":"Když pak vyslanci Naši přišli k Lotovi, udělalo se mu nevolno a nevěděl si s nimi rady. I pravili: \"Neboj se a nermuť se, vždyť my zachráníme tebe i rodinu tvou kromě ženy tvé, jež bude mezi těmi, kdož pozadu zůstanou"},{"SurahNumber":29,"VerseNumber":34,"Text":"My sešleme na obyvatele města tohoto pohromu z nebes za to, že byli neřestní"},{"SurahNumber":29,"VerseNumber":35,"Text":"A ponechali jsme je jako znamení zjevné pro lid rozumný"},{"SurahNumber":29,"VerseNumber":36,"Text":"A vyslali jsme k Madjanovcům bratra jejich Šu´ajba a on pravil: \"Lide můj, uctívejte Boha a doufejte v den poslední! A nešiřte po zemi pohoršení"},{"SurahNumber":29,"VerseNumber":37,"Text":"A prohlásili jej za lháře, ale postihlo je zemětřesení a nazítří zrána leželi v domech svých tvářemi k zemi"},{"SurahNumber":29,"VerseNumber":38,"Text":"A vyslali jsme k ´Ádovcům a Thamúdovcům... a je vám osud jejich jasný podle příbytků jejich. Satan jim okrášlil jejich počínání a svedl je z cesty, ačkoliv byli jasně vidoucí"},{"SurahNumber":29,"VerseNumber":39,"Text":"A podobně bylo s Qárúnem, Faraónem a Hámánem; a přišel k nim Mojžíš se zřetelnými důkazy, a ačkoliv byli na zemi domýšliví, přece nás nepředstihli"},{"SurahNumber":29,"VerseNumber":40,"Text":"A uchvátili jsme všechny z nich za hříchy jejich; proti jedněm z nich jsme vyslali vichřici, jiní byli uchváceni křikem, další jsme dali pohltit zemí a jiné jsme pak utopili. A nebyl to Bůh, který jim ukřivdil, leč oni sami sobě ukřivdili"},{"SurahNumber":29,"VerseNumber":41,"Text":"Ti, kdož si místo Boha vzali jiné ochránce, podobají se pavouku, který si pro sebe staví obydlí z pavučin. A ze všech obydlí zajisté obydlí pavoukovo je nejchatrnější - kéž by to jen věděli"},{"SurahNumber":29,"VerseNumber":42,"Text":"Bůh nejlépe zná, jaké věci oni vzývají vedle Něho - a On mocný je i moudrý"},{"SurahNumber":29,"VerseNumber":43,"Text":"My pak uvádíme podobenství tato lidem, ale pochopí je pouze rozumní"},{"SurahNumber":29,"VerseNumber":44,"Text":"Bůh stvořil nebesa i zemi jako skutečnost vážnou a věru je v tom znamení pro věřící"},{"SurahNumber":29,"VerseNumber":45,"Text":"Sděluj jim to, co bylo ti z Písma vnuknuto! Dodržuj modlitbu, vždyť modlitba odvrací od nemravnosti a věcí zavrženíhodných! Vzpomínání pak Boha je povinností největší a Bůh dobře ví, co děláte"},{"SurahNumber":29,"VerseNumber":46,"Text":"Nepři se s vlastníky Písma, leda způsobem nejvhodnějším a pouze s těmi z nich, kdož nespravedliví jsou. A rcete: \"Uvěřili jsme v to, co bylo sesláno nám, i v to, co bylo sesláno vám, a náš Bůh a váš Bůh jedno jsou; a my do vůle Jeho jsme odevzdáni"},{"SurahNumber":29,"VerseNumber":47,"Text":"A takto jsme seslali Písmo i tobě; a ti, kterým jsme dali Písmo, věří v ně. A také mezi těmito zde jsou mnozí, kdož v ně věří; znamení Naše pak odmítají jedině nevěřící"},{"SurahNumber":29,"VerseNumber":48,"Text":"Tys nepředčítal předtím z Písma žádného ani jsi žádné neopisoval pravicí svou, jinak by byli na pochybách ti, kdož za nicotné to pokládají"},{"SurahNumber":29,"VerseNumber":49,"Text":"Nikoliv! Toto jsou znamení jasná v hrudích těch, kterým se vědění dostalo, a jen nespravedliví znamení Naše odmítají"},{"SurahNumber":29,"VerseNumber":50,"Text":"Říkají: \"Pročpak mu nebylo sesláno znamení nějaké od Pána jeho?\" Odpověz: \"Znamení jsou pouze u Boha a já jsem jen varovatelem zjevným"},{"SurahNumber":29,"VerseNumber":51,"Text":"Cožpak jim nestačí, že jsme ti seslali Písmo, jež je jim sdělováno? A v tom věru je milosrdenství i připomenutí lidem věřícím"},{"SurahNumber":29,"VerseNumber":52,"Text":"Rci: \"Bůh mi zcela stačí jako svědek mezi mnou a vámi! On zná, co na nebesích je i na zemi. Ti však, kdož ve falešné uvěřili a v Boha nevěří, ti věru ztrátu utrpí"},{"SurahNumber":29,"VerseNumber":53,"Text":"Žádají tě o uspíšení příchodu trestu; kdyby nebylo již lhůty určené, věru by je byl trest již postihl, však přijde k nim znenadání, aniž to tušit budou"},{"SurahNumber":29,"VerseNumber":54,"Text":"Žádají tě o uspíšení příchodu trestu, zatímco peklo zajisté obklopí nevěřící"},{"SurahNumber":29,"VerseNumber":55,"Text":"V ten den je zahalí trest shora i zdola a tehdy jim On řekne: \"Okuste trest za to, co jste prováděli"},{"SurahNumber":29,"VerseNumber":56,"Text":"Služebníci Moji, kteří věříte! Země Má je věru rozlehlá, uctívejte Mne tedy"},{"SurahNumber":29,"VerseNumber":57,"Text":"Duše každá smrti okusí, a potom budete k Nám navráceni"},{"SurahNumber":29,"VerseNumber":58,"Text":"Ty, kdož věřili a zbožné skutky konali, ty ubytujeme v ráji v komnatách, pod nimiž řeky tekou, a budou tam nesmrtelní. Jak krásná bude odměna těch, kdož dobro konali"},{"SurahNumber":29,"VerseNumber":59,"Text":"neochvějní byli a na Pána svého spoléhali"},{"SurahNumber":29,"VerseNumber":60,"Text":"Kolik je zvířat, jež neopatřují si obživu svou, ale Bůh jim ji uštědřuje stejně jako vám - a On slyšící je i vševědoucí"},{"SurahNumber":29,"VerseNumber":61,"Text":"Když se jich zeptáš: \"Kdo stvořil nebesa a zemi a podmanil si slunce a měsíc?\", odpovídají: \"Bůh!\" Jak se tedy mohou tak odvracet"},{"SurahNumber":29,"VerseNumber":62,"Text":"Bůh štědře dává obživu, komu chce ze služebníků Svých, a odměřuje ji také, komu chce a Bůh věru je vševědoucí o každé věci"},{"SurahNumber":29,"VerseNumber":63,"Text":"A když se zeptáš: \"Kdo sesílá z nebe vodu, jež oživuje zemi po smrti její?\", tehdy odpovídají: \"Bůh.\" Rci: \"Chvála Bohu!\" Ale většina z nich nemá rozum"},{"SurahNumber":29,"VerseNumber":64,"Text":"Tento život pozemský není leč zábava a hra, zatímco pobyt v životě budoucím je tím životem pravým - kéž by to jen věděli"},{"SurahNumber":29,"VerseNumber":65,"Text":"A když plují na lodi, vzývají Boha a upřímně mu zasvěcují svou víru, když však je potom na souši zachrání, hle, modloslužebníky se stávají"},{"SurahNumber":29,"VerseNumber":66,"Text":"aby ukázali svůj nevděk za to, co jsme jim dali, a aby si jen užívali - však záhy se dozví"},{"SurahNumber":29,"VerseNumber":67,"Text":"Což nevidí, že jsme učinili z města tohoto posvátný okrsek bezpečný, zatímco lidé okolo jsou olupováni? Chtějí snad věřit ve falešné a nevěřit v dobrodiní Boží"},{"SurahNumber":29,"VerseNumber":68,"Text":"Kdo je nespravedlivější než ten, kdo si proti Bohu lži vymýšlí anebo prohlašuje pravdu, když k němu přišla, za lež? Což nebude peklo útulkem pro nevěřící"},{"SurahNumber":29,"VerseNumber":69,"Text":"Ty, kdož k vůli Nám se usilovně snaží, ty věru povedeme po cestách Svých. A Bůh zajisté je s těmi, kdož dobro konají"}]}