{"Id":183,"LanguageCodes":["ha","hau"],"Name":"hau-abubakarmahmood-la","Author":"Abubakar Mahmood Jummi","Language":"Hausa","Description":"Hausa - Transliteration","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":74,"VerseNumber":1,"Text":"Ya wanda ya lulluɓa da mayafi"},{"SurahNumber":74,"VerseNumber":2,"Text":"Ka tashi domin ka yi gargaɗi"},{"SurahNumber":74,"VerseNumber":3,"Text":"Kuma Ubangijinka, sai ka girmama Shi"},{"SurahNumber":74,"VerseNumber":4,"Text":"Kuma tutafinka, sai ka tsarkake su"},{"SurahNumber":74,"VerseNumber":5,"Text":"Kuma gumaka, sai ka ƙaurace musu"},{"SurahNumber":74,"VerseNumber":6,"Text":"Kada ka yi kyauta kana neman ƙari"},{"SurahNumber":74,"VerseNumber":7,"Text":"Kuma saboda Ubangijinka? Sai ka yi haƙure"},{"SurahNumber":74,"VerseNumber":8,"Text":"To, idan aka yi busa a cikin ƙaho"},{"SurahNumber":74,"VerseNumber":9,"Text":"To, wannan, a ranar nan, yini ne mai wuya"},{"SurahNumber":74,"VerseNumber":10,"Text":"A kan kafirai, ba mai sauƙi ba ne"},{"SurahNumber":74,"VerseNumber":11,"Text":"Ka bar Ni da wanda Na halitta, yana shi kaɗai"},{"SurahNumber":74,"VerseNumber":12,"Text":"Kuma Na sanya masa dukiya shimfiɗaɗɗiya"},{"SurahNumber":74,"VerseNumber":13,"Text":"Da ɗiya halartattu"},{"SurahNumber":74,"VerseNumber":14,"Text":"Kuma Na shimfiɗa? masa kome shimfiɗawa"},{"SurahNumber":74,"VerseNumber":15,"Text":"Sa'an nan, yana kwaɗayin in yi masa ƙari"},{"SurahNumber":74,"VerseNumber":16,"Text":"Faufau! Lalle ne, shi ya kasance, ga ayoyin Mu, mai tsaurin kai"},{"SurahNumber":74,"VerseNumber":17,"Text":"Za Ni kallafa masa wahala mai hauhawa"},{"SurahNumber":74,"VerseNumber":18,"Text":"Lalle ne, Shi, ya yi tunani, kuma ya ƙaddara (abin da zai faɗa game da Alƙur'ani)"},{"SurahNumber":74,"VerseNumber":19,"Text":"Saboda haka, aka la'ane shi, kamar yadda ya ƙaddara"},{"SurahNumber":74,"VerseNumber":20,"Text":"Sa'an nan, aka la'ane shi kamar yadda ya ƙaddara"},{"SurahNumber":74,"VerseNumber":21,"Text":"Sa'an nan, ya yi tunani"},{"SurahNumber":74,"VerseNumber":22,"Text":"Sa'an nan, ya gintse huska? kuma ya yi murtuk"},{"SurahNumber":74,"VerseNumber":23,"Text":"Sa'an nan, ya juya baya, kuma ya bunƙasa"},{"SurahNumber":74,"VerseNumber":24,"Text":"Sai ya ce: \"Wannan abu dai ba kome ba ne face wani sihiri, wanda aka ruwaito"},{"SurahNumber":74,"VerseNumber":25,"Text":"Wannan maganar mutum dai ce"},{"SurahNumber":74,"VerseNumber":26,"Text":"Za Ni ƙona shi da Saƙar"},{"SurahNumber":74,"VerseNumber":27,"Text":"Kuma me ya sanar da kai abin da ake cewa Saƙar"},{"SurahNumber":74,"VerseNumber":28,"Text":"Ba ta ragewa, kuma ba ta bari"},{"SurahNumber":74,"VerseNumber":29,"Text":"Mai nacewa ga jiki ce (da (ƙuna)"},{"SurahNumber":74,"VerseNumber":30,"Text":"A kanta akwai (matsara) goma sha tara"},{"SurahNumber":74,"VerseNumber":31,"Text":"Kuma ba Mu sanya ma'abuta wuta (wato matsaranta) ba, face mala'iku, kuma ba Mu sanya adadinsu (goma sha tara) ba, face domin fitina ga waɗanda suka kafirta domin waɗanda aka bai wa littafi su sami yaƙini kuma waɗanda suka yi imani su ƙara imani, kuma waɗanda aka bai wa littafi da muminai ba za su yi shakka ba, kuma domin wa ɗanda a cikin zukatansu akwai wata cuta da kafirai su ce: \"Me Allah Yake nufi da wannan, ya kasance misali?\" Haka dai Allah ke ɓatar da wanda Ya so, kuma Ya shiryar da wanda ya so. Kuma babu wanda ya san mayaƙan Ubangijinka face Shi, kuma ita (wutar) ba ta kasance ba face wata tunatarwa ce ga mutum"},{"SurahNumber":74,"VerseNumber":32,"Text":"A'aha! Ina rantsuwa da wata"},{"SurahNumber":74,"VerseNumber":33,"Text":"Da dare a lokacin da ya juyar da baya"},{"SurahNumber":74,"VerseNumber":34,"Text":"Da safiya idan ta waye"},{"SurahNumber":74,"VerseNumber":35,"Text":"Ita (wutar) ɗayan manyan masifu? ce"},{"SurahNumber":74,"VerseNumber":36,"Text":"Mai gargaɗi ce ga mutum"},{"SurahNumber":74,"VerseNumber":37,"Text":"Ga wanda ya so, daga cikinku, ya gabata ko ya jinkirta"},{"SurahNumber":74,"VerseNumber":38,"Text":"Kowane rai ga abin da ya aikata jingina ce"},{"SurahNumber":74,"VerseNumber":39,"Text":"Face mutanen dama"},{"SurahNumber":74,"VerseNumber":40,"Text":"A cikin Aljanna suna tambayar juna"},{"SurahNumber":74,"VerseNumber":41,"Text":"Game da masu laifi"},{"SurahNumber":74,"VerseNumber":42,"Text":"(Su ce musu) \"Me ya shigar da ku a cikin Saƙar"},{"SurahNumber":74,"VerseNumber":43,"Text":"Suka ce: \"Ba mu kasance muna a cikin masu salla ba"},{"SurahNumber":74,"VerseNumber":44,"Text":"Kuma ba mu kasance muna ciyar da matalauta ba"},{"SurahNumber":74,"VerseNumber":45,"Text":"Kuma mun kasance muna kutsawa tare da masu kutsawa"},{"SurahNumber":74,"VerseNumber":46,"Text":"Mun kasance muna ƙaryata ranar sakamako"},{"SurahNumber":74,"VerseNumber":47,"Text":"Har gaskiya (wato mutuwa) ta zo mana"},{"SurahNumber":74,"VerseNumber":48,"Text":"Saboda haka ceton masu ceto ba zai amfane su ba"},{"SurahNumber":74,"VerseNumber":49,"Text":"Haba! Me ya same su, suka zama masu bijirewa daga wa'azin gaskiya"},{"SurahNumber":74,"VerseNumber":50,"Text":"Kamar dai su, jakuna firgitattu ne"},{"SurahNumber":74,"VerseNumber":51,"Text":"Sun gudu daga zaki"},{"SurahNumber":74,"VerseNumber":52,"Text":"A'aha! Kowane mutum daga cikinsu yana son a zo masa da takardu (da sunansa) ana watsawa"},{"SurahNumber":74,"VerseNumber":53,"Text":"A'aha! Kai dai, ba su jin tsoron Lahira"},{"SurahNumber":74,"VerseNumber":54,"Text":"A'aha! Lalle ne, shi (Alƙur'ani) tunatarwa ce"},{"SurahNumber":74,"VerseNumber":55,"Text":"Domin wanda ya so, ya tuna"},{"SurahNumber":74,"VerseNumber":56,"Text":"Kuma ba za su tuna ba face idan Allah Ya so, Shi ne Ya cancanta a bi Shi da taƙawa kuma Ya cancanta ga Ya yi gafara"}]}