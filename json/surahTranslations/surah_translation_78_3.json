{"Id":3,"LanguageCodes":["af","afr"],"Name":"afr-imammabaker","Author":"Imam M. A. Baker","Language":"Afrikaans","Description":"Afrikaans","Direction":"ltr","Source":"The Islamic Dawah Movement of Southern Africa","Translations":[{"SurahNumber":78,"VerseNumber":1,"Text":"Wat vra hulle vir mekaar"},{"SurahNumber":78,"VerseNumber":2,"Text":"Van die verskriklike aankondiging"},{"SurahNumber":78,"VerseNumber":3,"Text":"waaromtrent hulle verskil"},{"SurahNumber":78,"VerseNumber":4,"Text":"Nee, hulle sal weldra weet"},{"SurahNumber":78,"VerseNumber":5,"Text":"Nee, nogmaals, hulle sal weldra weet"},{"SurahNumber":78,"VerseNumber":6,"Text":"Het Ons nie die aarde wyd gemaak"},{"SurahNumber":78,"VerseNumber":7,"Text":"en die berge soos penne daarop geplaas nie"},{"SurahNumber":78,"VerseNumber":8,"Text":"En Ons het julle in pare geskape"},{"SurahNumber":78,"VerseNumber":9,"Text":"en aan julle die slaap vir rus geskenk"},{"SurahNumber":78,"VerseNumber":10,"Text":"en Ons het die nag soos ’n mantel gemaak"},{"SurahNumber":78,"VerseNumber":11,"Text":"en die dag om ’n lewensonderhoud in te soek"},{"SurahNumber":78,"VerseNumber":12,"Text":"Ons het sewe hemele bo-oor julle gestel"},{"SurahNumber":78,"VerseNumber":13,"Text":"en ’n skitterende lamp daartussen-in geplaas"},{"SurahNumber":78,"VerseNumber":14,"Text":"En Ons stuur stortreën in oorvloed uit die wolke neer"},{"SurahNumber":78,"VerseNumber":15,"Text":"waarmee Ons graan en plante laat uitspruit"},{"SurahNumber":78,"VerseNumber":16,"Text":"en weelderige tuine"},{"SurahNumber":78,"VerseNumber":17,"Text":"Voorwaar, die Dag van Afrekening is reeds bepaal"},{"SurahNumber":78,"VerseNumber":18,"Text":"die Dag waarop die basuin geblaas sal word, en julle as ’n skare bymekaar sal kom"},{"SurahNumber":78,"VerseNumber":19,"Text":"en die hemel geopen sal word soos deure"},{"SurahNumber":78,"VerseNumber":20,"Text":"en die berge verwyder sal word, en net ’n skynsel daarvan sal oorbly"},{"SurahNumber":78,"VerseNumber":21,"Text":"Voorwaar, die Hel wag soos ’n hinderlaag"},{"SurahNumber":78,"VerseNumber":22,"Text":"dis ’n oord vir die opstandiges"},{"SurahNumber":78,"VerseNumber":23,"Text":"waarin hulle baie lank sal vertoef"},{"SurahNumber":78,"VerseNumber":24,"Text":"Hulle sal daarin geen verkwikking hê nie, en geen drank sal oor hulle lippe gaan nie"},{"SurahNumber":78,"VerseNumber":25,"Text":"behalwe kokende water en die ekskresie van wondinflamasie nie"},{"SurahNumber":78,"VerseNumber":26,"Text":"’n Paslike vergelding"},{"SurahNumber":78,"VerseNumber":27,"Text":"Waarlik, hulle het die Afrekening nie gevrees nie"},{"SurahNumber":78,"VerseNumber":28,"Text":"en het Ons tekens as leuens verwerp"},{"SurahNumber":78,"VerseNumber":29,"Text":"Maar Ons het alles geboekstaaf"},{"SurahNumber":78,"VerseNumber":30,"Text":"Neem dit dan, want Ons sal niks daarby voeg nie as net straf"},{"SurahNumber":78,"VerseNumber":31,"Text":"Voorwaar, daar is ’n beloning vir die godvresendes"},{"SurahNumber":78,"VerseNumber":32,"Text":"Beskutte tuine en wingerde"},{"SurahNumber":78,"VerseNumber":33,"Text":"en jeugdige, geronde geselle, ewe oud"},{"SurahNumber":78,"VerseNumber":34,"Text":"en ’n gevulde beker"},{"SurahNumber":78,"VerseNumber":35,"Text":"Daarin sal geen ydele gesprek of leuen gehoor word nie"},{"SurahNumber":78,"VerseNumber":36,"Text":"’n beloning van u Heer, ’n toereikende gawe"},{"SurahNumber":78,"VerseNumber":37,"Text":"die Heer van die hemele en die aarde en wat daartussen is, die Barmhartige ~ niemand is in staat om Hom aan te spreek nie"},{"SurahNumber":78,"VerseNumber":38,"Text":"Die Dag waarop die gees van die mense, en die engele, in rye staan, sal niemand kan praat nie, behalwe diegene aan wie die Barmhartige dit sal gun, en wie se woorde geskik sal wees"},{"SurahNumber":78,"VerseNumber":39,"Text":"Daardie is die Ware Dag; laat hom, wat wil toevlug by sy Heer soek"},{"SurahNumber":78,"VerseNumber":40,"Text":"Voorwaar, Ons waarsku julle teen ’n straf wat op hande is ~ die Dag waarop die mens sal sien wat hy met sy hande voor- uitgestuur het, en die ongelowiges sal sê: O, was ek maar stof"}]}