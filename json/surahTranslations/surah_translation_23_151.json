{"Id":151,"LanguageCodes":["fa","fas"],"Name":"fas-abolfazlbahramp","Author":"Abolfazl Bahrampour","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":23,"VerseNumber":1,"Text":"به راستى كه مؤمنان رستگار شدند"},{"SurahNumber":23,"VerseNumber":2,"Text":"آنان كه در نمازشان خاشع‌اند"},{"SurahNumber":23,"VerseNumber":3,"Text":"و آنان كه از بيهوده رويگردانند"},{"SurahNumber":23,"VerseNumber":4,"Text":"و آنان كه زكات مى‌پردازند"},{"SurahNumber":23,"VerseNumber":5,"Text":"و كسانى كه شرمگاه خود را حفظ مى‌كنند"},{"SurahNumber":23,"VerseNumber":6,"Text":"مگر در مورد همسرانشان يا كنيزانى كه مالك آنها شده‌اند كه در اين صورت بر آنان ملامتى نيست"},{"SurahNumber":23,"VerseNumber":7,"Text":"پس كسانى كه سواى اين را بجويند، آنان حتما متجاوزند"},{"SurahNumber":23,"VerseNumber":8,"Text":"و آنان كه امانت‌ها و پيمان خود را رعايت مى‌كنند"},{"SurahNumber":23,"VerseNumber":9,"Text":"و آنان كه بر نمازهايشان محافظت دارند"},{"SurahNumber":23,"VerseNumber":10,"Text":"آنها هستند كه وارثان‌اند"},{"SurahNumber":23,"VerseNumber":11,"Text":"[وارثانى‌] كه فردوس را به ارث مى‌برند و در آن جاودان مى‌مانند"},{"SurahNumber":23,"VerseNumber":12,"Text":"و همانا انسان را از عصاره‌اى از گل آفريديم"},{"SurahNumber":23,"VerseNumber":13,"Text":"سپس او را به صورت نطفه‌اى در جايگاهى استوار قرار داديم"},{"SurahNumber":23,"VerseNumber":14,"Text":"آن‌گاه نطفه را لخته خونى كرديم، و لخته خون را به پاره گوشتى مبدل نموديم پس آن را استخوان‌ها كرديم، آن‌گاه به استخوان‌ها گوشتى پوشانديم، سپس آن را آفرينشى ديگر داديم [و در آن روح دميديم‌]. پس پرخير و پاينده است خدايى كه بهترين آفرينندگان است"},{"SurahNumber":23,"VerseNumber":15,"Text":"سپس شما بعد از اين [مراحل‌] قطعا خواهيد مرد"},{"SurahNumber":23,"VerseNumber":16,"Text":"آن‌گاه شما روز رستاخيز برانگيخته مى‌شويد"},{"SurahNumber":23,"VerseNumber":17,"Text":"و به راستى ما بالاى سر شما هفت راه [هفت آسمان‌] آفريديم و ما از آفرينش غافل نبوده‌ايم"},{"SurahNumber":23,"VerseNumber":18,"Text":"و از آسمان به اندازه، آب نازل كرديم، و آن را در زمين جاى داديم و ما مسلما براى از بين بردن آن قادريم"},{"SurahNumber":23,"VerseNumber":19,"Text":"پس براى شما به وسيله آن، باغ‌هايى از نخل و انگور پديدار كرديم كه در آنها براى شما ميوه‌هاى فراوان است و از آنها مى‌خوريد"},{"SurahNumber":23,"VerseNumber":20,"Text":"و نيز درختى [براى شما پديد آورديم‌] كه از طور سينا بر مى‌آيد و روغن [زيتون‌] مى‌دهد و خورشى براى خورندگان است"},{"SurahNumber":23,"VerseNumber":21,"Text":"و البته براى شما در چهارپايان درس عبرتى است از آنچه در شكم آنهاست به شما [شير] مى‌نوشانيم و براى شما در آنها منافع زيادى است و از آنها مى‌خوريد"},{"SurahNumber":23,"VerseNumber":22,"Text":"و بر آنها و بر كشتى‌ها سوار مى‌شويد"},{"SurahNumber":23,"VerseNumber":23,"Text":"به راستى نوح را به سوى قومش فرستاديم، پس [به آنها] گفت: اى قوم من! خدا را بندگى كنيد، كه شما را غير او خدايى نيست. آيا [از او] نمى‌ترسيد"},{"SurahNumber":23,"VerseNumber":24,"Text":"و اشراف قومش كه كافر بودند گفتند: اين جز بشرى همانند شما نيست، مى‌خواهد بر شما برترى جويد، و اگر خدا مى‌خواست قطعا فرشتگانى مى‌فرستاد. ما در ميان پدران گذشته خود چنين چيزى نشنيده‌ايم"},{"SurahNumber":23,"VerseNumber":25,"Text":"او نيست جز مردى كه جنون دارد، پس تا چندى در باره‌اش منتظر بمانيد"},{"SurahNumber":23,"VerseNumber":26,"Text":"نوح گفت: پروردگارا! مرا در برابر اين كه تكذيبم مى‌كنند يارى كن"},{"SurahNumber":23,"VerseNumber":27,"Text":"پس به او وحى كرديم كه زير نظر ما و با وحى ما كشتى بساز، و چون فرمان ما رسيد و تنور به فوران آمد، از هر نوع حيوانى دو تا [نر و ماده‌]، و همچنين خانواده‌ات را روانه كشتى كن، به جز كسى از آنان كه حكم عذاب بر او صادر شده است، و در باره‌ى كسانى كه ظلم كرد"},{"SurahNumber":23,"VerseNumber":28,"Text":"و چون تو با همراهانت بر كشتى نشستى، بگو: ستايش خدايى را كه ما را از چنگ گروه ستمگران رهانيد"},{"SurahNumber":23,"VerseNumber":29,"Text":"و بگو: پروردگارا! مرا در جايى پر بركت فرود آور، كه تو بهترين فرود آرندگانى"},{"SurahNumber":23,"VerseNumber":30,"Text":"در حقيقت، در اين [ماجرا] عبرت‌هايى است، و ما همواره آزمايش كننده بوده‌ايم"},{"SurahNumber":23,"VerseNumber":31,"Text":"سپس بعد از آنان نسل‌هايى ديگر پديد آورديم"},{"SurahNumber":23,"VerseNumber":32,"Text":"و در ميانشان پيامبرى از خودشان روانه كرديم كه خدا را بپرستيد، جز او براى شما معبودى نيست. آيا پروا نمى‌كنيد"},{"SurahNumber":23,"VerseNumber":33,"Text":"و اشراف قومش كه كافر شدند و ديدار آخرت را دروغ پنداشتند و در زندگى دنيا آنها را متنعّم ساخته بوديم، گفتند: اين، بشرى جز همانند شما نيست، از آنچه شما مى‌خوريد، مى‌خورد، و از آنچه مى‌نوشيد، مى‌نوشد"},{"SurahNumber":23,"VerseNumber":34,"Text":"و اگر از بشرى مثل خودتان اطاعت كنيد، البته در آن صورت زيانكاريد"},{"SurahNumber":23,"VerseNumber":35,"Text":"آيا به شما وعده مى‌دهد كه وقتى مرديد و خاك و استخوان شديد باز شما [از گور، زنده‌] بيرون آورده مى‌شويد"},{"SurahNumber":23,"VerseNumber":36,"Text":"دور است، دور، آنچه وعده داده مى‌شويد"},{"SurahNumber":23,"VerseNumber":37,"Text":"جز همين زندگانى دنيوى ما، هيچ نيست [گروهى‌] مى‌ميريم و [و گروهى به جاى آنها] زنده مى‌شويم و ما [مجددا] زنده شدنى نيستيم"},{"SurahNumber":23,"VerseNumber":38,"Text":"او جز مردى كه بر خدا دروغ مى‌بندد نيست و ما او را باور نداريم"},{"SurahNumber":23,"VerseNumber":39,"Text":"گفت: پروردگارا! در برابر اين كه تكذيبم كردند، مرا يارى كن"},{"SurahNumber":23,"VerseNumber":40,"Text":"فرمود: به همين زودى سخت پشيمان خواهند شد"},{"SurahNumber":23,"VerseNumber":41,"Text":"پس صيحه آنها را، به حق فرو گرفت و آنها را [چون‌] خاشاكى قرار داديم. پس نفرين بر گروه ستمكاران"},{"SurahNumber":23,"VerseNumber":42,"Text":"آن‌گاه پس از آنان نسل‌هاى ديگرى پديد آورديم"},{"SurahNumber":23,"VerseNumber":43,"Text":"هيچ امّتى از اجل خود، نه پيش مى‌افتد و نه تأخير مى‌كند"},{"SurahNumber":23,"VerseNumber":44,"Text":"سپس پيامبران خود را پى‌درپى فرستاديم. هر بار كه پيامبرى به سوى امتش آمد تكذيبش كردند، ما نيز آنها را از پى يكديگر هلاك نموديم و آنها را عبرت‌ها و داستان‌ها كرديم. پس نابود باد قومى كه ايمان نمى‌آورند"},{"SurahNumber":23,"VerseNumber":45,"Text":"سپس موسى و برادرش هارون را با آيات خود و حجتى آشكار فرستاديم"},{"SurahNumber":23,"VerseNumber":46,"Text":"به سوى فرعون و سران قوم او، ولى تكبّر نمودند و مردمى گردنكش بودند"},{"SurahNumber":23,"VerseNumber":47,"Text":"پس گفتند: آيا به دو انسانى كه مثل ما هستند ايمان بياوريم در حالى كه قومشان بردگان ما هستند"},{"SurahNumber":23,"VerseNumber":48,"Text":"در نتيجه آن دو را تكذيب كردند و از هلاك شدگان گشتند"},{"SurahNumber":23,"VerseNumber":49,"Text":"و به راستى ما به موسى كتاب آسمانى داديم، باشد كه هدايت يابند"},{"SurahNumber":23,"VerseNumber":50,"Text":"و پسر مريم و مادرش را آيتى ساختيم و آن دو را در سرزمين مرتفعى كه جاى زيستن و داراى آب جارى بود، جاى داديم"},{"SurahNumber":23,"VerseNumber":51,"Text":"اى پيامبران! از پاكيزه‌ها بخوريد و كار شايسته كنيد كه من به آنچه انجام مى‌دهيد آگاهم"},{"SurahNumber":23,"VerseNumber":52,"Text":"و اين آيين همه شماست، آيين يگانه (با يك هدف و با يك خدا)، و من پروردگار شمايم، پس از من پروا داريد"},{"SurahNumber":23,"VerseNumber":53,"Text":"ولى آنها دينشان را ميان خود شعبه‌ها كردند و [فرقه‌ها شدند كه‌] هر فرقه‌اى به آنچه نزدشان است دلخوش‌اند"},{"SurahNumber":23,"VerseNumber":54,"Text":"پس آنها را تا چندى در ورطه گمراهى‌شان رها كن"},{"SurahNumber":23,"VerseNumber":55,"Text":"آيا مى‌پندارند كه آنچه از مال و پسران كه بديشان مى‌دهيم"},{"SurahNumber":23,"VerseNumber":56,"Text":"در رساندن نيكى‌ها شتاب مى‌كنيم؟ نه، بلكه آنها نمى‌فهمند"},{"SurahNumber":23,"VerseNumber":57,"Text":"همانا كسانى كه از مهابت پروردگارشان ترسانند"},{"SurahNumber":23,"VerseNumber":58,"Text":"و كسانى كه به آيات پروردگارشان ايمان مى‌آورند"},{"SurahNumber":23,"VerseNumber":59,"Text":"و آنان كه به پروردگارشان شرك نمى‌آورند"},{"SurahNumber":23,"VerseNumber":60,"Text":"و كسانى كه آنچه [از مال و جان‌] مى‌دهند، در حالى مى‌دهند كه دل‌هايشان ترسان است از اين كه به سوى پروردگارشان باز خواهند گشت"},{"SurahNumber":23,"VerseNumber":61,"Text":"آنان در كارهاى نيك مى‌شتابند و هم آنان در انجام آن پيشتازند"},{"SurahNumber":23,"VerseNumber":62,"Text":"و هيچ كس را جز به قدر توانش تكليف نمى‌كنيم، و نزد ما كتابى است كه به حق سخن مى‌گويد، و آنان مورد ستم قرار نمى‌گيرند"},{"SurahNumber":23,"VerseNumber":63,"Text":"نه، بلكه دل‌هاى آنان از اين [حقيقت‌] در غفلت است، و آنان كارهاى [نارواى ديگرى‌] جز اين دارند كه پيوسته مرتكب مى‌شوند"},{"SurahNumber":23,"VerseNumber":64,"Text":"تا وقتى كه عيّاشان آنها را به عذاب گرفتار ساختيم، به ناگاه ناله‌هاى دردناك سر مى‌دهند"},{"SurahNumber":23,"VerseNumber":65,"Text":"امروز زارى مكنيد كه قطعا شما از جانب ما يارى نخواهيد شد"},{"SurahNumber":23,"VerseNumber":66,"Text":"همانا آيات من بر شما خوانده مى‌شد و شما به عقب خود بر مى‌گشتيد"},{"SurahNumber":23,"VerseNumber":67,"Text":"و متكبّرانه در شب‌نشينى خود از آن بد مى‌گفتيد"},{"SurahNumber":23,"VerseNumber":68,"Text":"آيا در اين سخن تفكّر نكرده‌اند، يا چيزى براى آنها آمده كه براى پدران پيشين آنها نيامده است"},{"SurahNumber":23,"VerseNumber":69,"Text":"يا پيامبر خود را در دست نشناخته‌اند كه انكارش مى‌كنند"},{"SurahNumber":23,"VerseNumber":70,"Text":"يا مى‌گويند او جنون دارد؟ نه [چنين نيست‌] بلكه او [دين‌] حق را برايشان آورده، ولى بيشترشان حقيقت را خوش ندارند"},{"SurahNumber":23,"VerseNumber":71,"Text":"و اگر حق از هوس‌هاى آنها پيروى مى‌كرد، قطعا آسمان‌ها و زمين و هر كه در آنهاست تباه مى‌شد، ولى ما پندنامه‌شان (قرآن) را بديشان داديم اما آنها از [آنچه مايه‌] يادآوريشان است رويگردانند"},{"SurahNumber":23,"VerseNumber":72,"Text":"آيا از ايشان مزدى مى‌خواهى؟ ولى مزد پروردگارت بهتر است كه بهترين روزى دهندگان است"},{"SurahNumber":23,"VerseNumber":73,"Text":"و به راستى تو حقا آنها را به راه راست مى‌خوانى"},{"SurahNumber":23,"VerseNumber":74,"Text":"و كسانى كه به آخرت ايمان ندارند، حتما از راه [درست‌] منحرف‌اند"},{"SurahNumber":23,"VerseNumber":75,"Text":"و اگر به آنها رحم كنيم و بلايى كه بدان گرفتارند از ايشان برطرف سازيم، باز در طغيان خود، سرگشته لجاجت مى‌ورزند"},{"SurahNumber":23,"VerseNumber":76,"Text":"و به راستى ايشان را گرفتار عذاب كرديم [تا بيدار شوند]، ولى در مقابل پروردگارشان، نه فروتنى كردند، و نه تضرّع مى‌كردند"},{"SurahNumber":23,"VerseNumber":77,"Text":"تا وقتى كه درى از عذاب سخت به رويشان مى‌گشاييم، كه به ناگاه از همه جا قطع اميد كنند"},{"SurahNumber":23,"VerseNumber":78,"Text":"و اوست [خدايى‌] كه براى شما گوش و چشم و دل پديد آورد، امّا كمتر سپاسگزارى مى‌كنيد"},{"SurahNumber":23,"VerseNumber":79,"Text":"و اوست كه شما را در زمين پديد آورد و به سوى او محشور مى‌شويد"},{"SurahNumber":23,"VerseNumber":80,"Text":"و اوست آن كه زنده مى‌كند و مى‌ميراند و آمد و شد شب و روز از اوست، پس چرا تعقل نمى‌كنيد"},{"SurahNumber":23,"VerseNumber":81,"Text":"بلكه آنها نيز همان سخنان گفتند كه پيشينيان مى‌گفتند"},{"SurahNumber":23,"VerseNumber":82,"Text":"گفتند: آيا چون مرديم و خاك و استخوان شديم، واقعا باز برانگيخته مى‌شويم"},{"SurahNumber":23,"VerseNumber":83,"Text":"درست همين را قبلا ما و پدرانمان وعده داده شده‌ايم اينها جز افسانه‌هاى پيشينيان نيست"},{"SurahNumber":23,"VerseNumber":84,"Text":"بگو: اگر مى‌دانيد [بگوييد] زمين و هر كه در آن است به چه كسى تعلق دارد"},{"SurahNumber":23,"VerseNumber":85,"Text":"به زودى خواهند گفت: از آن خداست. بگو: پس آيا متذكّر نمى‌شويد"},{"SurahNumber":23,"VerseNumber":86,"Text":"بگو: كيست پروردگار آسمان‌هاى هفتگانه و صاحب عرش بزرگ"},{"SurahNumber":23,"VerseNumber":87,"Text":"به زودى خواهند گفت: از آن خداست. بگو: پس آيا پروا نمى‌كنيد"},{"SurahNumber":23,"VerseNumber":88,"Text":"بگو: اگر مى‌دانيد، فرمانروايى همه موجودات در دست كيست، در حالى كه او پناه دهد و به كسى [از عذاب او] پناه داده نشود"},{"SurahNumber":23,"VerseNumber":89,"Text":"خواهند گفت: از آن خداست. بگو: پس چگونه دستخوش افسون مى‌شويد"},{"SurahNumber":23,"VerseNumber":90,"Text":"بلكه حقيقت را برايشان آورديم و قطعا آنان دروغگويند"},{"SurahNumber":23,"VerseNumber":91,"Text":"خدا فرزندى اختيار نكرده و با او معبودى ديگر نيست، و اگر چنين مى‌بود قطعا هر خدايى آنچه را آفريده بود با خود مى‌برد، و حتما بعضى از آنان بر بعضى ديگر برترى مى‌جستند، منزه است خدا از آنچه وصف مى‌كنند"},{"SurahNumber":23,"VerseNumber":92,"Text":"داناى نهان و آشكار است، پس برتر است از آنچه با او شريك مى‌گردانند"},{"SurahNumber":23,"VerseNumber":93,"Text":"بگو: پروردگارا! اگر عذابى را كه به آنها وعده داده مى‌شود به من بنمودى"},{"SurahNumber":23,"VerseNumber":94,"Text":"بار خدايا! مرا [در اين عذاب‌ها] با قوم ستمكار قرار مده"},{"SurahNumber":23,"VerseNumber":95,"Text":"و بى‌ترديد ما قادريم عذابى را كه به آنها وعده مى‌دهيم به تو نشان دهيم"},{"SurahNumber":23,"VerseNumber":96,"Text":"سخن بد [آنها] را به طريقى كه نيكوتر است دفع كن، ما به آنچه وصف مى‌كنند داناتريم"},{"SurahNumber":23,"VerseNumber":97,"Text":"و بگو: پروردگارا! از وسوسه‌هاى شياطين به تو پناه مى‌برم"},{"SurahNumber":23,"VerseNumber":98,"Text":"و اى پروردگار من! از حضور آنها نزد من، به تو پناه مى‌آورم"},{"SurahNumber":23,"VerseNumber":99,"Text":"تا آن‌گاه كه مرگ هر يك از ايشان فرا رسد مى‌گويد: پروردگارا! مرا باز گردانيد"},{"SurahNumber":23,"VerseNumber":100,"Text":"شايد من در آنچه پشت سر گذاشته‌ام، كار نيكى انجام دهم. حاشا، اين سخنى است كه او [لفظا] گوينده‌ى آن است و پشت سرشان برزخى است تا روزى كه برانگيخته شوند"},{"SurahNumber":23,"VerseNumber":101,"Text":"پس آن‌گاه كه در صور دميده شود، ديگر آن روز ميانشان نسبت خويشاوندى وجود ندارد و از حال يكديگر نمى‌پرسند"},{"SurahNumber":23,"VerseNumber":102,"Text":"پس هر كه ميزان اعمالش سنگين باشد، آنها حقا رستگاران‌اند"},{"SurahNumber":23,"VerseNumber":103,"Text":"و هر كه ميزان اعمالش سبك باشد، آنان كسانى‌اند كه به خويشتن زيان زده‌اند و هميشه در جهنم مى‌مانند"},{"SurahNumber":23,"VerseNumber":104,"Text":"آتش چهره‌ى آنها را مى‌سوزاند و آنها در آن زشت منظرند"},{"SurahNumber":23,"VerseNumber":105,"Text":"[گفته شود:] مگر آيات من بر شما تلاوت نمى‌شد و شما آنها را تكذيب مى‌كرديد"},{"SurahNumber":23,"VerseNumber":106,"Text":"مى‌گويند: پروردگارا! بدبختى‌مان بر ما چيره شد و ما مردمى گمراه بوديم"},{"SurahNumber":23,"VerseNumber":107,"Text":"پروردگارا! ما را از اين آتش بيرون آر، پس اگر [به خلاف‌] برگشتيم، در آن صورت ستمگر خواهيم بود"},{"SurahNumber":23,"VerseNumber":108,"Text":"خدا گويد: دور شويد در آن، و با من سخن نگوييد"},{"SurahNumber":23,"VerseNumber":109,"Text":"همانا گروهى از بندگان من بودند كه مى‌گفتند: پروردگارا! ايمان آورديم، پس بر ما ببخشاى و به ما رحم كن كه تو بهترين مهربانانى"},{"SurahNumber":23,"VerseNumber":110,"Text":"امّا شما آنها را به ريشخند گرفتيد تا اين كه [شما را رها كردند و] ذكر مرا از ياد شما بردند و شما همچنان بر آنان مى‌خنديديد"},{"SurahNumber":23,"VerseNumber":111,"Text":"من امروز آنها را براى اين كه صبر كردند پاداششان دادم، كه بى‌ترديد ايشان‌اند كاميابان"},{"SurahNumber":23,"VerseNumber":112,"Text":"[خداوند] فرمايد: چه مدت به حساب سال‌ها در زمين به سر برديد"},{"SurahNumber":23,"VerseNumber":113,"Text":"گويند: يك روز يا پاره‌اى از يك روز به سر برديم، پس از حسابگران بپرس"},{"SurahNumber":23,"VerseNumber":114,"Text":"گويد: جز اندكى درنگ نكرده‌ايد، اگر به درستى مى‌دانستيد"},{"SurahNumber":23,"VerseNumber":115,"Text":"پس آيا پنداشته‌ايد كه شما را بيهوده آفريده‌ايم و شما به نزد ما بازگردانده نمى‌شويد"},{"SurahNumber":23,"VerseNumber":116,"Text":"پس خدا والاست، آن فرمانروايى كه حق است، هيچ خدايى جز او نيست، و او پروردگار [و صاحب‌] عرش كريم است"},{"SurahNumber":23,"VerseNumber":117,"Text":"هر كه با خداى يكتا معبود ديگرى را بخواند كه هيچ برهانى براى آن ندارد، حساب او فقط نزد پروردگارش خواهد بود. بى‌گمان كافران رستگار نمى‌شوند"},{"SurahNumber":23,"VerseNumber":118,"Text":"و بگو: پروردگارا! ببخشاى و رحمت‌آور كه تو بهترين مهربانانى"}]}