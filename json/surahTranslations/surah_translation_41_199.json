{"Id":199,"LanguageCodes":["ilp"],"Name":"ilp-abdulazizgroaal","Author":"Abdul Aziz Gro Aalem Saromintang","Language":"Iranun","Description":"Iranun","Direction":"ltr","Source":"https://www.islamic-invitation.com/ , King Fahd Quran Complex","Translations":[{"SurahNumber":41,"VerseNumber":1,"Text":"Ha Mim. So Allah ı Mata-o ko Paka-a antapan Niyan ro-o"},{"SurahNumber":41,"VerseNumber":2,"Text":"(Giyangkai a Qur-an na) Initoron a pho-on ko Masalinggagao, a Makalimo-on"},{"SurahNumber":41,"VerseNumber":3,"Text":"Kitab, a Pishalisai so manga Ayaton;-A Qur-an a Basa Arab, a ruk o Pagtao a manga Tata-o ron"},{"SurahNumber":41,"VerseNumber":4,"Text":"Puphamanothol sa mapiya go uphamaka-iktiyar: Na tomiyalikhod so kadakulan kiran, na siran na di siran Phamakinug"},{"SurahNumber":41,"VerseNumber":5,"Text":"Na Pitharo iran: a so manga poso ami na matatago ko manga totop, pho-on ko Iputhawag Ka rukami sukaniyan, go kiyatagowan so manga Tangila mi sa kabungul, go ka-a lutan kami a go Suka sa runding: Na Nggalubuk Ka; ka Mata-an! A Sukami na Gomagalubuk (Mambo)"},{"SurahNumber":41,"VerseNumber":6,"Text":"Tharowangka (Ya Muhammad): A Sakun na matag Manosiya a lagid iyo: Iphagilaham Rakun, a aya bo a Tohan niyo na so Tohan a Isa Isa: Na Pananangoran kano si-i Rukaniyan, go Panguni kano Ron sa Ma-ap. Na sangat a siksa a ruk o"},{"SurahNumber":41,"VerseNumber":7,"Text":"manga Pananakoto,7. Siran na di iran thona-in so Zakat, go siran na so Akhirat na siran na o Ongkirun niran"},{"SurahNumber":41,"VerseNumber":8,"Text":"Mata-an! A so Miyamaratiyaya go Pinggalubuk iran so manga pipiya, na adun a Bagiyan niran a Balas a di Puthaman"},{"SurahNumber":41,"VerseNumber":9,"Text":"Tharowangka: A ino a Mataan! A sukano na titho a o Ongkirun niyo so (Allah a) Miyadun ko Lopa ko solud o dowa gawi-i? Go Puphangumba-al kano sa manga saginda Niyan! Giyoto man so Kadnan o manga Ka-adun"},{"SurahNumber":41,"VerseNumber":10,"Text":"Go Tiyagowan Niyan noto sa manga Palao si-i ko Kaporowan niyan, go Piyakandakulan Niyan noto sa Mapiya, go diniyangka Iyan non so manga Pagupuron si-i ko pat Gawi-i, andatadatar ko Puphamangingisha"},{"SurahNumber":41,"VerseNumber":11,"Text":"Oriyan niyan na Siyangor Iyan so Langit, a Sukaniyan na Bul: Na Pitharo Iyan non go si-i ko Lopa: A Phasiyonot kano, sa Onot o di na tugul. Ini sumbag iran: A Miphasiyonot Kami sa Puphangongonotan Kami"},{"SurahNumber":41,"VerseNumber":12,"Text":"Na ini Masad Iyan siran a pito a manga Langit si-i ko dowa gawi-1, go ini Ilaham Iyan ko omani isa Langit so Sogowan non. Na ini Pharas Ami ko Langit a marani so manga Bito-on, a go so Siyap. Giyoto man i Takdir o (Allah a) Mabagur, a Mata-o"},{"SurahNumber":41,"VerseNumber":13,"Text":"Na o talikhod siran, na Tharowangka: A Piyakiiktiyaran Ko rukano so Phakapolang lagid o Miyakapolang ko Pagtao o Ad go so Pagtao o Samood"},{"SurahNumber":41,"VerseNumber":14,"Text":"Gowani a Mitalingoma kiran o manga Sogo, pho-on ko Hadapan niran, go pho-on ko talikhodan niran: A da-a Pushowasowata niyo a inonta so Allah. Pitharo iran: A o kabaya o Kadnan nami, na Mataan a Tomoron sa manga Malaikat: Na Mata-an! A sukami na so ini Sogo Rukano to na Inongkir ami"},{"SurahNumber":41,"VerseNumber":15,"Text":"Na so Pagtao o Ad na Miyanakabor siran ko Lopa sa diontol, go Pitharo iran: a antawa-a i lawan rukami sa Bagur? Ba iran ndi katawi a Mata-an! A so Allah, so Miyadun kiran, Sukaniyan i lawan kiran sa Bagur? Na miyabaloi siran a so manga Ayat Ami na o Ongkirun niran"},{"SurahNumber":41,"VerseNumber":16,"Text":"Na biyotawanan Nami kiran so ndo a domadago-os si-i ko manga Gawi-i a manga Na-as (kiran), ka-a Nami kiran Kapakita-ami so siksa a Phakahina si-i ko Kaoyagoyag ko Doniya; na Mata-an a so siksa ko Akhirat i Lubi a Phakahına: Go siran na di siran Khatabangan"},{"SurahNumber":41,"VerseNumber":17,"Text":"Na so puman so Pagtao o Samood, na Tiyoro Ami siran, na Miyatomo iran so Kadadag a di so Torowan: Na Miyadansal siran o Phakapolang, a siksa a Phakahina, sabap ko Pishokat iran (a Dosa)"},{"SurahNumber":41,"VerseNumber":18,"Text":"Na Siyabut Ami so Miyamaratiyaya, go miyabaloi siran a Khipanananggila"},{"SurahNumber":41,"VerseNumber":19,"Text":"Na si-i ko Gawi-i a Kalimoda ko manga ridowai o Allah ko Naraka, a siran na Pakapuphunanayawa-an siran"},{"SurahNumber":41,"VerseNumber":20,"Text":"Taman sa amai ka makaoma siran on (ko kaphamagitonga kiran), na shaksi-an siran o kanug iran, go so manga kailai ran, go so manga kobal iran ko Pinggolaola iran"},{"SurahNumber":41,"VerseNumber":21,"Text":"Na Tharo-on niran ko manga kobal iran: Ino kami niyo Pushaksıi-1? Na isumbag iran: A Piyakatharo kami o Allah;- A so Piyakatharo Iyan so langowan taman: A Sukaniyan so Miyadun rukano, ko Paganai a kiya- okitan, go rongkano Phamakandoda"},{"SurahNumber":41,"VerseNumber":22,"Text":"Na da kano Makadalong ko ka-shasaksi-ı rukano o kanug iyo, a go so manga kailai niyo, a go so manga kobal iyo, na ogaid na tiyangkap iyo sa Mata-an! A so Allah na di Niyan Katawan so Madakul ko gi-i niyo nggolaola-an"},{"SurahNumber":41,"VerseNumber":23,"Text":"Na giyoto man so Arangan niyo a so ini Pagarangan niyo ko Kadnan niyo, a miyakabinasa rukano, na Mimbaloi kano a pud ko Miyangalologi"},{"SurahNumber":41,"VerseNumber":24,"Text":"Na apiya i Kaphantang iran, na so dun so Naraka i Darpa iran! Go apiya 1 Kapanguni ran sa Rila, na di siran mapud ko Piririla-an"},{"SurahNumber":41,"VerseNumber":25,"Text":"Na tinibaba-an Nami siran sa manga Salinggogopa, na Pipharasan niran kiran so kasasangoran niran, go so Katatalikhodan niran; go Miyatanto kiran so Katharo a rakhus o manga Pagtao a andang a Miya-ipos ko miya-ona an niran, a manga Jinn, go manga Manosiya; Mata-an! A siran na miyabaloi siran a manga Logi"},{"SurahNumber":41,"VerseNumber":26,"Text":"Na Pīitharo o siran a Miyamangongkir: A di niyo Phamakinuga angkai a Qur-an, go ramowa niyo Sukaniyan ka angkano Makataban"},{"SurahNumber":41,"VerseNumber":27,"Text":"Na Mata-an a Pakata-a mun Nami dun so Miyamangongkir sa siksa a sangat, go Mata-an a i balas Ami kiran ndun so tanto a Marata a Pinggolaola iran"},{"SurahNumber":41,"VerseNumber":28,"Text":"Giyoto man i Balas ko manga ridowai o Allah,- a so Naraka: Ruk iran ro-o so Darpa a Kakal: Badal, sabap ko Kiyaongkira iran ko manga Ayat Ami"},{"SurahNumber":41,"VerseNumber":29,"Text":"Na Tharo-on o siran a Miyamangongkir: Kadnan Nami! Pakimasaingka rukami so Domiyadag rukami ko manga Jinn a go so manga Manosiya, ka tago-on nami siran ko didalum o manga Paraparami, ka-an siran mabaloi a pud kọ Miyamakababababa"},{"SurahNumber":41,"VerseNumber":30,"Text":"Mata-an! A so siran a Pitharo iran: A aya Kadnan nami na so Allah, oriyan niyan na Miyaginontolan siran, na Itoron kiran o manga Malaikat (ko masa a Kaphatai ran): A di kano Phangandam! Go di kano Pumboko! go Pakapiya a niyo a ginawa niyo sabap ko Sorga, a so sukano na ididiyandi rukano"},{"SurahNumber":41,"VerseNumber":31,"Text":"Sukami i khisisiyap rukano si-i ko Kaoyagoyag ko Doniya, go si-1 ko Akhirat: Go bagiyan niyo roo so Pukhababaya-an o manga Ginawa niyo; go bagiyan niyo ro-o so Phangunin niyo"},{"SurahNumber":41,"VerseNumber":32,"Text":"Talagad a pho-on ko (Allah a) Manapi, a Makalimo-on"},{"SurahNumber":41,"VerseNumber":33,"Text":"Na ba adun a tao a Makalubi a Mapiya i Katharo ko tao a ini Panolon niyan so (Kaonoti ko) Allah, go Mingalubuk sa Mapiya, go Pitharo iyan: A Mata-an! A Sakun na pud ko Mimbabayorantang (ko Allah)"},{"SurahNumber":41,"VerseNumber":34,"Text":"Na di makaphagishan so Mapiya a go so Marata. Runun Ka (ko Marata) so Mapiya: Na sa maoto na so adun a rido o Kaon na lagid o ba Mata-an! A sukaniyan na ginawai a madasug"},{"SurahNumber":41,"VerseNumber":35,"Text":"Na da-a khabugan saya a rowar ko siran a Miphapantang, go da-a khabugan saya a rowar ko Khiruk ko Ontong a Mala"},{"SurahNumber":41,"VerseNumber":36,"Text":"Na amai ka Maphakasilai Ka o pangonsi a pho-on ko Shaitan, na Lindongka ko Allah. Mata-an naya! A Sukaniyan so Puphakanug, a Mata-o"},{"SurahNumber":41,"VerseNumber":37,"Text":"Na pud ko manga Tanda Iyan so Gagawi-i a go so Daondao, a go so Alongan go so Olan. Di kano Shodod ko Alongan, a go so Olan, na Sodod kano ko Allah, a so Miyadun kiran, o sukano na Sukaniyan mbo i Pushowasowatun niyo"},{"SurahNumber":41,"VerseNumber":38,"Text":"Na o ba siran Phanakabor: Na (naino ka) so siran a shisi-i ko Kadnan Ka na gi-i ran Iphoroporo Sukaniyan ko Gagawi-i a go so Daondao; a siran na di siran purotosun"},{"SurahNumber":41,"VerseNumber":39,"Text":"Go pud ko manga Tanda Iyan: A Mata-an! A Suka na Pukhailaingka so Lopa a miyagango; na igira a Piyakatoron Ami ron so ig, na pananabadun go shibokar (na mutho-on so manga Mangunguto). Mata-an! A so Miyakaoyag saya i titho a Phangoyag ko Miyamatai. Mata-an! A Sukaniyan si-i ko langowan taman na Gaos lyan"},{"SurahNumber":41,"VerseNumber":40,"Text":"Mata-an! A siran a Puphamakasilain niran so manga Ayat Ami na di siran Rukami makapagma. Īno so tao a Phoshangun ko Naraka aya Mapiya?- Antawa-a so tao a Phakatalingoma a Somasarig, ko Alongan a Qiyamah? Nggalubuka niyo so Kabaya iyo: Mata-an! A so Allah na so gi-i niyo Nggolaolaan na Phagilain Niyan"},{"SurahNumber":41,"VerseNumber":41,"Text":"Mata-an! A so Miyamangongkir ko Pananadum ko Kiyapakaoma niyan kiran (na shiksa-an siran). Na Mata-an! A Sukaniyan (a Qur-an) na titho a Kitab a Susula-an"},{"SurahNumber":41,"VerseNumber":42,"Text":"Da-a Phakatalingoma-on a ribat a Phakapo-on ko ona-an Niyan, go da-a Phakapo-on ko oriyan Niyan: Initoron a pho-on ko (Allah a) Maongangun, a Puphodin"},{"SurahNumber":41,"VerseNumber":43,"Text":"Da-a gi-i Ruka Tharo-on a inonta so Sabunar a Pitharo ko manga Sogo a Miya-ona an Ka: Mata-an! A so Kadnan Ka 1i titho a Khiruk ko Ma-ap, go khiruk ko siksa a Malipudus"},{"SurahNumber":41,"VerseNumber":44,"Text":"Na o biyaloi Ami Sukaniyan a Qur-an kuna a ba basa Arab, na Putharo-on niran ndun: A ino da pakasagogoda so manga Ayaton? Ino a kuna a ba basa Arab na (so Rasul na) Arab? Tharowangka: A Sukaniyan na bagiyan o siran a Miyamaratiyaya a Torowan go Bolong; na so da Pamaratiyaya, na Kiyatagowan so manga Tangila iran sa Kabungul, go Sukaniyan na inilamun kiran: Siran man na Puthawagun siran pho-on ko Darpa a mawatan"},{"SurahNumber":41,"VerseNumber":45,"Text":"Na Sabunsabunar a ini bugail Ami ko Musa so Kitab: Na Kiyashasawala-an noto. Na o da so Katharo a miya-ona a pho-on ko Kadnan Ka, (so kaphakaoriya Niyan ko kapamagitong), na Miyakokom siran ndun: Na Mata-an! A siran na matatago dun ko kashasangka Pho-on Rukaniyan sa Mapayag a Kashangka"},{"SurahNumber":41,"VerseNumber":46,"Text":"Sa tao a Nggalubuk sa Mapiya na ruk o Ginawa niyan; na sa tao a Nggalubuk sa Marata, na Phakatana-on: Na da ko Kadnan Ka i ba Salimbot ko manga Oripun (Niyan)"},{"SurahNumber":41,"VerseNumber":47,"Text":"Si-i Rukaniyan Phakandoda so katawi ko Bangkit: Na da-a Phakaliyo a manga Onga pho-on ko manga daogiyan, go da-a Khaogat a Babai, go da-a Pumbawata a ba di si-i ko Kata-o Niyan. Na si-i ko Gawi-i a itawag Iyan kiran: A anda so manga Sakotowa Akun? Tharoon niran: A Phakitokawan nami Ruka: A da-a pud rukami a saksi (on)"},{"SurahNumber":41,"VerseNumber":48,"Text":"Na doratun siran o Piyanongganoi ran gowani, go Matangkud iran a da-a Kaphagapasa niran"},{"SurahNumber":41,"VerseNumber":49,"Text":"Dı Purotosun so Manosiya ko Kapanguni sa Mapiya, na amai ka Misogaton so Marata, na karupowan, a ka-a da-an sa Panginam"},{"SurahNumber":41,"VerseNumber":50,"Text":"Na Ibut o Pakata-ama Mi sukaniyan sa Limo a pho-on Rukami, ko oriyan o Morala a minisogaton, na Mata-an a Putharo-on niyan ndun: A giyai na ruk akun, go di ko tatarima-an so Bangkit o ba Makatindug; na ibut o Pakandoda ko ko Kad-nan ko, na Mata-an! A Mapum bagiyan ko si-i ko Hadapan Niyan so Lubi a Mapiya! Na Mata-an! A Panotholun Nami dun ko siran a Miyamangongkir so Pinggolaola iran, go Mata-an a Phakita-a man Nami kiran ndun so Siksa a masopi-it"},{"SurahNumber":41,"VerseNumber":51,"Text":"Na igira a ini Pangalimo Ami so Manosiya, na tomalikhod, go itangkiri iyan a kilid iyan; na igira a Miīinisogaton so Marata, na Makandowa-a sa malayat"},{"SurahNumber":41,"VerseNumber":52,"Text":"Tharowangka: A aiguda iyo amai ka sukaniyan (a Qur-an) na pho-on ko Hadapan o Allah, oriyan niyan na Inongkir iyo Sukaniyan? Ba adun a Makalawan a ribat ko tao a sukaniyan na matatago ko kasosorang a mawatan (ko bunar)"},{"SurahNumber":41,"VerseNumber":53,"Text":"Phaki-ilai Ami kiran ndun so manga Tanda Ami ko mbalabala, go si-i ko manga ginawa iran, taman sa Mapayag kiran a Mata-an! A Sukanıyan so (Qur-an a) bunar. Ba da Makatarotop so Kadnan Ka a Mata-an! A Sukaniyan i Saksi ko langowan taman"},{"SurahNumber":41,"VerseNumber":54,"Text":"Ba di Mata-an! A siran na matatago ko Kashasangka ko Kimbaratumowa-an ko Kadnan niran Ba di Mata-an! A Sukaniyan i Matao ko langowan taman"}]}