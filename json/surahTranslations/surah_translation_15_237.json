{"Id":237,"LanguageCodes":["ku","kur"],"Name":"kur-muhammadsalehba","Author":"Muhammad Saleh Bamoki","Language":"Kurdish","Description":"Kurdish","Direction":"rtl","Source":"https://quranenc.com/check/kurdish_bamoki/v1.1.0-csv.1 , https://quranenc.com/en/browse/kurdish_bamoki , https://quranenc.com ,","Translations":[{"SurahNumber":15,"VerseNumber":1,"Text":"بە (ئەلیف، لام، ڕا) دەخوێنرێتەوە خوا زاناترە بە ماناکەی، بۆ زانیاری زیاتر سەیری سەرەتای سورەتی (البقرة) بکە ئەمانە ئایەت و نیشانەکانی قورئانی ڕوون کەرەوە و ئاشکران"},{"SurahNumber":15,"VerseNumber":2,"Text":"ئەوانەی کەبێ باوەڕ بوون (لە ئایندەیەکی نزیکدا) زۆر جار ئاوات دەخوازن کاشکای موسوڵمان بوونایە"},{"SurahNumber":15,"VerseNumber":3,"Text":"لێیان گەڕێ بابخۆن و ڕابوێرن وئومێد وھیوا بێ ئاگایان بکات جا بێگومان لەمەو دوا دەزانن (چۆن سزایان دەدەین)"},{"SurahNumber":15,"VerseNumber":4,"Text":"(خەڵکی) ھیچ شارێکمان لەناو نەبردووە مەگەر کاتی دیاریکراو بۆ لەناو چوونیان ھەبووە"},{"SurahNumber":15,"VerseNumber":5,"Text":"وەھیچ ئوممەتێک پێش ناکەوێت لەکاتی لەناوبردنی خۆی ھەروەھا دواش ناکەوێت"},{"SurahNumber":15,"VerseNumber":6,"Text":"(بێ باوەڕان) ووتیان ئەی ئەو کەسەی کە قورئان نێرراوەتە خوار بۆ سەرت بەڕاستی تۆ شێـتیت"},{"SurahNumber":15,"VerseNumber":7,"Text":"دەی بۆ فریشتەمان بۆ ناھێنی (شایەتی بدات تۆ پێغەمبەری) ئەگەر تۆ لە ڕاست گۆیانیت"},{"SurahNumber":15,"VerseNumber":8,"Text":"ئێمە فریشتە نانێرینە خوارەوە مەگەر بەڕاست و ڕەوا نەبێت وە ئەو کاتەش ئەوانە مۆڵەت نادرێن"},{"SurahNumber":15,"VerseNumber":9,"Text":"بێگومان ھەر ئێمە قورئانمان ناردۆتە خوارەوە و بەڕاستی ھەر ئێمەش دەیپارێزین"},{"SurahNumber":15,"VerseNumber":10,"Text":"سوێندبێت بێگومان ئێمە پێش تۆ پێغەمبەرانمان ناردووە لەناو ھۆز و کۆمەڵە پێشووەکاندا"},{"SurahNumber":15,"VerseNumber":11,"Text":"ھیچ پێغەمبەرێکیان بۆ نەھاتووە ئیللا گاڵتە و لاقرتیـیان پێ کردووە"},{"SurahNumber":15,"VerseNumber":12,"Text":"ئا بەو جۆرە ئێمە ئەو (قورئانە) دەخەینە ناو دڵی تاوانبارانەوە"},{"SurahNumber":15,"VerseNumber":13,"Text":"کەچی ئەوان باوەڕی پێ ناھێنن کە بێگومان باو و ڕێبازی پێشووەکانیش ھەر وابووە"},{"SurahNumber":15,"VerseNumber":14,"Text":"ئەگەر بۆمان بکردنایەتەوە دەرگایەک لە ئاسمانەوە و ئەوان پیایدا بڕۆشتنایەتە سەرەوە"},{"SurahNumber":15,"VerseNumber":15,"Text":"ئەوسا دەیانووت بێگومان ئێمە چاوبەستـمان لێکراوە بەڵکو ئێمە کۆمەڵێکین جادومان لێکراوە"},{"SurahNumber":15,"VerseNumber":16,"Text":"سوێند بە خوا بێگومان ئێمە دروستمان کردووە چەند بورجێک لە ئاسماندا و ئەو (ئاسمانە) مان ڕازاندۆتەوە بۆ سەرەنجدەران و تەماشاکەران"},{"SurahNumber":15,"VerseNumber":17,"Text":"و ئەو (ئاسمانە) مان پاراستووە لە ھەموو شەیتانێکی دەرکراو لە بەزەیی خوا"},{"SurahNumber":15,"VerseNumber":18,"Text":"مەگەر ئەوانەی کە بە دزیەوە گوێ دەگرن یەکسەر گڕو ئاگرێکی دیار دوای دەکەوێت (وڕاوی دەنێت)"},{"SurahNumber":15,"VerseNumber":19,"Text":"زەویشمان ڕاخستووە و چەند کێو و شاخی دامەزراومان تێدا داناوە و ڕواندوومانە تیایدا لە ھەموو ڕووەک و درەختێک بەڕێک و پێکی"},{"SurahNumber":15,"VerseNumber":20,"Text":"وە لەو (زەویە) دا ھۆکارەکانی ژیانمان بۆ ئێوە ڕەخساندوە ھەروەھا بۆ ئەوانەش کە ئێوە ڕزق و ڕۆزیان نادەن"},{"SurahNumber":15,"VerseNumber":21,"Text":"وە ھیچ شتێک نیە مەگەر خەزێنەکانی لای ئێمەیە و نای نێرین و نایدەین بەئەندازەی دیاریکراو نەبێت"},{"SurahNumber":15,"VerseNumber":22,"Text":"وە بـا ( ھەوا) مان ناردووە کە پیتێنەری دارو درەخت بێت ئەمجا لە ئاسمانەوە بارانمان باراندووە, وە ئێوەمان پێ تێراو کردووە لە کاتێکدا ئێوە نەتان دەتوانی ئەو (ئاوە) خەزن بکەن"},{"SurahNumber":15,"VerseNumber":23,"Text":"بێگومان ھەر ئێمە دەژێنین و دەشمرێنین ھەر ئێمەش میراتگری ھەمووانین"},{"SurahNumber":15,"VerseNumber":24,"Text":"سوێند بە خوا ئێمە ئاگادارین بەوانەی لەپێش ئێوەوە بوون و سوێند بە خوا بێگومان ئەوانەش دەناسین کە پاش ئێوە دێن"},{"SurahNumber":15,"VerseNumber":25,"Text":"بێگومان ھەر پەروەردگارت ھەموویان کۆ دەکاتەوە بەڕاستی ھەر خۆی کاردروست و زانایە"},{"SurahNumber":15,"VerseNumber":26,"Text":"سوێندبێت بێگومان ئێمە ئادەمیمان دروستکرد لە قوڕێکی ڕەشی ترشاوی ڕەق"},{"SurahNumber":15,"VerseNumber":27,"Text":"جنۆکەشمان پێشتر دروستکرد لە ئاگرێکی بەتین"},{"SurahNumber":15,"VerseNumber":28,"Text":"(بیریان بخەرەوە) کاتێک پەروەردگارت بە فریشتەکانی فەرموو بەڕاستی من بەشەرێک دروست دەکەم لە قوڕێکی ڕەشی ترشاوی ڕەق"},{"SurahNumber":15,"VerseNumber":29,"Text":"ھەر کاتێک ڕێک وپێکم کرد و فوم بە بەریدا کرد لە رۆحێک کە خۆم دروستم کردووە (مەبەست لەدانە پاڵی رۆح بۆلای خوا ڕێز و تەشریفە) دەبێ یەکسەر سوژدەی بۆ بەرن"},{"SurahNumber":15,"VerseNumber":30,"Text":"جا فریشتەکان ھەموو تێکڕا سوژدەیان برد (بۆی)"},{"SurahNumber":15,"VerseNumber":31,"Text":"ئیبلیس (شەیتان) نەبێت کە سەرپێچی کرد لەوەی کە لەگەڵ سوژدەبەراندا بێت (بۆ ئادەم)"},{"SurahNumber":15,"VerseNumber":32,"Text":"(خوا) فەرمووی ئەی ئیبلیس بۆ چی تۆ لەگەڵ سوژدە بەراندا نەبوویت؟"},{"SurahNumber":15,"VerseNumber":33,"Text":"(ئیبلیس) ووتی: من ھیچ کاتێ سوژدە نابەم بۆ بەشەرێک کە دروستت کردووە لە قوڕێکی ڕەشی ترشاوی ڕەق"},{"SurahNumber":15,"VerseNumber":34,"Text":"(خوا پێی) فەرموو دەلەوێ (بەھەشت) بڕۆ دەرەوە چونکە بەڕاستی تۆ لە بەزەیی من دەرکراوی"},{"SurahNumber":15,"VerseNumber":35,"Text":"وە بەڕاستی نەفرینت لەسەرە تاڕۆژی دوایی"},{"SurahNumber":15,"VerseNumber":36,"Text":"ووتی ئەی پەروەردگارم دەی مۆڵەتم بدە ھەتا ئەو ڕۆژەی (مردووان) زیندوو دەکرێنەوە"},{"SurahNumber":15,"VerseNumber":37,"Text":"(خوا) فەرمووی ئەوە بەڕاستی تۆ لە مۆڵەت دراوانی"},{"SurahNumber":15,"VerseNumber":38,"Text":"تا ڕۆژێ کە کاتی دیاریکراوە"},{"SurahNumber":15,"VerseNumber":39,"Text":"ووتی ئەی پەروەردگارم لەبەر ئەوەی گومڕات کردم بێگومان خۆشی (دونیا) یان لە زەویدا بۆ دەڕازێنمەوە وە بەڕاستی ھەموویان گومڕا دەکەم"},{"SurahNumber":15,"VerseNumber":40,"Text":"بەندە دڵسۆزەکانت نەبێت"},{"SurahNumber":15,"VerseNumber":41,"Text":"(خوا) فەرمووی ئەمە ڕێگای ھەق و ڕاستە بەرەو من"},{"SurahNumber":15,"VerseNumber":42,"Text":"بەڕاستی بەندەکانی من تۆ ھیچ دەسەڵاتت نیە بە سەریاندا جگە لەو گومڕایانەی کەشوێنت کەوتوون"},{"SurahNumber":15,"VerseNumber":43,"Text":"وە بێگومان دۆزەخ جێگای ھەموویانە"},{"SurahNumber":15,"VerseNumber":44,"Text":"(دۆزەخ) حەوت دەرگای ھەیە ھەر دەرگایەکیشیان لەوانە دابەش کراوە بۆ چەند بەشێک"},{"SurahNumber":15,"VerseNumber":45,"Text":"بەڕاستی خۆپارێزو لە خواترسان لەناو باخات و کانیاودان"},{"SurahNumber":15,"VerseNumber":46,"Text":"(پێیان دەووترێت) بچنە ناویانەوە بەھێمنی و ئاسوودەیی"},{"SurahNumber":15,"VerseNumber":47,"Text":"ھەر ڕق و کینەیەک لە دڵیاندا بووبێت دەرمان ھێناوە برای یەکترن بەرامبەر یەکترن لەسەر کورسی دانیشتوون"},{"SurahNumber":15,"VerseNumber":48,"Text":"لەوێدا ماندوو بوونیان تووش نایەت و ھەرگیز لەو (بەھەشتە) دەرناکرێن"},{"SurahNumber":15,"VerseNumber":49,"Text":"ھەواڵ بدە بە بەندەکانم کە بەڕاستی ھەر من لێبوردە و میھرەبانم"},{"SurahNumber":15,"VerseNumber":50,"Text":"وبێگومان ھەر سزای منە سزای سەخت"},{"SurahNumber":15,"VerseNumber":51,"Text":"وە ھەواڵیان پێ بدە دەربارەی میوانەکانی ئیبراھیم"},{"SurahNumber":15,"VerseNumber":52,"Text":"کاتێک چوونە ژورەوە بۆلای ووتیان سەلامت لێ بێت (ئیبراھیم) ووتی بەڕاستی ئێمە لێتان دەترسین"},{"SurahNumber":15,"VerseNumber":53,"Text":"ووتیان (پێی) مەترسە بەڕاستی ئێمە مژدەت دەدەینێ بە (لە دایک بوونی) کوڕێکی زانا"},{"SurahNumber":15,"VerseNumber":54,"Text":"ووتی ئایا مزگێنیم پێ دەدەن لە کاتێکدا کەپیر بووم ئیتر چی مژدەیەکم دەدەنێ"},{"SurahNumber":15,"VerseNumber":55,"Text":"ووتیان ئەو مژدەی داومانە پێت ڕاستە و (دێتە دی) جا لە نائومێدان مەبە"},{"SurahNumber":15,"VerseNumber":56,"Text":"ووتی جا کێ لە میھرەبانی پەروەردگاری نائومێد دەبێت کەسانی گومڕا نەبێت"},{"SurahNumber":15,"VerseNumber":57,"Text":"(ئیبراھیم) فەرمووی ئەی ڕەوانەکراوانی (خوا) چ کارێکی گرنگتان ھەیە"},{"SurahNumber":15,"VerseNumber":58,"Text":"وتیان بەڕاستی ئێمە نێردراوین بۆ سەر گەلێکی تاوانبار (لەناویان بەرین)"},{"SurahNumber":15,"VerseNumber":59,"Text":"جگە لە ماڵ و منداڵی لوط کە بێگومان ھەموویان ڕزگار دەکەین"},{"SurahNumber":15,"VerseNumber":60,"Text":"ژنەکەی نەبێت کە بێگومان بڕیارمانداوە ئەو لە ڕیزی تیاچوەکان بێت"},{"SurahNumber":15,"VerseNumber":61,"Text":"جا کاتێک نێردراوەکان ھاتن بۆ لای خاو خێزانی لوط"},{"SurahNumber":15,"VerseNumber":62,"Text":"(لوط) ووتی بەڕاستی ئێوە دەستەیەکی نەناسراون"},{"SurahNumber":15,"VerseNumber":63,"Text":"ووتیان بەڵکو ئێمە بۆمان ھێناوی ئەو (سزای) کە ئەوان تێیدا دوودڵ بوون"},{"SurahNumber":15,"VerseNumber":64,"Text":"وە ئێمە ڕاستیمان بۆ تۆ ھێناوە بێگومان ئێمە ڕاستگۆین"},{"SurahNumber":15,"VerseNumber":65,"Text":"جا کەواتە لە بەشێکی شەودا شەوڕەوی بە (شوێنکەوتووان و) خاوخێزانت بکە (لە شار دەرچۆ) و خۆت دوایان بکەوە ھیچ کامتان لانەکەنەوە و بڕۆن بۆ ئەو شوێنەی کەفەرمانتان پێدراوە"},{"SurahNumber":15,"VerseNumber":66,"Text":"ئەم کارەمان بەنیگا بە لوط ڕاگەیاند کە بێگومان لە بەرەبەیاندا ئەوانە دوا بڕاو دەبن (ھەموویان لەناو دەچن)"},{"SurahNumber":15,"VerseNumber":67,"Text":"جا خـەڵـکی (نێربازی) شارەکە ھاتن (بەرە و ماڵی لوط) و مژدەیان بە یەکتری دەدا"},{"SurahNumber":15,"VerseNumber":68,"Text":"(لوط) ووتی دڵنیابن ئەمانە میوانی منن دەی ئابڕوم مەبەن"},{"SurahNumber":15,"VerseNumber":69,"Text":"و لە خوا بترسن و شەرمەزار و ڕیسوام مەکەن"},{"SurahNumber":15,"VerseNumber":70,"Text":"ووتیان ئێمە پێمان نەووتیت نابێت بەرگری لە کەس بکەیت (نابێت میوانداری کەس بکەیت وکەس توخنت بکەوێت)"},{"SurahNumber":15,"VerseNumber":71,"Text":"(لوط) فەرمووی ئائەوانە کچانی منن (مارەیان کەن) ئەگەر ئێوە (ئەوکارە) ئەنجام دەدەن"},{"SurahNumber":15,"VerseNumber":72,"Text":"سوێند بە تەمەن و ژیانی تۆ (ئەی موحەممەد ﷺ) بەڕاستی ئەوانە لەسەر خۆشی خۆیاندا سەرگەردانن"},{"SurahNumber":15,"VerseNumber":73,"Text":"جا لە کاتی خۆر ھەڵھاتندا شریخەیەکی بەھێز گرتنی"},{"SurahNumber":15,"VerseNumber":74,"Text":"ئەمجا ئەو (شارە) مان سەرو ژێر کرد و گڵی بەردینمان بەسەردا باراندن"},{"SurahNumber":15,"VerseNumber":75,"Text":"بەڕاستی لەمەدا بەڵگەی زۆر ھەیە بۆ ئەوانەی بیردەکەنەوە"},{"SurahNumber":15,"VerseNumber":76,"Text":"وە بێگومان ئەو (شارە وێران کراوە) لەسەر ڕێگای سەرەکی (کاروانەکان) دایە"},{"SurahNumber":15,"VerseNumber":77,"Text":"بەڕاستی لەوەدا بەڵگەی گرنگ ھەیە بۆ بڕواداران"},{"SurahNumber":15,"VerseNumber":78,"Text":"بەڕاستی خاوەن باخاتە زۆر پڕەکانیش (قەومی شوعەیب) لە ستەم کاران بوون"},{"SurahNumber":15,"VerseNumber":79,"Text":"جا تۆڵەمان لێ سەندن جا بەڕاستی ئەم دووانە لەسەر ڕێگایەکی ئاشکرادان"},{"SurahNumber":15,"VerseNumber":80,"Text":"سوێند بە خوا بێگومان خەڵکی حیجریش (گەلەکەی صاڵح) بڕوایان بە پێغەمبەرەکانیان نەکرد"},{"SurahNumber":15,"VerseNumber":81,"Text":"بەڵگەو نیشانەکانی خۆمانمان پێدان بەڵام ئەوان ڕوویان لێ وەرگێڕا"},{"SurahNumber":15,"VerseNumber":82,"Text":"ئەوانە لە شاخەکاندا دەیانتاشی خانووی زۆر (قایمی) بێ ترس و بیم"},{"SurahNumber":15,"VerseNumber":83,"Text":"ئەمجا دەنگ و پیاھەڵشاخانێکی بەھێز گرتنی لە بەرەبەیاندا"},{"SurahNumber":15,"VerseNumber":84,"Text":"جا ھەرچیان کردبوو (خانوو لە چیاکاندا) ھیچ سوودی پێ نەگەیاندن"},{"SurahNumber":15,"VerseNumber":85,"Text":"وە ئێمە ئاسمانەکان و زەویمان دروست نەکردوە ئەوەش لە نێوانیاندایە بەھەق و ڕاستی نەبێت وە بێگومان ڕۆژی دوایی دێت تۆش بە جوانی چاوپۆشی بکە لێیان"},{"SurahNumber":15,"VerseNumber":86,"Text":"بەڕاستی ھەر پەروەردگارت بەدیھێنەر و زانایە"},{"SurahNumber":15,"VerseNumber":87,"Text":"سوێند بە خوا بەڕاستی حەوت ئایەتی دووبارە کراوەمان پێ بەخشیت (مەبەست لە سورەتی الفاتحة یە کە چەند جارێک لە نویژدا دووبارە دەبێتەوە) ھەروەھا قورئانی گەورەش"},{"SurahNumber":15,"VerseNumber":88,"Text":"(ئەی موحەممەد ﷺ) چاوت مەبڕە ئەو نازو نیعمەتی (دونیا) کە داومانە بە کۆمەڵێک لەو بێ باوەڕانە و خەمیان بۆ مەخۆ وە باڵی بەزەیی ڕاخە بۆ بڕواداران"},{"SurahNumber":15,"VerseNumber":89,"Text":"وە بڵێ بەڕاستی من ترسێنەرێکی ڕوون و ئاشکرام (دەتان ترسێنم لە سزایەک)"},{"SurahNumber":15,"VerseNumber":90,"Text":"وێنەی ئەو (سزایە) ی ناردمان بۆ دابەشکەران (مەبەست پێ جولەکە وگاورەکانە کە باوەڕیان دەکرد بەھەندێکی قورئان وبێ باوەڕیش بوون بەھەندێکی تری)"},{"SurahNumber":15,"VerseNumber":91,"Text":"ئەوانەی کە قورئانیان کردە چەند بەشەوە (باوەڕداربوون بە ھەندێکی و کافریش بوون بەوەی تری)"},{"SurahNumber":15,"VerseNumber":92,"Text":"جا سوێند بە پەروەردگارت پرسیار لە ھەموویان دەکەین"},{"SurahNumber":15,"VerseNumber":93,"Text":"لەوەی کە دەیانکرد (لە دونیادا)"},{"SurahNumber":15,"VerseNumber":94,"Text":"جا ھەر فەرمانێکت پێ دەدرێت بە ئاشکرا ڕایگەیەنە و گوێ بە ھاوبەشدانەران مەدە"},{"SurahNumber":15,"VerseNumber":95,"Text":"بەڕاستی ئێمە تۆ دەپارێزین لە شەڕ و پیلانی ئەو کەسانەی گاڵتە و لاقرتی دەکەن بە ئاینەکەت"},{"SurahNumber":15,"VerseNumber":96,"Text":"ئەوانەی لەگەڵ خوادا پەرستراوێکی تر دادەنێن جا دواتر دەزانن (چۆن سزایان دەدەین)"},{"SurahNumber":15,"VerseNumber":97,"Text":"سوێند بە خوا بێگومان ئێمە دەزانین کە بەڕاستی تۆ دڵت تەنگ دەبێت بەوەی ئەوانە دەیڵێن"},{"SurahNumber":15,"VerseNumber":98,"Text":"کەواتە تەسبیحاتی پەروەردگارت بکە و لە سوژدەبەران بە"},{"SurahNumber":15,"VerseNumber":99,"Text":"وە پەروەردگارت بپەرستە ھەتا مردن یەخەت پێ دەگرێت"}]}