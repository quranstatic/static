{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":69,"VerseNumber":1,"Text":"Час обистињења"},{"SurahNumber":69,"VerseNumber":2,"Text":"шта је Час обистињења"},{"SurahNumber":69,"VerseNumber":3,"Text":"И шта ти знаш шта је Час обистињења"},{"SurahNumber":69,"VerseNumber":4,"Text":"Семуд и Ад су порицали застрашујући Удар"},{"SurahNumber":69,"VerseNumber":5,"Text":"па је Семуд уништен страховитим повиком"},{"SurahNumber":69,"VerseNumber":6,"Text":"а Ад је уништен леденим ветром, силовитим"},{"SurahNumber":69,"VerseNumber":7,"Text":"Њему је Он власт над њима био препустио седам ноћи и осам дана узастопних, па си у њима видео људе поваљане као шупља палмина дебла"},{"SurahNumber":69,"VerseNumber":8,"Text":"и видиш ли да је ико од њих остао"},{"SurahNumber":69,"VerseNumber":9,"Text":"А фараон, и они пре њега, и преврнута насеља су чинили грехе"},{"SurahNumber":69,"VerseNumber":10,"Text":"и били су непослушни посланику свога Господара, па их је Он казнио жестоком казном"},{"SurahNumber":69,"VerseNumber":11,"Text":"Ми смо вас, кад је вода све преплавила, носили у лађи"},{"SurahNumber":69,"VerseNumber":12,"Text":"да вам је учинимо поуком и да то од заборава сачува уво које памти"},{"SurahNumber":69,"VerseNumber":13,"Text":"А кад једном у рог буде дувнуто"},{"SurahNumber":69,"VerseNumber":14,"Text":"па Земља и брда буду дигнута и од једног удара здробљена"},{"SurahNumber":69,"VerseNumber":15,"Text":"тог дана ће Догађај страховити да се догоди"},{"SurahNumber":69,"VerseNumber":16,"Text":"и небо ће да се раздвоји - тада ће да буде лабаво"},{"SurahNumber":69,"VerseNumber":17,"Text":"И анђели ће на његовим крајевима да стоје, а Престо твога Господара ће тог дана изнад њих да држе осморица"},{"SurahNumber":69,"VerseNumber":18,"Text":"Тог дана бићете изложени, и ниједна ваша тајна неће скривена да остане"},{"SurahNumber":69,"VerseNumber":19,"Text":"Онај коме се његова књига у његову десну руку да, рећи ће: „Ево вам, читајте моју књигу"},{"SurahNumber":69,"VerseNumber":20,"Text":"ја сам заиста и мислио да ћу свој рачун да полажем.“"},{"SurahNumber":69,"VerseNumber":21,"Text":"И он ће живети задовољним животом"},{"SurahNumber":69,"VerseNumber":22,"Text":"у узвишеном Рају"},{"SurahNumber":69,"VerseNumber":23,"Text":"чији ће плодови да буду надохват руке"},{"SurahNumber":69,"VerseNumber":24,"Text":"„Једите и пијте радосни, за оно што сте у данима минулим зарадили!“"},{"SurahNumber":69,"VerseNumber":25,"Text":"А онај коме се књига да у његову леву руку, рећи ће: „Камо среће да ми моја књига ни дата није"},{"SurahNumber":69,"VerseNumber":26,"Text":"и да ни сазнао нисам за свој обрачун"},{"SurahNumber":69,"VerseNumber":27,"Text":"Камо среће да ме је смрт докрајчила"},{"SurahNumber":69,"VerseNumber":28,"Text":"богатство моје ми није од користи"},{"SurahNumber":69,"VerseNumber":29,"Text":"снаге моје нема више!“"},{"SurahNumber":69,"VerseNumber":30,"Text":"„Зграбите га и окујте у окове"},{"SurahNumber":69,"VerseNumber":31,"Text":"затим га само у ватри пржите"},{"SurahNumber":69,"VerseNumber":32,"Text":"а онда га у ланце седамдесет лаката дуге вежите"},{"SurahNumber":69,"VerseNumber":33,"Text":"заиста, он у Аллаха Великог није веровао"},{"SurahNumber":69,"VerseNumber":34,"Text":"и да се нахрани сиромах није подстицао"},{"SurahNumber":69,"VerseNumber":35,"Text":"зато он овде данас нема присног пријатеља"},{"SurahNumber":69,"VerseNumber":36,"Text":"ни другог јела осим смрдљиве капљевине"},{"SurahNumber":69,"VerseNumber":37,"Text":"коју ће само несретни да једу.“"},{"SurahNumber":69,"VerseNumber":38,"Text":"А Ја се кунем оним што видите"},{"SurahNumber":69,"VerseNumber":39,"Text":"и оним што не видите"},{"SurahNumber":69,"VerseNumber":40,"Text":"Кур'ан је, заиста, говор објављен племенитом Посланику"},{"SurahNumber":69,"VerseNumber":41,"Text":"а није говор никаквог песника - како ви мало верујете"},{"SurahNumber":69,"VerseNumber":42,"Text":"И нису речи никаквог пророка - како ви мало размишљате"},{"SurahNumber":69,"VerseNumber":43,"Text":"Објава је он од Господара светова"},{"SurahNumber":69,"VerseNumber":44,"Text":"А да је он о Нама износио којекакве речи"},{"SurahNumber":69,"VerseNumber":45,"Text":"Ми бисмо га десницом дохватили"},{"SurahNumber":69,"VerseNumber":46,"Text":"а онда му жилу куцавицу пресекли"},{"SurahNumber":69,"VerseNumber":47,"Text":"и нико између вас не би могао од тога да га одбрани"},{"SurahNumber":69,"VerseNumber":48,"Text":"Заиста је он богобојазнима опомена"},{"SurahNumber":69,"VerseNumber":49,"Text":"а Ми сигурно знамо да ће међу вама да буде порицатеља"},{"SurahNumber":69,"VerseNumber":50,"Text":"И он је збиља јад неверницима"},{"SurahNumber":69,"VerseNumber":51,"Text":"а он је, заиста, сама Истина"},{"SurahNumber":69,"VerseNumber":52,"Text":"Зато ти слави и величај име свога Господара, Величанственога"}]}