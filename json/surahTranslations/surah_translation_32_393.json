{"Id":393,"LanguageCodes":["tr","tur"],"Name":"tur-diyanetvakfi","Author":"Diyanet Vakfi","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":32,"VerseNumber":1,"Text":"Elif. Lam. Mim"},{"SurahNumber":32,"VerseNumber":2,"Text":"Bu Kitab'ın, alemlerin Rabbi tarafından indirilmiş olduğunda asla şüphe yoktur"},{"SurahNumber":32,"VerseNumber":3,"Text":"Onu Peygamber kendisi uydurdu\" diyorlar öyle mi? Hayır! O, senden önce kendilerine hiçbir uyarıcı (peygamber) gelmemiş bir kavmi uyarman için -doğru yolu bulalar diye- Rabbinden gönderilen hak (Kitap) tır"},{"SurahNumber":32,"VerseNumber":4,"Text":"Gökleri, yeri ve bunların arasındakileri altı günde (devirde) yaratan, sonra arşa istiva eden Allah'tır. O'ndan başka ne bir dost ne de bir şefaatçınız vardır. Artık düşünüp öğüt almaz mısınız"},{"SurahNumber":32,"VerseNumber":5,"Text":"Allah, gökten yere kadar her işi düzenleyip yönetir. Sonra (bütün bu işler) sizin sayageldiklerinize göre bin yıl tutan bir günde O'nun nezdine çıkar"},{"SurahNumber":32,"VerseNumber":6,"Text":"İşte, görülmeyeni de görüleni de bilen, mutlak galip ve merhamet sahibi O'dur"},{"SurahNumber":32,"VerseNumber":7,"Text":"O (Allah) ki, yarattığı her şeyi güzel yapmış ve ilk başta insanı çamurdan yaratmıştır"},{"SurahNumber":32,"VerseNumber":8,"Text":"Sonra onun zürryetini, dayanıksız bir suyun özünden üretmiştir"},{"SurahNumber":32,"VerseNumber":9,"Text":"Sonra onu tamamlayıp şekillendirmiş, ona kendi ruhundan üflemiştir. Ve sizin için kulaklar, gözler, kalpler yaratmıştır. Ne kadar az şükrediyorsunuz"},{"SurahNumber":32,"VerseNumber":10,"Text":"Toprağın içinde kaybolduğumuz zaman, gerçekten (o vakit) biz mi yeniden yaratılacağız?\" derler. Doğrusu onlar Rablerine kavuşmayı inkar etmektedirler"},{"SurahNumber":32,"VerseNumber":11,"Text":"De ki: Size vekil kılınan (bu konuda görevlendirilen) ölüm meleği canınızı alacak, sonra Rabbinize döndürüleceksiniz"},{"SurahNumber":32,"VerseNumber":12,"Text":"O günahkarların, Rableri huzurunda başlarını öne eğecekleri, \"Rabbimiz! Gördük duyduk, şimdi bizi (dünyaya) geri gönder de, iyi işler yapalım, artık kesin olarak inandık\" diyecekleri zamanı bir görsen"},{"SurahNumber":32,"VerseNumber":13,"Text":"Biz dilesek, elbette herkese hidayetini verirdik. Fakat, \"Cehennemi hem cinlerden hem insanlardan bir kısmıyla dolduracağım\" diye benden kesin söz çıkmıştır"},{"SurahNumber":32,"VerseNumber":14,"Text":"(O gün onlara şöyle diyeceğiz:) Bu güne kavuşmayı unutmanızın cezasını şimdi tadın bakalım! Doğrusu biz de sizi unuttuk; yaptıklarınızdan ötürü ebedi azabı tadın"},{"SurahNumber":32,"VerseNumber":15,"Text":"Bizim ayetlerimize ancak o kimseler inanırlar ki, bunlarla kendilerine öğüt verildiğinde, büyüklük taslamadan secdeye kapanırlar ve Rablerini hamd ile tesbih ederler"},{"SurahNumber":32,"VerseNumber":16,"Text":"Korkuyla ve umutla Rablerine yalvarmak üzere (ibadet ettikleri için), vücutları yataklardan uzak kalır ve kendilerine verdiğimiz rızıktan Allah yolunda harcarlar"},{"SurahNumber":32,"VerseNumber":17,"Text":"Yaptıklarına karşılık olarak, onlar için ne mutluluklar saklandığını hiç kimse bilemez"},{"SurahNumber":32,"VerseNumber":18,"Text":"Öyle ya, mümin olan, yoldan çıkmış kimse gibi midir? Bunlar elbette bir olamazlar"},{"SurahNumber":32,"VerseNumber":19,"Text":"İman edip de, iyi işler yapanlara gelince, onlar için yaptıklarına karşılık olarak varıp kalacakları cennet konakları vardır"},{"SurahNumber":32,"VerseNumber":20,"Text":"Yoldan çıkanlar ise, onların varacakları yer ateştir. Oradan her çıkmak istediklerinde geri çevrilirler ve kendilerine: Yalandır deyip durduğunuz cehennem azabını tadın! denir"},{"SurahNumber":32,"VerseNumber":21,"Text":"En büyük azaptan önce, onlara mutlaka en yakın azaptan tattıracağız; olur ki (imana) dönerler"},{"SurahNumber":32,"VerseNumber":22,"Text":"Kendisine Rabbinin ayetleri hatırlatıldıktan sonra onlardan yüz çevirenden daha zalim kim olabilir! Muhakkak ki biz, günahkarlara, layık oldukları cezayı veririz"},{"SurahNumber":32,"VerseNumber":23,"Text":"Andolsun biz Musa'ya Kitap verdik, -(Resulüm!) sen ona kavuşacağından şüphe etme- ve onu İsrailoğullarına hidayet rehberi kıldık"},{"SurahNumber":32,"VerseNumber":24,"Text":"Sabrettikleri ve ayetlerimize kesinlikle inandıkları zaman, onların içinden, buyruğumuzla doğru yola ileten rehberler tayin etmiştik"},{"SurahNumber":32,"VerseNumber":25,"Text":"Muhakkak ki Rabbin, ihtilaf etmekte oldukları şeyler hakkında kıyamet günü onların aralarında hükmedecektir"},{"SurahNumber":32,"VerseNumber":26,"Text":"Halen yurtlarında gezip dolaştıkları kendilerinden önceki nice nesilleri helak edişimiz onları doğru yola sevketmedi mi? Bunlarda elbette ibretler vardır. Hala kulak vermezler mi"},{"SurahNumber":32,"VerseNumber":27,"Text":"Kupkuru yerlere suyu ulaştırdığımızı, onunla gerek hayvanlarının gerekse kendilerinin yiyegeldikleri ekini çıkarmakta olduğumuzu da görmediler mi? Hala da göremeyecekler mi"},{"SurahNumber":32,"VerseNumber":28,"Text":"Eğer doğru söylüyorsanız, bu fetih (ve hüküm) günü hani ne zaman? derler"},{"SurahNumber":32,"VerseNumber":29,"Text":"De ki: Fetih (ve hüküm) gününde inkarcılara (o gün ettikleri) imanları fayda vermeyecek ve kendilerine mühlet de tanınmayacaktır"},{"SurahNumber":32,"VerseNumber":30,"Text":"Artık sen onları bırak ve bekle. Zaten onlar da beklemektedirler"}]}