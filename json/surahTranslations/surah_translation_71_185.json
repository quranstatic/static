{"Id":185,"LanguageCodes":["ha","hau"],"Name":"hau-abubakarmahmoud-la","Author":"Abubakar Mahmoud Gumi","Language":"Hausa","Description":"Hausa - Transliteration","Direction":"ltr","Source":"http://tanzil.net","Translations":[{"SurahNumber":71,"VerseNumber":1,"Text":"Lalle ne Mun aiki Nuhu zuwa ga mutanensa, cewa ka yi gargaɗi ga mutanenka gabanin wata azaba mai raɗaɗi ta zo musu"},{"SurahNumber":71,"VerseNumber":2,"Text":"Ya ce: \"Ya mutanena ni, a gare ku, mai gargaɗi ne, mai bayyanawa"},{"SurahNumber":71,"VerseNumber":3,"Text":"Cewa ku bauta wa Allah, ku ji tsoronSa, kuma ku bi ni"},{"SurahNumber":71,"VerseNumber":4,"Text":"Allah zai gafarta muku daga zunubanku kuma Ya jinkirta muku zuwa ga ajalin da aka ambata. Lalle ne ajalin Allah idan ya zo, ba za a jinkirta Shi ba, da kun kasance masana (ga abin da nake faɗa da, kun bar kafirci)"},{"SurahNumber":71,"VerseNumber":5,"Text":"(Nuhu) ya ce: \"Ya Ubangijina! Lalle ne, na kirayi mutanena, a cikin dare da yini"},{"SurahNumber":71,"VerseNumber":6,"Text":"To, amma kirana bai ƙare su ba sai da, gudu (daga gare ni)"},{"SurahNumber":71,"VerseNumber":7,"Text":"Kuma lalle ne ni, ko da yaushe na kiraye su domin Ka gafarta musu, sai su sanya yatsunsu a cikin kunnuwansu, su lulluɓe da tufafinsu, su doge ga yin laifi. Sun yi girman kai iyakar girman kai"},{"SurahNumber":71,"VerseNumber":8,"Text":"Sa'an nan lalle ne ni, na kira su, a bayyane"},{"SurahNumber":71,"VerseNumber":9,"Text":"Sa'an nan lalle ne, na yi yekuwa saboda su, kuma na gana da su a cikin asiri"},{"SurahNumber":71,"VerseNumber":10,"Text":"Shi na ce, 'Ku nemi gafara daga Ubangijinku, lalle ne shi Ya kasance Mai gafara ne"},{"SurahNumber":71,"VerseNumber":11,"Text":"Ya sako (girgijen) sama a kanku da ruwa mai ɓuɓɓuga"},{"SurahNumber":71,"VerseNumber":12,"Text":"Kuma ya yalwata muku game da dukiya da ɗiya, Ya sanya muku (albarka) ga gonaki, kuma Ya sanya muku koguna"},{"SurahNumber":71,"VerseNumber":13,"Text":"Me ya same ku, ba ku fatar samun natsuwa daga Allah"},{"SurahNumber":71,"VerseNumber":14,"Text":"Alhali kuwa, lalle ne, Ya halitta. ku, a cikin halaye"},{"SurahNumber":71,"VerseNumber":15,"Text":"Ba ku ga yadda Allah Ya halitta wasu sammai bakwai ɗabaƙoƙi a kan juna ba"},{"SurahNumber":71,"VerseNumber":16,"Text":"Ya sanya wata a cikinsu, yana mai haske, Ya sanya rana babbar fitila"},{"SurahNumber":71,"VerseNumber":17,"Text":"Kuma Allah Ya tsirar da ku daga ƙasa (kamar ganye) tsirarwa"},{"SurahNumber":71,"VerseNumber":18,"Text":"Sa'an nan Ya mayar da ku a cikinta, kuma Ya fitar da ku fitarwa"},{"SurahNumber":71,"VerseNumber":19,"Text":"Kuma Allah Ya sanya muku ƙasa shimfidaɗɗiya"},{"SurahNumber":71,"VerseNumber":20,"Text":"Domin ku shiga a cikinta, hanyoyi masu faɗi"},{"SurahNumber":71,"VerseNumber":21,"Text":"Nuhu ya ce: \"Ya Ubangijina! Lalle ne su sun saɓa mini sun bi wanda dukiyarsa da ɗiyansa ba su ƙare shi da kome ba sai da hasara"},{"SurahNumber":71,"VerseNumber":22,"Text":"Kuma sun yi wani makirci, makirci babba"},{"SurahNumber":71,"VerseNumber":23,"Text":"Kuma suka ce: Faufau kada ku bar gumakanku, kuma faufau, kada ku bar wadda, kuma kada ku bar suwa kuma kada ku bar Yagusa da Ya'uƙa da Nasra"},{"SurahNumber":71,"VerseNumber":24,"Text":"Kuma lalle ne sun ɓatar da (mutane) masu yawa, kuma kada Ka ƙara wa azzalumai (kome) sai ɓata"},{"SurahNumber":71,"VerseNumber":25,"Text":"Saboda laifukansu na ganganci aka nutsar da su, sa'an nan aka sanya su a wuta. Saboda haka ba su sama wa kansu wani mataimaki wanin Allah ba"},{"SurahNumber":71,"VerseNumber":26,"Text":"Kuma Nuhu ya ce: \"Ya Ublngijina! Kada Ka bari, a kan ƙasa, daga cikin kafirai, wanda ke zama a cikin gida"},{"SurahNumber":71,"VerseNumber":27,"Text":"Lalle ne, Kai idan Ka bar su, za su ɓatar da bayinKa, kuma ba za su haifi kowa ba face fajiri mai yawan kafirci"},{"SurahNumber":71,"VerseNumber":28,"Text":"Ya Ubanginjina! Ka yi mini gafara (ni) da mahaifana biyu, da wanda ya shiga gidana, yana mai imani, da muminai maza da muminai mata, kuma kada Ka ƙara wa azzalumai kome sai halaka"}]}