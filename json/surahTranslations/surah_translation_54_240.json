{"Id":240,"LanguageCodes":["lg","lug"],"Name":"lug-fareeqmusa","Author":"Fareeq Musa","Language":"Ganda","Description":"Ganda","Direction":"ltr","Source":"","Translations":[{"SurahNumber":54,"VerseNumber":1,"Text":"Enkomerero esembedde n'omwezi ne gubejjukamu"},{"SurahNumber":54,"VerseNumber":2,"Text":"Bwe balaba ekya magero bakyawukanamu ne bagamba nti lino ddogo eritakoma"},{"SurahNumber":54,"VerseNumber":3,"Text":"Olwo nno ne balimbisa era ne bagoberera okwagala kwabwe, so nga buli kigambo kirina engeri gye kirina okubaamu (nungi oba mbi)"},{"SurahNumber":54,"VerseNumber":4,"Text":"Ate nga ddala gaabatuukako amawulire ago agaalimu okukanga (okwandibamaze ne batya Katonda)"},{"SurahNumber":54,"VerseNumber":5,"Text":"(Kur’ani eno) ejjudde amagezi etuukira ddala wala omuntu, (ekyekitalo) okutiisa kwokka tekumala (kwetagisaako okulungamya kwa Katonda)"},{"SurahNumber":54,"VerseNumber":6,"Text":"Kale baveeko (olindirire) olunaku omukowooze lwalikowoola (abantu) kugenda eri ekintu ekitayagalwa"},{"SurahNumber":54,"VerseNumber":7,"Text":"Amaaso gaabwe nga gatunudde wansi, baliva mu kabburi nga balinga ensenene ezisasaanye"},{"SurahNumber":54,"VerseNumber":8,"Text":"Balisaayirira okugenda eri omukowooze nga abakafiiri bwe bagamba nti, luno lunaku luzito"},{"SurahNumber":54,"VerseNumber":9,"Text":"Oluberyeberye lwabwe, abantu ba Nuhu balimbisa, olwo nno nebalimbisa omuddu waffe ne bagamba mbu muguwaddalu ate naatiisibwatiisibwa"},{"SurahNumber":54,"VerseNumber":10,"Text":"Kyeyava asaba Mukama omulabirizi we nti mazima nze nemerdeddwa n’olwekyo nziruukirira"},{"SurahNumber":54,"VerseNumber":11,"Text":"Olwo nno netuggulawo emiryango gya waggulu ne tumuwa amazzi agafukumuka"},{"SurahNumber":54,"VerseNumber":12,"Text":"Era ettaka netulifukumulamu ensulo amazzi (ag’emirundi ebiri) ne gasisinkana okusinziira ku kiragiro ekyagerwa edda"},{"SurahNumber":54,"VerseNumber":13,"Text":"Netumusitulira na bonna abali naye mu lyato eryakolwa mu mbawo ne misumaali"},{"SurahNumber":54,"VerseNumber":14,"Text":"Nga liddukira (ku mazzi ago) ku lwa buyinza bwaffe, ekyo nga kusasula eri oyo eyali awakanyizibwa"},{"SurahNumber":54,"VerseNumber":15,"Text":"Mazima (ekyafaayo ekyo) twakireka nga kya kuyiga, abaffe waliwo eyeebuliridde"},{"SurahNumber":54,"VerseNumber":16,"Text":"(Nebalaba nti) ebibonerezo byange n’okutiisa byali bitya"},{"SurahNumber":54,"VerseNumber":17,"Text":"Mazima Kur’ani twagifuula nyangu ebeere nga ebuulirira, abaffe waliyo eyebuuliridde"},{"SurahNumber":54,"VerseNumber":18,"Text":"Abeekika kya Aadi baalimbisa naye ebibonerezo byange n’okutiisa byali bitya"},{"SurahNumber":54,"VerseNumber":19,"Text":"Mazima ffe twabasindikira kikungunta omukambwe, mu lunaku olwe kikwa ekitaasalako olunaku lwonna"},{"SurahNumber":54,"VerseNumber":20,"Text":"Eyasikulanga abantu (okuva ku ttaka) nga bagwa nga ebikonge by'emitende ebisiguddwa"},{"SurahNumber":54,"VerseNumber":21,"Text":"Naye ebibonerezo byange n’okutiisa byali bitya"},{"SurahNumber":54,"VerseNumber":22,"Text":"Mazima Kur’ani twagifuula nyangu ebeere nga ebuulirira, abaffe waliyo eyebuuliridde"},{"SurahNumber":54,"VerseNumber":23,"Text":"Abeekika kya Thamud baalimbisa okutiisa kwa (Nabbi waabwe Swaleh)"},{"SurahNumber":54,"VerseNumber":24,"Text":"Olwo nno ne bagamba nti abaffe omuntu obuntu omu mu ffe, gwetuba tugoberera (netumala tukikola) olwo nno mazima ffe tujja kuba mu bubuze na bugwi bwa ddalu"},{"SurahNumber":54,"VerseNumber":25,"Text":"Mu ffe fenna ye yaweereddwa obubaka! Nedda ssi bwekiri yye mulimba alina kyalubirira"},{"SurahNumber":54,"VerseNumber":26,"Text":"Enkya bajja kumanya ani mulimba omwerazi"},{"SurahNumber":54,"VerseNumber":27,"Text":"(Anti) mazima ffe tujja kuweereza engamiya nga kikemo gye bali, olwo nno batunuulire nkaliriza era ogumikirize (ku nneeyisa yaabwe embi)"},{"SurahNumber":54,"VerseNumber":28,"Text":"Era bategeeze nti (okuva engamiya lwezze) ddala amazzi ga kugabanyizibwa wakati waabwe nayo, nga buli luwalo lutuukirizibwa, (nyinirwo yaalina okufuna amazzi keebe ngamiya oba bantu)"},{"SurahNumber":54,"VerseNumber":29,"Text":"Olwo nno baakowoola mu nnaabwe neyeesowolayo naafumita (engamiya)"},{"SurahNumber":54,"VerseNumber":30,"Text":"Naye ebibonerezo byange n’okutiisa byali bitya"},{"SurahNumber":54,"VerseNumber":31,"Text":"(Anti) mazima twabasindikira olubwatuka lumu, olwo nno ne baba nga ebisubi ebigwa okuva ku lugo (lwo muntu agenderera okukuuma ebisolo bye)"},{"SurahNumber":54,"VerseNumber":32,"Text":"Mazima Kur’ani twagifuula nyangu, ebeere nga ebuulirira abaffe waliyo eyebuuliridde"},{"SurahNumber":54,"VerseNumber":33,"Text":"Abantu ba Luutu baalimbisa obubaka"},{"SurahNumber":54,"VerseNumber":34,"Text":"Mazima ffe twabasindikira kibuyaga owa mayinja (eyabasanyaawo bonna) okugyako abantu b’o mu maka ga Luutu, twabawonya mu ttumbi"},{"SurahNumber":54,"VerseNumber":35,"Text":"Ekyo kyengera okuva gye tuli bwe tutyo nno, bwe tusasula oyo eyeebaza"},{"SurahNumber":54,"VerseNumber":36,"Text":"Mazima (Luutu) yabeekesa okukwata kwaffe wabula nebabuusabuusa okulabula (kwe)"},{"SurahNumber":54,"VerseNumber":37,"Text":"Mazima baagezaako okumusendasenda abawe abagenyi be (babasiyage) olwo nno netuziba amaaso gaabwe, ne bakomba ku bibonerezo byange n'okulabula kwange"},{"SurahNumber":54,"VerseNumber":38,"Text":"Era mazima ebibonerezo ebitasalako bya bazinda mu matulutulu"},{"SurahNumber":54,"VerseNumber":39,"Text":"Olwo nno nebakomba ku bibonerezo byange n’okulabula kwange"},{"SurahNumber":54,"VerseNumber":40,"Text":"Mazima Kur’ani twagifuula nyangu ebeere nga ebuuririra abaffe waliyo eyebuuliridde"},{"SurahNumber":54,"VerseNumber":41,"Text":"Mazima okulabula kwajjira abantu ba Firawo"},{"SurahNumber":54,"VerseNumber":42,"Text":"Baalimbisa ebigambo byaffe byonna, olwo nno netubakwata enkwata ya Nantakubwa ku mukono, nannyini buyinza"},{"SurahNumber":54,"VerseNumber":43,"Text":"Abakafiiri ba mmwe be balungi okusinga abo! oba (ekibayinula) mulina akalagaane ku butavunaanwa nga kawandiikibwa mu bitabo ebitukuvu ebyasooka"},{"SurahNumber":54,"VerseNumber":44,"Text":"Oba (ekibayinula lwakuba) bagamba nti ffe tuli bangi nga twegasse tusobola okwetaasa"},{"SurahNumber":54,"VerseNumber":45,"Text":"(Zibasanze) ekibiina (ekyo) kijja kuwangulwa era bakubeyo amabega (badduke)"},{"SurahNumber":54,"VerseNumber":46,"Text":"(Byonna bye baliko temuli) wabula olunaku lw’enkomerero ye ndagaano yaabwe era olunaku lw’enkomerero lwelusinga obukalubo n’obukaawu"},{"SurahNumber":54,"VerseNumber":47,"Text":"Mazima abonoonyi bali mu bubuze na bugwi bwa ddalu"},{"SurahNumber":54,"VerseNumber":48,"Text":"(Bandibadde bajjukira) olunaku lwe baliwalulwa ku byenyi byabwe mu muliro (nga bwe bagambibwa nti) mukombe ku bulumi bw’omuliro Sakara"},{"SurahNumber":54,"VerseNumber":49,"Text":"Mazima ffe buli kintu twakitonda mu ngeri nga bwe kisaana okuba"},{"SurahNumber":54,"VerseNumber":50,"Text":"(Ate mu kukola ebintu byonna) ekiragiro kyaffe tekiri okugyako kimu nga kiringa lutemya lwa liiso"},{"SurahNumber":54,"VerseNumber":51,"Text":"Era ddala twazikiriza abafaanana nga mmwe, abaffe waliyo eyebuuliridde"},{"SurahNumber":54,"VerseNumber":52,"Text":"Na buli kintu kyonna kye baakola kiri mu kitabo"},{"SurahNumber":54,"VerseNumber":53,"Text":"Era buli kitono n'ekinene kyawandiikibwa"},{"SurahNumber":54,"VerseNumber":54,"Text":"Mazima abatya Katonda balibeera mu jjana n’emigga (egiriba gikulukutira wansi waazo)"},{"SurahNumber":54,"VerseNumber":55,"Text":"Mu kifo ekya mazima ew’omufuzi nannyini buyinza"}]}