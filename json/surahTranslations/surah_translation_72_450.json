{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":72,"VerseNumber":1,"Text":"Aey Nabi, kaho, meri taraf wahee (revelation) bheji gayi hai ke Jinno ke ek giroh (group) ne gaur se suna phir (jaa kar apne qaum ke logon se) kaha: â€œhumne ek bada hi ajeeb Quran suna hai"},{"SurahNumber":72,"VerseNumber":2,"Text":"Jo raah-e-raast ki taraf rehnumayi karta hai is liye hum uspar iman le aaye hain aur ab hum hargiz apne Rubb ke saath kisi ko sharik nahin karenge"},{"SurahNumber":72,"VerseNumber":3,"Text":"Aur yeh ke hamare Rubb ki shaan bahut aala-o-Arfa hai , usne kisi ko biwi ya beta nahin banaya"},{"SurahNumber":72,"VerseNumber":4,"Text":"Aur yeh ke hamare nadaan log Allah ke barey mein bahut khilaf-e-haqq baatein karte rahey hain"},{"SurahNumber":72,"VerseNumber":5,"Text":"Aur yeh ke humne samjha tha ke insaan aur jinn kabhi khuda ke baarey mein jhoot nahin bol sakte"},{"SurahNumber":72,"VerseNumber":6,"Text":"Aur yeh ke Insano mein se kuch log Jinno mein se kuch logon ki panaah (refuge) maanga karte thay, is tarah unhon ne Jinno ka guroor aur zyada badha diya"},{"SurahNumber":72,"VerseNumber":7,"Text":"Aur yeh ke insaano ne bhi wahi gumaan kiya jaisa tumhara gumaan tha ke Allah kisi ko Rasool bana kar na bhejega"},{"SurahNumber":72,"VerseNumber":8,"Text":"Aur yeh ke humne aasman ko tatola to dekha ke woh pehray-daaron (terrible guards) se patha pada hai aur shahabon (shooting meteors) ki baarish ho rahi hai"},{"SurahNumber":72,"VerseNumber":9,"Text":"Aur yeh ke pehle hum sun-gun lene ke liye aasman mei baithnay ki jagah paa lete thay, magar ab jo chori chupey sunne ke koshish karta hai woh apne liye ghaat mein ek shahabe saaqib (shooting meteors) laga hua paata hai"},{"SurahNumber":72,"VerseNumber":10,"Text":"Aur yeh ke hamari samajh mein na aata tha ke aaya zameen walon ke saath koi bura maamla karne ka irada kiya gaya hai ya unka Rubb unhein raah-e-raast dikhana chahta hai"},{"SurahNumber":72,"VerseNumber":11,"Text":"Aur yeh ke hum mein se kuch log saleh (upright) hain aur kuch is se farotar hain, hum mukhtalif tareeqon (ways/factions) mein batey (divided) huey hain"},{"SurahNumber":72,"VerseNumber":12,"Text":"Auy yeh ke hum samajhte thay ke na zameen mein hum Allah ko aajiz (frustrate) kar sakte hain aur na bhaag kar usey hara saktey hain"},{"SurahNumber":72,"VerseNumber":13,"Text":"Aur yeh ke humne jab hidayat ki taleem suni to hum uspar iman le aaye ab jo koi bhi apne Rubb par iman le aayega usey kisi haq-talfi ya zulm ka khauff na hoga"},{"SurahNumber":72,"VerseNumber":14,"Text":"Aur yeh ke hum mein se kuch muslim(Allah ke itaat guzar) hain aur kuch haqq se munharif (upright) to jinhon ne Islam (itaat ka raasta) ikhtiyar kar liya unhon ne najaat ki raah dhoond li"},{"SurahNumber":72,"VerseNumber":15,"Text":"Aur jo haqq se muhnarif hai woh jahannum ka indhan (fuel) banney wala hai"},{"SurahNumber":72,"VerseNumber":16,"Text":"Aur (aey Nabi kaho mujhpar yeh wahee bhi ki gayi hai ke) log agar raah-e-raast par sabit qadami (firmly) se chalte to hum unhein khoob sairaab karte (provide abundant rain)"},{"SurahNumber":72,"VerseNumber":17,"Text":"Taa-ke is niyamat se unki aazmaish karein aur jo apne Rubb ke zikr se mooh modega uska Rubb usey sakht azaab mein mubtala kardega"},{"SurahNumber":72,"VerseNumber":18,"Text":"Aur yeh ke masjidein Allah ke liye hai, lihaza unmein Allah ke saath kisi aur ko na pukaro"},{"SurahNumber":72,"VerseNumber":19,"Text":"Aur yeh ke jab Allah ka banda usko pukarne ke liye khada hua to log uspar toot padne ke liye tayyar ho gaye"},{"SurahNumber":72,"VerseNumber":20,"Text":"Aey Nabi ,kaho ke main to apne Rubb ko pukarta hoon aur uske saath kisi ko sharik nahin karta"},{"SurahNumber":72,"VerseNumber":21,"Text":"Kaho main tum logon keliye na kisi nuksan ka ikhtiyar rakhta hoon na kisi bhalayi ka"},{"SurahNumber":72,"VerseNumber":22,"Text":"Kaho mujhey Allah ki giraft se koi nahin bacha sakta aur na main uske daaman ke siwa koi jaye panaah (refuge) paa sakta hoon"},{"SurahNumber":72,"VerseNumber":23,"Text":"Mera kaam iske siwa kuch nahin hai ke Allah ki baat aur uske paighamaat pahuncha doon. Ab jo bhi Allah aur uske Rasool ki baat na maanega uske liye jahannum ki aag hai aur aisey log usmein hamesha rahenge"},{"SurahNumber":72,"VerseNumber":24,"Text":"(Yeh log apni is rawish se baaz na aayenge) yahan tak ke jab us cheez ko dekh lenge jiska inse waada kiya ja raha hai to inhein maloom ho jayega ke kiske madadgaar kamzoar hain aur kiska jattha (group) taadad mein kam hai"},{"SurahNumber":72,"VerseNumber":25,"Text":"Kaho, main nahin jaanta ke jis cheez ka waada tumse kiya ja raha hai woh qareeb hai ya mera Rubb uske liye koi lambi muddat muqarrar famata hai"},{"SurahNumber":72,"VerseNumber":26,"Text":"Woh aalimul gaib hai , apne gaib par kisi ko muttala (reveal/disclose) nahin karta"},{"SurahNumber":72,"VerseNumber":27,"Text":"Siwai us Rasool ke jisey usne (gaib ka koi ilm dene ke liye) pasand karliya ho, to uske aagey aur pichey woh muhafiz (guards) laga deta hai"},{"SurahNumber":72,"VerseNumber":28,"Text":"Taa-ke woh jaan le ke unhon ne apne Rubb ke paighamaat pahuncha diye, aur woh unke poorey maahol ka ihata (encompass) kiye huey hai aur ek ek cheez ko usne gin rakkha hai"}]}