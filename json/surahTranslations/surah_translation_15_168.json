{"Id":168,"LanguageCodes":["fi","fin"],"Name":"fin-unknown","Author":"Unknown","Language":"Finnish","Description":"Finnish","Direction":"ltr","Source":"","Translations":[{"SurahNumber":15,"VerseNumber":1,"Text":"Aliif, Laam, Raa. Nämä ovat kirjan ja selvän Koraanin säkeistöjä"},{"SurahNumber":15,"VerseNumber":2,"Text":"On tuleva aika, jolloin epäuskoon antautuneet toivoisivat olevansa muslimeja"},{"SurahNumber":15,"VerseNumber":3,"Text":"Anna heidän syödä ja nauttia aikansa, ja johtakoon heidän toiveensa heidät harhaan. Mutta tulevaisuudessa he kyllä sen älyävät"},{"SurahNumber":15,"VerseNumber":4,"Text":"Emme ole hävittänyt ainoatakaan kaupunkia ilmoittamatta sille sen määräaikaa"},{"SurahNumber":15,"VerseNumber":5,"Text":"Ei yksikään kansa voi kiirehtiä aikansa täyttymistä eikä sitä viivyttää"},{"SurahNumber":15,"VerseNumber":6,"Text":"Ja he sanovat: »Voi sinua, jolle kehoitus on ylhäältä lähetetty, sinä olet selvästi houkkio"},{"SurahNumber":15,"VerseNumber":7,"Text":"Miksi et tuo luoksemme enkeleitä, jos kerran puhut täyttä totta?»"},{"SurahNumber":15,"VerseNumber":8,"Text":"Emme Me lähetä maan päälle enkeleitä muuten kuin totuutta pystyttämään, mutta kun tämä tapahtuu, he eivät saa enää armoa"},{"SurahNumber":15,"VerseNumber":9,"Text":"Totisesti, Me itse lähetämme maan päälle kehoituksen, ja Me myös seisomme sen tukena"},{"SurahNumber":15,"VerseNumber":10,"Text":"Ja totisesti, jo ennen sinua Me lähetimme sananjulistajia muinaisten heimojen luokse"},{"SurahNumber":15,"VerseNumber":11,"Text":"Mutta ainoatakaan lähettilästä ei saapunut heidän luoksensa, jota he eivät olisi pilkanneet"},{"SurahNumber":15,"VerseNumber":12,"Text":"Näin me annamme tämän (pilkkaamisen) juurtua syntisten sydämiin"},{"SurahNumber":15,"VerseNumber":13,"Text":"He eivät usko Koraaniin, ja kuitenkin heillä on tiedossa edeltäjiensä kohtalo"},{"SurahNumber":15,"VerseNumber":14,"Text":"Ja jos Me avaisimme oven taivaaseen ja he kiipeäisivät sinne"},{"SurahNumber":15,"VerseNumber":15,"Text":"niin he varmasti sanoisivat: »Silmämme ovat vain huienneet, tai pikemminkin me olemme lumouksen vallassa.»"},{"SurahNumber":15,"VerseNumber":16,"Text":"Totisesti, Me olemme muodostanut tähtikuvioita taivaalle ja tehnyt sen kauniiksi katselijoille"},{"SurahNumber":15,"VerseNumber":17,"Text":"Ja Me sitä vartioimme jokaista karkoitettua pahaahenkeä vastaan"},{"SurahNumber":15,"VerseNumber":18,"Text":"Mutta joka haluaa kuunnella (sanaa) salakähmäisesti, sitä seuraa tulinen liekki"},{"SurahNumber":15,"VerseNumber":19,"Text":"Me olemme tehnyt maan avaraksi ja sijoittanut vuoret sen päälle, ja Me annamme kaikkea siinä kasvaa sopivan määrän"},{"SurahNumber":15,"VerseNumber":20,"Text":"Ja maasta Me olemme hankkinut ravinnon teille, kuten niillekin, joita te ette ruoki"},{"SurahNumber":15,"VerseNumber":21,"Text":"Ei ole olemassa mitään, jota ei Meidän luonamme olisi valtavissa varastoissa, mutta Me lähetämme sitä maan päälle vain tietyin mitoin"},{"SurahNumber":15,"VerseNumber":22,"Text":"Me annamme myös hedelmällisten tuulien puhaltaa ja lähetämme sadetta taivaasta maan päälle. Sitten annamme teidän juoda sitä, mutta sen varastot eivät ole hallussanne"},{"SurahNumber":15,"VerseNumber":23,"Text":"Ja totisesti, Me itse annamme elämän ja Me annamme kuoleman, ja Me itse olemme kaiken perilliset"},{"SurahNumber":15,"VerseNumber":24,"Text":"Me tunnemme tarkoin ne teistä, jotka kulkevat etumaisina, ja me tunnemme myös ne, jotka jäävät loppupäähän"},{"SurahNumber":15,"VerseNumber":25,"Text":"Totisesti, Herrasi on vielä kokoava heidät yhteen. Hän on viisas, tietävä"},{"SurahNumber":15,"VerseNumber":26,"Text":"Totisesti, Me olemme luonut ihmisen valajan savesta, mustasta, haisevasta liejusta"},{"SurahNumber":15,"VerseNumber":27,"Text":"Ja dzinnin me loimme jo aikaisemmin palavasta tulesta"},{"SurahNumber":15,"VerseNumber":28,"Text":"Muistakaa, mitä Jumala sanoi enkeleille: »Totisesti, aion luoda ihmisolennon valajan savesta, mustasta, haisevasta liejusta"},{"SurahNumber":15,"VerseNumber":29,"Text":"Ja kun olen saattanut hänen muotonsa täydelliseksi ja puhaltanut häneen Henkeni, kumartukaa maahan hänen edessään.»"},{"SurahNumber":15,"VerseNumber":30,"Text":"Niin kaikki enkelit yhdessä kumartuivat"},{"SurahNumber":15,"VerseNumber":31,"Text":"Mutta saatana ei tehnyt näin. Hän ei yhtynyt kumartajiin"},{"SurahNumber":15,"VerseNumber":32,"Text":"Jumala lausui: »Oi saatana. Mistä syystä et yhdy niihin, jotka kumartavat?»"},{"SurahNumber":15,"VerseNumber":33,"Text":"Hän vastasi: »Ei ole soveliasta minun kumartaa ihmisolentoa, jonka Sinä olet luonut valajan savesta, mustasta, haisevasta liejusta.»"},{"SurahNumber":15,"VerseNumber":34,"Text":"Jumala sanoi: »Lähde siis täältä, sillä sinä olet totisesti harhaantunut"},{"SurahNumber":15,"VerseNumber":35,"Text":"Ole totisesti kirottu tuomion päivään saakka.»"},{"SurahNumber":15,"VerseNumber":36,"Text":"Hän sanoi: »Herra, anna minlle aikaa siihen päivään asti, jolloin heidät herätetään kuolleista.»"},{"SurahNumber":15,"VerseNumber":37,"Text":"Jumala vastasi: »Saat kuulua niihin, joille suodaan aikaa"},{"SurahNumber":15,"VerseNumber":38,"Text":"määräpäivään saakka.»"},{"SurahNumber":15,"VerseNumber":39,"Text":"Hän sanoi: »Herra, koska olet aiheuttanut lankeemukseni, aion kaunistaa tekoni ihmisille maan päällä ja saattaa heidät kaikki lankeamaan"},{"SurahNumber":15,"VerseNumber":40,"Text":"paitsi Sinun vilpittömiä palvelijoitasi.»"},{"SurahNumber":15,"VerseNumber":41,"Text":"Jumala vastasi: »Se on suorin tie luokseni"},{"SurahNumber":15,"VerseNumber":42,"Text":"Totisesti, palvelijoihini sinulla ei ole mitään valtaa, lukuunottamatta sellaisia, jotka oikealta tieltä harhaantuneina seuraavat sinua"},{"SurahNumber":15,"VerseNumber":43,"Text":"Helvetti on totisesti määrätty heidän kaikkien olinpaikakseen"},{"SurahNumber":15,"VerseNumber":44,"Text":"Sinne johtaa seitsemän ovea, ja jokaisesta ovesta käy sisään osa heistä.»"},{"SurahNumber":15,"VerseNumber":45,"Text":"Totisesti, ne jotka hartautta harjoittavat, saavat asua puutarhoissa ja lähteiden luona"},{"SurahNumber":15,"VerseNumber":46,"Text":"»Käykää sisään rauhassa ja turvallisina!»"},{"SurahNumber":15,"VerseNumber":47,"Text":"Me poistamme heidän rinnastaan kaiken vihan, ja veljellisesti, toisiinsa kääntyneinä, he istuvat valtaistuimilla"},{"SurahNumber":15,"VerseNumber":48,"Text":"Mitään rasituksia heidän ei siellä tarvitse kestää, eikä heitä sieltä pois ajeta"},{"SurahNumber":15,"VerseNumber":49,"Text":"Ilmoita palvelijoilleni, että Minä olen totisesti kaiken anteeksiantava, kaikkein armollisin"},{"SurahNumber":15,"VerseNumber":50,"Text":"Ja ilmoita myös, että Minun tuomioni on tuskallisin tuomio"},{"SurahNumber":15,"VerseNumber":51,"Text":"Ja kerro heille Aabrahamin vieraista"},{"SurahNumber":15,"VerseNumber":52,"Text":"jotka astuessaan hänen luokseen sanoivat: »Rauha», ja hän vastasi: »Totisesti, minä pelkään teitä.»"},{"SurahNumber":15,"VerseNumber":53,"Text":"He lausuivat: »Alä pelkää, me tuomme sinulle iloisen ennustuksen viisaasta pojasta.»"},{"SurahNumber":15,"VerseNumber":54,"Text":"Hän sanoi: »Tuotteko minulle ennustuksen siitä huolimatta, että vanhuus on minut jo saavuttanut? Mistä aiotte minulle ilosanoman kertoa?»"},{"SurahNumber":15,"VerseNumber":55,"Text":"He vastasivat: »Tuomme sinulle toden sanoman; älä siis kuulu niihin, jotka joutuvat epätoivoon.»"},{"SurahNumber":15,"VerseNumber":56,"Text":"Hän sanoi: »Kuka muu epäilisi Jumalan armoa kuin kadotetut?»"},{"SurahNumber":15,"VerseNumber":57,"Text":"Hän lausui edelleen: »Mikä on siis asianne, lähettiläät?»"},{"SurahNumber":15,"VerseNumber":58,"Text":"He vastasivat: »Meidät on lähetetty syntisten ihmisten luo"},{"SurahNumber":15,"VerseNumber":59,"Text":"lukuunottamatta Lootin perhettä, josta me totisesti pelastamme kaikki toiset"},{"SurahNumber":15,"VerseNumber":60,"Text":"paitsi hänen vaimoansa; olemme päättäneet, että hän totisesti on kuuluva niiden joukkoon, jotka jäävät tielle.»"},{"SurahNumber":15,"VerseNumber":61,"Text":"Kun siis samat lähettiläät saapuivat Lootin perheen luo"},{"SurahNumber":15,"VerseNumber":62,"Text":"niin hän sanoi: »Olette varmasti vieraita ihmisiä täällä.»"},{"SurahNumber":15,"VerseNumber":63,"Text":"He vastasivat: »Olemme tulleet luoksesi sen johdosta, mistä kansasi on kiistellyt"},{"SurahNumber":15,"VerseNumber":64,"Text":"Olemme tuoneet sinulle totuuden ja puhumme varmasti totta"},{"SurahNumber":15,"VerseNumber":65,"Text":"Sentähden lähde pois perheesi kanssa, kun on vielä osa yöstä jäljellä, ja kulje itse heidän jäljessään äläkä salli kenenkään katsoa taakseen, vaan kulje sinne, mihin teidät on määrätty"},{"SurahNumber":15,"VerseNumber":66,"Text":"Ja me ilmoitimme hänelle ratkaisumme tässä asiassa: »Viimeinenkin tämän kansan jäsen,on tuhottu, ennenkuin he aamulla nousevat.»"},{"SurahNumber":15,"VerseNumber":67,"Text":"Ja kaupungin asukkaat saapuivat riemuiten hänen luokseen"},{"SurahNumber":15,"VerseNumber":68,"Text":"Hän lausui: »Totisesti, nämä ovat vieraitani, älkää siis häpäiskö minua"},{"SurahNumber":15,"VerseNumber":69,"Text":"Pelätkää Jumalaa älkääkä tuottako minulle häpeää"},{"SurahNumber":15,"VerseNumber":70,"Text":"He sanoivat: »Emmekö ole kieltäneet sinua vastaanottamasta vieraita ihmisiä?»"},{"SurahNumber":15,"VerseNumber":71,"Text":"Hän sanoi: »Tässä ovat tyttäreni, mikäli aiotte jotakin tehdä.»"},{"SurahNumber":15,"VerseNumber":72,"Text":"Elämäsi kautta, oi Muhammed, totisesti he olivat päihtyneet sokeasta himostaan"},{"SurahNumber":15,"VerseNumber":73,"Text":"Mutta aamun koitteessa heidät yllätti kauhistuttava pauhina"},{"SurahNumber":15,"VerseNumber":74,"Text":"Ja me käänsimme kaupungin ylösalaisin ja annoimme tulisten kivien sataa heidän päällensä"},{"SurahNumber":15,"VerseNumber":75,"Text":"Totisesti, tämä on selvä merkki niille, jotka ottavat niistä vaarin"},{"SurahNumber":15,"VerseNumber":76,"Text":"Ja tuo kaupunki sijaitsee tien varrella, joka yhä on olemassa"},{"SurahNumber":15,"VerseNumber":77,"Text":"Totisesti, tässä on merkki uskovaisille"},{"SurahNumber":15,"VerseNumber":78,"Text":"Myös metsän asukkaat olivat sangen väärämielisiä ihmisiä"},{"SurahNumber":15,"VerseNumber":79,"Text":"Senvuoksi Me annoimme heidän maistaa rangaistusta, ja totisesti, nämä molemmat kaupungit sijaitsevat yleisen tien varrella"},{"SurahNumber":15,"VerseNumber":80,"Text":"Totisesti, kalliolla asuvat väittivät lähettiläitä valehtelijoiksi"},{"SurahNumber":15,"VerseNumber":81,"Text":"Ja Me annoimme heille tunnusmerkkejämme, mutta he kääntyivät niistä pois"},{"SurahNumber":15,"VerseNumber":82,"Text":"Heillä oli tapana hakata talonsa vuoriin ollakseen turvassa"},{"SurahNumber":15,"VerseNumber":83,"Text":"Mutta kauhistuttava pauhina yllätti heidät aamulla"},{"SurahNumber":15,"VerseNumber":84,"Text":"Ja se, mitä he olivat tehneet, ei heitä auttanut"},{"SurahNumber":15,"VerseNumber":85,"Text":"Totuudessa Me olemme luonut taivaat ja maan ja mitä niiden välillä on. Totisesti, Hetki on tuleva, anna siksi heille jalosti anteeksi heidän loukkauksensa"},{"SurahNumber":15,"VerseNumber":86,"Text":"Totisesti, Herrasi on suuri luova mestari, kaikkitietävä"},{"SurahNumber":15,"VerseNumber":87,"Text":"Olemmehan antanut sinulle seitsemän säkeistöä useasti luettavaksi sekä suuren Koraanin"},{"SurahNumber":15,"VerseNumber":88,"Text":"Älä käännä silmiäsi siihen, josta Me olemme antanut heidän nauttia, äläkä murehdi heidän tähtensä, vaan ojenna kätesi uskovaisille"},{"SurahNumber":15,"VerseNumber":89,"Text":"Sano heille: »Totisesti, minä olen julkinen varoittaja.»"},{"SurahNumber":15,"VerseNumber":90,"Text":"Kuten Me lähetimme tuomion niille, jotka riitelivät, ja niille"},{"SurahNumber":15,"VerseNumber":91,"Text":"jotka repivät Koraanin palasiksi"},{"SurahNumber":15,"VerseNumber":92,"Text":"Herrasi nimessä Me heiltä kaikilta vielä vaadimme tilin siitä"},{"SurahNumber":15,"VerseNumber":93,"Text":"mitä he ovat tehneet"},{"SurahNumber":15,"VerseNumber":94,"Text":"Sentähden julista heille selvin sanoin, mitä sinulle on määrätty, ja käänny pois pakanoista"},{"SurahNumber":15,"VerseNumber":95,"Text":"Totisesti, Me olemme sinulle riittävä turva pilkkaajia vastaan"},{"SurahNumber":15,"VerseNumber":96,"Text":"He asettavat Jumalan rinnalle toisen Jumalan, mutta aikanaan he saavat kokea"},{"SurahNumber":15,"VerseNumber":97,"Text":"Tiedämme hyvin, että heidän puheensa ahdistaa rintaasi"},{"SurahNumber":15,"VerseNumber":98,"Text":"Sentähden julista Herrasi kunniaa ylistäen Häntä ja lukeudu niiden joukkoon, jotka kumartuvat maahan"},{"SurahNumber":15,"VerseNumber":99,"Text":"Ja palvele Herraasi siihen asti, kunnes kuolema luoksesi saapuu"}]}