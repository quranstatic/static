{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":23,"VerseNumber":1,"Text":"Het zal de gelovigen welgaan"},{"SurahNumber":23,"VerseNumber":2,"Text":"die in hun salaat deemoedig zijn"},{"SurahNumber":23,"VerseNumber":3,"Text":"die geklets mijden"},{"SurahNumber":23,"VerseNumber":4,"Text":"die de zakaat opbrengen"},{"SurahNumber":23,"VerseNumber":5,"Text":"en die hun schaamstreek kuis bewaren"},{"SurahNumber":23,"VerseNumber":6,"Text":"behalve bij hun echtgenotes of slavinnen waarover zij beschikken, dan valt hun niets te verwijten"},{"SurahNumber":23,"VerseNumber":7,"Text":"maar zij die meer dan dat begeren, zij zijn het die overtreden"},{"SurahNumber":23,"VerseNumber":8,"Text":"Die ook goed toezicht houden op hun onderpanden en hun verbintenis"},{"SurahNumber":23,"VerseNumber":9,"Text":"en die zich aan hun salaats houden"},{"SurahNumber":23,"VerseNumber":10,"Text":"Zij zijn het die de erfgenamen zijn"},{"SurahNumber":23,"VerseNumber":11,"Text":"die het paradijs zullen beërven, zij zullen daarin altijd blijven"},{"SurahNumber":23,"VerseNumber":12,"Text":"Wij hebben de mens toch uit een extract van klei geschapen"},{"SurahNumber":23,"VerseNumber":13,"Text":"Daarna maakten Wij hem tot een druppel in een solide verblijfplaats"},{"SurahNumber":23,"VerseNumber":14,"Text":"Daarna schiepen Wij de druppel tot een bloedklonter, dan schiepen Wij de bloedklonter tot een vleesklomp, dan schiepen Wij de vleesklomp tot gebeente en dan bedekten Wij het gebeente met vlees. Daarna lieten Wij het als een nieuwe schepping ontstaan. Gezegend zij God, de beste schepper"},{"SurahNumber":23,"VerseNumber":15,"Text":"Daarna zullen jullie, nadat dat gebeurd is, sterven"},{"SurahNumber":23,"VerseNumber":16,"Text":"Daarna zullen jullie op de opstandingsdag opgewekt worden"},{"SurahNumber":23,"VerseNumber":17,"Text":"En boven jullie hebben Wij zeven lagen geschapen en Wij letten goed op de schepping"},{"SurahNumber":23,"VerseNumber":18,"Text":"En Wij hebben met mate water uit de hemel neer laten dalen en het in de aarde laten rusten -- Wij zijn ook in staat het weg te nemen"},{"SurahNumber":23,"VerseNumber":19,"Text":"en Wij hebben voor jullie daarmee tuinen van palmen en wijnstokken laten ontstaan waarin jullie veel vruchten hebben en waarvan jullie kunnen eten"},{"SurahNumber":23,"VerseNumber":20,"Text":"en een boom die uit de berg Sinaa? voortkomt die olie voortbrengt en saus voor hen die eten"},{"SurahNumber":23,"VerseNumber":21,"Text":"In het vee is er voor jullie ook een les; van wat er in hun buiken is geven Wij te drinken. Jullie hebben daarvan ook veel nut en jullie eten ervan"},{"SurahNumber":23,"VerseNumber":22,"Text":"En op hen en op de schepen worden jullie voortgedragen"},{"SurahNumber":23,"VerseNumber":23,"Text":"Wij hebben Noeh tot zijn volk gezonden en hij zei: \"Mijn volk! Dient God; jullie hebben geen andere god dan Hem. Zullen jullie niet godvrezend worden"},{"SurahNumber":23,"VerseNumber":24,"Text":"En de raad van voornaamsten, zij van zijn volk die ongelovig waren, zei toen: \"Dit is slechts een mens zoals jullie, die boven jullie wil uitblinken. Als God het namelijk gewild had, dan had Hij wel engelen neergezonden. Wij hebben hiervan bij onze vaderen die er eertijds waren niet gehoord"},{"SurahNumber":23,"VerseNumber":25,"Text":"Hij is slechts een man die last heeft van bezetenheid. Wacht maar enige tijd af"},{"SurahNumber":23,"VerseNumber":26,"Text":"Hij zei: \"Mijn Heer, help mij want zij betichten mij van leugens"},{"SurahNumber":23,"VerseNumber":27,"Text":"Toen openbaarden Wij aan hem: \"Bouw het schip onder Onze ogen en volgens Onze openbaring. Wanneer dan Onze beschikking komt en de oven overkookt, laat er dan van alles twee stuks, paarsgewijs in gaan en jouw familie, behalve hem uit hun midden over wie al sprake is geweest, maar spreek Ons niet aan over hen die onrecht plegen; zij zullen verdronken worden"},{"SurahNumber":23,"VerseNumber":28,"Text":"En wanneer jij met hen die bij jou zijn op de boot plaats genomen hebt, zeg dan: 'Lof zij God die ons van de mensen die onrecht plegen gered heeft"},{"SurahNumber":23,"VerseNumber":29,"Text":"En zeg: 'Mijn Heer, geef mij een gezegend onderkomen; U bent de beste van hen die een onderkomen geven"},{"SurahNumber":23,"VerseNumber":30,"Text":"Daarin zijn zeker tekenen en Wij hebben"},{"SurahNumber":23,"VerseNumber":31,"Text":"Toen lieten Wij na hen een andere generatie ontstaan"},{"SurahNumber":23,"VerseNumber":32,"Text":"En Wij zonden een gezant uit hun midden tot hen [met de oproep]: \"Dient God; jullie hebben geen andere god dan Hem. Zullen jullie niet godvrezend worden"},{"SurahNumber":23,"VerseNumber":33,"Text":"En de raad van voornaamsten van zijn volk, zij die ongelovig waren en de ontmoeting van het hiernamaals loochenden en die Wij in het tegenwoordige leven in luxe lieten leven, zei: \"Dit is slechts een mens zoals jullie, die eet wat jullie eten en drinkt wat jullie drinken"},{"SurahNumber":23,"VerseNumber":34,"Text":"En als jullie een mens zoals jullie zelf gehoorzamen dan zijn jullie werkelijk verliezers"},{"SurahNumber":23,"VerseNumber":35,"Text":"Zegt hij jullie werkelijk aan dat jullie, wanneer jullie gestorven zijn en stof en gebeente geworden zijn, dat jullie dan weer tevoorschijn gebracht zullen worden"},{"SurahNumber":23,"VerseNumber":36,"Text":"Ver, ver ernaast is wat jullie aangezegd wordt"},{"SurahNumber":23,"VerseNumber":37,"Text":"Er bestaat alleen ons tegenwoordige leven; wij sterven en wij leven en wij worden niet opgewekt"},{"SurahNumber":23,"VerseNumber":38,"Text":"Hij is slechts een man die over God een leugen verzonnen heeft en wij zullen aan hem geen geloof hechten"},{"SurahNumber":23,"VerseNumber":39,"Text":"Hij zei: \"Mijn Heer, help mij want zij betichten mij van leugens"},{"SurahNumber":23,"VerseNumber":40,"Text":"Hij zei: \"Binnenkort zullen zij wroeging gaan krijgen"},{"SurahNumber":23,"VerseNumber":41,"Text":"Toen greep de schreeuw hen met recht en Wij maakten hen tot rommel. Weg dus met de mensen die onrecht plegen"},{"SurahNumber":23,"VerseNumber":42,"Text":"Toen lieten Wij na hen andere generaties ontstaan"},{"SurahNumber":23,"VerseNumber":43,"Text":"Geen gemeenschap kan te vroeg haar termijn bereiken en ook niet te laat"},{"SurahNumber":23,"VerseNumber":44,"Text":"Toen zonden Wij Onze gezanten, de een na de ander. Telkens als tot een gemeenschap haar gezant kwam betichtten zij hem van leugens. Dus lieten Wij hen elkaar opvolgen en maakten hen tot [het onderwerp van] verhalen. Weg dus met mensen die niet geloven"},{"SurahNumber":23,"VerseNumber":45,"Text":"Toen zonden Wij Moesa en zijn broer Haroen met Onze tekenen en een duidelijke machtiging"},{"SurahNumber":23,"VerseNumber":46,"Text":"naar Fir'aun en zijn raad van voornaamsten, maar zij waren hoogmoedig; zij waren mensen die de overhand hadden"},{"SurahNumber":23,"VerseNumber":47,"Text":"En zij zeiden: \"Zullen wij aan twee die mensen zijn zoals wij geloof hechten en dat terwijl hun volk aan ons onderhorig is"},{"SurahNumber":23,"VerseNumber":48,"Text":"Dus betichtten zij hen van leugens. Zo behoorden zij tot hen die vernietigd werden"},{"SurahNumber":23,"VerseNumber":49,"Text":"En Wij hebben aan Moesa toch het boek gegeven; misschien zullen zij zich de goede richting laten wijzen"},{"SurahNumber":23,"VerseNumber":50,"Text":"En Wij hebben de zoon van Marjam en zijn moeder tot een teken gemaakt en Wij gaven hun een onderkomen op een heuvel met een stevige bodem en bronwater"},{"SurahNumber":23,"VerseNumber":51,"Text":"Jullie gezanten! Eet van de goede dingen en handelt deugdelijk. Ik weet wat jullie doen"},{"SurahNumber":23,"VerseNumber":52,"Text":"Deze gemeenschap van jullie is één gemeenschap en Ik ben jullie Heer; vreest Mij dus"},{"SurahNumber":23,"VerseNumber":53,"Text":"Maar zij splitsten zich onderling op in groepen; elke partij was blij over wat zij hadden"},{"SurahNumber":23,"VerseNumber":54,"Text":"Laat hen nog maar enige tijd in hun waan"},{"SurahNumber":23,"VerseNumber":55,"Text":"Rekenen zij er dan bij het bezit en de zonen die Wij hun verlenen op dat"},{"SurahNumber":23,"VerseNumber":56,"Text":"Wij voor hen wedijveren in goede daden? Integendeel, maar zij beseffen het niet"},{"SurahNumber":23,"VerseNumber":57,"Text":"Zij die door de vrees voor hun Heer ontzag hebben"},{"SurahNumber":23,"VerseNumber":58,"Text":"zij die in de tekenen van hun Heer geloven"},{"SurahNumber":23,"VerseNumber":59,"Text":"zij die aan hun Heer geen metgezel toevoegen"},{"SurahNumber":23,"VerseNumber":60,"Text":"en zij die geven wat zij geven terwijl hun harten vol ontzag zijn omdat zij tot hun Heer terug zullen keren"},{"SurahNumber":23,"VerseNumber":61,"Text":"zij wedijveren in goede daden en zij zullen daarbij de eersten zijn"},{"SurahNumber":23,"VerseNumber":62,"Text":"Maar Wij leggen niemand meer op dan hij kan dragen en Wij hebben een boek dat de waarheid spreekt; en hun zal geen onrecht worden gedaan"},{"SurahNumber":23,"VerseNumber":63,"Text":"Maar nee, hun harten verkeren wat dit aangaat in een waan en zij hebben afgezien daarvan nog andere daden die zij blijven doen"},{"SurahNumber":23,"VerseNumber":64,"Text":"Wanneer Wij dan hen die onder hen in luxe leven met de bestraffing te pakken nemen, dan schreeuwen zij opeens om hulp"},{"SurahNumber":23,"VerseNumber":65,"Text":"Schreeuwt vandaag maar niet om hulp; jullie zullen tegen Ons geen hulp krijgen"},{"SurahNumber":23,"VerseNumber":66,"Text":"Mijn tekenen zijn aan jullie voorgelezen, maar jullie hebben je hielen gelicht"},{"SurahNumber":23,"VerseNumber":67,"Text":"in jullie hoogmoed erover terwijl jullie 's nachts onzin uitkraamden"},{"SurahNumber":23,"VerseNumber":68,"Text":"Overpeinzen zij dan niet wat gezegd is? Of is er tot hen iets gekomen, wat niet tot hun vaderen die er eertijds waren gekomen was"},{"SurahNumber":23,"VerseNumber":69,"Text":"Of erkennen zij hun gezant niet zodat zij hem verwerpen"},{"SurahNumber":23,"VerseNumber":70,"Text":"(Of zeggen zij: \"Hij heeft last van bezetenheid)? Welnee, hij is met de waarheid tot hen gekomen, maar de meesten van hen verafschuwen de waarheid"},{"SurahNumber":23,"VerseNumber":71,"Text":"Maar als de waarheid hun grillen zou volgen, dan zouden de hemelen, de aarde en wie zich daar bevinden verdorven raken. Nee, Wij zijn met hun vermaning tot hen gekomen, maar zij wenden zich van hun vermaning af"},{"SurahNumber":23,"VerseNumber":72,"Text":"Of vraag jij hun een vergoeding? De vergoeding van jouw Heer is beter; Hij is de beste voorziener"},{"SurahNumber":23,"VerseNumber":73,"Text":"En jij roept hen echt op tot een juiste weg"},{"SurahNumber":23,"VerseNumber":74,"Text":"Maar zij die in het hiernamaals niet geloven wijken van de weg af"},{"SurahNumber":23,"VerseNumber":75,"Text":"En al zouden Wij erbarmen met hen hebben en de tegenspoed waarin zij verkeren opheffen, dan zouden zij in hun onbeschaamdheid toch doorgaan met dwalen"},{"SurahNumber":23,"VerseNumber":76,"Text":"En Wij hebben hen met de bestraffing gegrepen, maar zij hebben zich niet aan hun Heer overgegeven en zij vernederen zich niet"},{"SurahNumber":23,"VerseNumber":77,"Text":"Wanneer Wij dan voor hen een deur tot een strenge bestraffing openen, dan zijn zij opeens in wanhoop terneergeslagen"},{"SurahNumber":23,"VerseNumber":78,"Text":"Hij is het die voor jullie gehoor, gezichtsvermogen en harten heeft laten ontstaan; gering is de dank die jullie betuigen"},{"SurahNumber":23,"VerseNumber":79,"Text":"En Hij is het die jullie op de aarde geschapen heeft en tot Hem zullen jullie verzameld worden"},{"SurahNumber":23,"VerseNumber":80,"Text":"En Hij is het die leven geeft en laat sterven en van Hem is het verschil van nacht en dag; zullen jullie dan niet tot verstand komen"},{"SurahNumber":23,"VerseNumber":81,"Text":"Welnee, zij zeggen hetzelfde als zij die er eertijds waren"},{"SurahNumber":23,"VerseNumber":82,"Text":"Zij zeggen: \"Zullen wij, wanneer wij gestorven zijn en stof en gebeente geworden zijn, dan weer opgewekt worden"},{"SurahNumber":23,"VerseNumber":83,"Text":"Dat was ons en onze vaderen vroeger ook al toegezegd, maar dit zijn slechts fabels van hen die er eertijds waren"},{"SurahNumber":23,"VerseNumber":84,"Text":"Zeg: \"Van wie is de aarde en wat erop is, als jullie het weten"},{"SurahNumber":23,"VerseNumber":85,"Text":"Zij zullen zeggen: \"Van God.\" Zeg: \"Zullen jullie je dan niet laten vermanen"},{"SurahNumber":23,"VerseNumber":86,"Text":"Zeg: \"Wie is de Heer van de zeven hemelen en de Heer van de geweldige troon"},{"SurahNumber":23,"VerseNumber":87,"Text":"Zij zullen zeggen: \"Van God.\" Zeg: \"Zullen jullie dan niet godvrezend worden"},{"SurahNumber":23,"VerseNumber":88,"Text":"Zeg: \"In wiens hand is de heerschappij over alles zodat hij bescherming geeft terwijl er tegen hem geen bescherming gegeven kan worden, als jullie het weten"},{"SurahNumber":23,"VerseNumber":89,"Text":"Zij zullen zeggen: \"Van God.\" Zeg: \"Hoe zijn jullie dan zo betoverd"},{"SurahNumber":23,"VerseNumber":90,"Text":"Ja zeker, Wij zijn met de waarheid tot hen gekomen en zij zijn het die liegen"},{"SurahNumber":23,"VerseNumber":91,"Text":"God heeft zich geen kind genomen en er is naast Hem geen andere god; dan zou elke god met wat hij geschapen heeft weggaan en zou de een de ander overweldigen. God zij geprezen, verheven als Hij is boven wat zij [Hem] toeschrijven"},{"SurahNumber":23,"VerseNumber":92,"Text":"de kenner van het verborgene en het waarneembare; ver verheven is Hij boven wat zij aan Hem als metgezellen toeschrijven"},{"SurahNumber":23,"VerseNumber":93,"Text":"Zeg: \"Mijn Heer, als U mij wilt laten zien wat hun aangezegd wordt"},{"SurahNumber":23,"VerseNumber":94,"Text":"mijn Heer, zet mij dan niet bij de mensen die onrecht plegen"},{"SurahNumber":23,"VerseNumber":95,"Text":"Wij hebben zeker de macht om jou te laten zien wat Wij hun aanzeggen"},{"SurahNumber":23,"VerseNumber":96,"Text":"Weer de slechte daad af met iets wat beter is. Wij weten het best wat zij beschrijven"},{"SurahNumber":23,"VerseNumber":97,"Text":"En zeg: \"Mijn Heer, ik zoek bij U bescherming tegen de ophitsingen van de satans"},{"SurahNumber":23,"VerseNumber":98,"Text":"en ik zoek er bij U bescherming voor, mijn Heer, dat zij bij mij komen"},{"SurahNumber":23,"VerseNumber":99,"Text":"En wanneer dan tot een van hen de dood komt, zegt hij: \"Mijn Heer, laat mij teruggaan"},{"SurahNumber":23,"VerseNumber":100,"Text":"opdat ik dan misschien wel deugdelijk zal handelen in wat ik [nu] achtergelaten heb.\" Nee! Dat is zomaar een woord dat hij zegt, maar achter hen is een versperring tot aan de dag waarop zij opgewekt worden"},{"SurahNumber":23,"VerseNumber":101,"Text":"Wanneer op de bazuin geblazen wordt, dan bestaan er op die dag tussen hen geen verwantschapsbetrekkingen meer en zullen zij elkaar niet ondervragen"},{"SurahNumber":23,"VerseNumber":102,"Text":"En zij van wie de weegschalen zwaar wegen, zij zijn het die het welgaat"},{"SurahNumber":23,"VerseNumber":103,"Text":"Maar zij van wie de weegschalen licht zijn, zij zijn het die zichzelf verloren hebben; in de hel zullen zij altijd blijven"},{"SurahNumber":23,"VerseNumber":104,"Text":"Het vuur zal hun gezichten verzengen waarbij zij hun mond vertrekken"},{"SurahNumber":23,"VerseNumber":105,"Text":"Zijn Mijn tekenen niet aan jullie voorgelezen en loochenden jullie ze dan niet"},{"SurahNumber":23,"VerseNumber":106,"Text":"Zij zeggen: \"Onze Heer, onze ellendigheid heeft ons overwonnen; wij waren mensen die dwaalden"},{"SurahNumber":23,"VerseNumber":107,"Text":"Onze Heer, breng ons hieruit en als wij dan terugvallen, dan plegen wij echt onrecht"},{"SurahNumber":23,"VerseNumber":108,"Text":"Hij zegt: \"Weest weg, [blijft] erin en spreekt niet tot mij"},{"SurahNumber":23,"VerseNumber":109,"Text":"Er was een groep van Mijn dienaren die gewoonlijk zeiden: 'Onze Heer, wij geloven, vergeef ons dan en heb erbarmen met ons; U bent de beste van de barmhartigen"},{"SurahNumber":23,"VerseNumber":110,"Text":"Maar jullie maakten hen belachelijk, totdat zij jullie daardoor lieten vergeten aan Mij te denken. En jullie lachten hen uit"},{"SurahNumber":23,"VerseNumber":111,"Text":"Ik beloon hen vandaag, omdat zij geduldig hebben volhard, zodat zij het zijn die triomferen"},{"SurahNumber":23,"VerseNumber":112,"Text":"Hij zegt: \"Hoe lang heeft het voor jullie in de aarde geduurd, hoeveel jaar"},{"SurahNumber":23,"VerseNumber":113,"Text":"Zij zeggen: \"Het heeft voor ons een dag of een paar dagen geduurd, vraag maar aan hen die kunnen tellen"},{"SurahNumber":23,"VerseNumber":114,"Text":"Hij zegt: \"Het heeft voor jullie inderdaad slechts kort geduurd. Als jullie het maar wisten"},{"SurahNumber":23,"VerseNumber":115,"Text":"Of dachten jullie dan dat Wij jullie als een spel geschapen hebben en dat jullie niet tot Ons terug worden gebracht"},{"SurahNumber":23,"VerseNumber":116,"Text":"Hoogverheven is God, de ware koning. Er is geen god dan Hij, de Heer van de edele troon"},{"SurahNumber":23,"VerseNumber":117,"Text":"En als iemand naast God een andere god aanroept, waarvoor hij geen bewijs heeft, dan is zijn afrekening bij zijn Heer; het zal de ongelovigen niet welgaan"},{"SurahNumber":23,"VerseNumber":118,"Text":"En zeg: \"Mijn Heer, vergeef mij en heb erbarmen; U bent de beste van de barmhartigen"}]}