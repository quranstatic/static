{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":37,"VerseNumber":1,"Text":"၁။\tစီတန်းနေသောသူတို့။"},{"SurahNumber":37,"VerseNumber":2,"Text":"၂။\tတဖန်ရှိုင်တန်မိုက်ကို ငေါက်ငမ်းမောင်းနှင်ထုတ်ပစ်သောသူတို့။"},{"SurahNumber":37,"VerseNumber":3,"Text":"၃။\tတဖန်တရားသံဝေဂရရာရကြောင်း ကျမ်းမြတ်ကုရ်အာန်ကို ဖတ်ရွတ်လေ့လာသောသူတို့၊ ဤသူအပေါင်းကို စဉ်းစားဆင်ခြင်လျက် ငါအရှင်မြတ်၏ တန်ခိုးတော်၊ ဂုဏ်တော်ကို အောက်မေ့သတိရကြလော့။"},{"SurahNumber":37,"VerseNumber":4,"Text":"၄။\tမှတ်သားကြလော့၊ သင်၏အရှင်သခင်သည် တစ်ဆူတည်းအထီးထီးတည်တော်မူ၏။"},{"SurahNumber":37,"VerseNumber":5,"Text":"၅။\tအရှင်မြတ်သည် မိုးမြေနှင့် မိုးမြေစပ်ကြား ရှိရှိသမျှတို့၏ အရှင်သခင်၊ နေ့ထွက်ပေါ်လာရသောစက်ဝန်း၏ အရှင်သခင်ဖြစ်တော်မူ၏။"},{"SurahNumber":37,"VerseNumber":6,"Text":"၆။\tမှတ်သားကြလော့၊ ငါအရှင်မြတ်သည် ကမ္ဘာမြေပြင်နှင့်အနီးဆုံးသောမိုးကောင်းကင်ကို နေလနက္ခတ်တာရာ တို့ဖြင့် တန်ဆာဆင်ထားတော်မူ၏။"},{"SurahNumber":37,"VerseNumber":7,"Text":"၇။\tထောင်ထားခြားနားသောမာရ်နတ်၏ နှောက်ယှက်ခြင်းမှ ကင်းလွတ်အောင် မိုးကောင်းကင်ကို ကာကွယ်စောင့် ရှောက်ထားတော်မူ၏။"},{"SurahNumber":37,"VerseNumber":8,"Text":"၈။\tထို့ကြောင့်ရှိုင်တန်မာရ်နတ်နှင့် ၎င်း၏ ဘက်တော်သားတို့သည် ကောင်းကင်ဘုံအထပ်ထပ်၌ ကောင်းကင်တမန် တော်အကြီးအကဲတို့ပြောဆိုဆွေးနွေးသည်ကို အလျင်းနားမထောင်ရကြချေ၊ အကြောင်းမူကား ထိုနတ်မိုက် တို့အား လေးဖက်လေးတန်အဘက်ဘက်မှ မီးလက်နက်တို့ဖြင့် ပစ်ခတ်ခြင်းကြောင့်ဖြစ်၏။"},{"SurahNumber":37,"VerseNumber":9,"Text":"၉။\tထို့အပြင်၎င်းမာရ်နတ်တို့သည် အပေါင်းအဖော်မရှိ၊ သပိတ်မှောက်ခြင်းခံရပြီးလျှင် ငရဲမီးထဲတွင် အမြဲလောင်ကျွမ်း ရသူများဖြစ်ကြ၏။"},{"SurahNumber":37,"VerseNumber":10,"Text":"၁ဝ။\tမည်သည့်မာရ်နတ်မဆို တခါတရံတိတ်တဆိတ်ကောင်းကင်သို့ ခိုးတက်လာပြီးလျှင် ကောင်းူကင်တမန်တို့၏ ဆွေးနွေးပွဲကို နာအာရုံခံမည်ရှိရာ အရှိန်အလျှံရဲရဲညီသောမီးလက်နက်တို့သည် ၎င်း၏နောက်က ထက်ချပ်မကွာ လိုက်ပါ၍ ဖွဲပြာဖြစ်အောင် ကျွမ်းလောင်ပျက်စီးစေ၏။"},{"SurahNumber":37,"VerseNumber":11,"Text":"၁၁။\tအို-တမန်တော်၊ မိစ္ဆာဒိဋ္ဌိတို့အား မေးလော့၊ ဟယ်-အချင်းတို့၊ သင်တို့ကို ဖန်ဆင်းခြင်းက သာလွန်ခဲယဉ်း သလော၊ သို့မဟုတ်ကောင်းကင်မိုးမြေနက္ခတ်တာရာတို့ကို ဖန်ဆင်းခြင်းက သာလွန်ခဲယဉ်းသလော၊ မှတ်သား ကြလော့၊ ငါအရှင်မြတ်သည် သူတို့ကို ရွှံ့မြေစေးမှ ဖန်ဆင်းတော်မူ၏။"},{"SurahNumber":37,"VerseNumber":12,"Text":"၁၂။\tအို-တမန်တော်၊ အမှန်ကိုဆိုသော် သင်သည် သူတို့ပြက်ချော်ပြောင်လှောင်သောအခါ အ့ံသြမိ၏။"},{"SurahNumber":37,"VerseNumber":13,"Text":"၁၃။\tထို့အပြင်သူတို့သည် သမ္မာတရားတော်ကို ကြားနာရသောအခါ ဂရုမစိုက်မထီမဲ့မြင်ပြုကြ၏။"},{"SurahNumber":37,"VerseNumber":14,"Text":"၁၄။\tထို့အပြင်သူတို့သည် နိမိတ်လက္ခဏာအ့ံဖွယ်တော်တစ်ပါးပါးကို မြင်ရသောအခါ ပြက်ချော်ပြောင်လှောင်ဖို့ရာ ကြိုးစားကြ၏။"},{"SurahNumber":37,"VerseNumber":15,"Text":"၁၅။\tထို့အပြင်သူတို့က ကြည့်ကြလော့၊ ဤအရာသည် မျက်လှည့်အတတ်သာတည်းဟု ဆိုကြ၏။"},{"SurahNumber":37,"VerseNumber":16,"Text":"၁၆။\tထို့အပြင်သူတို့က ငါတို့သည် အနိစ္စရောက်၍ ဖုံမှုန့်နှင့် အရိုးများသာဖြစ်ပြီးနောက် တဖန်ရှင်ရဦးမည်လော။"},{"SurahNumber":37,"VerseNumber":17,"Text":"၁၇။\tထို့အပြင်ငါတို့၏ မိဘဘိုးဘွားတို့လည်း ရှင်ပြန်ထမြောက်ရဦးမည်လောဟု မေးကြ၏။"},{"SurahNumber":37,"VerseNumber":18,"Text":"၁၈။\tအို-တမန်တော် ဟောကြားလော့၊ ဟယ်-သူမိုက်တို့၊ သင်တို့နှင့်တကွသင်တို့၏ မိဘဘိုးဘွားသူဟောင်းအားလုံး ပင် အမှန်ရှင်ပြန်ထမြောက်ကြရဦးမည်၊ သင်တို့သည် အရှက်တကွဲရှုံ့ချခြင်းကို ခံရကြလတ့ံ။"},{"SurahNumber":37,"VerseNumber":19,"Text":"၁၉။\tအလွန်ကြီးမားသောအသံကြီးမြည်ဟည်းလာသည်နှင့်တပြိုင်နက် သူတို့ဒိဋ္ဌိမြင်ရ၍။"},{"SurahNumber":37,"VerseNumber":20,"Text":"၂ဝ။\tငါတို့အမှန်ပျက်စီးဆုံးရှုံးရလေစွ၊ ယနေ့မူကား တရားစီရင်တော်မူသောနေ့တော်ကြီးတည်းဟု ညည်းညူကြ၏။"},{"SurahNumber":37,"VerseNumber":21,"Text":"၂၁။\tဤနေ့ကား အမှန်နှင့်အမှား၊ ယုတ်မြတ်နှစ်ပါးခွဲခြားသည့်နေ့တော်ကြီးတည်း၊ သင်တို့သည် ဤနေ့တော်ကြီးကို မယုံမကြည်ငြင်းခုံလေ့ရှိခဲ့ကြ၏။"},{"SurahNumber":37,"VerseNumber":22,"Text":"၂၂၊၂၃၊၂၄။ ထို့အပြင်ကောင်းကင်တမန်တော်ထံသို့ ပြစ်မှုကျူးလွန်သူခဲ့သူများ၊ သူတို့၏ ဇနီးမိန်းမများ၊ အလ္လာဟ်အရှင် မြတ်မှတပါး သူတို့ကိုးကွယ်ခဲ့သောဘုရားတုဘုရားယောင်များအားလုံးကို စုရုံး၍ ငရဲလမ်းကို ညွှန်ပြကြလော့၊ သူတို့ကို စစ်ကြောစီရင်ဖို့ရာ ရပ်တန့်၍ ထားကြလော့ဟု ဗျာဒိတ်တော်လာ၏၊"},{"SurahNumber":37,"VerseNumber":23,"Text":"၂၂၊၂၃၊၂၄။ ထို့အပြင်ကောင်းကင်တမန်တော်ထံသို့ ပြစ်မှုကျူးလွန်သူခဲ့သူများ၊ သူတို့၏ ဇနီးမိန်းမများ၊ အလ္လာဟ်အရှင် မြတ်မှတပါး သူတို့ကိုးကွယ်ခဲ့သောဘုရားတုဘုရားယောင်များအားလုံးကို စုရုံး၍ ငရဲလမ်းကို ညွှန်ပြကြလော့၊ သူတို့ကို စစ်ကြောစီရင်ဖို့ရာ ရပ်တန့်၍ ထားကြလော့ဟု ဗျာဒိတ်တော်လာ၏၊"},{"SurahNumber":37,"VerseNumber":24,"Text":"၂၂၊၂၃၊၂၄။ ထို့အပြင်ကောင်းကင်တမန်တော်ထံသို့ ပြစ်မှုကျူးလွန်သူခဲ့သူများ၊ သူတို့၏ ဇနီးမိန်းမများ၊ အလ္လာဟ်အရှင် မြတ်မှတပါး သူတို့ကိုးကွယ်ခဲ့သောဘုရားတုဘုရားယောင်များအားလုံးကို စုရုံး၍ ငရဲလမ်းကို ညွှန်ပြကြလော့၊ သူတို့ကို စစ်ကြောစီရင်ဖို့ရာ ရပ်တန့်၍ ထားကြလော့ဟု ဗျာဒိတ်တော်လာ၏၊"},{"SurahNumber":37,"VerseNumber":25,"Text":"၂၅။\tအလ္လာဟ်အရှင်မြတ်က ဟယ်-မိစ္ဆာမိုက်အပေါင်းတို့၊ သင်တို့သည် ယခုအခါတစ်ယောက်ကို တစ်ယောက် မထောက်ပံမကယ်ဆယ်နိုင်လောက်အောင် အဘယ်အဖြစ်သို့ ဆိုက်ရောက်နေကြသနည်းဟု မေးတော်မူ၏။"},{"SurahNumber":37,"VerseNumber":26,"Text":"၂၆။\tထိုနေ့တော်ကြီး၌ သူတို့သည် မာနမကြီးပဲ ညှိုးငယ်ကျိုးနွံသောစိတ်ဖြင့် ဦးညွှတ်ချ၍ အမိန့်တော်ကို နာယူကြ၏။"},{"SurahNumber":37,"VerseNumber":27,"Text":"၂၇။\tထို့အပြင်သူတို့အနက် အချို့က အချို့အပါးသို့ ချဉ်းကပ်၍ အချင်းချင်းမေးမြန်းပြောဆိုကြ၏။"},{"SurahNumber":37,"VerseNumber":28,"Text":"၂၈။ မေးမြန်းပုံမှာ မိတ်ဆွေတို့၊ သင်တို့သည် ငါတို့ထံ မကြာခဏလာ၍ ငါတို့လမ်းမှားရောက်အောင် သွေးဆောင် လှည့်ဖြားလေ့ရှိခဲ့ကြ၏။"},{"SurahNumber":37,"VerseNumber":29,"Text":"၂၉။ အချို့သူမိုက်တို့က တုံ့ပြန်ချေဆိုသည်မှာ ဟယ်-အချင်းတို့၊ ငါတို့ဖျားယောင်းသွေးဆောင်ခြင်းကို မပြုချေ၊ သို့သော်သင်တို့သည် မိမိအလိုအလျောက်မယုံကြည်သူများဖြစ်ကြ၏။"},{"SurahNumber":37,"VerseNumber":30,"Text":"၃ဝ။\tငါတို့သည် သင်တို့အပေါ်၌ သြဇာမညောင်းချေ၊ သို့သော်သင်တို့သည် မိမိစိတ်အလိုကို လိုက်သောသူများ ဖြစ်ကြ၏။"},{"SurahNumber":37,"VerseNumber":31,"Text":"၃၁။\tယခုမူကားငါတို့၏ အရှင်သခင်၏ ဗျာဒိတ်တော်သည် ငါတို့အတွက် ပြည့်စုံတော်မူပြီ၊ စင်စစ်အားဖြင့်ငါတို့သည် အပြစ်ဒဏ်၏ အရသာကို မြိန်ရှက်စွာမြည်းရဖို့နီးလာပြီ။"},{"SurahNumber":37,"VerseNumber":32,"Text":"၃၂။\tယင်းသို့ငါတို့သည် သင်တို့အား လမ်းမှားသို့ သွေးဆောင်ခဲ့လေ၏၊ အမှန်မှာ ငါတို့ကိုယ်ကပင် လမ်းမှားရောက်နေ သူများဖြစ်ကြသည်။"},{"SurahNumber":37,"VerseNumber":33,"Text":"၃၃။\tမှတ်သားကြလော့၊ ထိုနေ့တော်ကြီး၌ သူတို့သည် အပြစ်ဒဏ်တော်ကို အတူတကွခံစားကြရ၏။"},{"SurahNumber":37,"VerseNumber":34,"Text":"၃၄။\tမှတ်သားကြလော့၊ ငါအရှင်မြတ်သည် အပြစ်ရှိသူများကို ယင်းကဲ့သို့စီရင်တော်မူ၏။"},{"SurahNumber":37,"VerseNumber":35,"Text":"၃၅။\tအကြောင်းမူကားသူတို့သည် အလ္လာဟ်အရှင်မြတ်မှတပါး အခြားအရှင်သခင်မရှိချေဟု ဟောကြားသောအခါ မယုံကြည်မထီလေးစားပြုကြ၏။"},{"SurahNumber":37,"VerseNumber":36,"Text":"၃၆။\tထို့အပြင်မေးကြသည်မှာ လင်္ကာဆရာအရူးတစ်ယောက်အတွက်ကြောင့် ငါတို့သည် မိမိတို့မိရိုးဖလာဘုရားများကို စွန့်ပစ်ကြမည်လော။"},{"SurahNumber":37,"VerseNumber":37,"Text":"၃၇။\tစင်စစ်အားဖြင့် တမန်တော်သည် သမ္မာတရားတော်ကို ယူဆောင်လာ၏၊ သူ့ထက်အလျင်ပွင့်တော်မူသောတမန် တော်များကိုလည်း တမန်တော်အစစ်ဟု ထောက်ခံ၏။"},{"SurahNumber":37,"VerseNumber":38,"Text":"၃၈။ မှတ်သားကြလော့၊ သင်တို့သည် ယခုအလွန်ပြင်းပြနာကျင်ဖွယ်သောအပြစ်ဒဏ်၏အရသာကို မြိန်ရှက်စွာမြည်း ကြလော့။"},{"SurahNumber":37,"VerseNumber":39,"Text":"၃၉။\tသင်တို့ပြုကျင့်ခဲ့သောအမှုများမှအပ အခြားအမှုအတွက် သင်တို့ကို လက်စားချေတော်မူသည်မဟုတ်ချေ။"},{"SurahNumber":37,"VerseNumber":40,"Text":"၄ဝ။\tသို့သော်အလ္လာဟ်အရှင်မြတ်အား စိတ်နှလုံးအကြွင်းမဲ့ကိုးကွယ်သော ကျေးတော်မျိုး ကျွန်တော်မျိုးတို့မူကား ယင်းသို့အပြစ်ဒဏ်မခံစားရပေ။"},{"SurahNumber":37,"VerseNumber":41,"Text":"၄၁။\tသူတို့အဖို့အရာ ထင်ရှားကျော်ဇောသောဘောဇဉ်ရိက္ခာအသင့်ရှိ၏။"},{"SurahNumber":37,"VerseNumber":42,"Text":"၄၂၊၄၃။\tသစ်သီးဝလံများ၊ ထို့အပြင်သူတို့သည် သုခဥယျာဉ်တော်များ၌ ဂုဏ်ပြုခြင်း၊ ချီးမြှင့်ခြင်းခံရကြလတ့ံ။"},{"SurahNumber":37,"VerseNumber":43,"Text":"၄၂၊၄၃။\tသစ်သီးဝလံများ၊ ထို့အပြင်သူတို့သည် သုခဥယျာဉ်တော်များ၌ ဂုဏ်ပြုခြင်း၊ ချီးမြှင့်ခြင်းခံရကြလတ့ံ။"},{"SurahNumber":37,"VerseNumber":44,"Text":"၄၄။\tသူတို့သည် ပလ္လင်တော်များပေါ်၌ မျက်နှာချင်းဆိုင်၍ စံစားကြရလတ့ံ။"},{"SurahNumber":37,"VerseNumber":45,"Text":"၄၅။\tပန်းထွက်နေသောစမ်းရေးပါသောခွက်ကို သူတို့အား တစ်ယောက်စီ တစ်ယောက်အလှည့်ကျပေးလတ့ံ။"},{"SurahNumber":37,"VerseNumber":46,"Text":"၄၆။\tထိုစမ်းရေသည် ဖြူစင်၍ သောက်သူတို့အား အလွန်နှစ်သက်ဖွယ်သောအရသာကို ပေး၏။"},{"SurahNumber":37,"VerseNumber":47,"Text":"၄၇။\tထိုစမ်းရေကို သောက်စားခြင်းကြောင့် ဥိးခေါင်းခဲခြင်း၊ မူးယစ်ခြင်းမရှိ၊ သုံးစွဲသူတို့ကို အရူးအပေါကဲ့သို့ ဖြစ်စေသည်မဟုတ်ချေ။"},{"SurahNumber":37,"VerseNumber":48,"Text":"၄၈။\tထို့အပြင်အလွန်ချစ်ဖွယ်သောမျက်စိမျက်ခုံးရှိ၍ အိန္ဒြေရရကြည့်ရှုသောနတ်ကညာများလည်း ၎င်းတို့အပါးခစား လျက် ရှိကြ၏။"},{"SurahNumber":37,"VerseNumber":49,"Text":"၄၉။\tထိုနတ်ကညာတို့၏ မျက်လုံးမှာ ဖုံးအုပ်ထားသောငှက်ကုလားအုတ်ဥများကဲ့သို့ သန့်ရှင်းကြည်လင်ကြ၏။"},{"SurahNumber":37,"VerseNumber":50,"Text":"၅ဝ။\tထို့အပြင်ထိုနိဗ္ဗာန်ဘုံတွင် စံစားရသူတို့သည် တစ်ဥိးဘက်သို့ တစ်ဦးကပ်လာကြပြီးလျှင် အလ္လာပသလ္လာပ ပြုကြ၏။"},{"SurahNumber":37,"VerseNumber":51,"Text":"၅၁၊၅၂၊၅၃။ ထို့အပြင်သူတို့အနက် တစ်ပါးက တရားသံပြောဆိုသည်မှာ အဆွေတို့၊ ငါ့မှာ အဆွေခင်ပွန်းတစ်ယောက်ရှိ၏၊ သင်သည် တမန်တော်၏ တရားဒေသနာကို အမှန်ယုံကြည်သူများအနက်\tတစ်ဦးဖြစ်သလောဟု သူသည် ငါ့အား မေးလေ့ရှိ၏၊ ငါတို့သည် သေကြေပျက်စီး၍ မြေမှုန့်နှင့် အရိုးများသာဖြစ်သောအခါ တဖန်ရှင်ပြန်ထ မြောက်နိုင်ပါဦးမည်လောဟု သူက ဆက်လက်မေးလေ့ရှိ၏။"},{"SurahNumber":37,"VerseNumber":52,"Text":"၅၁၊၅၂၊၅၃။ ထို့အပြင်သူတို့အနက် တစ်ပါးက တရားသံပြောဆိုသည်မှာ အဆွေတို့၊ ငါ့မှာ အဆွေခင်ပွန်းတစ်ယောက်ရှိ၏၊ သင်သည် တမန်တော်၏ တရားဒေသနာကို အမှန်ယုံကြည်သူများအနက် တစ်ဦးဖြစ်သလောဟု သူသည် ငါ့အား မေးလေ့ရှိ၏၊ ငါတို့သည် သေကြေပျက်စီး၍ မြေမှုန့်နှင့် အရိုးများသာဖြစ်သောအခါ တဖန်ရှင်ပြန်ထ မြောက်နိုင်ပါဦးမည်လောဟု သူက ဆက်လက်မေးလေ့ရှိ၏။"},{"SurahNumber":37,"VerseNumber":53,"Text":"၅၁၊၅၂၊၅၃။ ထို့အပြင်သူတို့အနက် တစ်ပါးက တရားသံပြောဆိုသည်မှာ အဆွေတို့၊ ငါ့မှာ အဆွေခင်ပွန်းတစ်ယောက်ရှိ၏၊ သင်သည် တမန်တော်၏ တရားဒေသနာကို အမှန်ယုံကြည်သူများအနက် တစ်ဦးဖြစ်သလောဟု သူသည် ငါ့အား မေးလေ့ရှိ၏၊ ငါတို့သည် သေကြေပျက်စီး၍ မြေမှုန့်နှင့် အရိုးများသာဖြစ်သောအခါ တဖန်ရှင်ပြန်ထ မြောက်နိုင်ပါဦးမည်လောဟု သူက ဆက်လက်မေးလေ့ရှိ၏။"},{"SurahNumber":37,"VerseNumber":54,"Text":"၅၄။\tထိုတရားသံပါသူက အဆွေတို့၊ သင်တို့ကြည့်ကြမည်လောဟု မေး၏။"},{"SurahNumber":37,"VerseNumber":55,"Text":"၅၅။\tထိုသို့ပြောဆိုလျက် အောက်သို့ ငုံ့ရှုလိုက်ရာ မိမိ၏မိတ်ဆွေဟောင်းကို ငရဲတွင်းကြီးတွင် မြင်ရ၏။"},{"SurahNumber":37,"VerseNumber":56,"Text":"၅၆။\tထိုအခါနိဗ္ဗာန်သားက မိတ်ဆွေငရဲသားအား ပြောသည်မှာ မိတ်ဆွေ ငါသည် အလ္လာဟ်အရှင်မြတ်ကို တိုင်တည်၍ ပြော၏၊ သင်၏ ဖျားယောင်းသွေးဆောင်မှုကြောင့် ငါသည် ပျက်စီးဆုံးရှုံးရာသို့ ရောက်ဖို့ လက်မတင်ကလေးသာ လိုလေ၏။"},{"SurahNumber":37,"VerseNumber":57,"Text":"၅၇။\tငါ၏ အရှင်သခင်ကသာလျှင် အကယ်၍ငါ့ကို ကောင်းကြီးမင်္ဂလာပေးသနားတော်မမူခဲ့ပါလျှင် ငါသည်လည်း ငရဲသို့ လားသောလူတို့အထဲတွင် ပါဝင်ရလတ့ံ။"},{"SurahNumber":37,"VerseNumber":58,"Text":"၅၈၊၅၉။\tအကျွနု်််ပ်တို့သည် ပထမကွယ်လွန်သေဆုံးပြီးနောက် နောက်တခါမသေရတော့ဘူးလားမဟုတ်လား၊ ထို့အပြင် အကျွနု်ပ်တို့ကို အပြစ်ဒဏ်မခတ်တော့ဘူးမဟုတ်လား။"},{"SurahNumber":37,"VerseNumber":59,"Text":"၅၈၊၅၉။\tအကျွနု်််ပ်တို့သည် ပထမကွယ်လွန်သေဆုံးပြီးနောက် နောက်တခါမသေရတော့ဘူးလားမဟုတ်လား၊ ထို့အပြင် အကျွနု်ပ်တို့ကို အပြစ်ဒဏ်မခတ်တော့ဘူးမဟုတ်လား။"},{"SurahNumber":37,"VerseNumber":60,"Text":"၆ဝ။\tမှတ်သားကြလော့၊ နိဗ္ဗာန်ဘုံတွင် ဤသို့ခံစားရခြင်းသည် အောင်မြင်ခြင်းအပေါင်းတို့၌ အထွဋ်အခေါင်ဖြစ်၏။"},{"SurahNumber":37,"VerseNumber":61,"Text":"၆၁။\tထို့ကြောင့်ကြိုးစားအားထုတ်သူတို့သည် ယင်းအောင်မြင်မှုရရှိဖို့ရာ ကြိုးစားအားထုတ်ကြလော့။"},{"SurahNumber":37,"VerseNumber":62,"Text":"၆၂။\tဤသို့ဧည့်ခံခြင်းသည် သာလွန်ကောင်းမြတ်သလော၊ သို့မဟုတ် ရှားစောင်းကြီးပင်နှင့် ဧည့်ခံခြင်းက သာလွန် ကောင်းမြတ်သလော။"},{"SurahNumber":37,"VerseNumber":63,"Text":"၆၃။\tမှတ်သားကြလော့၊ ငါအရှင်မြတ်သည် ရှားစောင်းကြီးပင်ကို အမှားပြုသူဒုစရိုက်ကောင်များအား ညှင်းဆဲဖို့ရာ စီရင်ထားတော်မူ၏။"},{"SurahNumber":37,"VerseNumber":64,"Text":"၆၄။\tမှတ်သားကြလော့၊ ဤသစ်ပင်သည် အဝီစိငရဲအလယ်တွင် ပေါက်ရောက်သောအပင်ဖြစ်၏။"},{"SurahNumber":37,"VerseNumber":65,"Text":"၆၅။\tထိုအပင် အသီးသည် ရှိုင်တန်မာရ်နတ်တို့၏ ဦးခေါင်းကဲ့သို့ဖြစ်၏။"},{"SurahNumber":37,"VerseNumber":66,"Text":"၆၆။\tထို့အပြင်မှတ်သားကြလော့၊ ငရဲသားတို့သည် ဤအသီးကို မုချစားသုံးရ၏၊ သူတို့၏ ဝမ်းများကို ဤအသီးနှင့် ဖြည့်ကြရ၏။"},{"SurahNumber":37,"VerseNumber":67,"Text":"၆၇။\tထို့နောက်မှတ်သားကြလော့၊ သူတို့သည် ကျိုကျိုက်ဆူသောရေပူကို သောက်ကြရ၏။"},{"SurahNumber":37,"VerseNumber":68,"Text":"၆၈။\tထို့နောက်မှတ်သားကြလော့၊ သူတို့သည် အဝီစီငရဲသို့ ဧကန်ပြန်ကြရ၏။"},{"SurahNumber":37,"VerseNumber":69,"Text":"၆၉။\tသူတို့သည် မိမိတို့၏ မိဘဘိုးဘွားတို့ကို လမ်းမှားပေါ်တွင် အမှန်တွေ့ကြ၏။"},{"SurahNumber":37,"VerseNumber":70,"Text":"၇ဝ။\tသူတို့သည် မိဘဘိုးဘွားတို့၏ ခြေရာကို အလောတကြီးနင်းလိုက်ကြ၏။"},{"SurahNumber":37,"VerseNumber":71,"Text":"၇၁။\tထို့အပြင်အမှန်ကိုဆိုသော် ၎င်းတို့အလျင်ရှေးလူဟောင်အဆက်ဆက်တို့တွင် အရေအတွက်များစွာသောသူတို့ သည် လမ်းမှားသို့ ရောက်ကြပြီ။"},{"SurahNumber":37,"VerseNumber":72,"Text":"၇၂။ ထို့အပြင်ငါအရှင်မြတ်သည် ထိုလူဟောင်းများထံ အပြစ်ဒဏ်အကြောင်းသတိပေးဟောပြောသောတမန်တော် များကို မုချဧကန်စေလွှတ်တော်မူလေပြီ။"},{"SurahNumber":37,"VerseNumber":73,"Text":"၇၃။\tထို့ကြောင့်သတိပေးဆုံးမခံရသူအပေါင်းတို့သည် အဆုံးသတ်၌ အဘယ်အဖြစ်သို့ ရောက်ကြသည်ကို ကြည့်ရှု ကြလော့။"},{"SurahNumber":37,"VerseNumber":74,"Text":"၇၄။\tသို့သော်အလ္လာဟ်အရှင်မြတ်အား ထက်သန်သောစိတ်သဘောနှင့် အမြတ်တနိုးကိုးကွယ်သောကျေးတော်မျိုး ကျွန်တော်မျိုးတို့မူကား အပြစ်ဒဏ်မထိရချေ။"},{"SurahNumber":37,"VerseNumber":75,"Text":"၇၅။\tထို့အပြင်တမန်တော်နူဟိုသည် ငါ့အထံတော်၌ မုချဧကန်ဆုတောင်းလေ၏၊ သူ၏ ပန်ကြားလွှာကို နာကြားတော် မူသောအခါ အရှင်သည် မဟာဂရုဏာတော်ရှင်ဖြစ်တော်မူ၏။"},{"SurahNumber":37,"VerseNumber":76,"Text":"၇၆။\tထို့အပြင်ငါသည် သူနှင့်တကွအိမ်သူအိမ်သားတို့ကို အလွန်ကြီးလှသောဘေးဥပါဒ်မှ ကယ်နှုတ်တော်မူ၏။"},{"SurahNumber":37,"VerseNumber":77,"Text":"၇၇။\tထို့အပြင်ငါသည် သူ၏အဆက်အနွယ်သားမြေးများကို အသက်နှင့်ခြွင်းချန်ထားတော်မူ၏။"},{"SurahNumber":37,"VerseNumber":78,"Text":"၇၈။\tထို့အပြင်ငါသည် နောင်လာနောက်သားများကို သူ့အား မေတ္တာပို့စေတော်မူ၏။"},{"SurahNumber":37,"VerseNumber":79,"Text":"၇၉။\tထိုသူတို့ပို့ရသောဆုတောင်းမေတ္တာစကားမှာ ခပ်သိမ်းကုန်သောလူသားအပေါင်းတို့တွင် တမန်တော်နူဟိုအပေါ်သို့ အေးချမ်းသာယာခြင်းမင်္ဂလာကျရောက်ပါစေသောဝ်ဟူ၍ ဖြစ်သည်။"},{"SurahNumber":37,"VerseNumber":80,"Text":"၈ဝ။\tမှတ်သားကြလော့၊ သူတော်စင်သူတော်ကောင်းတို့အား ငါသည် ယင်းကဲ့သို့အောင်ဆုမင်္ဂလာပေးသနားတော်မူ၏။"},{"SurahNumber":37,"VerseNumber":81,"Text":"၈၁။\tမှတ်သားကြလော့၊ တမန်တော်နူဟိုသည် ငါ၏သမ္မာတရားတော်ကို ယုံကြည်သောကျေးတော်မျိုးကျွန်တော်မျိုး တွင် အပါအဝင်ဖြစ်၏။"},{"SurahNumber":37,"VerseNumber":82,"Text":"၈၂။\tထိုအခါငါသည် အခြားသောမိစ္ဆာဒိဋ္ဌိအသင်းသားများကို ရေတွင် နစ်မြုပ်သေစေတော်မူ၏။"},{"SurahNumber":37,"VerseNumber":83,"Text":"၈၃။\tထို့အပြင်မှတ်သားကြလော့၊ တမန်တော်အေဗရာဟမ်သည် တမန်တော်နူဟို၏ ဘာသာအယူဝါဒကို လက်ခံသူ ဖြစ်၏။"},{"SurahNumber":37,"VerseNumber":84,"Text":"၈၄။\tတမန်တော်အေဗရာဟမ်သည် မိမိ၏ အရှင်သခင်အထံတော်သို့ သန့်ရှင်းစင်ကြယ်သောစိတ်နှလုံးနှင့် ချဉ်းကပ်၏။"},{"SurahNumber":37,"VerseNumber":85,"Text":"၈၅။\tသူသည် မိမိ၏အဘနှင့် အမျိုးသားတို့အား သင်တို့မည်သည်ကို ခဝပ်ကိုးကွယ်ကြသည်သနည်းဟု မေး၏။"},{"SurahNumber":37,"VerseNumber":86,"Text":"၈၆။\tအလ္လာဟ်အရှင်မြတ်မှတပါး အခြားဘုရားတုဘုယောင်ကို ဝတ်ပြုသည့်မိစ္ဆာအယူဝါဒကို သင်တို့နှစ်သက်လိုလား ကြသလော။"},{"SurahNumber":37,"VerseNumber":87,"Text":"၈၇။\tအနန္တစကြဝဠာတို့၏ အရှင်သခင်အား သင်တို့အဘယ်ကဲ့သို့ ထင်မှတ်ကြသနည်းဟုလည်း မေး၏။"},{"SurahNumber":37,"VerseNumber":88,"Text":"၈၈။\tထို့အပြင်သူသည် ကြယ်နက္ခတ်တာရာကို မော်ကြည့်၏။"},{"SurahNumber":37,"VerseNumber":89,"Text":"၈၉။\tထို့နောက်အချင်းတို့၊ ငါ ကိုယ်လက်မအီမသာဖြစ်ကြ၏။"},{"SurahNumber":37,"VerseNumber":90,"Text":"၉ဝ။\tထိုအခါသူတို့သည် တမန်တော်အီဗရာဟင်ကို ကျောပေးပြီး ထွက်ခွာသွားကြ၏။"},{"SurahNumber":37,"VerseNumber":91,"Text":"၉၁။\tထိုအခါသူတို့သည် တမန်တော်အေဗရာဟမ်သည် သူတို့၏ဘုရားတုဘုရားယောင်များရှိရာသို့ သွား၍ အို-ဆင်းတုရုပ်ပွားဘုရားများတို့၊ ဘောဇဉ်ချိုချဉ်ရသာများကို သုံးစားမည်မဟုတ်လော။"},{"SurahNumber":37,"VerseNumber":92,"Text":"၉၂။ သင်တို့သည် စကားလည်းမဆိုပဲ နေကြသည်မှာ အကြောင်းအသို့နည်းဟု ဆို၏။"},{"SurahNumber":37,"VerseNumber":93,"Text":"၉၃။\tယင်းသို့ဆိုပြီးလျှင် ရုပ်ပွားဆင်းတုများကို လင်္ကျာလက်နှင့် ရိုက်ချိုး၏။"},{"SurahNumber":37,"VerseNumber":94,"Text":"၉၄။\tထိုအခါသူတို့၏လူတို့သည် သူ့ထံသို့ ပြေးလာကြ၏။"},{"SurahNumber":37,"VerseNumber":95,"Text":"၉၅။\tထိုအခါတမန်တော်အေဗရာဟမ်က ဟယ်-အချင်းတို့၊ သင်တို့သည် မိမိလက်ဖြင့် ထုလုပ်သောရုပ်ပွားဆင်းူတု များကို ဘုရားအမှတ်ဖြင့် ဆည်းကပ်ကိုးကွယ်ကြသလော။"},{"SurahNumber":37,"VerseNumber":96,"Text":"၉၆။\tအလ္လာဟ်အရှင်မြတ်သည် သင်တို့ကိုလည်းကောင်း၊ သင်တို့ပြုအပ်သောအရာများကိုလည်းကောင်း၊ ဖန်ဆင်း တော်မူ၏ဟု ပြော၏။"},{"SurahNumber":37,"VerseNumber":97,"Text":"၉၇။\tထိုအခါမိစ္ဆာယုတ်တို့အချင်းချင်းးပြောကြသည်မှာ အို-အချင်းတို့၊ အေဗရာဟမ်အတွက် အဆောက်အဦးတစ်ခု ဆောက်၍ သူ့ကို ညီးညီးတောက်လောင်နေသောမီးပုံထဲသို့ ပစ်ချကြစို့။"},{"SurahNumber":37,"VerseNumber":98,"Text":"၉၈။\tထိုမိစ္ဆာမိုက်တို့သည် တမန်တော်အေဗရာဟမ်ကို ယင်းကဲ့သို့သတ်ဖြတ်ရန် ဥပါယ်တမည်တစ်ခုကြံစည်ကြ၏၊ သို့သော်ငါအရှင်မြတ်သည် သူတို့အား ဆုံးရှုံးအောက်ကျစေတော်မူ၏၊ အနိမ့်ဆုံးသို့ ချတော်မူ၏။"},{"SurahNumber":37,"VerseNumber":99,"Text":"၉၉။\tထို့နောက်တမန်တော်က ၎င်းတို့အား ပြောဆိုသည်မှာ ဟယ်-အချင်းတို့၊ မှတ်သားကြလော့၊ ငါသည် သမ္မာ တရားလမ်းတော်ကို ပြတော်မူသောမိမိ၏ ကျေးဇူးတော်သခင်အထံတော်သို့ သွားနေသည်။"},{"SurahNumber":37,"VerseNumber":100,"Text":"၁ဝဝ။\tအို-အကျွနု်ပ်၏ အရှင်သခင်၊ အကျွနု်ပ်အား သားကောင်းသားမြတ်တစ်ယောက်ပေးသနားတော်မူပါဟု ဆုပန်၏။"},{"SurahNumber":37,"VerseNumber":101,"Text":"၁ဝ၁။\tထိုအခါ ငါသည် သူ့အား နူးည့ံသိမ်မွေ့သောသားရတနာတစ်ပါးကို သနားတော်မူမည့်သုမင်္ဂလာသတင်းကို ပေးတော်မူ၏။"},{"SurahNumber":37,"VerseNumber":102,"Text":"၁ဝ၂။\tသတို့သားသည် ခမည်းတော်နှင့်အတူတကွသွားလာနိုင်သောအရွယ်သို့ ရောက်သောအခါ အေဗရာဟမ်က အို-ချစ်သား၊ ငါသည် သင့်အား ယဇ်ပူဇော်ရမည်ဟု အိပ်မက်မြင်မက်၏၊ ထို့ကြောင့်ချစ်သား၊ အဘယ်သဘော ရသနည်းဟု သားတော်အား ပြောဆို၏၊ သားတော်က ကျေးဇူးရှင်ခမည်းတော်၊ ခမည်းတော်အား အလ္လာဟ် အရှင်မြတ်က အိပ်မက်အားဖြင့် ပေးတော်မူသောဗျာဒိတ်အမိန့်တော်အတိုင်း ပြုတော်မူပါ၊ အလ္လာဟ်အရှင်မြတ် အလိုတော်ရှိပါလျှင် ခမည်းတော်သည် အကျွနု်ပ်အား မတုန်မလှုပ်မြဲမြံတည်ကြည်သူအဖြစ်နှင့်ပင် တွေ့ရပါ လိမ့်မည်ဟု ဆို၏။"},{"SurahNumber":37,"VerseNumber":103,"Text":"၁ဝ၃။\tယင်းသို့သားခမည်းနှစ်ဦးစလုံးပင် ငါ့အား ကျိုးနွံ၍ သားတော်ကို ယဇ်ပူဇော်ဖို့ရာ မြေပေါ်တွင် မှောက်လျက် လဲလျောင်းစေသောအခါ။"},{"SurahNumber":37,"VerseNumber":104,"Text":"၁ဝ၄။\tငါသည် အို-အေဗရာဟမ်ဟု ခေါ်တော်မူ၏။"},{"SurahNumber":37,"VerseNumber":105,"Text":"၁ဝ၅။\tသင်သည် မိမိမြင်မက်သောအိပ်မက်အတိုင်း အမှန်ပြုလေပြီ၊ မှတ်သားကြလော့၊ ငါသည် သူတော်စင်တို့အား ယင်းကဲ့သို့အောင်မှုကို သနားတော်မူ၏။"},{"SurahNumber":37,"VerseNumber":106,"Text":"၁ဝ၆။\tမှတ်သားကြလော့၊ ဤအချက်တော်သည် ကြီးမားသောစုံစမ်းခြင်းတစ်ခုဖြစ်၏။"},{"SurahNumber":37,"VerseNumber":107,"Text":"၁ဝ၇။\tငါသည် ကြီးမားသောယဇ်ကောင်တစ်ကောင်နှင့် ထိုသတို့သားကို ရွေးယူတော်မူ၏။"},{"SurahNumber":37,"VerseNumber":108,"Text":"၁ဝ၈၊၁ဝ၉။ ထို့အပြင်နောင်လာနောက်သားတို့အား တမန်တော်အေဗရာဟမ်ကို ဤသို့မေတ္တာပို့သစေတော်မူ၏၊ တမန် တော်အေဗရာဟမ်အပေါ်သို့ အေးချမ်းသာယာခြင်းမင်္ဂလာတော် သက်ရောက်ပါစေသောဝ်။"},{"SurahNumber":37,"VerseNumber":109,"Text":"၁ဝ၈၊၁ဝ၉။ ထို့အပြင်နောင်လာနောက်သားတို့အား တမန်တော်အေဗရာဟမ်ကို ဤသို့မေတ္တာပို့သစေတော်မူ၏၊ တမန် တော်အေဗရာဟမ်အပေါ်သို့ အေးချမ်းသာယာခြင်းမင်္ဂလာတော် သက်ရောက်ပါစေသောဝ်။"},{"SurahNumber":37,"VerseNumber":110,"Text":"၁၁ဝ။\tယင်းကဲ့သို့ငါသည် သူတော်ကောင်းတို့အား အောင်ဆုမင်္ဂလာပေးသနားတော်မူ၏။"},{"SurahNumber":37,"VerseNumber":111,"Text":"၁၁၁။\tမှတ်သားကြလော့၊ တမန်တော်အေဗရာဟမ်သည် ငါ၏ သမ္မာတရားတော်ကို ယုံကြည်သောကျေးတော်မျိုး ကျွန်တော်မျိုးတို့၏ ဘောင်တွင် အပါအဝင်ဖြစ်၏။"},{"SurahNumber":37,"VerseNumber":112,"Text":"၁၁၂။\tထို့အပြင် ငါသည် သူ့အား အစ္စဟတ်(က်)မည်သော သားကောင်းရတနာကိုလည်း ပေးသနားတော်မူမည်ဟု သတင်းကောင်းကို ပေးတော်မူ၏၊ ထိုအစ္စဟတ်(က်)သည် သူတော်သူမြတ်တို့ဘောင်တွင် ပါဝင်သောတမန်တော် တစ်ပါးဖြစ်၏။"},{"SurahNumber":37,"VerseNumber":113,"Text":"၁၁၃။\tထို့အပြင်ငါသည် တမန်တော်အေဗရာဟမ်နှင့် တမန်တော်အစ္စဟတ်(က်)တို့ကို ကောင်းကြီးမင်္ဂလာပေးသနား တော်မူ၏၊ ထို့အပြင်သူတို့၏ အမျိုးအနွယ်များအနက် အချို့တို့လည်း သုစရိုကောင်းမှုပွားများကြ၏၊ အချို့ တို့လည်း မိမိကိုယ်ကို မိမိအထင်အရှားပြစ်မှားကြ၏။"},{"SurahNumber":37,"VerseNumber":114,"Text":"၁၁၄။\tထို့အပြင်ငါသည် တမန်တော်မူစာနှင့် တမန်တော်ဟာရွန်တို့ကို ကောင်းကြီးမင်္ဂလာပြုတော်မူ၏။"},{"SurahNumber":37,"VerseNumber":115,"Text":"၁၁၅။\tထို့အပြင် ငါသည် ထိုတမန်တော်နှစ်ပါးနှင့် သူတို့အမျိုးသားတို့ကို အလွန်ကြီးကျယ်သောဘေးအန္တရာယ်မှ ကယ်နှုတ်တော်မူ၏။"},{"SurahNumber":37,"VerseNumber":116,"Text":"၁၁၆။\tထို့အပြင်ငါသည် သူတို့အား အောင်မြင်သူများဖြစ်သည့်တိုင်အောင် ကြည့်ရှုစောင်မတော်မူ၏။"},{"SurahNumber":37,"VerseNumber":117,"Text":"၁၁၇။\tထို့အပြင်ငါသည် သူတို့နှစ်ပါးအား အလွန်ကျော်စောထင်ရှားသောကျမ်းတော်ကို ထုတ်ပြန်ပေးသနားူတော်မူ၏။"},{"SurahNumber":37,"VerseNumber":118,"Text":"၁၁၈။\tထို့အပြင် သမ္မာတရားတော်ကိုလည်း ပြသတော်မူ၏။"},{"SurahNumber":37,"VerseNumber":119,"Text":"၁၁၉၊၁၂ဝ။ ထို့အပြင် ငါသည် နောင်လာနောက်သားတို့အား သူတို့ကို တမန်တော်မူစာနှင့် တမန်တော်ဟာရွန်တို့အပေါ်သို့ အေးချမ်းသာယာခြင်းမင်္ဂလာတော်သက်ရောက်ပါစေသောဝ်ဟူ၍ ဆုတောင်းမေတ္တာပို့သစေတော်မူ၏။"},{"SurahNumber":37,"VerseNumber":120,"Text":"၁၁၉၊၁၂ဝ။ ထို့အပြင် ငါသည် နောင်လာနောက်သားတို့အား သူတို့ကို တမန်တော်မူစာနှင့် တမန်တော်ဟာရွန်တို့အပေါ်သို့ အေးချမ်းသာယာခြင်းမင်္ဂလာတော်သက်ရောက်ပါစေသောဝ်ဟူ၍ ဆုတောင်းမေတ္တာပို့သစေတော်မူ၏။"},{"SurahNumber":37,"VerseNumber":121,"Text":"၁၂၁။\tမှတ်သားကြလော့၊ ငါသည် သူတော်ကောင်းတို့အား ယင်းကဲ့သို့အောင်ဆုမင်္ဂလာပေးသနားတော်မူ၏"},{"SurahNumber":37,"VerseNumber":122,"Text":"၁၂၂။\tမှတ်သားကြလော့၊ ဤတမန်တော်နှစ်ပါးသည် ငါ၏ သမ္မာတရားတော်ကို ယုံကြသူတို့ဘောင်တွင် အပါအဝင် ဖြစ်ကြ၏။"},{"SurahNumber":37,"VerseNumber":123,"Text":"၁၂၃။\tတဖန်မှတ်သားကြလော့၊ အီလ်ယားစ်လည်း မုချဧကန်တမန်တော်တို့ဘောင်တွင် အပါအဝင်ဖြစ်၏။"},{"SurahNumber":37,"VerseNumber":124,"Text":"၁၂၄၊၁၂၅၊၁၂၆။ ဤတမန်တော်သည် သူ၏ အမျိုးသားတို့အား ဟယ်-အချင်းတို့၊သင်တို့သည် မကောင်းမှုကို ကာဆီး တွန်းလှန်မည်မဟုတ်ကြသလော၊ သင်တို့သည် ဘအလခေါ် ဆင်းတုရုပ်ပွားကို ဆည်းကပ်ကိုးကွယ်ကြမည်လော၊ သင်တို့၏အရှင်သခင်၊ သင်တို့၏ မိဘဘိုးဘွားတို့၏ အရှင်သခင်၊ ဖန်ဆင်းသူများအနက် အကောင်းဆုံးသော ဖန်ဆင်းသူကို မယုံမကြည်စွန့်လွှတ်ကြမည်လောဟု ဟောကြား၏။"},{"SurahNumber":37,"VerseNumber":125,"Text":"၁၂၄၊၁၂၅၊၁၂၆။ ဤတမန်တော်သည် သူ၏ အမျိုးသားတို့အား ဟယ်-အချင်းတို့၊သင်တို့သည် မကောင်းမှုကို ကာဆီး တွန်းလှန်မည်မဟုတ်ကြသလော၊ သင်တို့သည် ဘအလခေါ် ဆင်းတုရုပ်ပွားကို ဆည်းကပ်ကိုးကွယ်ကြမည်လော၊ သင်တို့၏အရှင်သခင်၊ သင်တို့၏ မိဘဘိုးဘွားတို့၏ အရှင်သခင်၊ ဖန်ဆင်းသူများအနက် အကောင်းဆုံးသော ဖန်ဆင်းသူကို မယုံမကြည်စွန့်လွှတ်ကြမည်လောဟု ဟောကြား၏။"},{"SurahNumber":37,"VerseNumber":126,"Text":"၁၂၄၊၁၂၅၊၁၂၆။ ဤတမန်တော်သည် သူ၏ အမျိုးသားတို့အား ဟယ်-အချင်းတို့၊သင်တို့သည် မကောင်းမှုကို ကာဆီး တွန်းလှန်မည်မဟုတ်ကြသလော၊ သင်တို့သည် ဘအလခေါ် ဆင်းတုရုပ်ပွားကို ဆည်းကပ်ကိုးကွယ်ကြမည်လော၊ သင်တို့၏အရှင်သခင်၊ သင်တို့၏ မိဘဘိုးဘွားတို့၏ အရှင်သခင်၊ ဖန်ဆင်းသူများအနက် အကောင်းဆုံးသော ဖန်ဆင်းသူကို မယုံမကြည်စွန့်လွှတ်ကြမည်လောဟု ဟောကြား၏။"},{"SurahNumber":37,"VerseNumber":127,"Text":"၁၂၇။\tသို့သော်ထိုအမျိုးသားတို့သည် ဤတမန်တော်ကို မယုံကြည်ငြင်းပယ်ကြ၏၊ ထို့ကြောင့်သူတို့သည် အဝီစိငရဲက ခရီးဦးကြိုဆိုခြင်းကို မုချဧကန်ခံကြရလတ့ံ။"},{"SurahNumber":37,"VerseNumber":128,"Text":"၁၂၈။\tသို့သော် အလ္လာဟ်အရှင်မြတ်ကို တစ်ခုတည်းသောစိတ်နှင့် အမြတ်တနိုးကိုးကွယ်သောကျေးတော်မျိုးကျွန်တော် မျိုးတို့မူကား အပြစ်ဒဏ်မထိရချေ။"},{"SurahNumber":37,"VerseNumber":129,"Text":"၁၂၉၊၁၃ဝ။ တဖန်ငါသည် နောင်လာနောက်သားအပေါင်းတို့အား အေးချမ်းသာယာခြင်းမင်္ဂလာတော်ကျရောက်ပါစေသောဝ် ဟူ၍ ဆုတောင်းမေတ္တာပို့သစေတော်မူ၏။"},{"SurahNumber":37,"VerseNumber":130,"Text":"၁၂၉၊၁၃ဝ။ တဖန်ငါသည် နောင်လာနောက်သားအပေါင်းတို့အား အေးချမ်းသာယာခြင်းမင်္ဂလာတော်ကျရောက်ပါစေသောဝ် ဟူ၍ ဆုတောင်းမေတ္တာပို့သစေတော်မူ၏။"},{"SurahNumber":37,"VerseNumber":131,"Text":"၁၃၁။\tမှတ်သားကြလော့၊ ငါသည် ဤသူမွန်တို့အား ယင်းကဲ့သို့အောင်ဆုမင်္ဂလာပေးသနားတော်မူ၏။"},{"SurahNumber":37,"VerseNumber":132,"Text":"၁၃၂။\tမှတ်သားကြလော့၊ တမန်တော်အီလ်ယား(စ်)သည် ငါ၏ သမ္မာတရားတော်ကို ယုံကြည်သူတို့ဘောင်တွင် အပါအဝင်ဖြစ်၏။"},{"SurahNumber":37,"VerseNumber":133,"Text":"၁၃၃။\tတဖန်မှတ်သားကြလော့၊ တမန်တော်လွဒ်သည် ငါစေလွှတ်တော်မူသောတမန်တော်တို့ဘောင်တွင် အမှန်ဧကန် အပါအဝင်ဖြစ်၏။"},{"SurahNumber":37,"VerseNumber":134,"Text":"၁၃၄။\tငါသည် ဤတမန်တော်နှင့် သူ၏ အိမ်သူအိမ်သားအားလုံး တစ်ယောက်မကျန်ကယ်နှုတ်တော်မူ၏။"},{"SurahNumber":37,"VerseNumber":135,"Text":"၁၃၅။\tသို့သော်သူ့အိမ်တွင် ကျန်ရစ်ခဲ့သောသက်ကြီးအိုမတစ်ယောက်ကိုမူကား ကယ်နှုတ်တော်မမူချေ။"},{"SurahNumber":37,"VerseNumber":136,"Text":"၁၃၆။\tထို့နောက်ငါသည် အခြားသူများကို ဖျက်ဆီးပစ်တော်မူ၏။"},{"SurahNumber":37,"VerseNumber":137,"Text":"၁၃၇၊၁၃၈။ တဖန်မှတ်သားကြလော့၊ ကြားနရသူအပေါင်းတို့၊ သင်တို့သည် ၎င်းလူဟောင်းတို့နေထိုင်ဖူးသောမြို့ဟောင်း ရွာဟောင်းများသို့ နေ့ညဉ့်မပြတ်အထပ်ထပ်မုချဧကန် သွားလာရောက်ပေါက်ဖူးကြ၏၊ ထိုိ့ကြောင့်သင်တို့တွင် စဉ်းစားဉာာဏ်မရှိကြသလော။"},{"SurahNumber":37,"VerseNumber":138,"Text":"၁၃၇၊၁၃၈။ တဖန်မှတ်သားကြလော့၊ ကြားနရသူအပေါင်းတို့၊ သင်တို့သည် ၎င်းလူဟောင်းတို့နေထိုင်ဖူးသောမြို့ဟောင်း ရွာဟောင်းများသို့ နေ့ညဉ့်မပြတ်အထပ်ထပ်မုချဧကန် သွားလာရောက်ပေါက်ဖူးကြ၏၊ ထိုိ့ကြောင့်သင်တို့တွင် စဉ်းစားဉာာဏ်မရှိကြသလော။"},{"SurahNumber":37,"VerseNumber":139,"Text":"၁၃၉။\tတဖန်မှတ်သားကြလော့၊ တမန်တော်ယူနွတ်(စ်)သည် ငါစေလွှတ်တော်မူသောတမန်တော်တို့ဘောင်တွင် မုချ ဧကန်အပါအဝင်ဖြစ်၏။"},{"SurahNumber":37,"VerseNumber":140,"Text":"၁၄ဝ။\tထိုတမန်တော်သည် မိမိ၏အသင်းသားတို့ထံမှ ကုန်စည်ပစ္စည်းပြည့်နှက်နေသောသင်္ဘောတစ်စင်းရှိရာသို့ ထွက် ပြေး၏။"},{"SurahNumber":37,"VerseNumber":141,"Text":"၁၄၁။\tထို့နောက်စာရေးတံမဲချကြရာ ထိုတမန်တော်သည် စွန့်ပစ်ရမည့်လူတို့အထဲတွင် အပါအဝင်ဖြစ်၏။"},{"SurahNumber":37,"VerseNumber":142,"Text":"၁၄၂။\tထို့နောက်တမန်တော်သည် အပြစ်သင့်နေစဉ် ငါးကြီးသည် မိမိဝမ်းထဲသို့ သူ့ကို မျိုချ၏။"},{"SurahNumber":37,"VerseNumber":143,"Text":"၁၄၃။\tအကယ်၍ သူသည် အလ္လာဟ်အရှင်မြတ်၏ ဂုဏ်ကျေးဇူးတော်ကို ချီးကျူးတသသူမဟုတ်ခဲ့လျှင်။"},{"SurahNumber":37,"VerseNumber":144,"Text":"၁၄၄။\tသူသည် ငါးကြီးဝမ်းထဲတွင် ရှင်ပြန်ထမြောက်ရသောနေ့တော်ကြီးတိုင်အောင် နေရလတ့ံ။"},{"SurahNumber":37,"VerseNumber":145,"Text":"၁၄၅။\tငါသည် သူ့ကို သဲသောင်ပြင်ပေါ်တွင် ငါးကြီးဝမ်းမှ အန်ထုတ်စေတော်မူ၏၊ ထိုအခါတမန်တော်သည် ခွန်အား ကုန်ခန်း မကျန်းမမာဝေဒနာကြီးကပ်ရောက်လေ၏။"},{"SurahNumber":37,"VerseNumber":146,"Text":"၁၄၆။ ထိုအခါငါသည် တမန်တော်အပေါ်၌ ဘူးပင်တစ်ပင်ကို ပေါက်ရောက်စေတော်မူ၏။"},{"SurahNumber":37,"VerseNumber":147,"Text":"၁၄၇။\tထို့နောက်ငါသည် လူနေအိမ်ခြေသောင်းသိန်းမက များလှစွာသောမြို့သူမြို့သားတို့အား တရားဓမ္မဟောကြားရန် တမန်တော်ယူနွတ်(စ်)ကို ထပ်မံစေလွှတ်တော်မူ၏။"},{"SurahNumber":37,"VerseNumber":148,"Text":"၁၄၈။\tထိုအခါထိုမြို့သူမြို့သားတို့သည် တရားရ၍ ယုံကြည်ကြ၏၊ ထို့ကြောင့်ငါသည် သူတို့အား လောကီစည်းစိမ်ကို တခဏပေးသနားတော်မူ၏။"},{"SurahNumber":37,"VerseNumber":149,"Text":"၁၄၉။\tအို-တမန်တော်မိုဟမ္မဒ်၊ သူတို့အား ဟယ်-အချင်းတို့၊ သင်တို့မှာ သားယောက်ျားများရှိကြ၍ အလ္လာဟ်အရှင် မြတ်မှာ သမီးမိန်းမများသာ ရှိကြသလောဟု မေးမြန်းလော့။"},{"SurahNumber":37,"VerseNumber":150,"Text":"၁၅ဝ။\tသို့မဟုတ် ငါသည် ထိုသူမိုက်တို့ရှေ့တွင် ကောင်းကင်တမန်များကို မိန်းမအဖြစ်နှင့် ဖန်ဆင်းတော်မူသလော။"},{"SurahNumber":37,"VerseNumber":151,"Text":"၁၅၁၊၁၅၂။ မှတ်သားကြလော့၊ သူတို့က အလ္လာဟ်အရှင်မြတ်သည် သားသမီးမွေးဖွားတော်မူ၏ဟု ဆိုကြ၏၊ တဖန် မှတ်သားကြလော့၊ သူတို့သည် မုချဧကန်မုသားစကားဆိုကြ၏။"},{"SurahNumber":37,"VerseNumber":152,"Text":"၁၅၁၊၁၅၂။ မှတ်သားကြလော့၊ သူတို့က အလ္လာဟ်အရှင်မြတ်သည် သားသမီးမွေးဖွားတော်မူ၏ဟု ဆိုကြ၏၊ တဖန် မှတ်သားကြလော့၊ သူတို့သည် မုချဧကန်မုသားစကားဆိုကြ၏။"},{"SurahNumber":37,"VerseNumber":153,"Text":"၁၅၃။\tတဖန်သူတို့မုသားဆိုကြသည်မှာ အလ္လာဟ်အရှင်မြတ်သည် သမီးမိန်းမကို သားယောက်ျားထက် သာလွန်မြတ်နိုး တော်မူ၏။"},{"SurahNumber":37,"VerseNumber":154,"Text":"၁၅၄။\tအို-ကြားနာရသူအပေါင်းတို့၊ သင်တို့သည် အဘယ်အဖြစ်သို့ ရောက်ကြသနည်း၊ သင်တို့အဘယ်သို့ ဆုံးဖြတ် ကြသနည်း။"},{"SurahNumber":37,"VerseNumber":155,"Text":"၁၅၅။\tသင်တို့၌ ဆင်ခြင်တုံတရားမရှိသလော။"},{"SurahNumber":37,"VerseNumber":156,"Text":"၁၅၆။\tသို့မဟုတ် သင်တို့တွင် ခိုင်မာသောအကိုးအကားရှိသလော။"},{"SurahNumber":37,"VerseNumber":157,"Text":"၁၅၇။\tသင်တို့အမှန်ကို ဆိုကြလျှင် ထိုအကိုးအကားကို ပြကြလော့။"},{"SurahNumber":37,"VerseNumber":158,"Text":"၁၅၈။\tတဖန် ထိုမိစ္ဆာမိုက်တို့သည် အလ္လာဟ်အရှင်မြတ်နှင့် ဂျင်နတ်သားတို့သည် အဆွေအမျိုးတော်စပ်သည်ဟု အယူရှိကြ၏၊ စင်စစ်အားဖြင့်ဂျင်တို့သည် မိမိတို့အား တရားစီရင်တော်မူသောနေ့တော်ကြီး၌ အလ္လာဟ်အရှင် မြတ်အထံတော်သို့ ယူဆောင်ခြင်းခံရမည်ဟု ကောင်းစွာသိကြ၏။"},{"SurahNumber":37,"VerseNumber":159,"Text":"၁၅၉။\tအလ္လာဟ်အရှင်မြတ်သည် ထိုမိစ္ဆာယုတ်တို့ အထူးထူးအထွေထွေ ကြံဖန်ပြောဆိုသောအရာများမှ ကင်းစင်တော် မူထသောကုံလုံမွန်မြတ် အ့ံချီးမဆုံးဖြစ်တော်မူ၏။"},{"SurahNumber":37,"VerseNumber":160,"Text":"၁၆ဝ။\tအလ္လာဟ်အရှင်မြတ်အား စိတ်အားထက်သန်စွာနှင့် အမြတ်တနိုးကိုးကွယ်ကြသောကျေးတော်မျိုးကျွန်တော်မျိုး တို့မူကား အပြစ်ဒဏ်မထိရချေ။"},{"SurahNumber":37,"VerseNumber":161,"Text":"၁၆၁။\tမှတ်သားကြလော့၊ မုချဧကန် သင်တို့နှင့် သင်တို့ကိုးကွယ်သောဘုရားပျက်တို့။"},{"SurahNumber":37,"VerseNumber":162,"Text":"၁၆၂၊၁၆၃။ သင်တို့အားလုံးသည် ငရဲမီးတွင် လောင်ကျွမ်းရမည့်သူမှတပါး အခြားတစ်စုံတစ်ယောက်ကိုမျှ အလ္လာဟ် အရှင်မြတ်အား ရန်ဘက်ပြုရန် သွေးမဆောင်နိုင်ချေ။"},{"SurahNumber":37,"VerseNumber":163,"Text":"၁၆၂၊၁၆၃။ သင်တို့အားလုံးသည် ငရဲမီးတွင် လောင်ကျွမ်းရမည့်သူမှတပါး အခြားတစ်စုံတစ်ယောက်ကိုမျှ အလ္လာဟ် အရှင်မြတ်အား ရန်ဘက်ပြုရန် သွေးမဆောင်နိုင်ချေ။"},{"SurahNumber":37,"VerseNumber":164,"Text":"၁၆၄။\tကောင်းကင်တမန်များက ဝန်ခံပြောဆိုကြသည်မှာ ငါတို့အနက် နေရာသီးခြားမရှိသူတစ်စုံတစ်ယောက်မျှမရှိချေ။"},{"SurahNumber":37,"VerseNumber":165,"Text":"၁၆၅။\tမှတ်သားကြလော့၊ ငါတို့ကောင်းကင်တမန်များပင်လျှင် စီတန်းလျက် အလ္လာဟ်အရှင်မြတ်အား ဝတ်ပြုသူများ ဖြစ်ကြ၏။"},{"SurahNumber":37,"VerseNumber":166,"Text":"၁၆၆။\tမှတ်သားကြလော့၊ ငါတို့ကောင်းကင်တမန်များပင်လျှင် အရှင်မြတ်၏ ကျေးဇူးတော်ဂုဏ်တော်ကို ချီးမွမ်းသူများ ဖြစ်ကြ၏။"},{"SurahNumber":37,"VerseNumber":167,"Text":"၁၆၇၊၁၆၈၊၁၆၉။\tထိုမိစ္ဆာမိုက်တို့က မုချအမှန်ပြောဆိုလေ့ရှိကြသည်မှာ အကယ်၍ ငါတို့ထံသို့ ရှေးပေါရာဏလူဟောင်း ထံမှ သမ္မာတရားတော်ကို သတိရဝေရာ ကျမ်းစာတော်တစ်စောင်ရရှိပါလျှင် ငါတို့သည် အလ္လာဟ်အရှင်မြတ်အား စိတ်အားထက်သန်စွာနှင့် အမြတ်တနိုးကိုးကွယ်သော ကျေးတော်မျိုးကျွန်တော်မျိုးများ မုချဧကန်ဖြစ်လတ့ံဟု ဆိုကြ၏။"},{"SurahNumber":37,"VerseNumber":168,"Text":"၁၆၇၊၁၆၈၊၁၆၉။\tထိုမိစ္ဆာမိုက်တို့က မုချအမှန်ပြောဆိုလေ့ရှိကြသည်မှာ အကယ်၍ ငါတို့ထံသို့ ရှေးပေါရာဏလူဟောင်း ထံမှ သမ္မာတရားတော်ကို သတိရဝေရာ ကျမ်းစာတော်တစ်စောင်ရရှိပါလျှင် ငါတို့သည် အလ္လာဟ်အရှင်မြတ်အား စိတ်အားထက်သန်စွာနှင့် အမြတ်တနိုးကိုးကွယ်သော ကျေးတော်မျိုးကျွန်တော်မျိုးများ မုချဧကန်ဖြစ်လတ့ံဟု ဆိုကြ၏။"},{"SurahNumber":37,"VerseNumber":169,"Text":"၁၆၇၊၁၆၈၊၁၆၉။\tထိုမိစ္ဆာမိုက်တို့က မုချအမှန်ပြောဆိုလေ့ရှိကြသည်မှာ အကယ်၍ ငါတို့ထံသို့ ရှေးပေါရာဏလူဟောင်း ထံမှ သမ္မာတရားတော်ကို သတိရဝေရာ ကျမ်းစာတော်တစ်စောင်ရရှိပါလျှင် ငါတို့သည် အလ္လာဟ်အရှင်မြတ်အား စိတ်အားထက်သန်စွာနှင့် အမြတ်တနိုးကိုးကွယ်သော ကျေးတော်မျိုးကျွန်တော်မျိုးများ မုချဧကန်ဖြစ်လတ့ံဟု ဆိုကြ၏။"},{"SurahNumber":37,"VerseNumber":170,"Text":"၁၇ဝ။\tယခုတရားတော်ရောက်လာပြီ၊ သို့သော်သူတို့သည် ကျမ်းတော်မြတ်ကို မယုံကြည်ကြချေ၊ ထို့ကြောင့်သူတို့သည် ကာလမကြာမြင့်မီ သိကြရလိမ့်မည်။"},{"SurahNumber":37,"VerseNumber":171,"Text":"၁၇၁။\tရှေးလွန်လေပြီးသောအခါ ငါအရှင်မြတ်သည် မိမိစေလွှတ်တော်မူသောကျေးကျွန်တော်များသို့ ကတိဗျာဒိတ် တော်များသို့ ဂတိဗျာဒိတ်ပေးသနားတော်မူ၏။"},{"SurahNumber":37,"VerseNumber":172,"Text":"၁၇၂၊၁၇၃။ ထိုဂတိဗျာဒိတ်တော်မှာ ငါ၏ တမန်တော်များကို မုချဧကန် ငါစောင်မတော်မူမည်၊ ထို့အပြင် ငါ၏စစ်သည် တော်များသည် အမှန်အကန်အောင်မြင်ရမည့်သူများသာတည်း။"},{"SurahNumber":37,"VerseNumber":173,"Text":"၁၇၂၊၁၇၃။ ထိုဂတိဗျာဒိတ်တော်မှာ ငါ၏ တမန်တော်များကို မုချဧကန် ငါစောင်မတော်မူမည်၊ ထို့အပြင် ငါ၏စစ်သည် တော်များသည် အမှန်အကန်အောင်မြင်ရမည့်သူများသာတည်း။"},{"SurahNumber":37,"VerseNumber":174,"Text":"၁၇၄။\tအို-မိုဟမ္မဒ်၊ ထိုအယူမှားသူမိုက်တို့အား ခေတ္တခဏအရေးမယူလျစ်လျူရှုစားကျောခိုင်း၍ ထားလော့။"},{"SurahNumber":37,"VerseNumber":175,"Text":"၁၇၅။\tထို့အပြင် သင်သည် သူတို့ကို ကြည့်၍သာ နေလော့၊ အကြောင်းမူကား သူတို့သည် ကာလမကြာမြင့်မီ မြင်ကြရလတ့ံ။"},{"SurahNumber":37,"VerseNumber":176,"Text":"၁၇၆။\tထိုသူမိုက်တို့သည် ငါ၏ အပြစ်ဒဏ်တော်ကို မြန်မြန်ရလိုကြသလော။"},{"SurahNumber":37,"VerseNumber":177,"Text":"၁၇၇။\tသို့သော် အပြစ်ဒဏ်တော်သည် သူတို့၏ အိမ်များသို့ ကျရောက်လာသောအခါ သတိပေးဟောပြောခြင်းခံရသော မိစ္ဆာညစ်အပေါင်းတို့၏ မိုးသောက်နံနက်သည် အလွန်ဆိုးယုတ်သည့်အမင်္ဂလာရက်ဖြစ်ကြလတ့ံ။"},{"SurahNumber":37,"VerseNumber":178,"Text":"၁၇၈။\tအို-တမန်တော်၊ သင်သည် ထိုသူယုတ်တို့အား ခေတ္တခစဏအရေးမယူလစ်လျူရှုစားကျောခိုင်းကာ ထားလော့။"},{"SurahNumber":37,"VerseNumber":179,"Text":"၁၇၉။\tထို့အပြင်သင်သည် သူတို့ကို ကြည့်၍သာ နေလော့၊ အကြောင်းမူကား သူတို့သည် ကာလမကြာမြင့်မီ မြင် ကြရလတ့ံ။"},{"SurahNumber":37,"VerseNumber":180,"Text":"၁၈ဝ။\tသင်၏ အသင်သခင်ကျေးဇူးရှင်သည် ကုံလုံးမွန်မြတ် အ့ံချီးမဆုံးဖြစ်တော်မူ၏၊ အရှင်မြတ်သည် မိစ္ဆာမိုက်တို့ လုပ်ကြံပြောဆိုသောစကားရပ်များမှ ကင်းစင်တော်မူသောကျက်သရေမင်္ဂလာတော်ရှင် ဖြစ်တော်မူ၏။"},{"SurahNumber":37,"VerseNumber":181,"Text":"၁၈၁။\tတမန်တော်အပေါင်းတို့အပေါ်သို့ ငြိမ်သက်ခြင်းမင်္ဂလာတော်သက်ရောက်ပါစေသောဝ်။"},{"SurahNumber":37,"VerseNumber":182,"Text":"၁၈၂။\tအနန္တစကြဝဠာအပေါင်းတို့၏ အရှင်သခင်၊ အလ္လာဟ်အရှင်မြတ်သည် အ့ံချီးမဆုံးဖြစ်တော်မူ၏။"}]}