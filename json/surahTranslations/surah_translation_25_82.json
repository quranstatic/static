{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":25,"VerseNumber":1,"Text":"Požehnán budiž ten, jenž seslal spásné zjevení služebníku Svému, aby lidstvu varovatelem byl"},{"SurahNumber":25,"VerseNumber":2,"Text":"ten, jehož je království na nebesích i na zemi a jenž si nevzal pro sebe dítě žádné a společníka žádného ve vládě nemá; a On všechny věci stvořil a každé její osud určil"},{"SurahNumber":25,"VerseNumber":3,"Text":"A přibrali si vedle Něho božstva, která stvořit nic nemohou, leč sama stvořena jsou, která sobě žádnou škodu či užitek způsobit nemohou a ani smrtí ani životem ani vzkříšením nevládnou"},{"SurahNumber":25,"VerseNumber":4,"Text":"A říkají ti, kdož nevěří: \"Toto není leč věc padělaná, kterou sám si vymyslil, a jiní mu v tom pomáhali!\" A již tím se dopustili křivdy a klamu"},{"SurahNumber":25,"VerseNumber":5,"Text":"A hovoří dále: \"To jsou povídačky starých, které si zapsal a jež ráno i večer jsou diktovány jemu"},{"SurahNumber":25,"VerseNumber":6,"Text":"Odpověz: \"Seslal je ten, jenž tajemství zná nebes i země. A On věru odpouštějící je i slitovný"},{"SurahNumber":25,"VerseNumber":7,"Text":"A říkají dále: \"Co je to za posla Božího, jenž pokrmy pojídá a po trzích chodí. Kdyby mu byl tak poslán anděl nějaký, aby spolu s ním byl varovatelem"},{"SurahNumber":25,"VerseNumber":8,"Text":"anebo kdyby mu byl shozen poklad či měl nějakou zahradu, z níž by se živil!\" A dodávají nespravedliví: \"Vždyť jdete jen za očarovaným člověkem"},{"SurahNumber":25,"VerseNumber":9,"Text":"Pohleď, jaká podobenství ti uvádějí! Bloudí však oni a nejsou schopni správnou cestu najít"},{"SurahNumber":25,"VerseNumber":10,"Text":"Požehnán budiž ten, jenž kdyby chtěl, daroval by ti lepší než vše to - zahrady, pod nimiž řeky tekou, a mohl by ti i zámky postavit"},{"SurahNumber":25,"VerseNumber":11,"Text":"Ba ano, oni Hodinu za lež prohlašuji; však připravili jsme pro ty, kdož za lež Hodinu prohlašují, plamen šlehající"},{"SurahNumber":25,"VerseNumber":12,"Text":"a až spatří jej z místa vzdáleného, uslyší, jak je zuřící a ječící"},{"SurahNumber":25,"VerseNumber":13,"Text":"A až svázáni pospolu na místo úzké budou vhozeni, zvolají: \"Přijď sem rychle, ó zničení"},{"SurahNumber":25,"VerseNumber":14,"Text":"Nevolejte dnes po zničení jediném, ale volejte po mnohém zničení"},{"SurahNumber":25,"VerseNumber":15,"Text":"Rci: \"Je lepší tohle, či zahrada věčnosti, jež byla bohabojným slíbena a jež pro ně bude odměnou i konečným cílem"},{"SurahNumber":25,"VerseNumber":16,"Text":"A tam, nesmrtelní, budou mít vše, co si jen přát budou a to slib je vyprošený na Pánu tvém"},{"SurahNumber":25,"VerseNumber":17,"Text":"V den, kdy shromáždí je i ty, které vzývali vedle Něho, řekne Bůh: \"Jste to vy, kdož tyto Mé služebníky v blud uvedli, či oni sami z cesty zbloudili"},{"SurahNumber":25,"VerseNumber":18,"Text":"Odvětí: \"Sláva budiž Tobě! Nepříslušelo nám, abychom byli zváni místo Tebe jako ochránci, avšak Tys jim i otcům jich k užívání tolik bohatství dal, že na připomenutí zapomněli a lidmi ztracenými se stali"},{"SurahNumber":25,"VerseNumber":19,"Text":"A takto za lež prohlásí to, co říkáte, a nebudou schopni vám pomoci ani trest od vás odvrátit. Tomu, kdo z vás nespravedlivý byl, tomu trest veliký dáme okusit"},{"SurahNumber":25,"VerseNumber":20,"Text":"A neposlali jsme před tebou posly žádné, kteří by nebyli pokrmy pojídali a po trzích chodili. A učinili jsme jedny z vás pokušením pro jiné, abychom zjistili, zda neochvějní budete. A Pán tvůj vše bystře pozoruje"},{"SurahNumber":25,"VerseNumber":21,"Text":"A říkají ti, kdož nemají naději na setkání s Námi: \"Kdyby k nám byli sesláni andělé či kdybychom uzřeli Pána svého, věřili bychom!\" A zpyšněli v duších svých a povyšovali se velmi domýšlivě"},{"SurahNumber":25,"VerseNumber":22,"Text":"V den, kdy anděly spatří - a ten den nebude pro hříšníky radostnou zvěstí - zvolají: \"Přehradu zahrazující postavte mezi nás"},{"SurahNumber":25,"VerseNumber":23,"Text":"A My posoudíme skutky, které konali, a učiníme z nich prach rozptýlený"},{"SurahNumber":25,"VerseNumber":24,"Text":"V ten den se dostane obyvatelům ráje nejlepšího místa k přebývání a nejkrásnějšího místa k odpočinutí"},{"SurahNumber":25,"VerseNumber":25,"Text":"v den, kdy rozpoltí se nebe i s mračny a andělé sesláním budou sesláni"},{"SurahNumber":25,"VerseNumber":26,"Text":"v ten den bude mít Milosrdný neomezenou vládu; a těžký pro nevěřící to bude den"},{"SurahNumber":25,"VerseNumber":27,"Text":"V ten den si bude nevěřící ruce své hryzat a říkat: \"Ó kéž bych se byl ubíral cestou stejnou s poslem"},{"SurahNumber":25,"VerseNumber":28,"Text":"Běda mi, kéž jsem toho a toho za přítele nebral"},{"SurahNumber":25,"VerseNumber":29,"Text":"vždyť on mne věru od připomenutí odvedl poté, co se mi ho dostalo; a satan člověka jen na holičkách nechal"},{"SurahNumber":25,"VerseNumber":30,"Text":"I řekne posel: \"Pane, lid můj pokládal tento Korán za něco, čemu se vyhnout je zapotřebí"},{"SurahNumber":25,"VerseNumber":31,"Text":"A takto jsme udělali každému proroku nepřítele z hříšníků vzešlého, leč Pán tvůj ti zcela jako vůdce i pomocník stačí"},{"SurahNumber":25,"VerseNumber":32,"Text":"A říkají ti, kdož nevěří: \"Kdyby mu byl seslán Korán v jednom celku, uvěřili bychom!\" A sesíláme jej takto, abychom tím posílili srdce tvé, a předčítáme jej s péčí největší"},{"SurahNumber":25,"VerseNumber":33,"Text":"A neuvedou ti nevěřící podobenství žádné, aniž bychom ti k němu přinesli odpověď pravdivou a výklad nejlepší"},{"SurahNumber":25,"VerseNumber":34,"Text":"Ti, kteří shromážděni budou s tvářemi k peklu obrácenými, ti místa nejhorší mít budou a nejdále z cesty sejdou"},{"SurahNumber":25,"VerseNumber":35,"Text":"A dali jsme již kdysi Mojžíšovi Písmo a učinili jsme bratra jeho Áróna poradcem jemu"},{"SurahNumber":25,"VerseNumber":36,"Text":"a řekli jsme: \"Odeberte se oba k lidu, jenž znamení Naše za lživá pokládá!\" A vyhubili jsme je do samých základů"},{"SurahNumber":25,"VerseNumber":37,"Text":"A podobně jsme lid Noemův, jenž prohlásil posly za lháře, utopili a pro lidi jsme je znamením učinili; a připravili jsme pro nespravedlivé muka bolestná"},{"SurahNumber":25,"VerseNumber":38,"Text":"a rovněž pro ´Ádovce Thamúdovce, obyvatele ar-Rassu a četná pokolení, jež mezi nimi byla"},{"SurahNumber":25,"VerseNumber":39,"Text":"A všem těmto jsme podobenství uváděli a všechny jsme zahladili až do úplného zničení"},{"SurahNumber":25,"VerseNumber":40,"Text":"A procházeli nevěřící kolem města, jež bylo zaplaveno deštěm zhoubným. Což nebyli s to je vidět? Ba věru, a přece nedoufají ve vzkříšení"},{"SurahNumber":25,"VerseNumber":41,"Text":"A když tě vidí, jen posměšky si z tebe tropí a říkají: \"Je tohle ten, jehož Bůh jako posla vypravil"},{"SurahNumber":25,"VerseNumber":42,"Text":"Vždyť by nás byl málem odvedl od božstev našich, kdybychom nebyli v uctívání jich vytrvalí!\" Však záhy se dozví, až trest spatří, kdo více se z cesty správné odchýlil"},{"SurahNumber":25,"VerseNumber":43,"Text":"Myslíš, že tomu, kdo si vzal jako své božstvo vášeň svou, jsi dozorcem"},{"SurahNumber":25,"VerseNumber":44,"Text":"anebo domníváš se, že většina z nich naslouchá či uvažuje rozumně? Vždyť oni jsou jen jak dobytčata ba ještě dále zbloudili z cesty správné"},{"SurahNumber":25,"VerseNumber":45,"Text":"Což nevidíš, jak Pán tvůj stín prodlužuje? Kdyby byl chtěl, věru by jej byl nehybným učinil; a pak jsme slunce ustanovili jemu vůdcem"},{"SurahNumber":25,"VerseNumber":46,"Text":"a potom jej k sobě přitahujeme lehkým uchopením"},{"SurahNumber":25,"VerseNumber":47,"Text":"A On je ten, jenž pro vás noc rouchem učinil a spánek odpočinkem a den učinil vzbuzením"},{"SurahNumber":25,"VerseNumber":48,"Text":"A On je ten, jenž větry vysílá jako hlasatele milosrdenství Svého; a sesíláme z nebe vodu čistou"},{"SurahNumber":25,"VerseNumber":49,"Text":"abychom jí oživili zem mrtvou a napojili to, co jsme stvořili z dobytka a lidí, mírou hojnou"},{"SurahNumber":25,"VerseNumber":50,"Text":"A rozdělujeme ji mezi ně, aby se upamatovali, avšak většina lidí odmítá vše kromě nevěrectví"},{"SurahNumber":25,"VerseNumber":51,"Text":"Kdybychom chtěli, věru bychom byli vyslali varovatele do města každého"},{"SurahNumber":25,"VerseNumber":52,"Text":"Neposlouchej nevěřící, ale pusť se jím proti nim do boje úporného"},{"SurahNumber":25,"VerseNumber":53,"Text":"A On je ten, jenž volně dal téci oběma mořím: jedno sladké a pitné je, druhé slané a hořké. A mezi oběma umístil překážku a přehradu zahrazující"},{"SurahNumber":25,"VerseNumber":54,"Text":"A On je ten, jenž stvořil z vody smrtelníka a učinil mu přímé a přišvagřené příbuzenstvo. A Pán tvůj je všemohoucí"},{"SurahNumber":25,"VerseNumber":55,"Text":"Avšak oni uctívají místo Boha něco, co jim prospívat ani škodit nemůže; a nevěřící je proti Pánu svému (satanovým) pomocníkem"},{"SurahNumber":25,"VerseNumber":56,"Text":"A vyslali jsme tě pouze, abys byl hlasatelem zvěsti radostné a varovatelem"},{"SurahNumber":25,"VerseNumber":57,"Text":"Rci: \"Nežádám od vás za to odměnu žádnou, leda aby ten, kdo chce, se ubíral k Pánu svému cestou správnou"},{"SurahNumber":25,"VerseNumber":58,"Text":"Spolehni se na Živého, jenž neumírá, a oslavuj chválu Jeho; On dostatečným je znalcem hříchů služebníků Svých"},{"SurahNumber":25,"VerseNumber":59,"Text":"Ten, jenž nebesa a zemi a vše, co je mezi nimi, v šesti dnech stvořil a pak na trůnu se pevně usadil - to je Milosrdný! A zeptej se na Něj dobře zpravených"},{"SurahNumber":25,"VerseNumber":60,"Text":"A když se jim řekne: \"Padněte na zem před Milosrdným!\", odpovídají: \"A co je to Milosrdný? Máme padat na zem jen proto, že ty nám to poroučíš?\" A to vše jen rozmnožuje odpor jejich"},{"SurahNumber":25,"VerseNumber":61,"Text":"Požehnán budiž ten, jenž na nebi znamení zvěrokruhu stvořil a svítilnu tam umístil i měsíc osvětlený"},{"SurahNumber":25,"VerseNumber":62,"Text":"A On je ten, jenž stanovil střídání noci i dne jako znamení pro toho, kdo chce si Boha připomenout, a toho, kdo chce být vděčný"},{"SurahNumber":25,"VerseNumber":63,"Text":"Služebníci Milosrdného jsou ti, kdož pokorně chodí po zemi, a když jsou osloveni lidmi pošetilými, odpovídají: \"Mír s vámi"},{"SurahNumber":25,"VerseNumber":64,"Text":"ti, kdož za noci bdí kvůli Pánu svému padajíce na zem i stojíce"},{"SurahNumber":25,"VerseNumber":65,"Text":"a kdož hovoří: \"Pane náš, odvrať od nás trest pekla, vždyť jeho trest je trýznivý"},{"SurahNumber":25,"VerseNumber":66,"Text":"a ono je útočištěm i místem pobytu věru špatným"},{"SurahNumber":25,"VerseNumber":67,"Text":"a ti, kdož při vydáních svých ani nerozhazují, ani neskrblí, leč na střední cestě mezi tím stojí"},{"SurahNumber":25,"VerseNumber":68,"Text":"a kdož nevzývají spolu s Bohem žádná božstva jiná a nezabíjejí duši žádnou, jejíž zabití Bůh zakázal - leda podle práva, a nesmilní. A kdo toto činí, ten hříchu se dopouští"},{"SurahNumber":25,"VerseNumber":69,"Text":"za nějž mu trest zdvojnásoben bude v den zmrtvýchvstání a zůstane v něm věčně ponížený"},{"SurahNumber":25,"VerseNumber":70,"Text":"kromě těch, kdož pokání činili, uvěřili a zbožné skutky konali. A takovým Bůh špatné skutky jejich za dobré vymění, vždyť Bůh odpouštějící je a slitovný"},{"SurahNumber":25,"VerseNumber":71,"Text":"A kdokoliv se kál a zbožné skutky konal, ten věru se k Bohu navrátí kajícně"},{"SurahNumber":25,"VerseNumber":72,"Text":"A ti, kdož křivě nesvědčí, a když kolem řečí hnusných jdou, míjejí je důstojně"},{"SurahNumber":25,"VerseNumber":73,"Text":"a ti, kdož k připomenutí znamení Pána svého nezůstávají lhostejní, jako by byli hluší a slepí"},{"SurahNumber":25,"VerseNumber":74,"Text":"a ti, kdož říkají: \"Pane náš, dej nám v manželkách našich i potomcích našich oka ochlazení a učiň nás vzorem bohabojným"},{"SurahNumber":25,"VerseNumber":75,"Text":"takoví odměněni budou komnatami rajskými, neboť trpěliví byli a setkají se tam s pozdravem i přivítáním"},{"SurahNumber":25,"VerseNumber":76,"Text":"a budou tam nesmrtelní. A jak krásné to bude místo přebývání a umístění"},{"SurahNumber":25,"VerseNumber":77,"Text":"Rci: \"Pán můj se o vás nepostará, nebudete-li jej vzývat; vy však jste již znamení za lež prohlásili a záhy vás postihne trest nevyhnutelný"}]}