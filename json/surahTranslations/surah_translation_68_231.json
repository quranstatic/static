{"Id":231,"LanguageCodes":["knx"],"Name":"knx-unknown","Author":"Unknown","Language":"Kendayan","Description":"Kendayan","Direction":"ltr","Source":"https://www.islamic-invitation.com","Translations":[{"SurahNumber":68,"VerseNumber":1,"Text":"Nun. Demi pena (pen) mang ahe nang ia iaka’koa tulisatn"},{"SurahNumber":68,"VerseNumber":2,"Text":"Mang karunia Tuhannyu kao (Muhammad) buke’lah urakng gila"},{"SurahNumber":68,"VerseNumber":3,"Text":"Man pasti kao namu pahala nang aya’, nang nana’ putus-putusnya"},{"SurahNumber":68,"VerseNumber":4,"Text":"Man sasungguhnya kao banar-banar babudi pakarati nang luhur"},{"SurahNumber":68,"VerseNumber":5,"Text":"Maka na’e kao akan nele’ man ia iaka’koa (urakng-urakng kapir) pun akan nele’"},{"SurahNumber":68,"VerseNumber":6,"Text":"Sae diantara kita’ nang gila"},{"SurahNumber":68,"VerseNumber":7,"Text":"Sungguh, Tuhannyu, Ia-lah Nang Maha Mangatahui’ sae nang sasat dari jalatnNya (maraga Nya), nang Ia-lah nang batol-batol mangatahui’ sae urakng-urakng nang namu patunjuk"},{"SurahNumber":68,"VerseNumber":8,"Text":"Maka amelah kao patuhi urakng-urakng nang nustakan (madah alok) ayat-ayat Allah"},{"SurahNumber":68,"VerseNumber":9,"Text":"Ia iaka’koa ngingintatn supaya kao basikap lunak maka ia iaka’koa pun basikap lunak (uga’)"},{"SurahNumber":68,"VerseNumber":10,"Text":"Mang amelah kao patuhi’ satiap urakng nang suka basumpah mang suka mangina"},{"SurahNumber":68,"VerseNumber":11,"Text":"Suka mancela, nang iaka’koa, ka’ nyabaratn pitnah"},{"SurahNumber":68,"VerseNumber":12,"Text":"Nang malintakugi’ sagala nang baik, nang malapoi’ batas mang manyak badosa"},{"SurahNumber":68,"VerseNumber":13,"Text":"Nang batabiat kasar, salain koa uga’ takanal kajahatatnnya"},{"SurahNumber":68,"VerseNumber":14,"Text":"Karana ia kaya man manyak anak"},{"SurahNumber":68,"VerseNumber":15,"Text":"Kade’ ayat-ayat Kami di bacakan ka’ ia, ia babakatakan “Nian koalah carita-carita urakng jaman are’”"},{"SurahNumber":68,"VerseNumber":16,"Text":"Nae Ia akan Kami (Allah) bare’ tanda ka’ balalainya"},{"SurahNumber":68,"VerseNumber":17,"Text":"Sungguh Kami udah nguji ia iaka’koa (urakng musyrik Makkah) ampahe uga’ Kami udah nguji ampu’ ampu’ kabau. Katika ia iaka’koa basumpah pasti akan mebeti’ (asil) nya bakalapm ari"},{"SurahNumber":68,"VerseNumber":18,"Text":"Tatapi ia iaka’koa nana’ ngucapatn “Insya Allah” (kade’ Allah nyaratakani’)"},{"SurahNumber":68,"VerseNumber":19,"Text":"Lalu kabon koa di timpa’ bancana (nang atakng) dari Tuhannyu katika ia iaka’koa gi’ batiduratn"},{"SurahNumber":68,"VerseNumber":20,"Text":"Maka jadilah kabon iaka’koa itapm (ratokng) ampahe malam nang galap gulita"},{"SurahNumber":68,"VerseNumber":21,"Text":"Lalu waktu bakalapm ari ia iaka’koa basaru’-saru’"},{"SurahNumber":68,"VerseNumber":22,"Text":"“Ampuslah ka’ kabonnyu kade’ kao mao’ mebet aselnya”"},{"SurahNumber":68,"VerseNumber":23,"Text":"Maka ia iaka’koa pun barangkat sambel babisik-bisik"},{"SurahNumber":68,"VerseNumber":24,"Text":"“pada ari nian ame sampe ada urakng masikin masok ka’ kabon nyu”"},{"SurahNumber":68,"VerseNumber":25,"Text":"Ampuslah ia iaka’koa bakalapm ari nang baniat ngalangia’ (urakng-urakng masikin) padahal ia iaka’koa mangkeh (ndongnya)"},{"SurahNumber":68,"VerseNumber":26,"Text":"Maka katika ia iaka’koa nele’ kabon koa, ia babakatakan, “Sungguh, diri’ nian batol- batol urakng nang sasat"},{"SurahNumber":68,"VerseNumber":27,"Text":"Bahkan diri’ nana’ namu ahe pun"},{"SurahNumber":68,"VerseNumber":28,"Text":"Bakatalah saurakng nang batol bijak ka’ antaranya iaka’koa, “nana’ ke’ aku udah madahatnnya ka’ kita’, jahe kita’ nana’ batasbih (ka’ Tuhan diri’)”"},{"SurahNumber":68,"VerseNumber":29,"Text":"Ia iaka’koa bakata, “Maha Baraseh Tuhan Kami, sungguh, kami nian urakng-urakng nang Jalim (jahat)”"},{"SurahNumber":68,"VerseNumber":30,"Text":"Lalu ia iaka’koa saling baradapatn man saling baberakan (nyalahatn)"},{"SurahNumber":68,"VerseNumber":31,"Text":"Ia iaka’koa bakata, “cilaka diri’, sasungguhnya diri’ urakng-urakng nang malampoi’ batas"},{"SurahNumber":68,"VerseNumber":32,"Text":"Mudah-mudahatn Tuhan mare’atn gantinya ka’ diri’ mang (kabon) nang labih baik dari nang nian, sungguh, diri ngarapatn amponan dari Tuhan diri’”"},{"SurahNumber":68,"VerseNumber":33,"Text":"Macam ngkoalah ajap (ka’ dunia). Man sungguh, ajap naherat labih aya’ sakiranya ia iaka’koa nau’an"},{"SurahNumber":68,"VerseNumber":34,"Text":"Sungguh, bagi urakng-urakng nang batakwa (di sadiakan) saruga nang panuh atnyamanan (atnikmatan ka’ sisi Tuhannya)"},{"SurahNumber":68,"VerseNumber":35,"Text":"Ahe ke’ patut Kami (Allah) ngalakuatn urakng-urakng Islam koa ampahe urakng- urakng nang badosa (kapir)"},{"SurahNumber":68,"VerseNumber":36,"Text":"Jahe kita’ (babuat ampeatn)? Mpahe kita’ na’ap kaputusatn"},{"SurahNumber":68,"VerseNumber":37,"Text":"Ato ahe ke’ kita’ ada ngampu kitab (nang dituruntatn Allah) nang kita’ palajari’"},{"SurahNumber":68,"VerseNumber":38,"Text":"Sasungguhnya kita’ dapat milih ahe ma’an nang ada ka’ dalapmnya"},{"SurahNumber":68,"VerseNumber":39,"Text":"Ato ahe ke’ kita’ namu (janji-janji nang di pakuat mang) sumpah dari Kami (Allah), nang tatap balaku sampe dunia kiamat; bahoa’ kita’ bisa na’ap kaputusatn (sasuka kita’)"},{"SurahNumber":68,"VerseNumber":40,"Text":"Tanya’anlah ka’ ia iaka’koa, “sae nang ka’ antaranya iaka’koa nang batanggong jawab taradap (kaputusatn nang di na’ap koa)"},{"SurahNumber":68,"VerseNumber":41,"Text":"Ato ah eke’ ia iaka’koa ada basakutu- sakutu? Kade’ ampa koa handaklah ia iaka’koa ngatangkatn sakutu-sakutu nya kade’ ia iaka’koa urakng-urakng nang banar"},{"SurahNumber":68,"VerseNumber":42,"Text":"(Ingatlah) ka’ ari katika batis ditaikatn850 nang iaka’koa di saru’ (di panggel) nto’ basujut; maka ia iaka’koa nana’ bamampuatn"},{"SurahNumber":68,"VerseNumber":43,"Text":"Panele’atnnya iaka’koa tagago’ ka’babah, di pandai’ kainakan. Sungguh, de’enya (ka’ dunia) ia iaka’koa udah di saru’ nto’ basujut waktu ia iaka’koa babasehatatn (tatapi ia iaka’koa bai’ (nana’ ngalakuatnnya)"},{"SurahNumber":68,"VerseNumber":44,"Text":"Maka sarahatnlah ka’ Aku (urusatnnya) urakng-urakng nang nustakan (madah alok) pakatakan nian (Al-Quran). Nae’e akan Kami ukum ia iaka’koa baangsor-angsor dari arah nang nana’ nyata tu’atni’"},{"SurahNumber":68,"VerseNumber":45,"Text":"Man aku mare’ tanggang waktu ka’ ia iaka’ koa. Sungguh, rancana-Ku batol-batol taguh"},{"SurahNumber":68,"VerseNumber":46,"Text":"Ato ke’ kao (Muhammad) minta’ imbalatn ka’ ia iaka’koa, sahingga ia iaka’koa di babeni’ mang utakng"},{"SurahNumber":68,"VerseNumber":47,"Text":"Atoke’ ia iaka’koa nau’an nang gaib, lalu ia iaka’koa nulisatnnya"},{"SurahNumber":68,"VerseNumber":48,"Text":"Maka basabarlah kao (Muhammad) taradap katatapatn Tuhannyu, mang amelah kao ampahe (Yunus) urakng nang barada ka’ dalapm parut) ikatn katika ia bado’a mang ati nang sadih"},{"SurahNumber":68,"VerseNumber":49,"Text":"Sakiranya ia nana’ sagara namu nikmat dari Tuhannya, pastilah ia di tabakatn ka’ tanah tandus (nana’ ba’ahe-ahe) dalapm ka’adakan tacela"},{"SurahNumber":68,"VerseNumber":50,"Text":"Lalu Tuhannya miliknya mang nyadiatnnya tamasok urakng nang saleh"},{"SurahNumber":68,"VerseNumber":51,"Text":"Man sungguh, urakng-urakng kapir koa amper-amper ngalincuratn kao mang paniaka’ koa mata nya iaka’koa, katika ia iaka’koa nangara Al-Quran nang ia bakata, “ia (Muhammad) koa batol-batol urakng gila,”"},{"SurahNumber":68,"VerseNumber":52,"Text":"Padahal Al-Quran koa nana’ lain hanyalah paringatatn bagi saluruh alam dunia. ayat"}]}