{"Id":241,"LanguageCodes":["luy"],"Name":"luy-mohammadramadha","Author":"Mohammad Ramadhan Sebwa, Ramadhan Hajj Ndeka, Ismail Were, Musa Murasi Salim Kukuya, Yusuf Shiundu Malala, Yahya Wafula Ojwang, Haroon Albert Msah","Language":"Luyia","Description":"Luyia","Direction":"ltr","Source":"https://www.islamic-invitation.com/","Translations":[{"SurahNumber":5,"VerseNumber":1,"Text":"Enywe Abasuubila mukhole shinga mwalakana, musubulwa okhulia tsiosolo tsiebilenje bine halali tsilia etsia musomelungwa (tsiamwakanibwa). Ne shimuchamilwa okhuyima nimuli muhaji tawe. Toto Nyasaye abusinjia shinga yenya"},{"SurahNumber":5,"VerseNumber":2,"Text":"Enywe Abasuubila mulafunaka oluyali lwe ebimanyisio bie idini ya Nyasaye tawe nohomba omwesi kwoluyali tawe, nohomba oluyali lwetsisolo tsiyilungwa Makka okhusinzwa, nohomba ebietsisolo etso tsirebungwakho biokhwechesia mbu tsistia Makka, nohomba oluyali lwabalia basuubilanga okhutsia khunzu yoluyali, okhukoonya tsimbabaasi tsia Nyasaye nende obuchami bubwe. Ne nimwakharula mu Hijja yenyu mana muyime(nimwenya). Ne okhusila Abandu shichila babekalila okhuula khumusikiti kwo luyali, khulabakhola okhuba abafuru tawe, ne khoonyane mubulayi nende okhuria Nyasaye, ne mulakhoonyana mutsimbi nende mubusuku tawe. Ne murie Nyasaye Toto Nyasaye ni omululu weshinyasio"},{"SurahNumber":5,"VerseNumber":3,"Text":"Mwakanibwa okhulia Isolo ifwile nende amatsayi, nende inyama yeyimbitsi, nende shisinzilwe shilali okhubeela Nyasaye tawe, nende shifwile khulwokhwimika, nende shifwile khulwa okhupwa, nende shifwile khulwa okhukwa, nende shifwile khulwa okhufumurwa olwika , nende shieisolo yindi ilile shiafwa, halali nimunyoola okhushisinza nishishili okhufwa, ne khandi mukanibwa okhulia eshisinzilwe abakholelanga emilukhachilalichia Nyasaye. Neniamakayo khwinywe okhwenya okhumanya akefisile khunjila yobufumu. Etso tsioosi nitsimbii. Olwalelo abakhayi bafwa omwoyo mudini yenyu, kho mulabarie tawe, halali murie esie. Olwalelo emalile okhubakasilia idini yenyu nende okhubetsusilia tsimbabaasi tsianje, ne abachamile obusalamu okhuba idini yenyu. Ne ulia unichilisibwa (nende inzala,) obulali okhuhenga mumabii tawe, (nalia ebiakanibwa bino) abula obubii tawe Toto Nyasaye ni omunji wokhuleshela omunji wetsimbabaasi"},{"SurahNumber":5,"VerseNumber":4,"Text":"Bakhurebanga mbu nishina shia bafuchililwa. Boola mbu bachamilwa buli bilia ebilayi, nende ebiamwechesia tsisolo okhuyima nende amayoni akayimilwe. Mubechesinjia aka Nyasaye yabechesia, kho lie ashiatsibatilile ne mushisomele elira lia Nyasaye. Ne murie Nyasaye toto Nyasaye ni Omwangu wokhubala"},{"SurahNumber":5,"VerseNumber":5,"Text":"Olwalelo mufuchililwa ebilayi biosi. Ne ebiakhulia bia balia bahebwa eshitabu bifuchililwa khwinywe, ne ebilibwa bienyu bifuchililwa khubo. Ne mufuchililwa okhuteshia Abakhasi abalayi mubasuubili nende Abakhasi abalayi mubalia abahebwa eshitabu, nimwakhabahelesia omurungo kwabu, mwa boya ninabo nikka, obulakhola ninabo obwilasi nohomba okhubabikha tawe. Ne uloba okhusuubila toto oyo ebikhole bibie biakora naye mwikulu aliba mubandu abasikha"},{"SurahNumber":5,"VerseNumber":6,"Text":"Enywe abasuubila, ni mwema khulwokhulaama, mwosie obweni bwenyu nende emikhono chienyu okhula mukhong’oosi, ne mubakhe emirwe chienyu ne mwosie ebilenje bienyu okhula khubiponge. Ne nimuli nende Janaba mwisinje. Ne nimuli abalwale nohomba nimuli khuluchendo nohomba mulala wenyu narula mucho, nohomba nimwinjilaane nabakhasi mana nimukhaya okhunyoola amaatsi, kho musubilile okhwikhoonyela liloba lilafu, mubakhe obweni bwenyu nende emikhono chienyu. Nyasaye shiyachama okhubara mubunyakhani tawe, halali yenya okhubatswenula nende okhubamalisilia tsimbabaasi tsitsie khwinywe kho munyoole okhupa orio"},{"SurahNumber":5,"VerseNumber":7,"Text":"Ne yitsulile tsimbabaasi tsia Nyasaye khwinywe, nende indakano yiye yayalakana ninanyu. Olwa mwaboola mbu; “ khuwulile mana khuloondele, Ne murie Nyasaye, Toto Nyasaye yamanya muno akali mumioyo.”"},{"SurahNumber":5,"VerseNumber":8,"Text":"Enywe abasuubila, betsenje abemeleli bobwatoto khulwa Nyasaye, murusinjie omuloli buling’anile. Ne akhusilana nende abandu khulabakhola mwakhaya okhubakholela obuleng’aafu tawe. Khole obuleng’aafu endio nibisitinjia omundu okhuria Nyasaye. Ne murie Nyasaye, Toto Nyasaye alinende abumanyi khu koosi kamukholanga"},{"SurahNumber":5,"VerseNumber":9,"Text":"Nyasaye yalaka balia abasuubila mana nibakhola amalayi mbu balinyoola obulesheli nende omurungo omukhongo"},{"SurahNumber":5,"VerseNumber":10,"Text":"Ne balia bakhaya mana nibayingana khubimanyisio biefu, abo nibo Abandu bomumulilo"},{"SurahNumber":5,"VerseNumber":11,"Text":"Enywe abasuubila yitsulile tsimbabaasi tsia Nyasaye khwinywe, olwa Abandu basuubila okhuboosiakhwo emikhono chiabu, mana niyekalila emikhono chiabu okhuboolakhwo, Ne murie Nyasaye, ne abasuubili besiche Nyasaye butswa"},{"SurahNumber":5,"VerseNumber":12,"Text":"Ne toto Nyasaye yakhola indache nende Abana ba Israil(abayahudi).Ne nikhubarera mubo abemilisi ekhumi nababili, Mana Nyasaye naboola; “Toto esie endi halala ninanyu, nimulaama mana murusie eshihanwa, mana nimusuubila Abarumwa banje nende okhubakhoonya, mana mwiwosie Nyasaye likofi lilayi, toto ndalabaleshela amabii kenyu ne nditsa akhubenjisia mumikunda chiburangamwo emialo hakari wachio,kho ulia ulakhaya mwinywe nikhumalile okhukhola indakano ino toto alaba akorere injila eya habwene.”"},{"SurahNumber":5,"VerseNumber":13,"Text":"Mana khulwa – okhufunaka indache yabu, khwabatsuba mana nikhukhola emioyo chiabu okhuba emiumu (echilawulila amalayi) bakalukhaninjia amakhuwa habundu wako. Ne balekhanga ebuleka wabetsulisibwa. Ne olatsililila okhunyoola amakhuwa kobukalakala bwabu, halali batiti mubo. Mana baleshele ne olekhane ninabo. Toto Nyasaye yachama balia bakholanga amalayi"},{"SurahNumber":5,"VerseNumber":14,"Text":"Nende balia baboola mbu; “efwe khuli -abanaswara-(abakiristo) “ khwakhola indakano ninabo, halali nibalekha ebuleka ikhongo khu kalia akabetsulisibwa, mana nikhura hakari wabu obusuku nende okhuyinana okhula inyanga yeyindukho. Ne Nyasaye alibaboolela akabakholanga"},{"SurahNumber":5,"VerseNumber":15,"Text":"Enywe Abandu beshitabu, Omurumwa wefu yamala okhubetsela owubebaalilanga amanji akamwali nimwakafisa mushitabu, ne abaleshela amanji. Toto bumalile okhubeetsela obulafu okhurula khu Nyasaye nende eshitabu shinoosinjia mubwang’ang’u"},{"SurahNumber":5,"VerseNumber":16,"Text":"Nyasaye Alunjisinjiakhwo balia baloondanga obuchami bubwe khu tsinjila tsiomulembe, ne barusinjia mushiilima okhubayila mubulafu khubunyali bubwe, ne abalunjisia khunjila ingololofu"},{"SurahNumber":5,"VerseNumber":17,"Text":"Toto bamala okhukhaya balia baboola mbu: “Toto Nyasaye ni omubashe Isah Omwana wa Mariam,” Boola mbu; “niwina uliba nende shiosi shiosi imbeli wa Nyasaye niyenya okhusishia Omubashe Omwana wa Mariam nende nyinamwana nende biosi bili khushialo?” Ne obwami bwomwikulu nende khushialo nende ebili hakari wabio , nibwa Nyasaye, aloonganga shiayenya, ne Nyasaye ni omunyali wa bulu eshindu"},{"SurahNumber":5,"VerseNumber":18,"Text":"Ne abayahudi nende abakiristo baboola mbu; “efwe khuli Abana ba Nyasaye nende abahelwa bebe” Boola mbu “Ne shichila shina nabahelesinjia eshinyasio khulwetsimbii tsienyu?. Halali enywe mulisa Abandu mubayaloonga, Aleshela owayenya ne ahelesia eshinyasio wayenya. Ne ni bwa Nyasaye obwami bwomwikulu nende khushialo nende bili hakari wabio. Ne amakalushilo ni ewuwe butswa"},{"SurahNumber":5,"VerseNumber":19,"Text":"Enywe Abandu beshitabu, toto Omurumwa wefu yamala okhubeetsela, abeenosilie ebise biabarumwa bandi bawumao, muletsa okhuboola mbu; “Omwikanyilisi nohomba omubooli wamacheni amalayi shiyakhwitsila tawe” Toto yabetsela omulachilisi wamalayi omwikanjilisi, ne Nyasaye ni Omunyali wabuli eshindu"},{"SurahNumber":5,"VerseNumber":20,"Text":"Ne olwa Musa yaboolela Abandu bebe mbu; “ Enywe Abandu banje yitsulile tsimbabaasi tsia Nyasaye khwinywe, olwa yakhola Abarumwa mwinywe, nenabakhola abaami, mana nabahelesia akayalahesesiakhwo yesiyesi khushialo tawe"},{"SurahNumber":5,"VerseNumber":21,"Text":"Enywe Abandu banje, injile khushialo sholuyali eshia Nyasaye yabalachila, ne mulakalukha inyuma tawe, mwaba abokhusikha"},{"SurahNumber":5,"VerseNumber":22,"Text":"Baboola mbu; “Ewe Musa, eyo Abandu baliyo abamakhakha, Ne efwe shikhulenjilayo tawe okhuula baruleyo, nibarulayo toto efwe khulenjilayo"},{"SurahNumber":5,"VerseNumber":23,"Text":"Abandu babili mubalia abaria tsimbabaasi tsia Nyasaye khubo baboola mbu; “Mubenjilile mumuliango kuno, nimumala okhubenjilila awo toto enywe mulabashila, Ne mwisike Nyasaye toto nimuli Abasuubili.”"},{"SurahNumber":5,"VerseNumber":24,"Text":"Baboola; “Ewe Musa, efwe shikhulenjilamwo tawe nibashilimwo, kho tsia nende Nyasaye wuwo(mulwane) Mukhupane, efwe khuli hano khwikhaale.”"},{"SurahNumber":5,"VerseNumber":25,"Text":"Musa naboola mbu; “Nyasaye wanje esie embula obunyali halali esie omwene nende omusiani wefu, kho kabukhasia hakari wefu nende Abandu ababii"},{"SurahNumber":5,"VerseNumber":26,"Text":"Kho Nyasaye naboola mbu; “Mana bekalilwe omukunda oko khulwe emika amakhumi kane. Balayiyayiya eno nende eyi khushialo, Kho alabeelela shichila Abandu abamabii tawe.”"},{"SurahNumber":5,"VerseNumber":27,"Text":"Ne basoomele amakhuwa aka Abaana ba Adam khubwatoto. Olwa bahinia eshihanwa nishifuchililwa shia mulala wabu, ne shiowundi nishilafuchililwa tawe. Yaboola mbu; “Nditsa okhwira” Namukalusia mbu “Nyasaye afuchililanga abamuritsanga”"},{"SurahNumber":5,"VerseNumber":28,"Text":"“Niwitsa okhundakhwo omukhonokwo mbu unzira, esie shindalakhurakhwo omukhono kwanje okhukhwira tawe, esie eritsanga Nyasaye, Omulesi webindu biosi"},{"SurahNumber":5,"VerseNumber":29,"Text":"Esie ndenya ochinge tsimbi tsianje nende tsimbi tsitsio, ne khulwa ako obe mubandu bomumulilo. Ne oko niko omurungo kwa Abandu abamabii"},{"SurahNumber":5,"VerseNumber":30,"Text":"Mana omwoyo kukwe nikumuyila okhwira omusiani wabu, mana namwira, mana naba mubandu bokhusikha"},{"SurahNumber":5,"VerseNumber":31,"Text":"Awo Nyasaye narera likhokho, nilichaka okhukwota mwiloba kholimwechesie shinga ayabila omulambo kwomusiani wabu. Naboola mbu “abayie! Akhayilwe okhuba shinga likhokho lino, ndafunikha(ndayabila) omulambo kwomwana wafu” mana naba mubandu bokhwiyitsulisia"},{"SurahNumber":5,"VerseNumber":32,"Text":"Eshichila ako, nikhuhandichila Abana ba Israil mbu, “ulia ulera Omundu- eshikhaya Omundu oyo nalerere Omundu tawe-, nohomba okhukhola obutobela khushialo, alaba shinga wirire Abandu boosi, ne ulia wonokosia Omundu alishinga uwonokosiye Abandu boosi. Ne toto Abarumwa befu babeetsela nende ebifune bili habulafu. Mana abanji mubo imbeli wakano nibaba abeyisasia"},{"SurahNumber":5,"VerseNumber":33,"Text":"Kho omurungo kwa balia bakhupananga nende Nyasaye nende Omurumwa wuwe, nende okhukhola obubii khushialo, ni okhwirwa nohomba okhubambwa nohomba okhutetwa emikhono chiabu nende ebilenje buchikha, nohomba balondwe mushialo esho. Esho ni eshinyasio shiabu khushialo ne mwikulu balinyoola eshinyasio eshikhongo"},{"SurahNumber":5,"VerseNumber":34,"Text":"Halali balia betsa okhusaba eshileshelo nimushili okhubatila. Ne manye mbu Nyasaye ni Omunji wobulesheli nende Omunji wetsimbabaasi"},{"SurahNumber":5,"VerseNumber":35,"Text":"Enywe abasuubila, Murie Nyasaye ne mukonye injila yokhumuulilakhwo, ne mulwane shichila idini yiyie khomunyoole okhubura"},{"SurahNumber":5,"VerseNumber":36,"Text":"Toto balia bakhaya, babetsanga nende bili mushialo biosi nende ebindi shingabirio kho barusie, kho bakhaya okhunyoola eshinyasio inyanga yeyindukho shibakhachamilwe tawe, ne balinyoola eshinyasio shiwumisinjia"},{"SurahNumber":5,"VerseNumber":37,"Text":"Balienya okhurula mumulilo, halali shibalirulamwo tawe, ne baliba neshinyasio shie tsinyanga tsiosi"},{"SurahNumber":5,"VerseNumber":38,"Text":"Ne Omwifi Omusatsa nende Omwifi Omukhasi mtete imikhono chiabu, omurungo kwa kalia kabakhola, esho nisho eshinyasio shirula khu Nyasaye, ne Nyasaye ni Owamani Owamachesi muno"},{"SurahNumber":5,"VerseNumber":39,"Text":"Kho ulia usaba eshileshelo namalile okhwonoona khukhwe mana nakaasa, Toto Nyasaye alamuleshela, toto Nyasaye ni omulesheli owetsimbambaasi muno"},{"SurahNumber":5,"VerseNumber":40,"Text":"Koo, shomanyile mbu toto Nyasaye ali nende obwaami bwomwikulu nende khushialo ahelesinjia eshinyasio owayenya, ne aleshelanga owayenya. Ne Nyasaye ni Omunyali wabuli eshindu"},{"SurahNumber":5,"VerseNumber":41,"Text":"Ewe Omurumwa, balakhuyiendia balia belushilanga obukhayi, mubalia baboolanga nende eminwa chiabu mbu; “khusuubile” ne emioyo chiabu nichishili okhusuubila. Nende mubayahudi betsanga okhuwulilisia akoboola, khobaboole obubeyi, abetsanga okhukhuwulilisia khulwa okhuusilia Abandu bandi balanyala okhuulila. Bakalukhaninjia amakhuwa okhurula habundu wako. Baboolanga mbu; “nimulahebwa kano mukatiile, ne nimuhebwa mwichunge. Ne owa Nyasaye yenyela amatemo shiwakhanyala okhumuwa shiosishiso imbeli wa Nyasaye tawe. Abo nibo ba Nyasaye alenya okhwosia emioyo chiabu tawe. Bali nende eshinyasio khushialo, ne mwikulu baliba nende eshinyasio eshikhongo"},{"SurahNumber":5,"VerseNumber":42,"Text":"Abawulilisinjia obubeyi, abalitsianga ebiakanibwa, mana nibakhwitsila, babusilie hakari wabu nohomba olekhane ninabo, Ne nolekhana ninabo, bo shibalakhukhola shiosishiosi tawe. Ne Nobabusilia, babusilie khubuleng’aafu. Toto Nyasaye yachama Abandu abaleng’aafu"},{"SurahNumber":5,"VerseNumber":43,"Text":"Ne bakhukholanga barie ewe okhuba ubabusilia, nabo bali nende Itaurati, Ilimwo amalako ka Nyasaye. Mana bakalukhananga imbeli wako. Ne abo shibali bokhusuubila tawe"},{"SurahNumber":5,"VerseNumber":44,"Text":"Toto khweshia Itaurati ilimwo obulunjifu nende obulafu, Eya Abarumwa babusilinjakhwo balia abasuubila, Abayahudi, nende Abasirasoti nende Abasomi ne eshichila benyekha okhuliinda eshitabu shia Nyasaye. Mana nibaba abaloli khu shio. Kho mularia Abandu tawe, halali murie esie. Ne mulakalukhania tsinyaali tsianje khu bukusi obutiti tawe. Ne balia balabusinjia okhwikhoonyela aka Nyasaye yeshia tawe, abo nibo Abakhayi"},{"SurahNumber":5,"VerseNumber":45,"Text":"Ne omo khwabahandichila mbu, Omundu khu mundu, imoni khu imoni, eliulu khuliulu, eshirwi khushirwi, elino khulino, ne ulia uwumisia owashie akholelwe imoongo. (kisasi) Ne ulia uleshela shilaba eshihanwa khuye. Kho balia balabusinjia nende aka Nyasaye yeshia tawe abo nibo ababii"},{"SurahNumber":5,"VerseNumber":46,"Text":"Mana nikhubalondiakhwo Isah Omwana wa Mariam okhutinyisia kalia kali inyuma wuwe, muTaurati, ne nikhumuhelesia Injili ilimwo obulunjifu nende obulafu ifuchilisaninjia nende akaliwo muTaurati, obulunjifu nende amachelo khubalia abaria Nyasaye"},{"SurahNumber":5,"VerseNumber":47,"Text":"Ne Abandu beinjili babusie okhulondokhana nende ka Nyasaye yeshiamwo (muinjili). Ne balia balabusiinjia khuka Nyasaye yeshia, abo nibo Ababii"},{"SurahNumber":5,"VerseNumber":48,"Text":"Ne khwakhwishilia eshitabu khubwatoto, shifuchilisania nende ebitabu biolinabio bieyinyuma, kho babusilie nende ka- Nyasaye yeshia ne olaloonda okhwenya khwabu tawe, nolekha abwatoto bwakhwitsila. Ne buli mwinywe khwabakholela amalako nende injila, Ne Nyasaye yenyanga yakhabakholele okhuba omukanda mulala, halali kho abateme khu kalia akabahelesiye, kho ranjilisie amalayi, Ewa Nyasaye ni amulikalukha mwesi, ne alibaboolela akamwakabukhanilangamwo"},{"SurahNumber":5,"VerseNumber":49,"Text":"Ne obabusilie khuka- Nyasaye yeshia, ne olaloonda obwikombi bwabu tawe, Ne obe meso nabo, balakhukalukhania khu kalia ka Nyasaye yakhwishilia tawe, ne nibakhaya manya mbu Nyasaye yenya okhuboosilia eshinyasio khulwe tsimbii tsiabu tsindi, Ne toto Abandu abanji ni ababii"},{"SurahNumber":5,"VerseNumber":50,"Text":"Koo benyanga akhubusilibwa khweshiilima? Ne niwina ubusinjia obulayi okhushila Nyasaye, khu Abandu bali nende obusuubili bwatoto"},{"SurahNumber":5,"VerseNumber":51,"Text":"Enywe Abasuubili mulakhola Abayahudi nende Abakristo okhuba abetsa ( ba mbusia ngonie) tawe, abene khubene ni abetsa, ne ubakhola abetsa, oyo aba alininabo halala, Toto Nyasaye shalunjisinjia Abandu ababii tawe"},{"SurahNumber":5,"VerseNumber":52,"Text":"Ne olalola balia bali nende obulwale mumioyo chiabu babelushilanga nibaboola mbu efwe khuritsanga okhunyoolwa nomubotokhano. Ne Nyasaye yetsa okhurera obufunguli nohomba likhuwa okhurula ewuwe, ne batong’e nende akabafisa mumioyo chiabu nibeyitsulisia"},{"SurahNumber":5,"VerseNumber":53,"Text":"Ne Abasuubili baliboola mbu; “Koo bano shinibo betsuba khulira lia Nyasaye, ebitsubo biabu ebiamani, mbu bo balininanyu halala?” Ebikhole biabu biabiyibwa mana nibaba mubandu abasikha"},{"SurahNumber":5,"VerseNumber":54,"Text":"Enywe abasuubila, owulalekha mwinywe idini yiyie, ahambi ano Nyasaye alarera Abandu balia abayachama nabo bamuchama, abehotselefu khubasuubili, abamani khubakhayi, balwananga khunjila ya Nyasaye shibaritsanga obutulani bwomutuli yesiyesi tawe, Etso nitsimbabaasi tsia Nyasaye, ahelesinjia owayenya, ne Nyasaye ni Omubangufu Omumanyi muno"},{"SurahNumber":5,"VerseNumber":55,"Text":"Toto omulina wenyu (wambusia ngonie) ni Nyasaye; nende Omurumwa wuwe, nende Abasuubila balumililanga okhuswalia, ne barusinjia eshihanwa nabo beenamanga (nibarukuwa)"},{"SurahNumber":5,"VerseNumber":56,"Text":"Ne ulakhola obulina (obwitsa) Nyasaye nende Omurumwa wuwe nende balia Abasuubila, Toto omukanda kwa Nyasaye niko kulashila"},{"SurahNumber":5,"VerseNumber":57,"Text":"Enywe abasuubila, mulakhola abetsa balia abakholela eshicharo nende omubayo idini yenyu tawe, Mubalia bahebwa eshitabu imbeli wenyu nende Abakhayi, Ne Murie Nyasaye nimuli mbu mwasuubila"},{"SurahNumber":5,"VerseNumber":58,"Text":"Ne nimulanga khu swala, bakhola eshicharonendeomubayo, Endionilwokhuba mbu ni Abandu balekhonyelanga obwongo tawe"},{"SurahNumber":5,"VerseNumber":59,"Text":"Boola; “Enywe Abandu beshitabu, koo mukhulolanga nende tsimbi mbu khulwokhuba khwasubila Nyasaye nende kalia akakhweshilibwa nende kalia akeshibwa khale, ne abanji mwinywe muli ababii"},{"SurahNumber":5,"VerseNumber":60,"Text":"Boola; Koo! Ebaboolelekhwo ulia uli nende omurungo omubii muno imbeli wa Nyasaye? Nibalia aba Nyasaye yalama mana nabasinyishila ne nakhola abandi mubo okhuba amashene nende tsimbiitsi, mana nibalaama shetani, Abo nibo baliba nende habundu abii nenibo abakora muno khu injila yatoto"},{"SurahNumber":5,"VerseNumber":61,"Text":"Ne nibabetsela(abeshikhabili) baboola mbu khwasuubila, ne nibali mbu babetsele nende obukhayi bwabu, ne barulile ninabo. Ne Nyasaye amanyile koosi akabafisanga"},{"SurahNumber":5,"VerseNumber":62,"Text":"Ne Olalola abanji mubo belushilanga(okhukhola) tsimbii nende obusuku nende okhulia khwabu ebiakanwa, Toto ni amabii muno akabakholanga ako"},{"SurahNumber":5,"VerseNumber":63,"Text":"Shichila shina Abasomesia babu nende abasomi babu shibabakaninjiakhwo amakhuwa kabu ketsimbii nende okhulia khwabu ebiakanwa? Toto ni amabii muno akabakholanga ako"},{"SurahNumber":5,"VerseNumber":64,"Text":"Ne Abayahudi baboola mbu “omukhono kwa Nyasaye kwefumba” Emikhono chiabu nicho chiefumba. Ne batsubwa shichila akababoola ako. Halali emikhono chia Nyasaye nemifumbule, arusiinjia shingala yenya. Ne toto kalia akeshibwa khwiwe okhurula khu Nyasaye wuwo kalametela abanji mubo obusuku nende obukhayi. Ne khwabarereraho obusuku nende isila hakari wabu okhula inyanga yeyindukho. Buli nibahafia omulilo kweliyie Nyasaye akusuminjia. Ne bakholanga eshinani okhurera obutobela nende isasia khushialo, Ne Nyasaye shiyachama Abandu abasasinjia tawe"},{"SurahNumber":5,"VerseNumber":65,"Text":"Abandu beshitabu basuubilanga mana baria Nyasaye, khwakhabaleshele tsimbii tsiabu, Ne khwakhabenjisiye mumikunda chilimwo obwokholo"},{"SurahNumber":5,"VerseNumber":66,"Text":"Ne toto bemiinjia Itaurati nende Injili nende akeshibwa khubo okhurula khu Nyasaye wabu, bakhalile okhurula hekulu wabu nende hasi wamakulu kabu. Ne baliwo mubo batilanga injila indayi. Halali abanji mubo akabakholanga ni amabii muno"},{"SurahNumber":5,"VerseNumber":67,"Text":"Ewe Omurumwa, yusia akaweshilibwa okhurula khu Nyasaye wuwo, Ne nolakhola tawe olaba oshili okhusia oburume bubwe. Ne Nyasaye alakhulinda nende (Obusuku- bwa) Abandu. Toto Nyasaye shalunjisinjia Abandu abakhayi tawe"},{"SurahNumber":5,"VerseNumber":68,"Text":"Boola; Enywe Abandu beshitabu, shimuli khushiosi shiosi tawe okhuula mwemie, Itaurati nende Injili, nende kano akeshibwa khwinywe okhurula khu Nyasaye wenyu. Ne toto kalia akeshibwa khwiwe okhurula khu Nyasaye wuwo, kalametela abanji mubo abulobi nende obukhayi. Kho olabeelele okhurulana nende Abandu abakhayi tawe"},{"SurahNumber":5,"VerseNumber":69,"Text":"Toto balia basuubila nende Abayahudi nende masabii (abalaami betsinginingini) nende Abakiristo, abasuubila Nyasaye nende Inyanga yeyindukho mana nibakhola ebikhole ebilayi, shibaliba nende oburi nohomba shibalibeelela tawe"},{"SurahNumber":5,"VerseNumber":70,"Text":"Toto khwabukula indache nende Abana ba Israili, mana nikhubarumila Abarumwa, Buli shinga Omurumwa yabetselaanga nende akemioyo chiabu chilenya tawe, omukanda mubo kwabakhola okhuba ababeyi ne omukanda kundi kwabeeranga"},{"SurahNumber":5,"VerseNumber":71,"Text":"Nebaparanga mbu amatemo shikalirulila tawe, mana nibawofula nibeekala amarwi mana Nyasaye nabaleshela. Mana Khandi nibawofula nibekala amarwi abanji mubo, ne Nyasaye alolanga kabakholanga"},{"SurahNumber":5,"VerseNumber":72,"Text":"Toto bamala okhukora mubukhayi balia ababoola mbu Isah- omubakhwa Omwana wa Mariam ni Nyasaye. Omubakhwa yaboola mbu; ‘‘Enywe Abana ba Israili mulaame Nyasaye Omulesi wanje nende Omulesi wenyu, Toto ulia otsokaasia Nyasaye, yamala okhwimwa mwikulu ne eshimenyo shiaye ni mumulilo, ne ababii shibalinyoola ubakhoonya tawe.’’"},{"SurahNumber":5,"VerseNumber":73,"Text":"Toto bamala okhukhaya balia baboola mbu; ‘‘Nyasaye ni mulala mubataru,’’ Ne abulao Nyasaye halali Nyasaye mulala. Ne nibalalekha akababoolanga ako tawe, toto balinyoola eshinyasio eshikhongo"},{"SurahNumber":5,"VerseNumber":74,"Text":"Ne shibakhakalushile Nyasaye bamusaba obulesheli ne Nyasaye ni Omunji wobulesheli Omunji wetsimbabaasi"},{"SurahNumber":5,"VerseNumber":75,"Text":"Ne Shiyali Omubakhwa Omwana wa Mariam halali Omurumwa butswa , bamala okhubura imbeli wuwe Abarumwa, ne mama wuwe ni owatoto, balitsanga ebilibwa , lola shingala khubeebalilanga tsinyaali, mana henga shingala bakalukhaninjia. (okhuloba obwatoto)"},{"SurahNumber":5,"VerseNumber":76,"Text":"Boola; “Mulamanga abalali Nyasaye abubula okhubakhola shiosi shiosi noho okhubakhoonya tawe, Ne Nyasaye ni Omuwulili Omumanyi muno"},{"SurahNumber":5,"VerseNumber":77,"Text":"Boola; “enywe Abandu beshitabu, mulaburirisia eshichelo mudini yenyu nibulali obwatoto tawe, ne mulaloonda obwikombi bwabandu tawe, balia bamala okhukora okhurula khale, mana nibakosia abanji ne nibakora okhurula khunjila eya toto.”"},{"SurahNumber":5,"VerseNumber":78,"Text":"Batsubwa balia abakhaya mubana ba Israil khululimi lwa Dawood nende lwa Isah Omwana wa Mariam, endio nilwokhuba mbu baloba ne mbubaburirisinjia eshichelo"},{"SurahNumber":5,"VerseNumber":79,"Text":"Shibakananinjia amakhuwa amabii kabakholanga tawe. Ni obubii bufwana burie khukabakholanga kano"},{"SurahNumber":5,"VerseNumber":80,"Text":"Alabalola abanji mubo (abayahudi) bakholanga obwitsa nende abakhayi (beshiarabu). Ne amabii muno akabaranjilisilia emioyo chiabu. Toto Nyasaye yabasinyishila, ne baliba mushinyasio tsinyanga tsiosi"},{"SurahNumber":5,"VerseNumber":81,"Text":"Ne basuubilanga Nyasaye nende Omurumwa nende akeshibwa khuye, shi bakhabakholele abo okhuba abetsa tawe, Habula abanji mubo ni ababii"},{"SurahNumber":5,"VerseNumber":82,"Text":"olanyoola Abasuku abakhongo muno khubalia abasuubila ni Abayahudi nende balia abatsokaasi. Ne toto olanyoola balia bali ahambi nende abasuubila ni balia baboolanga mbu “efwe khuli abakiristo” endio nilwokhuba mbu mubo balimwo Abasomi nende abaria Nyasaye ne mbu bo shibelolanga tawe"},{"SurahNumber":5,"VerseNumber":83,"Text":"Ne nibawulila akeshibwa khumurumwa, olalola tsimoni tsiabu nitsipupuchila amasika, shichila obwatoto obwabawulile. Baboolanga mbu; “Nyasaye wefu, khusuubile kho khuhandike halala nende abaloli. (bobwatoto buno)"},{"SurahNumber":5,"VerseNumber":84,"Text":"Ne khuli khurie akhulasuubila Nyasaye, nende akakhwitsila mubwatoto, ne khusuubilanga mbu Nyasaye wefu alakhwinjisia mwikulu halala nende Abandu abalayi"},{"SurahNumber":5,"VerseNumber":85,"Text":"Kho Nyasaye alibarunga khukalia akababoola emikunda echemialo chiburanga hakari wachio , omo balikhalamwo tsinyanga tsiosi. Ne oko niko omurungo okwa balia bakholanga amalayi"},{"SurahNumber":5,"VerseNumber":86,"Text":"Nebalia abakhaya mana nibayingana khutsinyaali tsiefu, abo nibo Abandu bomumulilo"},{"SurahNumber":5,"VerseNumber":87,"Text":"Enywe abasuubila, mulabikalila ebilayi ebia Nyasaye yabafuchilila tawe, ne mularuuma olwakho tawe, toto Nyasaye shiyachama Abandu barumanga olwakho tawe"},{"SurahNumber":5,"VerseNumber":88,"Text":"Ne lie khubilia bia Nyasaye wenyu abakabiile ebiafuchililwa, ebilayi, ne murie Nyasaye awa enywe musuubilanga"},{"SurahNumber":5,"VerseNumber":89,"Text":"Nyasaye shababukulilanga khubitsubo bienyu biobusilu tawe, halali alabatila khubitsubo ebia mwetsuba abia mwechomela obulayi, Kho omurungo kwe shitsubo esho, ni okhulisia Abamanani ekhumi, khubiakhulia bia mulisinjia Abandu benyu nohomba okhubafwala, nohomba okhulekha Omurumwa; Ne ulia ulanyoola ako tawe, afunge tsinyanga tsitaru. Kuno niko omurungo kwebitsubo bienyu ni mwitsuba. Ne mulinde ebitsubo bienyu. Endio nilwa Nyasaye abenoosilinjia tsinyaali tsitsie kho munyoole okhupa orio"},{"SurahNumber":5,"VerseNumber":90,"Text":"Enywe abasuubila toto obumesi nende isimbi, nende okhulaama ulali Nyasaye 5. nende\tokhulinga\tkhwobulakusi,\tni eshifwolo, nemilimo cha shetani, kho mube ehale ninacho, kho munyoole okhubura"},{"SurahNumber":5,"VerseNumber":91,"Text":"Toto shetani yenya okhubarerera obusuku nende obusilani hakari wenyu shichila obumesi nende isimbi ne yenya okhubekalila okhwitsulila Nyasaye nende okhulaama. kho koo enywe mwitsa okhukalekha"},{"SurahNumber":5,"VerseNumber":92,"Text":"Ne muwulile Nyasaye ne muwulile Omurumwa ne mube meso, ne nimukhaya manye mbu Omurumwa akeke ni okhuusia bustwa oburumwa buli habulafu"},{"SurahNumber":5,"VerseNumber":93,"Text":"Shinobubii khubalia abasuubila mana nibakhola amalayi, khubilia ebiabalia, nibaria Nyasaye nibasuubila mana nibakhola amalayi, mana nibaria Nyasaye, mana khandi nibasuubila, mana nibaria Nyasaye mana nibakhola amalayi, Ne Nyasaye yayanza abakholi abamalayi"},{"SurahNumber":5,"VerseNumber":94,"Text":"Enywe abasuubila Nyasaye alabatema nende tsisolo tsindi tsiokhuyimwa, etsie emikhono chienyu nende amafumo kenyu kolangakhwo, kho Nyasaye yechesie mbu niwina owamuria kata nalamulolanga. Kho ulia ularuma eshichelo khu kamuboolelwa kano, alanyoola eshinyasio shiwumisinjia"},{"SurahNumber":5,"VerseNumber":95,"Text":"Enywe abasuubila muleera ebiyimwa nimuli muharam (muhija nohomba umra) tawe. Ne ulia ulera katong’ane omurungo kwe kulaba okhusinza shinga eshayera esho, mutsisolo tsirukungwa shingala balabusia abaleng’aafu babili mwinywe, isolo eyo iyilwa khu kaaba, (asinze eyo mana ikabilwe abatakha). Nohomba arusie omurungo kwo khulisia abamanani, Nohomba afunge, kho apile obubii bwelikhuwa elo. Nyasaye yamala okhuleshela akabura, Halali ulakalushila Nyasaye alamuwa eshinyasio, Ne Nyasaye niye owa amani owuhananga eshinyasio"},{"SurahNumber":5,"VerseNumber":96,"Text":"Ne mwafuchililwa ebiyimo bwo munyanza ebiakhulia biayo nibo omwikhoyo kwenyu, nende abali khuluchendo. Ne mukanibwa ebiyimo biokhulukongo ngala mulaba muhaji noho mu-umra. Ne murie Nyasaye, ulia owa mulikhung’asibwa ewuwe"},{"SurahNumber":5,"VerseNumber":97,"Text":"Nyasaye yakhola Al-kaaba inzu yoluyali okhuba eshiemelelo khubulamu bwa Abandu, nende emiesi echioluyali, nende okhuyila emiruko Makka (khulwokhusinzwa) nende okhuiboya ebiuma, koosi ako ni khulwa okhukasia obulamu bwa Abandu. Endio khomumanye mbu toto Nyasaye yamanya kali mwikulu nende mushialo, ne toto Nyasaye khubuli eshindu ni Omumanyi muno"},{"SurahNumber":5,"VerseNumber":98,"Text":"Manye mbu toto Nyasaye ni Omululu weshinyasio, Ne toto Nyasaye ni Omunji wobulesheli owestimbabaasi"},{"SurahNumber":5,"VerseNumber":99,"Text":"Ne shikali khumurumwa tawe halali okhusia butswa, Ne Nyasaye amanyile kamuretsangahabulafunendeakamufisanga"},{"SurahNumber":5,"VerseNumber":100,"Text":"Boola; shibali nashilala ebibii nende abalayi tawe, kata obunji bwebibii nibuchamisia kho murie Nyasaye enywe abamachesi, khomunyoole okhubura"},{"SurahNumber":5,"VerseNumber":101,"Text":"Enywe abasuubila mulareeba amakhuwa akamwitsa okhuboolelwa kalabasinyisia. Ne nimulakareba Ikurani nishili niyikhanga mwitsa okhwinosibwa. Nyasaye alesheele ako. Nyasaye ni Omunji wobulesheli Omwihotselefu muno"},{"SurahNumber":5,"VerseNumber":102,"Text":"Abandu baliho enywe nimushili bareeba mana nibaba abokhukakhaya"},{"SurahNumber":5,"VerseNumber":103,"Text":"Nyasaye shiyarakho amakanio kosi kosi khu Bahira(ingamia itetungwa eshirwi niyibule abana barano wokhumwisho abe weshisatsa.) nohomba saiba(ingamia iyebungwa\tabanyasaye\tomundu nahonokoshe mumatinyu) nohomba wasila( ingamia ihebungwa abanyasaye omundu niyibule omwana wa ambeli weshikhasi nende ulondakho weshikhasi) 5. nohomba hami ( ni ingamia isatsia ilaninumgwakho tawe nikali mbu yilusiye omwana wo omwana wayio), halali abakhayi bachishilanga Nyasaye obubeyi, ne abanji mubo shibekhonyelanga obwongo tawe"},{"SurahNumber":5,"VerseNumber":104,"Text":"Ne nibaboolelwa mbu itse khu mabusio kwa Nyasaye nende Omurumwa wuwe ni baboola mbu; “kakhuyela kalia aka khwanyoola nako bapapa befu;” koo kata nikali mbu basaabwe nibalali bamanya shiosi shiosi tawe ne nibalali balunjikha tawe. (balabalonda butswa)"},{"SurahNumber":5,"VerseNumber":105,"Text":"Enywe abasuubila, mwiliinde abene, Abakori balabawumisia tawe nimumalile okhulunjikha. Ewa Nyasaye ni amulikalukha mwesi, ne alibaboolela akamwakholanga"},{"SurahNumber":5,"VerseNumber":106,"Text":"Enywe abasuubila, mureo abaloli babili abaleng’afu mwinywe ebise biokhulaka lifwa niliulila mulala wenyu. Nende abandi balali mwinywe tawe; Olwa muba nimuli khuluchendo, mana amasila kelifwa nikaboolela. Mulabemia babili abo iswala niyakhawa, mana betsube mulira lia Nyasaye nimuba nimuli nende inganakani- (khu bulaame obo) “shikhubukulekhwo shiosi shiosi tawe, kata nali Omundu wefu, ne shikhulafisa obuloli bwa Nyasaye tawe, toto nikhukhola khurio khulaba mubandu abamabii"},{"SurahNumber":5,"VerseNumber":107,"Text":"Ne nimumanya mbu babili abo baboolele obubeyi, babili bandi mubalia abaliwo omufu nalaamanga, baleema mana bestube khulira lia Nyasaye mana boboole mbu; “obuloli bwefu nibwahabwene okhushila obuloli bwabu, ne efwe shikhukholele obubii tawe, nikali kario khulaba mubandu ababii"},{"SurahNumber":5,"VerseNumber":108,"Text":"Kalabakhola bokhurusia obuloli obwatoto nohomba kalabakhola barie ebitsubo okhurerwa, nibakhamala okhwitsuba khwabu, ne murie Nyasaye nemuwulile, Ne Nyasaye shalunjisinjia abakhayi abalobi tawe"},{"SurahNumber":5,"VerseNumber":109,"Text":"Etsulile inyangaya Nyasayealikhung’asia Abarumwa, mana ababoolele mbu; “Nishina shiabamukalusia?” Abarumwa baliboola mbu; “khubula obumanyi – Toto ewe newe wamanya amakhuwa kefisile”"},{"SurahNumber":5,"VerseNumber":110,"Text":"Ne olwa Nyasaye aliboola mbu “Ewe Isah omwana wa Mariam, istulila tsimbabaasi tsianje khwiwe, nende khu mamawuwo, olwa ndakhukhonya nende roho omulafu, nosunga nende Abandu noshili omwana omutoro, nende mubukofu, ne yitsulila olwa ndakhwechesia okhuhandika mana nekhwa amachesi nende Itaurati nende Injili, Ne itsulila olwa walonga khuliloba amayoni mana nikaba amayoni khumunwa kwanje, Ne olwa wahonia abawofu nende abanachele khumunwa kwanje, ne olwa walamusia abafu khumunwa kwanje, Ne olwa ndakhwikalila Abana ba Israili(okhukhukhola amabii) Olwa wabeetsela nende ebifune biahabwene, Balia abakhayi mubo nibaboola mbu; “Buno ni obulosi obwahabulafu”"},{"SurahNumber":5,"VerseNumber":111,"Text":"Ne olwa ndafumbulila abechi bo mbu; “Musuubile esie nende Omurumwa wanje uno, Isah” Mana nibaboola mbu; “Khusuubile ne obe omuloli mbu efwe khuli abehotselefu.”"},{"SurahNumber":5,"VerseNumber":112,"Text":"Ne abechibo baboola mbu; “Ewe Isah omwana wa Mariam, Nyasaye wuwo anyala okhwishilia eshiakhulia okhurula mwikulu? Isah naboola mbu; “Murie Nyasaye nimuli Abasubili batoto.”"},{"SurahNumber":5,"VerseNumber":113,"Text":"Baboola mbu; Khwenya okhuliakhwo khushio, kho emioyo chiefu chihotselesie nekhumanye mbu okhuboolele okatoto mana khube mubalia abaloli"},{"SurahNumber":5,"VerseNumber":114,"Text":"Isah Omwana wa Mariam naboola; “Ewe Nyasaye omulesi wefu, khwishilie eshiakhulia okhurula mwikulu, kho kube omwikhoyo, khubokhuranga\tnende khubeinyuma, nende eshimanyisio okhurula khiwe, ne okhuwelesie omukabo ne ewe newe omukabi omulayi muno"},{"SurahNumber":5,"VerseNumber":115,"Text":"Nyasaye naboola; “ Esie nditsa okhubeshilia , ne owulakhaya niyakhalola kano, nditsa okhumuhelesia eshinyasio shieshili okhuhelesiakhwo yesiyesi khushialo"},{"SurahNumber":5,"VerseNumber":116,"Text":"Ne olwa Nyasaye yaboola mbu; “Ewe Isah Omwana wa Mariam newe waboolela Abandu mbu bakhukhole ewe nende mamawuwo Nyasaye babili owulali Nyasaye? Isahnaboola;“Oluyalinolulwo, watswenukha okhutsokaasibwa nende shiosi shiosi. Shikakhoyeela esie okhuboola lilali liatoto tawe, Nendi mbu ndaboola wakhamanyile, wamanya kali mushilifu shianje, nasi shemanyile kali mushilifu shishio tawe, Toto newe umanyanga amakhuwa kefisile"},{"SurahNumber":5,"VerseNumber":117,"Text":"“Shindababoolela liosiliosi tawe halali kalia kawaruma” Mulaame Nyasaye, Omulesi wanje nende Omulesi wenyu” Ne ndali omuloli wabu olwandali mubo, ne olwa wamalisilia ebise bianje, ewe noba omulindi wabu, nawe oli Omuloli wabuli eshindu"},{"SurahNumber":5,"VerseNumber":118,"Text":"“Nekali mbu witsa okhubawa eshinyasio ni Abandu bao, ne nobaleshela, toto ewe newe Owamani Owamachesi muno"},{"SurahNumber":5,"VerseNumber":119,"Text":"Nyasaye aliboola mbu; “Ino niyo inyanga eya baboolanga obwatoto balikhoonywa nende abwatoto bwabu; Baliba nende emikunda chiburangamwo emialo, balimenyamwo tsinyanga tsiosi, Nyasaye ababeelele tsimbabaasi, nabo bamuchamile, okho nikho okhubura okhukhongo"},{"SurahNumber":5,"VerseNumber":120,"Text":"Ni obwa Nyasaye obwami bwo mwikulu nende khushialo, nende bilimwo, naye ni Omunyali wa buli eshindu"}]}