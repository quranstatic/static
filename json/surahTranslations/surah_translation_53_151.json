{"Id":151,"LanguageCodes":["fa","fas"],"Name":"fas-abolfazlbahramp","Author":"Abolfazl Bahrampour","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":53,"VerseNumber":1,"Text":"سوگند به [آن‌] ستاره وقتى كه فرو افتد"},{"SurahNumber":53,"VerseNumber":2,"Text":"كه يار شما نه گمراه شده و نه منحرف"},{"SurahNumber":53,"VerseNumber":3,"Text":"و از روى هوس سخن نمى‌گويد"},{"SurahNumber":53,"VerseNumber":4,"Text":"نيست اين سخن جز وحيى كه نازل مى‌شود"},{"SurahNumber":53,"VerseNumber":5,"Text":"او را [آن فرشته‌ى‌] بس نيرومند آموخت"},{"SurahNumber":53,"VerseNumber":6,"Text":"توانمندى كه [به صورت اصلى خود در برابر پيامبر] ايستاد"},{"SurahNumber":53,"VerseNumber":7,"Text":"در حالى كه او (جبرئيل) در افق برتر قرار داشت"},{"SurahNumber":53,"VerseNumber":8,"Text":"سپس نزديك آمد و نزديك‌تر شد"},{"SurahNumber":53,"VerseNumber":9,"Text":"تا به اندازه‌ى دو كمان يا نزديك‌تر گرديد"},{"SurahNumber":53,"VerseNumber":10,"Text":"پس [توسط جبرئيل‌] به بنده‌ى خود آنچه را بايد وحى كند، وحى كرد"},{"SurahNumber":53,"VerseNumber":11,"Text":"قلب [پاك محمد] آن [صورت اصلى جبرئيل‌] را كه ديد دروغ نگفت"},{"SurahNumber":53,"VerseNumber":12,"Text":"آيا در آنچه مى‌بيند با او مجادله مى‌كنيد"},{"SurahNumber":53,"VerseNumber":13,"Text":"و همانا در يك نزول ديگر هم او (جبرئيل) را ديده است"},{"SurahNumber":53,"VerseNumber":14,"Text":"در كنار سدرة المنتهى"},{"SurahNumber":53,"VerseNumber":15,"Text":"كه جنة الماوى در آن جاست"},{"SurahNumber":53,"VerseNumber":16,"Text":"آن‌گاه كه آن درخت سدره را مى‌پوشاند آنچه [از امور خيره كننده‌] مى‌پوشاند"},{"SurahNumber":53,"VerseNumber":17,"Text":"چشم [پيامبر] خطا نرفت و از حد نگذشت [آنچه ديد واقعيت بود]"},{"SurahNumber":53,"VerseNumber":18,"Text":"به راستى كه برخى از آيات بزرگ‌تر پروردگارش را بديد"},{"SurahNumber":53,"VerseNumber":19,"Text":"آيا [بت‌هاى‌] لات و عزّى، را ديده‌ايد"},{"SurahNumber":53,"VerseNumber":20,"Text":"و منات، آن سومين [بت‌] ديگر را [كه دختران خدا مى‌خوانيد]"},{"SurahNumber":53,"VerseNumber":21,"Text":"آيا [به خيالتان‌] براى شما پسر است و براى او دختر [و شما دختران را حقير مى‌پنداريد]"},{"SurahNumber":53,"VerseNumber":22,"Text":"در اين صورت اين تقسيمى ظالمانه است"},{"SurahNumber":53,"VerseNumber":23,"Text":"اينها نيستند مگر نام‌هايى كه شما و پدرانتان آنها را ناميده‌ايد و خدا هيچ حجتى بر [خدايى‌] آنها نفرستاده است. آنان جز از گمان و هواى نفس خويش پيروى نمى‌كنند، در حالى كه از سوى پروردگارشان هدايت برايشان آمده است"},{"SurahNumber":53,"VerseNumber":24,"Text":"آيا انسان بدانچه تمنا كند مى‌رسد"},{"SurahNumber":53,"VerseNumber":25,"Text":"پس آخرت و دنيا از آن خداست"},{"SurahNumber":53,"VerseNumber":26,"Text":"و چه بسيار فرشته كه در آسمان‌هاست كه شفاعتشان سودى نمى‌بخشد مگر پس از آن كه خدا براى هر كه بخواهد و بپسندد، اذن دهد"},{"SurahNumber":53,"VerseNumber":27,"Text":"همانا كسانى كه به آخرت ايمان ندارند، فرشتگان را به نام دختران مى‌نامند"},{"SurahNumber":53,"VerseNumber":28,"Text":"و ايشان در اين [كار] شناختى ندارند. آنها جز از گمان پيروى نمى‌كنند، و البته گمان به هيچ وجه از [شناخت‌] حقيقت كفايت نمى‌كند"},{"SurahNumber":53,"VerseNumber":29,"Text":"پس از كسى كه از ياد ما دل مى‌گرداند و جز زندگى دنيا را نمى‌خواهد روى گردان"},{"SurahNumber":53,"VerseNumber":30,"Text":"اين نهايت فهم آنهاست. بى‌ترديد، پروردگار تو به كسى كه از راه او منحرف شده آگاه‌تر است، و او كسى را كه هدايت يافته است بهتر مى‌شناسد"},{"SurahNumber":53,"VerseNumber":31,"Text":"و هر چه در آسمان‌ها و هر چه در زمين است از آن خداست، تا كسانى را كه بد كرده‌اند بدانچه انجام داده‌اند كيفر دهد و آنها را كه نيكى كرده‌اند پاداشى بهتر دهد"},{"SurahNumber":53,"VerseNumber":32,"Text":"آنان كه از گناهان بزرگ و زشتكارى‌ها- جز لغزش‌هاى كوچك- اجتناب مى‌كنند، بى‌ترديد آمرزش پروردگار تو وسيع است. او به [حال‌] شما دمى كه شما را از زمين پديد آورد و هنگامى كه به صورت جنين در شكم مادرانتان بوديد داناتر است، پس خود را نستاييد، او به كسى كه پ"},{"SurahNumber":53,"VerseNumber":33,"Text":"پس آيا ديدى آن كسى را كه [از حق‌] روى برتافت"},{"SurahNumber":53,"VerseNumber":34,"Text":"و كمى بخشيد [ولى ادامه نداد] و امتناع ورزيد"},{"SurahNumber":53,"VerseNumber":35,"Text":"آيا علم غيب نزد اوست و او [حقايق را] مى‌بيند"},{"SurahNumber":53,"VerseNumber":36,"Text":"آيا بدانچه در صحيفه‌هاى موسى آمده خبر نيافته است"},{"SurahNumber":53,"VerseNumber":37,"Text":"و [در نوشته‌هاى‌] ابراهيم كه [به پيمان‌هاى خدا] وفا كرد"},{"SurahNumber":53,"VerseNumber":38,"Text":"كه هيچ كس بار گناه ديگرى را برنمى‌دارد"},{"SurahNumber":53,"VerseNumber":39,"Text":"و اين كه براى انسان جز آنچه تلاش كرده نيست"},{"SurahNumber":53,"VerseNumber":40,"Text":"و حتما كوشش او به زودى ديده خواهد شد"},{"SurahNumber":53,"VerseNumber":41,"Text":"سپس به او جزاى كافى داده خواهد شد"},{"SurahNumber":53,"VerseNumber":42,"Text":"و اين كه پايان [كار] به سوى پروردگار توست"},{"SurahNumber":53,"VerseNumber":43,"Text":"و هم اوست كه بخنداند و بگرياند"},{"SurahNumber":53,"VerseNumber":44,"Text":"و هم اوست كه ميراند و زنده كرد"},{"SurahNumber":53,"VerseNumber":45,"Text":"و اوست كه دو زوج نر و ماده را آفريد"},{"SurahNumber":53,"VerseNumber":46,"Text":"از نطفه‌اى آن‌گاه كه ريخته شود"},{"SurahNumber":53,"VerseNumber":47,"Text":"و اين كه ايجاد عالم ديگر (رستاخيز) بر عهده‌ى اوست"},{"SurahNumber":53,"VerseNumber":48,"Text":"و هم اوست كه [شما را] بى‌نياز كرد و مال بخشيد"},{"SurahNumber":53,"VerseNumber":49,"Text":"و هم اوست پروردگار ستاره‌ى شعرى (كه او را مى‌پرستيدند)"},{"SurahNumber":53,"VerseNumber":50,"Text":"و هم اوست كه عاديان نخستين را هلاك كرد"},{"SurahNumber":53,"VerseNumber":51,"Text":"و ثموديان را باقى نگذاشت"},{"SurahNumber":53,"VerseNumber":52,"Text":"و پيش از آنها قوم نوح را [هلاك نمود] آنها ظالم‌تر و طاغى‌تر بودند"},{"SurahNumber":53,"VerseNumber":53,"Text":"و شهرهاى واژگون شده [ى قوم لوط] را در هم فرو ريخت"},{"SurahNumber":53,"VerseNumber":54,"Text":"پس آنها را [با عذاب فراگيرى‌] چنان كه بايد فرا پوشانيد"},{"SurahNumber":53,"VerseNumber":55,"Text":"پس در كدام يك از نعمت‌هاى پروردگارت ترديد مى‌كنى"},{"SurahNumber":53,"VerseNumber":56,"Text":"اين [پيامبر] بيم رسانى از بيم رسانان پيشين است"},{"SurahNumber":53,"VerseNumber":57,"Text":"رستاخيز نزديك است"},{"SurahNumber":53,"VerseNumber":58,"Text":"كسى جز خداوند برطرف كننده‌ى [عذاب‌] آن نيست"},{"SurahNumber":53,"VerseNumber":59,"Text":"پس آيا از اين سخن عجب داريد"},{"SurahNumber":53,"VerseNumber":60,"Text":"و مى‌خنديد و [از خوف قيامت‌] نمى‌گرييد"},{"SurahNumber":53,"VerseNumber":61,"Text":"و شما [از آن‌] در غفلت به سر مى‌بريد"},{"SurahNumber":53,"VerseNumber":62,"Text":"پس خدا را سجده آريد و پرستش كنيد"}]}