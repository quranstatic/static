{"Id":155,"LanguageCodes":["fa","fas"],"Name":"fas-islamhousecompe","Author":"Islamhouse.com Persian Team","Language":"Persian","Description":"Persian","Direction":"rtl","Source":"https://quranenc.com/check/persian_ih/v1.1.0-csv.1 , https://quranenc.com/en/browse/persian_ih , https://quranenc.com ,","Translations":[{"SurahNumber":74,"VerseNumber":1,"Text":"ای جامه‌برسرکشیده،"},{"SurahNumber":74,"VerseNumber":2,"Text":"برخیز و بیم ده،"},{"SurahNumber":74,"VerseNumber":3,"Text":"و پروردگارت را بزرگ شمار،"},{"SurahNumber":74,"VerseNumber":4,"Text":"و جامه‌ات را پاکیزه بدار،"},{"SurahNumber":74,"VerseNumber":5,"Text":"و از پلیدی [عبادت معبودان باطل] دوری کن"},{"SurahNumber":74,"VerseNumber":6,"Text":"به این هدف بذل و بخشش مکن که افزون‌طلبی کنی؛"},{"SurahNumber":74,"VerseNumber":7,"Text":"و برای [رضایت] پروردگارت شکیبا باش"},{"SurahNumber":74,"VerseNumber":8,"Text":"هنگامی‌ که در «صور» دمیده شود"},{"SurahNumber":74,"VerseNumber":9,"Text":"آن روز، روزِ سخت [و دشواری] است"},{"SurahNumber":74,"VerseNumber":10,"Text":"بر کافران آسان نیست"},{"SurahNumber":74,"VerseNumber":11,"Text":"[ای پیامبر،] مرا با کسی ‌که او را تنها [و بدون اموال و اولاد] آفریده‌ام واگذار؛"},{"SurahNumber":74,"VerseNumber":12,"Text":"[همان کسی که] مال فراوانی برایش قرار دادم،"},{"SurahNumber":74,"VerseNumber":13,"Text":"و فرزندانی که همیشه [در خدمت او و] با او هستند"},{"SurahNumber":74,"VerseNumber":14,"Text":"و همۀ وسایل [و امکانات] زندگی را در اختیارش قرار دادم"},{"SurahNumber":74,"VerseNumber":15,"Text":"باز [هم] طمع دارد که [بر آن] بیفزایم"},{"SurahNumber":74,"VerseNumber":16,"Text":"هرگز، [چنین نخواهد شد.] بی‌گمان، او نسبت به آیات ما دشمنی دارد،"},{"SurahNumber":74,"VerseNumber":17,"Text":"و به زودی او را به مشقّت و سختی می‌اندازم؛"},{"SurahNumber":74,"VerseNumber":18,"Text":"زیرا او [برای مبارزه با قرآن] اندیشید و محاسبه کرد"},{"SurahNumber":74,"VerseNumber":19,"Text":"پس مرگ بر او باد! چگونه اندازه [و محاسبه] کرد؟"},{"SurahNumber":74,"VerseNumber":20,"Text":"باز [هم] مرگ بر او باد! چگونه اندازه [و محاسبه] کرد؟"},{"SurahNumber":74,"VerseNumber":21,"Text":"سپس نظر افکند؛"},{"SurahNumber":74,"VerseNumber":22,"Text":"آنگاه چهره در هم کشید و روی ترش کرد،"},{"SurahNumber":74,"VerseNumber":23,"Text":"سپس [به حق] پشت نمود و تکبر ورزید؛"},{"SurahNumber":74,"VerseNumber":24,"Text":"آنگاه گفت: «این [قرآن،] چیزی جز جادویی که [از جادوگران پیشین] نقل شده، نیست؛"},{"SurahNumber":74,"VerseNumber":25,"Text":"و این [چیزی] جز گفتار بشر نیست»"},{"SurahNumber":74,"VerseNumber":26,"Text":"به زودی او را به دوزخ درخواهم آورد"},{"SurahNumber":74,"VerseNumber":27,"Text":"و تو چه ‌دانی که دوزخ چگونه است؟"},{"SurahNumber":74,"VerseNumber":28,"Text":"[آتش سوزانی است که] نه [چیزی را] باقی می‌گذارد و نه [چیزی را] رها می‌کند"},{"SurahNumber":74,"VerseNumber":29,"Text":"پوست را [دگرگون کرده و] می‌سوزانَد"},{"SurahNumber":74,"VerseNumber":30,"Text":"بر آن [آتش،] نوزده [فرشته] گمارده شده است"},{"SurahNumber":74,"VerseNumber":31,"Text":"ما مأموران دوزخ را فقط از فرشتگان قرار دادیم، و شمار آنها را تنها برای آزمایش کافران معیّن کرده‌ایم تا اهل کتاب یقین کنند و کسانی ‌که ایمان آورده‌اند بر ایمان خود بیفزایند و اهل کتاب و مؤمنان، گرفتار شک و تردید نشوند؛ و تا کسانی‌ که در دل‌هایشان مرض [نفاق] است و [نیز] کافران بگویند: «هدف الله از این مَثل [و توصیف] چیست؟» این‌گونه، الله هر ‌کس را بخواهد، گمراه می‌سازد و هر کس را بخواهد، هدایت می‌کند؛ و [شمارِ] لشکریان پروردگارت را [کسی] جز [خود] او تعالی نمی‌داند؛ و این جز پند و اندرزی برای انسان‌ها نیست"},{"SurahNumber":74,"VerseNumber":32,"Text":"آری؛ سوگند به ماه [که هرگز اینچنین نیست که آنان تصور می‌کنند]"},{"SurahNumber":74,"VerseNumber":33,"Text":"و [سوگند به] شب، هنگامی ‌که پشت کند"},{"SurahNumber":74,"VerseNumber":34,"Text":"و به صبح، هنگامی ‌که روشن شود"},{"SurahNumber":74,"VerseNumber":35,"Text":"که آن [آتش دوزخ،] یکی از [عذاب‌های] بزرگ [و هولناک] است"},{"SurahNumber":74,"VerseNumber":36,"Text":"برای انسان، بیم‌دهنده است"},{"SurahNumber":74,"VerseNumber":37,"Text":"برای کسی از شما که بخواهد [با انجام کارهای نیکو] پیش افتد، یا [با ارتکاب گناه] عقب بماند"},{"SurahNumber":74,"VerseNumber":38,"Text":"هر کس در گروِ اعمال خویش است؛"},{"SurahNumber":74,"VerseNumber":39,"Text":"مگر اصحاب یمین [= مؤمنان]"},{"SurahNumber":74,"VerseNumber":40,"Text":"که در باغ‌های [بهشت] هستند و می‌پرسند"},{"SurahNumber":74,"VerseNumber":41,"Text":"از گناهکاران"},{"SurahNumber":74,"VerseNumber":42,"Text":"چه چیز شما را به دوزخ درآورد؟"},{"SurahNumber":74,"VerseNumber":43,"Text":"[دوزخیان] می‌گویند: «ما از نمازگزاران نبودیم"},{"SurahNumber":74,"VerseNumber":44,"Text":"و بینوا[یان] را اطعام نمی‌کردیم"},{"SurahNumber":74,"VerseNumber":45,"Text":"و پیوسته همراه یاوه‌گویان [و اهل باطل] هم‌صدا می‌شدیم"},{"SurahNumber":74,"VerseNumber":46,"Text":"و همواره روزِ جزا را تکذیب می‌کردیم،"},{"SurahNumber":74,"VerseNumber":47,"Text":"تا زمانی که مرگ به سراغمان آمد»"},{"SurahNumber":74,"VerseNumber":48,"Text":"پس شفاعتِ شفاعت‌کنندگان سودی به آنها نمی‌بخشد"},{"SurahNumber":74,"VerseNumber":49,"Text":"آنها را چه شده است که از پند [و تذکر] روی گردانند؟"},{"SurahNumber":74,"VerseNumber":50,"Text":"گویى كه گورخرانى رمیده‌اند"},{"SurahNumber":74,"VerseNumber":51,"Text":"که از [مقابل] شیر گریخته‌اند"},{"SurahNumber":74,"VerseNumber":52,"Text":"بلکه هر کدام از آنها [توقع دارد و] می‌خواهد که [به او] نامه‌های گشاده [و جداگانه از سوی الله] داده شود"},{"SurahNumber":74,"VerseNumber":53,"Text":"هرگز چنین نیست [که آنان می‌پندارند]! بلکه آنها از [عذاب] آخرت نمی‌ترسند"},{"SurahNumber":74,"VerseNumber":54,"Text":"نه، چنین نیست كه آنها مى‌گویند؛ آن [قرآن] یک تذكر و یادآورى است"},{"SurahNumber":74,"VerseNumber":55,"Text":"پس هر ‌کس که بخواهد، [می‌تواند] از آن پند گیرد"},{"SurahNumber":74,"VerseNumber":56,"Text":"و یاد نمی‌کنند [و پند نمی‌گیرند] مگر اینکه الله بخواهد. اوست که سزاوار پروا کردن و آمرزیدن است"}]}