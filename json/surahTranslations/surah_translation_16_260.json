{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":16,"VerseNumber":1,"Text":"Phakatalingoma dn so sogoan o Allah: Na di niyo phagalokaloki skaniyan: Soti Skaniyan, go Maporo a ka-aawat Iyan ko ipphanakoto iran On"},{"SurahNumber":16,"VerseNumber":2,"Text":"Pphakitoron Iyan ko malaikat so wahi phoon sa sogoan Iyan ko taw a kabaya Iyan ko manga oripn Iyan: \"Sa pakiin´ngkaan iyo a mataan aya! a da a tohan a salakaw Rakn: Na onoti Ako niyo"},{"SurahNumber":16,"VerseNumber":3,"Text":"Inadn Iyan so manga langit ago so lopa sii ko bnar: Maporo a ka-aawat Iyan ko ipphamanakoto iran On"},{"SurahNumber":16,"VerseNumber":4,"Text":"Inadn Iyan so manosiya a phoon sa notfa (a ig a phopoyot); na apiya mawto dn na skaniyan na lampawi a mapayag"},{"SurahNumber":16,"VerseNumber":5,"Text":"Go so manga ayam na inadn Iyan oto a rk iyo, a adn a matatago on a pangrn (sa tnggaw), go manga pd a osba, go so sabaad on na pkhakan iyo"},{"SurahNumber":16,"VerseNumber":6,"Text":"Go adn a rk iyo a matatago on a kataid ko masa a kapkhodala niyo ron, go so masa a kapphakaliyowa niyo ron"},{"SurahNumber":16,"VerseNumber":7,"Text":"Go pphakaawid ko manga awid iyo a manga ppnd sii ko ingd a di kano ron ipraot odi misabap ko kargni ko manga ginawa: Mataan! a so Kadnan iyo na titho a Malai-gagaw, a Makalimoon"},{"SurahNumber":16,"VerseNumber":8,"Text":"Go (inadn Iyan) so manga koda, go so manga bigal, go so manga khimar, ka an iyo to gii kakhodai, go paramanis (iyo); go phangadn sa di niyo katawan"},{"SurahNumber":16,"VerseNumber":9,"Text":"Na sii ko Allah so matitho a lalan, na so manga pd (a lalan) na makasisilay. Na o kabaya (o Allah) na miyatoro kano Niyan dn langon"},{"SurahNumber":16,"VerseNumber":10,"Text":"Skaniyan so piyakatoron Iyan phoon ko kawang so ig a: Pphakaynom kano ron, go pkhisabap on so (kapphakatho o) kayo a mapphakakan iyo ron (so manga ayam iyo)"},{"SurahNumber":16,"VerseNumber":11,"Text":"Pkhisabap on a kapphakathoa Niyan rkano ko manga prpran, go so manga zayton, go so manga korma, go so manga anggor, go so pizoson a manga onga: Mataan! a adn a matatago roo man a titho a karina a rk o pagtaw a pphamimikirann iran"},{"SurahNumber":16,"VerseNumber":12,"Text":"Na inipagadil Iyan rkano so gagawii go so dawndaw; go so alongan go so olan (ka an iyo gii kanggonai); go so manga bitoon na phapasiyonot siran ko sogoan Iyan: Mataan! a adn a matatago roo man a titho a manga tanda ko pagtaw a pnggdagdaan iran"},{"SurahNumber":16,"VerseNumber":13,"Text":"Go (inipagadil Iyan rkano) so inadn Iyan rkano ko lopa a mbidabida so manga warna niyan: Mataan! a adn a matatago roo man a titho a tanda ko pagtaw a khipakatatadm"},{"SurahNumber":16,"VerseNumber":14,"Text":"Na Skaniyan so inipagadil Iyan so kalodan, ka an kano pphakakan ko pphakapoon on a sapo (a sda) a malmk, go an iyo ron mapphakagmaw so pakayan a gii niyo to manditar; go pkhailaing ka so manga kapal a pphamangtas on, go ang kano gii makambabanog ko kakawasaan Iyan, go ang kano makapanalamat"},{"SurahNumber":16,"VerseNumber":15,"Text":"Na tiyagoan Iyan so lopa sa manga palaw, ka oba kano Niyan pkhakoyong; go (tiyagoan Iyan sa) manga lawasayg go manga lalan; kaang kano makakdg sa ontol"},{"SurahNumber":16,"VerseNumber":16,"Text":"Go manga padoman; na sabap ko manga bitoon na siran na pphakakdg siran sa ontol"},{"SurahNumber":16,"VerseNumber":17,"Text":"Ino so pphangadn ba lagid odi phakaadn? Ino kano di phananadm"},{"SurahNumber":16,"VerseNumber":18,"Text":"Na o pamagitonga niyo so limo o Allah, na di niyo dn maytong: Mataan! a so Allah na titho a Manapi, a Makalimoon"},{"SurahNumber":16,"VerseNumber":19,"Text":"Na so Allah i Matao ko isosoln iyo, go so ipapayag iyo"},{"SurahNumber":16,"VerseNumber":20,"Text":"Na so siran a pzimbaan iran a salakaw ko Allah, na da a khaadn iran a mayto bo, ka siran na pphangmbaalan"},{"SurahNumber":16,"VerseNumber":21,"Text":"Maatay siran, kna a ba manga oyagoyag: Go di iran katawan o anday kapagoyaga kiran"},{"SurahNumber":16,"VerseNumber":22,"Text":"So Tthan iyo na tohan a Isaysa: Na siran a di mapaparatiyaya ko akhirat, na so manga poso iran na moongkir, a siran na manga takabor"},{"SurahNumber":16,"VerseNumber":23,"Text":"Matatangkd a mataan! a so Allah na katawan Iyan so isosoln iran, go so ipapayag iran: Mataan! a Skaniyan na di Niyan khabayaan so manga takabor"},{"SurahNumber":16,"VerseNumber":24,"Text":"Na igira a pitharo kiran a: \"Antonaa so initoron o Kadnan niyo?\" Na tharoon iran a: \"Manga iringa a kabokhag o miyangaoona"},{"SurahNumber":16,"VerseNumber":25,"Text":"Ka kagiya a khaawidan iran so manga dosa iran a tarotop ko alongan a qiyamah, go so (lagid o) manga dosa o siran a pkhadadag iran sabap ko di katao. Tanodan, ka miyakaratarata so khaawidan iran"},{"SurahNumber":16,"VerseNumber":26,"Text":"Sabnar a miyagantangan sa marata so miyaonaan iran: Na diniyongkat o Allah so manga onayan o manga walay iran, na minirobar kiran so atp ko kaporoan iran; go miyatalingoma siran o siksa sa da a katawi iran on"},{"SurahNumber":16,"VerseNumber":27,"Text":"Oriyan iyan na diyamann Iyan siran ko alongan a qiyamah, go tharoon Iyan: \"Anda dn so inipririmbang iyo Rakn, a so da kano pagayonayon sa makapantag kiran?\" Tharoon o siran a piyamgan ko katao a: \"Mataan! a so kadiyaman sa alongan nai go so marata na sii ko da pamaratiyaya"},{"SurahNumber":16,"VerseNumber":28,"Text":"Siran na thangann siran o manga malaikat a ma-aaniyaya iran so manga ginawa iran. Na makaphasiyonot siran (sa matharo iran a:) \"Kna a ba kami gii nggolawla sa marata\". (na tharoon kiran a:) \"Oway na, mataan! a so Allah na katawan Iyan so gii niyo nggolawlaan"},{"SurahNumber":16,"VerseNumber":29,"Text":"Na sold kano ko manga pinto a naraka Jahannam, sa makakal kano ron dn\". Na miyakaratarata dn a darpa o manga takabor"},{"SurahNumber":16,"VerseNumber":30,"Text":"Na pitharo ko siran a miyamananggila (ko marata) a: \"Antonaa so initoron o Kadnan niyo?\" Na pitharo iran a: \"Mapiya\". Adn a bagian o siran a miphipiyapiya sangkai a doniya a mapiya, na matatangkd a so ingd a mawri i taralbi a mapiya, na miyakapiyapiya dn a ingd o miyamananggila"},{"SurahNumber":16,"VerseNumber":31,"Text":"Manga sorga a tatap a phamakasold siran on: Pphamangondas ko kababaan iyan so manga lawasayg: Khakowa iran roo so nganin a kabaya iran: Lagid aya man a imbalas o Allah ko miyamananggila"},{"SurahNumber":16,"VerseNumber":32,"Text":"Siran na thangann siran o manga malaikat a phipiyapiya siran, sa gi iran tharoon a: \"Kalilintad a sii rkano; sold kano ko sorga, sabap ko kiyapagamal iyo (sa mapiya)"},{"SurahNumber":16,"VerseNumber":33,"Text":"Ba adn a pnayawn iran a rowar ko kapakatalingoma kiran o manga malaikat, odi na so kapakatalingoma o sogoan o Kadnan ka? Lagid aya man a pinggolawla o siran a miyaonaan iran. Na da siran salimboti o Allah: Na ogaid na siran i pzalimbot ko manga ginawa iran"},{"SurahNumber":16,"VerseNumber":34,"Text":"Na miyasogat siran o manga rarata ko pinggalbk iran, go kiyalikopan siran o piyamagompat iran (a siksa)"},{"SurahNumber":16,"VerseNumber":35,"Text":"Na pitharo o siran a miyamanakoto a: \"O kabaya o Allah, na da a masimba mi a salakaw Rkaniyan a mayto bo, skami ago so manga loks ami, - go da a misapar ami a salakaw (ko inisapar Iyan) a mayto bo.\" Lagid aya man a pinggolawla o siran a miyaonaan iran. Na ba adn a paliyogat ko manga sogo a rowar ko kapamakasampay (o sogoan o Allah) a mapayag"},{"SurahNumber":16,"VerseNumber":36,"Text":"Na sabnsabnar a siyogo an Ami so oman i pagtaw sa sogo (a pphamakalangkapn iran a:) \"Zoasoata niyo so Allah, go pakawatani niyo so Tagot:\" Na adn a pd kiran a taw a tiyoro o Allah, go adn a pd kiran a taw a miyatangkd on so kadadag. Na lalakaw kano ko lopa, na pagilaylaya niyo o antonaa i miyambtad o kiyaakiran ko piyamakambokhag iran (so manga sogo o Allah)"},{"SurahNumber":16,"VerseNumber":37,"Text":"Apiya i kapanamaring ka sa katoro iran, na mataan! a so Allah na di Niyan thoroon so taw a ndadagn Iyan, go da dn a mamakatabang kiran"},{"SurahNumber":16,"VerseNumber":38,"Text":"Na mizapa siran ko Allah a pithamanan o manga sapa iran, sa di pagoyagn o Allah so taw a phatay: Oway na, diyandi Iyan aya a matatangkd: Na ogaid na so kadaklan ko manga manosiya na di iran katawan"},{"SurahNumber":16,"VerseNumber":39,"Text":"Ka an Iyan kiran mapayag so di iran phagayonayonan, go an katokawi o siran a da pamaratiyaya a mataan! a siran na miyabaloy siran a manga bokhag"},{"SurahNumber":16,"VerseNumber":40,"Text":"Aya bo a ptharoon Ami ko apiya antonaa igira a kabaya Ami a kapagadna Mi ron, na so katharo Ami ron ko: \"Kon\", na maadn"},{"SurahNumber":16,"VerseNumber":41,"Text":"Na so siran a miyamanogalin sa ingd makapantag ko Allah ko oriyan o kiyapangarasii kiran, - na pakaphagingdn Ami siran dn ko doniya sa mapiya; na matatangkd a so balas ko akhirat i lbi a mala o siran na katawi ran"},{"SurahNumber":16,"VerseNumber":42,"Text":"Siran so miphapantang, go so bo so Kadnan iran i sasarigan iran"},{"SurahNumber":16,"VerseNumber":43,"Text":"Na da a siyogo Ami ko miyaonaan ka (ya Mohammad) a rowar sa manga mama, a phagilahaman Ami siran: Na izaan iyo ko adn a sabot iyan o skano na di niyo katawi"},{"SurahNumber":16,"VerseNumber":44,"Text":"Rakhs o manga rarayag a karina, go so manga kitab; na initoron Ami rka so Qor´an, ka an ka mapagosay ko manga manosiya so initoron kiran, go an iran mapphamimikiran"},{"SurahNumber":16,"VerseNumber":45,"Text":"Ba sasarig so siran a miyamagantangan ko manga rarata sa di siran landngn o Allah ko lopa, odi na di siran matalingoma o siksa sa di iran maiin´ngka"},{"SurahNumber":16,"VerseNumber":46,"Text":"Odi na di Niyan siran siksaan ko gi iran kazorombaling, a di siran makapalagoy"},{"SurahNumber":16,"VerseNumber":47,"Text":"Odi na di Niyan siran siksaan sa mazaginton a maalk siran na mataan! a so Kadnan iyo na tanto a Masalinggagaw, a Makalimoon"},{"SurahNumber":16,"VerseNumber":48,"Text":"Ba iran da maylay so langowan taman a inadn o Allah, a gii mrombaromba so manga along iyan, ko manga kawanan ago manga diwang, a mangangalimbabaan ko Allah, a phapasiyonot siran"},{"SurahNumber":16,"VerseNumber":49,"Text":"Na pzojiod ko Allah so matatago ko manga langit go so matatago ko lopa a baraniyawa, go so (pn) so manga malaikat, a siran na di siran phanakabor"},{"SurahNumber":16,"VerseNumber":50,"Text":"Ikaalk iran so Kadnan iran a kaporoan iran, go inggogolalan iran so sogoan kiran"},{"SurahNumber":16,"VerseNumber":51,"Text":"Na pitharo o Allah a: \"Di kano khowa sa dowa a tohan: Skaniyan bo i tohan a Isaysa: Na Sakn bo i kalkn iyo"},{"SurahNumber":16,"VerseNumber":52,"Text":"Na rk Iyan so matatago ko manga langit go so lopa, go rk Iyan so agama a tatap: Ba adn a salakaw ko Allah a ikhalk iyo"},{"SurahNumber":16,"VerseNumber":53,"Text":"Na langowan taman a kapiyaan iyo na phoon ko Allah: Oriyan iyan na igira a minisogat rkano so morala, na Skaniyan bo i khagoraok iyo"},{"SurahNumber":16,"VerseNumber":54,"Text":"Oriyan oto na igira a piyokas Iyan rkano so morala, na samawto na so isa rkano ka sagorompong na phrimbangn iran so Kadnan iran"},{"SurahNumber":16,"VerseNumber":55,"Text":"Ka phagongkirn iran so inibgay Ami kiran. Na sawiti niyo (dn) so kawyagoyag; ka katokawan iyo bo"},{"SurahNumber":16,"VerseNumber":56,"Text":"Na pznggayan iran so da a manga mlng iyan sa kipantag ko inibgay Ami kiran. Ibt ko Allah, ka mataan! a ipagiza rkano dn so inipangangkob iyo (ko Allah)"},{"SurahNumber":16,"VerseNumber":57,"Text":"Na ipznggay ran a rk o Allah so manga wata a babay! - Soti Skaniyan! - go (ipznggay ran a) rk iran so matotomo iran (a manga wata a mama)"},{"SurahNumber":16,"VerseNumber":58,"Text":"Na igira a miyapanothol ko isa kiran a (mimbawata sa) babay, na makarimng a paras iyan, a skaniyan na tanto a makamboboko"},{"SurahNumber":16,"VerseNumber":59,"Text":"Pphagma ko pagtaw, phoon ko marata a miyapanothol on! (sa pkhadowandowaan o) ino phanagotiyapn iyan sa kaayaan, odi na baniyan dn lbngn ko lopa (a bibiyag)? Tanodan, ka sayana a marata so ipkhokom iran"},{"SurahNumber":16,"VerseNumber":60,"Text":"Rk o siran a di mapaparatiyaya ko akhirat, so ibarat a marata: Na rk o Allah so ibarat a maporo: Na Skaniyan so Mabagr, a Mawngangn"},{"SurahNumber":16,"VerseNumber":61,"Text":"Na o siksaa o Allah so manga manosiya sabap ko kiyandarowaka iran, na da a lambaan Iyan ko liyawaw o lopa a baraniyawa: Na ogaid na pakalalanatn Iyan siran sa taman ko taalik a mappnto: Na amay ka makatalingoma so taalik kiran, na di iran dn misndod sa isa ka oras, go di iran kanggagaanan"},{"SurahNumber":16,"VerseNumber":62,"Text":"Na ipznggay ran a rk o Allah so ipkhagowad iran (a manga wata a babay). Go iphropa o manga dila iran so kabokhag: Sa mataan! a siran i khirk ko mapiya: Matatangkd a mataan! a rk iran so naraka, go mataan! a siran na indaraynon siran"},{"SurahNumber":16,"VerseNumber":63,"Text":"Ibt ko Allah, ka sabnsabnar a siyogo an Ami so manga pagtaw a miyaonaan ka (ya Mohammad): Na pipharasan kiran o shaytan so manga galbk iran: Na Skaniyan i panarigan iran sa alongan nai, go adn a bagian iran a siksa a malipds"},{"SurahNumber":16,"VerseNumber":64,"Text":"Na aya bo a kinitoronn Ami rka ko kitab na an ka kiran mapayag so da iran pagayonayoni, go toroan, go limo ko pagtaw a mapaparatiyaya"},{"SurahNumber":16,"VerseNumber":65,"Text":"Na so Allah na piyakatoron Iyan a phoon ko kawang so ig, na inioyag Iyan oto ko lopa ko oriyan o kiyapatay niyan: Mataan! a adn a matatago roo man a titho a tanda ko pagtaw a pphamamakin´gn iran"},{"SurahNumber":16,"VerseNumber":66,"Text":"Na mataan! a adn a matatago ko manga ayam a titho a ndao rkano: Pphakaynomn Ami skano ko matatago ko manga tiyan iyan, a pphakapoon ko pagltan o najis ago so rogo, a gatas a lombos, a malbod linoon o pphamanginom"},{"SurahNumber":16,"VerseNumber":67,"Text":"Na so manga onga korma, go manga inab, na pphakambaal kano ron sa pakabrg go pagpr a mapiya: Mataan! a adn a matatago roo man a titho a tanda ko pagtaw a pnggdagdaan iran"},{"SurahNumber":16,"VerseNumber":68,"Text":"Na iniilaham o Kadnan ka ko tamaing a: Mbaal ka ko manga palaw sa manga walay, go so manga kayo, go so pphanagombalayn iran"},{"SurahNumber":16,"VerseNumber":69,"Text":"Oriyan iyan na kang ka ko oman i manga onga, na okit ka ko manga lalan o Kadnan ka, a da a manga gigimbra Iyan. Adn a pphakagmaw a pphakapoon ko manga tiyan Iyan a inomn a mbidabida so manga warna niyan, a kadadalman sa bolong o manga manosiya: Mataan! a adn a matatago saya man a titho a tanda ko pagtaw a pphamimikiran on"},{"SurahNumber":16,"VerseNumber":70,"Text":"Na so Allah i miyadn rkano oriyan iyan na thangann kano Niyan; na so sabaad rkano na taw a phakandodn ko tanto a marata a btad ko kapagintaw (a bongaw), ka an da a katawi niyan a mayto bo ko andang a katawan iyan: Mataan! a so Allah na Matao, a Gaos"},{"SurahNumber":16,"VerseNumber":71,"Text":"Na so Allah na inilbi Niyan so sabaad rkano ko sabaad sii ko riskhi: Na da ko siran a piyamakalbi i ba iran bgan so riskhi kiran ko mipapaar o manga tangan iran (a manga oripn), na siran na makaplagilagid siran on. Ba so limo o Allah i zangkaan iran"},{"SurahNumber":16,"VerseNumber":72,"Text":"Na so Allah na singgayan kano Niyan sa manga karoma a pd ko manga ginawa niyo, go singgayan kano Niyan, a phoon ko manga karoma niyo sa manga wata, go manga apo, go riniskhiyan kano Niyan ko manga pipiya: Ba so ribat i pamaratiyayaan iran, na so limo o Allah na siran na pagongkirn iran"},{"SurahNumber":16,"VerseNumber":73,"Text":"Na pzimbaan iran a salakaw ko Allah, - so da a mipapaar iyan a riskhi kiran, a phoon ko manga langit ago so lopa a mayto bo, go da a khagaga iran"},{"SurahNumber":16,"VerseNumber":74,"Text":"Na di kano phangmbaal sa manga ibarat o Allah: Mataan! a so Allah i Matao, na skano i di manga tatao"},{"SurahNumber":16,"VerseNumber":75,"Text":"Mimbaal so Allah sa ibarat, a oripn, a mipapaar, a da a khagaga niyan a mayto bo; ago taw a bigan Ami skaniyan sa pagpr a mapiya a phoon Rkami, na skaniyan na pphammgay ron, sa masoln ago mapayag: Ba siran makaphagizan? So langowan o podi na rk o Allah! Kna ka so kadaklan kiran na di manga tatao"},{"SurahNumber":16,"VerseNumber":76,"Text":"Go mimbaal so Allah sa ibarat a dowa mama: So isa kiran na omaw, a da a khagaga niyan a mayto bo; go skaniyan na ikaririkor o khirk on; apiya anda niyan pakasangora skaniyan, na da a khitalingoma niyan a mapiya: Ba makaphagizan skaniyan ago so taw a pzogo ko ontol, a skaniyan na komkdg sa lalan a makaoontol"},{"SurahNumber":16,"VerseNumber":77,"Text":"Na rk o Allah so misosoln ko manga langit ago so lopa. Na da ko okit o bangkit inonta na lagid bo o saprk mata, odi na lawan roo sa kagaan: Mataan! a so Allah na sii ko langowan taman na Gaos Iyan"},{"SurahNumber":16,"VerseNumber":78,"Text":"Na so Allah na piyakaliyo kano Niyan phoon ko manga tiyan o manga ina iyo a da a katawan iyo a mayto bo; go inadn Iyan rkano so kan´g go so manga kaylay go so manga poso: ka an kano makapanalamat (ko Allah)"},{"SurahNumber":16,"VerseNumber":79,"Text":"Ba iran da maylay so manga papanok, a libod kiran a kapphakalantap iran sii ko sold o kawang? A da a makatatayong kiran a rowar ko Allah. Mataan! a adn a matatago roo man a titho a manga tanda ko pagtaw a khipaparatiyaya"},{"SurahNumber":16,"VerseNumber":80,"Text":"Na so Allah na inadn Iyan rkano so manga walay niyo a Kadnan; go inadn Iyan rkano so manga kobal o manga ayam, a manga walay, a kaakhapan kano ron ko alongan a gii niyo kathotogalin, go so alongan a kaggnk iyo; go (inadn Iyan rkano) so manga bombol o bilibili, go so manga bombol o onta, go so manga bombol o kambing, a kasangkapan, go pagigimo taman ko masa (a kakharata iyan)"},{"SurahNumber":16,"VerseNumber":81,"Text":"Na so Allah na singgayan kano Niyan ko inadn Iyan sa manga along (a sironga); go singgayan kano Niyan ko manga palaw sa manga liyang (a lindonga); go singgayan kano Niyan sa manga nditarn a makarrnding rkano ko mayaw, go manga nditarn a makarrnding rkano ko gomaan o ridoay niyo. Giyaya man i kaptharotopa Niyan ko limo Iyan rkano, ka an kano makazalimbotawan (sii Rkaniyan)"},{"SurahNumber":16,"VerseNumber":82,"Text":"Na o talikhod siran, na aya bo a paliyogat rka na so kapamakasampay (o sogoan rka) a mapayag"},{"SurahNumber":16,"VerseNumber":83,"Text":"Kikilalaan iran so limo o Allah; oriyan iyan na phagongkirn iran bo skaniyan; na so kadaklan kiran na manga kapir"},{"SurahNumber":16,"VerseNumber":84,"Text":"Na (pakisaboting ka) so alongan a pakatindgan Ami so oman i pagtaw sa saksi (a so nabi ran): Oriyan iyan na di kabgan sa idin so da pamaratiyaya, go di siran pakapamangnin sa rila"},{"SurahNumber":16,"VerseNumber":85,"Text":"Go amay ka kasandngan o siran a da pamaginontolan so siksa, na di kiran dn pakakhapn, go di kiran taalikn"},{"SurahNumber":16,"VerseNumber":86,"Text":"Na amay ka kasandngan o siran a miyamanakoto so inipamanakoto iran (ko Allah), na tharoon iran: \"Kadnan ami, siran aya so inipamanakoto ami, a siran so sinimba mi a salakaw Rka\". Na salawadaan iran siran a katharo: \"Mataan! a skano na titho a manga bokhag"},{"SurahNumber":16,"VerseNumber":87,"Text":"Na mapalad iran ko Allah sa alongan oto so kambayorantang; go doratn siran o piyangmbaalan iran a kabokhag"},{"SurahNumber":16,"VerseNumber":88,"Text":"Siran a miyamangongkir go miyangalang ko lalan ko Allah na pagomanan Ami siran sa siksa a lawan ko siksa, sabap ko kiyapaminasa iran"},{"SurahNumber":16,"VerseNumber":89,"Text":"Na (pakisaboting ka) so alongan a pakatindgan Ami so oman i pagtaw sa saksi kiran, a pd ko manga ginawa iran: Go pakatalingomaan Ami ska (ya Mohammad) a saksi ko siran aya: Na piyakatoron Ami rka so kitab a osayan ko langowan taman, go toroan, go limo, go tothol a mapiya ko mimbabayorantang (ko Allah)"},{"SurahNumber":16,"VerseNumber":90,"Text":"Mataan! a so Allah na isosogo Iyan so kaontol, go so kaphiyapiya, go so kabgi ko tonganay, go isasapar Iyan so pakasisingay, go so marata, go so kapanganiyaya: Iphagndao Niyan rkano, ka an kano makatatadm"},{"SurahNumber":16,"VerseNumber":91,"Text":"Na tomann iyo so diyandi o Allah igira a miyakindiyandi kano, go di niyo mbarngkasa so manga sapa ko oriyan o kiyatanto niyan; a sabnar a biyaloy niyo so Allah a saksi rkano; mataan! a so Allah na katawan Iyan so gii niyo nggolawlaan"},{"SurahNumber":16,"VerseNumber":92,"Text":"Na di niyo pagiringi so babay a kiyakasiyan so tinikr iyan ko oriyan o kinikibd iyan sa manga kanggolgol. Sa mabaloy niyo so manga sapa iyo a limpangan ko ndolondolonan iyo, sa kabaloy o isa a pagtaw a skaniyan i madakl a di so isa a pagtaw: Giya bo a kipthpngn rkano ron o Allah; na mataan! a phagosayn Iyan rkano dn ko alongan a qiyamah so skano na di kano ron phagayonayon"},{"SurahNumber":16,"VerseNumber":93,"Text":"Na o kabaya o Allah, na mataan! a khabaloy kano Niyan ko okit a isa: Na ogaid na ndadagn Iyan so taw a kabaya Iyan, go thoroon Iyan so taw a kabaya Iyan: Na mataan! a ipagiza rkano dn so pinggolawla niyo"},{"SurahNumber":16,"VerseNumber":94,"Text":"Na di niyo mbaloya so manga sapa iyo, a limpangan ko ndolondolonan iyo, ka midolas so parapara ko oriyan o kiyapakabkn iyan, go kataaman iyo so marata sabap ko kiyaalangi niyo ko lalan ko Allah, go makambagian kano sa siksa a lbi a mala"},{"SurahNumber":16,"VerseNumber":95,"Text":"Na di niyo phamasaan so diyandi o Allah sa arga a mayto: Mataan dn! a so zisii ko Allah na giyoto i tomo rkano, o skano na katawi niyo"},{"SurahNumber":16,"VerseNumber":96,"Text":"So zisii rkano na khada: Na so zisii ko Allah na kakal. Na mataan! a imbalas Ami dn, ko siran a miphapantang, so balas kiran sii ko mapiya ko pinggolawla iran"},{"SurahNumber":16,"VerseNumber":97,"Text":"Sadn sa nggalbk sa mapiya, a mama odi na babay, a skaniyan na mapaparatiyaya, na mataan! a pakapagintawn Ami dn skaniyan sa kapagintaw a mapiya, go mataan! a ibalas Ami kiran dn so balas kiran sii ko mapiya ko pinggolawla iran"},{"SurahNumber":16,"VerseNumber":98,"Text":"Na igira a mbatiyaan ka so Qor´an, na lindong ka ko Allah phoon ko shaytan a phradiyamn"},{"SurahNumber":16,"VerseNumber":99,"Text":"Mataan! a skaniyan na da a mapkhapaar iyan ko siran a miyamaratiyaya, so bo so Kadnan iran i sasarigan iran"},{"SurahNumber":16,"VerseNumber":100,"Text":"Aya bo a adn a mapkhapaar iyan on, na sii ko siran a pphamangonot rkaniyan go so siran a pphamanakoto ko Allah"},{"SurahNumber":16,"VerseNumber":101,"Text":"Na igira a adn a inisambi Ami a isa a ayat ko darpa o isa a ayat, - a so Allah i Matao ko ipthoron Iyan, - na tharoon iran a: \"Ska dn (ya Mohammad) i pphangmbaal:\" Kna, ka so kadaklan kiran na di manga tatao"},{"SurahNumber":16,"VerseNumber":102,"Text":"Tharoang ka a: Initoron skaniyan o (Jibril a) Niyawa-soti a phoon ko Kadnan ka a Bnar, ka an thakna so (poso o) siran a miyamaratiyaya, go toroan go tothol a mapiya ko mimbabayorantang (ko Allah)"},{"SurahNumber":16,"VerseNumber":103,"Text":"Na sabnsabnar a katawan Ami a mataan! a siran na gi iran tharoon a: \"Matag on aya ipphangndao a manosiya\". (pitharo o Allah a:) \"So basa a so ipphangambir iran on na ino a Adiyami, na giya Qor´an aya na basa Arab, a mapayag"},{"SurahNumber":16,"VerseNumber":104,"Text":"Mataan! a so siran a di mapaparatiyaya ko manga ayat o Allah, - na di siran thoroon o Allah, go adn a bagian iran a siksa a malipds"},{"SurahNumber":16,"VerseNumber":105,"Text":"Aya bo a pphangmbaal ko kabokhag na so siran a di mapaparatiyaya ko manga ayat o Allah: Na siran man na siran i manga bokhag"},{"SurahNumber":16,"VerseNumber":106,"Text":"Sadn sa taw a ongkirn iyan so Allah ko oriyan o kiyaparatiyaya niyan, - inonta so taw a miyatgl, a so poso iyan na thatakna ko paratiyaya na ogaid na sadn sa maliwanag sa ginawa niyan so kaongkir, - na sii kiran so rarangit a phoon ko Allah, go adn a bagian iran a siksa a lbi a mala"},{"SurahNumber":16,"VerseNumber":107,"Text":"Giyoto man na sabap sa mataan! a siran na miyatomo iran so kawyagoyag ko doniya a di so akhirat: Na mataan! a so Allah na di Niyan thoroon so pagtaw a da pamaratiyaya"},{"SurahNumber":16,"VerseNumber":108,"Text":"Siran man so piyatri o Allah so manga poso iran, go so kan´g iran, go so manga kaylay ran; na siran man na siran so khikalilipat"},{"SurahNumber":16,"VerseNumber":109,"Text":"Matatangkd a mataan! a siran na siran so manga logi ko akhirat"},{"SurahNumber":16,"VerseNumber":110,"Text":"Oriyan iyan na mataan! a so Kadnan ka, - makapantag ko siran a miyamagoyag ko oriyan o kiyapangarasii kiran, - oriyan iyan na miphrang siran go miphantang siran, - na mataan! a so Kadnan ka, ko oriyan aya na titho a Manapi, a Makalimoon"},{"SurahNumber":16,"VerseNumber":111,"Text":"(Pakisaboting ka:) So alongan a makatalingoma so oman i ginawa na domaowa sa linding iyan sa ginawa niyan, go itoman sa tarotop ko oman i ginawa so miyanggalbk iyan, a siran na di siran kasalimbotan"},{"SurahNumber":16,"VerseNumber":112,"Text":"Na mimbaal so Allah sa ibarat a: Ingd a miyabaloy a lomilintad, a thatakna, pphakatalingoma on so pagpr on a moramora a pphakapoon ko mbalabala a darpa: Na inongkir iyan so manga limo o Allah: Na piyakitaaman on o Allah so kinikolob on o kaor go so kalk sabap ko siyowa iran"},{"SurahNumber":16,"VerseNumber":113,"Text":"Na sabnsabnar a adn a miyakaoma kiran a sogo a pd kiran, na piyakambokhag iran skaniyan; na miyadansal siran o siksa a siran na kapapantagan a manga darowaka"},{"SurahNumber":16,"VerseNumber":114,"Text":"Na kang kano ko inipagpr rkano o Allah a halal a mapiya; go panalamat kano ko limo o Allah, o skano na aya niyo bo pzoasoatn"},{"SurahNumber":16,"VerseNumber":115,"Text":"Aya dn a inisapar Iyan rkano na so miyatay (a da masombali), go so rogo (a tomiyoga) go so sapo a baboy, go so inipanambay ko salakaw ko Allah: Na sa taw a kasngtan, a kna a ba pangangakowala, go kna a ba pmamalawani, - na mataan! a so Allah na Manapi, a Makalimoon"},{"SurahNumber":16,"VerseNumber":116,"Text":"Na di niyo ptharoa ko kiphropaan on o manga dila iyo ko kabokhag, - \"A giyai na halal, go giyaya na haram\", ka khiyangkob iyo ko Allah so kabokhag. Mataan! a siran a iphagangkob iran ko Allah so kabokhag, na di siran phamakaslang sa maliwanag"},{"SurahNumber":16,"VerseNumber":117,"Text":"Khasawitan iran sa mayto (ko doniya); na adn a bagian iran a siksa a malipds"},{"SurahNumber":16,"VerseNumber":118,"Text":"Na sii Ami bo inisapar ko manga Yahodi so piyanothol Ami rka gowani: Na da Ami siran salimboti, na ogaid na siran i pzalimbot ko manga ginawa iran"},{"SurahNumber":16,"VerseNumber":119,"Text":"Oriyan iyan na mataan! a so Kadnan ka, - sii ko siran a miyakanggalbk siran sa marata sabap ko kada a mlng, oriyan iyan na mithawbat siran ko oriyan oto, go miphiyapiya siran, - na mataan! a so Kadnan ka ko oriyan aya, na tanto a Manapi, a Makalimoon"},{"SurahNumber":16,"VerseNumber":120,"Text":"Mataan! a so Ibrahim na miyabaloy a ladiyawan, a pphangongonotan ko Allah, a tomataliyadok ko bnar, go da mapd ko manga pananakoto"},{"SurahNumber":16,"VerseNumber":121,"Text":"Mananalamat ko manga limo o Allah, pinili Iyan, go pinggonanao Niyan skaniyan ko lalan a makaoontol"},{"SurahNumber":16,"VerseNumber":122,"Text":"Go bigan Ami skaniyan sii ko doniya sa mapiya, go mataan! a sii ko akhirat na pd dn ko manga bilangataw"},{"SurahNumber":16,"VerseNumber":123,"Text":"Oriyan iyan na iniilaham Ami rka (ya Mohammad) a: Kdgang ka so okit o Ibrahim a zasalimbotawan, go da mapd ko manga moshrik"},{"SurahNumber":16,"VerseNumber":124,"Text":"Aya bo a piyaliyogatan (ko kapmaslaa) ko Sapto na so siran a da on pagayonayon; na mataan! a so Kadnan ka na khokomn Iyan siran dn ko alongan a qiyamah, ko da iran pagayonayoni"},{"SurahNumber":16,"VerseNumber":125,"Text":"Panolonn ka so lalan o Kadnan ka sa nggolalan ko ongangn, go so ndao a mapiya; go daowaan ka kiran so lbi a mapiya; mataan! a so Kadnan ka na Skaniyan i Matao ko taw a sominilay, phoon ko lalan Rkaniyan, go Skaniyan i Matao ko miyamangdg ko ontol"},{"SurahNumber":16,"VerseNumber":126,"Text":"Na o zaop kano na saop kano sa so lagid o inikidiya rkano to: Na ibt o zabar kano, na mataan! a giyoto i mapiya a bagian o miyamakasabar"},{"SurahNumber":16,"VerseNumber":127,"Text":"Na zabar ka, na di ka phakasabar inonta a sabap ko Allah; na ding ka siran pmboko on: Go dinggagtn a rarb ka so kapphagantangan iran sa marata"},{"SurahNumber":16,"VerseNumber":128,"Text":"Mataan! a so Allah na babid o siran a miyamananggila, go so siran a miphipiyapiya"}]}