{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":29,"VerseNumber":1,"Text":"Елиф-ла-мим"},{"SurahNumber":29,"VerseNumber":2,"Text":"Зар мисле људи да ће да буду остављени на миру ако кажу: “Ми верујемо!” И да неће да буду искушавани"},{"SurahNumber":29,"VerseNumber":3,"Text":"А ми смо искушавали и оне пре њих, да би Бог сигурно указао на оне који говоре истину и на оне који лажу"},{"SurahNumber":29,"VerseNumber":4,"Text":"Зар мисле они који раде зла дела да ће Нама да умакну?! Лоше ли је оно што просуђују"},{"SurahNumber":29,"VerseNumber":5,"Text":"Онај ко се нада сусрету с Аллахом – па доћи ће, сигурно, Дан обећани. – А Он све чује и све зна"},{"SurahNumber":29,"VerseNumber":6,"Text":"А онај ко се бори - бори се само за себе, заиста, Аллах је независан од свих светова"},{"SurahNumber":29,"VerseNumber":7,"Text":"Онима који верују и добра дела чине прећи ћемо сигурно преко лоших поступака њихових и за оно што су радили заиста ћемо их најлепшом наградом наградити"},{"SurahNumber":29,"VerseNumber":8,"Text":"Ми смо сваком човеку наредили да буде добар према родитељима својим. Али, ако те они буду наговарали да поред Мене неког другог обожаваш, о коме ти ништа не знаш, онда им се не покоравај. Мени ћете да се вратите, па ћу Ја о ономе што сте радили да вас обавестим"},{"SurahNumber":29,"VerseNumber":9,"Text":"Оне који верују и раде добра дела сигурно ћемо да уврстимо међу оне који су добри"},{"SurahNumber":29,"VerseNumber":10,"Text":"Има људи који говоре: „Верујемо у Аллаха!“ А кад неки од њих буде стављен на муке због Аллаха, он сматра да је искушење од људи исто као и Аллахова казна. А ако победа дође од твога Господара, сигурно ће они да кажу: „Били смо уз вас!“ А зар Аллах не зна најбоље оно што је у свачијим грудима"},{"SurahNumber":29,"VerseNumber":11,"Text":"Аллах сигурно зна оне који верују и сигурно зна оне који су дволични"},{"SurahNumber":29,"VerseNumber":12,"Text":"Они који не верују говоре онима који верују: „Следите наш пут, а ми ћемо да носимо ваше грехе!“ А не би понели ниједан њихов грех. Они су, заиста, лажљивци"},{"SurahNumber":29,"VerseNumber":13,"Text":"А сигурно ће властите терете и терете оних које су одвели у заблуду да носе, и сигурно ће за оно што су измишљали на Судњем дану да одговарају"},{"SurahNumber":29,"VerseNumber":14,"Text":"Ми смо Ноја послали његовом народу и он је међу њима остао хиљаду, мање педесет година, па их је потом задесио потоп, зато што су незнанобошци били"},{"SurahNumber":29,"VerseNumber":15,"Text":"И Ми смо њега и оне што су били у лађи спасили, и поучним примером световима је учинили"},{"SurahNumber":29,"VerseNumber":16,"Text":"А и Аврама, кад је своме народу рекао: „Аллаха обожавајте и Њега се бојте, то вам је боље, ако знате"},{"SurahNumber":29,"VerseNumber":17,"Text":"Ви, мимо Аллаха, обожавате идоле и смишљате лажи. Они које ви, мимо Аллаха, обожавате не могу никаквом опскрбом да вас опскрбе; ви тражите опскрбу од Аллаха и Њега обожавајте и Њему будите захвални! Њему ћете да се вратите"},{"SurahNumber":29,"VerseNumber":18,"Text":"А ако ви поричете, па већ су порицали народи пре вас; а Посланик је једино дужан да јасно обзнани.“"},{"SurahNumber":29,"VerseNumber":19,"Text":"Зар ови не виде како Аллах све из ничег ствара? Он ће то опет да учини; Аллаху је то, заиста, лако"},{"SurahNumber":29,"VerseNumber":20,"Text":"Реци: “Путујте по свету да видите шта је Он из ничег створио. И, Аллах ће то, после, по други пут да створи. Аллах, заиста, све може"},{"SurahNumber":29,"VerseNumber":21,"Text":"Он кажњава онога кога Он хоће и милост указује ономе коме Он хоће, Њему ћете да будете враћени"},{"SurahNumber":29,"VerseNumber":22,"Text":"Његовој казни нећете умаћи ни на Земљи ни на небу, а немате, мимо Аллаха, ни заштитника ни помагача"},{"SurahNumber":29,"VerseNumber":23,"Text":"А они који не верују у Аллахове речи и доказе и у сусрет са Њим, њима није стало до Моје милости – њих чека патња несносна"},{"SurahNumber":29,"VerseNumber":24,"Text":"Одговор његовог народа беше само то што рекоше: „Убијте га или га спалите!“ Али, Аллах га је избавио из ватре. У томе су, заиста, докази народу који верује"},{"SurahNumber":29,"VerseNumber":25,"Text":"„Ви сте“, рече он, „мимо Аллаха прихватили кипове да бисте у овосветском животу одржавали међусобне пријатељске односе, а после, на Судњем дану, једни других ћете да се одричете и једни друге ћете да проклињете, Ватра ће да буде ваше боравиште и нико вам у помоћ неће моћи притећи.”"},{"SurahNumber":29,"VerseNumber":26,"Text":"И Лот му је једини поверовао! А Аврам рече: „Ја се, уистину, селим тамо где ми је мој Господар наредио. Он је, заиста, Силни и Мудри.“"},{"SurahNumber":29,"VerseNumber":27,"Text":"И Ми смо му подарили Исака и Јакова и међу његовим потомцима смо дали веровесништво и Књигу; а њему смо на овом свету леп спомен сачували, а на Оном ће, заиста, један од оних добрих бити"},{"SurahNumber":29,"VerseNumber":28,"Text":"И спомени Лота. Када народу своме рече: „Ви чините такав разврат какав пре вас нико од свих светова није чинио"},{"SurahNumber":29,"VerseNumber":29,"Text":"имате полне односе са мушкарцима, по друмовима пресрећете и на својим скуповима радите оно што је одвратно.“ А одговор његовог народа беше само то што рекоше: „Учини да нас стигне Аллахова казна ако си од оних који говоре истину!“"},{"SurahNumber":29,"VerseNumber":30,"Text":"“Господару мој”, рече он, “помози ми против искварених људи!”"},{"SurahNumber":29,"VerseNumber":31,"Text":"И кад Наши изасланици Авраму донесоше радосну вест, рекоше: „Ми ћемо да уништимо становнике онога насеља! Његови становници су заиста неверници!“"},{"SurahNumber":29,"VerseNumber":32,"Text":"„У њему је Лот“, рече Аврам. „Ми добро знамо ко је у њему“, рекоше они, „ми ћемо да спасимо њега и његову породицу, осим његове жене. Она ће да остане са онима који ће да искусе казну.“"},{"SurahNumber":29,"VerseNumber":33,"Text":"И кад Наши изасланици дођоше Лоту, он се због њих обневесели и узнемири. „Не бој се и не брини се“, рекоше они, „ми ћемо да спасимо тебе и породицу, осим твоје жене, она ће да остане са онима који ће да искусе казну"},{"SurahNumber":29,"VerseNumber":34,"Text":"А на становнике овог града спустићемо страшну казну са неба због тога што су развратници"},{"SurahNumber":29,"VerseNumber":35,"Text":"И од њега смо оставили јасан знак људима који буду памети имали"},{"SurahNumber":29,"VerseNumber":36,"Text":"А у Меден посласмо њиховог брата Шуајба: „О мој народе“, говорио је он, „Аллаха обожавајте, и очекујте Судњи дан, и не чините зло по Земљи правећи неред!“"},{"SurahNumber":29,"VerseNumber":37,"Text":"Али му они не повероваше, па их задеси страшан потрес и они освануше у земљи својој мртви, непомични"},{"SurahNumber":29,"VerseNumber":38,"Text":"А и Ада и Семуда - остаци њихових домова су вам видљиви - а ђаво им је њихове поступке лепим приказао, па их, од Правог пута одвратио, а били су разумни"},{"SurahNumber":29,"VerseNumber":39,"Text":"И Каруна и фараона и Хамана; Мојсије им је донео јасне доказе, али су се они на Земљи охолили и нису могли да умакну казни"},{"SurahNumber":29,"VerseNumber":40,"Text":"и све смо казнили према њиховим гресима: на неке смо послали ветар пун песка, а неке смо уништили страшним гласом, неке смо утерали у земљу, а неке потопили; Аллах им није учинио неправду, сами су себи неправду нанели"},{"SurahNumber":29,"VerseNumber":41,"Text":"Они који, мимо Аллаха, узимају заштитнике слични су пауку који себи исплете кућу, а најслабија кућа, засигурно, је паукова кућа, кад би само знали"},{"SurahNumber":29,"VerseNumber":42,"Text":"Аллах добро зна да ови које они, поред Њега, обожавају ништа не представљају; Он је Силни и Мудри"},{"SurahNumber":29,"VerseNumber":43,"Text":"То су примери које Ми наводимо људима, али их само учени схватају"},{"SurahNumber":29,"VerseNumber":44,"Text":"Бог је небеса и Земљу с разлогом створио; то је, заиста, поука онима који верују"},{"SurahNumber":29,"VerseNumber":45,"Text":"Казуј Књигу која ти се објављује и обављај молитву - молитва, заиста, одвраћа од разврата и од свега што је ружно; а слављење Бога је сигурно веће! Бог зна шта радите"},{"SurahNumber":29,"VerseNumber":46,"Text":"И са следбеницима Књиге расправљајте на најлепши начин, али не и с онима међу њима који су неправедни, и реците: „Ми верујемо у оно што се нама објављује и у оно што је вама објављено, а наш Бог и ваш Бог је један, и Њему смо ми предани!“"},{"SurahNumber":29,"VerseNumber":47,"Text":"Тако исто и теби објављујемо Књигу, а неки од оних којима смо већ дали Књигу - и у њу верују, а и међу овима има оних који у њу верују, а Наше речи и доказе негирају само неверници"},{"SurahNumber":29,"VerseNumber":48,"Text":"Ти пре ње ниједну књигу ниси читао, а ниси је ни својом десном руком писао, иначе, посумњали би они који говоре лажи"},{"SurahNumber":29,"VerseNumber":49,"Text":"Међутим, Кур'ан је сачињен од јасних речи; у грудима су оних којима је дато знање, а Наше речи негирају само неправедници"},{"SurahNumber":29,"VerseNumber":50,"Text":"И говоре: “Зашто му од Господара његовог нису нека чуда послата?” Реци: “Чуда су једино код Аллаха, а ја само јасно опомињем.”"},{"SurahNumber":29,"VerseNumber":51,"Text":"А зар им није доста то што Ми теби објављујемо Књигу која им се казује: у њој је, заиста, милост и поука људима који верују"},{"SurahNumber":29,"VerseNumber":52,"Text":"Реци: „Аллах је довољан сведок мени и вама; Он зна све што је на небесима и на Земљи. А они који у лаж верују, а у Аллаха не верују, они су прави губитници.“"},{"SurahNumber":29,"VerseNumber":53,"Text":"Они траже од тебе Мухаммеде да их што пре стигне казна. А да није одређеног рока, казна би им дошла, а доћи ће им, сигурно, изненада, а они неће да је предосете"},{"SurahNumber":29,"VerseNumber":54,"Text":"Они траже од тебе да их што пре стигне казна, а Пакао ће сигурно све невернике да обухвати"},{"SurahNumber":29,"VerseNumber":55,"Text":"на Дан кад их патња и одозго и одоздо обузме, а Он каже: „Искусите оно што сте радили!“"},{"SurahNumber":29,"VerseNumber":56,"Text":"О слуге Моје које верујете, Моја је Земља пространа, зато само Мене обожавајте"},{"SurahNumber":29,"VerseNumber":57,"Text":"Свака душа смрт ће да осети, а онда ћете Нама да будете враћени"},{"SurahNumber":29,"VerseNumber":58,"Text":"Оне који буду веровали и радили добра дела сместићемо у рајске одаје, испод којих реке теку, у њима ће вечно да бораве. Како ће дивна бити награда онима који су се трудили"},{"SurahNumber":29,"VerseNumber":59,"Text":"онима који су били стрпљиви и уздали се у Свога Господара"},{"SurahNumber":29,"VerseNumber":60,"Text":"А колико има живих бића која не могу себи да скупљају опскрбу, Аллах их опскрбљује, а и вас! Он све чује и све зна"},{"SurahNumber":29,"VerseNumber":61,"Text":"А да их упиташ: „Ко је створио небеса и Земљу и ко је потчинио Сунце и Месец?“ Сигурно би рекли: „Аллах!“, па куда се онда одмећу"},{"SurahNumber":29,"VerseNumber":62,"Text":"Аллах у изобиљу даје опскрбу ономе коме хоће од Својих слуга, а и ускраћује коме хоће: Аллах, заиста, све зна"},{"SurahNumber":29,"VerseNumber":63,"Text":"А ако их упиташ: „Ко са неба спушта воду и њом оживљава мртву Земљу?“ Сигурно ће да кажу: „Аллах!“ А ти реци: „Хвала Аллаху!“ Али већина њих не разуме"},{"SurahNumber":29,"VerseNumber":64,"Text":"Живот на овом свету је људима само забава и игра, а само онај свет је прави живот, кад би они само знали"},{"SurahNumber":29,"VerseNumber":65,"Text":"Кад се у лађе укрцају, Аллаха моле, предајући Му се искрено, а када их Он доведе до копна, одједном друге Њему придружују"},{"SurahNumber":29,"VerseNumber":66,"Text":"да би показали незахвалност према оном што им Ми дајемо и да би уживали. А сазнаће они"},{"SurahNumber":29,"VerseNumber":67,"Text":"Зар не виде да смо Кабу учинили сигурном, док се свуда около њих отима и пљачка? Зар у лаж верују, а на Аллаховим благодатима су незахвални"},{"SurahNumber":29,"VerseNumber":68,"Text":"Има ли онда већег насилника од онога који о Аллаху измишља лажи или пориче Истину која му долази?! Зар неверницима није боравиште у Паклу"},{"SurahNumber":29,"VerseNumber":69,"Text":"Оне који се буду трудили због Нас, Ми ћемо, сигурно, да упутимо Нашим путевима, а Аллах је, заиста, на страни оних који добра дела чине"}]}