{"Id":225,"LanguageCodes":["rw","kin"],"Name":"kin-rwandamuslimsas","Author":"Rwanda Muslims Association Team","Language":"Kinyarwanda","Description":"Kinyarwanda","Direction":"ltr","Source":"https://quranenc.com/en/browse/kinyarwanda_assoc","Translations":[{"SurahNumber":51,"VerseNumber":1,"Text":"Ndahiye imiyaga ihuha cyane igatatanya (ibicu, ikazamura ivumbi, umusenyi n’ibindi)"},{"SurahNumber":51,"VerseNumber":2,"Text":"N’ibyikoreye imitwaro (ibicu biremereye bitwara imvura)"},{"SurahNumber":51,"VerseNumber":3,"Text":"N’ibigenda mu buryo bworoshye (amato agenda mu nyanja)"},{"SurahNumber":51,"VerseNumber":4,"Text":"N’abashinzwe gukwirakwiza igeno (abamalayika)"},{"SurahNumber":51,"VerseNumber":5,"Text":"Mu by’ukuri ibyo musezeranywa (izuka n’ibindi bizaba ku munsi w’imperuka) ni impamo"},{"SurahNumber":51,"VerseNumber":6,"Text":"Kandi rwose, kuzagororerwa (cyangwa guhanwa ku bakoze ibibi) bizabaho nta kabuza"},{"SurahNumber":51,"VerseNumber":7,"Text":"Ndahiye ikirere kirimo amayira gikoze neza"},{"SurahNumber":51,"VerseNumber":8,"Text":"Rwose mufite imvugo zitandukanye (ku byerekeye intumwa Muhamadi ndetse n’iyi Qur’an)"},{"SurahNumber":51,"VerseNumber":9,"Text":"Uteshwa (gukurikira Qur’an n’intumwa Muhamadi) ni uwateshejwe (gukurikira ukuri)"},{"SurahNumber":51,"VerseNumber":10,"Text":"Abanyabinyoma baravumwe"},{"SurahNumber":51,"VerseNumber":11,"Text":"Ba bandi bari mu bujiji, barangaye"},{"SurahNumber":51,"VerseNumber":12,"Text":"Barabaza igihe umunsi w’ibihembo uzabera"},{"SurahNumber":51,"VerseNumber":13,"Text":"(Uzaba ari) umunsi bazaba bari mu muriro bahanwa"},{"SurahNumber":51,"VerseNumber":14,"Text":"(Bazabwirwa bati) “Ngaho nimwumve ibihano byanyu; ibi ni byo mwajyaga musaba ko byihutishwa.”"},{"SurahNumber":51,"VerseNumber":15,"Text":"Mu by’ukuri abagandukira Allah bazaba bari mu busitani n’amariba (yo mu Ijuru)"},{"SurahNumber":51,"VerseNumber":16,"Text":"Bakira ibyo Nyagasani wabo yabahaye. Mu by’ukuri mbere bari abakora ibyiza"},{"SurahNumber":51,"VerseNumber":17,"Text":"Bajyaga baryama gake mu ijoro (kubera ko babaga basali, basingiza Nyagasani wabo)"},{"SurahNumber":51,"VerseNumber":18,"Text":"No mu gicuku (mu rukerera babaga) basaba imbabazi (Allah)"},{"SurahNumber":51,"VerseNumber":19,"Text":"No mu mitungo yabo, habagamo umugabane bagenera abakene basaba n’abihishira"},{"SurahNumber":51,"VerseNumber":20,"Text":"No ku isi hari ibimenyetso ku bemera badashidikanya"},{"SurahNumber":51,"VerseNumber":21,"Text":"Ndetse no muri mwe ubwanyu (ibyo bimenyetso birimo). Ese ntimubona"},{"SurahNumber":51,"VerseNumber":22,"Text":"No mu kirere hari amafunguro yanyu ndetse n’ibyo musezeranywa"},{"SurahNumber":51,"VerseNumber":23,"Text":"Bityo, ndahiye ku izina rya Nyagasani w’ikirere n’isi ko (ibyo musezeranywa) ari ukuri nko kuvuga kwanyu"},{"SurahNumber":51,"VerseNumber":24,"Text":"Ese wamenye iby’inkuru y’abashyitsi ba Aburahamu b’abanyacyubahiro"},{"SurahNumber":51,"VerseNumber":25,"Text":"Ubwo binjiraga iwe bakavuga bati “mugire amahoro (salamu!)” Nuko akavuga ati “Salamu, bantu batazwi.”"},{"SurahNumber":51,"VerseNumber":26,"Text":"Nuko arinyabya asanga ab’iwe, azana inyana ibyibushye (inyama z’inyana yokeje)"},{"SurahNumber":51,"VerseNumber":27,"Text":"Maze arazibegereza, (abonye batarambura amaboko ngo barye) aravuga ati “Ese nta bwo murya?”"},{"SurahNumber":51,"VerseNumber":28,"Text":"Nuko arabishisha (abonye batariye). Baravuga bati “Humura!” Hanyuma bamuha inkuru nziza (yo kuzabyara umwana) w’umuhungu uzaba afite ubumenyi (ku bijyanye na Allah)"},{"SurahNumber":51,"VerseNumber":29,"Text":"Nuko umugore we aza yiyamira, akubita agashyi mu buranga bwe (atangara), aravuga ati “Umukecuru w’urubereri!”"},{"SurahNumber":51,"VerseNumber":30,"Text":"Baravuga bati “Uko ni ko Nyagasani wawe yavuze. Mu by’ukuri ni Nyirubugenge buhambaye, Umumenyi uhebuje.”"},{"SurahNumber":51,"VerseNumber":31,"Text":"(Aburahamu) aravuga ati “None ni iki kibagenza yemwe mwa ntumwa mwe?”"},{"SurahNumber":51,"VerseNumber":32,"Text":"Baravuga bati “Rwose twoherejwe ku bantu b’inkozi z’ibibi”"},{"SurahNumber":51,"VerseNumber":33,"Text":"Kugira ngo tubamanurireho amabuye y’ibumba (yacaniriwe)"},{"SurahNumber":51,"VerseNumber":34,"Text":"(Ayo mabuye) yashyizweho ibimenyetso kwa Nyagasani wawe, akaba ari igihano ku barengera (imbago za Allah)"},{"SurahNumber":51,"VerseNumber":35,"Text":"Nuko abemeramana (bari mu mudugudu w’inkozi z’ibibi) tuwubakuramo (kugira ngo ibihano bitabageraho)"},{"SurahNumber":51,"VerseNumber":36,"Text":"Ariko nta n’abo twasanzemo uretse inzu imwe y’Abayisilamu (urugo rw’Intumwa Loti)"},{"SurahNumber":51,"VerseNumber":37,"Text":"Nuko (nyuma yo kuwurimbura) tuwusigamo ikimenyetso ku batinya ibihano bibabaza"},{"SurahNumber":51,"VerseNumber":38,"Text":"No mu nkuru ya Musa (harimo isomo), ubwo twamwoherezaga kwa Farawo tumuhaye ibimenyetso n’ububasha bigaragara"},{"SurahNumber":51,"VerseNumber":39,"Text":"Ariko Farawo yishingikirije ububasha yari afite, atera umugongo (yanga kwemera ubutumwa yari azaniwe), aravuga ati “Uyu ni umurozi cyangwa umusazi.”"},{"SurahNumber":51,"VerseNumber":40,"Text":"Nuko tumufatana n’ingabo ze maze tubajugunya mu nyanja kandi agayitse (kubera ibikorwa bye by’ubuhakanyi)"},{"SurahNumber":51,"VerseNumber":41,"Text":"No mu nkuru y’aba Adi (harimo isomo), ubwo twabohererezaga umuyaga ugumbahaye (udafite icyiza na kimwe, usenya nta cyo usize)"},{"SurahNumber":51,"VerseNumber":42,"Text":"Nta cyo wasigaga mu byo wahuraga na byo utakigize umuyonga"},{"SurahNumber":51,"VerseNumber":43,"Text":"No mu nkuru y’aba Thamudu (harimo isomo) ubwo babwirwaga bati “Nimwishimishe by’igihe gito.”"},{"SurahNumber":51,"VerseNumber":44,"Text":"Ariko bigometse ku itegeko rya Nyagasani wabo, maze bakubitwa n’ikibatsi cy’umuriro w’inkuba bareba"},{"SurahNumber":51,"VerseNumber":45,"Text":"Ntibashoboraga guhaguruka (ngo bahunge) cyangwa ngo bitabare"},{"SurahNumber":51,"VerseNumber":46,"Text":"N’abantu ba Nuhu (ni uko twabagenje) mbere. Mu by’ukuri bari abantu b’ibyigomeke"},{"SurahNumber":51,"VerseNumber":47,"Text":"Kandi ikirere twacyubakanye imbaraga, kandi mu by’ukuri nitwe tucyagura"},{"SurahNumber":51,"VerseNumber":48,"Text":"N’isi twarayishashe; kandi ni twe dusasa neza"},{"SurahNumber":51,"VerseNumber":49,"Text":"No muri buri kintu twaremyemo amoko abiri (ikigabo n’ikigore, iburyo n’ibumoso, hasi no hejuru,…) kugira ngo mwibuke (ubushobozi bwa Allah)"},{"SurahNumber":51,"VerseNumber":50,"Text":"Bityo, nimuhungire kwa Allah. Mu by’ukuri njye (Muhamadi) ndi umuburizi wanyu ugaragara umuturutseho"},{"SurahNumber":51,"VerseNumber":51,"Text":"Kandi ntimuzabangikanye Allah n’ikigirwamana icyo ari cyo cyose. Mu by’ukuri njye (Muhamadi) ndi umuburizi wanyu ugaragara umuturutseho"},{"SurahNumber":51,"VerseNumber":52,"Text":"Ni nk’uko, nta ntumwa n’imwe yageze ku babayeho mbere yabo ngo babure kuvuga bati “Ni umurozi cyangwa umusazi!”"},{"SurahNumber":51,"VerseNumber":53,"Text":"Ese (imvugo nk’izi) barazihererekanyaga? (Oya, si uko bimeze), ahubwo bose bari abantu barengera (imbibi za Allah)"},{"SurahNumber":51,"VerseNumber":54,"Text":"Bityo (yewe Muhamadi) birengagize kandi ntuzabigayirwa (kuko wamaze gusohoza ubutumwa)"},{"SurahNumber":51,"VerseNumber":55,"Text":"Unibutse kuko mu by’ukuri urwibutso rugirira akamaro abemeramana"},{"SurahNumber":51,"VerseNumber":56,"Text":"Kandi nta kindi naremeye amajini n’abantu bitari ukugira ngo bangaragire"},{"SurahNumber":51,"VerseNumber":57,"Text":"Simbakeneyeho amafunguro, ndetse nta n’ubwo mbakeneyeho ko bangaburira"},{"SurahNumber":51,"VerseNumber":58,"Text":"Mu by’ukuri Allah ni We Utanga amafunguro, Nyirimbaraga, Ukomeye bihebuje"},{"SurahNumber":51,"VerseNumber":59,"Text":"Kandi rwose abakora ibibi bazagira umugabane (w’ibihano) umeze nk’umugabane wa bagenzi babo (abababanjirije); bityo, bareke kunsaba kwihutisha (kubahana)"},{"SurahNumber":51,"VerseNumber":60,"Text":"Ibihano bikomeye bizaba kuri ba bandi bahakanye bitewe n’umunsi basezeranyijwe"}]}