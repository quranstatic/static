{"Id":464,"LanguageCodes":["uz","uzb"],"Name":"uzb-alauddinmansour","Author":"Alauddin Mansour","Language":"Uzbek","Description":"Uzbek","Direction":"ltr","Source":"https://quranenc.com/check/uzbek_mansour/v1.0.0-csv.1 , https://quranenc.com/en/browse/uzbek_mansour , https://quranenc.com ,","Translations":[{"SurahNumber":92,"VerseNumber":1,"Text":"(Борлиқни ўз зулмати билан) ўраб келаётган кечага қасам"},{"SurahNumber":92,"VerseNumber":2,"Text":"Ёришиб-кўринган кундузга қасам"},{"SurahNumber":92,"VerseNumber":3,"Text":"Эркак ва аёлни яратган зотга қасамки"},{"SurahNumber":92,"VerseNumber":4,"Text":"Шак-шубҳасиз, сизларнинг саъй-ҳаракатларингиз хилма-хилдир"},{"SurahNumber":92,"VerseNumber":5,"Text":"Ана энди ким (ўз мол-давлатидаги камбағал-бечораларга берилиши лозим бўлган закот ва бошқа садақотларни) ато этса ва (Аллоҳдан) қўрқса"},{"SurahNumber":92,"VerseNumber":6,"Text":"Ҳамда гўзал оқибатни (яъни, жаннат бор эканини) тасдиқ этса"},{"SurahNumber":92,"VerseNumber":7,"Text":"Бас, Биз уни осон йўлга муяссар қилурмиз"},{"SurahNumber":92,"VerseNumber":8,"Text":"Энди ким (Аллоҳ йўлида хайр-саховат кўрсатишдан) бахиллик қилса ва (ўзини Аллоҳ ҳузуридаги ажр-мукофотлардан) беҳожат билса"},{"SurahNumber":92,"VerseNumber":9,"Text":"Ҳамда гўзал оқибатни (яъни, Аллоҳ ваъда қилган жаннатни) ёлғон деса"},{"SurahNumber":92,"VerseNumber":10,"Text":"Бас, Биз уни (дунё ва Охиратда бахтсиз бўладиган) оғир йўлга «муяссар» қилурмиз"},{"SurahNumber":92,"VerseNumber":11,"Text":"Ва у (дўзахда) ҳалок бўлган вақтида молу дунёси унга фойда бермас"},{"SurahNumber":92,"VerseNumber":12,"Text":"Шак-шубҳасиз, ҳидоят (яъни, инсонларни Тўғри Йўлга йўллаш) ёлғиз Бизнинг зиммамиздадир"},{"SurahNumber":92,"VerseNumber":13,"Text":"Шак-шубҳасиз, Охират ҳам, дунё ҳам ёлғиз Бизникидир"},{"SurahNumber":92,"VerseNumber":14,"Text":"Бас, (эй инсонлар), Мен сизларни ловуллаб ёниб турган оловдан — дўзахдан огоҳлантирдим"},{"SurahNumber":92,"VerseNumber":15,"Text":"Унга фақат бадбахт кимсагина кирур"},{"SurahNumber":92,"VerseNumber":16,"Text":"(Ҳақни) ёлғон деган ва (иймон-эътиқоддан) юз ўгирган (бадбахт кимсагина кирур)"},{"SurahNumber":92,"VerseNumber":17,"Text":"Тақводор зот у (дўзах)дан йироқ қилинур"},{"SurahNumber":92,"VerseNumber":18,"Text":"Ўзи поқдомон бўлиб, мол-давлатини (яхшилик йўлида) сарф қиладиган (тақводор зот ундан йироқ қилинур)"},{"SurahNumber":92,"VerseNumber":19,"Text":"У (тақводор зот) ҳузурида — зиммасида бирон кимсага қайтариладиган неъмат йўқдир. (Яъни, у бирон кимсанинг ўзига ўтказиб қўйган яхшилигини қайтариш учун хайр-саховат кўрсатмайди)"},{"SurahNumber":92,"VerseNumber":20,"Text":"У фақат энг олий зот бўлмиш Парвардигорининг Юзини — ризолигини истаб (мол-давлатини сарф қилур)"},{"SurahNumber":92,"VerseNumber":21,"Text":"Ва яқинда (Парвардигори унга ато этадиган мукофот — жаннат неъматларидан) рози бўлур"}]}