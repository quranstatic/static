{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":27,"VerseNumber":1,"Text":"Tá sín. Toto jsou verše Koránu a Písma zjevného"},{"SurahNumber":27,"VerseNumber":2,"Text":"vedení i zvěst radostná věřícím"},{"SurahNumber":27,"VerseNumber":3,"Text":"kteří dodržují modlitbu, dávají almužnu a jsou pevně přesvědčeni o životě budoucím"},{"SurahNumber":27,"VerseNumber":4,"Text":"Těm však, kdož v onen svět nevěří, jsme zkrášlili jejich konání, takže jen slepě tápají"},{"SurahNumber":27,"VerseNumber":5,"Text":"To jsou ti, jimž dostane se trestu nejhoršího a v životě budoucím ztrátu největší utrpí"},{"SurahNumber":27,"VerseNumber":6,"Text":"A ty zajisté Korán dostáváš od Pána moudrého, vševědoucího"},{"SurahNumber":27,"VerseNumber":7,"Text":"A hle, pravil Mojžíš rodině své: \"Zpozoroval jsem oheň jakýsi, přinesu vám buď zprávu o něm, či oharek planoucí - snad budete se moci ohřát od něho"},{"SurahNumber":27,"VerseNumber":8,"Text":"Když přišel k ohni, ozvalo se: \"Požehnán budiž ten, jenž v ohni tomto dlí, a ten, jenž okolo něho jest! Sláva Bohu, Pánu lidstva veškerého"},{"SurahNumber":27,"VerseNumber":9,"Text":"Mojžíši, věru jsem to Já, Bůh mocný a moudrý"},{"SurahNumber":27,"VerseNumber":10,"Text":"Hoď svou hůl!\" Když Mojžíš viděl, jak hůl se svíjí, jako by hadem byla, otočil se zády, však krok učinit nemohl. \"Mojžíši, neboj se, poslové Boží nesmějí u Mne strach mít"},{"SurahNumber":27,"VerseNumber":11,"Text":"kromě těch, kdož nespravedliví byli; jestliže potom zlé dobrým nahradili, tehdy Já odpouštějící jsem, slitovný"},{"SurahNumber":27,"VerseNumber":12,"Text":"Vlož ruku svou do záňadří a vyjmeš ji bílou, bez choroby jakékoliv.\"... A to je jedno z devíti znamení pro Faraóna a lid jeho, a věru je to hanebníků lid"},{"SurahNumber":27,"VerseNumber":13,"Text":"Když se jim dostalo Našich znamení s jasností vší, řekli: \"To zjevné je kouzelnictví"},{"SurahNumber":27,"VerseNumber":14,"Text":"A odmítli je, přestože duše jejich přesvědčeny byly o pravdivosti jejich, z nespravedlnosti a pýchy. A pohleď, jaký byl konec těch, kdož šířili pohoršení"},{"SurahNumber":27,"VerseNumber":15,"Text":"A vskutku jsme uštědřili Davidovi a Šalomounovi vědění, takže říkali: \"Chvála Bohu, který nás vyznamenal nad mnohé Své služebníky věřící"},{"SurahNumber":27,"VerseNumber":16,"Text":"Šalomoun pak stal se dědicem Davidovým a pravil: \"Lidé, byli jsme naučeni řeči ptactva a byli jsme zahrnuti věcí všech hojností. A věru je toto zjevné dobrodiní"},{"SurahNumber":27,"VerseNumber":17,"Text":"A shromáždila se u Šalomouna vojska jeho z džinů, smrtelníků a ptáků a všichni po oddílech kráčeli"},{"SurahNumber":27,"VerseNumber":18,"Text":"a když došli do údolí mravenců, zvolal jeden mravenec: \"Mravenci, uchylte se do obydlí svých, aby vás nerozšlapal Šalomoun se svými vojsky, aniž to zpozorovali"},{"SurahNumber":27,"VerseNumber":19,"Text":"I usmál se Šalomoun řeči jejich a řekl: \"Pane můj, vnukni mi, abych Ti poděkoval za dobrodiní Tvé, jímž zahrnuls mne i rodiče mé! Dej, ať pro Tvé zalíbení konám zbožné skutky, a uveď mne ze Svého milosrdenství mezi bezúhonné služebníky Své"},{"SurahNumber":27,"VerseNumber":20,"Text":"Potom provedl přehlídku ptactva a otázal se:,, Čím to, že dudka zde nevidím? Nebo snad přítomen není"},{"SurahNumber":27,"VerseNumber":21,"Text":"Věru jej ztrestám trestem těžkým či jej zaříznu, nepřinese-li mi zjevné ospravedlnění"},{"SurahNumber":27,"VerseNumber":22,"Text":"A zdržel se dudek nepříliš dlouho a po příchodu pravil: \"Zjistil jsem něco, co ty sám dosud nevíš, a přicházím k tobě ze Sáby se zvěstí jistou"},{"SurahNumber":27,"VerseNumber":23,"Text":"shledal jsem, že nad ní žena vládne, jež byla obdařena věcmi všemi a trůnu mohutného je majitelkou"},{"SurahNumber":27,"VerseNumber":24,"Text":"a shledal jsem, že ona i lid její se slunci místo Bohu klaní; Satan pak okrášlil pro ně jejich počínání a svedl je z cesty pravé, takže nejsou vedeni správně"},{"SurahNumber":27,"VerseNumber":25,"Text":"a Bohu se neklaní, jenž tajemství nebes i země odkrývá a dobře zná, co skrýváte i co dáváte najevo veřejně"},{"SurahNumber":27,"VerseNumber":26,"Text":"a Bůh - není božstva kromě Něho - je trůnu nesmírného Pánem"},{"SurahNumber":27,"VerseNumber":27,"Text":"I pravil Šalomoun: \"Uvidíme, zda pravdu mluvil či zda z prolhaných jsi jen"},{"SurahNumber":27,"VerseNumber":28,"Text":"Odleť s tímto dopisem mým a shoď jim jej, potom se stranou drž a vyčkávej, co v odpověď učiní"},{"SurahNumber":27,"VerseNumber":29,"Text":"I řekla královna: \"Velmožové, byl mi shozen tento dopis vznešený"},{"SurahNumber":27,"VerseNumber":30,"Text":"od Šalomouna je a zní:, Ve jménu Boha milosrdného, slitovného"},{"SurahNumber":27,"VerseNumber":31,"Text":"Nebuďte vůči mně zpupní, nýbrž přijďte ke mně odevzdáni do vůle Boha jediného"},{"SurahNumber":27,"VerseNumber":32,"Text":"I pravila dále: \"Velmožové, poraďte mi v této mé záležitosti! A já nic nerozhodnu bez vašeho osvědčení"},{"SurahNumber":27,"VerseNumber":33,"Text":"Odpověděli: \"My jsme sice lidé síly a lidé statečnosti mocné, však záležitost patří tobě; uvaž sama, jaké vydáš nařízení"},{"SurahNumber":27,"VerseNumber":34,"Text":"Pravila: \"Když králové do města nějakého vcházejí, věru je vyplení a nejmocnější z jeho obyvatel těmi nejbídnějšími učiní a takto obvykle jednají"},{"SurahNumber":27,"VerseNumber":35,"Text":"Já však pošlu Šalomounovi dar a vyčkám, s čím navrátí se vyslanci moji"},{"SurahNumber":27,"VerseNumber":36,"Text":"Když přišli k Šalomounovi, řekl jim: \"Chcete snad rozmnožit mé bohatství? Však to, co mi Bůh uštědřil, je mnohem lepší než to, co dal vám! A přesto se z darů svých radujete velice"},{"SurahNumber":27,"VerseNumber":37,"Text":"Vraťte se ke svým! A já věru proti nim vytáhnu s vojsky, jimž neodolají a vyženu je ze země jejich zbídačené a budou poníženi hluboce"},{"SurahNumber":27,"VerseNumber":38,"Text":"Potom řekl: \"Shromáždění, kdo z vás mi přinese trůn její, dřív než ke mně přijdou odevzdáni do vůle Boží"},{"SurahNumber":27,"VerseNumber":39,"Text":"I řekl jeden ifrít z džinů: \"Já, já přinesu ti jej, dříve než zvedneš se z místa svého. A věru jsem k tomu silný dost i spolehlivý"},{"SurahNumber":27,"VerseNumber":40,"Text":"Pak řekl ten, u něhož bylo vědění z Písma: \"Já, já ti jej přinesu, dříve než pohled tvůj se k tobě vrátí!\" A když uviděl Šalomoun trůn postavený před sebou, pravil: \"Toto pochází z laskavosti Pána mého, aby mne vyzkoušel, jsem-li vděčný či nevděčný. Ten, kdo je vděčný, je jím pro vlastní duši svou, však ten, kdo nevděčný je a Pán můj soběstačný je i štědrý"},{"SurahNumber":27,"VerseNumber":41,"Text":"A dodal: \"Učiňte trůn její nepoznatelným pro ni, abychom viděli, zda po cestě správné kráčí, či zda je z těch, kdož nejsou vedení"},{"SurahNumber":27,"VerseNumber":42,"Text":"Když dostavila se, tu bylo jí řečeno: \"Je toto trůn tvůj?\" Odpověděla: \"Jako by to byl on. A dostalo se nám již dříve vědění a byli jsme do vůle Boží odevzdáni"},{"SurahNumber":27,"VerseNumber":43,"Text":"Byla však svedena tím, co místo Boha uctívala, vždyť byla z lidu nevěřícího"},{"SurahNumber":27,"VerseNumber":44,"Text":"A bylo jí řečeno: \"Vstup do paláce!\" A když jej spatřila, domnívala se, že je to plocha vodní, a vykasala si oděv až k lýtkům svým. I řekl Šalomoun: \"To je jen palác křišťálem vydlážděný.\" Zvolala: \"Pane můj, sama sobě jsem ukřivdila, avšak nyní se odevzdávám spolu se Šalomounem do vůle Boha, Pána lidstva veškerého"},{"SurahNumber":27,"VerseNumber":45,"Text":"A poslali jsme již kdysi k Thamúdovcům bratra jejich Sáliha, aby jim řekl: \"Uctívejte Boha!\" A hle, tehdy rozdělili se na skupiny dvě, jež spolu byly rozhádány"},{"SurahNumber":27,"VerseNumber":46,"Text":"Pravil Sálih: \"Lide můj, proč chcete uspíšit příchod zlého před dobrým? Kdybyste Boha o odpuštění prosili, snad dostalo by se vám slitování"},{"SurahNumber":27,"VerseNumber":47,"Text":"Odpověděli: \"Ve věštbě ptáků jsme viděli špatné znamení o tobě a těch, kdož s tebou jsou.\" Řekl Sálih: \"Pták osudu vašeho je u Boha; a vy jste lid, jenž zkouškám vystaven má být"},{"SurahNumber":27,"VerseNumber":48,"Text":"A bylo v tom městě devět lidí, kteří šířili pohoršení na zemi a nechtěli se polepšit"},{"SurahNumber":27,"VerseNumber":49,"Text":"I pravili: \"Přísahejme si vzájemně při Bohu, že v noci napadneme jej i jeho rodinu! A potom řekneme jeho mstiteli: Svědky záhuby jeho rodiny jsme nebyli a my vskutku jsme pravdomluvní"},{"SurahNumber":27,"VerseNumber":50,"Text":"A strojili úklady, ale také my jsme lest připravili, aniž o tom měli tušení"},{"SurahNumber":27,"VerseNumber":51,"Text":"A pohleď, jaký byl konec jejich úkladů: zahubili jsme je i s lidem jejich vším"},{"SurahNumber":27,"VerseNumber":52,"Text":"A to zde jsou obydlí jejich zpustošená za to, že nespravedliví byli, a věru je v tom znamení lidem vědoucím"},{"SurahNumber":27,"VerseNumber":53,"Text":"A jen ty jsme zachránili, kdož uvěřili a bohabojní byli"},{"SurahNumber":27,"VerseNumber":54,"Text":"A poslali jsme Lota, a hle, pravil lidu svému: \"Budete se stále neřestem, jež sami dobře vidíte, oddávat"},{"SurahNumber":27,"VerseNumber":55,"Text":"Což budete i nadále z vášně chodit k mužům raději než k ženám? Ba vy věru jste lid zpozdilý"},{"SurahNumber":27,"VerseNumber":56,"Text":"A bylo odpovědí jeho lidu jedině to, že řekli: \"Vyžeňme rod Lotův z města našeho, vždyť jsou to lidé, kteří čistí chtějí zůstat"},{"SurahNumber":27,"VerseNumber":57,"Text":"A zachránili jsme jej i jeho rodinu kromě ženy jeho, neboť jsme již určili, aby byla mezi těmi, kdož se opozdili"},{"SurahNumber":27,"VerseNumber":58,"Text":"A déšť zhoubný jsme na ně spustili; a jak hnusný to byl déšť pro ty, kdož marně varováni byli"},{"SurahNumber":27,"VerseNumber":59,"Text":"Rci: \"Sláva Bohu a mír služebníkům Jeho, které si vyvolil! Je lepší Bůh, anebo to, co k Němu přidružují"},{"SurahNumber":27,"VerseNumber":60,"Text":"Ten, jenž stvořil nebesa i zemi a seslal vám z nebe vodu, z níž dali jsme vyrůst nádhery plným zahradám, v nichž vy sami byste nemohli dát vyrůst stromům - je ten božstvem nějakým vedle Boha? A přece jsou lidé, kteří Mu rovné dávají"},{"SurahNumber":27,"VerseNumber":61,"Text":"Ten, jenž zemi pevnou učinil a středem jejím řekám téci dal a pevně zakotvené na ní vztyčil a přehradu mezi dvěma moři postavil - je ten božstvem nějakým vedle Boha? A přece většina z nich o tom nic neví"},{"SurahNumber":27,"VerseNumber":62,"Text":"Ten, jenž utištěného vyslyší, když k Němu se modlí, jenž zlo odstraňuje a činí z vás dědice na zemi - je ten božstvem nějakým vedle Boha? Jak málo dbáte na připomenutí"},{"SurahNumber":27,"VerseNumber":63,"Text":"Ten, jenž vede vás v temnotách země a moře a vysílá vítr jako předzvěst příchodu milosrdenství Svého - je ten božstvem nějakým vedle Boha? Oč vznešenější je Bůh než to, co k Němu přidružují"},{"SurahNumber":27,"VerseNumber":64,"Text":"Ten, jenž počátek dává stvoření a potom to opakuje a jenž vám z nebe i země obživu uštědřuje - je ten božstvem nějakým vedle Boha? Rci: Ukažte důkazy své, jste-li pravdomluvní"},{"SurahNumber":27,"VerseNumber":65,"Text":"Rci: \"Nikdo z těch, kdož jsou na nebesích i na zemi, nezná nepoznatelné kromě Boha. A nevěřící nemají ani tušení, kdy budou vzkříšeni"},{"SurahNumber":27,"VerseNumber":66,"Text":"Zdaž nejsou ve vědomostech svých o životě budoucím omezeni? A přece o něm pochybují, ba více, jsou vůči němu slepí"},{"SurahNumber":27,"VerseNumber":67,"Text":"Ti, kdož nevěří, hovoří: \"Až staneme se my i otcové naši prachem, budeme doopravdy z hrobů vyvedeni"},{"SurahNumber":27,"VerseNumber":68,"Text":"Tohle už bylo slibováno nám a předtím i otcům našim. Vždyť toto jen povídačky jsou dávných předků"},{"SurahNumber":27,"VerseNumber":69,"Text":"Odpověz: \"Putujte po zemi a popatřte, jaký byl konec hříšníků"},{"SurahNumber":27,"VerseNumber":70,"Text":"Nermuť se však nad nimi a nebuď stísněn z úkladů, jež chystají"},{"SurahNumber":27,"VerseNumber":71,"Text":"A říkají: \"Kdy splní se tato hrozba, jste-li z těch, kdo pravdu dí"},{"SurahNumber":27,"VerseNumber":72,"Text":"Odpověz: \"Možná že část toho, co uspíšit chcete, za vámi již těsně stojí"},{"SurahNumber":27,"VerseNumber":73,"Text":"Pán tvůj zajisté je vůči lidem pln dobrodiní, však většina z nich vděčná není"},{"SurahNumber":27,"VerseNumber":74,"Text":"Pán tvůj zajisté dobře zná, co skrývají hrudi jejich, i to, co dávají najevo"},{"SurahNumber":27,"VerseNumber":75,"Text":"Na nebi ani na zemi není tajemství žádného, aby nebylo v Knize zjevné zapsáno"},{"SurahNumber":27,"VerseNumber":76,"Text":"A Korán tento vypráví dítkám Izraele většinu z toho, o čem se rozcházejí míněním"},{"SurahNumber":27,"VerseNumber":77,"Text":"a on vskutku je pro věřící vedením i milosrdenstvím"},{"SurahNumber":27,"VerseNumber":78,"Text":"Pán tvůj pak rozsoudí mezi nimi rozhodnutím Svým, vždyť On mocný je i vševědoucí"},{"SurahNumber":27,"VerseNumber":79,"Text":"A na Boha spoléhej, neboť vskutku jsi v právu zjevném"},{"SurahNumber":27,"VerseNumber":80,"Text":"Ty věru nedokážeš, aby mrtví slyšeli či hluší tuto výzvu zaslechli, když zády se odvracejí"},{"SurahNumber":27,"VerseNumber":81,"Text":"ty také nemůžeš vyvést slepé z jejich bloudění. Dokážeš pouze, aby tě slyšeli ti, kdož ve znamení Naše věří a do vůle Boží se odevzdají"},{"SurahNumber":27,"VerseNumber":82,"Text":"Až dopadne na ně slovo rozhodné, dáme vystoupit ze země zvířeti, které promluví k nim a řekne: \"Lidé věru o Našich znameních nebyli přesvědčeni"},{"SurahNumber":27,"VerseNumber":83,"Text":"V den, kdy z národa každého shromáždíme houf z těch, kdož Naše znamení za lež prohlásili, budou na skupiny rozděleni"},{"SurahNumber":27,"VerseNumber":84,"Text":"a až se dostaví, Pán je osloví: \"Za lež jste prohlásili Má znamení, aniž jste schopni byli obsáhnout je ve svém vědění anebo jaké bylo vaše počínání"},{"SurahNumber":27,"VerseNumber":85,"Text":"A dopadne na ně slovo rozhodné za to, že nespravedliví byli, a nebudou s to promluvit ani"},{"SurahNumber":27,"VerseNumber":86,"Text":"Což neviděli, že jsme učinili noc, aby odpočívali během ní, a že den jsme učinili k vidění? A věru jsou v tom pro lid věřící znamení"},{"SurahNumber":27,"VerseNumber":87,"Text":"A v den, kdy zatroubeno bude na pozoun a hrůza pojme ty, kdož na nebesích jsou i na zemi, kromě těch, které Bůh bude chtít - tehdy k Němu všichni přijdou v ponížení"},{"SurahNumber":27,"VerseNumber":88,"Text":"a uvidíš hory, jež za nehybné jsi pokládal, pohybovat se mračen pohybem - dílo to Boha, jenž věc každou učinil dokonalou a jenž o všem, co konáte, dobře je zpraven"},{"SurahNumber":27,"VerseNumber":89,"Text":"A kdokoliv s dobrými skutky přijde, ten odměnu ještě lepší dostane a v ten den před hrůzou každou bude bezpečen"},{"SurahNumber":27,"VerseNumber":90,"Text":"zatímco ti, kdož se špatnými skutky přijdou, tvářemi svými do ohně budou vrženi. \"Zdaž za něco jiného než za to, co jste konali, jste odměněni"},{"SurahNumber":27,"VerseNumber":91,"Text":"Rci: \"Bylo mi nařízeno pouze, abych uctíval Pána tohoto města, jež On posvátným prohlásil a Jemu věci všechny náleží! A bylo mi rozkázáno, abych byl do vůle Jeho odevzdaný"},{"SurahNumber":27,"VerseNumber":92,"Text":"a abych Korán sděloval.\" A kdo veden je po cestě správné, ten veden je ve prospěch duše své; tomu pak, kdo bloudí, řekni: \"Já jsem jen z varovatelů jedním"},{"SurahNumber":27,"VerseNumber":93,"Text":"A rci: \"Sláva Bohu, který vám znamení Svá ukáže, a pak je poznáte! A Pán váš není vůči tomu, co činíte, lhostejný"}]}