{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":74,"VerseNumber":1,"Text":"Aey oad lapeit (enveloped) kar laitney waley"},{"SurahNumber":74,"VerseNumber":2,"Text":"Utho aur khabardar karo"},{"SurahNumber":74,"VerseNumber":3,"Text":"Aur apne Rubb ki badayi ka elan karo"},{"SurahNumber":74,"VerseNumber":4,"Text":"Aur apne kapde paak rakho"},{"SurahNumber":74,"VerseNumber":5,"Text":"Aur gandagi se dur raho"},{"SurahNumber":74,"VerseNumber":6,"Text":"Aur ehsan na karo zyada hasil karne keliye"},{"SurahNumber":74,"VerseNumber":7,"Text":"Aur apne Rubb ki khatir sabr karo"},{"SurahNumber":74,"VerseNumber":8,"Text":"Accha jab soor mein phook maari jayegi"},{"SurahNumber":74,"VerseNumber":9,"Text":"Woh din bada hi sakht din hoga"},{"SurahNumber":74,"VerseNumber":10,"Text":"Kafiron ke liye halka na hoga"},{"SurahNumber":74,"VerseNumber":11,"Text":"Chodh do mujhey aur us shaks ko jisey maine akela paida kiya hai"},{"SurahNumber":74,"VerseNumber":12,"Text":"Bahut sa maal usko diya"},{"SurahNumber":74,"VerseNumber":13,"Text":"Uske saath hazir rehne waley bete diye"},{"SurahNumber":74,"VerseNumber":14,"Text":"Aur uske liye riyasat ki raah hamwaar ki"},{"SurahNumber":74,"VerseNumber":15,"Text":"Phir woh tama (greedily desire) rakhta hai ke main usey aur zyada doon"},{"SurahNumber":74,"VerseNumber":16,"Text":"Hargiz nahin woh hamari ayaat se inaath(stubbornly oppose) rakhta hai"},{"SurahNumber":74,"VerseNumber":17,"Text":"Main to usey ankareeb ek kathin chadhai chadwaunga"},{"SurahNumber":74,"VerseNumber":18,"Text":"Usne socha aur kuch baat banane ki koshish ki"},{"SurahNumber":74,"VerseNumber":19,"Text":"To khuda ki maar uspar, kaisi baat banane ki koshish ki"},{"SurahNumber":74,"VerseNumber":20,"Text":"Haan, khuda ki maar uspar , kaisi baat banane ki koshish ki"},{"SurahNumber":74,"VerseNumber":21,"Text":"Phir(logon ki taraf) dekha"},{"SurahNumber":74,"VerseNumber":22,"Text":"Phir peshani sukedi aur mooh banaya"},{"SurahNumber":74,"VerseNumber":23,"Text":"Phir palta aur takabbur mein padh gaya"},{"SurahNumber":74,"VerseNumber":24,"Text":"Aakhir e kaar bola ke yeh kuch nahin hai magar ek jaadu jo pehle se chala aa raha hai"},{"SurahNumber":74,"VerseNumber":25,"Text":"Yeh to ek Insani kalaam hai"},{"SurahNumber":74,"VerseNumber":26,"Text":"Anqareeb main usey dozakh mei jhonk dunga"},{"SurahNumber":74,"VerseNumber":27,"Text":"Aur tum kya jaano ke kya hai woh dozakh"},{"SurahNumber":74,"VerseNumber":28,"Text":"Na baqi rakhey na chodey"},{"SurahNumber":74,"VerseNumber":29,"Text":"Khaal(skin) jhulas dene wali"},{"SurahNumber":74,"VerseNumber":30,"Text":"Unnis (ninteen) karkoon uspar muqarrar hain"},{"SurahNumber":74,"VerseNumber":31,"Text":"Humne dozakh ke yeh karkoon farishtey banaye hain,aur unki tadaad ko kafiron ke liye fitna bana diya hai, taa-ke ehle kitaab ko yaqeen aa jaye aur iman laney walon ka iman badhey,Aur ehle kitaab aur momineen kisi shakk mein na rahey,aur dil ke bimar aur kuffar yeh kahein ke bhala Allah ka is ajeeb baat se kya matlab ho sakta hai. Is tarah Allah jisey chahta hai gumraah kardeta hai aur jisey chahta hai hidayat baksh deta hai aur tere Rubb ke lashkaron (soldiers) ko khud uske siwa koi nahin janta, aur is dozak ka zikr iske siwa kisi garz ke liye nahin kiya gaya hai ke logon ko issey naseehat ho"},{"SurahNumber":74,"VerseNumber":32,"Text":"Hargiz nahin,kasam hai Chand ki"},{"SurahNumber":74,"VerseNumber":33,"Text":"Aur Raat ki jabke woh palat-ti hai"},{"SurahNumber":74,"VerseNumber":34,"Text":"Aur subah ki jabke woh roshan hoti hai"},{"SurahNumber":74,"VerseNumber":35,"Text":"Yeh dozakh bhi badi cheezon mein se ek hai"},{"SurahNumber":74,"VerseNumber":36,"Text":"Insano ke liye darawa"},{"SurahNumber":74,"VerseNumber":37,"Text":"Tum mein se har us shaks ke liye darawa jo aagey badhna chahey ya pichey reh jana chahey"},{"SurahNumber":74,"VerseNumber":38,"Text":"Har mutanaffis, apne kasb ke badle rehan hai (hostage to one’s deeds)"},{"SurahNumber":74,"VerseNumber":39,"Text":"Dayein bazu walon ke siwa"},{"SurahNumber":74,"VerseNumber":40,"Text":"Jo jannaton mein hongey, wahan woh"},{"SurahNumber":74,"VerseNumber":41,"Text":"Mujrimon se puchenge"},{"SurahNumber":74,"VerseNumber":42,"Text":"Tumhein kya cheez dozakh mein le gayi"},{"SurahNumber":74,"VerseNumber":43,"Text":"woh kahenge “hum namaz padne walon mein se na thay"},{"SurahNumber":74,"VerseNumber":44,"Text":"Aur miskeen ko khana nahin khilate thay"},{"SurahNumber":74,"VerseNumber":45,"Text":"Aur haqq ke khilaf batein banane walon ke saath milkar hum bhi batein banane lagte thay"},{"SurahNumber":74,"VerseNumber":46,"Text":"Aur roz-e-jaza ko jhoot karar dete thay"},{"SurahNumber":74,"VerseNumber":47,"Text":"Yahan tak ke humein us yaqeeni cheez se saabqa pesh aa gaya”"},{"SurahNumber":74,"VerseNumber":48,"Text":"Us waqt sifarish karne walon ki sifarish unke kisi kaam na ayegi"},{"SurahNumber":74,"VerseNumber":49,"Text":"Aakhir in logon ko kya ho gaya hai ke yeh is nasihat se mooh moad rahey hain"},{"SurahNumber":74,"VerseNumber":50,"Text":"Goya yeh jungli gadhey hain"},{"SurahNumber":74,"VerseNumber":51,"Text":"Jo Sher se darr kar bhaag padey hain"},{"SurahNumber":74,"VerseNumber":52,"Text":"Balke inmein se to har ek yeh chahta hai ke uske naam khule khat (scroll/scripture) bhejey jaye"},{"SurahNumber":74,"VerseNumber":53,"Text":"Hargiz nahin, Asal baat yeh hai ke yeh aakhirat ka khauf nahin rakhtey"},{"SurahNumber":74,"VerseNumber":54,"Text":"Hargiz nahin,yeh to ek nasihat hai"},{"SurahNumber":74,"VerseNumber":55,"Text":"Ab jiska jee chahey issey sabaq hasil karle"},{"SurahNumber":74,"VerseNumber":56,"Text":"Aur yeh koi sabaq hasil na karengey illa yeh ke Allah hi aisa chahey woh iska haqdar hai ke ussey taqwa kiya jaye aur woh iska ehal hai ke (taqwa karne walon ko) baksh de"}]}