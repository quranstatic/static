{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":75,"VerseNumber":1,"Text":"Ulon meusumpah lon ngon uroe nyan Kiamat yoh nyan hebat sileupah"},{"SurahNumber":75,"VerseNumber":2,"Text":"Ulon meusumpah ngon napsu nyang got Meunyo hana got jikheun nyan salah"},{"SurahNumber":75,"VerseNumber":3,"Text":"Peue nyang jisangka le manusia Hana kuasa kamoe that leupah Tuleung jih han ek Kamoe peusapat"},{"SurahNumber":75,"VerseNumber":4,"Text":"Nyang leubeh lom brat ek Kamoe ulah Ujong jaroe jih ek meupeusaban"},{"SurahNumber":75,"VerseNumber":5,"Text":"Teutapi insan napsu keu salah Napsu jimaksiet hana jipiyoh"},{"SurahNumber":75,"VerseNumber":6,"Text":"Jikheun pajan troh peue nyang tapeugah Uroe kiamat pajan troh teuka"},{"SurahNumber":75,"VerseNumber":7,"Text":"‘Oh teuglong mata jih peue jipeugah"},{"SurahNumber":75,"VerseNumber":8,"Text":"Watee ka gadoh cahaya buleun"},{"SurahNumber":75,"VerseNumber":9,"Text":"Meunan pih buleuen geupinah sudah Ngon mata uroe jih geupeusapat"},{"SurahNumber":75,"VerseNumber":10,"Text":"Watee nyan meuhat seungap dum babah Nyang na jeuet jikheun ho takeumeung pluen; Gata nyoe bandum cit ka Iheuh salah"},{"SurahNumber":75,"VerseNumber":11,"Text":"Tapi hana le jalan rot taplueng"},{"SurahNumber":75,"VerseNumber":12,"Text":"Teutap uroe nyan keudeh bak Allah"},{"SurahNumber":75,"VerseNumber":13,"Text":"Geubri thee bandum bak manusia Uroe nyan teuma dumpeue geupeugah Nyang ka jipubuet got goh jipubuet"},{"SurahNumber":75,"VerseNumber":14,"Text":"Atra nyan nyang buet droe jieu sudah Droejih keu saksi sit deuh jikalon"},{"SurahNumber":75,"VerseNumber":15,"Text":"Bah le beu jikheun jih hana salah"},{"SurahNumber":75,"VerseNumber":16,"Text":"Bek tagrak dilee nyan lidah gata Takeumeung baca bagah that leupah"},{"SurahNumber":75,"VerseNumber":17,"Text":"Kamoe peusapat teuma meubaca"},{"SurahNumber":75,"VerseNumber":18,"Text":"‘Oh kamoe baca tatiree bagah"},{"SurahNumber":75,"VerseNumber":19,"Text":"Lheuh nyan meukeusud jih kamoe peutrang"},{"SurahNumber":75,"VerseNumber":20,"Text":"Tapi gata dum laen that ulah Galak teuh that-that keu seunang donya"},{"SurahNumber":75,"VerseNumber":21,"Text":"Akhirat teuma ka roh takeubah"},{"SurahNumber":75,"VerseNumber":22,"Text":"Uroe nyan teuma na muka nyang gleh"},{"SurahNumber":75,"VerseNumber":23,"Text":"Jieu Tuhan jih seunang jih leupah"},{"SurahNumber":75,"VerseNumber":24,"Text":"Teuma uroe nyan na muka nyang krot"},{"SurahNumber":75,"VerseNumber":25,"Text":"Akan geutuntut yakin jih sudah Meuhajat that jih jikeumeung gisa"},{"SurahNumber":75,"VerseNumber":26,"Text":"Tapi nyawong ka bak uram lidah Meu ka troh nyawong keunan bak reukueng"},{"SurahNumber":75,"VerseNumber":27,"Text":"Laju geutanyong soe keumeung rajah"},{"SurahNumber":75,"VerseNumber":28,"Text":"Jiyakin yoh nyan jih nyan ka meucre"},{"SurahNumber":75,"VerseNumber":29,"Text":"Hana jalan le soe keumeung peuglah Beuteh ngon beuteh meutindeh lapeh"},{"SurahNumber":75,"VerseNumber":30,"Text":"Bak puteh keudeh bandum meulangkah"},{"SurahNumber":75,"VerseNumber":31,"Text":"Yoh dilee sulet jikheun keu nabi Sembahyang lagi di jih jikeubah Hana tom di jih pubuet seumbahyang"},{"SurahNumber":75,"VerseNumber":32,"Text":"Tapi jibangkang bandum jibantah Jipaleng muka jijak ho laen"},{"SurahNumber":75,"VerseNumber":33,"Text":"Keudeh bak kawom jiwoe le bagah Mbong ngon teukabo jigiduek guda"},{"SurahNumber":75,"VerseNumber":34,"Text":"Patot that gata leubeh sileupah"},{"SurahNumber":75,"VerseNumber":35,"Text":"Teuma leubeh that patot roe gata"},{"SurahNumber":75,"VerseNumber":36,"Text":"Di manusia sangka jih salah Jisangka di jih geukeubah meunan Bah jih lagee nyan hana phaedah"},{"SurahNumber":75,"VerseNumber":37,"Text":"Kon jeuet jih dilee bak ie sititek Mani sititek bak asaliyah"},{"SurahNumber":75,"VerseNumber":38,"Text":"Teuma jeuet treuk jih darah sigumpai ‘Oh ka meuakai ka le peue peugah Lheuh Neupeujeut jih ka Neuseumpurna"},{"SurahNumber":75,"VerseNumber":39,"Text":"Sipasang teuma jih jeut dua blah Neupeujeut jih nyan agam ngon inong"},{"SurahNumber":75,"VerseNumber":40,"Text":"Kon that meukeunong peuneujuet Allah f Ureueng nyang mate ek Neupeuudep Watee Neubangket leubeh lom mudah"}]}