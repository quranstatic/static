{"Id":461,"LanguageCodes":["ur","urd"],"Name":"urd-muhammadtaqiusm","Author":"Muhammad Taqi Usmani","Language":"Urdu","Description":"Urdu","Direction":"rtl","Source":"","Translations":[{"SurahNumber":83,"VerseNumber":1,"Text":"بڑی خرابی ہے ناپ تول میں کمی کرنے والوں کی۔"},{"SurahNumber":83,"VerseNumber":2,"Text":"جن کا حال یہ ہے کہ جب وہ لوگوں سے خود کوئی چیز ناپ کرلیتے ہیں تو پوری پوری لیتے ہیں۔"},{"SurahNumber":83,"VerseNumber":3,"Text":"اور جب وہ کسی کو ناپ کر یا تول کردیتے ہیں تو گھٹا کردیتے ہیں۔"},{"SurahNumber":83,"VerseNumber":4,"Text":"کیا یہ لوگ یہ نہیں سوچتے کہ انہیں زندہ کر کے اٹھایا جائے گا ؟"},{"SurahNumber":83,"VerseNumber":5,"Text":"ایک بڑے زبردست دن میں"},{"SurahNumber":83,"VerseNumber":6,"Text":"جس دن سب لوگ رب العالمین کے سامنے کھڑے ہوں گے۔"},{"SurahNumber":83,"VerseNumber":7,"Text":"ہرگز ایسا نہیں چاہیے ! یقین جانو کہ بدکار لوگوں کا اعمال نامہ سجین میں ہے۔"},{"SurahNumber":83,"VerseNumber":8,"Text":"اور تمہیں کیا معلوم کہ سجین (میں رکھا ہوا اعمال نامہ) کیا چیز ہے ؟"},{"SurahNumber":83,"VerseNumber":9,"Text":"وہ ایک لکھی ہوئی کتاب ہے۔"},{"SurahNumber":83,"VerseNumber":10,"Text":"اس دن بڑی خرابی ہوگی حق کو جھٹلانے والوں کی۔"},{"SurahNumber":83,"VerseNumber":11,"Text":"جو جزاء و سزا کے دن کو جھٹلاتے ہیں۔"},{"SurahNumber":83,"VerseNumber":12,"Text":"اور اس دن کو وہی جھٹلاتا ہے جو حد سے گزرا ہوا گنہگار ہو۔"},{"SurahNumber":83,"VerseNumber":13,"Text":"اسے جب ہماری آیتیں پڑھ کر سنائی جاتی ہوں تو وہ کہتا ہو کہ : یہ تو پچھلے لوگوں کے افسانے ہیں۔"},{"SurahNumber":83,"VerseNumber":14,"Text":"ہرگز نہیں ! بلکہ جو عمل یہ کرتے رہے ہیں اس نے ان کے دلوں پر زنگ چڑھا دیا ہے۔"},{"SurahNumber":83,"VerseNumber":15,"Text":"ہرگز نہیں ! حقیقت یہ ہے کہ یہ لوگ اس دن اپنے پروردگار کے دیدار سے محروم ہوں گے۔"},{"SurahNumber":83,"VerseNumber":16,"Text":"پھر ان کو دوزخ میں داخل ہونا پڑے گا۔"},{"SurahNumber":83,"VerseNumber":17,"Text":"پھر کہا جائے گا کہ : یہ ہے وہ چیز جس کو تم جھٹلایا کرتے تھے۔"},{"SurahNumber":83,"VerseNumber":18,"Text":"خبردار ! نیک لوگوں کا اعمال نامہ علیین میں ہے۔"},{"SurahNumber":83,"VerseNumber":19,"Text":"اور تمہیں کیا معلوم کہ علیین (میں رکھا ہوا اعمال نامہ) کیا چیز ہے ؟"},{"SurahNumber":83,"VerseNumber":20,"Text":"وہ ایک لکھی ہوئی کتاب ہے۔"},{"SurahNumber":83,"VerseNumber":21,"Text":"جسے مقرب فرشتے دیکھتے ہیں۔"},{"SurahNumber":83,"VerseNumber":22,"Text":"یقین جانو کہ نیک لوگ بڑی نعمتوں میں ہوں گے۔"},{"SurahNumber":83,"VerseNumber":23,"Text":"آرام دہ نشستوں پر بیٹھے نظارہ کر رہے ہوں گے۔"},{"SurahNumber":83,"VerseNumber":24,"Text":"ان کے چہروں پر نعمتوں میں رہنے سے جو رونق آئے گی، تم اسے صاف پہچان لوگے۔"},{"SurahNumber":83,"VerseNumber":25,"Text":"انہیں ایسی خالص شراب پلائی جائے گی جس پر مہر لگی ہوگی۔"},{"SurahNumber":83,"VerseNumber":26,"Text":"اس کی مہر بھی مشک ہی مشک ہوگی۔ اور یہی وہ چیز ہے جس پر للچانے والوں کو بڑھ چڑھ کر للچانا چاہیے۔"},{"SurahNumber":83,"VerseNumber":27,"Text":"اور اس شراب میں تسنیم کا پانی ملا ہوا ہوگا۔"},{"SurahNumber":83,"VerseNumber":28,"Text":"جو ایک ایسا چشمہ ہے کہ جس سے اللہ کے مقرب بندے پانی پئیں گے۔"},{"SurahNumber":83,"VerseNumber":29,"Text":"جو لوگ مجرم تھے، وہ ایمان والوں پر ہنسا کرتے تھے۔"},{"SurahNumber":83,"VerseNumber":30,"Text":"اور جب ان کے پاس سے گزرتے تھے تو ایک دوسرے کو آنکھوں ہی آنکھوں میں اشارے کرتے تھے۔"},{"SurahNumber":83,"VerseNumber":31,"Text":"اور جب اپنے گھر والوں کے پاس لوٹ کر جاتے تھے، تو دل لگی کرتے ہوئے جاتے تھے۔"},{"SurahNumber":83,"VerseNumber":32,"Text":"اور جب ان (مومنوں) کو دیکھتے تو کہتے کہ یہ لوگ یقینا گمراہ ہیں۔"},{"SurahNumber":83,"VerseNumber":33,"Text":"حالانکہ ان کو ان مسلمانوں پر نگران بنا کر نہیں بھیجا گیا تھا۔"},{"SurahNumber":83,"VerseNumber":34,"Text":"آخر ہوگا یہ کہ آج ایمان لانے والے کافروں پر ہنس رہے ہوں گے۔"},{"SurahNumber":83,"VerseNumber":35,"Text":"آرام دہ نشستوں پر بیٹھے ہوئے دیکھ رہے ہوں گے۔"},{"SurahNumber":83,"VerseNumber":36,"Text":"کہ کافر لوگوں کو واقعی ان کاموں کا بدلہ مل گیا جو وہ کیا کرتے تھے۔"}]}