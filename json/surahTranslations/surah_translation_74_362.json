{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":74,"VerseNumber":1,"Text":"ఓ కంబళి కప్పుకున్నవాడా"},{"SurahNumber":74,"VerseNumber":2,"Text":"లే. (లేచి జనులను) హెచ్చరించు"},{"SurahNumber":74,"VerseNumber":3,"Text":"నీ ప్రభువు గొప్పతనాన్ని చాటి చెప్పు"},{"SurahNumber":74,"VerseNumber":4,"Text":"నీ దుస్తులను పరిశుభ్రంగా ఉంచుకో"},{"SurahNumber":74,"VerseNumber":5,"Text":"ఆశుద్ధతను వదలిపెట్టు"},{"SurahNumber":74,"VerseNumber":6,"Text":"ఉపకారం చేసి ఎక్కువ (ప్రతిఫలం) పొందాలని ఆశించకు"},{"SurahNumber":74,"VerseNumber":7,"Text":"నీ ప్రభువు కొరకు ఓర్పు వహించు"},{"SurahNumber":74,"VerseNumber":8,"Text":"మరెప్పుడైతే శంఖం పూరించబడుతుందో…"},{"SurahNumber":74,"VerseNumber":9,"Text":"ఆ రోజు చాలా గడ్డు రోజై ఉంటుంది"},{"SurahNumber":74,"VerseNumber":10,"Text":"అది అవిశ్వాసుల పాలిట సులభమైనది కాదు"},{"SurahNumber":74,"VerseNumber":11,"Text":"నన్నూ, నేను ఒంటరిగా పుట్టించిన వాడినీ వదలి పెట్టు (వాడి సంగతి నేను చూసుకుంటాను)"},{"SurahNumber":74,"VerseNumber":12,"Text":"వాడికి నేను విరివిగా సంపద ఇచ్చాను"},{"SurahNumber":74,"VerseNumber":13,"Text":"ఎల్లప్పుడూ వెన్నంటి ఉండే కొడుకులను కూడా (ఇచ్చాను)"},{"SurahNumber":74,"VerseNumber":14,"Text":"ఇంకా వాడి కోసం అన్ని విధాలా సుఖసౌఖ్యాల సామగ్రిని సమకూర్చాను"},{"SurahNumber":74,"VerseNumber":15,"Text":"అయినా నేను వాడికి ఇంకా … ఇంకా ప్రసాదించాలని వాడు (పిచ్చిగా) ఆశపడుతున్నాడు"},{"SurahNumber":74,"VerseNumber":16,"Text":"అలా జరగదు. వాడు మా ఆయతుల (సూచనల)కు బద్ధ విరోధిగా తయారయ్యాడు"},{"SurahNumber":74,"VerseNumber":17,"Text":"త్వరలోనే నేను వాణ్ణి కఠినమైన ఎత్తుకు ఎక్కిస్తాను"},{"SurahNumber":74,"VerseNumber":18,"Text":"వాడు ఆలోచించి ఒక ప్రతిపాదన చేశాడు"},{"SurahNumber":74,"VerseNumber":19,"Text":"వాడు నాశనం గాను! ఎటువంటి ప్రతిపాదన చేశాడు వాడు"},{"SurahNumber":74,"VerseNumber":20,"Text":"మరి వాడు నాశనమైపోను!! ఎలాంటి ప్రతిపాదన చేశాడు వాడు"},{"SurahNumber":74,"VerseNumber":21,"Text":"తరువాత వాడు దృష్టిని సారించాడు (ఆలోచించాడు)"},{"SurahNumber":74,"VerseNumber":22,"Text":"ఆపైన నుదురు చిట్లించాడు. పాడు ముఖం పెట్టుకున్నాడు"},{"SurahNumber":74,"VerseNumber":23,"Text":"అటుపిమ్మట వీపు త్రిప్పుకున్నాడు. గర్వం ప్రదర్శించాడు"},{"SurahNumber":74,"VerseNumber":24,"Text":"(చివరికి) ఇలా అన్నాడు : “ఇది పూర్వం నుంచీ నకలు చేయబడుతూ వస్తున్న మాయాజాలం మాత్రమే.”"},{"SurahNumber":74,"VerseNumber":25,"Text":"“ఇది మానవ వాక్కు తప్ప మరేమీ కాదు.”"},{"SurahNumber":74,"VerseNumber":26,"Text":"నేను త్వరలోనే వాణ్ణి నరకాగ్నికి ఆహుతి చేస్తాను"},{"SurahNumber":74,"VerseNumber":27,"Text":"ఆ నరకాగ్ని ఎటువంటిదో నీకేం తెలుసు"},{"SurahNumber":74,"VerseNumber":28,"Text":"అది (ఏ పాపాత్ముణ్ణి) మిగల్చదు, (దేనినీ కాలకుండా) వదలి పెట్టదు"},{"SurahNumber":74,"VerseNumber":29,"Text":"(మనుషుల) చర్మాన్ని మాడ్చివేస్తుంది"},{"SurahNumber":74,"VerseNumber":30,"Text":"దానిపై పందొమ్మిది మంది (దైవదూతలు నియమితులై) ఉన్నారు"},{"SurahNumber":74,"VerseNumber":31,"Text":"మేము నరకపాలకులుగా దైవదూతలను మాత్రమే ఉంచాము. ఇంకా మేము వారి (19) సంఖ్యను అవిశ్వాసులను పరీక్షించటానికి మాత్రమే నిర్ధారించాము. గ్రంథవహులకు నమ్మకం కుదరటానికి, విశ్వాసులు తమ విశ్వాసంలో మరింత ముందంజ వేయటానికి, గ్రంథవహులు, విశ్వసించినవారు సందేహానికి గురికాకుండా ఉండటానికి మేమిలా చేశాము. ఇంకా – హృదయాలలో రోగమున్నవారు, అవిశ్వాసులు, “ఇంతకీ ఈ (19) దృష్టాంతం ద్వారా అల్లాహ్ ఏం చెప్పదలిచాడు?” అని చెప్పటానికి కూడా (మేము ఈ విధంగా చేశాము). ఈ విధంగా అల్లాహ్ తాను కోరినవారిని పెడదారి పట్టిస్తాడు, తను కోరిన వారికి సన్మార్గం చూపుతాడు. నీ ప్రభువు సైన్యాలను స్వయంగా ఆయన తప్ప మరెవరూ ఎరుగరు. ఈ (నరక) వృత్తాంతం మానవ మాత్రుల బోధనార్ధం ప్రస్తావించబడింది"},{"SurahNumber":74,"VerseNumber":32,"Text":"నిజం చెబుతున్నాను. చంద్రుని సాక్షిగా"},{"SurahNumber":74,"VerseNumber":33,"Text":"తి(త)రిగి పోతున్న రాత్రి సాక్షిగా"},{"SurahNumber":74,"VerseNumber":34,"Text":"ప్రకాశమానమైన ఉదయం సాక్షిగా"},{"SurahNumber":74,"VerseNumber":35,"Text":"నిశ్చయంగా అది (ఆ నరకం) చాలా పెద్ద విషయం"},{"SurahNumber":74,"VerseNumber":36,"Text":"మానవులకు ఒక హెచ్చరిక"},{"SurahNumber":74,"VerseNumber":37,"Text":"మీలో ముందంజ వేయదలిచే ప్రతి ఒక్కరికీ, వెనుక ఉండిపోదలిచే ప్రతి ఒక్కరికీ"},{"SurahNumber":74,"VerseNumber":38,"Text":"ప్రతి వ్యక్తీ తాను చేసుకున్నదానికి (తాను చేసిన కర్మలకు) ప్రతిగా తాకట్టుగా ఉన్నాడు"},{"SurahNumber":74,"VerseNumber":39,"Text":"కుడి పక్షం వారు తప్ప"},{"SurahNumber":74,"VerseNumber":40,"Text":"వారు (స్వర్గ) వనాలలో (కూర్చొని) అడుగుతూ ఉంటారు"},{"SurahNumber":74,"VerseNumber":41,"Text":"అపరాధుల గురించి"},{"SurahNumber":74,"VerseNumber":42,"Text":"“ఇంతకీ ఏ విషయం మిమ్మల్ని నరకానికి తీసుకు వచ్చింది?” (అని ప్రశ్నిస్తారు)"},{"SurahNumber":74,"VerseNumber":43,"Text":"వారిలా సమాధానమిస్తారు : “మేము నమాజు చేసే వారము కాము.”"},{"SurahNumber":74,"VerseNumber":44,"Text":"“నిరుపేదలకు అన్నం పెట్టే వారమూ కాము.”"},{"SurahNumber":74,"VerseNumber":45,"Text":"“పైగా, మేము పిడివాదన చేసే వారితో (తిరస్కారులతో) చేరి, వాదోపవాదాలలో మునిగి ఉండేవారం.”"},{"SurahNumber":74,"VerseNumber":46,"Text":"“ప్రతిఫల దినాన్ని ధిక్కరించేవాళ్ళం.”"},{"SurahNumber":74,"VerseNumber":47,"Text":"“తుదకు మాకు మరణం వచ్చేసింది.”"},{"SurahNumber":74,"VerseNumber":48,"Text":"మరి సిఫారసు చేసేవారి సిఫారసు వారికి ఏమాత్రం ఉపయోగపడదు"},{"SurahNumber":74,"VerseNumber":49,"Text":"ఇంతకీ వారికేమైపోయిందనీ, వారెందుకిలా హితబోధ నుండి ముఖం త్రిప్పుకుని పోతున్నారు"},{"SurahNumber":74,"VerseNumber":50,"Text":"వారు బెదిరి (పారి)పోయే అడవి గాడిదల్లా ఉన్నారే"},{"SurahNumber":74,"VerseNumber":51,"Text":"అవి సింహాన్ని చూసి పారిపోతుంటాయి"},{"SurahNumber":74,"VerseNumber":52,"Text":"పైగా వారిలోని ప్రతి వ్యక్తీ, తనకు ప్రకాశిత ‘సహీఫాలు’ (ప్రతులు) ఇవ్వబడాలని కోరుకుంటున్నాడు"},{"SurahNumber":74,"VerseNumber":53,"Text":"అలా జరగనేరదు. వారసలు పరలోకానికి భయపడటం లేదు"},{"SurahNumber":74,"VerseNumber":54,"Text":"ముమ్మాటికీ కాదు (వాస్తవమేమిటంటే) ఈ ఖుర్ఆన్ ఒక హితబోధిని"},{"SurahNumber":74,"VerseNumber":55,"Text":"కాబట్టి ఇక కోరినవారు దీనిద్వారా ఉపదేశం గ్రహించవచ్చు"},{"SurahNumber":74,"VerseNumber":56,"Text":"అయితే అల్లాహ్ తలచినప్పుడు మాత్రమే వారు హితబోధను ఆస్వాదించగలరు. వారు భయపడవలసింది ఆయనకు మాత్రమే. క్షమాభిక్ష పెట్టడం కూడా ఆయనకే చెల్లు"}]}