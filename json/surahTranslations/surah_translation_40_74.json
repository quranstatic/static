{"Id":74,"LanguageCodes":["bg","bul"],"Name":"bul-tzvetantheophan","Author":"Tzvetan Theophanov","Language":"Bulgarian","Description":"Bulgarian","Direction":"ltr","Source":"http://tanzil.net","Translations":[{"SurahNumber":40,"VerseNumber":1,"Text":"Ха. Мим"},{"SurahNumber":40,"VerseNumber":2,"Text":"Низпославането на Книгата е от Аллах, Всемогъщия, Всезнаещия"},{"SurahNumber":40,"VerseNumber":3,"Text":"Опрощаващия греха и Приемащия покаянието, Строгия в наказанието, Владетеля на благодатта. Няма друг Бог освен Него. При Него е завръщането"},{"SurahNumber":40,"VerseNumber":4,"Text":"Само неверниците спорят за знаменията на Аллах. И да не те мами оживлението им по земята"},{"SurahNumber":40,"VerseNumber":5,"Text":"Преди тях и народът на Нух, и общностите след него отричаха, и всяка общност кроеше да премахне своя пратеник, и спореха чрез лъжа, за да унищожат с нея истината. Затова Аз ги сграбчих и какво бе Моето наказание"},{"SurahNumber":40,"VerseNumber":6,"Text":"Така се изпълни словото на твоя Господ спрямо неверниците. Те са обитателите на Огъня"},{"SurahNumber":40,"VerseNumber":7,"Text":"Онези [ангели], които носят Трона, и онези, които са около него, прославят с възхвала своя Господ и вярват в Него, и молят опрощение за вярващите: “Господи наш, Ти обгръщаш всяко нещо с Твоята милост и знание. Опрости онези, които се покаят и следват Твоя"},{"SurahNumber":40,"VerseNumber":8,"Text":"Господи наш, и въведи ги в Градините на Адн, които си обещал на тях и на праведниците сред бащите им и съпругите им, и потомците им! Ти си Всемогъщия, Премъдрия"},{"SurahNumber":40,"VerseNumber":9,"Text":"И опази ги от злините! И когото опазиш от злините в този Ден, него си помилвал. Това е великото спасение.”"},{"SurahNumber":40,"VerseNumber":10,"Text":"На неверниците ще се прогласи: “Гневът на Аллах към вас е по-голям от вашия гняв към самите вас, защото бяхте позовани към вярата, а вие я отхвърлихте.”"},{"SurahNumber":40,"VerseNumber":11,"Text":"Ще рекат: “Господи наш, Ти ни умъртви два пъти и ни съживи два пъти. И признаваме своите грехове. Няма ли път за спасение?”"},{"SurahNumber":40,"VerseNumber":12,"Text":"Това е, защото като бе позоваван единствено Аллах, вие не повярвахте, а като се съдружаваше с Него, повярвахте. А отсъждането е на Аллах, Всевишния, Превеликия"},{"SurahNumber":40,"VerseNumber":13,"Text":"Той е, Който ви показва Своите знамения и спуска за вас препитание от небето. Но се поучава само онзи, който се покайва"},{"SurahNumber":40,"VerseNumber":14,"Text":"Зовете Аллах, предани Нему в религията, дори неверниците да възненавиждат това"},{"SurahNumber":40,"VerseNumber":15,"Text":"Най-въздигнатия, Владетеля на Трона! По Своя повеля Той праща Духа [Джибрил] на когото пожелае от Своите раби, за да предупреди за Деня на срещата"},{"SurahNumber":40,"VerseNumber":16,"Text":"Деня, в който ще се покажат и нищо от тях не ще бъде скрито от Аллах. На кого е Днес владението? - На Аллах, Единосъщия, Покоряващия"},{"SurahNumber":40,"VerseNumber":17,"Text":"Днес ще се въздаде на всяка душа за онова, което е придобила. Няма Днес угнетяване. Аллах бързо прави равносметка"},{"SurahNumber":40,"VerseNumber":18,"Text":"И предупреди ги ти за наближаващия Ден, когато, спотаили ужас, сърцата ще са в гърлата! За угнетителите не ще има нито приятел, нито застъпник, който да бъде послушан"},{"SurahNumber":40,"VerseNumber":19,"Text":"Знае Той скришните погледи и онова, което гърдите потайват"},{"SurahNumber":40,"VerseNumber":20,"Text":"Аллах отсъжда справедливо, а онези, които призовават те вместо Него, нищо не отсъждат. Аллах е Всечуващия, Всезрящия"},{"SurahNumber":40,"VerseNumber":21,"Text":"И не ходят ли по земята, та да видят какъв бе краят на онези преди тях? Бяха по-силни от тях и с повече следи по земята. Но Аллах ги сграбчи заради греховете им и нямаше кой да ги защити от Аллах"},{"SurahNumber":40,"VerseNumber":22,"Text":"Това е, защото техните пратеници им донасяха ясните знаци, а те не повярваха и затова Аллах ги сграбчи. Той е всесилен, строг в наказанието"},{"SurahNumber":40,"VerseNumber":23,"Text":"И Муса изпратихме с Нашите знамения и с явен довод"},{"SurahNumber":40,"VerseNumber":24,"Text":"при Фараона и Хаман, и Карун, и рекоха те: “Магьосник-измамник!”"},{"SurahNumber":40,"VerseNumber":25,"Text":"И когато им донесе той истината от Нас, рекоха: “Убийте синовете на онези, които му повярваха, и пощадете жените им!” Но коварството на неверниците винаги е напразно"},{"SurahNumber":40,"VerseNumber":26,"Text":"И рече Фараонът: “Оставете ме да убия Муса и нека зове своя Господ! Страхувам се да не промени вашата вяра или да не посее развала по земята.”"},{"SurahNumber":40,"VerseNumber":27,"Text":"И рече Муса: “Опазил ме моят Господ и вашият Господ от всеки горделивец, който не вярва в Деня на равносметката.”"},{"SurahNumber":40,"VerseNumber":28,"Text":"Един вярващ мъж от рода на Фараона, който скриваше своята вяра, каза: “Нима ще убиете човек, защото казва: “Моят Господ е Аллах”, а той ви е донесъл ясните знаци от вашия Господ? Ако е лъжец, в негов ущърб е лъжата му. Но ако казва истината, ще ви сполети"},{"SurahNumber":40,"VerseNumber":29,"Text":"О, народе мой, днес властта е ваша, господствате по земята, но кой ще ни защити от наказанието на Аллах, ако то ни връхлети?” Рече Фараонът: “Аз ви показвам само каквото виждам. И ви насочвам само по правия път.”"},{"SurahNumber":40,"VerseNumber":30,"Text":"И рече онзи, който повярва: “О, народе мой, страхувам се за вас от ден като деня на общностите"},{"SurahNumber":40,"VerseNumber":31,"Text":"като обичая спрямо народа на Нух и адитите, и самудяните, и онези след тях. А Аллах не желае гнет за рабите"},{"SurahNumber":40,"VerseNumber":32,"Text":"О, народе мой, страхувам се за вас от Деня на призива"},{"SurahNumber":40,"VerseNumber":33,"Text":"Деня, в който ще обърнете гръб в бягство и никой не ще ви защити от Аллах. А когото Аллах остави в заблуда, няма за него водител.”"},{"SurahNumber":40,"VerseNumber":34,"Text":"И Юсуф преди ви донесе ясните знаци, но продължихте да се съмнявате в онова, което ви е донесъл. Когато умря, казахте: “Аллах не ще проводи след него пратеник.” Така Аллах оставя в заблуда всеки престъпващ, съмняващ се"},{"SurahNumber":40,"VerseNumber":35,"Text":"които оспорват знаменията на Аллах, без да са получили довод - огромен е гневът [към тях] на Аллах и на вярващите. Така Аллах запечатва сърцето на всеки горделив, надменен"},{"SurahNumber":40,"VerseNumber":36,"Text":"И рече Фараонът: “О, Хаман, построй ми кула, за да достигна пътищата"},{"SurahNumber":40,"VerseNumber":37,"Text":"пътищата на небесата, дано зърна бога на Муса! Но аз мисля, че е лъжец.” Така бе разкрасено за Фараона лошото му деяние и бе отклонен от пътя. Коварството на Фараона винаги бе напразно"},{"SurahNumber":40,"VerseNumber":38,"Text":"И рече онзи, който повярва: “О, народе мой, следвайте ме, аз ще ви насоча по правия път"},{"SurahNumber":40,"VerseNumber":39,"Text":"О, народе мой, този, земният живот, е само [кратко] наслаждение, а отвъдният е Домът на вечността"},{"SurahNumber":40,"VerseNumber":40,"Text":"Който върши зло, ще му се въздаде само колкото него. А който върши праведно дело, мъж или жена, и е вярващ, тези ще влязат в Рая и ще бъдат наградени там безмерно"},{"SurahNumber":40,"VerseNumber":41,"Text":"И о, народе мой, как аз ви зова към спасението, а вие ме зовете към Огъня"},{"SurahNumber":40,"VerseNumber":42,"Text":"Вие ме зовете да не вярвам в Аллах и да съдружавам с Него онова, за което нямам знание, а аз ви зова към Всемогъщия, Многоопрощаващия"},{"SurahNumber":40,"VerseNumber":43,"Text":"Без съмнение, за онова, към което ме зовете, няма зов нито в земния живот, нито в отвъдния, и нашето завръщане е към Аллах, и престъпващите са обитателите на Огъня"},{"SurahNumber":40,"VerseNumber":44,"Text":"И ще си припомните какво ви казвам. Аз поверявам своето дело на Аллах. Аллах е всезрящ за рабите.”"},{"SurahNumber":40,"VerseNumber":45,"Text":"И го опази Аллах от злините, които те замисляха. И злото мъчение обгради рода на Фараона"},{"SurahNumber":40,"VerseNumber":46,"Text":"В огъня ще бъдат слагани и сутрин, и вечер. А в Деня, когато настъпи Часът: “Въведете хората на Фараона в най-суровото мъчение!”"},{"SurahNumber":40,"VerseNumber":47,"Text":"И тогава ще се препират в Огъня, и слабите ще рекат на онези, които се големееха: “Ние ви следвахме. Ще отмахнете ли от нас поне част от Огъня?”"},{"SurahNumber":40,"VerseNumber":48,"Text":"Онези, които се големееха, ще рекат: “Ние всички сме в него. Аллах отсъди вече между рабите.”"},{"SurahNumber":40,"VerseNumber":49,"Text":"И онези, които са в Огъня, ще рекат на пазителите на Ада: “Позовете вашия Господ да ни облекчи поне за ден мъчението!”"},{"SurahNumber":40,"VerseNumber":50,"Text":"Ще рекат: “Не дойдоха ли при вас вашите пратеници с ясните знаци?” Ще рекат: “Да!” Ще рекат [пазителите]: “Зовете тогава!” Но зовът на неверниците е само напразно"},{"SurahNumber":40,"VerseNumber":51,"Text":"Ние подкрепяме Нашите пратеници и вярващите в земния живот и в Деня, когато свидетелите ще се изправят"},{"SurahNumber":40,"VerseNumber":52,"Text":"в Деня, когато на угнетителите не ще помогне оправданието им. Над тях е проклятието и за тях е Лошото обиталище"},{"SurahNumber":40,"VerseNumber":53,"Text":"И дадохме на Муса напътствието. И оставихме в наследство на синовете на Исраил Писанието"},{"SurahNumber":40,"VerseNumber":54,"Text":"напътствие и напомняне за разумните хора"},{"SurahNumber":40,"VerseNumber":55,"Text":"Затова бъди търпелив и ти [о, Мухаммад]! Обещанието на Аллах е истинно. Моли опрощение за своя грях! И прославяй с възхвала своя Господ привечер и в зори"},{"SurahNumber":40,"VerseNumber":56,"Text":"Онези, които спорят за знаменията на Аллах, без да са получили довод, имат в сърцата си само величие, което не ще достигнат. Затова при Аллах търси убежище! Той е Всечуващия, Всезрящия"},{"SurahNumber":40,"VerseNumber":57,"Text":"Сътворяването на небесата и на земята е по-велико от сътворяването на хората. Ала повечето хора не знаят"},{"SurahNumber":40,"VerseNumber":58,"Text":"И не са равни слепецът и зрящият, нито онези, които вярват и вършат праведни дела - със злосторника. Малко се поучавате"},{"SurahNumber":40,"VerseNumber":59,"Text":"Часът непременно ще дойде. Няма съмнение в него. Ала повечето хора не вярват"},{"SurahNumber":40,"VerseNumber":60,"Text":"И рече вашият Господ: “Зовете Ме, и Аз ще ви откликна! Онези, които от високомерие не Ми служат, ще влязат в Ада унизени!”"},{"SurahNumber":40,"VerseNumber":61,"Text":"Аллах е, Който стори за вас нощта, за да почивате в нея, и деня - светъл. Аллах е владетел на благодат за хората. Ала повечето хора са непризнателни"},{"SurahNumber":40,"VerseNumber":62,"Text":"Това е Аллах, вашият Господ, Творецът на всяко нещо. Няма друг Бог освен Него. Как тогава бивате подлъгвани"},{"SurahNumber":40,"VerseNumber":63,"Text":"Така се подлъгват онези, които отхвърлят знаменията на Аллах"},{"SurahNumber":40,"VerseNumber":64,"Text":"Аллах е, Който стори за вас от земята обиталище и от небето - свод, и ви даде образ, и направи образа ви превъзходен, и ви дава препитание от благата. Това е Аллах, вашият Господ. Благословен е Аллах, Господът на световете"},{"SurahNumber":40,"VerseNumber":65,"Text":"Той е Вечноживия. Няма друг Бог освен Него, затова Него зовете, предани Нему в религията! Слава на Аллах, Господа на световете"},{"SurahNumber":40,"VerseNumber":66,"Text":"Кажи: “Забранено ми бе да служа на онези, които вие зовете вместо Аллах, след като при мен дойдоха ясните знаци от моя Господ. И ми бе повелено да се отдам на Господа на световете.”"},{"SurahNumber":40,"VerseNumber":67,"Text":"Той е, Който ви сътвори от пръст, после от частица сперма, после от съсирек, после ви изважда - деца, после [ви оставя] да стигнете зрелостта си, после - да остареете, но някои от вас умират преди това. И [ви оставя Той] да стигнете определен срок, за д"},{"SurahNumber":40,"VerseNumber":68,"Text":"Той е, Който съживява и умъртвява. И щом отсъди нещо, му казва само: “Бъди!” И то става"},{"SurahNumber":40,"VerseNumber":69,"Text":"Нима не виждаш онези, които спорят за знаменията на Аллах? Как биват отклонявани"},{"SurahNumber":40,"VerseNumber":70,"Text":"Онези, които взимат за лъжа Книгата и онова, с което изпратихме Нашите пратеници... Но ще узнаят"},{"SurahNumber":40,"VerseNumber":71,"Text":"когато оковите и веригите ще са на врата им. Ще бъдат влачени"},{"SurahNumber":40,"VerseNumber":72,"Text":"към врящата вода, после в Огъня ще бъдат горени"},{"SurahNumber":40,"VerseNumber":73,"Text":"После ще им се каже: “Къде са онези, на които служехте"},{"SurahNumber":40,"VerseNumber":74,"Text":"вместо на Аллах?” Ще кажат: “Те ни напуснаха. Да, онова, което зовяхме преди, бе нищо.” Така Аллах оставя неверниците в заблуда"},{"SurahNumber":40,"VerseNumber":75,"Text":"Това е, защото на земята сте се радвали незаслужено и защото сте ликували"},{"SurahNumber":40,"VerseNumber":76,"Text":"Влезте през вратите на Ада - там ще пребивавате вечно! И колко лошо е обиталището на горделивите"},{"SurahNumber":40,"VerseNumber":77,"Text":"Затова бъди търпелив [о, Мухаммад]! Обещанието на Аллах е истинно. И да ти покажем част от онова, което им обещаваме, или да те приберем, те при Нас ще бъдат върнати"},{"SurahNumber":40,"VerseNumber":78,"Text":"Преди теб изпратихме и други пратеници - за някои ти разказахме, а за други не сме ти разказали. Никой пратеник не идва със знамение без позволението на Аллах. А щом дойде повелята на Аллах, ще се отсъди с истината и тогава измамниците ще понесат загуба"},{"SurahNumber":40,"VerseNumber":79,"Text":"Аллах е, Който създаде за вас добитъка - някои да яздите, други да ядете"},{"SurahNumber":40,"VerseNumber":80,"Text":"и за да имате полза от тях, и за да удовлетворявате желания в гърдите си. Върху тях и върху корабите бивате пренасяни"},{"SurahNumber":40,"VerseNumber":81,"Text":"И ви показва Той Своите знамения. Кои от знаменията на Аллах ще отречете"},{"SurahNumber":40,"VerseNumber":82,"Text":"Не ходят ли по земята, да видят какъв бе краят на онези преди тях? Те бяха по-многобройни и по-силни от тях, и с повече следи по земята. Ала не ги избави онова, което са придобили"},{"SurahNumber":40,"VerseNumber":83,"Text":"И когато пратениците им донасяха ясните знаци, те ликуваха със своето знание и тогава ги обграждаше онова, на което се присмиваха"},{"SurahNumber":40,"VerseNumber":84,"Text":"И когато виждаха Нашето наказание, казваха: “Повярвахме в Аллах, единствено в Него, и отхвърляме онова, с което Го съдружавахме.”"},{"SurahNumber":40,"VerseNumber":85,"Text":"Но не им бе от полза вярата им, когато виждаха Нашето наказание. Такъв бе обичаят на Аллах спрямо Неговите раби и преди. Неверниците губят"}]}