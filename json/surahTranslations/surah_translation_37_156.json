{"Id":156,"LanguageCodes":["fa","fas"],"Name":"fas-mahdielahighoms","Author":"Mahdi Elahi Ghomshei","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":37,"VerseNumber":1,"Text":"قسم به صف زدگان (چون فوج فرشتگان یا نماز گزاران یا سپاه اهل ایمان) که صف آرایی کرده‌اند"},{"SurahNumber":37,"VerseNumber":2,"Text":"قسم به منع و زجر کنندگان (از عمل معصیت کاران، یا رانندگان ابر و باران)"},{"SurahNumber":37,"VerseNumber":3,"Text":"قسم به تلاوت کنندگان ذکر (همه کتب آسمانی یا آیات قرآن)"},{"SurahNumber":37,"VerseNumber":4,"Text":"که محققا خدای شما یکی است"},{"SurahNumber":37,"VerseNumber":5,"Text":"همان خدای یکتا که آفریننده آسمانها و زمین است و هر چه بین آنهاست و آفریننده مشرق‌ها (و مغرب‌ها) است"},{"SurahNumber":37,"VerseNumber":6,"Text":"ما نزدیکترین آسمان را به زیور انجم بیاراستیم"},{"SurahNumber":37,"VerseNumber":7,"Text":"و (به شهاب آن انجم) از تسلط هر شیطان سرکش گمراه محفوظ داشتیم"},{"SurahNumber":37,"VerseNumber":8,"Text":"تا شیاطین هیچ از وحی و سخنان فرشتگان عالم بالا نشنوند و از هر طرف به قهر رانده شوند"},{"SurahNumber":37,"VerseNumber":9,"Text":"هم به قهر برانندشان و هم به عذاب دائم (قیامت) گرفتار شوند"},{"SurahNumber":37,"VerseNumber":10,"Text":"جز آنکه کسی (از شیاطین چون خواهد از عالم بالا) خبری برباید هم او را تیر شهاب فروزان تعقیب کند"},{"SurahNumber":37,"VerseNumber":11,"Text":"از این منکران قیامت بپرس که آیا خلقت آنها سخت‌تر است یا موجودات (با عظمت) دیگر که ما خلق کرده‌ایم؟ و ما اینان را در اول از گل چسبنده بیافریدیم"},{"SurahNumber":37,"VerseNumber":12,"Text":"بلکه تو (از انکار منکران) تعجب کردی و آنها هم به تمسخر پرداختند"},{"SurahNumber":37,"VerseNumber":13,"Text":"و هر گاه به آنها پند و اندرز دهند هیچ متذکر نمی‌شوند"},{"SurahNumber":37,"VerseNumber":14,"Text":"و چون آیت و معجزی مشاهده کنند باز هم به فسوس و مسخره پردازند"},{"SurahNumber":37,"VerseNumber":15,"Text":"و گویند: این خود پیداست که سحری بیش نیست"},{"SurahNumber":37,"VerseNumber":16,"Text":"(و با تعجب و انکار گویند) آیا چون ما مردیم و خاک و استخوان پوسیده شدیم باز زنده و برانگیخته می‌شویم؟"},{"SurahNumber":37,"VerseNumber":17,"Text":"یا پدران گذشته ما زنده می‌شوند؟"},{"SurahNumber":37,"VerseNumber":18,"Text":"بگو: آری شما (و هم پدرانتان) خوار و ذلیل به محشر مبعوث خواهید شد"},{"SurahNumber":37,"VerseNumber":19,"Text":"تنها به یک صیحه (اسرافیل) است که ناگاه همه (زنده شده و از قبرها بر خیزند و عرصه قیامت را) بنگرند"},{"SurahNumber":37,"VerseNumber":20,"Text":"و گویند: ای وای بر ما، این است روز جزای اعمال"},{"SurahNumber":37,"VerseNumber":21,"Text":"این است روز حکم (بر نیک و بد) که شما تکذیب آن می‌کردید"},{"SurahNumber":37,"VerseNumber":22,"Text":"(و خطاب شود که) اینک ستمکاران را حاضر کنید با همسران (یا پیروان) و آنچه معبود ایشان بود،"},{"SurahNumber":37,"VerseNumber":23,"Text":"که به جز خدا می‌پرستیدند، و همه را به راه دوزخ راه نمایید"},{"SurahNumber":37,"VerseNumber":24,"Text":"و (در موقف حساب) نگاهشان دارید که در کارشان سخت مسئولند"},{"SurahNumber":37,"VerseNumber":25,"Text":"(به آنان خطاب شود که) چرا شما (در دفع عذاب) به یکدیگر نصرت نمی‌کنید؟"},{"SurahNumber":37,"VerseNumber":26,"Text":"بلکه در این روز آنها همه سخت تسلیم و ذلیلند"},{"SurahNumber":37,"VerseNumber":27,"Text":"و در آن هنگامه برخی از آنان به بعضی دیگر رو نموده (یعنی مرئوسین با رؤسا) سؤال و جواب کنند"},{"SurahNumber":37,"VerseNumber":28,"Text":"گویند: شما بودید که از سمت راست (و چپ برای فریب) ما می‌آمدید"},{"SurahNumber":37,"VerseNumber":29,"Text":"آنها جواب دهند (که به ما مربوط نیست) بلکه شما خود ایمان نیاوردید"},{"SurahNumber":37,"VerseNumber":30,"Text":"و ما بر شما تسلط و حجتی نداشتیم بلکه شما خودتان طاغی و سرکش مردمی بودید"},{"SurahNumber":37,"VerseNumber":31,"Text":"پس امروز بر همه ما وعده (انتقام) خدایمان حتمی است، و البته عذاب را خواهیم چشید"},{"SurahNumber":37,"VerseNumber":32,"Text":"و ما شما را بدین سبب گمراه کردیم که خود گمراه بودیم"},{"SurahNumber":37,"VerseNumber":33,"Text":"و در آن روز آنها همه در عذاب مشترکند"},{"SurahNumber":37,"VerseNumber":34,"Text":"ما چنین از بد کاران انتقام می‌کشیم"},{"SurahNumber":37,"VerseNumber":35,"Text":"آنها بودند که چون لا اله الاّ اللّه (کلمه توحید) به ایشان گفته می‌شد (از قبول آن) سرکشی می‌کردند"},{"SurahNumber":37,"VerseNumber":36,"Text":"و می‌گفتند: آیا ما به خاطر شاعر دیوانه‌ای دست از خدایان خود برداریم؟"},{"SurahNumber":37,"VerseNumber":37,"Text":"(چنین نیست که آنها پنداشتند) بلکه (محمّد صلی الله علیه و آله پیغمبر بزرگی است که برای تعلیم و هدایت خلق عالم) با برهان روشن حق آمد و (حجت و معجزاتش) صدق پیغمبران پیشین را نیز اثبات کرد"},{"SurahNumber":37,"VerseNumber":38,"Text":"شما (که او را تکذیب کردید امروز) عذاب سخت و دردناک خواهید چشید"},{"SurahNumber":37,"VerseNumber":39,"Text":"و جز به کردارتان مجازات نمی‌شوید"},{"SurahNumber":37,"VerseNumber":40,"Text":"(امروز همه مسئولند) جز بندگان پاک برگزیده خدا"},{"SurahNumber":37,"VerseNumber":41,"Text":"آنان را (در بهشت ابد) روزی جسمانی و روحانی (بی حساب) معیّن است"},{"SurahNumber":37,"VerseNumber":42,"Text":"میوه‌های گوناگون بهشتی، و هم آنها (در آن عالم جاودانی) بزرگوار و محترمند"},{"SurahNumber":37,"VerseNumber":43,"Text":"در آن بهشت پر نعمت متنعّمند"},{"SurahNumber":37,"VerseNumber":44,"Text":"بر تختهای عالی رو به روی یکدیگر نشسته‌اند"},{"SurahNumber":37,"VerseNumber":45,"Text":"(حور و غلمان) با جام شراب طهور بر آنان دور می‌زنند"},{"SurahNumber":37,"VerseNumber":46,"Text":"شرابی سپید و روشن که آشامندگان لذت کامل برند"},{"SurahNumber":37,"VerseNumber":47,"Text":"نه در آن می‌خمار و دردسری و نه مستی و مدهوشی است"},{"SurahNumber":37,"VerseNumber":48,"Text":"و در بزم حضورشان حوران زیبا چشمی است که (جز به شوهر خود) به هیچ کس ننگرند"},{"SurahNumber":37,"VerseNumber":49,"Text":"گویی آن حوران (در سفیدی و لطافت) بیضه مکنونند [یعنی تخم شتر مرغ که بسیار خوشرنگ است و شتر مرغ آن را با پر خویش می‌پوشاند تا غبار بر آن ننشیند. (م]"},{"SurahNumber":37,"VerseNumber":50,"Text":"در آنجا مؤمنان بعضی با بعضی به صحبت روی کنند"},{"SurahNumber":37,"VerseNumber":51,"Text":"یکی از آنها گوید: (ای رفیقان بهشتی) مرا (در دنیا) همنشینی (کافر) بود"},{"SurahNumber":37,"VerseNumber":52,"Text":"که با من می‌گفت: آیا تو (وعده‌های بهشت و قیامت را) باور می‌کنی؟"},{"SurahNumber":37,"VerseNumber":53,"Text":"آیا چون مردیم و استخوان ما خاک راه شد باز (زنده شویم و) پاداش و کیفری یابیم؟"},{"SurahNumber":37,"VerseNumber":54,"Text":"باز (این گوینده بهشتی به رفیقان) گوید: آیا می‌خواهید نظر کنید (و آن رفیق کافر را اینک در دوزخ بنگرید)"},{"SurahNumber":37,"VerseNumber":55,"Text":"آن گاه خود بنگرد و او را در میان دوزخ (معذّب) بیند"},{"SurahNumber":37,"VerseNumber":56,"Text":"به او گوید: قسم به خدا که نزدیک بود مرا (همچون خود) هلاک گردانی"},{"SurahNumber":37,"VerseNumber":57,"Text":"و اگر نعمت و لطف خدای من (نگهدار) نبود من هم به دوزخ (نزد تو) از حاضر شدگان بودم"},{"SurahNumber":37,"VerseNumber":58,"Text":"(و از خوشحالی گوید) آیا دیگر ما را مرگی نخواهد بود؟"},{"SurahNumber":37,"VerseNumber":59,"Text":"جز همان مرگ اول (که در دنیا مردیم) و دیگر هیچ رنج و عذابی بر ما نخواهد بود؟"},{"SurahNumber":37,"VerseNumber":60,"Text":"این است همان سعادت و رستگاری بزرگ"},{"SurahNumber":37,"VerseNumber":61,"Text":"آنان که سعی و عملی می‌کنند باید بر مثل این (بهشت جاودانی) کنند (نه بر دنیای دو روزه فانی)"},{"SurahNumber":37,"VerseNumber":62,"Text":"آیا این پذیرایی (و مقام عالی) بهتر است یا درخت زقّوم جهنم؟"},{"SurahNumber":37,"VerseNumber":63,"Text":"که آن درخت را ما بلای جان ستمکاران عالم گردانیدیم"},{"SurahNumber":37,"VerseNumber":64,"Text":"آن زقوم به حقیقت درختی است که از بن دوزخ برآید"},{"SurahNumber":37,"VerseNumber":65,"Text":"میوه‌اش (در خباثت) گویی سرهای شیاطین است"},{"SurahNumber":37,"VerseNumber":66,"Text":"اهل دوزخ از آن درخت (خباثت) آن طور می‌خورند که شکمها پر می‌سازند"},{"SurahNumber":37,"VerseNumber":67,"Text":"پس از خوردن زقّوم دوزخ بر آنها آمیزه‌ای از شراب سوزان خواهد بود"},{"SurahNumber":37,"VerseNumber":68,"Text":"و باز هم رجوعشان به سوی (عذاب دایم) جهنّم است"},{"SurahNumber":37,"VerseNumber":69,"Text":"چرا که آنها پدرانشان را در ضلالت و گمراهی یافتند"},{"SurahNumber":37,"VerseNumber":70,"Text":"و باز از پی آنها شتابان می‌رفتند"},{"SurahNumber":37,"VerseNumber":71,"Text":"و قبل از اینان بیشتر پیشینیان هم سخت گمراه بودند"},{"SurahNumber":37,"VerseNumber":72,"Text":"و ما رسولانی برای بیم و پند بر آنها فرستادیم"},{"SurahNumber":37,"VerseNumber":73,"Text":"(همه را تکذیب کردند) پس بنگر تا عاقبت کار آن امتهای بیم داده شده (گمراه) به چه (سختی و هلاکت) انجامید"},{"SurahNumber":37,"VerseNumber":74,"Text":"جز بندگان پاک برگزیده خدا (همه هلاک شدند)"},{"SurahNumber":37,"VerseNumber":75,"Text":"و همانا نوح ما را (بر یاری خود) ندا کرد و ما او را چه نیکو اجابت کردیم"},{"SurahNumber":37,"VerseNumber":76,"Text":"و او را با اهل بیتش (و پیروانش) همه را از اندوه و بلای بزرگ (هلاکت غرق) نجات دادیم"},{"SurahNumber":37,"VerseNumber":77,"Text":"و نژاد و اولاد او را روی زمین باقی داشتیم"},{"SurahNumber":37,"VerseNumber":78,"Text":"و در میان آیندگان نام نیکویش بگذاشتیم"},{"SurahNumber":37,"VerseNumber":79,"Text":"سلام و تحیّت بر نوح (خدا پرست) در میان عالمیان باد"},{"SurahNumber":37,"VerseNumber":80,"Text":"ما نیکوکاران را چنین پاداش می‌دهیم"},{"SurahNumber":37,"VerseNumber":81,"Text":"که او به حقیقت از بندگان با ایمان ما بود"},{"SurahNumber":37,"VerseNumber":82,"Text":"آن گاه دیگران را همه غرق دریای هلاک گردانیدیم"},{"SurahNumber":37,"VerseNumber":83,"Text":"و از پیروان نوح (در دعوت به توحید و خدا پرستی) به حقیقت ابراهیم (خلیل) بود"},{"SurahNumber":37,"VerseNumber":84,"Text":"که با قلبی پاک و سالم (از شرک) به سوی پروردگار خویش آمد"},{"SurahNumber":37,"VerseNumber":85,"Text":"هنگامی که با پدر (یعنی عموی) خود و قومش گفت: شما به پرستش چه مشغولید؟"},{"SurahNumber":37,"VerseNumber":86,"Text":"آیا رواست که به دروغ خدایانی به جای خدای یکتا بر می‌گزینید؟"},{"SurahNumber":37,"VerseNumber":87,"Text":"پس در این صورت به خدای جهانیان چه گمان می‌برید (و از قهر و انتقام خدا چگونه نمی‌ترسید)"},{"SurahNumber":37,"VerseNumber":88,"Text":"آن گاه (ابراهیم تدبیری اندیشید و) به ستارگان آسمان نگاهی کرد"},{"SurahNumber":37,"VerseNumber":89,"Text":"و با قومش گفت که من بیمارم (و نتوانم به جشن عید بتان آیم)"},{"SurahNumber":37,"VerseNumber":90,"Text":"قوم از او دست کشیده برگشتند (و از بتخانه در پی نشاط عید به باغ و صحرا شتافتند)"},{"SurahNumber":37,"VerseNumber":91,"Text":"ابراهیم (که بتخانه را خلوت یافت) قصد بتهای آنان کرد و گفت: آیا شما غذا نمی‌خورید؟"},{"SurahNumber":37,"VerseNumber":92,"Text":"چرا سخن نمی‌گویید؟ (شما چه خدایان بی‌اثر باطلی هستید)"},{"SurahNumber":37,"VerseNumber":93,"Text":"و محکم (با تبر) بر بتان زد (و جز بت بزرگ همه را درهم شکست)"},{"SurahNumber":37,"VerseNumber":94,"Text":"قوم (آگه شدند و) با شتاب (از پی انتقام) به سوی او آمدند"},{"SurahNumber":37,"VerseNumber":95,"Text":"ابراهیم گفت: آیا رواست که شما چیزی به دست خود بتراشید و آن را پرستش کنید؟"},{"SurahNumber":37,"VerseNumber":96,"Text":"در صورتی که شما و آنچه (از بتان) می‌سازید همه را خدا آفریده"},{"SurahNumber":37,"VerseNumber":97,"Text":"(قوم حجت و برهانش نشنیدند و) گفتند: باید بر او آتشخانه‌ای بسازید و او را در آتش افکنید"},{"SurahNumber":37,"VerseNumber":98,"Text":"نمرودیان قصد مکر و ستمش کردند ما هم آنان را خوار و نابود ساختیم (و آتش را بر او گلستان کردیم)"},{"SurahNumber":37,"VerseNumber":99,"Text":"و ابراهیم (پس از نجات از بیداد نمرودیان به قومش) گفت: من (با کمال اخلاص) به سوی خدای خود می‌روم که البته هدایتم خواهد فرمود"},{"SurahNumber":37,"VerseNumber":100,"Text":"بار الها، مرا فرزند صالحی که از بندگان شایسته تو باشد عطا فرما"},{"SurahNumber":37,"VerseNumber":101,"Text":"پس مژده پسر بردباری به او دادیم"},{"SurahNumber":37,"VerseNumber":102,"Text":"آن گاه که (آن پسر رشد یافت و) با او به سعی و عمل شتافت (یا در جهد و عبادت یا در سعی صفا و مروه با پدر همراه شد) ابراهیم گفت: ای فرزند عزیزم، من در عالم خواب چنین می‌بینم که تو را قربانی (راه خدا) می‌کنم، در این واقعه تو را چه نظری است؟ جواب داد: ای پدر، هر چه مأموری انجام ده که ان شاء اللّه مرا از بندگان با صبر و شکیبا خواهی یافت"},{"SurahNumber":37,"VerseNumber":103,"Text":"پس چون هر دو تسلیم امر حق گشتند و او را (برای کشتن) به روی در افکند"},{"SurahNumber":37,"VerseNumber":104,"Text":"و ما در آن حال (که کارد به گلویش کشید) خطاب کردیم که ای ابراهیم،"},{"SurahNumber":37,"VerseNumber":105,"Text":"تو مأموریت عالم رؤیا را انجام دادی (کارد را از گلویش بردار). ما نیکو کاران را چنین نیکو پاداش می‌دهیم"},{"SurahNumber":37,"VerseNumber":106,"Text":"این ابتلا همان امتحانی است که (حقیقت حال اهل ایمان را) روشن می‌کند (که در راه خدا از هر چیز می‌گذرند)"},{"SurahNumber":37,"VerseNumber":107,"Text":"و بر او (گوسفندی فرستاده و) ذبح بزرگی فدا ساختیم"},{"SurahNumber":37,"VerseNumber":108,"Text":"و ثنای او را در میان آیندگان وا گذاردیم"},{"SurahNumber":37,"VerseNumber":109,"Text":"سلام و تحیّت خدا بر ابراهیم باد"},{"SurahNumber":37,"VerseNumber":110,"Text":"ما نیکوان را این چنین پاداش نیکو می‌دهیم"},{"SurahNumber":37,"VerseNumber":111,"Text":"زیرا او از بندگان با ایمان ما بود"},{"SurahNumber":37,"VerseNumber":112,"Text":"و باز مژده فرزندش اسحاق را که پیغمبری از شایستگان است به او دادیم"},{"SurahNumber":37,"VerseNumber":113,"Text":"و بر ابراهیم و اسحاق برکت و خیر بسیار عطا کردیم، و از فرزندانشان برخی صالح و نیکوکار و برخی دانسته و آشکار به نفس خود ستمکار شدند"},{"SurahNumber":37,"VerseNumber":114,"Text":"و همانا ما بر موسی و هارون منّت گذاردیم"},{"SurahNumber":37,"VerseNumber":115,"Text":"و هر دو را با قومشان از بلای بزرگ (فرعونیان) نجات دادیم"},{"SurahNumber":37,"VerseNumber":116,"Text":"و آنها را یاری دادیم تا (بر فوعونیان) به حقیقت غالب شدند"},{"SurahNumber":37,"VerseNumber":117,"Text":"و به آن دو (پیغمبر) کتاب (تورات) روشن بیان را عطا کردیم"},{"SurahNumber":37,"VerseNumber":118,"Text":"و هر دو را به راه راست (خداپرستی) هدایت کردیم"},{"SurahNumber":37,"VerseNumber":119,"Text":"و برایشان نام نیک در میان آیندگان باقی گذاردیم"},{"SurahNumber":37,"VerseNumber":120,"Text":"سلام و تحیّت بر موسی و هارون باد"},{"SurahNumber":37,"VerseNumber":121,"Text":"ما چنین نیکوان را پاداش نیکو می‌دهیم"},{"SurahNumber":37,"VerseNumber":122,"Text":"زیرا هر دو از بندگان خاص با ایمان ما بودند"},{"SurahNumber":37,"VerseNumber":123,"Text":"و همانا الیاس یکی از رسولان بزرگ خدا بود"},{"SurahNumber":37,"VerseNumber":124,"Text":"وقتی که قومش را گفت: آیا خداترس و پرهیزکار نمی‌شوید (که ترک بت و خود پرستی کنید)"},{"SurahNumber":37,"VerseNumber":125,"Text":"آیا بت بعل نام را (خدا) می‌خوانید و خدای بهترین آفریننده عالم را ترک می‌گویید؟"},{"SurahNumber":37,"VerseNumber":126,"Text":"همان خدایی که آفریننده شما و پدران گذشته شماست (نه بتان جماد)"},{"SurahNumber":37,"VerseNumber":127,"Text":"قوم الیاس (رسالت) او را تکذیب کردند، بدین سبب (برای انتقام و عذاب به محشر) احضار می‌شوند"},{"SurahNumber":37,"VerseNumber":128,"Text":"(و همه هلاک شوند) جز بندگان پاک و برگزیده خدا"},{"SurahNumber":37,"VerseNumber":129,"Text":"و از او در میان آیندگان نام نیکو باقی گذاردیم"},{"SurahNumber":37,"VerseNumber":130,"Text":"سلام بر الیاس (و آل یاسین) باد"},{"SurahNumber":37,"VerseNumber":131,"Text":"ما نیکوان را چنین پاداش نیکو می‌دهیم"},{"SurahNumber":37,"VerseNumber":132,"Text":"زیرا او از بندگان خاص با ایمان ما بود"},{"SurahNumber":37,"VerseNumber":133,"Text":"و لوط هم یکی از رسولان خدا بود"},{"SurahNumber":37,"VerseNumber":134,"Text":"وقتی که ما (خواستیم قوم او را کیفر کنیم) او و اهل بیتش همه را نجات دادیم"},{"SurahNumber":37,"VerseNumber":135,"Text":"به جز پیر زالی (همسر او) که در میان قومی که هلاک شدند باقی ماند"},{"SurahNumber":37,"VerseNumber":136,"Text":"پس (از نجات لوط و اهلش) دیگران که بدکار بودند همه را هلاک ساختیم"},{"SurahNumber":37,"VerseNumber":137,"Text":"و شما مردم اینک بر دیار ویران قوم لوط می‌گذرید (و خرابه‌های آن را به چشم می‌نگرید) در صبح،"},{"SurahNumber":37,"VerseNumber":138,"Text":"و شام، آیا (چشم عبرت نمی‌گشایید و) عقل را کار نمی‌بندید؟"},{"SurahNumber":37,"VerseNumber":139,"Text":"و یونس نیز یکی از رسولان بزرگ خدا بود"},{"SurahNumber":37,"VerseNumber":140,"Text":"آن گاه که به کشتی پر جمعیتی گریخت (زیرا به قومش وعده عذاب داد و آنها از دل توبه و انابه کردند و خدا رفع عذاب کرد. او به دریای روم گریخت تا نزد قوم خجل و شرمنده نرود)"},{"SurahNumber":37,"VerseNumber":141,"Text":"(کشتی به خطر افتاد و اهل کشتی معتقد شدند که خطا کاری در میان آنهاست، خواستند قرعه زنند تا خطا کار را به قرعه تعیین کرده و غرق کنند) یونس قرعه زد و به نام خودش افتاد و از مغلوب شدگان (و غرق شوندگان) گردید"},{"SurahNumber":37,"VerseNumber":142,"Text":"و ماهی دریا او را به کام فرو برد و او در خور ملامت بود"},{"SurahNumber":37,"VerseNumber":143,"Text":"و اگر او به ستایش و تسبیح خدا نپرداختی،"},{"SurahNumber":37,"VerseNumber":144,"Text":"تا قیامت در شکم ماهی زیست کردی"},{"SurahNumber":37,"VerseNumber":145,"Text":"باز او را (پس از چندین روز) از بطن ماهی به صحرای خشکی افکندیم در حالی که بیمار و ناتوان بود"},{"SurahNumber":37,"VerseNumber":146,"Text":"و (در آن صحرا) بر او درختی از کدو رویانیدیم (تا به برگش سایه‌بان و پوشش کند)"},{"SurahNumber":37,"VerseNumber":147,"Text":"و او را بر قومی بالغ بر صد هزار یا افزون (به رسالت) فرستادیم"},{"SurahNumber":37,"VerseNumber":148,"Text":"و آن قوم چون ایمان آوردند ما هم تا هنگامی معیّن (مدت عمر آن قوم، از نعمت خود) بهره‌مندشان گردانیدیم"},{"SurahNumber":37,"VerseNumber":149,"Text":"پس تو از این مشرکان (که فرشتگان را دختران خدا می‌خوانند) بپرس که آیا خدا را فرزندان دختر است و آنان را پسر؟"},{"SurahNumber":37,"VerseNumber":150,"Text":"یا آنکه چون ما فرشتگان را خلق می‌کردیم آنجا حاضر بودند و دیدند که آنها را زن آفریدیم؟"},{"SurahNumber":37,"VerseNumber":151,"Text":"بدان که اینان (از جهل خود) بر خدا دروغی بسته و می‌گویند"},{"SurahNumber":37,"VerseNumber":152,"Text":"خدا را فرزند می‌باشد. البته دروغ می‌گویند"},{"SurahNumber":37,"VerseNumber":153,"Text":"آیا خدا دختران را بر پسران برگزید؟"},{"SurahNumber":37,"VerseNumber":154,"Text":"چرا چنین جاهلانه حکم می‌کنید؟"},{"SurahNumber":37,"VerseNumber":155,"Text":"آیا (با این ادلّه روشن) باز متذکر نمی‌شوید؟"},{"SurahNumber":37,"VerseNumber":156,"Text":"آیا (برای عقیده باطل خود) دلیل روشنی دارید؟"},{"SurahNumber":37,"VerseNumber":157,"Text":"کتاب و برهان‌تان را بیاورید اگر راست می‌گویید"},{"SurahNumber":37,"VerseNumber":158,"Text":"و (فاسدتر از این عقیده آنکه) بین خدا و جنّ نسبت و خویشی برقرار کردند در صورتی که جنّیان می‌دانند که (این عقاید وهم و خرافات است و به محشر برای کیفر) احضار خواهند شد"},{"SurahNumber":37,"VerseNumber":159,"Text":"خدا ذات پاکش از این اوصاف که (از جهل) به او نسبت می‌دهند منزّه است (و همه شما مسئولید)"},{"SurahNumber":37,"VerseNumber":160,"Text":"جز بندگان پاک برگزیده خدا"},{"SurahNumber":37,"VerseNumber":161,"Text":"که شما و معبودانتان،"},{"SurahNumber":37,"VerseNumber":162,"Text":"نتوانستید آنها را مفتون و گمراه کنید"},{"SurahNumber":37,"VerseNumber":163,"Text":"جز آن کس را که اهل دوزخ است"},{"SurahNumber":37,"VerseNumber":164,"Text":"(ای رسول ما، مشرکان را بگو که فرشتگان می‌گویند) هیچ کس از ما فرشتگان نیست جز آنکه او را (در بندگی حق) مقامی معین است"},{"SurahNumber":37,"VerseNumber":165,"Text":"و همه (به فرمان خدا) نیکو صف آراسته‌ایم"},{"SurahNumber":37,"VerseNumber":166,"Text":"و دایم به تسبیح و ستایش او مشغولیم"},{"SurahNumber":37,"VerseNumber":167,"Text":"و همانا کافران می‌گفتند"},{"SurahNumber":37,"VerseNumber":168,"Text":"که اگر نزد ما کتابی از رسولان پیشین بود"},{"SurahNumber":37,"VerseNumber":169,"Text":"ما هم البته از بندگان برگزیده خدا می‌بودیم"},{"SurahNumber":37,"VerseNumber":170,"Text":"و (دروغ می‌گفتند، زیرا آن قرآن بزرگ خدا آمد و) به آن کافر شدند و به زودی (کیفر خود را) خواهند دانست"},{"SurahNumber":37,"VerseNumber":171,"Text":"و همانا عهد ما در باره بندگانی که به رسالت فرستادیم (چنین در علم ازلی) سبقت گرفته است"},{"SurahNumber":37,"VerseNumber":172,"Text":"که البته آنها (بر کافران) فتح و فیروزی یابند"},{"SurahNumber":37,"VerseNumber":173,"Text":"و همیشه سپاه ما (بر دشمن) غالبند"},{"SurahNumber":37,"VerseNumber":174,"Text":"پس اینک روی از آنها بگردان تا به وقتی معیّن"},{"SurahNumber":37,"VerseNumber":175,"Text":"و (عذاب دنیا و آخرت) آنها را به چشم ببین که آنها هم به زودی (فتح و فیروزی تو را) خواهند دید"},{"SurahNumber":37,"VerseNumber":176,"Text":"آیا کافران (به تمسخر، از تو) عذاب ما را با تعجیل می‌طلبند؟"},{"SurahNumber":37,"VerseNumber":177,"Text":"(بدانند که) چون عذاب قهر الهی پیرامون دیارشان فرود آید (بر آن کافران شبی بگذرد که) صبح بسیار بدی خواهند داشت"},{"SurahNumber":37,"VerseNumber":178,"Text":"اینک روی از آنها بگردان تا به وقتی معین"},{"SurahNumber":37,"VerseNumber":179,"Text":"و (عذاب و ذلّت آنها را) به چشم ببین که آنها هم به زودی (فتح و فیروزی تو را) خواهند دید"},{"SurahNumber":37,"VerseNumber":180,"Text":"پاک و منزه است پروردگار تو که خدایی مقتدر و بی‌همتاست و از توصیف (جاهلانه) خلق مبرّاست"},{"SurahNumber":37,"VerseNumber":181,"Text":"و سلام و تحیت الهی بر رسولان گرامی او باد"},{"SurahNumber":37,"VerseNumber":182,"Text":"و ستایش مخصوص خداست که آفریننده جهان‌ها و جهانیان است"}]}