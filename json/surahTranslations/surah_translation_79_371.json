{"Id":371,"LanguageCodes":["tg","tgk"],"Name":"tgk-wwwislamhouseco","Author":"Www.islamhouse.com","Language":"Tajik","Description":"Tajik","Direction":"ltr","Source":"https://quranenc.com/check/tajik_arifi/v1.0.0-csv.1 , https://quranenc.com/en/browse/tajik_arifi , https://quranenc.com ,","Translations":[{"SurahNumber":79,"VerseNumber":1,"Text":"Савганд ба фариштагоне, ки ҷон [-и кофирон]-ро ба шиддат берун мекашанд"},{"SurahNumber":79,"VerseNumber":2,"Text":"Ва савганд ба фариштагоне, ки ҷон [-и муъминон]-ро ба нармӣ ва осонӣ мегиранд"},{"SurahNumber":79,"VerseNumber":3,"Text":"Ва савганд ба фариштагоне, ки [ба амри Аллоҳ таоло аз осмон ба сӯйи замин] шиноваранд"},{"SurahNumber":79,"VerseNumber":4,"Text":"Ва савганд ба фариштагоне, ки [дар иҷрои авомири илоҳӣ] бар якдигар сабқат мегиранд"},{"SurahNumber":79,"VerseNumber":5,"Text":"Ва савганд ба фариштагоне [ки ба амри илоҳӣ] корҳоро тадбир мекунанд"},{"SurahNumber":79,"VerseNumber":6,"Text":"Рӯзе, ки [пас аз аввалин дамидан дар сур] замин [ва кӯҳҳо ва ҳама чиз] ба ларза дарояд"},{"SurahNumber":79,"VerseNumber":7,"Text":"[Ва] Дар пайи он [дамидани дувуми ҳашр] биёяд"},{"SurahNumber":79,"VerseNumber":8,"Text":"Дар он рӯз дилҳое сахт музтариб [ва тарсон] аст"},{"SurahNumber":79,"VerseNumber":9,"Text":"Ва чашмҳои онон [аз тарсу шармсорӣ] фуру афтодааст"},{"SurahNumber":79,"VerseNumber":10,"Text":"[Кофирон дар дунё] Мегӯянд: «Оё мо [пас аз марг дубора] ба ҳоли аввали худ бозгардонда мешавем"},{"SurahNumber":79,"VerseNumber":11,"Text":"Оё ҳангоме ки устухонҳои пӯсида шудем [ва ба хок табдил гаштем, боз ҳам зинда мешавем]?»"},{"SurahNumber":79,"VerseNumber":12,"Text":"Гӯянд: «[Агар чунин ваъдае дуруст бошад] он гоҳ он бозгаште зиёнбор аст»"},{"SurahNumber":79,"VerseNumber":13,"Text":"Пас он [бозгашт] танҳо бо як бонги боҳайбат аст"},{"SurahNumber":79,"VerseNumber":14,"Text":"Ва ногаҳон ҳамагӣ бар арсаи замин [-и маҳшар] зоҳир] мешаванд"},{"SurahNumber":79,"VerseNumber":15,"Text":"[Эй Паёмбар] Оё достони Мӯсо ба ту расидааст"},{"SurahNumber":79,"VerseNumber":16,"Text":"Он гоҳ ки Парвардигораш ӯро дар сарзамини муқаддаси «Туво» нидо дод [ва фармуд]"},{"SurahNumber":79,"VerseNumber":17,"Text":"«Ба сӯи Фиръавн бирав, ки ӯ туғён кардааст"},{"SurahNumber":79,"VerseNumber":18,"Text":"Ва ба ӯ бигӯ: «Оё мехоҳӣ [аз куфру гуноҳ] пок шавӣ"},{"SurahNumber":79,"VerseNumber":19,"Text":"Ва ман туро ба сӯйи Парвардигорат ҳидоят кунам, то [аз Ӯ] битарсӣ [ва фармонбардор шавӣ]"},{"SurahNumber":79,"VerseNumber":20,"Text":"Пас, [Мӯсо] муъҷизаи бузургро ба ӯ нишон дод"},{"SurahNumber":79,"VerseNumber":21,"Text":"Аммо ӯ такзибу саркашӣ кард"},{"SurahNumber":79,"VerseNumber":22,"Text":"Сипас пушт кард ва ба кӯшишу талош [алайҳи ӯ] пардохт"},{"SurahNumber":79,"VerseNumber":23,"Text":"Пас, [қавмашро] ҷамъ карду нидо дод"},{"SurahNumber":79,"VerseNumber":24,"Text":"Ва гуфт: «Ман Парвардигори бартари шумо ҳастам»"},{"SurahNumber":79,"VerseNumber":25,"Text":"Пас, Аллоҳ таоло ӯро ба азоби охират ва дунё гирифтор кард"},{"SurahNumber":79,"VerseNumber":26,"Text":"Бе гумон, дар ин [воқеа] барои ҳар кас, ки [аз Аллоҳ таоло] метарсад, ибрате ҳаст"},{"SurahNumber":79,"VerseNumber":27,"Text":"Оё офариниши шумо [баъд аз марг] сахттар аст ё осмоне, ки [Аллоҳ таоло] онро бино кард"},{"SurahNumber":79,"VerseNumber":28,"Text":"Сақфи онро барафрошту ба он шаклу назм дод"},{"SurahNumber":79,"VerseNumber":29,"Text":"Ва шабашро торик ва рӯзашро равшан гардонид"},{"SurahNumber":79,"VerseNumber":30,"Text":"Ва заминро баъд аз он густаронид"},{"SurahNumber":79,"VerseNumber":31,"Text":"Ва аз он об [чашмаҳо ва чоҳҳо ва] чарогоҳашро берун овард"},{"SurahNumber":79,"VerseNumber":32,"Text":"Ва кӯҳҳоро муҳкам ва устувор [бар рӯйи замин] қарор дод"},{"SurahNumber":79,"VerseNumber":33,"Text":"[Ҳамаи инҳо] барои баҳрагирии шумо ва чаҳорпоёнатон аст"},{"SurahNumber":79,"VerseNumber":34,"Text":"Пас, ҳангоме ки [он] ҳодисаи бузург [-и қиёмат] фаро расад"},{"SurahNumber":79,"VerseNumber":35,"Text":"Дар он рӯз инсон [тамоми аъмолу] талошҳои худро ба ёд меоварад"},{"SurahNumber":79,"VerseNumber":36,"Text":"Ва ҷаҳаннам барои ҳар бинандае ошкор мешавад"},{"SurahNumber":79,"VerseNumber":37,"Text":"Пас, он кас, ки туғён [ва саркашӣ] карда бошад"},{"SurahNumber":79,"VerseNumber":38,"Text":"Ва зиндагии дунёро [бар охират] тарҷеҳ дода бошад"},{"SurahNumber":79,"VerseNumber":39,"Text":"Бе тардид, ҷаҳаннам ҷойгоҳи ӯст"},{"SurahNumber":79,"VerseNumber":40,"Text":"Ва аммо касе, ки аз истодан дар ҳузури Парвардигораш бимнок буда ва нафсро аз ҳаво [ва ҳавас] боздошта бошад"},{"SurahNumber":79,"VerseNumber":41,"Text":"Ҳатман, биҳишт ҷойгоҳи ӯст"},{"SurahNumber":79,"VerseNumber":42,"Text":"[Эй Паёмбар] Дар бораи қиёмат аз ту мепурсанд, ки дар чи замоне воқеъ мешавад"},{"SurahNumber":79,"VerseNumber":43,"Text":"Туро бо ёдоварии ин сухан чи кор аст"},{"SurahNumber":79,"VerseNumber":44,"Text":"[Саранҷом ва] Мунтаҳои [илми] он назди Парвардигори туст"},{"SurahNumber":79,"VerseNumber":45,"Text":"Ту, ҳатман, бимдиҳандаи касоне ҳастӣ, ки аз он метарсанд"},{"SurahNumber":79,"VerseNumber":46,"Text":"Рӯзе, ки [кофирон қиёматро] бубинанд, [чунин эҳсос мекунанд, ки] гӯӣ [дар дунё] ҷуз як шомгоҳ ё бомдод ба сар набурдаанд"}]}