{"Id":161,"LanguageCodes":["fa","fas"],"Name":"fas-mostafakhorramd","Author":"Mostafa Khorramdel","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":52,"VerseNumber":1,"Text":"سوگند به کوه طور! (که موسی بالای آن با خدا به گفتگو و مناجات پرداخته است)"},{"SurahNumber":52,"VerseNumber":2,"Text":"و قسم به کتاب نوشته شده (ی آسمانی! که برای رهنمود انسانها به کره زمین فرستاده شده است)"},{"SurahNumber":52,"VerseNumber":3,"Text":"(کتابی که نوشته شده است) در صفحاتی و (میان جهانیان) پخش گردیده است"},{"SurahNumber":52,"VerseNumber":4,"Text":"و قسم به خانه‌ی آبادان (کعبه! که دائماً از زائران موج می‌زند)"},{"SurahNumber":52,"VerseNumber":5,"Text":"و سوگند به سقف برافراشته (ی آسمان)"},{"SurahNumber":52,"VerseNumber":6,"Text":"و سوگند به دریای سراپا آتش"},{"SurahNumber":52,"VerseNumber":7,"Text":"که قطعاً عذاب پروردگارت واقع می‌شود (و کفّار را در آغوش خود می‌کشد)"},{"SurahNumber":52,"VerseNumber":8,"Text":"و هیچ کس و هیچ چیزی نمی‌تواند از وقوع آن جلوگیری کند"},{"SurahNumber":52,"VerseNumber":9,"Text":"روزی (این عذاب الهی رخ می‌دهد که) آسمان سخت به تکان و جنبش می‌افتد و تند درهم می‌لولد"},{"SurahNumber":52,"VerseNumber":10,"Text":"و کوهها (از جا کنده می‌شوند و) به شتاب روان می‌گردند"},{"SurahNumber":52,"VerseNumber":11,"Text":"آن روز، وای به حال کسانی که (حق را) تکذیب کرده‌اند"},{"SurahNumber":52,"VerseNumber":12,"Text":"آنان که سرگرم کارهای باطل خویشند (و پیوسته مشغول طعنه زدن به اسلام و قرآن و پیغمبرند)"},{"SurahNumber":52,"VerseNumber":13,"Text":"روزی آنان را با زور به میان آتش دوزخ می‌اندازند"},{"SurahNumber":52,"VerseNumber":14,"Text":"(در این وقت فرشتگان بدیشان می‌گویند:) این همان آتشی است که آن را دروغ می‌پنداشتید"},{"SurahNumber":52,"VerseNumber":15,"Text":"آیا این جادو است؟ یا این که شما نمی‌بینید؟"},{"SurahNumber":52,"VerseNumber":16,"Text":"به آتش وارد شوید و بدان بسوزید، چه شکیبائی هم کنید و چه بیتابی، به حال شما تفاوتی نمی‌کند. چرا که تنها برابر کارهائی که خودتان کرده‌اید کیفر داده می‌شوید"},{"SurahNumber":52,"VerseNumber":17,"Text":"امّا پرهیزگاران در میان باغهای بهشت و نعمتهای فراوان جای دارند"},{"SurahNumber":52,"VerseNumber":18,"Text":"و در برابر چیزهائی که خدا بدیشان داده است شاد و خوشحالند، و (نعمت بزرگتر از این، این که) خدای ایشان، آنان را از عذاب دوزخ محفوظ و مصون داشته است"},{"SurahNumber":52,"VerseNumber":19,"Text":"به پاداش کارهائی که کرده‌اید بخورید و بیاشامید، نوش و گوارایتان باد"},{"SurahNumber":52,"VerseNumber":20,"Text":"این در حالی است که بر تختهای ردیف و کنار هم چیده تکیه زده‌اند، و زنان سیاه چشم و درشت چشم زیبای بهشتی را همسرشان نموده‌ایم (و در کنارشان قرار داده‌ایم)"},{"SurahNumber":52,"VerseNumber":21,"Text":"کسانی که خودشان ایمان آورده‌اند و فرزندانشان از ایشان در ایمان آوردن پیروی کرده‌اند، (در بهشت) فرزندانشان را بدیشان ملحق می‌گردانیم (تا زادگان دلبند خود را در کنار خود ببینند و از انس با آنان لذّت بیشتر ببرند) بی‌آنکه ما اصلاً از عمل آن کسان چیزی بکاهیم (و از اندوخته‌ی پدران و مادران چیزی برداریم و به فرزندانشان بدهیم، و یا بدین وسیله بر حسنات فرزندان بیفزائیم و یا گناهانشان را از این راه بزدائیم). چرا که هر کس در گرو کارهائی است که کرده است"},{"SurahNumber":52,"VerseNumber":22,"Text":"پیوسته هر گونه میوه‌ای و گوشتی را که بخواهند در اختیارشان می‌گذاریم"},{"SurahNumber":52,"VerseNumber":23,"Text":"آنان در آنجا جامهای (شراب طهور) را که نه بیهوده‌گوئی و یاوه‌سرائی در آن است و نه با گناه همراه است، از دست یکدیگر می‌گیرند (و سر می‌کشند و خوش می‌شوند)"},{"SurahNumber":52,"VerseNumber":24,"Text":"پیوسته در گرداگرد آنان نوجوانان ایشان (برای خدمتگزاریشان) در چرخش و گردشند. انگار آنان (در صفا و پاکی) مرواریدهای پنهان (در صدف) هستند"},{"SurahNumber":52,"VerseNumber":25,"Text":"پرسش‌کنان روی به همدیگر می‌کنند (و هر یک از آنان از نعمتها و خوشیهای بهشت و الطاف بیکران یزدان با دیگری سخن می‌گوید)"},{"SurahNumber":52,"VerseNumber":26,"Text":"می‌گویند: ما پیش از این (در دنیا) در میان خانواده و فرزندانمان بیمناک (از خشم خدا و حساب و کتاب و جزا و سزای قیامت) بودیم"},{"SurahNumber":52,"VerseNumber":27,"Text":"سرانجام خداوند در حق ما لطف و مرحمت فرمود، و از عذاب سراپا شعله‌ی دوزخ ما را بدور داشت"},{"SurahNumber":52,"VerseNumber":28,"Text":"ما پیش از این (در جهان، تنها) او را به فریاد می‌خواندیم و فقط وی را پرستش می‌کردیم. واقعاً او نیکوکار و مهربان است"},{"SurahNumber":52,"VerseNumber":29,"Text":"(مردمان را به قرآن) پند و اندرز بده، تو در پرتو لطف و مرحمت پروردگارت نه غیبگوئی و نه دیوانه"},{"SurahNumber":52,"VerseNumber":30,"Text":"آیا آنان می‌گویند که او شاعر است (و بگذارید تا زنده است اشعار خود را بسراید و دل مردمانی را برباید) و ما در انتظار مرگ او هستیم (تا دفتر اشعار و طومار عمرش را درهم پیچد و ما را از دست او راحت سازد)"},{"SurahNumber":52,"VerseNumber":31,"Text":"بگو: شما در انتظار (پندارهای خامتان) باشید، و من هم با شما در انتظار (عاقبت نیک خود و سرانجام بد شما) هستم"},{"SurahNumber":52,"VerseNumber":32,"Text":"آیا خردهایشان ایشان را به این (سخنان متناقض) دستور می‌دهد؟ یا این که اصلاً مردمان طغیانگر و سرکشی هستند (و سرپیچی از فرمان حق، سرشت و خصیصه‌ی آنان شده است؟)"},{"SurahNumber":52,"VerseNumber":33,"Text":"آیا می‌گویند: (محمّد خودش قرآن را از پیش خود ساخته است و) آن را فراهم آورده است؟! بلکه ایشان اصلاً ایمان ندارند"},{"SurahNumber":52,"VerseNumber":34,"Text":"اگر راست می‌گویند (که محمّد خودش قرآن را از پیش خود ساخته است) سخنی همچون آن را بیاورند و ارائه دهند"},{"SurahNumber":52,"VerseNumber":35,"Text":"آیا ایشان (همین جوری از عدم سر بر آورده‌اند و) بدون هیچ گونه خالقی آفریده شده‌اند؟ و یا این که (خودشان خویشتن را آفریده‌اند و) خودشان آفریدگارند؟"},{"SurahNumber":52,"VerseNumber":36,"Text":"یا این که آنان آسمانها و زمین را آفریده‌اند؟! بلکه ایشان طالب یقین نیستند"},{"SurahNumber":52,"VerseNumber":37,"Text":"آیا گنجینه‌های پروردگارت نزد ایشان و در اختیار آنان است (تا هر گونه که بخواهند قضاوت کنند و نبوّت را به این بدهند و به آن ندهند؟) یا این که ایشان (بر همه چیز جهان) سیطره دارند (و ارباب و فرمانده کلّ کائنات هستند؟)"},{"SurahNumber":52,"VerseNumber":38,"Text":"آیا نردبانی دارند و بالای آن (می‌روند و در آسمانها، به عالم ملکوت) گوش فرا می‌دارند (و اسرار وحی را می‌شنوند؟). گوش فرا دهنده‌ی ایشان دلیل روشنی بیاورد و ارائه دهد (و این ادّعای خود را ثابت کند)"},{"SurahNumber":52,"VerseNumber":39,"Text":"آیا دختران، سهم خدایند، و پسران، سهم شما؟"},{"SurahNumber":52,"VerseNumber":40,"Text":"یا این که تو از آنان اجر و پاداشی (در مقابل ابلاغ رسالت خود بدیشان) میخواهی، و همچون بار گرانی بر دوش آنان سنگینی می‌کند؟"},{"SurahNumber":52,"VerseNumber":41,"Text":"یا این که نزد ایشان، علم غیبیّات و اسرار نهان (جهان و ملکوت یزدان) است و از روی آن (برای مردم هر چه بخواهند) می‌نویسند؟"},{"SurahNumber":52,"VerseNumber":42,"Text":"یا این که می‌خواهند نیرنگ بزنند (و طرحهای شیطانی بریزند و حیله‌گری کنند، تا پیغمبر را از میان بردارند، یا با آئین او مقابله کنند. باید بدانند که) کفّار به حیلت خود گرفتار می‌آیند (و توطئه‌های ایشان سرانجام بر ضدّ خودشان تمام می‌شود و جملگی ایشان محکوم نقشه‌های الهی هستند)"},{"SurahNumber":52,"VerseNumber":43,"Text":"یا این که (آنان خیال می‌کنند که) معبودی (و حامی و یاوری) جز خدا دارند؟ خدا پاک و منزّه از چیزهائی است که انبازش می‌دانند و می‌خوانند"},{"SurahNumber":52,"VerseNumber":44,"Text":"اگر بنگرند که قطعه‌ای از آسمان فرو می‌افتد، می‌گویند: ابر متراکمی است"},{"SurahNumber":52,"VerseNumber":45,"Text":"پس ایشان را به حال خود واگذار، تا برسند به روزی که در آن هلاک می‌گردند"},{"SurahNumber":52,"VerseNumber":46,"Text":"آن روزی که نیرنگها و توطئه‌هایشان سودی به حالشان نخواهد داشت، و (از هیچ سوئی) مدد و یاری نمی‌شوند"},{"SurahNumber":52,"VerseNumber":47,"Text":"برای ستمگران عذابی پیش از آن (عذاب سرمدی و ابدی، در همین جهان) هست، ولی بیشتر ایشان متوجّه نمی‌گردند و نمی‌فهمند"},{"SurahNumber":52,"VerseNumber":48,"Text":"برابر فرمان پروردگارت، صبر و شکیبائی پیش گیر (و با استقامت و شجاعت، پیام آسمانی را به گوش انسانها برسان و مترس) که تو زیر نظر ما و تحت حفاظت و رعایت ما هستی. وقتی که (سحرگاهان از خواب) بلند می‌شوی، به تسبیح و تقدیس و شکر و سپاس پروردگارت بپرداز"},{"SurahNumber":52,"VerseNumber":49,"Text":"و در پاره‌ای از شب، و در وقت ناپدید شدن ستارگان (به سبب نور خورشید به هنگام طلوع فجر) شکر و سپاس و تسبیح و تقدیس خدای را بجای آور"}]}