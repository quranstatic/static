{"Id":287,"LanguageCodes":["prs"],"Name":"prs-mawlawimuhammad","Author":"Mawlawi Muhammad Anwar Badkhashani","Language":"Dari","Description":"Dari","Direction":"rtl","Source":"https://quranenc.com/en/browse/dari_badkhashani","Translations":[{"SurahNumber":73,"VerseNumber":1,"Text":"ای جامه بخود پیچیده"},{"SurahNumber":73,"VerseNumber":2,"Text":"شب برخیز مگر اندکی (از آن را)"},{"SurahNumber":73,"VerseNumber":3,"Text":"(برخیز) نیمی از شب یا اندکی از آن کم کن"},{"SurahNumber":73,"VerseNumber":4,"Text":"یا اندکی بر آن بیافزای و قرآن را با تدبر و تأمل و شمرده بخوان"},{"SurahNumber":73,"VerseNumber":5,"Text":"(چون) ما کلام نهایت گران (و موجب مسئولیت را) بر تو القا خواهیم کرد"},{"SurahNumber":73,"VerseNumber":6,"Text":"به يقين شب زنده داری در تزکیه و اصلاح نفس مؤثرتر و در سخن استوارتر است"},{"SurahNumber":73,"VerseNumber":7,"Text":"چون تو در روز مشغولیت و تلاش طولانی داری"},{"SurahNumber":73,"VerseNumber":8,"Text":"و نام پروردگارت را یاد کن و (از هر چیز صرف نظر کرده و) به‌سوی او متوجه شو"},{"SurahNumber":73,"VerseNumber":9,"Text":"(چون) او پروردگار مشرق و مغرب و (همه جهات) است که هیچ معبودی (بر حق) به جز او نیست، پس او را وکیل و کارساز خود قرار ده"},{"SurahNumber":73,"VerseNumber":10,"Text":"و بر آنچه (کفار) می‌گویند صبر کن و به شیوۀ نیکو از ایشان دوری کن"},{"SurahNumber":73,"VerseNumber":11,"Text":"و مرا با این تکذیب کنندگان برخوردار از ناز و نعمت تنها بگذار و آنها را اندکی مهلت ده"},{"SurahNumber":73,"VerseNumber":12,"Text":"(که) نزد ما (سزاهایی چون) زنجیرهای سنگین و آتش سوزان دوزخ است"},{"SurahNumber":73,"VerseNumber":13,"Text":"و (نزد ما) غذایی گلوگیر و عذاب دردناک است"},{"SurahNumber":73,"VerseNumber":14,"Text":"(این عذاب) در روزی خواهد بود که زمین و کوه‌ها بجنبند و کوه‌ها به توده‌های پراگنده و تپه‌های ریگ روان تبدیل می‌گردند"},{"SurahNumber":73,"VerseNumber":15,"Text":"البته ما پیغمبری را که بر شما گواه است به‌سوی شما فرستادیم، چنانکه به‌سوی فرعون پیغمبری فرستادیم"},{"SurahNumber":73,"VerseNumber":16,"Text":"پس فرعون از آن رسول نافرمانی کرد (لذا) او را به سزای سخت گرفتیم"},{"SurahNumber":73,"VerseNumber":17,"Text":"پس اگر کفر ورزید، چگونه خود را از (عذاب) روزی که کودکان را پیر می‌گرداند نگاه می‌دارید؟"},{"SurahNumber":73,"VerseNumber":18,"Text":"آسمان به سبب (هول) آن روز شق می‌شود (چون) وعدۀ او حتما شدنی است"},{"SurahNumber":73,"VerseNumber":19,"Text":"البته این (قرآن) پند است، پس هرکس که بخواهد راهی به‌سوی پروردگار خود در پیش بگیرد"},{"SurahNumber":73,"VerseNumber":20,"Text":"همانا پروردگارت می‌داند که تو و گروهی از کسانی که با تو هستند نزدیک به دو سوم شب، یا نصف و یا یک سوم آن را به نماز می‌ایستید. و الله شب و روز را اندازه می‌کند. الله دانست که شما نمی‌توانید حساب آن را داشته باشید، لذا از شما درگذشت، پس آن مقدار از قرآن را (در نماز) بخوانید که برایتان میسر است و الله دانست که برخی از شما بیمار خواهند بود و دیگرانی هم برای به دست آوردن نعمت الله در زمین مسافرت می‌کنند و گروهی دیگر در راه الله جهاد می‌کنند. پس آنچه میسر باشد از آن بخوانید. و نماز را برپا کنید و زکات را بپردازید و به الله قرض الحسنه بدهید (در راه او به اخلاص انفاق کنید). و کارهای نیکی را که برای خودتان پیش می‌فرستید آن را نزد الله بهتر و با پاداش بیشتر خواهید یافت. و از الله مغفرت بخواهید که یقینا الله آمرزندۀ مهربان است"}]}