{"Id":199,"LanguageCodes":["ilp"],"Name":"ilp-abdulazizgroaal","Author":"Abdul Aziz Gro Aalem Saromintang","Language":"Iranun","Description":"Iranun","Direction":"ltr","Source":"https://www.islamic-invitation.com/ , King Fahd Quran Complex","Translations":[{"SurahNumber":83,"VerseNumber":1,"Text":"Sangat a siksa a bagiyan o manga Palilimpang"},{"SurahNumber":83,"VerseNumber":2,"Text":"Siran na igira-a miyakipagasad siran ko manga Manosiya na Puphakitarotop siran"},{"SurahNumber":83,"VerseNumber":3,"Text":"Na igira-a piyagasadan niran siran o di na Pithimbangan niran siran na puphangorang siran"},{"SurahNumber":83,"VerseNumber":4,"Text":"Ba di tatangkuda o siranoto a Mata-an! A siran na pagoyagun siran"},{"SurahNumber":83,"VerseNumber":5,"Text":"Si-i ko Alongan a lubi a mala"},{"SurahNumber":83,"VerseNumber":6,"Text":"A so Alongan a kapakatindug o manga Manosiya sa Hadapan o Kadnan o manga ka-adun"},{"SurahNumber":83,"VerseNumber":7,"Text":"Gunuki ran, ka Mata-an! A so Kitab o manga baradosa na khatago dun ko Sijjin"},{"SurahNumber":83,"VerseNumber":8,"Text":"Na antawa-a 1 miyakandao Ruka o antona-a i Sijjin"},{"SurahNumber":83,"VerseNumber":9,"Text":"Kitab a Sosoratan"},{"SurahNumber":83,"VerseNumber":10,"Text":"Sangat a siksa sa Alongan noto a bagiyan o Miyamangongkir"},{"SurahNumber":83,"VerseNumber":11,"Text":"Siran na o Ongkirun niran so Alongan a kapamalas"},{"SurahNumber":83,"VerseNumber":12,"Text":"Na da-a Phagongkiron a rowar ko omani Malawani, a Baradosa"},{"SurahNumber":83,"VerseNumber":13,"Text":"Igira-a Puphangadi-anon so manga Ayat Ami na gi-i niyan Tharo-on: A manga iringa a manga kabokhag o miyanga o ona"},{"SurahNumber":83,"VerseNumber":14,"Text":"Sabunar, a kuna, kamitha-ab ko manga poso iran so pinggalubuk iran (a dosa)"},{"SurahNumber":83,"VerseNumber":15,"Text":"Sabunar, a Mata-an! A siran sa Alongan noto na kharunding siran ndun ko Kadnan niran"},{"SurahNumber":83,"VerseNumber":16,"Text":"Oriyan niyan na Mata-an! A siran na makasolud siran ndun ko Naraka Jahim"},{"SurahNumber":83,"VerseNumber":17,"Text":"Oriyan niyan na Tharo-on (kiran): A giyaya so Inongkir iyo sukaniyan"},{"SurahNumber":83,"VerseNumber":18,"Text":"Sabunar, a Mata-an! A so Kitab o Miyamaratiyaya na khatago dun ko iliyin"},{"SurahNumber":83,"VerseNumber":19,"Text":"Na antawa-a i miyakandao Ruka o antona-a i illiyun"},{"SurahNumber":83,"VerseNumber":20,"Text":"Kitab a Sosoratan"},{"SurahNumber":83,"VerseNumber":21,"Text":"Shasaksi-an noto o manga rarani (ko Allah)"},{"SurahNumber":83,"VerseNumber":22,"Text":"Mata-an! A so Miyamaratiyaya na khatago dun ko Pakadarandang"},{"SurahNumber":83,"VerseNumber":23,"Text":"Si-i ko manga Kantir, a gi-i siran mbabantabantai"},{"SurahNumber":83,"VerseNumber":24,"Text":"Masasarinongka ko manga Paras iran so Sigai o Kadarandang"},{"SurahNumber":83,"VerseNumber":25,"Text":"Puphamaka-inomun siran ko Soti a Arak, a paparkatun"},{"SurahNumber":83,"VerseNumber":26,"Text":"Aya parkat iyan na kastori na makapantag saya na Pamagarabaya so Puphamagarabaya (ko Kapangongonotan ko Allah)"},{"SurahNumber":83,"VerseNumber":27,"Text":"Go sasaogan noto sa Tasnim"},{"SurahNumber":83,"VerseNumber":28,"Text":"Bowalan, a phaginomun oto o manga rarani (ko Allah)"},{"SurahNumber":83,"VerseNumber":29,"Text":"Mata-an! A so manga baradosa na aya butad iran na gi-iran ikhakala so Miyamaratiyaya (si-i sa doniya)"},{"SurahNumber":83,"VerseNumber":30,"Text":"Go igira-a siyagadan niran siran na gi-i siran khukurata"},{"SurahNumber":83,"VerseNumber":31,"Text":"Go igira-a miyakandod siran ko manga ta-alok kiran, na makandod siran a pukhababaya siran"},{"SurahNumber":83,"VerseNumber":32,"Text":"Go igira- a miya-ilai ran siran, na Tharo-on niran: Mata-an! A siran naya na titho a Miyangadadadag"},{"SurahNumber":83,"VerseNumber":33,"Text":"Akuna a ba siran Siyogo a khisisiyap kiran"},{"SurahNumber":83,"VerseNumber":34,"Text":"Na sa Alongan naya na siran a Miyamaratiyaya na ikhakala iran so manga kapir"},{"SurahNumber":83,"VerseNumber":35,"Text":"Si-i siran ko manga Kantir a gi-i siran Mbabantabantai"},{"SurahNumber":83,"VerseNumber":36,"Text":"Ino minibalas ko manga kapir so Pinggolaola iran"}]}