{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":75,"VerseNumber":1,"Text":"Jag kallar till vittne Uppståndelsens dag"},{"SurahNumber":75,"VerseNumber":2,"Text":"Jag kallar till vittne den anklagande [rösten] i människans [inre]"},{"SurahNumber":75,"VerseNumber":3,"Text":"Tror människan att Vi inte förmår sätta samman hennes ben [på nytt]"},{"SurahNumber":75,"VerseNumber":4,"Text":"Visst förmår Vi det! Vi förmår [till och med] återställa hennes fingerspetsar [i deras forna skick]"},{"SurahNumber":75,"VerseNumber":5,"Text":"Men människan vill fortsätta att leva sitt syndiga liv"},{"SurahNumber":75,"VerseNumber":6,"Text":"och hon frågar [misstroget]: \"Och denna Uppståndelsens dag, när kommer den"},{"SurahNumber":75,"VerseNumber":7,"Text":"[Den Dag] då blickarna grumlas [av fruktan]"},{"SurahNumber":75,"VerseNumber":8,"Text":"och månen mister sitt sken"},{"SurahNumber":75,"VerseNumber":9,"Text":"och solen och månen förenas"},{"SurahNumber":75,"VerseNumber":10,"Text":"den Dagen skall människan ropa: \"Vart skall jag fly"},{"SurahNumber":75,"VerseNumber":11,"Text":"Men då finns ingen trygg plats dit du kan fly"},{"SurahNumber":75,"VerseNumber":12,"Text":"Den Dagen [är du tillbaka hos] din Herre - målet för din färd"},{"SurahNumber":75,"VerseNumber":13,"Text":"Den Dagen skall människan förstå vad hon gjorde och vad hon underlät"},{"SurahNumber":75,"VerseNumber":14,"Text":"ja, hon skall se sig själv [sådan hon var]"},{"SurahNumber":75,"VerseNumber":15,"Text":"även om hon söker ursäkter [för sina fel]"},{"SurahNumber":75,"VerseNumber":16,"Text":"SKYNDA inte på din tunga [när du vill återge uppenbarelsens ord] för att snabbt få fram allt"},{"SurahNumber":75,"VerseNumber":17,"Text":"Det ankommer på Oss att samla [allt i ditt hjärta] och [att vaka över] läsningen"},{"SurahNumber":75,"VerseNumber":18,"Text":"När Vi läser den [för dig Muhammad], följ då uppmärksamt med i läsningen"},{"SurahNumber":75,"VerseNumber":19,"Text":"sedan är det Vår sak att göra dess mening klar"},{"SurahNumber":75,"VerseNumber":20,"Text":"NEJ! Ni [människor] älskar detta liv och dess flyktiga [glädjeämnen]"},{"SurahNumber":75,"VerseNumber":21,"Text":"[till den grad att] ni skjuter tankarna på evigheten åt sidan"},{"SurahNumber":75,"VerseNumber":22,"Text":"Den Dagen skall [någras] ansikten lysas upp av glädje"},{"SurahNumber":75,"VerseNumber":23,"Text":"de får skåda sin Herre"},{"SurahNumber":75,"VerseNumber":24,"Text":"medan mörka skuggor kommer att skymma [andras] ansikten"},{"SurahNumber":75,"VerseNumber":25,"Text":"de grubblar över det lidande som väntar dem"},{"SurahNumber":75,"VerseNumber":26,"Text":"NEJ! När [den döende] är nära att utandas sin sista suck"},{"SurahNumber":75,"VerseNumber":27,"Text":"och de [anhöriga] frågar: \"Vem har det botemedel [som kan rädda honom]"},{"SurahNumber":75,"VerseNumber":28,"Text":"och han själv tänker att avskedets stund är inne"},{"SurahNumber":75,"VerseNumber":29,"Text":"och vånda läggs till vånda"},{"SurahNumber":75,"VerseNumber":30,"Text":"Då återstår [bara] den sista färden till din Herre"},{"SurahNumber":75,"VerseNumber":31,"Text":"Men [denne man] hade ingen tro och han bad inte"},{"SurahNumber":75,"VerseNumber":32,"Text":"[När sanningen kom] förnekade han den och vände den ryggen"},{"SurahNumber":75,"VerseNumber":33,"Text":"och sedan gick han, högfärdig och självbelåten, tillbaka till de sina"},{"SurahNumber":75,"VerseNumber":34,"Text":"[Ditt slut] är nära [eländige förnekare]"},{"SurahNumber":75,"VerseNumber":35,"Text":"Ja, [ditt slut] är nära"},{"SurahNumber":75,"VerseNumber":36,"Text":"TROR människan att hon skall lämnas i fred att göra som hon vill [utan att ställas till svars]"},{"SurahNumber":75,"VerseNumber":37,"Text":"Var hon inte en droppe sädesvätska, utgjuten [i ett kvinnligt sköte]"},{"SurahNumber":75,"VerseNumber":38,"Text":"och blev därefter en grodd som satte sig fast - och som Han sedan skapade och formade [till människa i enlighet med den uppgift som skulle bli hennes]"},{"SurahNumber":75,"VerseNumber":39,"Text":"och skapade av detta de två könen, det manliga och det kvinnliga"},{"SurahNumber":75,"VerseNumber":40,"Text":"Skulle då denne [Skapare] inte ha makt att uppväcka de döda till nytt liv"}]}