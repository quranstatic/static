{"Id":163,"LanguageCodes":["fa","fas"],"Name":"fas-sayyedjalaloddi","Author":"Sayyed Jalaloddin Mojtabavi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":50,"VerseNumber":1,"Text":"قاف. سوگند به اين قرآن ارجمند [كه اين پيامبر راستگوست و رستاخيز حق است‌]"},{"SurahNumber":50,"VerseNumber":2,"Text":"بلكه شگفتى نمودند از اينكه از ميان خودشان بيم‌دهنده‌اى بديشان آمد از اين رو كافران گفتند: اين چيزى شگفت است"},{"SurahNumber":50,"VerseNumber":3,"Text":"آيا هنگامى كه مُرديم و خاك شديم [باز زنده مى‌شويم‌]؟ اين بازگشتى است دور [از عقل و عادت‌]"},{"SurahNumber":50,"VerseNumber":4,"Text":"همانا ما مى‌دانيم كه زمين چه چيز از ايشان مى‌كاهد. و نزد ما كتابى است نگاهدارنده- لوح محفوظ"},{"SurahNumber":50,"VerseNumber":5,"Text":"بلكه سخن حق را چون بديشان آمد دروغ انگاشتند. پس آنها در كارى شوريده و آشفته‌اند"},{"SurahNumber":50,"VerseNumber":6,"Text":"آيا به آسمان بالاى سرشان ننگريستند كه چگونه آن را برافراشتيم و [با ستارگان‌] بياراستيم و آن را هيچ شكافى- نقص و خلل و ناموزونى- نيست؟"},{"SurahNumber":50,"VerseNumber":7,"Text":"و زمين را بگسترديم و در آن كوه‌هاى بلند و استوار نهاديم و از هر گونه گياه زيبا و بهجت‌انگيز در آن رويانيديم"},{"SurahNumber":50,"VerseNumber":8,"Text":"تا بينشى باشد و پندى براى هر بنده‌اى كه [با روى دل به خدا] بازمى‌گردد"},{"SurahNumber":50,"VerseNumber":9,"Text":"و از آسمان آبى با بركت فرو آورديم پس بدان بوستانها و دانه‌هاى دروكردنى- مانند گندم و جو و ارزن- رويانيديم"},{"SurahNumber":50,"VerseNumber":10,"Text":"و نيز خرمابنهاى بلند را كه ميوه‌هاى بر هم نشانده دارند"},{"SurahNumber":50,"VerseNumber":11,"Text":"تا روزى بندگان باشد و بدان [آب‌] سرزمين مرده را زنده كرديم. همچنين است بيرون‌آمدن [از گور]"},{"SurahNumber":50,"VerseNumber":12,"Text":"پيش از اينان- اهل مكه- قوم نوح و اصحاب رس و ثمود- قوم صالح- تكذيب كردند،"},{"SurahNumber":50,"VerseNumber":13,"Text":"و نيز عاد- قوم هود- و فرعون و قوم لوط،"},{"SurahNumber":50,"VerseNumber":14,"Text":"و اهل ايكه- قوم شعيب- و قوم تُبّع همگى پيامبران را دروغگو شمردند پس وعده من به عذاب بر آنها سزا گشت"},{"SurahNumber":50,"VerseNumber":15,"Text":"مگر در آفرينش نخستين درمانده شديم- تا از بازآفريدن درمانده باشيم-؟ نه، بلكه آنهايند كه از آفرينش نو در شك‌اند"},{"SurahNumber":50,"VerseNumber":16,"Text":"و همانا ما آدمى را آفريده‌ايم و آنچه را نفس او وسوسه مى‌كند مى‌دانيم، و ما به او از رگ گردن نزديكتريم- به احاطه علمى"},{"SurahNumber":50,"VerseNumber":17,"Text":"آنگاه كه آن دو [فرشته‌] فراگيرنده از جانب راست و از جانب چپ [آدمى‌] نشسته [اعمال او را] فرامى‌گيرند"},{"SurahNumber":50,"VerseNumber":18,"Text":"هيچ سخنى بر زبان نيارد مگر آنكه در نزد او نگهبانى آماده است"},{"SurahNumber":50,"VerseNumber":19,"Text":"و بيهوشى مرگ براستى فرارسد، اين است آنچه از آن مى‌گريختى"},{"SurahNumber":50,"VerseNumber":20,"Text":"و در صور دميده شود، اين است روز وعده عذاب- روز رستاخيز"},{"SurahNumber":50,"VerseNumber":21,"Text":"و هر كسى مى‌آيد در حالى كه با او [فرشته‌] راننده‌اى و [فرشته‌] گواهى‌دهنده‌اى هست"},{"SurahNumber":50,"VerseNumber":22,"Text":"[خداى فرمايد:] هر آينه از اين غافل بودى، پس ما پوشش تو از [ديده‌] تو برداشتيم- تا آنچه به خبر مى‌شنيدى خود ببينى- از اين رو امروز چشمت تيزبين است- يعنى در آنچه مى‌بينى شك نمى‌كنى"},{"SurahNumber":50,"VerseNumber":23,"Text":"و همنشين او- فرشته نگهبان او- گويد: اين است آنچه نزد من آماده است- نامه اعمال"},{"SurahNumber":50,"VerseNumber":24,"Text":"[و به آن دو فرشته ندا آيد:] هر كافر ستيهنده سركش را در دوزخ افكنيد"},{"SurahNumber":50,"VerseNumber":25,"Text":"هر بازدارنده از نيكى [و] تجاوزگر شك‌دار را"},{"SurahNumber":50,"VerseNumber":26,"Text":"آن كه با خداى يكتا خدايى ديگر گرفت، پس او را در عذاب سخت بيفكنيد"},{"SurahNumber":50,"VerseNumber":27,"Text":"[شيطان‌] همنشين او گويد: پروردگارا، من او را به سركشى و نافرمانى وانداشتم و ليكن او خود در گمراهى دورى بود"},{"SurahNumber":50,"VerseNumber":28,"Text":"[خداى‌] گويد: نزد من ستيزه مكنيد كه همانا وعده عذاب را پيش از اين به شما داده بودم"},{"SurahNumber":50,"VerseNumber":29,"Text":"سخن نزد من- وعده و وعيد من- دگرگون نشود و من بر بندگان هيچ ستم نكنم"},{"SurahNumber":50,"VerseNumber":30,"Text":"روزى كه دوزخ را گوييم: آيا پُر شدى؟ و گويد: آيا بيش از اين هم هست؟"},{"SurahNumber":50,"VerseNumber":31,"Text":"و بهشت را براى پرهيزگاران نزديك آرند و دور نباشد"},{"SurahNumber":50,"VerseNumber":32,"Text":"اين است آنچه نويد داده مى‌شديد، به هر بازگردنده- به خدا- نگاهدار [فرمان خدا]"},{"SurahNumber":50,"VerseNumber":33,"Text":"آن كسى كه در نهان از خداى رحمان بترسد و با دلى بازگردنده آيد"},{"SurahNumber":50,"VerseNumber":34,"Text":"به سلامت در آن"},{"SurahNumber":50,"VerseNumber":35,"Text":"ايشان راست در آن هر چه خواهند و نزد ما افزونى است- افزون بر آنچه خواهند"},{"SurahNumber":50,"VerseNumber":36,"Text":"و چه بسيار مردمانى را پيش از آنها نابود كرديم كه از اينها- اين كافران- زورمندتر بودند، پس در شهرها گردش و كاوش كردند آيا [آنان را] هيچ پناه و گريزگاهى هست- از عذاب و هلاك و مرگ؟"},{"SurahNumber":50,"VerseNumber":37,"Text":"هر آينه در اين [سخن كه گفته شد] يادكردى است براى آن كه او را دل باشد- عقل بيدار دارد و غافل نباشد- يا گوش فرادارد و حاضر باشد"},{"SurahNumber":50,"VerseNumber":38,"Text":"و هر آينه آسمانها و زمين و آنچه را ميان آنهاست در شش روز- شش دوران- آفريديم، و هيچ رنج و ماندگى به ما نرسيد"},{"SurahNumber":50,"VerseNumber":39,"Text":"پس بر آنچه مى‌گويند شكيبا باش و پيش از برآمدن آفتاب- يعنى نماز بامداد- و پيش از فروشدن آن- نماز پيشين"},{"SurahNumber":50,"VerseNumber":40,"Text":"و در پاسى از شب- نماز شام"},{"SurahNumber":50,"VerseNumber":41,"Text":"و گوش فرادار- منتظر باش- روزى را كه آوازدهنده- اسرافيل- از جايى نزديك آواز دهد"},{"SurahNumber":50,"VerseNumber":42,"Text":"آن روز كه آن بانگ حق- دميدن دوم- را بشنوند، آن است روز بيرون‌شدن [از گور]"},{"SurahNumber":50,"VerseNumber":43,"Text":"همانا ما زنده مى‌كنيم و مى‌ميرانيم و بازگشت به سوى ماست"},{"SurahNumber":50,"VerseNumber":44,"Text":"روزى كه زمين از آنان بشكافد شتابنده باشند- شتابان بيرون آيند- اين برانگيختنى است كه بر ما آسان است"},{"SurahNumber":50,"VerseNumber":45,"Text":"ما بدانچه مى‌گويند داناتريم، و تو بر آنها [گماشته‌اى‌] چيره نيستى، پس آن را كه از وعده عذاب من مى‌ترسد بدين قرآن پند ده"}]}