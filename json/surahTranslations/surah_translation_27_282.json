{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":27,"VerseNumber":1,"Text":"Ta. Sin. To są znaki Koranu i Księgi jasnej"},{"SurahNumber":27,"VerseNumber":2,"Text":"Droga prosta i radosna wieść - dla tych, którzy wierzą"},{"SurahNumber":27,"VerseNumber":3,"Text":"Którzy odprawiają modlitwę, którzy dają jałmużnę i wierzą szczerze w życie ostateczne"},{"SurahNumber":27,"VerseNumber":4,"Text":"Zaprawdę, tym, którzy nie wierzą w życie ostateczne, upiększyliśmy ich działania, więc oni wędrują na oślep"},{"SurahNumber":27,"VerseNumber":5,"Text":"Oto ci, których oczekuje najgorsza kara; oni w życiu ostatecznym będą najbardziej stratni"},{"SurahNumber":27,"VerseNumber":6,"Text":"Ty otrzymujesz Koran od Mądrego, Wszechwiedzącego"},{"SurahNumber":27,"VerseNumber":7,"Text":"Oto powiedział Mojżesz do swego ludu: \"Zauważyłem ogień; przyniosę wam od niego wiadomość albo przyniosę wam płonącą głownię. Być może, wy się ogrzejecie"},{"SurahNumber":27,"VerseNumber":8,"Text":"Lecz kiedy zbliżył się do niego, dał się słyszeć głos: \"Błogosławiony jest Ten, który jest w ogniu i który jest wokół niego! Chwała niech będzie Bogu, Panu światów"},{"SurahNumber":27,"VerseNumber":9,"Text":"O Mojżeszu! Zaprawdę, Jam jest Bóg, Potężny, Mądry"},{"SurahNumber":27,"VerseNumber":10,"Text":"Rzuć twoją laskę!\" A kiedy zobaczył, iż ona wije się jak wąż, odwrócił się plecami i nie mógł zrobić kroku. \"O Mojżeszu! Nie bój się! Nie boją się przecież posłańcy w Mojej obecności"},{"SurahNumber":27,"VerseNumber":11,"Text":"A jeśli kto popełni niesprawiedliwość, a potem zmieni zło na dobro - to, zaprawdę, Ja jestem Przebaczający, Litościwy"},{"SurahNumber":27,"VerseNumber":12,"Text":"Włóż twoją rękę za pazuchę; wyjmiesz ją białą bez żadnej szkody. To jeden z dziewięciu znaków dla Faraona i jego ludu. Zaprawdę, oni są ludem bezbożnym"},{"SurahNumber":27,"VerseNumber":13,"Text":"A kiedy otrzymali Nasze znaki, dające jasne spojrzenie; oni powiedzieli: \"To są czary oczywiste"},{"SurahNumber":27,"VerseNumber":14,"Text":"I oni je odrzucili - niesprawiedliwie i dumnie - chociaż ich dusze były przekonane o prawdzie. I popatrz, jaki był ostateczny koniec tych, którzy szerzyli zgorszenie"},{"SurahNumber":27,"VerseNumber":15,"Text":"My daliśmy wiedzę Dawidowi i Salomonowi. Oni powiedzieli: \"Chwała Bogu, który nas wyniósł ponad wielu z jego sług wierzących"},{"SurahNumber":27,"VerseNumber":16,"Text":"Salomon był dziedzicem Dawida i powiedział: \"O ludzie! Nauczono nas mowy ptaków i zostaliśmy obdarowani wszelkimi rzeczami. Zaprawdę, to jest łaska oczywista"},{"SurahNumber":27,"VerseNumber":17,"Text":"I zgromadzone zostały wojska dla Salomona, złożone z dżinów, ludzi i ptaków; i ustawiono je w szeregi"},{"SurahNumber":27,"VerseNumber":18,"Text":"A kiedy doszli do Doliny Mrówek; jedna mrówka powiedziała: \"O mrówki! Wejdźcie do waszych pomieszczeń, żeby Salomon i jego wojska nie stratowały nas przez nieuwagę"},{"SurahNumber":27,"VerseNumber":19,"Text":"I Salomon uśmiechnął się na te jej słowa, i powiedział: \"Panie mój! Pobudź mnie, abym był wdzięczny za Twoją dobroć, którą mnie napełniłeś i moich rodziców; i abym czynił dobro, które by się Tobie podobało. Wprowadź mnie, przez Twe miłosierdzie, pomiędzy Twoje sługi sprawiedliwe"},{"SurahNumber":27,"VerseNumber":20,"Text":"Salomon zrobił przegląd ptaków i powiedział: \"Dlaczegoż nie widzę dudka? Czyżby był nieobecny"},{"SurahNumber":27,"VerseNumber":21,"Text":"Ukarzę go niechybnie karą surową albo, doprawdy, go zabiję, chyba że przyniesie mi wyraźne usprawiedliwienie"},{"SurahNumber":27,"VerseNumber":22,"Text":"Lecz on niebawem się zjawił i powiedział: \"Dowiedziałem się o czymś, czego ty nie wiesz. Przynoszę ci od ludu Saba wieść pewną"},{"SurahNumber":27,"VerseNumber":23,"Text":"Oto znalazłem kobietę, która króluje nad nimi; ona otrzymała wszystko i ma wspaniały tron"},{"SurahNumber":27,"VerseNumber":24,"Text":"Znalazłem ją i jej lud oddających pokłon słońcu, poza Bogiem. Szatan upiększył im ich działania i odsunął od drogi; nie idą więc drogą prostą"},{"SurahNumber":27,"VerseNumber":25,"Text":"Nie oddają oni pokłonów Bogu, który wyprowadza z ukrycia to, co jest w niebiosach i na ziemi, i który wie, co ukrywacie i co ujawniacie"},{"SurahNumber":27,"VerseNumber":26,"Text":"Oto Bóg! Nie ma boga, jak tyko On, Pan tronu wspaniałego"},{"SurahNumber":27,"VerseNumber":27,"Text":"Powiedział: \"Zobaczymy, czy ty mówisz prawdę czy też jesteś z liczby kłamców"},{"SurahNumber":27,"VerseNumber":28,"Text":"Idź z tym moim listem, rzuć go im, potem odwróć się od nich i zaczekaj na to, co oni odpowiedzą"},{"SurahNumber":27,"VerseNumber":29,"Text":"Królowa powiedziała: \"O starszyzno! Oto został mi rzucony szlachetny list"},{"SurahNumber":27,"VerseNumber":30,"Text":"Pochodzi on od Salomona i oto on: W Imię Boga Miłosiernego, Litościwego"},{"SurahNumber":27,"VerseNumber":31,"Text":"Nie wynoście się nade mnie i przybywajcie do mnie poddani całkowicie"},{"SurahNumber":27,"VerseNumber":32,"Text":"Powiedziała: \"O starszyzno! Dajcie mi radę w mojej sprawie! Ja nie mogę rozstrzygnąć niczego, dopóki nie będziecie przy mnie świadkami"},{"SurahNumber":27,"VerseNumber":33,"Text":"Oni powiedzieli: \"Posiadamy wielką siłę i posiadamy wielką odwagę, lecz rozkaz należy do ciebie. Rozważ więc, co rozkażesz"},{"SurahNumber":27,"VerseNumber":34,"Text":"Ona powiedziała: \"Kiedy królowie wkraczają do miasta, to je niszczą i czynią najmożniejszych z jego mieszkańców - najnędzniejszymi. W ten sposób oni czynią"},{"SurahNumber":27,"VerseNumber":35,"Text":"Ja jednak poślę im podarunek i zobaczę, z czym powrócą wysłannicy"},{"SurahNumber":27,"VerseNumber":36,"Text":"Kiedy przybyli do Salomona, on powiedział: \"Czy chcecie mnie wspomóc bogactwem? Przecież to, co dał mi Bóg, jest lepsze od tego, co dał wam. To tylko wy cieszycie się waszym podarunkiem"},{"SurahNumber":27,"VerseNumber":37,"Text":"Wracajcie do swoich! My przyjdziemy do nich z wojskami, którym oni nie będą mogli się przeciwstawić. My ich na pewno wypędzimy z ich kraju, nędznych i poniżonych"},{"SurahNumber":27,"VerseNumber":38,"Text":"I powiedział: \"O starszyzno! Kto z was przyniesie mi jej tron, zanim oni przyjdą do mnie poddani całkowicie"},{"SurahNumber":27,"VerseNumber":39,"Text":"Powiedział Ifrit spośród dżinów: \"Ja ci go przyniosę, zanim powstaniesz ze swego miejsca; jestem dość silny, by to uczynić, i godny zaufania"},{"SurahNumber":27,"VerseNumber":40,"Text":"Powiedział ten, który posiadał wiedzę z Księgi: \"Ja ci go przyniosę, zanim powróci do ciebie twoje spojrzenie.\" A kiedy Salomon zobaczył go stojącego solidnie przed nim, powiedział: \"To jest z łaski mego Pana, aby mnie doświadczyć, czy będę wdzięczny czy niewdzięczny.\" Kto jest wdzięczny, jest wdzięczny dla siebie samego; a kto jest niewdzięczny... - zaprawdę, mój Pan jest Bogaty, Szlachetny"},{"SurahNumber":27,"VerseNumber":41,"Text":"Powiedział: \"Zamaskujcie ten jej tron, abyśmy mogli zobaczyć, czy ona jest prowadzona drogą prostą czy też jest spośród tych, którzy nie idą drogą prostą"},{"SurahNumber":27,"VerseNumber":42,"Text":"Tak więc, kiedy ona przybyła, powiedziano jej: \"Czy taki jest twój tron?\" Ona powiedziała: \"Zdaje się, że to on.\" \"I nam bowiem została dana wiedza przed nią, i my poddaliśmy się całkowicie"},{"SurahNumber":27,"VerseNumber":43,"Text":"Ją odsunęło z drogi to, co czciła poza Bogiem; ona przecież była z ludu niewiernych"},{"SurahNumber":27,"VerseNumber":44,"Text":"Powiedziano jej: \"Wejdź do pałacu!\" Kiedy ona go zobaczyła, sądziła, że to jest tafla wody, i odsłoniła swoje nogi. On powiedział: \"To jest pałac wyłożony taflami z kryształu.\" Ona powiedziała: \"Panie mój! Uczyniłam sobie niesprawiedliwość; razem z Salomonem poddaję się całkowicie Bogu, Panu światów"},{"SurahNumber":27,"VerseNumber":45,"Text":"Posłaliśmy do ludu Samud ich brata Saliha: \"Czcijcie Boga!\" I oto oni podzielili się na dwie grupy, które prowadziły ze sobą spór"},{"SurahNumber":27,"VerseNumber":46,"Text":"On powiedział: \"O ludu mój! Dlaczego się śpieszycie z czynieniem zła przed dobrem? Gdybyście tylko poprosili Boga o przebaczenie, być może, doznalibyście miłosierdzia"},{"SurahNumber":27,"VerseNumber":47,"Text":"Oni powiedzieli: \"Wyciągnęliśmy złą wróżbę dotyczącą ciebie i tych, którzy są z tobą. On powiedział: \"Wasza wróżba jest u Boga. Tak! Owszem! Wy jesteście ludem wystawionym na próbę"},{"SurahNumber":27,"VerseNumber":48,"Text":"A było w mieście dziewięciu ludzi, którzy szerzyli zgorszenie na ziemi, a nie czynili dobra"},{"SurahNumber":27,"VerseNumber":49,"Text":"Oni powiedzieli: \"Przysięgnijcie sobie wzajemnie na Boga: My zaatakujemy go nocą - jego samego i jego rodzinę - potem powiemy jego opiekunowi: My nie byliśmy świadkami jego zguby i zguby jego rodziny, my jesteśmy prawdomówni"},{"SurahNumber":27,"VerseNumber":50,"Text":"Oni zamyślili podstęp i My zamyśliliśmy podstęp, kiedy oni nawet nie przeczuwali"},{"SurahNumber":27,"VerseNumber":51,"Text":"I popatrz, jaki był ostateczny koniec ich podstępu! Zniszczyliśmy całkowicie ich i ich lud, wszystkich razem"},{"SurahNumber":27,"VerseNumber":52,"Text":"I opustoszały ich domostwa za to, iż byli niesprawiedliwi. Zaprawdę, w tym jest znak dla ludzi, którzy wierzą"},{"SurahNumber":27,"VerseNumber":53,"Text":"I uratowaliśmy tych, którzy uwierzyli i którzy byli bogobojni"},{"SurahNumber":27,"VerseNumber":54,"Text":"I Lota. Powiedział on do swego ludu: \"Czyż będziecie popełniać szpetotę, skoro jasno widzicie"},{"SurahNumber":27,"VerseNumber":55,"Text":"Cóż będziecie zwracać się do mężczyzn, pod wpływem namiętności, zamiast do kobiet? Tak; owszem! Wy jesteście ludem nieświadomym"},{"SurahNumber":27,"VerseNumber":56,"Text":"Jedyną odpowiedzią jego ludu były słowa: \"Wypędźcie rodzinę Lota z waszego miasta! To są przecież ludzie, którzy się uważają za czystych"},{"SurahNumber":27,"VerseNumber":57,"Text":"I uratowaliśmy jego i jego rodzinę, z wyjątkiem żony. Zdecydowaliśmy, aby ona była wśród tych, którzy pozostali w tyle"},{"SurahNumber":27,"VerseNumber":58,"Text":"I spuściliśmy na nich deszcz. A jakże zły jest deszcz tych, którzy zostali ostrzeżeni"},{"SurahNumber":27,"VerseNumber":59,"Text":"Powiedz: \"Chwała niech będzie Bogu i pokój nad Jego sługami, których On wybrał!\" Czy Bóg jest lepszy, czy też to, co oni dodają jako współtowarzyszy"},{"SurahNumber":27,"VerseNumber":60,"Text":"On jest Tym, który stworzył niebiosa i ziemię, który spuścił z nieba wodę dla was - dzięki której sprawiliśmy, iż wyrosły ogrody pełne blasku. Wy nie potrafilibyście spowodować, iżby wyrosły w nich drzewa. Czy jest jakiś bóg obok Boga? Tak, owszem! Oni są ludem, który przypisuje równych"},{"SurahNumber":27,"VerseNumber":61,"Text":"On jest Tym, który uczynił ziemię miejscem stałym i utworzył w jej szczelinach rzeki, i utworzył na niej solidnie stojące góry, i utworzył między dwoma morzami przegrodę. Czy jest jakiś inny bóg obok Boga? Ależ nie! Lecz większość ludzi nie wie"},{"SurahNumber":27,"VerseNumber":62,"Text":"On jest Tym, który wysłuchuje uciśnionego, kiedy Go wzywa, który odsuwa zło i który czyni was namiestnikami na ziemi. Czy istnieje jakiś inny bóg obok Boga? Jakże mało oni sobie przypominają"},{"SurahNumber":27,"VerseNumber":63,"Text":"On jest Tym, który prowadzi was drogą prostą w ciemności, na lądzie stałym i na morzu, i który posyła wiatry jako radosną wieść zwiastującą Jego miłosierdzie. Czy istnieje jakiś inny bóg obok Boga? Bóg jest wyniosły ponad to, co Jemu przypisują jako współtowarzyszy"},{"SurahNumber":27,"VerseNumber":64,"Text":"On jest Tym, który daje początek stworzeniu, a potem je ponawia, i który daje wam zaopatrzenie z nieba i z ziemi. Czy istnieje jakiś inny bóg obok Boga? Przynieście więc wasz dowód, jeśli mówicie prawdę"},{"SurahNumber":27,"VerseNumber":65,"Text":"Powiedz: \"Nikt nie zna tego, co ukryte w niebiosach i na ziemi, z wyjątkiem Boga!\" Oni zaś nie wiedzą, kiedy będą wskrzeszeni"},{"SurahNumber":27,"VerseNumber":66,"Text":"Przeciwnie! Ich wiedza o życiu ostatecznym nie jest wystarczająca; przeciwnie! oni o nim powątpiewają; tak! oni są ślepi"},{"SurahNumber":27,"VerseNumber":67,"Text":"I mówią ci, którzy nie wierzą: \"Czyż my, kiedy się staniemy prochem, podobnie jak nasi ojcowie, czyż zostaniemy wyprowadzeni"},{"SurahNumber":27,"VerseNumber":68,"Text":"Było nam to obiecane, podobnie jak naszym ojcom przedtem! To są tylko opowieści dawnych przodków"},{"SurahNumber":27,"VerseNumber":69,"Text":"Powiedz: \"Podróżujcie po ziemi i patrzcie, jaki był ostateczny koniec grzeszników"},{"SurahNumber":27,"VerseNumber":70,"Text":"Nie smuć się nad nimi i nie pozostawaj w niepokoju z powodu tego, co oni podstępnie knują"},{"SurahNumber":27,"VerseNumber":71,"Text":"Oni mówią: \"Kiedy to ziści się ta obietnica, jeśli jesteście prawdomówni"},{"SurahNumber":27,"VerseNumber":72,"Text":"Powiedz: \"Być może, jest tuż za wami część tego, co staracie się przyśpieszyć"},{"SurahNumber":27,"VerseNumber":73,"Text":"Zaprawdę, twój Pan jest władcą łaski dla ludzi, lecz większość z nich nie dziękuje"},{"SurahNumber":27,"VerseNumber":74,"Text":"Zaprawdę, twój Pan wie dobrze, co kryją ich piersi i co oni głoszą jawnie"},{"SurahNumber":27,"VerseNumber":75,"Text":"Nie ma nic ukrytego w niebie i na ziemi, czego by nie było w Księdze jasnej"},{"SurahNumber":27,"VerseNumber":76,"Text":"Zaprawdę, ten Koran opowiada synom Izraela znaczną część tego, w czym oni się różnią"},{"SurahNumber":27,"VerseNumber":77,"Text":"I zaprawdę, on jest drogą prostą i miłosierdziem dla tych, którzy wierzą"},{"SurahNumber":27,"VerseNumber":78,"Text":"Zaprawdę, twój Pan rozstrzygnie między nimi przez Swój sąd! On jest Potężny, Wszechwiedzący"},{"SurahNumber":27,"VerseNumber":79,"Text":"Zaufaj więc Bogu! Ty trwasz przy prawdzie oczywistej"},{"SurahNumber":27,"VerseNumber":80,"Text":"Zaprawdę, ty nie zmusisz do słyszenia martwych ani też nie zmusisz do usłyszenia tego wezwania głuchych, kiedy oni się odwracają plecami"},{"SurahNumber":27,"VerseNumber":81,"Text":"I nie wyprowadzisz na drogą prostą ludzi ślepych z ich zabłądzenia. I dasz usłyszeć tylko tym, którzy wierzą w Nasze znaki i którzy się poddają całkowicie"},{"SurahNumber":27,"VerseNumber":82,"Text":"A kiedy padnie na nich słowo, to My wyprowadzimy dla nich zwierzę z ziemi i ono im powie: \"Ludzie nie są szczerze przekonani o Naszych znakach"},{"SurahNumber":27,"VerseNumber":83,"Text":"A w Dniu, kiedy My zbierzemy z każdego narodu mrowie spośród tych, którzy za kłamstwo uznali Nasze znaki, oni zostaną podzieleni"},{"SurahNumber":27,"VerseNumber":84,"Text":"A kiedy oni przybędą, On powie: \"Czy uznaliście za kłamstwo Moje znaki, nie obejmując ich wiedzą? Cóż jeszcze czyniliście"},{"SurahNumber":27,"VerseNumber":85,"Text":"I padnie na nich słowo za to, iż byli niesprawiedliwi, i nie będą mogli mówić"},{"SurahNumber":27,"VerseNumber":86,"Text":"Czyż oni nie widzieli, że uczyniliśmy noc, aby podczas niej odpoczywali, i dzień, aby jasno widzieli? Zaprawdę, to są znaki dla ludzi wierzących"},{"SurahNumber":27,"VerseNumber":87,"Text":"W tym Dniu, kiedy zadmą w trąbę, ci, którzy są w niebiosach i na ziemi, będą przerażeni - z wyjątkiem tych, których Bóg zechce oszczędzić - i wszyscy przybędą do Niego upokorzeni"},{"SurahNumber":27,"VerseNumber":88,"Text":"I zobaczysz góry, które uważałeś za nieruchome, jak będą przechodzić, podobnie jak przechodzą chmury. To jest działanie Boga, który uczynił doskonale każdą rzecz. Zaprawdę, On jest w pełni świadomy tego, co wy czynicie"},{"SurahNumber":27,"VerseNumber":89,"Text":"Ci; którzy przyjdą z dobrym dziełem, otrzymają coś lepszego niż to; oni, tego Dnia, będą uchronieni od strachu"},{"SurahNumber":27,"VerseNumber":90,"Text":"A ci, którzy przyjdą ze złym dziełem, będą wrzuceni twarzami w ogień: \"Czyż nie otrzymaliście zapłaty jedynie za to, co czyniliście"},{"SurahNumber":27,"VerseNumber":91,"Text":"Ja otrzymałem tylko rozkaz, abym czcił Pana tego miasta, które On uczynił świętym. - Do Niego należy każda rzecz! - I otrzymałem rozkaz, abym był wśród tych, którzy się poddali całkowicie"},{"SurahNumber":27,"VerseNumber":92,"Text":"I abym recytował Koran.\" A ten, kto idzie drogą prostą, idzie drogą prostą tylko dla siebie; a temu, kto błądzi, powiedz: \"Ja jestem tylko ostrzegającym"},{"SurahNumber":27,"VerseNumber":93,"Text":"Powiedz: \"Chwała niech będzie Bogu! On ukaże wam Swoje znaki i wy je poznacie.\" Wasz Pan nie lekceważy tego, co wy czynicie"}]}