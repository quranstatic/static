{"Id":275,"LanguageCodes":["ny","nya"],"Name":"nya-alhajiyusufmuha","Author":"Al Haji Yusuf Muhammad Kanyamula","Language":"Chichewa","Description":"Chichewa","Direction":"ltr","Source":"http://goodwordbooks.com/, Goodword Books, Islamic Dawah Movement of Southern Africa","Translations":[{"SurahNumber":70,"VerseNumber":1,"Text":"Wofunsa adafunsa za chilango chimene chichitike"},{"SurahNumber":70,"VerseNumber":2,"Text":"Pa anthu onse osakhulupirira, chimene wina sangachiletse"},{"SurahNumber":70,"VerseNumber":3,"Text":"Kuchokera kwa Ambuye, Mwini njira zokwerera kumwamba"},{"SurahNumber":70,"VerseNumber":4,"Text":"Angelo ndi Mzimu amakwera kupita kwa Iye mtsiku limodzi limene lingafanizidwe ndi zaka zikwi makumi asanu"},{"SurahNumber":70,"VerseNumber":5,"Text":"Kotero pirira kupilira kwabwino"},{"SurahNumber":70,"VerseNumber":6,"Text":"Ndithudi! Iwo amaona kuti ili patali"},{"SurahNumber":70,"VerseNumber":7,"Text":"Koma Ife tili kuliona lili pafupi"},{"SurahNumber":70,"VerseNumber":8,"Text":"Tsiku limene kumwamba kudzaoneka ngati mkuwa wachiphalaphala"},{"SurahNumber":70,"VerseNumber":9,"Text":"Ndipo mapiri adzakhala ngati ubweya wouluka"},{"SurahNumber":70,"VerseNumber":10,"Text":"Ndipo palibe bwenzi amene adzafunse za bwenzi lake"},{"SurahNumber":70,"VerseNumber":11,"Text":"Iwo azidzawaona iwo. Munthu wochita zoipa adzafunitsitsa kuti mwina akhoza kudzipulumutsa ku chilango cha tsikuli popereka ana ake"},{"SurahNumber":70,"VerseNumber":12,"Text":"Ndi mkazi wake ndi m’bale wake"},{"SurahNumber":70,"VerseNumber":13,"Text":"Ndi anansi ake amene adamusunga"},{"SurahNumber":70,"VerseNumber":14,"Text":"Ndipo zonse zimene zili padziko lapansi kuti mwina zikhoza kumupulumutsa"},{"SurahNumber":70,"VerseNumber":15,"Text":"Kosatheka! Ndithudi udzakhala moto wa lawilawi wa ku Gahena"},{"SurahNumber":70,"VerseNumber":16,"Text":"wotentha mutu wonse"},{"SurahNumber":70,"VerseNumber":17,"Text":"Udzaitana aliyense amene amakana choonadi"},{"SurahNumber":70,"VerseNumber":18,"Text":"Ndipo amangopanga chuma ndi kuchisunga"},{"SurahNumber":70,"VerseNumber":19,"Text":"Ndithudi Munthu adalengedwa kukhala wosapirira"},{"SurahNumber":70,"VerseNumber":20,"Text":"Amakhala modandaula ngati mavuto amupeza"},{"SurahNumber":70,"VerseNumber":21,"Text":"Ndipo amachita mwano ngati apeza zabwino"},{"SurahNumber":70,"VerseNumber":22,"Text":"Kupatula okhawo amene amapemphera Al Ma’arij\t619 nthawi zonse"},{"SurahNumber":70,"VerseNumber":23,"Text":"Iwo amene amapemphera mowirikiza"},{"SurahNumber":70,"VerseNumber":24,"Text":"Ndi iwo amene m’chuma chawo muli gawo limene amasiya padera"},{"SurahNumber":70,"VerseNumber":25,"Text":"Kuti apereke kwa anthu opempha ndi amene ali pa mavuto"},{"SurahNumber":70,"VerseNumber":26,"Text":"Ndi iwo amene amakhulupirira kuti kudzakhala tsiku lachiweruzo"},{"SurahNumber":70,"VerseNumber":27,"Text":"Ndi iwo amene amachita mantha ndi chilango cha Ambuye wawo"},{"SurahNumber":70,"VerseNumber":28,"Text":"Ndithudi chilango cha Ambuye ndi chosatetezeka"},{"SurahNumber":70,"VerseNumber":29,"Text":"Ndi iwo amene amadzisunga"},{"SurahNumber":70,"VerseNumber":30,"Text":"Kupatula akazi awo ndi akapolo awo chifukwa iwo sadzadzudzulidwa"},{"SurahNumber":70,"VerseNumber":31,"Text":"Koma aliyense amene afuna kuposa awa, ndi wophwanya malamulo"},{"SurahNumber":70,"VerseNumber":32,"Text":"Ndi iwo amene amasunga malonjezo ndi malamulo awo"},{"SurahNumber":70,"VerseNumber":33,"Text":"Ndi iwo amene amapereka umboni woona nthawi zonse"},{"SurahNumber":70,"VerseNumber":34,"Text":"Ndi iwo amene amalabadira mapemphero awo"},{"SurahNumber":70,"VerseNumber":35,"Text":"Awa ndiwo amene adzalemekezeka m’minda ya Paradiso"},{"SurahNumber":70,"VerseNumber":36,"Text":"Kodi chachitika ndi chiyani kwa anthu osakhulupirira kuti azibwera mwaliwiro kudza kwa iwe"},{"SurahNumber":70,"VerseNumber":37,"Text":"Kuchokera kumbali ya dzanja lamanja ndi mbali yakumanzere mu unyinji wawo"},{"SurahNumber":70,"VerseNumber":38,"Text":"Kodi aliyense wa iwo amayembekeza kukalowa m’munda wa chisangalalo"},{"SurahNumber":70,"VerseNumber":39,"Text":"Kosatheka! Ndithudi Ife tawalenga kuchokera ku chinthu chimene sachidziwa"},{"SurahNumber":70,"VerseNumber":40,"Text":"Motero, Ine ndilumbira pa Ambuye wa malo onse a kum’mawa ndi kumadzulo kuti Ife tikhoza"},{"SurahNumber":70,"VerseNumber":41,"Text":"Kuika anthu ena abwino m’malo mwawo ndipo palibe chinthu chimene chingatiletse kutero"},{"SurahNumber":70,"VerseNumber":42,"Text":"Motero asiye ayambe adzinyenga ndi chisangalalo mpaka pamene adzakumana ndi tsiku lawo limene adalonjezedwa"},{"SurahNumber":70,"VerseNumber":43,"Text":"Tsiku limene adzatuluka mwansanga m’manda mwawo ngati anthu a pa mpikisano umene amalandirirapo mphotho"},{"SurahNumber":70,"VerseNumber":44,"Text":"Atayang’ana maso awo pansi ndipo adzachititsidwa manyazi. Limeneli ndilo tsiku limene analonjezedwa"}]}