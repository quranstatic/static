{"Id":417,"LanguageCodes":["tr","tur"],"Name":"tur-muhammedesed","Author":"Muhammed Esed","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":31,"VerseNumber":1,"Text":"Elif-Lam-Mim"},{"SurahNumber":31,"VerseNumber":2,"Text":"Bunlar, ilahi fermanın hikmet dolu mesajlarıdır"},{"SurahNumber":31,"VerseNumber":3,"Text":"güzel işler yapanlar için rahmet ve hidayet kaynağı (olan mesajlar)"},{"SurahNumber":31,"VerseNumber":4,"Text":"onlar ki namazlarında kararlılık gösterir ve karşılıksız yardımda bulunurlar: çünkü onlar içlerinde öteki dünyaya kesin bir inanç besleyenlerdir"},{"SurahNumber":31,"VerseNumber":5,"Text":"İşte Rablerinin gösterdiği doğru yol üzerinde olan ve dolayısıyla nihai mutluluğa erişecek olanlar bunlardır"},{"SurahNumber":31,"VerseNumber":6,"Text":"Ama insanlar arasında öyleleri var ki, bilgisi olmayanları Allah yolundan saptırmak ve onu gülünç duruma düşürmek için (yol gösterici mesajlar üzerinde) kelime oyunu yapmaya kalkışırlar: böylelerini alçaltıcı bir azap bekliyor"},{"SurahNumber":31,"VerseNumber":7,"Text":"Böyle birine mesajlarımız aktarıldığında, sanki kulaklarında bir sağırlık varmış da onları hiç duymamış gibi, küstahça yüz çevirir: işte ona (öteki dünyada) acıklı azabı haber ver"},{"SurahNumber":31,"VerseNumber":8,"Text":"(Buna karşılık) iman edip doğru ve yararlı işler yapanlar mutluluk bahçelerine kavuşacaklar"},{"SurahNumber":31,"VerseNumber":9,"Text":"Orada Allah´ın şaşmaz vaadine uygun olarak temelli kalacaklar; çünkü O, kudret ve hikmet sahibidir"},{"SurahNumber":31,"VerseNumber":10,"Text":"O, gökleri görünür destekler olmadan yarattı; sizi sarsmasın diye yeryüzünü sabit dağlar ile donattı ve orada her çeşit canlı varlığın çoğalmasını sağladı. Biz gökyüzünden sular indirir ve bununla yeryüzünde her türlü faydalı (canlı)nın yetişip büyümesini sağlarız"},{"SurahNumber":31,"VerseNumber":11,"Text":"Bunlar(ın tümü) Allah´ın hilkatidir: Peki, gösterin bana, O´ndan başkası ne yaratabilmiş! Hayır, (gösteremezsiniz,) zalimler açık bir sapıklık içindedirler"},{"SurahNumber":31,"VerseNumber":12,"Text":"Biz, Lokman´a şu hikmeti bağışladık: \"Allah´a şükret; çünkü (O´na) şükreden kendi iyiliği için şükretmiş olur; nankörlük etmeyi tercih eden ise (bilsin ki), Allah, kesinlikle hiçbir şeye muhtaç değildir ve her zaman hamde layıktır"},{"SurahNumber":31,"VerseNumber":13,"Text":"Lokman, oğluna öğüt verirken şöyle konuştu: \"Ey Benim sevgili oğlum! Allah´tan başkasına ilahi sıfatlar yakıştırma! Bil ki, böyle (düzmece) ortaklık yakıştırmalar, gerçekten büyük bir zulümdür"},{"SurahNumber":31,"VerseNumber":14,"Text":"(Allah diyor ki:) ´Biz, insana, anne babasına karşı iyi davranmasını emrettik: annesi onu nice acılara katlanarak karnında taşıdı ve çocuğun annesine bağımlılığı iki yıl sürdü; (öyleyse, ey insanoğlu,) Bana ve anne babana şükret, (unutma ki) bütün yollar sonunda Bana ulaşır"},{"SurahNumber":31,"VerseNumber":15,"Text":"(Allah diyor ki:) ´(Anne babana saygılı ol;) ama eğer senin aklının (ilahlık) yakıştıramayacağı bir şeye Benimle birlikte ilahlık yakıştırman için zorlarlarsa onlara uyma; (o durumda bile) onlara bu dünyada iyilikle davran ve Bana yönelenlerin yolundan git. Sonunda hepiniz Bana döneceksiniz; ve o zaman (hayatta iken) yapmış olduğunuz her şeyi (gerçek şekliyle) size göstereceğim"},{"SurahNumber":31,"VerseNumber":16,"Text":"(Lokman,) \"Ey yavrucuğum!\" (diye devam etti) \"Ortada yalnızca hardal tanesi kadar bir şey de olsa, (yaptıklarınız) bir kayanın içinde (saklı) da bulunsa, yahut gökler(in tepesin)de ve yer(in derinliklerin)de de olsa Allah onu aydınlığa çıkarır: çünkü Allah, kuşkusuz, akıl sır ermez bir (hikmet Sahibi)dir ve her şeyden haberdardır"},{"SurahNumber":31,"VerseNumber":17,"Text":"Ey yavrucuğum! Namazında kararlılık göster, doğru ve yararlı olanı emret, kötü ve eğriden vazgeçir, başına gelebilecek her (belaya) sabırla katlan: bu, azim ve kararlılık gösterilmeye değer bir şeydir"},{"SurahNumber":31,"VerseNumber":18,"Text":"(Yersiz) bir gurura kapılarak insanlara üstünlük taslama ve yeryüzünde küstahça gezip durma! Unutma ki Allah, böbürlenerek küstahlık yapanları sevmez"},{"SurahNumber":31,"VerseNumber":19,"Text":"Davranışlarında ölçülü ve dengeli ol, sesini yükseltme: çünkü, unutma ki, seslerin en çirkini eşeğin anırmasıdır"},{"SurahNumber":31,"VerseNumber":20,"Text":"Allah´ın göklerdeki ve yerdeki her şeyi emrinize verdiğini, nimetlerini açıkça veya gizlice önünüze alabildiğine serdiğini görmez misiniz? Yine de insanlar arasında öylesi var ki, (Allah hakkında) hiçbir bilgisi, bir rehberi ve aydınlatıcı bir vahiy olmadan O´nunla ilgili tartışmalara girer"},{"SurahNumber":31,"VerseNumber":21,"Text":"ve böyle (insanlara) Allah´ın bahşettiğine tabi olmaları söylendiğinde, \"Hayır, biz, atalarımızdan gördüğümüz (inanç ve eylem biçimlerin)e uyarız!\" derler. Öyle mi, ya Şeytan onları yakıcı ateşin azabına çağırmışsa"},{"SurahNumber":31,"VerseNumber":22,"Text":"Kim bütün benliğiyle Allah´a teslim olursa ve aynı zamanda doğru ve yararlı işlerde bulunursa, hiç sarsılmayan (sağlam) bir dayanak elde etmiş olur: çünkü her şeyin akibeti Allah´ın elindedir"},{"SurahNumber":31,"VerseNumber":23,"Text":"Hakikati inkara şartlanmış olana gelince, onun inkarı seni üzmesin: onlar sonunda Bize dönecekler ve o zaman, (hayatta iken) yaptıklarının (gerçekte) ne olduğunu onlara göstereceğiz: çünkü Allah, (insanların) kalplerindekini en iyi bilendir"},{"SurahNumber":31,"VerseNumber":24,"Text":"Onlara kısa bir süre hayatın zevkini yaşatır, ama sonunda şiddetli bir azaba sürükleriz"},{"SurahNumber":31,"VerseNumber":25,"Text":"(Çoğu insan) gibi, şayet onlara, \"Gökleri ve yeri yaratan kimdir?\" diye sorsan, hiç tereddüt etmeden \"Allah´tır!\" derler. De ki: \"(O halde bilin ki) bütün övgüler yalnız Allah´a mahsustur!\" Fakat onların çoğu (bunun ne demek olduğunu) bilmez"},{"SurahNumber":31,"VerseNumber":26,"Text":"Göklerde ve yerde ne varsa hepsi Allah´ındır. Şüphesiz yalnız Allah, kendi kendine yeterlidir, bütün övgüler yalnız O´na mahsustur"},{"SurahNumber":31,"VerseNumber":27,"Text":"Yeryüzündeki bütün ağaçlar kalem olsaydı, denizler de mürekkep, sonra yedi deniz (daha) eklenseydi, Allah´ın sözleri yine de tükenmezdi: çünkü Allah, kudret ve hikmet sahibidir"},{"SurahNumber":31,"VerseNumber":28,"Text":"Hepinizin yaratılması ve yeniden diriltilmesi, (O´nun için) tek bir can(lının yaratılması ve diriltilmesi) gibidir: Şüphe yok ki Allah, her şeyi işiten, her şeyi görendir"},{"SurahNumber":31,"VerseNumber":29,"Text":"Bilmez misin gündüzü kısaltarak geceyi uzatan ve geceyi kısaltarak gündüzü uzatan Allah´tır; O, her biri belirlenmiş bir vade içinde hareketini sürdüren güneşi ve ayı (kendi yasalarına) tabi kılmıştır; ve bütün yaptıklarınızdan haberdardır"},{"SurahNumber":31,"VerseNumber":30,"Text":"Gerçek budur: Yalnızca Allah, Mutlak Hakikattir ve insanların O´ndan başka çağırdıkları her şey tamamiyle değersiz ve geçersizdir; çünkü yalnız Allah yüce ve gerçekten uludur"},{"SurahNumber":31,"VerseNumber":31,"Text":"Görmez misin, gemiler Allah´ın lütfu ile denizlerde nasıl yol alıyorlar ve böylece Allah kendi varlığının bazı işaretlerini önünüze nasıl koyuyor? Kuşkusuz bunda, sıkıntılara sonuna kadar göğüs geren ve (Allah´a karşı) derin bir şükran duygusu taşıyanlar için mesajlar vardır"},{"SurahNumber":31,"VerseNumber":32,"Text":"Nitekim, dalgalar onları (ölümün) gölgeleri gibi kuşattığında, (o anda) bütün içtenlikleriyle yalnız ve sadece Allah´a bağlanarak O´na sığınırlar fakat Allah onları sağ salim kıyıya ulaştırdığında da bir kısmı yolun ortasında (inanmak ile inkar etmek arasında) kalıverirler. Ama hiç kimse, haince bir nankörlüğe kapılmadıkça mesajlarımızı bile bile reddetmez"},{"SurahNumber":31,"VerseNumber":33,"Text":"Ey İnsanlar! Rabbinize karşı sorumluluğunuzu unutmayın; ve ne hiçbir anne babanın çocuğuna herhangi bir faydasının erişebileceği, ne de hiçbir çocuğun anne babasına en ufak bir fayda sağlayamayacağı Gün´den korkun! Unutmayın, Allah´ın (yeniden diriltme) vaadi gerçektir: öyleyse, bu dünyanın sizi ayartmasına izin vermeyin ve Allah hakkındaki müfsitçe düşüncelerinizin sahte cazibesine kapılmayın"},{"SurahNumber":31,"VerseNumber":34,"Text":"Son Saat´in ne zaman geleceğini yalnız Allah bilir; yağmuru yağdıran O´dur; rahimlerde yer alanı (yalnız) O bilir; Halbuki kimse yarın ne kazanacağını ve hangi topraklarda öleceğini bilmez. (Yalnız) Allah, her şeyi bilen ve her şeyden haberdar olandır"}]}