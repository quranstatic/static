{"Id":462,"LanguageCodes":["ur","urd"],"Name":"urd-syedzeeshanhaid","Author":"Syed Zeeshan Haider Jawadi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":20,"VerseNumber":1,"Text":"طہۤ"},{"SurahNumber":20,"VerseNumber":2,"Text":"ہم نے آپ پر قرآن اس لئے نہیں نازل کیا ہے کہ آپ اپنے کو زحمت میں ڈال دیں"},{"SurahNumber":20,"VerseNumber":3,"Text":"یہ تو ان لوگوں کی یاد دہانی کے لئے ہے جن کے دلوں میں خوف خدا ہے"},{"SurahNumber":20,"VerseNumber":4,"Text":"یہ اس خدا کی طرف سے نازل ہوا ہے جس نے زمین اور بلند ترین آسمانوں کو پیدا کیا ہے"},{"SurahNumber":20,"VerseNumber":5,"Text":"وہ رحمان عرش پر اختیار و اقتدار رکھنے والا ہے"},{"SurahNumber":20,"VerseNumber":6,"Text":"اس کے لئے وہ سب کچھ ہے جو آسمانوں میں ہے یا زمین میں ہے یا دونوں کے درمیان ہے اور زمینوں کی تہ میں ہے"},{"SurahNumber":20,"VerseNumber":7,"Text":"اگر تم بلند آواز سے بھی بات کرو تو وہ راز سے بھی مخفی تر باتوں کو جاننے والا ہے"},{"SurahNumber":20,"VerseNumber":8,"Text":"وہ اللہ ہے جس کے علاوہ کوئی خدا نہیں ہے اس کے لئے بہترین نام ہیں"},{"SurahNumber":20,"VerseNumber":9,"Text":"کیا تمہارے پاس موسٰی کی داستان آئی ہے"},{"SurahNumber":20,"VerseNumber":10,"Text":"جب انہوں نے آگ کو دیکھا اور اپنے اہل سے کہا کہ تم اسی مقام پر ٹھہرو میں نے آگ کو دیکھا ہے شاید میں اس میں سے کوئی انگارہ لے آؤں یا اس منزل پر کوئی رہنمائی حاصل کرلوں"},{"SurahNumber":20,"VerseNumber":11,"Text":"پھر جب موسٰی اس آگ کے قریب آئے تو آواز دی گئی کہ اے موسٰی"},{"SurahNumber":20,"VerseNumber":12,"Text":"میں تمہارا پروردگار ہوں لہذا اپنی جوتیوں کو اتار دو کہ تم طویٰ نام کی ایک مقدس اور پاکیزہ وادی میں ہو"},{"SurahNumber":20,"VerseNumber":13,"Text":"اور ہم نے تم کو منتخب کرلیا ہے لہذا جو وحی کی جارہی ہے اسے غور سے سنو"},{"SurahNumber":20,"VerseNumber":14,"Text":"میں اللہ ہوں میرے علاوہ کوئی خدا نہیں ہے میری عبادت کرو اور میری یاد کے لئے نماز قائم کرو"},{"SurahNumber":20,"VerseNumber":15,"Text":"یقینا وہ قیامت آنے والی ہے اور میں اسے چھپائے رہوں گا تاکہ ہر نفس کو اس کی کوشش کا بدلہ دیا جاسکے"},{"SurahNumber":20,"VerseNumber":16,"Text":"اور خبردار تمہیں قیامت کے خیال سے وہ شخص روک نہ دے جس کا ایمان قیامت پر نہیں ہے اور جس نے اپنے خواہشات کی پیروی کی ہے کہ اس طرح تم ہلاک ہوجاؤ گے"},{"SurahNumber":20,"VerseNumber":17,"Text":"اور اے موسٰی یہ تمہارے داہنے ہاتھ میں کیا ہے"},{"SurahNumber":20,"VerseNumber":18,"Text":"انہوں نے کہا کہ یہ میرا عصا ہے جس پر میں تکیہ کرتا ہوں اور اس سے اپنی بکریوں کے لئے درختوں کی پتیاں جھاڑتا ہوں اور اس میں میرے اور بہت سے مقاصد ہیں"},{"SurahNumber":20,"VerseNumber":19,"Text":"ارشاد ہوا تو موسٰی اسے زمین پر ڈال دو"},{"SurahNumber":20,"VerseNumber":20,"Text":"اب جو موسٰی نے ڈال دیا تو کیا دیکھا کہ وہ سانپ بن کر دوڑ رہا ہے"},{"SurahNumber":20,"VerseNumber":21,"Text":"حکم ہوا کہ اسے لے لو اور ڈرو نہیں کہ ہم عنقریب اسے اس کی پرانی اصل کی طرف پلٹا دیں گے"},{"SurahNumber":20,"VerseNumber":22,"Text":"اور اپنے ہاتھ کو سمیٹ کر بغل میں کرلو یہ بغیر بیماری کے سفید ہوکر نکلے گا اور یہ ہماری دوسری نشانی ہوگی"},{"SurahNumber":20,"VerseNumber":23,"Text":"تاکہ ہم تمہیں اپنی بڑی نشانیاں دکھاسکیں"},{"SurahNumber":20,"VerseNumber":24,"Text":"جاؤ فرعون کی طرف جاؤ کہ وہ سرکش ہوگیا"},{"SurahNumber":20,"VerseNumber":25,"Text":"موسٰی نے عرض کی پروردگار میرے سینے کو کشادہ کردے"},{"SurahNumber":20,"VerseNumber":26,"Text":"میرے کام کو آسان کردے"},{"SurahNumber":20,"VerseNumber":27,"Text":"اور میری زبان کی گرہ کو کھول دے"},{"SurahNumber":20,"VerseNumber":28,"Text":"کہ یہ لوگ میری بات سمجھ سکیں"},{"SurahNumber":20,"VerseNumber":29,"Text":"اور میرے اہل میں سے میرا وزیر قرار دے دے"},{"SurahNumber":20,"VerseNumber":30,"Text":"ہارون کو جو میرا بھائی بھی ہے"},{"SurahNumber":20,"VerseNumber":31,"Text":"اس سے میری پشت کو مضبوط کردے"},{"SurahNumber":20,"VerseNumber":32,"Text":"اسے میرے کام میں شریک بنادے"},{"SurahNumber":20,"VerseNumber":33,"Text":"تاکہ ہم تیری بہت زیادہ تسبیح کرسکیں"},{"SurahNumber":20,"VerseNumber":34,"Text":"اور تیرا بہت زیادہ ذکر کرسکیں"},{"SurahNumber":20,"VerseNumber":35,"Text":"یقینا تو ہمارے حالات سے بہتر باخبر ہے"},{"SurahNumber":20,"VerseNumber":36,"Text":"ارشاد ہوا موسٰی ہم نے تمہاری مراد تمہیں دے دی ہے"},{"SurahNumber":20,"VerseNumber":37,"Text":"اور ہم نے تم پر ایک اور احسان کیا ہے"},{"SurahNumber":20,"VerseNumber":38,"Text":"جب ہم نے تمہاری ماں کی طرف ایک خاص وحی کی"},{"SurahNumber":20,"VerseNumber":39,"Text":"کہ اپنے بچہ کو صندوق میں رکھ دو اور پھر صندوق کو دریا کے حوالے کردو موجیں اسے ساحل پر ڈال دیں گی اور ایک ایسا شخص اسے اٹھالے گا جو میرا بھی دشمن ہے اور موسٰی کا بھی دشمن ہے اور ہم نے تم پر اپنی محبت کا عکس ڈال دیا تاکہ تمہیں ہماری نگرانی میں پالا جائے"},{"SurahNumber":20,"VerseNumber":40,"Text":"اس وقت کو یاد کرو جب تمہاری بہن جارہی تھیں کہ فرعون سے کہیں کہ کیا میں کسی ایسے کا پتہ بتاؤں جو اس کی کفالت کرسکے اور اس طرح ہم نے تم کو تمہاری ماں کی طرف پلٹا دیا تاکہ ان کی آنکھیں ٹھنڈی ہوجائیں اور وہ رنجیدہ نہ ہوں اور تم نے ایک شخص کو قتل کردیا تو ہم نے تمہیں غم سے نجات دے دی اور تمہارا باقاعدہ امتحان لے لیا پھر تم اہل مدین میں کئی برس تک رہے اس کے بعد تم ایک منزل پر آگئے اے موسٰی"},{"SurahNumber":20,"VerseNumber":41,"Text":"اور ہم نے تم کو اپنے لئے منتخب کرلیا"},{"SurahNumber":20,"VerseNumber":42,"Text":"اب تم اپنے بھائی کے ساتھ میری نشانیاں لے کر جاؤ اور میری یاد میں سستی نہ کرنا"},{"SurahNumber":20,"VerseNumber":43,"Text":"تم دونوں فرعون کی طرف جاؤ کہ وہ سرکش ہوگیا ہے"},{"SurahNumber":20,"VerseNumber":44,"Text":"اس سے نرمی سے بات کرنا کہ شاید وہ نصیحت قبول کرلے یا خوف زدہ ہوجائے"},{"SurahNumber":20,"VerseNumber":45,"Text":"ان دونوں نے کہا کہ پروردگار ہمیں یہ خوف ہے کہ کہیں وہ ہم پر زیادتی نہ کرے یا اور سرکش نہ ہوجائے"},{"SurahNumber":20,"VerseNumber":46,"Text":"ارشاد ہوا تم ڈرو نہیں میں تمہارے ساتھ ہوں سب کچھ سن بھی رہا ہوں اور دیکھ بھی رہا ہوں"},{"SurahNumber":20,"VerseNumber":47,"Text":"فرعون کے پاس جاکر کہو کہ ہم تیرے پروردگار کے فرستادہ ہیں بنی اسرائیل کو ہمارے حوالے کردے اور ان پر عذاب نہ کر کہ ہم تیرے پاس تیرے پروردگار کی نشانی لے کر آئے ہیں اور ہمارا سلام ہو اس پر جو ہدایت کا اتباع کرے"},{"SurahNumber":20,"VerseNumber":48,"Text":"بیشک ہماری طرف یہ وحی کی گئی ہے کہ تکذیب کرنے والے اور منہ پھیرنے والے پر عذاب ہے"},{"SurahNumber":20,"VerseNumber":49,"Text":"اس نے کہا کہ موسٰی تم دونوں کا رب کون ہے"},{"SurahNumber":20,"VerseNumber":50,"Text":"موسٰی نے کہا کہ ہمارا رب وہ ہے جس نے ہر شے کو اس کی مناسب خلقت عطا کی ہے اور پھر ہدایت بھی دی ہے"},{"SurahNumber":20,"VerseNumber":51,"Text":"اس نے کہا کہ پھر ان لوگوں کا کیا ہوگا جو پہلے گزر چکے ہیں"},{"SurahNumber":20,"VerseNumber":52,"Text":"موسٰی نے کہا کہ ان باتوں کاعلم میرے پروردگار کے پاس اس کی کتاب میں محفوظ ہے وہ نہ بہکتا ہے اور نہ بھولتا ہے"},{"SurahNumber":20,"VerseNumber":53,"Text":"اس نے تمہارے لئے زمین کو گہوارہ بنایا ہے اور اس میں تمہارے لئے راستے بنائے ہیں اور آسمان سے پانی برسایا ہے جس کے ذریعہ ہم نے مختلف قسم کے نباتات کا جوڑا پیدا کیا ہے"},{"SurahNumber":20,"VerseNumber":54,"Text":"کہ تم خود بھی کھاؤ اور اپنے جانوروں کو بھی چراؤ بے شک اس میں صاحبان هعقل کے لئے بڑی نشانیاں پائی جاتی ہیں"},{"SurahNumber":20,"VerseNumber":55,"Text":"اسی زمین سے ہم نے تمہیں پیدا کیا ہے اور اسی میں پلٹا کرلے جائیں گے اور پھر دوبارہ اسی سے نکالیں گے"},{"SurahNumber":20,"VerseNumber":56,"Text":"اور ہم نے فرعون کو اپنی ساری نشانیاں دکھلادیں لیکن اس نے تکذیب کی اور انکار کردیا"},{"SurahNumber":20,"VerseNumber":57,"Text":"اس نے کہا کہ موسٰی تم اس لئے آئے ہو کہ ہم کو ہمارے علاقہ سے اپنے جادو کے ذریعہ باہر نکال دو"},{"SurahNumber":20,"VerseNumber":58,"Text":"اب ہم بھی ایسا ہی جادو لے آئیں گے لہذا اپنے اور ہمارے درمیان ایک وقت مقرر کردو جس کی نہ ہم مخالفت کریں اور نہ تم اور وہ وعدہ گاہ بھی ایک صاف کھلے میدان میں ہو"},{"SurahNumber":20,"VerseNumber":59,"Text":"موسٰی نے کہا کہ تمہارا وعدہ کا دن زینت (عید) کا دن ہے اور اس دن تمام لوگ وقت چاشت اکٹھا کئے جائیں گے"},{"SurahNumber":20,"VerseNumber":60,"Text":"اس کے بعد فرعون واپس چلا گیا اور اپنے مکر کو اکٹھا کرنے لگا اور اس کے بعد پھر سامنے آیا"},{"SurahNumber":20,"VerseNumber":61,"Text":"موسٰی نے ان لوگوں سے کہا کہ تم پر وائے ہو اللہ پر افترا نہ کرو کہ وہ تم کو عذاب کے ذریعہ تباہ و برباد کردے گا اور جس نے اس پر بہتان باندھا وہ یقینا رسوا ہوا ہے"},{"SurahNumber":20,"VerseNumber":62,"Text":"اس پر وہ لوگ آپس میں جھگڑا کرنے لگے اور سرگوشیوں میں مصروف ہوگئے"},{"SurahNumber":20,"VerseNumber":63,"Text":"ان لوگوں نے کہا کہ یہ دونوں جادوگر ہیں جو تم لوگوں کو اپنے جادو کے زور پر تمہاری سرزمین سے نکال دینا چاہتے ہیں اور تمہارے اچھے خاصے طریقہ کو مٹا دینا چاہتے ہیں"},{"SurahNumber":20,"VerseNumber":64,"Text":"لہذا تم لوگ اپنی تدبیروں کو جمع کرو اور پرا باندھ کر ان کے مقابلے پر آجاؤ جو آج کے دن غالب آجائے گا وہی کامیاب کہا جائے گا"},{"SurahNumber":20,"VerseNumber":65,"Text":"ان لوگوں نے کہا کہ موسٰی تم اپنے جادو کو پھینکو گے یا ہم لوگ پہل کریں"},{"SurahNumber":20,"VerseNumber":66,"Text":"موسٰی نے کہا کہ نہیں تم ابتدا کرو ایک مرتبہ کیا دیکھا کہ ان کی رسیاں اور لکڑیاں جادو کی بنا پر ایسی لگنے لگیں جیسے سب دوڑ رہی ہوں"},{"SurahNumber":20,"VerseNumber":67,"Text":"تو موسٰی نے اپنے دل میں (قوم کی گمراہی کا) خوف محسوس کیا"},{"SurahNumber":20,"VerseNumber":68,"Text":"ہم نے کہا کہ موسٰی ڈرو نہیں تم بہرحال غالب رہنے والے ہو"},{"SurahNumber":20,"VerseNumber":69,"Text":"اور جو کچھ تمہارے ہاتھ میں ہے اسے ڈال دو یہ ان کے سارے کئے دھرے کو چن لے گا ان لوگوں نے جو کچھ کیا ہے وہ صرف جادوگر کی چال ہے اور بس اور جادوگر جہاں بھی جائے کبھی کامیاب نہیں ہوسکتا"},{"SurahNumber":20,"VerseNumber":70,"Text":"یہ دیکھ کر سارے جادوگر سجدہ میں گر پڑے اور آواز دی کہ ہم موسٰی اور ہارون کے پروردگار پر ایمان لے آئے"},{"SurahNumber":20,"VerseNumber":71,"Text":"فرعون نے کہا کہ تم میری اجازت کے بغیر ہی ایمان لے آئے تو یہ تم سے بھی بڑا جادوگر ہے جس نے تمہیں جادو سکھایا ہے اب میں تمہارے ایک طرف کے ہاتھ اور دوسری طرف کے پاؤں کاٹ دوں گا اور تمہیں خرمہ کی شاخ پر سولی دے دوں گا اور تمہیں خوب معلوم ہوجائے گا کہ زیادہ سخت عذاب کرنے والا اور دیر تک رہنے والا کون ہے"},{"SurahNumber":20,"VerseNumber":72,"Text":"ان لوگوں نے کہا کہ ہمارے پاس جو کھلی نشانیاں آچکی ہیں اور جس نے ہم کو پیدا کیا ہے ہم اس پر تیری بات کو مقدم نہیں کرسکتے اب تجھے جو فیصلہ کرنا ہو کرلے تو فقط اس زندگانی دنیا ہی تک فیصلہ کرسکتا ہے"},{"SurahNumber":20,"VerseNumber":73,"Text":"ہم اپنے پروردگار پر ایمان لے آئے ہیں کہ وہ ہماری خطاؤں کو معاف کردے اور اس جادو کو بخش دے جس پر تو نے ہمیں مجبور کیا تھا اور اللہ سب سے بہتر ہے ا ورہی باقی رہنے والا ہے"},{"SurahNumber":20,"VerseNumber":74,"Text":"یقینا جو اپنے رب کی بارگاہ میں مجرم بن کر آئے گا اس کے لئے وہ جہنم ّہے جس میں نہ مرسکے گا اور نہ زندہ رہ سکے گا"},{"SurahNumber":20,"VerseNumber":75,"Text":"اور جو اس کے حضور صاحب هایمان بن کر حاضر ہوگا اور اس نے نیک اعمال کئے ہوں گے اس کے لئے بلند ترین درجات ہیں"},{"SurahNumber":20,"VerseNumber":76,"Text":"ہمیشہ رہنے والی جنت ّجس کے نیچے نہریں جاری ہوں گی اور وہ اس میں ہمیشہ رہیں گے کہ یہی پاکیزہ کردار لوگوں کی جزا ہے"},{"SurahNumber":20,"VerseNumber":77,"Text":"اور ہم نے موسٰی کی طرف وحی کی کہ میرے بندوں کو لے کر راتوں رات نکل جاؤ پھر ان کے لئے دریا میں عصا مار کر خشک راستہ بنادو تمہیں نہ فرعون کے پالینے کا خطرہ ہے اور نہ ڈوب جانے کا"},{"SurahNumber":20,"VerseNumber":78,"Text":"تب فرعون نے اپنے لشکر سمیت ان لوگوں کا پیچھا کیا اور دریا کی موجوں نے انہیں باقاعدہ ڈھانک لیا"},{"SurahNumber":20,"VerseNumber":79,"Text":"اور فرعون نے درحقیقت اپنی قوم کو گمراہ ہی کیا ہے ہدایت نہیں دی ہے"},{"SurahNumber":20,"VerseNumber":80,"Text":"بنی اسرائیل ! ہم نے تم کو تمہارے دشمن سے نجات دلائی ہے اور طور کی داہنی طرف سے توریت دینے کا وعدہ کیا ہے اور من و سلویٰ بھی نازل کیا ہے"},{"SurahNumber":20,"VerseNumber":81,"Text":"تم ہمارے پاکیزہ رزق کو کھاؤ اور اس میں سرکشی اور زیادتی نہ کرو کہ تم پر میرا غضب نازل ہوجائے کہ جس پر میرا غضب نازل ہوگیا وہ یقینا برباد ہوگیا"},{"SurahNumber":20,"VerseNumber":82,"Text":"اور میں بہت زیادہ بخشنے والا ہوں اس شخص کے لئے جو توبہ کرلے اور ایمان لے آئے اور نیک عمل کرے اور پھر راسِ ہدایت پر ثابت قدم رہے"},{"SurahNumber":20,"VerseNumber":83,"Text":"اور اے موسٰی تمہیں قوم کو چھوڑ کر جلدی آنے پر کس شے نے آمادہ کیا ہے"},{"SurahNumber":20,"VerseNumber":84,"Text":"موسٰی نے عرض کی کہ وہ سب میرے پیچھے آرہے ہیں اور میں نے راہ هخیر میں اس لئے عجلت کی ہے کہ تو خوش ہوجائے"},{"SurahNumber":20,"VerseNumber":85,"Text":"ارشاد ہوا کہ ہم نے تمہارے بعد تمہاری قوم کا امتحان لیا اور سامری نے انہیں گمراہ کردیا ہے"},{"SurahNumber":20,"VerseNumber":86,"Text":"یہ سن کر موسٰی اپنی قوم کی طرف محزون اور غصہّ میں بھرے ہوئے پلٹے اور کہا کہ اے قوم کیا تمہارے رب نے تم سے بہترین وعدہ نہیں کیا تھا اور کیا اس عہد میں کچھ زیادہ طول ہوگیا ہے یا تم نے یہی چاہا کہ تم پر پروردگار کا غضب وارد ہوجائے اس لئے تم نے میرے وعدہ کی مخالفت کی"},{"SurahNumber":20,"VerseNumber":87,"Text":"قوم نے کہا کہ ہم نے اپنے اختیار سے آپ کے وعدہ کی مخالفت نہیں کی ہے بلکہ ہم پر قوم کے زیورات کا بوجھ لاد دیا گیا تھا تو ہم نے اسے آگ میں ڈال دیا اور اس طرح سامری نے بھی اپے زیورات کو ڈال دیا"},{"SurahNumber":20,"VerseNumber":88,"Text":"پھر سامری نے ان کے لئے ایک مجسمہ گائے کے بچے کا نکالا جس میں آواز بھی تھی اور کہا کہ یہی تمہارا اور موسٰی کا خدا ہے جس سے موسٰی غافل ہوکر اسے طور پر ڈھونڈنے چلے گئے ہیں"},{"SurahNumber":20,"VerseNumber":89,"Text":"کیا یہ لوگ اتنا بھی نہیں دیکھتے کہ یہ نہ ان کی بات کا جواب دے سکتا ہے اور نہ ان کے کسی نقصان یا فائدہ کا اختیار رکھتا ہے"},{"SurahNumber":20,"VerseNumber":90,"Text":"اور ہارون نے ان لوگوں سے پہلے ہی کہہ دیا کہ اے قوم اس طرح تمہارا امتحان لیا گیا ہے اور تمہارا رب رحمان ہی ہے لہذا میرا اتباع کرو اور میرے امر کی اطاعت کرو"},{"SurahNumber":20,"VerseNumber":91,"Text":"ان لوگوں نے کہا کہ ہم اس کے گرد جمع رہیں گے یہاں تک کہ موسٰی ہمارے درمیان واپس آجائیں"},{"SurahNumber":20,"VerseNumber":92,"Text":"موسٰی نے ہارون سے خطاب کرکے کہا کہ جب تم نے دیکھ لیا تھا کہ یہ قوم گمراہ ہوگئی ہے تو تمہیں کون سی بات آڑے آگئی تھی"},{"SurahNumber":20,"VerseNumber":93,"Text":"کہ تم نے میرا اتباع نہیں کیا, کیا تم نے میرے امر کی مخالفت کی ہے"},{"SurahNumber":20,"VerseNumber":94,"Text":"ہارون نے کہا کہ بھیّا آپ میری داڑھی اور میرا سر نہ پکڑیں مجھے تو یہ خوف تھا کہ کہیں آپ یہ نہ کہیں کہ تم نے بنی اسرائیل میں اختلاف پیدا کردیا ہے اور میری بات کا انتظار نہیں کیا ہے"},{"SurahNumber":20,"VerseNumber":95,"Text":"پھر موسٰی نے سامری سے کہا کہ تیرا کیا حال ہے"},{"SurahNumber":20,"VerseNumber":96,"Text":"اس نے کہا کہ میں نے وہ دیکھا ہے جو ان لوگوں نے نہیں دیکھا ہے تو میں نے نمائندہ پروردگار کے نشانِ قدم کی ایک مٹھی خاک اٹھالی اور اس کو گوسالہ کے اندر ڈال دیا اور مجھے میرے نفس نے اسی طرح سمجھایا تھا"},{"SurahNumber":20,"VerseNumber":97,"Text":"موسٰی نے کہا کہ اچھا جا دور ہوجا اب زندگانی دنیا میں تیری سزا یہ ہے کہ ہر ایک سے یہی کہتا پھرے گا کہ مجھے چھونا نہیں اور آخرت میں ایک خاص وعدہ ہے جس کی مخالفت نہیں ہوسکتی اور اب دیکھ اپنے خدا کو جس کے گرد تو نے اعتکاف کر رکھا ہے کہ میں اسے جلاکر خاکستر کردوں گا اور اس کی راکھ دریا میں اڑادوں گا"},{"SurahNumber":20,"VerseNumber":98,"Text":"یقینا تم سب کا خدا صرف اللہ ہے جس کے علاوہ کوئی خدا نہیں ہے اور وہی ہر شے کا وسیع علم رکھنے والا ہے"},{"SurahNumber":20,"VerseNumber":99,"Text":"اور ہم اسی طرح گزشتہ دور کے واقعات آپ سے بیان کرتے ہیں اور ہم نے اپنی بارگاہ سے آپ کو قرآن بھی عطا کردیا ہے"},{"SurahNumber":20,"VerseNumber":100,"Text":"جو اس سے اعراض کرے گا وہ قیامت کے دن اس انکار کا بوجھ اٹھائے گا"},{"SurahNumber":20,"VerseNumber":101,"Text":"اور پھر اسی حال میں رہے گا اور قیامت کے دن یہ بہت بڑا بوجھ ہوگا"},{"SurahNumber":20,"VerseNumber":102,"Text":"جس دن صور پھونکا جائے گا اور ہم تمام مجرمین کو بدلے ہوئے رنگ میں اکٹھا کریں گے"},{"SurahNumber":20,"VerseNumber":103,"Text":"یہ سب آپس میں یہ بات کررہے ہوں گے کہ ہم دنیا میں صرف دس ہی دن تو رہے ہیں"},{"SurahNumber":20,"VerseNumber":104,"Text":"ہم ان کی باتوں کو خوب جانتے ہیں جب ان کا سب سے ہوشیار یہ کہہ رہا تھا کہ تم لوگ صرف ایک دن رہے ہو"},{"SurahNumber":20,"VerseNumber":105,"Text":"اور یہ لوگ آپ سے پہاڑوں کے بارے میں پوچھتے ہیں کہ قیامت میں ان کا کیا ہوگا تو کہہ دیجئے کہ میرا پروردگار انہیں ریزہ ریزہ کرکے اڑادے گا"},{"SurahNumber":20,"VerseNumber":106,"Text":"پھر زمین کو چٹیل میدان بنادے گا"},{"SurahNumber":20,"VerseNumber":107,"Text":"جس میں تم کسی طرح کی کجی ناہمواری نہ دیکھو گے"},{"SurahNumber":20,"VerseNumber":108,"Text":"اس دن سب داعی پروردگار کے پیچھے دوڑ پڑیں گے اور کسی طرح کی کجی نہ ہوگی اور ساری آوازیں رحمان کے سامنے دب جائیں گی کہ تم گھنگھناہٹ کے علاوہ کچھ نہ سنو گے"},{"SurahNumber":20,"VerseNumber":109,"Text":"اس دن کسی کی سفارش کام نہ آئے گی سوائے ان کے جنہیں خدا نے اجازت دے دی ہو اور وہ ان کی بات سے راضی ہو"},{"SurahNumber":20,"VerseNumber":110,"Text":"وہ سب کے سامنے اور پیچھے کے حالات سے باخبر ہے اور کسی کا علم اس کی ذات کو محیط نہیں ہے"},{"SurahNumber":20,"VerseNumber":111,"Text":"اس دن سارے چہرے خدائے حی و قیوم کے سامنے جھکے ہوں گے اور ظلم کا بوجھ اٹھانے والا ناکام اور رسوا ہوگا"},{"SurahNumber":20,"VerseNumber":112,"Text":"اور جو نیک اعمال کرے گا اور صاحبِ ایمان ہوگا وہ نہ ظلم سے ڈرے گا اور نہ نقصان سے"},{"SurahNumber":20,"VerseNumber":113,"Text":"اور اسی طرح ہم نے قرآن کو عربی زبان میں نازل کیا ہے اور اس میں طرح طرح سے عذاب کا تذکرہ کیا ہے کہ شاید یہ لوگ پرہیز گار بن جائیں یا قرآن ان کے اندر کسی طرح کی عبرت پیدا کردے"},{"SurahNumber":20,"VerseNumber":114,"Text":"پس بلند و برتر ہے وہ خدا جو بادشاہ هبرحق ہے اور آپ وحی کے تمام ہونے سے پہلے قرآن کے بارے میں عجلت سے کام نہ لیا کریں اور یہ کہتے رہیں کہ پروردگار میرے علم میں اضافہ فرما"},{"SurahNumber":20,"VerseNumber":115,"Text":"اور ہم نے آدم سے اس سے پہلے عہد لیا مگر انہوں نے اسے ترک کردیا اور ہم نے ان کے پاس عزم و ثبات نہیں پایا"},{"SurahNumber":20,"VerseNumber":116,"Text":"اور جب ہم نے ملائکہ سے کہا کہ تم سب آدم کے لئے سجدہ کرو تو ابلیس کے علاوہ سب نے سجدہ کرلیا اور اس نے انکار کردیا"},{"SurahNumber":20,"VerseNumber":117,"Text":"تو ہم نے کہا کہ آدم یہ تمہارا اور تمہاری زوجہ کا دشمن ہے کہیں تمہیں جنت ّسے نکال نہ دے کہ تم زحمت میں پڑجاؤ"},{"SurahNumber":20,"VerseNumber":118,"Text":"بیشک یہاں جنتّ میں تمہارا فائدہ یہ ہے کہ نہ بھوکے رہو گے اور نہ برہنہ رہو گے"},{"SurahNumber":20,"VerseNumber":119,"Text":"اور یقینا یہاں نہ پیاسے رہو گے اور نہ دھوپ کھاؤ گے"},{"SurahNumber":20,"VerseNumber":120,"Text":"پھر شیطان نے انہیں وسوسہ میں مبتلا کرنا چاہا اور کہا کہ آدم میں تمہیں ہمیشگی کے درخت کی طرف رہنمائی کردوں اور ایسا لَلک بتادوں جو کبھی زائل نہ ہو"},{"SurahNumber":20,"VerseNumber":121,"Text":"تو ان دونوں نے درخت سے کھالیا اور اور ان کے لئے ان کا آ گا پیچھا ظاہر ہوگیا اور وہ اسے جنتّ کے پتوں سے چھپانے لگے اور آدم نے اپنے پروردگار کی نصیحت پر عمل نہ کیا تو راحت کے راستہ سے بے راہ ہوگئے"},{"SurahNumber":20,"VerseNumber":122,"Text":"پھر خدا نے انہیں چن لیا اور ان کی توبہ قبول کرلی اور انہیں راستہ پر لگادیا"},{"SurahNumber":20,"VerseNumber":123,"Text":"اور حکم دیا کہ تم دونوں یہاں سے نیچے اتر جاؤ سب ایک دوسرے کے دشمن ہوں گے اس کے بعد اگر میری طرف سے ہدایت آجائے تو جو میری ہدایت کی پیروی کرے گا وہ نہ گمراہ ہوگا اور نہ پریشان"},{"SurahNumber":20,"VerseNumber":124,"Text":"اور جو میرے ذکر سے اعراض کرے گا اس کے لئے زندگی کی تنگی بھی ہے اور ہم اسے قیامت کے دن اندھا بھی محشور کریں گے"},{"SurahNumber":20,"VerseNumber":125,"Text":"وہ کہے گا کہ پروردگار یہ تو نے مجھے اندھا کیوں محشور کیا ہے جب کہ میں دا» دنیا میں صاحبِ بصارت تھا"},{"SurahNumber":20,"VerseNumber":126,"Text":"ارشاد ہوگا کہ اسی طرح ہماری آیتیں تیرے پاس آئیں اور تونے انہیں بھلا دیا تو آج تو بھی نظر انداز کردیا جائے گا"},{"SurahNumber":20,"VerseNumber":127,"Text":"اور ہم زیادتی کرنے والے اور اپنے رب کی نشانیوں پر ایمان نہ لانے والوں کو اسی طرح سزا دیتے ہیں اور آخرت کا عذاب یقینا سخت ترین اور ہمیشہ باقی رہنے والا ہے"},{"SurahNumber":20,"VerseNumber":128,"Text":"کیا انہیں اس بات نے رہنمائی نہیں دی کہ ہم نے ان سے پہلے کتنی نسلوں کو ہلاک کردیا جو اپنے علاقہ میں نہایت اطمینان سے چل پھر رہے تھے بیشک اس میں صاحبان هعقل کے لئے بڑی نشانیاں ہیں"},{"SurahNumber":20,"VerseNumber":129,"Text":"اور اگر آپ کے رب کی طرف سے بات طے نہ ہوچکی ہوتی اور وقت مقرر نہ ہوتا تو عذاب لازمی طور پر آچکا ہوتا"},{"SurahNumber":20,"VerseNumber":130,"Text":"لہذا آپ ان کی باتوں پر صبر کریں اور آفتاب نکلنے سے پہلے اور اس کے ڈوبنے کے بعد اپنے رب کی تسبیح کرتے رہیں اور رات کے اوقات میں اور دن کے اطراف میں بھی تسبیح پروردگار کریں کہ شاید آپ اس طرح راضی اور خوش ہوجائیں"},{"SurahNumber":20,"VerseNumber":131,"Text":"اور خبردار ہم نے ان میں سے بعض لوگوں کو جو زندگانی دنیا کی رونق سے مالا مال کردیا ہے اس کی طرف آپ نظر اٹھا کر بھی نہ دیکھیں کہ یہ ان کی آزمائش کا ذریعہ ہے اور آپ کے پروردگار کا رزق اس سے کہیں زیادہ بہتر اور پائیدار ہے"},{"SurahNumber":20,"VerseNumber":132,"Text":"اور اپنے اہل کو نماز کا حکم دیں اور اس پر صبر کریں ہم آپ سے رزق کے طلبگار نہیں ہیں ہم تو خود ہی رزق دیتے ہیں اور عاقبت صرف صاحبانِ تقویٰ کے لئے ہے"},{"SurahNumber":20,"VerseNumber":133,"Text":"اور یہ لوگ کہتے ہیں کہ یہ اپنے رب کی طرف سے کوئی نشانی کیوں نہیں لاتے ہیں تو کیا ان کے پاس اگلی کتابوں کی گواہی نہیں آئی ہے"},{"SurahNumber":20,"VerseNumber":134,"Text":"اور اگر ہم نے رسول سے پہلے انہیں عذاب کرکے ہلاک کردیا ہوتا تو یہ کہتے پروردگار تو نے ہماری طرف رسول کیوں نہیں بھیجا کہ ہم ذلیل اور رسوا ہونے سے پہلے ہی تیری نشانیوں کا اتباع کرلیتے"},{"SurahNumber":20,"VerseNumber":135,"Text":"آپ کہہ دیجئے کہ سب اپنے اپنے وقت کا انتظار کررہے ہیں تم بھی انتظار کرو عنقریب معلوم ہوجائے گا کہ کون لوگ سیدھے راستہ پر چلنے والے اور ہدایت یافتہ ہیں"}]}