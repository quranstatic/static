{"Id":64,"LanguageCodes":["bs","bos"],"Name":"bos-korkut","Author":"Korkut","Language":"Bosnian","Description":"Bosnian","Direction":"ltr","Source":"http://www.qurandatabase.org","Translations":[{"SurahNumber":73,"VerseNumber":1,"Text":"O ti, umotani"},{"SurahNumber":73,"VerseNumber":2,"Text":"probdij noć, osim malog dijela"},{"SurahNumber":73,"VerseNumber":3,"Text":"polovinu njezinu ili malo manje od nje"},{"SurahNumber":73,"VerseNumber":4,"Text":"ili malo više od nje, i izgovaraj Kur´an pažljivo"},{"SurahNumber":73,"VerseNumber":5,"Text":"Mi ćemo ti, doista, teške riječi slati"},{"SurahNumber":73,"VerseNumber":6,"Text":"ta ustajanje noću, zaista, jače djeluje i izgovara se jasnije"},{"SurahNumber":73,"VerseNumber":7,"Text":"a ti danju, doista, imaš mnogo posla"},{"SurahNumber":73,"VerseNumber":8,"Text":"I spominji ime Gospodara svoga i Njemu se potpuno posveti"},{"SurahNumber":73,"VerseNumber":9,"Text":"On je Gospodar istoka i zapada, nema boga osim Njega, i Njega uzmi za zaštitnika"},{"SurahNumber":73,"VerseNumber":10,"Text":"I otrpi ono što oni govore i izbjegavaj ih na prikladan način"},{"SurahNumber":73,"VerseNumber":11,"Text":"a Mene ostavi onima koji te u laž ugone, koji raskošno žive i daj im malo vremena"},{"SurahNumber":73,"VerseNumber":12,"Text":"biće u Nas, doista, okova i ognja"},{"SurahNumber":73,"VerseNumber":13,"Text":"i jela koje u grlu zastaje, i patnje nesnosne"},{"SurahNumber":73,"VerseNumber":14,"Text":"na Dan kada se Zemlja i planine zatresu, i planine - pješčani humci razbacani postanu"},{"SurahNumber":73,"VerseNumber":15,"Text":"Mi smo vam, zaista, poslali Poslanika da bi svjedočio protiv vas isto onako kao što smo i faraonu poslanika poslali"},{"SurahNumber":73,"VerseNumber":16,"Text":"ali faraon nije poslušao poslanika, pa smo ga teškom kaznom kaznili"},{"SurahNumber":73,"VerseNumber":17,"Text":"Kako ćete se, ako ostanete nevjernici, sačuvati Dana koji će djecu sijedom učiniti"},{"SurahNumber":73,"VerseNumber":18,"Text":"Nebo će se toga dana rascijepiti, prijetnja Njegova će se ispuniti"},{"SurahNumber":73,"VerseNumber":19,"Text":"To je, doista, pouka; i ko hoće, put ka Gospodaru svome će izabrati"},{"SurahNumber":73,"VerseNumber":20,"Text":"Gospodar tvoj sigurno zna da ti u molitvi provodiš manje od dvije trećine noći, polovinu njezinu ili trećinu njezinu, a i neki od onih koji su uz tebe. Allah određuje dužinu noći i dana, On zna da vi to ne umijete izračunati pa vam prašta, a vi iz Kur´ana učite ono što je lahko; On zna da će među vama biti bolesnih, i onih koji će po svijetu putovati i Allahove blagodati tražiti, i onih koji će se na Allahovu putu boriti - zato izgovarajte iz njega ono što vam je lahko, i molitvu obavljajte, i milostinju udjeljujte, i draga srca Allahu zajam dajte! A dobro koje za sebe unaprijed osigurate naći ćete kod Allaha još većim i dobićete još veću nagradu. I molite Allaha da vam oprosti, jer Allah prašta i milostiv je"}]}