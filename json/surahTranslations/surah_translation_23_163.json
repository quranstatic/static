{"Id":163,"LanguageCodes":["fa","fas"],"Name":"fas-sayyedjalaloddi","Author":"Sayyed Jalaloddin Mojtabavi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":23,"VerseNumber":1,"Text":"براستى كه مؤمنان رستگار شدند،"},{"SurahNumber":23,"VerseNumber":2,"Text":"آنان كه در نمازشان ترسان و فروتن‌اند،"},{"SurahNumber":23,"VerseNumber":3,"Text":"و آنان كه از بيهوده رويگردانند،"},{"SurahNumber":23,"VerseNumber":4,"Text":"و آنان كه زكات [مال خويش‌] را دهنده‌اند،"},{"SurahNumber":23,"VerseNumber":5,"Text":"و آنان كه شرمگاه خود را [از حرام‌] نگهدارنده‌اند،"},{"SurahNumber":23,"VerseNumber":6,"Text":"مگر بر همسران يا كنيزان خويش، كه [براى آميزش با آنان‌] سرزنش نشوند،"},{"SurahNumber":23,"VerseNumber":7,"Text":"پس هر كه افزون از اين [كه ياد كرديم‌] بجويد، اينان از حد درگذرنده‌اند،"},{"SurahNumber":23,"VerseNumber":8,"Text":"و آنان كه امانتها و پيمان خويش را نگهدارنده‌اند،"},{"SurahNumber":23,"VerseNumber":9,"Text":"و آنان كه بر نمازهاى خويش نگهبانند- مواظبت مى‌كنند-،"},{"SurahNumber":23,"VerseNumber":10,"Text":"ايشانند ميراث‌بران،"},{"SurahNumber":23,"VerseNumber":11,"Text":"كه بهشت برين را به ميراث برند و در آن جاويدانند"},{"SurahNumber":23,"VerseNumber":12,"Text":"و هر آينه ما آدمى را از خلاصه و چكيده‌اى از گِل آفريديم"},{"SurahNumber":23,"VerseNumber":13,"Text":"سپس او را نطفه‌اى- در قطره آبى- ساختيم در قرارگاهى استوار- يعنى زهدان مادر"},{"SurahNumber":23,"VerseNumber":14,"Text":"آنگاه نطفه را خون بسته‌اى ساختيم و آن خون بسته را پاره گوشتى كرديم و آن پاره گوشت را استخوانها گردانيديم، و بر آن استخوانها گوشت پوشانديم سپس او را به آفرينشى ديگر باز آفريديم. پس بزرگ و بزرگوار است خداى يكتا كه نيكوترين آفرينندگان است"},{"SurahNumber":23,"VerseNumber":15,"Text":"سپس شما از پس آن هر آينه مردگانيد"},{"SurahNumber":23,"VerseNumber":16,"Text":"سپس روز رستاخيز برانگيخته مى‌شويد"},{"SurahNumber":23,"VerseNumber":17,"Text":"و هر آينه بر فرازتان هفت راه- هفت آسمان- بيافريديم و ما از آفريدگان ناآگاه نيستيم"},{"SurahNumber":23,"VerseNumber":18,"Text":"و از آسمان آبى به اندازه فروفرستاديم، پس آن را در زمين- در چشمه‌ها و منبعها- جاى داديم، و ما بر بردن آن تواناييم"},{"SurahNumber":23,"VerseNumber":19,"Text":"پس براى شما بدان آب بوستانهايى از درختان خرما و انگور بيافريديم شما را در آن بوستانها ميوه‌هاى بسيار است و از آن ميوه‌ها مى‌خوريد"},{"SurahNumber":23,"VerseNumber":20,"Text":"و درختى [بيافريديم‌] كه از كوه سينا بيرون مى‌آيد- يعنى درخت زيتون- كه روغن مى‌آورد و نان خورشى براى خورندگان است"},{"SurahNumber":23,"VerseNumber":21,"Text":"و هر آينه شما را در چهارپايان عبرتى است. از آنچه در شكمشان است- يعنى شير- شما را مى‌نوشانيم و براى شما در آنها سودهاى بسيار است و از [گوشت‌] آنها مى‌خوريد"},{"SurahNumber":23,"VerseNumber":22,"Text":"و بر آنها و بر كشتيها سوار مى‌شويد"},{"SurahNumber":23,"VerseNumber":23,"Text":"و هر آينه نوح را به سوى قومش فرستاديم، پس گفت: اى قوم من، خداى يكتا را بپرستيد، شما را جز او خدايى نيست، آيا پروا نمى‌كنيد؟"},{"SurahNumber":23,"VerseNumber":24,"Text":"مهتران قومش كه كافر بودند گفتند: اين جز آدميى همچون شما نيست كه مى‌خواهد بر شما فزونى و برترى جويد و اگر خداى مى‌خواست فرشتگانى را فرو مى‌فرستاد، ما اين را [كه نوح مى‌گويد] در ميان پدران پيشين خود نشنيده‌ايم"},{"SurahNumber":23,"VerseNumber":25,"Text":"او نيست مگر مردى كه او را ديوانگى است، پس او را تا هنگامى انتظار بريد- شايد از ديوانگى باز آيد و چنين سخنانى نگويد، يا بزودى بميرد و از وى باز رهيم"},{"SurahNumber":23,"VerseNumber":26,"Text":"گفت: پروردگارا، در برابر آنكه مرا تكذيب كردند يارى‌ام كن"},{"SurahNumber":23,"VerseNumber":27,"Text":"پس به او وحى كرديم كه كشتى را زير نظر ما و پيام- آموزش- ما بساز، و چون فرمان ما [به عذاب‌] بيايد و [آب از] آن تنور بجوشد از هر گونه [حيوان‌] دو- نرى و ماده‌اى- در آن [كشتى‌] در آر و نيز خاندان خود را، مگر آن كه سخن [به هلاكت وى‌] از پيش بر او رفته است- پسر و همسرت-، و در باره كسانى كه ستم كردند با من سخن مگوى كه آنها غرق شدنى‌اند"},{"SurahNumber":23,"VerseNumber":28,"Text":"پس چون تو و همراهانت بر كشتى آرام گرفتيد، بگو: سپاس و ستايش خداى را كه ما را از اين قوم ستمكار رهايى داد"},{"SurahNumber":23,"VerseNumber":29,"Text":"و بگو: پروردگارا، مرا در جايى با بركت فرود آر و تو بهترين فرودآرندگانى"},{"SurahNumber":23,"VerseNumber":30,"Text":"همانا در اين [داستان‌] نشانه‌ها و عبرتهاست و براستى ما آزمون كننده بوديم"},{"SurahNumber":23,"VerseNumber":31,"Text":"سپس از پى آنان مردمى ديگر- قوم عاد يا ثمود- آفريديم،"},{"SurahNumber":23,"VerseNumber":32,"Text":"و در ميان آنان از خودشان پيامبرى- هود يا صالح- فرستاديم كه: خداى را بپرستيد، شما را هيچ خدايى جز او نيست. آيا پروا نمى‌كنيد؟"},{"SurahNumber":23,"VerseNumber":33,"Text":"و مهتران قومش كه كافر بودند و ديدار آن جهان- يعنى رستاخيز- را باور نداشتند و آنان را در زندگى اين جهان كامرانى داده بوديم، گفتند: اين [مرد] نيست مگر آدميى همچون شما، از آنچه شما مى‌خوريد مى‌خورد و از آنچه مى‌آشاميد مى‌آشامد"},{"SurahNumber":23,"VerseNumber":34,"Text":"و اگر از انسانى همانند خود فرمان بريد آنگاه بى‌گمان از زيانكاران باشيد"},{"SurahNumber":23,"VerseNumber":35,"Text":"آيا شما را وعده مى‌دهد كه چون مرديد و خاك و استخوان شديد، از [گور] بيرون آورده مى‌شويد؟"},{"SurahNumber":23,"VerseNumber":36,"Text":"چه دور است، دور، آنچه وعده داده مى‌شويد"},{"SurahNumber":23,"VerseNumber":37,"Text":"زندگانى جز همين زندگى دنيا نيست، مى‌ميريم و مى‌زييم- نسل بعد از نسل- و ما [هرگز پس از مرگ‌] برانگيخته نمى‌شويم"},{"SurahNumber":23,"VerseNumber":38,"Text":"او نيست مگر مردى كه بر خدا دروغ مى‌بافد و ما به او ايمان‌آور نيستيم"},{"SurahNumber":23,"VerseNumber":39,"Text":"گفت: پروردگارا، در برابر آنكه مرا تكذيب كردند يارى‌ام كن"},{"SurahNumber":23,"VerseNumber":40,"Text":"گفت: پس از اندك زمانى هر آينه پشيمان مى‌گردند"},{"SurahNumber":23,"VerseNumber":41,"Text":"پس بانگ آسمانى- عذاب- به حق- وعده يا فرمان راستين خداوند- آنان را بگرفت، و همچون خاشاكشان كرديم پس دورى [و هلاكت‌] باد مردم ستمكار را"},{"SurahNumber":23,"VerseNumber":42,"Text":"سپس از پى آنان نسلهايى ديگر بيافريديم"},{"SurahNumber":23,"VerseNumber":43,"Text":"هيچ امتى از سرآمد خويش نه پيشى گيرد و نه واپس رود"},{"SurahNumber":23,"VerseNumber":44,"Text":"سپس فرستادگان خود را پى در پى فرستاديم، هر گاه به امتى پيامبرشان آمد او را دروغگو شمردند، پس آنان را از پى يكديگر [به هلاكت‌] رسانديم و آنها را داستانها كرديم- تا مردمان عبرت گيرند-. پس دورى [و هلاكت‌] باد بر مردمى كه ايمان نمى‌آورند"},{"SurahNumber":23,"VerseNumber":45,"Text":"سپس موسى و برادرش هارون را با نشانه‌هاى خود و حجتى روشن فرستاديم،"},{"SurahNumber":23,"VerseNumber":46,"Text":"به سوى فرعون و مهتران [قوم‌] او، پس گردنكشى كردند و گروهى برترى‌جوى بودند"},{"SurahNumber":23,"VerseNumber":47,"Text":"گفتند: آيا به دو آدمى مانند خود ايمان بياوريم و حال آنكه قوم آن دو ما را بندگان- خدمتكاران و فرمانبران- اند"},{"SurahNumber":23,"VerseNumber":48,"Text":"پس آن دو را تكذيب كردند و از هلاك‌شدگان گشتند"},{"SurahNumber":23,"VerseNumber":49,"Text":"و هر آينه موسى را كتاب داديم تا شايد راه يابند"},{"SurahNumber":23,"VerseNumber":50,"Text":"و پسر مريم و مادرش را نشانه‌اى [بر قدرت كامل و شگفت‌آورمان‌] كرديم، و آن دو را در جايى بلند كه آرامشگاهى و آبى خوش و روان داشت جاى داديم"},{"SurahNumber":23,"VerseNumber":51,"Text":"اى پيامبران، از چيزهاى پاكيزه بخوريد و كار نيك و شايسته كنيد، كه من به آنچه مى‌كنيد دانايم"},{"SurahNumber":23,"VerseNumber":52,"Text":"و همانا اين آيين- يا امت- شماست آيينى- يا امتى- يگانه و من پروردگار شمايم پس، از من پروا كنيد"},{"SurahNumber":23,"VerseNumber":53,"Text":"ولى كار [دين‌] خويش ميان خود پاره پاره كردند. هر گروهى به آنچه نزدشان است دلخوشند"},{"SurahNumber":23,"VerseNumber":54,"Text":"پس تا چندى آنها را در گرداب غفلت [و نادانى و گمراهى‌] شان واگذار"},{"SurahNumber":23,"VerseNumber":55,"Text":"آيا مى‌پندارند كه آنچه از مال و فرزندان به آنان مى‌دهيم،"},{"SurahNumber":23,"VerseNumber":56,"Text":"براى آنها در [رساندن‌] نيكيها شتاب مى‌كنيم؟ [نه،] بلكه نمى‌فهمند"},{"SurahNumber":23,"VerseNumber":57,"Text":"همانا آنان كه از بيم پروردگارشان ترسانند،"},{"SurahNumber":23,"VerseNumber":58,"Text":"و آنان كه به آيات پروردگار خويش ايمان مى‌آورند،"},{"SurahNumber":23,"VerseNumber":59,"Text":"و آنان كه با پروردگار خود انباز نمى‌گيرند،"},{"SurahNumber":23,"VerseNumber":60,"Text":"و آنان كه مى‌دهند آنچه مى‌دهند- از زكات و ديگر انفاقها- و با اين حال دلهاشان ترسان است از اينكه به پروردگار خويش بازمى‌گردند،"},{"SurahNumber":23,"VerseNumber":61,"Text":"ايشانند كه در نيكيها مى‌شتابند و به آن [بر يكديگر] پيشى مى‌گيرند"},{"SurahNumber":23,"VerseNumber":62,"Text":"و ما بر هيچ كس جز به اندازه توانش تكليف نمى‌نهيم. و نزد ما كتابى است كه براستى و درستى [در باره اعمال بندگان‌] سخن مى‌گويد- گواهى مى‌دهد- و بر آنها ستم نمى‌رود"},{"SurahNumber":23,"VerseNumber":63,"Text":"بلكه دلهاشان از اين- فهم قرآن- در گرداب غفلت- و جهل و سرگردانى و گمراهى- است، و آنان را كارهايى است جز اين- مانند دنيادوستى و حرص بر آن- كه همى‌كنند"},{"SurahNumber":23,"VerseNumber":64,"Text":"تا چون ناز و نعمت پروردگانشان را به عذاب بگيريم ناگهان فرياد زارى برآرند"},{"SurahNumber":23,"VerseNumber":65,"Text":"امروز فرياد زارى برنياريد كه از سوى ما يارى نخواهيد شد"},{"SurahNumber":23,"VerseNumber":66,"Text":"همانا آيات من بر شما خوانده مى‌شد و شما بر پاشنه‌هاى خود مى‌گشتيد و واپس مى‌رفتيد،"},{"SurahNumber":23,"VerseNumber":67,"Text":"[و] با گردنكشى و بزرگ‌منشى بر آن- قرآن- در گفت‌وگوهاى شب‌نشينى ياوه‌سرايى مى‌كرديد"},{"SurahNumber":23,"VerseNumber":68,"Text":"آيا در اين گفتار- قرآن- نينديشيده‌اند يا مگر چيزى بديشان آمده كه به پدران پيشينشان نيامده بود؟"},{"SurahNumber":23,"VerseNumber":69,"Text":"يا پيامبر خويش را نشناخته‌اند كه او را منكرند"},{"SurahNumber":23,"VerseNumber":70,"Text":"يا مى‌گويند او را ديوانگى است؟ [نه،] بلكه به حق- با سخن راست يعنى قرآن يا دين درست يعنى اسلام- بديشان آمده، و بيشترشان حق را خوش ندارند"},{"SurahNumber":23,"VerseNumber":71,"Text":"و اگر حق از هوسها و آرزوهاى آنان پيروى مى‌كرد هر آينه آسمانها و زمين و هر كه در آنهاست تباه مى‌شد، ولى ما يادكرد و پندشان- قرآن- را بديشان آورديم و آنها از ياد و پند خويش رويگردانند"},{"SurahNumber":23,"VerseNumber":72,"Text":"يا مگر از آنان مزدى مى‌خواهى؟! و حال آنكه مزد- خير و پاداش و روزى- پروردگارت بهتر است و او بهترين روزى‌دهندگان است"},{"SurahNumber":23,"VerseNumber":73,"Text":"و هر آينه تو آنان را به راه راست مى‌خوانى"},{"SurahNumber":23,"VerseNumber":74,"Text":"و آنان كه به جهان واپسين ايمان نمى‌آورند همانا از راه راست بگرديده‌اند"},{"SurahNumber":23,"VerseNumber":75,"Text":"و اگر بر آنها مِهر آوريم و گزندى را كه به آنها رسيده برداريم هر آينه سرگشته و كوردل در سركشى خويش بستيزند"},{"SurahNumber":23,"VerseNumber":76,"Text":"و هر آينه به عذاب بگرفتيمشان، اما پروردگارشان را فروتنى نكردند و زارى ننمودند"},{"SurahNumber":23,"VerseNumber":77,"Text":"تا هنگامى كه درى از عذاب سخت بر آنها بگشوديم، آنگاه در آن"},{"SurahNumber":23,"VerseNumber":78,"Text":"و اوست كه براى شما گوش و ديدگان و دلها بيافريد، [و شما] اندكى سپاس مى‌گزاريد"},{"SurahNumber":23,"VerseNumber":79,"Text":"و اوست كه شما را در زمين پديد كرد و [سرانجام‌] به سوى او برانگيخته و فراهم مى‌شويد"},{"SurahNumber":23,"VerseNumber":80,"Text":"و اوست كه زنده كند و بميراند، و او راست آمد و شد شب و روز آيا خرد را كار نمى‌بنديد؟"},{"SurahNumber":23,"VerseNumber":81,"Text":"بلكه همان گفتند كه پيشينيان گفتند"},{"SurahNumber":23,"VerseNumber":82,"Text":"گفتند: آيا چون بمرديم و خاك و استخوان شديم باز هم برانگيخته مى‌شويم؟"},{"SurahNumber":23,"VerseNumber":83,"Text":"هر آينه به ما و پدرانمان از پيش اين وعده داده بودند، اين نيست مگر افسانه‌هاى پيشينيان"},{"SurahNumber":23,"VerseNumber":84,"Text":"بگو: زمين و هر كه [و هر چه‌] در آن است از آن كيست، اگر مى‌دانيد؟"},{"SurahNumber":23,"VerseNumber":85,"Text":"خواهند گفت: خداى راست، بگو: پس آيا ياد نمى‌كنيد و پند نمى‌گيريد؟"},{"SurahNumber":23,"VerseNumber":86,"Text":"بگو: پروردگار آسمانهاى هفتگانه و پروردگار عرش بزرگ كيست؟"},{"SurahNumber":23,"VerseNumber":87,"Text":"خواهند گفت: خداى راست بگو: پس آيا [از عذاب او] پروا نمى‌كنيد؟"},{"SurahNumber":23,"VerseNumber":88,"Text":"بگو: اگر مى‌دانيد، كيست كه فرمانروايى هر چيز به دست اوست و او [از عذاب‌] زنهار مى‌دهد و بر او زنهار ندهند- كسى نمى‌تواند كسى را از عذاب او پناه دهد"},{"SurahNumber":23,"VerseNumber":89,"Text":"خواهند گفت: خداى راست بگو: پس چگونه فريب داده مى‌شويد؟"},{"SurahNumber":23,"VerseNumber":90,"Text":"بلكه حق- سخن راست- را بديشان آورديم و هر آينه آنان دروغگويند"},{"SurahNumber":23,"VerseNumber":91,"Text":"خداى هيچ فرزندى نگرفته و با او هيچ خدايى نيست، كه آنگاه هر خدايى آنچه آفريده بود مى‌برد- ويژه خود مى‌كرد- و البته برخى بر برخى برترى مى‌يافت، پاك و منزه است خداى يكتا از آنچه وصف مى‌كنند،"},{"SurahNumber":23,"VerseNumber":92,"Text":"داناى نهان و آشكارا، پس برتر است از آنچه [با وى‌] انباز مى‌گيرند"},{"SurahNumber":23,"VerseNumber":93,"Text":"بگو: پروردگارا، اگر آن [عذاب‌] كه به آنان وعده داده مى‌شود به من مى‌نمايى،"},{"SurahNumber":23,"VerseNumber":94,"Text":"پس مرا، پروردگارا، در گروه ستمكاران قرار مده- مرا قرين آنان در عذاب مساز"},{"SurahNumber":23,"VerseNumber":95,"Text":"و هر آينه ما تواناييم بر اين كه آنچه را به آنان وعده مى‌دهيم به تو بنماييم"},{"SurahNumber":23,"VerseNumber":96,"Text":"بدى- آزار و جفاى آنان- را به آنچه نيكوتر است پاسخ ده ما به آنچه وصف مى‌كنند- تو را به شعر و سحر يا مرا به گرفتن فرزند و شريك- داناتريم"},{"SurahNumber":23,"VerseNumber":97,"Text":"و بگو: پروردگارا، از وسوسه‌هاى شياطين به تو پناه مى‌آرم"},{"SurahNumber":23,"VerseNumber":98,"Text":"و به تو پناه مى‌آرم، پروردگارا، از اينكه پيرامون من بگردند"},{"SurahNumber":23,"VerseNumber":99,"Text":"تا چون يكى از آنان- آن كافران- را مرگ فرا رسد گويد: پروردگارا، مرا بازگردانيد،"},{"SurahNumber":23,"VerseNumber":100,"Text":"شايد در آنچه واگذاشته‌ام كار نيك و شايسته كنم. نه چنين است، اين سخنى است كه او گوينده آن است، و فرارويشان برزخى است تا روزى كه برانگيخته شوند"},{"SurahNumber":23,"VerseNumber":101,"Text":"پس چون در صور دميده شود، آن روز نسبت و خويشاوندى ميانشان نماند، و از حال يكديگر نپرسند- يا از يكديگر درخواست نتوانند كرد"},{"SurahNumber":23,"VerseNumber":102,"Text":"پس هر كه ترازوى او سنگين باشد- به داشتن كار نيك- آنانند رستگاران"},{"SurahNumber":23,"VerseNumber":103,"Text":"و هر كه ترازوى او سبك باشد- از آن رو كه كارهاى نيك نكرده است- آنانند كه خويشتن را زيان كردند- زيرا سرمايه عمر را به باد غفلت دادند-، [و] در دوزخ جاويدانند"},{"SurahNumber":23,"VerseNumber":104,"Text":"آتش چهره‌هايشان را مى‌سوزاند و آنان در آنجا زشترويند"},{"SurahNumber":23,"VerseNumber":105,"Text":"آيا آيات من بر شما خوانده نمى‌شد و شما آنها را دروغ مى‌انگاشتيد؟"},{"SurahNumber":23,"VerseNumber":106,"Text":"گويند: پروردگارا، بدبختى ما بر ما چيره شد و ما گروهى گمراه بوديم"},{"SurahNumber":23,"VerseNumber":107,"Text":"پروردگارا، ما را از اينجا بيرون بر، اگر [به كفر و گناه‌] بازگشتيم پس همانا ستمكار باشيم"},{"SurahNumber":23,"VerseNumber":108,"Text":"[خداى‌] گويد: در آن"},{"SurahNumber":23,"VerseNumber":109,"Text":"زيرا گروهى از بندگان من مى‌گفتند: پروردگارا، ما ايمان آورديم، ما را بيامرز و بر ما ببخشاى و تو بهترين بخشايندگانى،"},{"SurahNumber":23,"VerseNumber":110,"Text":"پس شما مسخره‌شان كرديد تا يادكرد مرا از يادتان بردند، و شما به آنان مى‌خنديديد"},{"SurahNumber":23,"VerseNumber":111,"Text":"امروز من ايشان را از آن رو كه شكيبايى كردند پاداش مى‌دهم، همانا ايشانند رستگاران"},{"SurahNumber":23,"VerseNumber":112,"Text":"[به آنان‌] گويد: به شمار سالها چه مدت در زمين- در دنيا- درنگ كرديد؟"},{"SurahNumber":23,"VerseNumber":113,"Text":"گويند: روزى يا برخى از روزى [و ما بخوبى نمى‌دانيم‌] پس شمارندگان را بپرس"},{"SurahNumber":23,"VerseNumber":114,"Text":"گويد: اگر مى‌دانستيد، جز اندكى درنگ نكرديد"},{"SurahNumber":23,"VerseNumber":115,"Text":"آيا پنداشته‌ايد كه شما را بيهوده آفريديم و شما به سوى ما بازگردانده نمى‌شويد؟"},{"SurahNumber":23,"VerseNumber":116,"Text":"پس برتر است خداى، آن پادشاه راستين، [از اينكه كارى بيهوده كند] خدايى جز او نيست، خداوند عرش گرامى"},{"SurahNumber":23,"VerseNumber":117,"Text":"و هر كه با خداى، خداى ديگر بخواند- يعنى بپرستد- كه او را بدان حجت نيست، پس حساب او نزد پروردگارش است همانا كافران رستگارى نمى‌يابند"},{"SurahNumber":23,"VerseNumber":118,"Text":"و بگو [اى محمد]: پروردگارا، بيامرز و ببخشاى، و تو بهترين بخشايندگانى"}]}