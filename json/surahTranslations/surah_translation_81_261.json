{"Id":261,"LanguageCodes":["ms","msa"],"Name":"msa-abdullahmuhamma","Author":"Abdullah Muhammad Basmeih","Language":"Malay","Description":"Malay","Direction":"ltr","Source":"http://tanzil.net","Translations":[{"SurahNumber":81,"VerseNumber":1,"Text":"Apabila matahari dilingkari cahayanya (dan hilang lenyap)"},{"SurahNumber":81,"VerseNumber":2,"Text":"Dan apabila bintang-bintang gugur berselerak"},{"SurahNumber":81,"VerseNumber":3,"Text":"Dan apabila gunung-ganang di terbangkan ke angkasa (setelah dihancurkan menjadi debu)"},{"SurahNumber":81,"VerseNumber":4,"Text":"Dan apabila unta-unta yang bunting terbiar"},{"SurahNumber":81,"VerseNumber":5,"Text":"Dan apabila binatang-binatang liar dihimpunkan"},{"SurahNumber":81,"VerseNumber":6,"Text":"Dan apabila lautan meluap-luap bercampur-baur"},{"SurahNumber":81,"VerseNumber":7,"Text":"Dan apabila tiap-tiap diri disatukan dengan pasangannya"},{"SurahNumber":81,"VerseNumber":8,"Text":"Dan apabila anak perempuan yang ditanam hidup-hidup: ditanya"},{"SurahNumber":81,"VerseNumber":9,"Text":"Dengan dosa apakah ia dibunuh"},{"SurahNumber":81,"VerseNumber":10,"Text":"Dan apabila surat-surat amal dibentangkan"},{"SurahNumber":81,"VerseNumber":11,"Text":"Dan apabila langit ditanggalkan dari tempatnya"},{"SurahNumber":81,"VerseNumber":12,"Text":"Dan apabila neraka dinyalakan menjulang"},{"SurahNumber":81,"VerseNumber":13,"Text":"Dan apabila Syurga didekatkan"},{"SurahNumber":81,"VerseNumber":14,"Text":"(Setelah semuanya itu berlaku), tiap-tiap orang akan mengetahui tentang amal yang telah dibawanya"},{"SurahNumber":81,"VerseNumber":15,"Text":"Oleh itu, Aku bersumpah dengan bintang-bintang yang tenggelam timbul"},{"SurahNumber":81,"VerseNumber":16,"Text":"Yang beredar, juga yang tetap pada tempatnya"},{"SurahNumber":81,"VerseNumber":17,"Text":"Dan malam, apabila ia hampir habis"},{"SurahNumber":81,"VerseNumber":18,"Text":"Dan siang, apabila ia mulai terang"},{"SurahNumber":81,"VerseNumber":19,"Text":"Sebenarnya Al-Quran itu, sungguh-sungguh Kalamullah (yang disampaikan oleh Jibril) Utusan yang mulia"},{"SurahNumber":81,"VerseNumber":20,"Text":"Yang kuat gagah, lagi berkedudukan tinggi di sisi Allah yang mempunyai Arasy"},{"SurahNumber":81,"VerseNumber":21,"Text":"Yang ditaati di sana (dalam kalangan malaikat), lagi dipercayai"},{"SurahNumber":81,"VerseNumber":22,"Text":"Dan sebenarnya sahabat kamu (Nabi Muhammad) itu (wahai golongan yang menentang Islam), bukanlah ia seorang gila (seperti yang kamu tuduh)"},{"SurahNumber":81,"VerseNumber":23,"Text":"Dan (Nabi Muhammad yakin bahawa yang disampaikan kepadanya ialah wahyu dari Tuhan, kerana) demi sesungguhnya! Nabi Muhammad telah mengenal dan melihat Jibril di kaki langit yang nyata"},{"SurahNumber":81,"VerseNumber":24,"Text":"Dan bukanlah Nabi Muhammad seorang yang boleh dituduh dan disangka buruk, terhadap penyampaiannya mengenai perkara-perkara yang ghaib"},{"SurahNumber":81,"VerseNumber":25,"Text":"Dan sebenarnya Al-Quran itu bukanlah perkataan Syaitan yang kena rejam"},{"SurahNumber":81,"VerseNumber":26,"Text":"(Dengan yang demikian) maka ke manakah kamu hendak pergi (kiranya kamu masih menyeleweng dari jalan Al-Quran)"},{"SurahNumber":81,"VerseNumber":27,"Text":"Al-Quran itu tidak lain hanyalah peringatan bagi seluruh penduduk alam"},{"SurahNumber":81,"VerseNumber":28,"Text":"Iaitu bagi sesiapa dari kamu yang mahu tetap teguh di atas jalan (Islam) yang betul"},{"SurahNumber":81,"VerseNumber":29,"Text":"Dan kamu tidak dapat menentukan kemahuan kamu (mengenai sesuatupun), kecuali dengan cara yang diatur oleh Allah, Tuhan yang memelihara dan mentadbirkan seluruh alam"}]}