{"Id":184,"LanguageCodes":["ha","hau"],"Name":"hau-abubakarmahmood","Author":"Abubakar Mahmood Jummi","Language":"Hausa","Description":"Hausa","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":70,"VerseNumber":1,"Text":"Wani mai tambaya yã yi tambaya game da azãba, mai aukuwa"},{"SurahNumber":70,"VerseNumber":2,"Text":"Ga kãfirai, bã ta da mai tunkuɗẽwa"},{"SurahNumber":70,"VerseNumber":3,"Text":"Daga Allah Mai matãkala"},{"SurahNumber":70,"VerseNumber":4,"Text":"Malã'iku da Ruhi (Jibrila) sunã tãkãwa zuwa gare Shi, a cikin yini wanda gwargwadonsa, shẽkara dubu hamsin ne"},{"SurahNumber":70,"VerseNumber":5,"Text":"Sabõda haka, ka yi haƙuri, haƙuri mai kyãwo"},{"SurahNumber":70,"VerseNumber":6,"Text":"Lalle ne su, sunã ganin ta mai nĩsa"},{"SurahNumber":70,"VerseNumber":7,"Text":"Kuma Mu, Muna ganin ta a kusa"},{"SurahNumber":70,"VerseNumber":8,"Text":"Rãnar da sama zã ta kasance kamar narkakkar azurfa"},{"SurahNumber":70,"VerseNumber":9,"Text":"Kuma duwãtsu su zama kamar saɓin sũfi"},{"SurahNumber":70,"VerseNumber":10,"Text":"Kuma abõki bã ya tambayar inda wani abõki yake"},{"SurahNumber":70,"VerseNumber":11,"Text":"Ana sanya su, su gajũna, mai laifi na gũrin dã zai iya yin fansa, daga azãbar rãnar nan, da ɗiyansa"},{"SurahNumber":70,"VerseNumber":12,"Text":"Da matarsa da ɗan'uwansa"},{"SurahNumber":70,"VerseNumber":13,"Text":"Da danginsa, mãsu tattarã shi"},{"SurahNumber":70,"VerseNumber":14,"Text":"Da wanda ke a cikin dũniya duka gabã ɗaya, sa'an nan fansar, ta tsĩrar da shi"},{"SurahNumber":70,"VerseNumber":15,"Text":"A'aha! Lalle ne fa, ita ce Lazã"},{"SurahNumber":70,"VerseNumber":16,"Text":"Mai twãle fãtar goshi"},{"SurahNumber":70,"VerseNumber":17,"Text":"Tanã kiran wanda ya jũya bãya (daga addini) kuma ya kau da kai"},{"SurahNumber":70,"VerseNumber":18,"Text":"Ya tãra (dũkiya), kuma ya sanya ta a cikin jaka"},{"SurahNumber":70,"VerseNumber":19,"Text":"Lalle ne mutum an halitta shi mai ciwon kwaɗayi"},{"SurahNumber":70,"VerseNumber":20,"Text":"Idan sharri ya shãfe shi, ya kãsa haƙuri"},{"SurahNumber":70,"VerseNumber":21,"Text":"Kuma idan alhẽri ya shãfe shi, ya yi rõwa"},{"SurahNumber":70,"VerseNumber":22,"Text":"Sai mãsu yin salla"},{"SurahNumber":70,"VerseNumber":23,"Text":"Waɗanda suke, a kan sallarsu, su, mãsu dawwama ne"},{"SurahNumber":70,"VerseNumber":24,"Text":"Kuma waɗanda a cikin dũkiyarsu, akwai wani haƙƙi sananne"},{"SurahNumber":70,"VerseNumber":25,"Text":"Ga (matalauci) mai rõƙo da wanda aka hanã wa roƙon"},{"SurahNumber":70,"VerseNumber":26,"Text":"Da waɗannan da ke gaskata rãnar sakamako"},{"SurahNumber":70,"VerseNumber":27,"Text":"Da waɗannan sabõda azãbar Ubangijinsu, suna jin tsõro"},{"SurahNumber":70,"VerseNumber":28,"Text":"Lalle ne, azãbar Ubangijinsu bã wadda ake iya amincẽwaba ce"},{"SurahNumber":70,"VerseNumber":29,"Text":"Da waɗanda suke, ga farjojinsu, mãsu tsarewa ne"},{"SurahNumber":70,"VerseNumber":30,"Text":"Sai fa a kan matan aurensu da abin da hannayensu na dãma suka mallaka. To lalle ne sũkam ba waɗanda ake zargi ba ne"},{"SurahNumber":70,"VerseNumber":31,"Text":"To, duk wanda ya nẽmi abin da yake a bayan wannan, to, waɗancan sũ ne mãsu ƙetare iyãka"},{"SurahNumber":70,"VerseNumber":32,"Text":"Kuma da waɗannan da suke ga amãnõninsu da alkawarinsu mãsu tsarẽwa ne"},{"SurahNumber":70,"VerseNumber":33,"Text":"Kuma da waɗanda suke, ga shaidarsu, mãsu dãgẽwa ne"},{"SurahNumber":70,"VerseNumber":34,"Text":"Kuma waɗanda suke, a kan sallarsu, mãsu tsarẽwa ne"},{"SurahNumber":70,"VerseNumber":35,"Text":"Waɗannan, a cikin gidãjen Aljanna, waɗanda ake girmamãwa ne"},{"SurahNumber":70,"VerseNumber":36,"Text":"Mẽ yã sãmi waɗanda suka kãfirta, a wajenka, sunã gaugãwar (gudu)"},{"SurahNumber":70,"VerseNumber":37,"Text":"Daga jihar dãma, kuma daga jihar hagu, jama'a-jama'a"},{"SurahNumber":70,"VerseNumber":38,"Text":"Shin kõwane mutum daga cikinsu yana nẽman a shigar da shi a Aljannar ni'ima ne (ba da wani aiki ba)"},{"SurahNumber":70,"VerseNumber":39,"Text":"A'aha! Lalle Mũ, Mun halitta su, daga abin da suka sani"},{"SurahNumber":70,"VerseNumber":40,"Text":"Sabõda haka ba sai Na yi rantsuwa da Ubangijin wurãren ɓullõwar rãna da wurãren fãɗuwarta ba, lalle Mũ, Mãsu iyãwa ne"},{"SurahNumber":70,"VerseNumber":41,"Text":"Ga Mu musanya waɗanda suke mafi alhẽri, daga gare su. Kuma ba Mu kasance waɗanda ake rinjãya ba"},{"SurahNumber":70,"VerseNumber":42,"Text":"Sabõda haka ka bar su, su dulmuya, kuma su yi wãsã, har su haɗu da rãnarsu wadda ake yi musu alkawari (da ita)"},{"SurahNumber":70,"VerseNumber":43,"Text":"Rãnar da suke fitowa daga kaburbura da gaugãwa, kamar sũ, zuwa ga wata kafaffiyar (tuta), suke yin gaugãwa"},{"SurahNumber":70,"VerseNumber":44,"Text":"Maƙaskanta ga idanunsu, wani walakanci yana rufe su. wannan shi ne yinin da suka kasance ana yi musa alkawari (a kansa)"}]}