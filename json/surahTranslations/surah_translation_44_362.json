{"Id":362,"LanguageCodes":["te","tel"],"Name":"tel-muhammadazizurr","Author":"Muhammad Aziz Ur Rehman","Language":"Telugu","Description":"Telugu","Direction":"ltr","Source":"","Translations":[{"SurahNumber":44,"VerseNumber":1,"Text":"హా మీమ్‌"},{"SurahNumber":44,"VerseNumber":2,"Text":"స్పష్టమైన ఈ గ్రంథం తోడు"},{"SurahNumber":44,"VerseNumber":3,"Text":"నిశ్చయంగా మేము దీనిని శుభప్రదమైన రాత్రియందు అవతరింపజేశాము. నిస్సందేహంగా మేము హెచ్చరిక చేసేవాళ్ళము"},{"SurahNumber":44,"VerseNumber":4,"Text":"ఆ రాత్రియందే కీలకమైన ప్రతి ఉత్తర్వూ జారీ చేయబడుతుంది"},{"SurahNumber":44,"VerseNumber":5,"Text":"మా వద్ద నుండే ఆజ్ఞ రూపంలో! (ప్రవక్తలను) పంపేది కూడా మేమే"},{"SurahNumber":44,"VerseNumber":6,"Text":"నీ ప్రభువు దయానుగ్రహం వల్ల. ఆయన సర్వం వినేవాడు, సర్వం తెలిసినవాడు"},{"SurahNumber":44,"VerseNumber":7,"Text":"మీరు గనక నమ్మగలిగితే ఆయనే భూమ్యాకాశాలకు, వాటి మధ్యనున్న సమస్తానికీ ప్రభువు"},{"SurahNumber":44,"VerseNumber":8,"Text":"ఆయన తప్ప మరో ఆరాధ్య దైవం లేడు. ఆయనే బ్రతికిస్తున్నాడు, ఆయనే చంపుతున్నాడు. ఆయనే మీ ప్రభువు, పూర్వీకులైన మీ తాతముత్తాతలకు కూడా (ఆయనే) ప్రభువు"},{"SurahNumber":44,"VerseNumber":9,"Text":"అది కాదు, వారు సంశయానికి లోనై, ఆడుకుంటున్నారు"},{"SurahNumber":44,"VerseNumber":10,"Text":"కనుక నువ్వు, ఆకాశం స్పష్టమయిన పొగను తీసుకువచ్చే రోజు కోసం ఎదురు చూడు"},{"SurahNumber":44,"VerseNumber":11,"Text":"అది మనుషుల్ని ముట్టడిస్తుంది. అదొక వ్యధాభరితమైన శిక్ష"},{"SurahNumber":44,"VerseNumber":12,"Text":"(అప్పుడు వారు) “మా ప్రభూ! ఈ విపత్తును మా నుండి దూరం చేయి. మేము నిజంగానే విశ్వసిస్తాము” (అని ప్రాధేయపడతారు)"},{"SurahNumber":44,"VerseNumber":13,"Text":"ఉపదేశం ఇప్పుడు వారికి ఎలా లాభదాయకం అవుతుంది? – అన్నీ విడమరచి చెప్పే ప్రవక్త వారి వద్దకు (ఎప్పుడో) వచ్చేశాడు"},{"SurahNumber":44,"VerseNumber":14,"Text":"అయినా వాళ్లు అతన్నుండి ముఖం త్రిప్పుకున్నారు. “ఇతను (ఇతరుల చేత మాటలు) నేర్పబడిన పిచ్చివానిలా ఉన్నాడు” అని అన్నారు"},{"SurahNumber":44,"VerseNumber":15,"Text":"మేము ఈ విపత్తును కొద్దిగా తొలగిస్తాము. (కాని ఏం లాభం?) మీరు మళ్లీ యధాస్థితి (అవిశ్వాస స్థితి)కి వస్తారు"},{"SurahNumber":44,"VerseNumber":16,"Text":"ఏ రోజున మేము మిమ్మల్ని చాలా గట్టిగా పట్టుకుంటామో (ఆ రోజు) మీపై తప్పకుండా ప్రతీకారం తీర్చుకుంటాము"},{"SurahNumber":44,"VerseNumber":17,"Text":"వీరికి పూర్వం ఫిరౌన్‌ జాతి వారిని (కూడా) మేము పరీక్షించాము. వాళ్ల దగ్గరకు గౌరవనీయుడైన ప్రవక్త వచ్చాడు"},{"SurahNumber":44,"VerseNumber":18,"Text":"(అతనిలా అన్నాడు): “దైవదాసులను నాకప్పగించండి. నేను మీ వద్దకు పంపబడిన నమ్మకస్థుణ్ణి అయిన ప్రవక్తను"},{"SurahNumber":44,"VerseNumber":19,"Text":"“మీరు అల్లాహ్‌ ముందు తలబిరుసుతనం ప్రదర్శించకండి. నేను మీ వద్దకు స్పష్టమైన ప్రమాణం తీసుకువచ్చాను"},{"SurahNumber":44,"VerseNumber":20,"Text":"“మీరు రాళ్లు రువ్వి నన్ను చంపే ప్రయత్నం నుంచి నా ప్రభువూ, మీ ప్రభువూ అయిన అల్లాహ్‌ను నేను శరణు వేడుతున్నాను"},{"SurahNumber":44,"VerseNumber":21,"Text":"“ఒకవేళ మీకు నాపై నమ్మకం లేకపోతే, నా నుండి వేరై పోండి.”"},{"SurahNumber":44,"VerseNumber":22,"Text":"(కాని ఎంత నచ్చజెప్పినా వారు వినకపోవటంతో) అతను, “(ఓ ప్రభూ!) ఈ జనులు పాపాత్ములు” అంటూ తన ప్రభువును ప్రార్థించాడు"},{"SurahNumber":44,"VerseNumber":23,"Text":"“సరే! రాత్రికి రాత్రే నువ్వు నా దాసులను తీసుకుని వెళ్ళిపో. ఖచ్చితంగా మీరు వెంబడించబడతారు"},{"SurahNumber":44,"VerseNumber":24,"Text":"“నువ్వు సముద్రాన్ని నిలిచి (చీలి) ఉన్న స్థితిలోనే వదలి వెళ్ళిపో. అయితే ఈ సైన్యం మాత్రం ముంచివేయబడుతుంది” (అని మేమతనికి సూచించాము)"},{"SurahNumber":44,"VerseNumber":25,"Text":"వారు ఎన్నో తోటలను, ఊటలను వదలిపోయారు"},{"SurahNumber":44,"VerseNumber":26,"Text":"మరెన్నో పచ్చని పొలాలను, చక్కని నిలయాలను"},{"SurahNumber":44,"VerseNumber":27,"Text":"ఇంకా తాము అనుభవిస్తూ ఉండే విలాసవంతమైన వస్తువులను కూడా (వదలిపోయారు)"},{"SurahNumber":44,"VerseNumber":28,"Text":"అంతా ఇట్టే అయిపోయింది. మేము మరో జాతి వారిని వాటన్నింటికీ వారసులుగా చేశాము"},{"SurahNumber":44,"VerseNumber":29,"Text":"వారి స్థితిపై నింగీ, నేలా రోదించలేదు. వారికి (కనీసం) గడువు కూడా లభించలేదు"},{"SurahNumber":44,"VerseNumber":30,"Text":"నిస్సందేహంగా మేమే ఇస్రాయీలు సంతతిని (అత్యంత) అవమానకరమైన శిక్ష (పీడన) నుంచి విడిపించాము"},{"SurahNumber":44,"VerseNumber":31,"Text":"ఫిరౌన్‌ తరఫున జరిగే (పీడన నుంచి)! నిశ్చయంగా వాడు మహా తలబిరుసు, బరితెగించిపోయినవాడు"},{"SurahNumber":44,"VerseNumber":32,"Text":"మేము జ్ఞానంతోనే వారికి (ఇస్రాయీలీయులకు) లోకవాసులపై ప్రాధాన్యతను వొసగాము"},{"SurahNumber":44,"VerseNumber":33,"Text":"ఇంకా, మేము వారికి స్పష్టమైన పరీక్ష గల సూచనలను ఇచ్చాము"},{"SurahNumber":44,"VerseNumber":34,"Text":"వాళ్లు (మక్కా తిరస్కారులు) ఇలా అంటున్నారు –"},{"SurahNumber":44,"VerseNumber":35,"Text":"“ఇక్కడ (ఈ ప్రపంచంలో) మాకు వచ్చే మొదటి మరణమే తప్ప మరొకటిలేదు. మళ్లీ మేము తిరిగి లేపబడటమనేది ఉండదు"},{"SurahNumber":44,"VerseNumber":36,"Text":"“ఒకవేళ మీరు చెప్పేదే నిజమైతే మా తాతముత్తాతలను (తిరిగి) తీసుకురండి!”"},{"SurahNumber":44,"VerseNumber":37,"Text":"ఏమిటి, వీళ్లు గొప్పవారా లేక ‘తుబ్బా’ జాతి వారు, వారికి పూర్వం గతించిన వారు గొప్పవారా? మేము వాళ్ళందరినీ అంత మొందించాము. ఎందుకంటే వాళ్లు పాపాత్ములుగా తయారయ్యారు"},{"SurahNumber":44,"VerseNumber":38,"Text":"మేము భూమ్యాకాశాలను, వాటి మధ్యనున్న వస్తువులను ఏదో తమాషాగా (ఆషామాషీగా) సృష్టించలేదు"},{"SurahNumber":44,"VerseNumber":39,"Text":"పైగా మేము వాటిని సత్య (ప్రణాళికా) బద్ధంగానే సృజించాము. కాని వారిలో చాలామందికి తెలీదు"},{"SurahNumber":44,"VerseNumber":40,"Text":"నిశ్చయంగా తీర్పుదినం, వారందరి కోసం నిర్ణయించబడిన ఒక (వాగ్దాన) సమయం"},{"SurahNumber":44,"VerseNumber":41,"Text":"ఆ రోజు ఏ స్నేహితుడూ మరో స్నేహితునికి ఏ కాస్త కూడా పనికిరాడు. మరి వారికెలాంటి సహాయం కూడా లభించదు"},{"SurahNumber":44,"VerseNumber":42,"Text":"కాని అల్లాహ్‌ ఎవరినయినా కనికరిస్తే అది వేరే విషయం. నిశ్చయంగా ఆయన సర్వాధిక్యుడు, దయాశీలి"},{"SurahNumber":44,"VerseNumber":43,"Text":"నిశ్చయంగా జెముడు వృక్షం (జఖ్ఖూమ్‌ చెట్టు)"},{"SurahNumber":44,"VerseNumber":44,"Text":"పాపాత్ముల ఆహారంగా ఉంటుంది"},{"SurahNumber":44,"VerseNumber":45,"Text":"అది నూనె గసి లాగా ఉంటుంది. కడుపులోకి పోయి ఉడుకుతూ ఉంటుంది"},{"SurahNumber":44,"VerseNumber":46,"Text":"సలసలా కాగే నీరు మాదిరిగా ఉడుకుతూ ఉంటుంది"},{"SurahNumber":44,"VerseNumber":47,"Text":"“వాడ్ని పట్టుకోండి. ఈడ్చుకుంటూ పోయి నరకాగ్ని నడి బొడ్డున పడవెయ్యండి.”"},{"SurahNumber":44,"VerseNumber":48,"Text":"“పిదప అతని నెత్తి మీద సలసలా కాగే నీరును – శిక్షగా – కుమ్మరించండి” (అని కేక వేయబడుతుంది)"},{"SurahNumber":44,"VerseNumber":49,"Text":"రుచిచూడు! నువ్వు గొప్ప శక్తిమంతునిలా, మర్యాదస్తునిలా వుండే వాడివిగా"},{"SurahNumber":44,"VerseNumber":50,"Text":"దేనిపట్ల మీరు సందిగ్ధంలో పడ్డారో అది ఇదే (అని వారితో అనబడుతుంది)"},{"SurahNumber":44,"VerseNumber":51,"Text":"నిశ్చయంగా దైవభీతి పరాయణులు సురక్షిత (ప్రశాంత) స్థలంలో ఉంటారు"},{"SurahNumber":44,"VerseNumber":52,"Text":"ఉద్యానవనాల, చెలమల మధ్యన…"},{"SurahNumber":44,"VerseNumber":53,"Text":"పల్చటి సిల్కు వస్త్రాలను, దళసరి పట్టు వస్త్రాలను ధరించి ఎదురెదురుగా ఆసీనులై ఉంటారు"},{"SurahNumber":44,"VerseNumber":54,"Text":"(భక్తిపరాయణుల పట్ల) ఇలాగే వ్యవహరించబడుతుంది. (అంతేకాదు) పెద్ద పెద్ద కన్నులు గల (హూరు) అందగత్తెలతో మేము వారి వివాహం జరిపిస్తాము"},{"SurahNumber":44,"VerseNumber":55,"Text":"వారక్కడ నిక్షేపంగా (కూర్చొని) అన్నిరకాల పండ్లు ఫలాదులను తెప్పించుకుంటూ ఉంటారు"},{"SurahNumber":44,"VerseNumber":56,"Text":"మొదటిసారి వచ్చిన మరణం తప్ప, మరింకా వారు అక్కడ మరణం రుచి చూడటమనేదే ఉండదు. నరకాగ్ని శిక్ష నుండి అల్లాహ్‌ వారిని రక్షించాడు"},{"SurahNumber":44,"VerseNumber":57,"Text":"ఇది కేవలం నీ ప్రభువు కృప మాత్రమే. చాలా గొప్ప విజయమంటే ఇదే"},{"SurahNumber":44,"VerseNumber":58,"Text":"(ఓ ప్రవక్తా!) వారు ఉపదేశాన్ని గ్రహించేటందుకుగాను మేము దీనిని (ఈ ఖురానును) నీ భాషలో సులభతరం చేశాము"},{"SurahNumber":44,"VerseNumber":59,"Text":"కనుక నువ్వు కూడా నిరీక్షించు, వారు కూడా నిరీక్షిస్తున్నారు"}]}