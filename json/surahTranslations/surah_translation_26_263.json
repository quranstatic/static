{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":26,"VerseNumber":1,"Text":"၁။\tတာ၊ ဆင်၊ မီ(မ်)။"},{"SurahNumber":26,"VerseNumber":2,"Text":"၂။\tဤဂါထာတော်မြတ်များသည် ရှင်းလင်းစေသောကျမ်းတော်၏ နှုတ်ကပတ်တော်များတည်း။"},{"SurahNumber":26,"VerseNumber":3,"Text":"၃။\tအို--တမန်တော်မိုဟမ္မဒ်၊ သူတို့သည် မယုံကြည်သဖြင့် သင်သည် မိမိကိုယ်ကို မိမိနှိပ်စက်ကလူပြုချင်လုမတတ် ရှိနေတော့သည်။"},{"SurahNumber":26,"VerseNumber":4,"Text":"၄။\tငါအလိုတော်ရှိလျှင် အထက်ကောင်းကင်ဘုံမှ တစ်ခုတစ်ခုသောနိမိတ်လက္ခဏာအ့ံဖွယ်တော်ကို ၎င်းတို့အပေါ်သို့ ချပေးတော်မူလတ့ံ၊ ထိုအခါသူတို့၏ လည်ကုတ်များသည် ထိုနိမိတ်လက္ခဏာတော်ရှေ့မှောက်၌ ကိုင်းညွတ်လျက် နေကြလတ့ံ။"},{"SurahNumber":26,"VerseNumber":5,"Text":"၅။\tမဟာကရုဏာတော်အရှင်အထံတော်မှ သူတို့ထံသို့ ကျမ်းတော်သစ်ကျရောက်လာသည့်အခါတိုင်း မိစ္ဆာမိုက် တို့သည် ကျမ်းတော်မှ လှည့်သွားကြ၏။"},{"SurahNumber":26,"VerseNumber":6,"Text":"၆။\tယခုလည်းသူတို့သည် သစ္စာတရားတော်ကို လက်မခံငြင်းပယ်ကြ၏၊ သို့သော်သူတို့ထံသို့ သူတို့ပျက်ရယ်ပြု ကြလေ့ရှိသောအမှုအခင်း၏ သတင်းသည် လာလတ့ံ။"},{"SurahNumber":26,"VerseNumber":7,"Text":"၇။\tသူတို့သည် ကမ္ဘာမြေပြင်ကို မကြည့်ရှုကြသလော၊ ငါသည် မြေ၌ အထူးထူးသောဥမျိုး၊ ပွင့်မျိုး၊ သီးမျိုးစုံတို့ကို အဘယ်မျှလောက်များပြားစွာပေါက်ရောက်စေတော်မူသည်ကို မြင်ကြသည်မဟုတ်လော။"},{"SurahNumber":26,"VerseNumber":8,"Text":"၈။\tမှတ်သားကြလော့၊ ဤအဖြစ်အပျက်တွင် နိမိတ်လက္ခဏာအ့ံဖွယ်တော်တစ်ခုအမှန်ပါရှိ၏၊ သို့ပါလျက်သူတို့အနက် များလှစွာသောသူတို့ကား မယုံကြည်သူများဖြစ်ကြ၏။"},{"SurahNumber":26,"VerseNumber":9,"Text":"၉။\tမှတ်သားလော့၊ သင်၏အသက်သခင်ကျေးဇူးရှင်သည် အနန္တတန်ခိုးတော်အရှင်၊ အနန္တကောင်းကြီးမင်္ဂလာတော် သခင်ဖြစ်တော်မူ၏။"},{"SurahNumber":26,"VerseNumber":10,"Text":"၁ဝ၊၁၁။\tသင်၏အသက်သခင်ကျေးဇူးရှင်က အို--တမန်တော်မူစာ၊ သင်သည် ပြစ်မှုကျူးလွန်နေသောဖွာရောမင်း၏ လူများထံသို့ သွားလော့ဟု ဗျာဒိတ်တော်နှင့်ခေါ်တော်မူ၏၊ ထိုသူတို့သည် မကောင်းမှုကို တားဆီးကြမည် မဟုတ်လော။"},{"SurahNumber":26,"VerseNumber":11,"Text":"၁ဝ၊၁၁။\tသင်၏အသက်သခင်ကျေးဇူးရှင်က အို--တမန်တော်မူစာ၊ သင်သည် ပြစ်မှုကျူးလွန်နေသောဖွာရောမင်း၏ လူများထံသို့ သွားလော့ဟု ဗျာဒိတ်တော်နှင့်ခေါ်တော်မူ၏၊ ထိုသူတို့သည် မကောင်းမှုကို တားဆီးကြမည် မဟုတ်လော။"},{"SurahNumber":26,"VerseNumber":12,"Text":"၁၂။\tတမန်တော်မူစာက ဤသို့တင်လျှောက်၏၊ အို--အကျွနု်ပ်၏ အရှင်သခင် သူတို့သည် အကျွနု်ပ်အား မယုံကြည် ငြင်းဆန်မည်ကို ကြောက်ပါ၏။"},{"SurahNumber":26,"VerseNumber":13,"Text":"၁၃။\tအကျွန်ုပ်သည် စိတ်ကျပ်တည်းလှပါမည်၊ အကျွနု်ပ်၏ နှုတ်လျှာသည် ပြေလည်အောင်စကားချေတင်ပြောဆိုခြင်း မှာ စွမ်းနိုင်မဟုတ်ပါ၊ ထို့ကြောင့်အကျွနု်ပ်အစ်ကိုဟာရွန်ကို အကျွနု်ပ်အား ကူညီဖို့ရာ ထည့်တော်မူပါ။"},{"SurahNumber":26,"VerseNumber":14,"Text":"၁၄။\tအကျွန်ုပ်အပေါ်တွင် ထိုလူများနှင့်စပ်လျဉ်း၍ အမှုတစ်ခုရှိပါသည်၊ ထို့ကြောင့်သူတို့သည် အကျွနု်ပ်အား ဖမ်းဆီး၍ အဆုံးစီရင်မည်ကို ကြောက်ပါ၏။"},{"SurahNumber":26,"VerseNumber":15,"Text":"၁၅။\tအလ္လာဟ်အရှင်မြတ်က ယင်းသို့မဖြစ်စေရ၊ ထို့ကြောင့်သင်တို့ညီနောင်သည် ငါ၏နိမိတ်လက္ခဏာအ့ံဖွယ်တော် များနှင့် သွားကြလော့၊ မှတ်သားကြလော့၊ ငါသည် နားထောင်လျက် သင်တို့နှင့်အတူတကွရှိတော်မူမည်။"},{"SurahNumber":26,"VerseNumber":16,"Text":"၁၆၊၁၇။\tသင်တို့နှစ်ဦးသည် ဖွာရောမင်းရှိရာသို့ ကြွသွား၍ ဤသို့ဟောကြားလော့၊ အကျွနု်ပ်တို့သည် အနန္တစကြာဝဠာ တို့၏ အရှင်သခင်အထံတော်မှ အမှာဗျာဒိတ်တော်ကို ယူဆောင်လာကြ၏၊ အစ္စရာအီလ်အမျိုးသားတို့ကို ငါတို့နှင့်အတူ သွားခွင့်ပြုလော့ဟု ဗျာဒိတ်ပေးတော်မူ၏။"},{"SurahNumber":26,"VerseNumber":17,"Text":"၁၆၊၁၇။\tသင်တို့နှစ်ဦးသည် ဖွာရောမင်းရှိရာသို့ ကြွသွား၍ ဤသို့ဟောကြားလော့၊ အကျွနု်ပ်တို့သည် အနန္တစကြာဝဠာ တို့၏ အရှင်သခင်အထံတော်မှ အမှာဗျာဒိတ်တော်ကို ယူဆောင်လာကြ၏၊ အစ္စရာအီလ်အမျိုးသားတို့ကို ငါတို့နှင့်အတူ သွားခွင့်ပြုလော့ဟု ဗျာဒိတ်ပေးတော်မူ၏။"},{"SurahNumber":26,"VerseNumber":18,"Text":"၁၈။\tဖွာရောမင်းက တမန်တော်မူစာအား ငါတို့သည် သင့်ကို ငါတို့အထဲ ငယ်စဉ်တောင်ကျေး ကလေးဘဝက ကျွေးမွေးလာသည်မဟုတ်လော၊ သင်သည် ငါတို့နှင့်အတူတကွနှစ်ပေါင်းများစွာနေခဲ့၏။"},{"SurahNumber":26,"VerseNumber":19,"Text":"၁၉။\tအို--မူစာ၊ သင်အမှုအခင်းတစ်ခုကို ပြုကျင့်ခဲ့သည်ကို သင်ကောင်းစွာသိ၏၊ သင်သည် ကျေးဇူးကန်းသူတို့ ဘောင်တွင် ပါဝင်၏ဟု ပြော၏။"},{"SurahNumber":26,"VerseNumber":20,"Text":"၂ဝ။\tတမန်တော်မူစာက အကျွနု်ပ်သည် လမ်းလွဲသွားသူတို့အထဲ ပါဝင်စဉ်က ထိုအမှုကို ပြုမိပါသည်ဟု ပြန်ပြော၏။"},{"SurahNumber":26,"VerseNumber":21,"Text":"၂၁။\tထို့နောက်သင့်အား ကြောက်ရွံ့သဖြင့့် သင့်ထံမှ ထွက်ပြေး၏၊ အကျွနု်ပ်၏အသက်သခင်ကျေးဇူးရှင်သည် အကျွနု်ပ်အား ဗျာဒိတ်ပေးတော်မူ၏၊ အကျွနု်ပ်ကို မိမိစေလွှတ်တော်မူသောတမန်တော်များအနက် တစ်ပါး အဖြစ်ဖြင့် ခန့်ထားတော်မူ၏။"},{"SurahNumber":26,"VerseNumber":22,"Text":"၂၂။\tဤကျေးဇူးတော်ကြောင့် သင်သည် အကျွနု်ပ်အား ကဲ့ရဲ့အပြစ်တင်၏၊ သင်သည် အစ္စရာအီလ်လူမျိုးတို့ကို ကျွန်ဘဝသွင်း၍ နှိပ်စက်ညှင်းပန်း၏ဟု တမန်တော်မူစာက ဖွာရောမင်းအား ပြန်ပြော၏။"},{"SurahNumber":26,"VerseNumber":23,"Text":"၂၃။\tထိုမင်းက အနန္တစကြာဝဋ္ဌာတို့၏ အရှင်သခင်ဆိုသည်မှာ အဘယ်အရာဖြစ်သနည်း။"},{"SurahNumber":26,"VerseNumber":24,"Text":"၂၄။\tတမန်တော်က ကမ္ဘာမြေပြင်မိုးကောင်းကင်နှင့် မိုးမြေစပ်ကြားရှိရှိသမျှတို့၏ အရှင်သခင်ဖြစ်တော်မူ၏၊ သင် ယုံကြည်လျှင် ကောင်းပေစွ။"},{"SurahNumber":26,"VerseNumber":25,"Text":"၂၅။\tထိုအခါဖွာရောမင်းက သူ၏မှုးမတ်တို့အား လှည့်၍ သင်တို့မကြားကြဘူးလားဟု ဆို၏။"},{"SurahNumber":26,"VerseNumber":26,"Text":"၂၆။\tတဖန်တမန်တော်မူစာက ထိုအရှင်မြတ်သည် သင်တို့၏အရှင်သခင်နှင့် သင်တို့၏မိဘဘိုးဘွားတို့၏ အသက် သခင်ကျေးဇူးရှင်ဖြစ်တော်မူ၏။"},{"SurahNumber":26,"VerseNumber":27,"Text":"၂၇။\tထိုအခါဖွာရောမင်းက သူ၏မှုးမတ်တို့အား မှတ်သားကြလော့၊ သင်တို့ထံသို့ စေလွှတ်တော်မူသောသင်တို့၏ တမန်တော်သည် သူရူးသူနှမ်းအစစ်ဖြစ်၏ဟု ဆို၏။"},{"SurahNumber":26,"VerseNumber":28,"Text":"၂၈။\tတဖန်တမန်တော်မူစာက ထိုအရှင်မြတ်သည် အရှေ့မျက်နှာစွန်း၊ အနောက်မျက်နှာစွန်းနှင့် ထိုမျက်နှာစွန်း စပ်ကြား ရှိသမျှတို့၏အသက်သခင်ကျေးဇူးရှင်ဖြစ်တော်မူ၏၊ သင်နားလည်လျှင် ကောင်းလေစွဟု ဟောပြော၏။"},{"SurahNumber":26,"VerseNumber":29,"Text":"၂၉။\tထိုအခါဖွာရောမင်းက အို--မူစာ၊ သင်သည် ငါမှတပါး အခြားဘုရားကို ခဝပ်ကိုးကွယ်လျှင် ငါသည် သင့်ကို အကျဉ်းသားတို့အထဲ၌ မုချထားမည်ဟု ကျိန်းမောင်း၏။"},{"SurahNumber":26,"VerseNumber":30,"Text":"၃ဝ။\tသို့သော်တမန်တော်မူစာက အကျွနု်ပ်သည် သင့်အား ထင်ရှားပေါ်လွင်သောအရာတစ်ခုပြသော်လည်း ယင်းသို့ ပြုမည်လောဟု မေး၏။"},{"SurahNumber":26,"VerseNumber":31,"Text":"၃၁။\tထိုအခါဖွာရောမင်းက အို--မူစာ၊ သင်အမှန်ကို ဆိုလျှင် သင်ပြောသောအရာကို ပြလော့ဟု ဆို၏။"},{"SurahNumber":26,"VerseNumber":32,"Text":"၃၂။\tထို့ကြောင့်တမန်တော်မူစာသည် မိမိ၏ လှံတံတောင်ဝှေးကို ပစ်ချလိုက်၏၊ ထိုအခါထိုလှံတန်တောင်ဝှေးသည် မြွေဖြစ်သွား၏။"},{"SurahNumber":26,"VerseNumber":33,"Text":"၃၃။\tထို့အပြင်တမန်တော်မူစာသည် မိမိလက်ကို ထုတ်ယူလိုက်ရာ လက်သည် ဆွတ်ဆွတ်ဖြူသွား၏။"},{"SurahNumber":26,"VerseNumber":34,"Text":"၃၄။\tထိုအခါဖွာရောမင်းသည် မိမိအပါးရှိ မှုးမတ်တို့အား ပြောဆိုသည်မှာ အို--အမတ်တို့၊ မူစာသည် ဝိဇ္ဇာအတတ်၌ တစ်ဘက်ကမ်းခတ်အောင် တတ်မြောက်သူတည်း။"},{"SurahNumber":26,"VerseNumber":35,"Text":"၃၅။\tအို--အမတ်တို့၊ ဤသူသည် မိမိ၏ ဝိဇ္ဇာအတတ်ပညာအားဖြင့် သင်တို့ငါတို့ကို မိမိတို့ပြည်မှ နှင်ထုတ်ရန် ကြံစည်၏၊ ယခုသင်တို့ ဘယ်အကြံကို ပေးကြမည်နည်းပြော၏။"},{"SurahNumber":26,"VerseNumber":36,"Text":"၃၆။\tအမတ်တို့က အရှင်မင်းကြီး၊ ဤမူစာနှင့် သူ၏အစ်ကိုအား အချိန်အနည်းငယ်ဆိုင်းင့ံထားတော်မူပါ၊ ထို့နောက် နိုင်ငံတော်အတွင်း မြို့ရွာအရပ်ရပ်သို့ ဆင့်ခေါ်သူများကို စေလွှတ်တော်မူပါ။"},{"SurahNumber":26,"VerseNumber":37,"Text":"၃၇။\tထိုဆင့်ခေါ်သူများသည် အရှင်မင်းကြီးထံသို့ ဝိဇ္ဇာဆရာတိုင်းကို ခေါ်ငင်လာရကြပါမည်ဟု ဆို၏။"},{"SurahNumber":26,"VerseNumber":38,"Text":"၃၈။\tထို့ကြောင့်ဝိဇ္ဇာဆရာတို့ကို ပညာပြိုင်ရန် နေ့ရက်ချိန်းချက်၍ သတ်မှတ်သောနေရာတွင် စုရုံးစည်းဝေးစေ၏။"},{"SurahNumber":26,"VerseNumber":39,"Text":"၃၉။\tထို့အပြင်တိုင်းသူပြည်သားတို့အား သင်တို့လည်း စုရုံးစည်းဝေးကြမည်လောဟု မောင်းခတ်မေးမြန်းစေ၏။"},{"SurahNumber":26,"VerseNumber":40,"Text":"၄ဝ။\tတိုင်းသူပြည်သားတို့က အကျွနု်ပ်တို့လည်း အစည်းအဝေးသို့ တက်ရောက်မည်။ ဝိဇ္ဇာဆရာတို့နိုင်လျှင် အကျွန်ုပ် တို့သည် သူတို့နောက်သို့ လိုက်လိုကြ၏ဟု ဆိုကြ၏။"},{"SurahNumber":26,"VerseNumber":41,"Text":"၄၁။\tထို့အပြင်ဝိဇ္ဇာဆရာတို့ရောက်လာကြသောအခါ သူတို့က ဖွာရောမင်းအား အကျွနု်ပ်တို့အောင်ပါလျှင် အကျွနု်ပ် တို့အား ဆုလာဘ်နှင့်အမှန်ချီးမြှင့်ပါမည်လောဟု လျှောက်ကြ၏။"},{"SurahNumber":26,"VerseNumber":42,"Text":"၄၂။\tထိုအခါမင်းကြီးက သင်တို့အမှန်အကန်ဆုရချေမည်၊ ထိုအခါသင်တို့သည် အမှန်ပင်ငါ့အား နီးကပ်စွာခစား ရမည်ဟု ပြန်ပြော၏။"},{"SurahNumber":26,"VerseNumber":43,"Text":"၄၃။\tတမန်တော်မူစာက ထိုဝိဇ္ဇာဆရာတို့အား သင်တို့ပစ်ချလိုသောအရာကို ပစ်ချလော့ဟု ဆို၏။"},{"SurahNumber":26,"VerseNumber":44,"Text":"၄၄။\tထိုအခါဝိဇ္ဇာဆရာတို့သည် မိမိတို့စွဲကိုင်သောလှံတံတောင်ဝှေးနှင့် ကြိုးခွေကြီးများကို ပစ်ချ၍ အကျွန်ုပ်တို့သည် ဖွာရောမင်း၏ ဘုန်းတော်ကြောင့် အမှန်အကန်နိုင်ရမည်သာတည်းဟု ဆိုကြ၏။"},{"SurahNumber":26,"VerseNumber":45,"Text":"၄၅။\tထို့နောက်တမနတော်မူစာသည် မိမိ၏ လှံတံကို ပစ်ချ၏၊ ထိုလှံတံသည် ဝိဇ္ဇာဆရာတို့ဥပါယ်တမည်ကြံစည် ပြုပြင်ထားသောအတတ်အလုံးကို တစ်စုတစ်စည်းတည်းဟပ်မျိုလိုက်ကုန်၏။"},{"SurahNumber":26,"VerseNumber":46,"Text":"၄၆။\tထိုအခါဝိဇ္ဇာဆရာတို့သည် ဝပ်တွားဦးချကြ၏။"},{"SurahNumber":26,"VerseNumber":47,"Text":"၄၇။\tသူတို့ပြောဆိုကြသည်မှာ အကျွနု်ပ်တို့သည် အနန္တစကြာဝဠာတို့၏ အသက်သခင်ကျေးဇူးရှင်အား ယုံကြည် ကြပါ၏။"},{"SurahNumber":26,"VerseNumber":48,"Text":"၄၈။\tထိုအရှင်သခင်သည် တမန်တော်မူစာနှင့် တမန်တော်ဟာရွန်တို့၏ အရှင်သခင်ဖြစ်တော်မူ၏။"},{"SurahNumber":26,"VerseNumber":49,"Text":"၄၉။\tထိုအခါဖွာရောမင်းက သင်တို့သည် ငါခွင့်ပေးတော်မမူခဲ့ပဲ သူ့အား လက်ခံယုံကြည်ကြသလော၊ အမှန်မှာ သူသည် သင်တို့အား ဝိဇ္ဇာအတတ်ပညာကို သင်ကြားပြသသောဆရာကြီးဖြစ်၏၊သို့သော်သင်တို့သည် မချွတ် ဧကန်အမှန်သိရစေမည်၊ မုချအမှန်သင်တို့၏ခြေလက်ကို ဝဲယာလွှဲဖြတ်၍ ကားတိုင်တင်ကာ သင်တို့အားလုံးကို ငါကွပ်မျက်တော်မူမည်ဟု ခြိမ်းခြောက်၏။"},{"SurahNumber":26,"VerseNumber":50,"Text":"၅ဝ။\tဝိဇ္ဇာဆရာတို့က ၎င်းသည် ဘေးဥပါဒ်မဟုတ်ပါ၊ အကြောင်းမူကား အကျွနု်ပ်တို့သည် မိမိတို့၏အသက်သခင် ကျေးဇူးရှင်ထံမှောက်သို့ ပြန်ရပါမည်သာတည်းဟု ပြန်ပြောကြ၏။"},{"SurahNumber":26,"VerseNumber":51,"Text":"၅၁။\tမှတ်သားကြလော့၊ အကျွနု်ပ်တို့သည် လူခပ်သိမ်းတို့ထက် ရှေးဦးစွာယုံကြည်သူများဖြစ်ကြသဖြင့် အကျွနု်ပ်တို့၏ အရှင်သခင်သည် အကျွနု်ပ်တို့၏ အပြစ်များကို လွှတ်တော်မူရန်ကိုသာ အကျွနု်ပ်တို့စိတ်အားသန်၏ဟု ဆက်လက်ပြောကြ၏။"},{"SurahNumber":26,"VerseNumber":52,"Text":"၅၂။\tထို့နောက်ငါသည် တမန်တော်မူစာအား ၎င်း၏စိတ်နှလုံးတွင် သင်တို့ကို လိုက်လံဖမ်းဆီးကြမည်ဖြစ်သောကြောင့် သင်သည် ငါ၏ကျေးကျွန်များကို ညဉ့်ချင်းတွင်းပင် တိတ်တဆိတ်ခေါ်ငင်သွားလော့ဟူသောဗျာဒိတ်ကို ထင်ရှား စေတော်မူ၏။"},{"SurahNumber":26,"VerseNumber":53,"Text":"၅၃။\tထိုအခါဖွာရောမင်းသည် အမြို့မြို့သို့ အခေါ်တော်များစေလွှတ်လေ၏။"},{"SurahNumber":26,"VerseNumber":54,"Text":"၅၄။\tထိုမင်းချင်းတို့က ဤအစ္စရာအီလ်လူမျိုးတို့ကား စစ်တပ်ကလေးသာဖြစ်၏။"},{"SurahNumber":26,"VerseNumber":55,"Text":"၅၅။\t၎င်းအပြင်ကြည့်ကြလော့၊ သူတို့သည် ငါတို့အား ရန်စကြ၏။"},{"SurahNumber":26,"VerseNumber":56,"Text":"၅၆။\tငါတို့မူကား အသင့်ရှိသောစစ်တပ်ကြီးဖြစ်ပေ၏ဟု ကြွေးကြော်ကြ၏။"},{"SurahNumber":26,"VerseNumber":57,"Text":"၅၇။\tငါသည် ဖွာရောမင်း၏ လူမျိုးများကို ဥယျာဉ်၊ ပန်းမာလ်၊ ရေကန်၊ ရေစမ်းတို့မှ ထုတ်ယူတော်မူ၏။"},{"SurahNumber":26,"VerseNumber":58,"Text":"၅၈။\tထို့အပြင်၎င်းတို့ကို ၎င်းတို့၏ပစ္စည်းဥစ္စာရတနာများစွာတို့နှင့် ကြီးကျယ်ခမ်းနားသောတိုက်တာအိမ်ယာတို့အတွင်း မှလည်း နှင်ထုတ်တော်မူ၏။"},{"SurahNumber":26,"VerseNumber":59,"Text":"၅၉။\tငါသည် ၎င်းတို့ကို ယင်းကဲ့သို့စီရင်တော်မူ၍ ၎င်းတို့၏စည်းစိမ်ချမ်းသာကို အစ္စရာအီလ်တို့အား အမွေခံစေ တော်မူ၏။"},{"SurahNumber":26,"VerseNumber":60,"Text":"၆ဝ။\tသူတို့သည် အစ္စရာအီလ်လူမျိုးတို့ကို အာရုံတက်မှီကြ၏။"},{"SurahNumber":26,"VerseNumber":61,"Text":"၆၁။\tထို့နောက်စစ်တပ်တော်ကြီးနှစ်တပ်သည် တစ်တပ်ကို တစ်တပ်ကို မြင်ရသောအခါ တမန်တော်မူစာ၏ လူများက ကြည့်ကြလော့၊ အကျွနု်ပ်တို့ကို အမှန်မိချေပြီဟု ပြောဆိုကြ၏။"},{"SurahNumber":26,"VerseNumber":62,"Text":"၆၂။\tတမန်တော်က ယင်းသို့မဟုတ်ချေ၊ အကြောင်းမူကားအကျွန်ုပ်၏ အရှင်သခင်သည် အကျွနု်ပ်နှင့်တကွ မုချ ရှိတော်မူ၏၊ အရှင်မြတ်သည် အကျွနု်ပ်အား ညွှန်ပြတော်မူမည်ဟု ဆို၏။"},{"SurahNumber":26,"VerseNumber":63,"Text":"၆၃။\tထိုအခါငါသည် တမန်တော်မူစာ၏ နှလုံးတွင် သင်သည် ပင်လယ်ကို သင်၏လှံတံဖြင့် ရိုက်လော့ဟူသော ဗျာဒိတ်ကို ထင်ရှားစေတော်မူ၏၊ ထိုသို့ရိုက်ခတ်သောအခါ ပင်လယ်သည် နှစ်ခြမ်းကွဲ၍ ကျယ်ပြန့်သော တောင်ကြီးတစ်ခုစီဖြစ်လာ၏။"},{"SurahNumber":26,"VerseNumber":64,"Text":"၆၄။\tထို့နောက်ငါသည် အခြားအသင်းသားများကို ထိုနေရာသို့ ချဉ်းကပ်စေတော်မူ၏။"},{"SurahNumber":26,"VerseNumber":65,"Text":"၆၅။\tငါသည် တမန်တော်မူစာနှင့်တကွ နောက်ပါအသင်းသားတို့ကို တစ်ယောက်မကျန်ကယ်ဆယ်တော်မူ၏။"},{"SurahNumber":26,"VerseNumber":66,"Text":"၆၆။\tသို့သော်အခြားအသင်းသားအားလုံးကို ရေနစ်သေစေတော်မူ၏။"},{"SurahNumber":26,"VerseNumber":67,"Text":"၆၇။\tမှတ်သားကြလော့၊ ဤအဖြစ်အပျက်တွင် နိမိတ်လက္ခဏာအ့ံဖွယ်အမှန်ပင်ပါရှိ၏၊ သို့ပါလျက်သူတို့အနက် အများအပြားတို့သည် ယုံကြည်သူများမဟုတ်ချေ။"},{"SurahNumber":26,"VerseNumber":68,"Text":"၆၈။\tအို--တမန်တော်၊ မှတ်သားလော့၊ သင်၏အသက်သခင်ကျေးဇူးရှင်သည် အနန္တတန်ခိုးတော်အရှင်၊ အနန္တ ကောင်းကြီးမင်္ဂလာတော်သခင်ဖြစ်တော်မူ၏။"},{"SurahNumber":26,"VerseNumber":69,"Text":"၆၉။\tအို--တမန်တော်၊ သူတို့အား တမန်တော်အေဗရာဟမ်၏ ပုံဝထ္ထုကို ဟောကြားလော့။"},{"SurahNumber":26,"VerseNumber":70,"Text":"၇ဝ။\tသူသည် သူ၏အဘနှင့် အမျိုးသားတို့အား သင်တို့သည် အဘယ်အရာကို ကိုးကွယ်ကြသနည်းဟု မေး၏။"},{"SurahNumber":26,"VerseNumber":71,"Text":"၇၁။\tသူတို့က ငါတို့သည် ဆင်းတုရုပ်ပွားကို ဝတ်ပြု၍ ထိုဆင်းတုများကို မပြတ်မလပ်ဆည်းကပ်ကြပြန်၏ဟု ပြန်ပြောကြ၏။"},{"SurahNumber":26,"VerseNumber":72,"Text":"၇၂။\tထိုအခါသူက သူတို့သည် သင်တို့ဆုတောင်းသည်ကို ကြားသလော။"},{"SurahNumber":26,"VerseNumber":73,"Text":"၇၃။\tသို့မဟုတ်သူတို့သည် သင်တို့အား အကျိုးပေးကြသလော၊ သို့မဟုတ်ဘေးဥပါဒ်ရောက်စေသလောဟု သူတို့အား မေး၏။"},{"SurahNumber":26,"VerseNumber":74,"Text":"၇၄။\tသူတို့က ယင်းသို့မဟုတ်ချေ၊ သို့သော်ငါတို့သည် မိဘဘိုဘွားတို့၊ ယင်းသို့ကိုးကွယ်နေသည်ကို တွေ့ကြ၏ဟု ဆိုကြ၏။"},{"SurahNumber":26,"VerseNumber":75,"Text":"၇၅၊၇၆။\tသင်တို့နှင့် သင်တို့ဘိုးဘွားတို့ ကိုးကွယ်ရာကို ကြည့်ရှုကြလော့။"},{"SurahNumber":26,"VerseNumber":76,"Text":"၇၅၊၇၆။\tသင်တို့နှင့် သင်တို့ဘိုးဘွားတို့ ကိုးကွယ်ရာကို ကြည့်ရှုကြလော့။"},{"SurahNumber":26,"VerseNumber":77,"Text":"၇၇။\tအနန္တစကြာဝဠာတို့၏ အသက်သခင်ကျေးဇူးရှင်မှတပါး အခြားသောကိုးကွယ်ရာတို့သည် အကျွနု်ပ်၏ ရန်သူ အစစ်အမှန်ဖြစ်သည်။"},{"SurahNumber":26,"VerseNumber":78,"Text":"၇၈။\tထုကျေးဇူးရှင်သည် ငါ့ကို ဖန်ဆင်းတော်မူ၏၊ လမ်းညွှန်တော်မူ၏။"},{"SurahNumber":26,"VerseNumber":79,"Text":"၇၉။\tထိုအရှင်သည် ငါ့အား စားဖို့ရာအစား၊ သောက်ဖို့ရာရေပေးသနားတော်မူ၏။"},{"SurahNumber":26,"VerseNumber":80,"Text":"၈ဝ။\tထိုအရှင်သည် ငါမနာကျန်းဖြစ်သောအခါ ဝေဒနာကင်းပျောက်ကျန်းမာခြင်းကို ပေးသနားတော်မူ၏။"},{"SurahNumber":26,"VerseNumber":81,"Text":"၈၁။\tထိုအရှင်သည် ငါ့ကို သေစေတော်မူ၍ တဖန်ပြန်ရှင်စေတော်မူမည်။"},{"SurahNumber":26,"VerseNumber":82,"Text":"၈၂။\tထိုအရှင်မြတ်သည် ငါ၏အပြစ်ကို တရားစီရင်တော်မူသောနေ့တော်ကြီး၌ ခွင့်လွှတ်တော်မူမည်ဟု ကြီးစွာ မျှော်ကိုး၏ဟု တမန်တော်အေဗရာဟမ်သည် ဟောပြော၏။"},{"SurahNumber":26,"VerseNumber":83,"Text":"၈၃။ ထို့နောက်သူသည် အလ္လာဟ်အရှင်မြတ်ကို ဤသို့ဆုတောင်း၏၊ အို--အကျွနု်ပ်၏အရှင်သခင် အကျွနု်ပ်အား ပညာအလင်းရောင်ကို ပေးသနားတော်မူပါ၊ အကျွနု်ပ်ကို သူတော်ကောင်းတို့နှင့် ပေါင်းသင်းပေးတော်မူပါ။"},{"SurahNumber":26,"VerseNumber":84,"Text":"၈၄။\tနောင်လာနောက်သားတို့ဘောင်တွင် အကျွနု်ပ်ကို ကောင်းမွန်စွာဖော်ထုတ်ပြတော်မူပါ။"},{"SurahNumber":26,"VerseNumber":85,"Text":"၈၅။\tအကျွနု်ပ်အား သုခနိဗ္ဗာန်ဥယျာဉ်တော်ကို အမွေခံစားရသူတို့အထဲတွင် အပါအဝင်ဖြစ်စေတော်မူပါ။"},{"SurahNumber":26,"VerseNumber":86,"Text":"၈၆။\tအကျွနု်ပ်၏ ဖခင်ကို အပြစ်လွှတ်တော်မူပါ၊ သူသည် အယူမှားများသူတို့အထဲမှ ဖြစ်ပါ၏။"},{"SurahNumber":26,"VerseNumber":87,"Text":"၈၇။\tလူသားအပေါင်းတို့ တဖန်ရှင်ပြန်ထမြောက်ရသော နေ့တော်ကြီးတွင် အကျွနု်ပ်ကို အရှက်တကွဲရှုံ့ချတော် မမူပါလင့်။"},{"SurahNumber":26,"VerseNumber":88,"Text":"၈၈။\tထိုနေ့တော်ကြီး၌ ဥစ္စာပစ္စည်းနှင့် သားသမီးတို့သည် အသုံးကြမည်မဟုတ်ပါ။"},{"SurahNumber":26,"VerseNumber":89,"Text":"၈၉။\tသို့ရာတွင်မည်သူမဆို အလ္လာဟ်အရှင်မြတ်အထံတော်သို့ သန့်ရှင်းဖြူစင်အပြစ်ကင်းသောစိတ်နှလုံးကောင်းကို ယူဆောင်လာနိုင်ပါမူ ထိုအရာသည် သာလွန်ကောင်းကျိုးပေးနိုင်ပါ၏ဟု ဆုတောင်း၏။"},{"SurahNumber":26,"VerseNumber":90,"Text":"၉ဝ။\tနိဗ္ဗာန်ဥယျာဉ်တော်အား ဒုစရိုက်မှုကို ရှောင်ကြဉ်သူတို့အတွက် နီးကပ်လာစေတော်မူလတ့ံ။"},{"SurahNumber":26,"VerseNumber":91,"Text":"၉၁။\tထို့အပြင်ပြစ်မှုကျူးလွန်သူတို့သည် အဝီစီငရဲကို မျက်ဝါးထင်ထင်မြင်ကြရလတ့ံ။"},{"SurahNumber":26,"VerseNumber":92,"Text":"၉၂၊၉၃။\tထိုသူမိုက်တို့အား အလ္လာဟ်အရှင်မြတ်မှတပါး သင်တို့ဦးညွတ်ဝတ်ပြုလေ့ရှိသောဘုရားတုတို့သည် အဘယ်မှာ ရှိကြသနည်း၊ သူတို့သည် သင်တို့အား စောင်မနိုင်ကြသလော၊ သို့မဟုတ်သူတို့သည် မိမိကိုယ်ကိုမိမိ ထောက်ပ့ံ နိုင်ကြသလောဟု မေးတော်မူလတ့ံ။"},{"SurahNumber":26,"VerseNumber":93,"Text":"၉၂၊၉၃။\tထိုသူမိုက်တို့အား အလ္လာဟ်အရှင်မြတ်မှတပါး သင်တို့ဦးညွတ်ဝတ်ပြုလေ့ရှိသောဘုရားတုတို့သည် အဘယ်မှာ ရှိကြသနည်း၊ သူတို့သည် သင်တို့အား စောင်မနိုင်ကြသလော၊ သို့မဟုတ်သူတို့သည် မိမိကိုယ်ကိုမိမိ ထောက်ပ့ံ နိုင်ကြသလောဟု မေးတော်မူလတ့ံ။"},{"SurahNumber":26,"VerseNumber":94,"Text":"၉၄၊၉၅။\tထိုအခါသူတို့အား ငရဲထဲသို့ ပစ်ချလတ့ံ၊ သူတို့ကို လှည့်စားသူများ၊ အီဗလစ်၏ စစ်သည်တော်များအားလုံးကို တစ်ယောက်မကျန်ငရဲထဲသို့ ပစ်သွင်းလတ့ံ။"},{"SurahNumber":26,"VerseNumber":95,"Text":"၉၄၊၉၅။\tထိုအခါသူတို့အား ငရဲထဲသို့ ပစ်ချလတ့ံ၊ သူတို့ကို လှည့်စားသူများ၊ အီဗလစ်၏ စစ်သည်တော်များအားလုံးကို တစ်ယောက်မကျန်ငရဲထဲသို့ ပစ်သွင်းလတ့ံ။"},{"SurahNumber":26,"VerseNumber":96,"Text":"၉၆။\tငရဲအတွင်းသူတို့အချင်းချင်း အငြင်းဖြစ်ပွားနေသောအခါ သူတို့ပြောဆိုကြသည်မှာ။"},{"SurahNumber":26,"VerseNumber":97,"Text":"၉၇။\tငါတို့သည် အလ္လာဟ်အရှင်မြတ်ကို တိုင်တည်၍ဆိုကြပါ၏၊ ငါတို့သည် အမှား၌ မုချရှိကြသည်။"},{"SurahNumber":26,"VerseNumber":98,"Text":"၉၈။\tငါတို့သည် သင်တို့ကို အနန္တစကြာဝဠာတို့၏ အရှင်သခင်နှင့်တန်းတူထား၍ ကိုးကွယ်ခြင်းသည် မှားလေစွ။"},{"SurahNumber":26,"VerseNumber":99,"Text":"၉၉။ အပြစ်ရှိသူများသာ ငါတို့အား လမ်းမှားသို့ သွေးဆောင်ကြလေ၏။"},{"SurahNumber":26,"VerseNumber":100,"Text":"၁ဝဝ။\tယခုမှာမူငါတို့မှာ တောင်းပန်ကယ်ဆယ်မည့်သူများမရှိချေ။"},{"SurahNumber":26,"VerseNumber":101,"Text":"၁ဝ၁။\tသို့မဟုတ်ခင်မင်သောအဆွေခင်ပွန်းများလည်းမရှိချေ။"},{"SurahNumber":26,"VerseNumber":102,"Text":"၁ဝ၂။\tငါတို့သည် ယုံကြည်သူတို့အထဲမှဖြစ်အောင် ကမ္ဘာမြေကြီးသို့ တစ်ခေါက်ပြန်ကြရလျှင် တော်သေး၏ဟု ပြောဆို ကြလတ့ံ။"},{"SurahNumber":26,"VerseNumber":103,"Text":"၁ဝ၃။\tမှတ်သားကြလော့၊ ဤအဖြစ်အပျက်တွင် နိမိတ်လက္ခဏာတော်ပါရှိ၏၊ သို့သော်သူတို့အနက် အမြောက်အများသောသူတို့သည် ယုံကြည်သူများမဟုတ်ချေ။"},{"SurahNumber":26,"VerseNumber":104,"Text":"၁ဝ၄။\tမှတ်သားလော့၊ သင်၏အသက်သခင်ကျေးဇူးရှင်သည် အနန္တတန်ခိုးတော်အရှင် အနန္တကောင်းကြီးမင်္ဂလာတော် သခင်ဧကန်ဖြစ်တော်မူ၏။"},{"SurahNumber":26,"VerseNumber":105,"Text":"၁ဝ၅။\tတမန်တော်နူဟို၏လူများသည် အလ္လာဟ်အရှင်မြတ်၏ တမန်တော်တို့ကို မယုံကြည်ကြချေ။"},{"SurahNumber":26,"VerseNumber":106,"Text":"၁ဝ၆။\tသူတို့၏အမျိုးသားတမန်တော်နူဟိုက ဤသို့ဟောပြော၏၊ အချင်းတို့၊ သင်တို့သည် ဒုစရိုက်မကောင်းမှုကို ရှောင်ကြဉ်ကြမည်မဟုတ်လော။"},{"SurahNumber":26,"VerseNumber":107,"Text":"၁ဝ၇။\tမှတ်သားကြလော့၊ ငါသည် သင်တို့အတွက် သစ္စာရှိသောတမန်တော်ဖြစ်၏။"},{"SurahNumber":26,"VerseNumber":108,"Text":"၁ဝ၈။\tထို့ကြောင့်သင်တို့သည် အရှင်မြတ်၏ဝတ်တော်ကို ကျေကုန်အောင် ပြုကြလော့၊ ငါ့ကို နားထောင်ကြလော့။"},{"SurahNumber":26,"VerseNumber":109,"Text":"၁ဝ၉။\tထို့အပြင်ငါသည် သင်တို့ထံမှ တရားဟောခတစ်ပြားတစ်ချပ်မှ မတောင်းချေ၊ ငါ့အဖိုးအခသည် အနန္တစကြာဝဠာ များ၏ အရှင်သခင်နှင့်သာသက်ဆိုင်၏။"},{"SurahNumber":26,"VerseNumber":110,"Text":"၁၁ဝ။\tထို့ကြောင့်သင်တို့သည် အရှင်မြတ်၏ဝတ်တော်ကို ကျေကုန်အောင်ပြုကြလော့၊ ငါ့စကားကို နားထောင်ကြလော့။"},{"SurahNumber":26,"VerseNumber":111,"Text":"၁၁၁။\tသူတို့က အို--နူဟို၊ အောက်ဆုံးအလွှာသားလူနုံချာတို့သည် သင့်ကို ယုံကြည်မြတ်နိုးသောကြောင့် ငါတို့လည်း သင့်ကို ယုံရမှာလောဟု ဆိုကြ၏။"},{"SurahNumber":26,"VerseNumber":112,"Text":"၁၁၂။\tတမန်တော်နူဟိုက သူတို့သည် အဘယ်အမှုအခင်းများကို ပြုကျင့်နေသည်ကို ငါအသို့သိမည်နည်း။"},{"SurahNumber":26,"VerseNumber":113,"Text":"၁၁၃။\tမှတ်သားကြလော့၊ သူတို့ကို စစ်ကြောစီရင်သည့်အလုပ်မှာ ငါ၏အသက်သခင်ကျေးဇူးရှင်နှင့်သာသက်ဆိုင်၏၊ သင်တို့သိလျှင် တော်လေစွ။"},{"SurahNumber":26,"VerseNumber":114,"Text":"၁၁၄။\tထို့အပြင်ငါသည် ယုံကြည်သူတို့အား တွန်းလှန်နှင်ထုတ်ဖို့ရာမဟုတ်ချေ။"},{"SurahNumber":26,"VerseNumber":115,"Text":"၁၁၅။\tငါသည် သတိပေးသူရိုးရိုးသာတည်း။"},{"SurahNumber":26,"VerseNumber":116,"Text":"၁၁၆။\tထိုသူတို့က အို--နူဟို၊ သင်သည် မရပ်တန့်လျှင် သင်သည် ကျောက်ခဲနှင့်ပစ်သတ်ခြင်းခံရသူတို့တွင် အပါအဝင် ဖြစ်လတ့ံဟု ဆိုကြ၏။"},{"SurahNumber":26,"VerseNumber":117,"Text":"၁၁၇။\tထိုအခါသူက အို--ကျွနု်ပ်၏အရှင်သခင်၊ အကျွနု်ပ်၏လူတို့သည် အကျွနု်ပ်ကို ငြင်းပယ်ကြပါ၏။"},{"SurahNumber":26,"VerseNumber":118,"Text":"၁၁၈။\tထို့ကြောင့်အရှင်သည် အကျွနု်ပ်တို့အလယ်ကြားတွင် စီရင်ဆုံးဖြတ်တော်မူပါ၊ ပြတ်သားစွာဆုံးဖြတ်တော်မူပါ၊ အကျွနု်ပ်၊ အကျွနု်ပ်နှင့်အတူတကွရှိသောယုံကြည်သူတို့ကို ကယ်နှုတ်တော်မူပါဟု အလ္လာဟ်အရှင်မြတ်ထံ ဆုတောင်း၏။"},{"SurahNumber":26,"VerseNumber":119,"Text":"၁၁၉။\tငါအရှင်မြတ်သည် တမန်တော်နူဟိုနှင့် သူနှင့်အတူနေသူတို့ကို သင်္ဘောတွင်တင်၍ ကယ်ဆယ်တော်မူ၏။"},{"SurahNumber":26,"VerseNumber":120,"Text":"၁၂ဝ။\tထို့နောက်အခြားသူများကို ရေတွင် နစ်မြုပ်သေစေတော်မူ၏။"},{"SurahNumber":26,"VerseNumber":121,"Text":"၁၂၁။\tမှတ်သားကြလော့၊ ဤအဖြစ်အပျက်များတွင် နိမိတ်လက္ခဏာအထူးအမှန်ပင်ပါရှိ၏၊ သို့သော်သူတို့အနက်များလှ စွာသောသူများသည် ယုံကြည်သူများမဟုတ်ချေ။"},{"SurahNumber":26,"VerseNumber":122,"Text":"၁၂၂။\tမှတ်သားလော့၊ သင်၏အရှင်သခင်သည် အနန္တတန်ခိုးတော်အရှင်၊ အနန္တကောင်းကြီးမင်္ဂလာတော်သခင်အမှန်ဖြစ် တော်မူ၏။"},{"SurahNumber":26,"VerseNumber":123,"Text":"၁၂၃။\tအာဒ်လူမျိုးသည် အလ္လာဟ်အရှင်မြတ်၏ တမန်တော်များကို ငြင်းဆန်ကြ၏။"},{"SurahNumber":26,"VerseNumber":124,"Text":"၁၂၄။\tသူတို့၏သားချင်းဖြစ်သော တမန်တော်ဟုဒ်က သူတို့အား ဤသို့ဟောကြား၏၊ သင်တို့သည် ဒုစရိုက်မကောင်းမှု ကို ဖယ်ရှားကြမည်မဟုတ်လော။"},{"SurahNumber":26,"VerseNumber":125,"Text":"၁၂၅။\tမှတ်သားကြလော့၊ ငါသည် သင်တို့အတွက် သစ္စာရှိသောတမန်တော်ဖြစ်၏။"},{"SurahNumber":26,"VerseNumber":126,"Text":"၁၂၆။\tထို့ကြောင့်သင်တို့သည် အရှင်မြတ်၏ဝတ်တော်ကို ကြေကုန်အောင် ပြုကြလော့၊ ငါ့ကို နားထောင်ကြလော့။"},{"SurahNumber":26,"VerseNumber":127,"Text":"၁၂၇။\tထို့အပြင်ငါသည် သင်တို့ထံမှ တရားဟောကြေးတစ်ပြားတစ်ချပ်မှ မတောင်းချေ၊ ငါ၏ အဖိုးအခသည် အနန္တ စကြာဝဠာတို့၏ အရှင်သခင်နှင့်သာ သက်ဆိုင်သည်။"},{"SurahNumber":26,"VerseNumber":128,"Text":"၁၂၈။\tသင်တို့သည် မြေမြင့်ရာတောင်ကုန်းစသည်တို့အပေါ်၌ အကျိုးမဲ့ပျော်ရွှင်မှုအတွက် အဆောက်အဦးကြီးများကို တည်ဆောက်ကြသလော။"},{"SurahNumber":26,"VerseNumber":129,"Text":"၁၂၉။\tထို့အပြင်သင်တို့သည် ထာဝရတည်မြဲကောင်းတည်မြဲစိမ့်သောငှာ ခတပ်ကြီများရှာဖွေကြသလော။"},{"SurahNumber":26,"VerseNumber":130,"Text":"၁၃ဝ။\tထို့အပြင်အကယ်၍သင်တို့သည် အာဏာအားဖြင့် ဖမ်းဆီးသောအခါ သက်ဦးဆံပိုင်အာဏာရှင်ကဲ့သို့ ပြုကျင့် ကြသလော။"},{"SurahNumber":26,"VerseNumber":131,"Text":"၁၃၁။\tသင်တို့သည် အလ္လာဟ်အရှင်မြတ်၏ ဝတ်တော်ကို ကြေကုန်အောင်ပြု၍ ငါ့ကို နားထောင်ကြလော့။"},{"SurahNumber":26,"VerseNumber":132,"Text":"၁၃၂။\tသင်တို့ကို သင်တို့သိသောစည်းစိမ်ဥစ္စာအားဖြင့် ချီးမြှောက်တော်မူသောအရှင်မြတ်၏ ဝတ်တော်ကို ကြေကုန် အောင် ပြုကြလော့။"},{"SurahNumber":26,"VerseNumber":133,"Text":"၁၃၃။\tအရှင်မြတ်သည် သင်တို့အား ခြေလေးချောင်းတိရိစ္ဆာန်များ၊ သားသမီးများတို့နှင့်။"},{"SurahNumber":26,"VerseNumber":134,"Text":"၁၃၄။\tဥယျာဉ်ပန်းမာလ်အမျိုးမျိုး၊ စိမ့်စမ်းရေတွင်းရေကန်များနှင့် ချီးမြှင့်တော်မူ၏။"},{"SurahNumber":26,"VerseNumber":135,"Text":"၁၃၅။\tမှတ်သားကြလော့၊ အလွန်ကြောက်မက်ဖွယ်ကောင်းသောနေ့တော်ကြီး၏ လက်စားချေမှုကို ငါသည် သင့်အတွက် ကြောက်ရွံ့လှ၏။"},{"SurahNumber":26,"VerseNumber":136,"Text":"၁၃၆။\tထိုသူတို့က သင်သည် အကျွနု်ပ်တို့အတွက် တရားဟောသည်ဖြစ်စေ၊ မဟောသည်ဖြစ်စေ အကျိုးမထူးတော့ချေ။"},{"SurahNumber":26,"VerseNumber":137,"Text":"၁၃၇။\tဤတရားသည် ရှေးလူဟောင်းတို့၏ ပုံပြင်ဝထ္ထုသာဖြစ်၏။"},{"SurahNumber":26,"VerseNumber":138,"Text":"၁၃၈။\tထို့ကြောင့်ငါတို့သည် အပြစ်ဒဏ်ထိမည်မဟုတ်ချေ။"},{"SurahNumber":26,"VerseNumber":139,"Text":"၁၃၉။\tထိုသူတို့သည် သူ့ကို ငြင်းဆန်ကြ၏၊ ထို့ကြောင့်ငါသည် သူတို့အား သုတ်သင်ရှင်းလင်းတော်မူ၏၊ မှတ်သား ကြလော့၊ ဤအကြောင်းအရာများတွင် နိမိတ်လက္ခဏာထူးအမှန်ပါရှိ၏၊ သို့သော်သူတို့အနက်များပြားလှသော သူတို့သည် ယုံကြည်သူများမဟုတ်ကြချေ။"},{"SurahNumber":26,"VerseNumber":140,"Text":"၁၄ဝ။\tမှတ်သားလော့၊ သင်၏အရှင်သခင်သည် အနန္တတန်ခိုးတော်ရှင်၊ အနန္တကောင်းကြီးမင်္ဂလာတော်သခင်အမှန် ဖြစ်တော်မူ၏။"},{"SurahNumber":26,"VerseNumber":141,"Text":"၁၄၁။\tဆမုဒ်လူမျိုးတို့သည် အလ္လာဟ်အရှင်မြတ်၏ တမန်တော်များကို ငြင်းပယ်ကြ၏။"},{"SurahNumber":26,"VerseNumber":142,"Text":"၁၄၂။\tသူတို့သားချင်းတမန်တော်ဆွာလေ(ဟ်)သည် သူတို့အား ဤသို့ဟောကြား၏၊ ဟယ်-အချင်းတို့၊ သင်တို့သည် ဒုစရိုက်အပြစ်များကို ရှောင်ရှားကာဆီးမည်မဟုတ်လော။"},{"SurahNumber":26,"VerseNumber":143,"Text":"၁၄၃။\tမှတ်သားကြလော့၊ ငါသည် သင်တို့အတွက် သစ္စာရှိသောတမန်တော်ဖြစ်၏။"},{"SurahNumber":26,"VerseNumber":144,"Text":"၁၄၄။\tထို့ကြောင့်အရှင်မြတ်၏ဝတ်တော်ကို ကျေကုန်အောင် ပြုကြလော့၊ ငါ၏သြဝါဒကို လိုက်နာကြလော့။"},{"SurahNumber":26,"VerseNumber":145,"Text":"၁၄၅။\tတဖန်ငါသည် သင်တို့ထံမှ တရားဟောကြေးတစ်ပြားတစ်ချပ်မှ မတောင်းချေ၊ ငါ့တရားဟောကြေးမှာ အနန္တ စကြာဝဠာများ၏ အရှင်သခင်နှင့်သာ သက်ဆိုင်၏။"},{"SurahNumber":26,"VerseNumber":146,"Text":"၁၄၆။\tသင်တို့သည် ဤလောကီစည်းစိမ်ဥစ္စာများတွင် မပျက်မပြားလုံခြံုစွာနေရမည်ဟု ထင်မှတ်ကြသလော။"},{"SurahNumber":26,"VerseNumber":147,"Text":"၁၄၇။\tသင်တို့၏ဥယျာဉ်ပန်းမာလ်၊ စိမ့်စမ်းရေကန်၊ ရေတွင်းတို့တွင်သော်လည်းကောင်း။"},{"SurahNumber":26,"VerseNumber":148,"Text":"၁၄၈။\tသင်တို့ထွန်ယက်သောလယ်မြေများနှင့် အသီးအခိုင်ပြည့်နှက်နေသောစွန်ပလွန်ပင်များတွင်သော်လည်းကောင်း။"},{"SurahNumber":26,"VerseNumber":149,"Text":"၁၄၉။\tသင်တို့သည် မိမိအတတ်ပညာ၊ စွမ်းရည်သတ္တိရှိ၍ တောင်ကို ဖောက်ထွင်းပြီးလျှင် တည်ဆောက်သောနေအိမ် တိုက်တာများတွင်သော်လည်းကောင်း၊ မပျက်မစီးအစဉ်အမြဲနေရမည်ဟု ယူဆကြသလော။"},{"SurahNumber":26,"VerseNumber":150,"Text":"၁၅ဝ။\tထို့ကြောင့်အလ္လာဟ်အရှင်မြတ်၏ ဝတ်တော်ကို မပျက်မကွက်ကျေကုန်အောင် ပြုကြလော့၊ ငါ၏ သြဝါဒကို လိုက်နာကြလော့။"},{"SurahNumber":26,"VerseNumber":151,"Text":"၁၅၁။\tပြစ်မှုကျူးလွန်သူတို့၏ သြဝါဒကို မနာခံကြလင့်။"},{"SurahNumber":26,"VerseNumber":152,"Text":"၁၅၂။\tထိုသူတို့သည် ကမ္ဘာမြေပေါ်တွင် ဒုစရိုက်အမိုက်မှုများကို အနှံ့အပြားပွားများကြ၏၊ ကောင်းအောင်မပြုပြင်ကြချေ။"},{"SurahNumber":26,"VerseNumber":153,"Text":"၁၅၃။\tထို့အပြင်သူတို့က တမန်တော်အား ဟယ်-ဆွာလေ(ဟ်)၊ သင်သည် စုံးပယောဂဖမ်းထားသူဘောင်တွင် ပါဝင်သူ ဖြစ်၏။"},{"SurahNumber":26,"VerseNumber":154,"Text":"၁၅၄။\tသင်သည် အကျွနု်ပ်တို့ကဲ့သို့ သေမျိုးသာဖြစ်၏၊ ထို့ကြောင့်သင်သည် အမှန်စကားကိုဆိုလျှင် နိမိတ်လက္ခဏာ အ့ံဖွယ်သရဲတစ်ပါးပါးကို ယူဆောင်ခဲ့လော့ဟု ဆိုကြ၏။"},{"SurahNumber":26,"VerseNumber":155,"Text":"၁၅၅။\tတမန်တော်က သူတို့အား ဤသို့ပြောဆို၏၊ ဤကုလားအုတ်မကို ကြည့်ရှုကြလော့၊ ထိုကုလားအုပ်မနှင့် သင်တို့သည် မိမိတို့အတွက် သတ်မှတ်ထားသောနေ့၌ ရေတွင်းတွင် အလှည့်ကျသောက်သုံးခွင့်ရှိကြ၏။"},{"SurahNumber":26,"VerseNumber":156,"Text":"၁၅၆။\tသို့သော်သင်တို့အပေါ်သို့ အလွန်ကြောက်မက်ဖွယ်ကောင်းသောနေ့တော်ကြီး၏ လက်စားချေဒဏ်သည် မကျ ရောက်စိမ့်သောငှာ ထိုကုလားအုပ်မအား ဘေးဥပါဒ်မပြုကြလင့်။"},{"SurahNumber":26,"VerseNumber":157,"Text":"၁၅၇။\tသို့သော်သူတို့သည် ကုလားအုပ်မ၏ ဒူးကောက်ကြောကို လှီးဖြတ်ကြ၏၊ ထို့နောက်မှ ယူကျုံးမရဖြစ်ကြကုန်၏။"},{"SurahNumber":26,"VerseNumber":158,"Text":"၁၅၈။\tထိုအခါသူတို့အပေါ်သို့ လက်စားချေဒဏ်တော်ကြီးကျရောက်လာ၏၊ မှတ်သားကြလော့၊ ဤအဖြစ်အပျက် များတွင် နိမိတ်ထူးလက္ခဏာများပါရှိ၏၊ သို့ပါလျက်သူတို့အနက် များလှစွာသောသူတို့သည် မယုံကြည်သူများ ဖြစ်ကြ၏။"},{"SurahNumber":26,"VerseNumber":159,"Text":"၁၅၉။\tမှတ်သားလော့၊ သင်၏အသက်သခင်ကျေးဇူးရှင်သည် အနန္တကျေးဇူးရှင်၊ အနန္တကောင်းကြီးမင်္ဂလာတော်သခင် အစစ်ဖြစ်တော်မူ၏။"},{"SurahNumber":26,"VerseNumber":160,"Text":"၁၆ဝ။\tတမန်တော်လွဒ်၏အမျိုးသားတို့သည် အလ္လာဟ်အရှင်မြတ်၏ တမန်တော်များကို မယုံကြည်ကြချေ။"},{"SurahNumber":26,"VerseNumber":161,"Text":"၁၆၁။\tသူတို့၏ အမျိုးသားချင်းတမန်တော်လွဒ်က ဤသို့ဟောကြား၏၊ ဟယ်-အချင်းတို့၊ သင်တို့သည် ဒုစရိုက်အမှုများ ရှောင်ကြဉ်ကြမည်မဟုတ်လော။"},{"SurahNumber":26,"VerseNumber":162,"Text":"၁၆၂။\tမှတ်သားကြလော့၊ ငါသည် သင်တို့အတွက် သစ္စာရှိသောတမန်တော်ဖြစ်၏။"},{"SurahNumber":26,"VerseNumber":163,"Text":"၁၆၃။\tထို့ကြောင့်အလ္လာဟ်အရှင်မြတ်၏ ဝတ်တော်ကို ကျေကုန်အောင်ပြု၍ ငါ၏သြဝါဒကို နားထောင်ကြလော့။"},{"SurahNumber":26,"VerseNumber":164,"Text":"၁၆၄။\tထို့အပြင်ငါသည် သင်တို့ထံမှ တရားဟောကြေးတစ်ပြားတစ်ချပ်မှ မတောင်းဆိုချေ၊ ငါ့အဖိုးအခမှာ အနန္တ စကြာဝဠာတို့၏ အရှင်သခင်နှင့်သာသက်ဆိုင်၏။"},{"SurahNumber":26,"VerseNumber":165,"Text":"၁၆၅။\tဘာလဲ---သင်တို့သည် သတ္တဝါများအနက် ယောက်ျားအချင်းချင်းပစ်မှားကြသလော။"},{"SurahNumber":26,"VerseNumber":166,"Text":"၁၆၆။\tသင်တို့၏ အရှင်သခင်ဖန်ဆင်းပေးသနားတော်မူသော ဇနီးမယားများနှင့်မပျော်ပဲလျက် ယောက်ျားအချင်းချင်း ပစ်မှားကြသလော၊ သင်တို့သည် တရားတော်ကို ချိုးဖဲ့သောသူများဖြစ်ကြ၏။"},{"SurahNumber":26,"VerseNumber":167,"Text":"၁၆၇။\tသူတို့က အို--လွတ်ဒ်၊ သင်သည် ရပ်တန်းက မရပ်လျှင် သင်သည် ဆေးကြောမေးဖော်မရှိ၊ သပိတ်မှောက်ခြင်း ခံရလိမ့်မည်ဟု ပြောကြ၏။"},{"SurahNumber":26,"VerseNumber":168,"Text":"၁၆၈။\tထိုအခါသူက ဟယ်-အချင်းတို့၊ အမှန်မှာ ငါသည် သင်တို့အပြုအမူကို မုန်းထားသောသူတို့ဘောင်တွင် ပါဝင်၏ဟု ပြန်ပြော၏။"},{"SurahNumber":26,"VerseNumber":169,"Text":"၁၆၉။\tအို--အကျွန်ုပ်၏အရှင်သခင်၊ အကျွနု်ပ်နှင့် အကျွနု်ပ်၏ အိမ်သူအိမ်သားတို့အား သူတို့၏အကြံများမှ ကယ်နှုတ် တော်မူပါဟု အလ္လာဟ်အရှင်မြတ်အထံတော်၌ သူဆုပန်၏။"},{"SurahNumber":26,"VerseNumber":170,"Text":"၁၇ဝ။\tထို့ကြောင့်ငါသည် တမန်တော်လွဒ်နှင့် သူ၏အိမ်သူအိမ်သားများအားလုံးကို ကယ်နှုတ်တော်မူ၏။"},{"SurahNumber":26,"VerseNumber":171,"Text":"၁၇၁။\tသို့သော်သူ့အိမ်တွင် ကျန်ရစ်ခဲ့သောမိန်းမအိုတစ်ယောက်ကိုကား ကယ်ဆယ်တော်မမူချေ။"},{"SurahNumber":26,"VerseNumber":172,"Text":"၁၇၂။\tထို့နောက်အခြားကြွင်းကျန်သူအပေါင်းတို့ကို ငါဖျက်ဆီးတော်မူ၏။"},{"SurahNumber":26,"VerseNumber":173,"Text":"၁၇၃။\tထို့အပြင်သူတို့အပေါ်၌ မိုးရွာသွန်းစေတော်မူ၏၊ သတိပေးခံရသူတို့အပေါ်တွင် ရွာသွန်းသောမိုးသည် အလွန် ပြင်းထန်ကြောက်မက်ဖွယ်ဖြစ်၏။"},{"SurahNumber":26,"VerseNumber":174,"Text":"၁၇၄။\tဤအဖြစ်အပျက်တွင် နိမိတ်ထူးလက္ခဏာထူးပါရှိ၏၊ အနန္တတန်ခိုးတော်ရှင်၊ အနန္တကောင်းကြီးမင်္ဂလာတော်သခင် အမှန်ဖြစ်တော်မူ၏။"},{"SurahNumber":26,"VerseNumber":175,"Text":"၁၇၅။\tမှတ်သားလော့၊ သင်၏အရှင်သခင်သည် အနန္တတန်ခိုးတော်ရှင်၊ အနန္တကောင်းကြီးမင်္ဂလာတော်သခင်အမှန် ဖြစ်တော်မူ၏။"},{"SurahNumber":26,"VerseNumber":176,"Text":"၁၇၆။\tမီဒီရန်တောတောင်တွင် နေထိုင်သူတို့သည် အလ္လာဟ်အရှင်မြတ်၏ တမန်တော်များကို မယုံကြည်ကြချေ။"},{"SurahNumber":26,"VerseNumber":177,"Text":"၁၇၇။\tတမန်တော်ရှိုအိုက်(ဘ်)က သူတို့အား ဤသို့ဟောကြား၏၊ ဟယ်-အချင်းတို့၊ သင်တို့သည် ဒုစရိုက်မကောင်းမှုကို ရှောင်ကြဉ်ကြမည်မဟုတ်လော။"},{"SurahNumber":26,"VerseNumber":178,"Text":"၁၇၈။\tမှတ်သားကြလော့၊ ငါသည် သင်တို့အတွက် သစ္စာရှိသောတမန်တော်အဟုတ်အမှန်ဖြစ်၏။"},{"SurahNumber":26,"VerseNumber":179,"Text":"၁၇၉။\tထို့ကြောင့်သင်တို့သည် အလ္လာဟ်အရှင်မြတ်၏ ဝတ်တော်ကို ကြေကုန်အောင် ပြုကြလော့၊ ငါ့ကို နာခံကြလော့။"},{"SurahNumber":26,"VerseNumber":180,"Text":"၁၈ဝ။\tထို့အပြင်ငါသည် သင်တို့ထံမှ တရားဟောကြေးမတောင်းချေ၊ ငါ၏အဖိုးအခမှာ အနန္တစကြဝဠာတို့၏ အရှင် နှင့်သာသက်ဆိုင်၏။"},{"SurahNumber":26,"VerseNumber":181,"Text":"၁၈၁။\tသူတစ်ပါးအား ပေးစရာကို အပြည့်အစုံပေးကြလော့၊ လျော့ပေါ့ပေးသူတို့ဘောင်တွင် အပါအဝင်မဖြစ်ကြလင့်။"},{"SurahNumber":26,"VerseNumber":182,"Text":"၁၈၂။\tထို့အပြင်စည်းချိန်မှန်နှင့် ချိန်တွယ်ကြလော့။"},{"SurahNumber":26,"VerseNumber":183,"Text":"၁၈၃။\tထို့အပြင် သင်တို့သည် လူသားတို့အား ၎င်းတို့၏ပစ္စည်းများနှင့်ပတ်သက်၍ မတရားမပြုကြလင့်၊ ထို့အပြင် သင်တို့သည် ကမ္ဘာမြေပေါ်ဝယ်အကျိုးပျက်မှုပွားများအောင် မကောင်းမှုဒုစရိုက်ကို မကျူးလွန်ကြလင့်။"},{"SurahNumber":26,"VerseNumber":184,"Text":"၁၈၄။\tသင်တို့နှင့်တကွ သင်တို့၏အဆက်ဆက်သောလူဟောင်းများကို ဖန်ဆင်းတော်မူထသောအရှင်မြတ်၏ ဝတ်တော် ကို ပြုကြလော့။"},{"SurahNumber":26,"VerseNumber":185,"Text":"၁၈၅။\tသူတို့က ဟယ်-ရှုအိုက်(ဘ်)၊ သင်သည် စုံးပယောဂပူးသူတို့အထဲတွင် အပါအဝင်သာဖြစ်၏။"},{"SurahNumber":26,"VerseNumber":186,"Text":"၁၈၆။\tသင်သည် ငါတို့ကဲ့သို့သေမျိုးသာလျှင်ဖြစ်၏၊ အကျွနု်ပ်တို့သည် သင့်အား လူလိမ်လူကောက်တို့ဘောင်တွင် အပါအဝင်အမှန်ဖြစ်သည်ဟု ထင်မှတ်ကြ၏။"},{"SurahNumber":26,"VerseNumber":187,"Text":"၁၈၇။\tသင်သည် အမှန်ဆိုပါလျှင် အထက်ကောင်းကင်၏ အစအနများ အကျွနု်ပ်တို့အပေါ်သို့ကျအောင် သင်ပြုလော့ဟု ဆိုကြ၏။"},{"SurahNumber":26,"VerseNumber":188,"Text":"၁၈၈။\tတမန်တော်က အကျွနု်ပ်၏အသက်သခင်ကျေးဇူးရှင်သည် သင်တို့ပြုကျင့်သမျှကို အသိဆုံးဖြစ်တော်မူ၏ဟု ဟောပြော၏။"},{"SurahNumber":26,"VerseNumber":189,"Text":"၁၈၉။\tသို့သော်သူတို့သည် တမန်တော်အား မကြည်ညိုမယုံကြည်ကြချေ၊ ထို့ကြောင့်သူတို့အပေါ်သို့ တရားစီရင် တော်မူသောနေ့တော်ကြီး၌ အပြစ်ဒဏ်တော်ကျရောက်၏၊ မှတ်သားကြလော့၊ ထိုအပြစ်ဒဏ်သည် အလွန် ထိတ်လန့်ဖွယ်ကောင်းသောနေ့တော်ကြီး၏ လက်စားချေဒဏ်ဖြစ်၏။"},{"SurahNumber":26,"VerseNumber":190,"Text":"၁၉ဝ။\tမှတ်သားကြလော့၊ ဤအကြောင်းအရာများ၌ နိမိတ်ထူးလက္ခဏာထူးတစ်ပါးအမှန်ပါရှိ၏၊ သို့ပါလျက်သူတို့အနက် အမြောက်အများတို့သည် ယုံကြည်သူများမဟုတ်ချေ။"},{"SurahNumber":26,"VerseNumber":191,"Text":"၁၉၁။\tမှတ်သားလော့၊ သင်၏အသက်သခင်ကျေးဇူးရှင်သည် အနန္တတန်ခိုးတော်ရှင်၊ အနန္တကောင်းကြီးမင်္ဂလာတော် သခင်အစစ်ဖြစ်တော်မူ၏။"},{"SurahNumber":26,"VerseNumber":192,"Text":"၁၉၂။\tမှတ်သားကြလော့၊ ကုရ်အာန်ကျမ်းတော်မြတ်သည် အနန္တစကြာဝဠာတို့၏အရှင်ထုတ်ပြန်ချပေးသနားတော်မူ ထသောကျမ်းတော်ကြီးဖြစ်၏။"},{"SurahNumber":26,"VerseNumber":193,"Text":"၁၉၃။\tထိုကျမ်းတော်မြတ်ကို ကောင်းကင်တမန်တော်မင်းကြီးက ယူဆောင်လာ၏။"},{"SurahNumber":26,"VerseNumber":194,"Text":"၁၉၄။\tသင်သည် သတိပေးသူတမန်တော်များအနက် တစ်ပါးဖြစ်စေဖို့ရာ ထိုကျမ်းတော်မြတ်ကို သင်၏နှလုံးတွင်းသို့ ချသွင်းပေးသနားတော်မူပါ။"},{"SurahNumber":26,"VerseNumber":195,"Text":"၁၉၅။\tဤကျမ်းတော်မြတ်ကို ရှင်းလင်းသောအာရဗီဘာသာဖြင့် ထုတ်ပြန်ပို့ချတော်မူ၏။"},{"SurahNumber":26,"VerseNumber":196,"Text":"၁၉၆။\tထို့အပြင်မှတ်သားကြလော့၊ ကုရ်အာန်ကျမ်းတော်မြတ်ကို ရှေးလူဟောင်းတို့၏ ကျမ်းတော်များ၌ ဖော်ပြထား၏။"},{"SurahNumber":26,"VerseNumber":197,"Text":"၁၉၇။\tအစ္စရာအီလ်လူမျိုးပညာရှိသုခမိန်တို့သည် ကုရ်အာန်ကျမ်းတော်မြတ်ကို သိကြခြင်းသည် သူတို့အတွက် သက်သေသာဓကတစ်ပါးမဟုတ်လော့။"},{"SurahNumber":26,"VerseNumber":198,"Text":"၁၉၈။\tထို့အပြင်အကယ်၍ငါသည် ကုရ်အာန်ကျမ်းတော်မြတ်ကို အာရပ်လူမျိုးမှတပါး အခြားအမျိုးသားတစ်ဦးတစ် ယောက်ထံသို့ ချပေးသနားတော်မူခဲ့လျှင်။"},{"SurahNumber":26,"VerseNumber":199,"Text":"၁၉၉။\tထိုပုဂ္ဂိုလ်သည် ဤကျမ်းတော်မြတ်ကို ရွတ်ဖတ်ဟောကြားလျှင် အာရပ်အမျိုးသားတို့သည် ကျမ်းတော်မြတ်ကို သက်ဝင်ယုံကြည်ကြမည်မဟုတ်ချေ။"},{"SurahNumber":26,"VerseNumber":200,"Text":"၂ဝဝ။\tဤနည်းအားဖြင့် ငါသည် ကုရ်အာန်ကျမ်းတော်ကို အပြစ်ကျူးလွန်သူတို့၏ နှလုံးတွင်းသို့ ထိုးဖောက်ဝင်သွား စေတော်မူ၏။"},{"SurahNumber":26,"VerseNumber":201,"Text":"၂ဝ၁။\tသို့သော်သူတို့သည် အလွန်နာကျင်ဖွယ်သောအပြစ်ဒဏ်တော်ကြီးကို မျက်ဝါးထင်ထင်မြင်ရသည့်တိုင်အောင် ကုရ်အာန်ကျမ်းတော်ကို ယုံကြည်မည်မဟုတ်ချေ။"},{"SurahNumber":26,"VerseNumber":202,"Text":"၂ဝ၂။\tထိုအပြစ်ဒဏ်တော်ကြီးကား ထိုသူတို့အပေါ်၌ သူတို့မသိမမြင်ပဲလျက် ရုတ်တရက်ရှောင်တခင်ရောက်လာလတ့ံ။"},{"SurahNumber":26,"VerseNumber":203,"Text":"၂ဝ၃။\tထိုအခါထိုသူတို့က အကျွနု်ပ်တို့အတွက် ဤအပြစ်ဒဏ်တော်ကို ရွှေ့ဆိုင်းထား၍ ရပါမည်လော။"},{"SurahNumber":26,"VerseNumber":204,"Text":"၂ဝ၄။\tအကျွနု်ပ်တို့ပျက်စီးဆုံးရှုံးခြင်းအပြစ်ဒဏ်တော်ကို အဆောတလျင်ကျရောက်ကြမည်လောဟု တင်လျှောက် ကြလတ့ံ။"},{"SurahNumber":26,"VerseNumber":205,"Text":"၂ဝ၅။\tထို့ကြောင့်သင်စဉ်းစားဆင်ခြင်သလော၊ အကယ်၍ငါသည် ထိုမိစ္ဆာမိုက်တို့အား လောကီစည်းစိမ်ကာမဂုဏ်၌ နှစ်လရှည်ကြာစွာမွေ့လျော်ပျော်ပါးနေစေကာမူ။"},{"SurahNumber":26,"VerseNumber":206,"Text":"၂ဝ၆။\tသူတို့အား ကတိထားတော်မူသောအပြစ်ဒဏ်တော်သည် နောက်ဆုံးတွင် သူတို့အပေါ်သို့ ကျရောက်လာ မည်သာတည်း။"},{"SurahNumber":26,"VerseNumber":207,"Text":"၂ဝ၇။\tသူတို့မက်မောကျေနပ်သောလောကီစည်းစိမ်ချမ်းသာသည် သူတို့အား အကျိုးမပေးချေ။"},{"SurahNumber":26,"VerseNumber":208,"Text":"၂ဝ၈။\tငါသည် လူမျိုးတစ်မျိုးအား သတိပေးရန် တမန်တော်များစေလွှတ်တော်မမူပဲ ထိုအမျိုးသားတိုကို ဘယ်သော အခါမျှ ဖျက်ဆီးတော်မမူချေ။"},{"SurahNumber":26,"VerseNumber":209,"Text":"၂ဝ၉။\tထိုတမန်တော်များသည် တရားဟောသတိပေးဖို့ရာဖြစ်ကြ၏၊ ငါသည် မည်သည့်အခါမျှမတရားညှင်းပန်းတော် မမူချေ။"},{"SurahNumber":26,"VerseNumber":210,"Text":"၂၁ဝ။\tရှိုင်တန်မာရ်နတ်တို့သည် ကုရ်အာန်ကျမ်းတော်မြတ်ကို ယူဆောင်လာသည်မဟုတ်ချေ။"},{"SurahNumber":26,"VerseNumber":211,"Text":"၂၁၁။\tယင်းအလုပ်သည် သူတို့နှင့်မတော်ချေ၊ ယင်းအလုပ်လုပ်ရန် သူတို့၌ အင်အားမရှိချေ။"},{"SurahNumber":26,"VerseNumber":212,"Text":"၂၁၂။\tမှတ်သားကြလော့၊ သူတို့ကို တရားနာခြင်းမှ ဝေးစွာမောင်းနှင်ထား၏။"},{"SurahNumber":26,"VerseNumber":213,"Text":"၂၁၃။\tထို့ကြောင့် အို--တမန်တော်၊ သင်သည် ပျက်စီးဆုံးရှုံးခြင်းသို့ မဆိုက်ရောက်စေခြင်းငှာ အလ္လာဟ်အရှင်မြတ် မှတပါး ဘုရားတုဘုရားယောင်ကို ကိုးကွယ်ခြင်းကို မပြုလင့်။"},{"SurahNumber":26,"VerseNumber":214,"Text":"၂၁၄။\tထို့အပြင်သင်သည် ဆွေမျိုးရင်းခြာတို့အား သတိတရားပေးလော့။"},{"SurahNumber":26,"VerseNumber":215,"Text":"၂၁၅။\tထို့အပြင်သင်၏ ယုံကြည်သူနောက်လိုက်တို့အား သနားကြင်နာခြင်းဖြင့် ဆက်ဆံလော့။"},{"SurahNumber":26,"VerseNumber":216,"Text":"၂၁၆။\tထို့အပြင်အကယ်၍ သင်၏ဆွေမျိုးရင်းချာတို့သည် သင့်အား နားမထောင်ကြလျှင် သူတို့အား ဟယ်-အချင်းတို့၊ ငါသည် သင်တို့၏အပြစ်မှ ကင်းရှင်း၏ဟု ပြောလော့။"},{"SurahNumber":26,"VerseNumber":217,"Text":"၂၁၇။\tထို့အပြင်သင်သည် အနန္တတန်ခိုးတော်အရှင်၊ အနန္တကောင်းကြီးမင်္ဂလာတော်သခင်အား ယုံကြည်ကိုးစားလော့။"},{"SurahNumber":26,"VerseNumber":218,"Text":"၂၁၈။\tအရှင်မြတ်သည် သင်ဆွလားသ်ဝတ်ပြုရန် မတ်မတ်ရပ်သောအခါ၌သော်လည်းကောင်း။"},{"SurahNumber":26,"VerseNumber":219,"Text":"၂၁၉။ ထို့အပြင် ဆွလတ်ဝတ်၌ ပျပ်ဝတ်ညွှတ်ချ၍ သူတို့ ဆွလတ်ဝတ်၌ ပျပ်ဝတ်ချသူတို့ အထဲ၌ သင်၏ ဦးညွှတ်နှိမ့်ချခြင်းကိုသော်၄င်း မြင်တော်မူ၏။"},{"SurahNumber":26,"VerseNumber":220,"Text":"၂၂ဝ။\tမှတ်သားလော့၊ အရှင်မြတ်သာလျှင် ကြားတော်မူသောအရှင်၊ သိတော်မူသောအရှင်ဖြစ်တော်မူ၏။"},{"SurahNumber":26,"VerseNumber":221,"Text":"၂၂၁။\tရှိုင်တန်မာရ်နတ်များသည် မည်သူ့အပေါ်သို့ ကျရောက်လာသည်ကို သင့်အား ငါပြောပြတော်မူရမည်လော။"},{"SurahNumber":26,"VerseNumber":222,"Text":"၂၂၂။\tသူတို့သည် အပြစ်ကျူးလွန်သောမုသားကောင်တိုင်းအပေါ်သို့ ကျရောက်ကြ၏။"},{"SurahNumber":26,"VerseNumber":223,"Text":"၂၂၃။\tထိုသူတို့သည် စိတ်ထက်သန်ခြင်းဖြင့် နားထောင်ကြ၏၊ သို့သော်သူတို့အနက် များလှစွာသောသူတို့သည် မုသားကောင်များဖြစ်ကြ၏။"},{"SurahNumber":26,"VerseNumber":224,"Text":"၂၂၄။\tသို့သော်ပျို့ကဗျာလင်္ကာဆရာများကို အယူမှားသူတို့လိုက်နာကြ၏။"},{"SurahNumber":26,"VerseNumber":225,"Text":"၂၂၅။\tထိုလင်္ကာဆရာများ တောင်ကြားချိုင့်ဝှမ်းတိုင်းတွင် လမ်းမှားနေသည်ကိုသော်လည်းကောင်း။"},{"SurahNumber":26,"VerseNumber":226,"Text":"၂၂၆။\tသူတို့သည် မိမိတို့မပြုသည်ကို ပြုသကဲ့သို့ ပြောဆိုသည်ကိုသော်လည်းကောင်း၊ သင်မမြင်သလော။"},{"SurahNumber":26,"VerseNumber":227,"Text":"၂၂၇။\tသို့သော်အကြင်သူတို့သည် ယုံကြည်ကြ၏၊ ကောင်းမှုများပြုကြ၏၊ အလ္လာဟ်အား ကောင်းစွာအာရုံပြုကြ၏၊ မတရားနှိပ်စက်ပြီးနောက် မိမိကိုယ်ကို မိမိကာကွယ်ကြ၏၊ ထိုသူတို့အပေါ်သို့ မာရ်နတ်များမကျဆင်းနိုင်ကြချေ၊ ဒုစရိုက်ပြစ်မှုကျူးလွန်သူတို့သည် မည်သည့်ဖျက်ဆီးမှုက မိမိတို့အား ဖျက်ဆီးသည်ကို သိကြရလတ့ံ။"}]}