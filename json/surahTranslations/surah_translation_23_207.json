{"Id":207,"LanguageCodes":["it","ita"],"Name":"ita-hamzarobertopic","Author":"Hamza Roberto Piccardo","Language":"Italian","Description":"Italian","Direction":"ltr","Source":"http://tanzil.net","Translations":[{"SurahNumber":23,"VerseNumber":1,"Text":"Invero prospereranno i credenti"},{"SurahNumber":23,"VerseNumber":2,"Text":"quelli che sono umili nell'orazione"},{"SurahNumber":23,"VerseNumber":3,"Text":"che evitano il vaniloquio"},{"SurahNumber":23,"VerseNumber":4,"Text":"che versano la decima"},{"SurahNumber":23,"VerseNumber":5,"Text":"e che si mantengono casti"},{"SurahNumber":23,"VerseNumber":6,"Text":"eccetto con le loro spose e con schiave che possiedono - e in questo non sono biasimevoli"},{"SurahNumber":23,"VerseNumber":7,"Text":"mentre coloro che desiderano altro sono i trasgressori"},{"SurahNumber":23,"VerseNumber":8,"Text":"che rispettano ciò che è loro stato affidato e i loro impegni"},{"SurahNumber":23,"VerseNumber":9,"Text":"che sono costanti nell'orazione"},{"SurahNumber":23,"VerseNumber":10,"Text":"essi sono gli eredi"},{"SurahNumber":23,"VerseNumber":11,"Text":"che erediteranno il Giardino, dove rimarranno in perpetuo"},{"SurahNumber":23,"VerseNumber":12,"Text":"In verità creammo l'uomo da un estratto di argilla"},{"SurahNumber":23,"VerseNumber":13,"Text":"Poi ne facemmo una goccia di sperma [posta] in un sicuro ricettacolo"},{"SurahNumber":23,"VerseNumber":14,"Text":"poi di questa goccia facemmo un'aderenza e dell'aderenza un embrione; dall'embrione creammo le ossa e rivestimmo le ossa di carne. E quindi ne facemmo un'altra creatura. Sia benedetto Allah, il Migliore dei creatori"},{"SurahNumber":23,"VerseNumber":15,"Text":"E dopo di ciò certamente morirete"},{"SurahNumber":23,"VerseNumber":16,"Text":"e nel Giorno del Giudizio sarete risuscitati"},{"SurahNumber":23,"VerseNumber":17,"Text":"In verità creammo sopra di voi sette cieli e non siamo incuranti della creazione"},{"SurahNumber":23,"VerseNumber":18,"Text":"E facemmo scendere l'acqua dal cielo in quantità misurata e la mantenemmo sulla terra, anche se abbiamo la capacità di farla sparire"},{"SurahNumber":23,"VerseNumber":19,"Text":"E per suo tramite, produciamo per voi palmeti e vigneti in cui [trovate] i molti frutti che mangiate"},{"SurahNumber":23,"VerseNumber":20,"Text":"come quest'albero che sorge dal monte Sinai, che vi offre olio e condimento per i vostri cibi"},{"SurahNumber":23,"VerseNumber":21,"Text":"Invero, anche nel bestiame vi è argomento [di meditazione]: vi diamo da bere di ciò che è nel loro ventre e ne traete molti vantaggi; e di loro vi cibate"},{"SurahNumber":23,"VerseNumber":22,"Text":"viaggiate su di essi e sui vascelli"},{"SurahNumber":23,"VerseNumber":23,"Text":"Già inviammo Noè al suo popolo. Disse loro: “O popolo mio, adorate Allah. Per voi non c'è altro dio che Lui. Non Lo temete?”"},{"SurahNumber":23,"VerseNumber":24,"Text":"Allora i notabili della sua gente, che erano miscredenti, dissero: “Costui non è che un uomo come voi! Vuole [solo] elevarsi sopra di voi. Se Allah avesse voluto [che credessimo] avrebbe fatto scendere degli angeli. Ma di questo non abbiamo mai avuto notizia, [neppure] dai nostri antenati più lontani"},{"SurahNumber":23,"VerseNumber":25,"Text":"Certo costui non è che un uomo posseduto. Osservatelo per un po' di tempo...”"},{"SurahNumber":23,"VerseNumber":26,"Text":"Disse [Noè]: “Signore, aiutami, mi trattano da impostore”"},{"SurahNumber":23,"VerseNumber":27,"Text":"Perciò gli ispirammo: “Costruisci un'Arca sotto i Nostri occhi, secondo quello che ti abbiamo ispirato. Poi, quando giungerà il Decreto Nostro e ribollirà la Fornace, allora imbarca una coppia per ogni specie e la tua famiglia, eccetto colui contro il quale è già stata emessa la sentenza. E non Mi rivolgere suppliche in favore degli ingiusti: saranno annegati"},{"SurahNumber":23,"VerseNumber":28,"Text":"Quando poi vi sarete sistemati nell'Arca, tu e coloro che saranno con te, di': “Sia lodato Allah che ci ha salvato dagli ingiusti!”"},{"SurahNumber":23,"VerseNumber":29,"Text":"e di': “Signore, dammi approdo in un luogo benedetto, Tu sei il migliore di coloro che danno approdo!”"},{"SurahNumber":23,"VerseNumber":30,"Text":"Questi certamente furono segni. In verità, Noi siamo Colui che mette alla prova"},{"SurahNumber":23,"VerseNumber":31,"Text":"E, dopo di loro, suscitammo un'altra generazione"},{"SurahNumber":23,"VerseNumber":32,"Text":"alla quale inviammo un messaggero dei loro, affinché dicesse: “Adorate Allah, per voi non c'è altro dio all'infuori di Lui. Non Lo temerete dunque?”"},{"SurahNumber":23,"VerseNumber":33,"Text":"I notabili della sua gente, che erano miscredenti e che negavano l'altra vita, quelli stessi ai quali concedemmo gli agi in questa vita, dissero: “Costui non è che un uomo come voi, mangia ciò che voi mangiate, e beve ciò che voi bevete"},{"SurahNumber":23,"VerseNumber":34,"Text":"Se obbedirete ad un vostro simile, sarete certo tra i perdenti"},{"SurahNumber":23,"VerseNumber":35,"Text":"Davvero vi promette che quando sarete morti, [ridotti a] polvere e ossa, sarete risuscitati"},{"SurahNumber":23,"VerseNumber":36,"Text":"Lontano, lontano, è ciò che vi viene promesso"},{"SurahNumber":23,"VerseNumber":37,"Text":"Non esiste altro che questa nostra vita: viviamo e moriamo e non saremo risuscitati"},{"SurahNumber":23,"VerseNumber":38,"Text":"Non è altro che un uomo che ha inventato menzogne contro Allah e noi non gli presteremo alcuna fede!”"},{"SurahNumber":23,"VerseNumber":39,"Text":"Disse [Noè]: “Signore, aiutami, mi trattano da impostore”"},{"SurahNumber":23,"VerseNumber":40,"Text":"Rispose [Allah]: “Ben presto se ne pentiranno, è certo!”"},{"SurahNumber":23,"VerseNumber":41,"Text":"Li colpì il Grido in tutta giustizia e li rendemmo come detriti portati dalla corrente. Periscano per sempre gli ingiusti"},{"SurahNumber":23,"VerseNumber":42,"Text":"Dopo di loro suscitammo altre generazioni"},{"SurahNumber":23,"VerseNumber":43,"Text":"Nessuna comunità anticiperà o ritarderà il termine suo"},{"SurahNumber":23,"VerseNumber":44,"Text":"Inviammo i nostri messaggeri, in successione. Ogni volta che un messaggero giunse a una comunità, lo trattarono da impostore. Facemmo sì che succedessero le une alle altre e ne facemmo [argomento di] leggende. Periscano per sempre le genti che non credono"},{"SurahNumber":23,"VerseNumber":45,"Text":"Quindi inviammo Mosè e suo fratello Aronne, coi segni Nostri ed autorità evidente"},{"SurahNumber":23,"VerseNumber":46,"Text":"a Faraone e ai suoi notabili che si mostrarono orgogliosi: era gente superba"},{"SurahNumber":23,"VerseNumber":47,"Text":"Dissero: “Dovremmo credere in due uomini come noi, il cui popolo è nostro schiavo?”"},{"SurahNumber":23,"VerseNumber":48,"Text":"Li tacciarono di menzogna e furono tra coloro che vennero annientati"},{"SurahNumber":23,"VerseNumber":49,"Text":"Già demmo il Libro a Mosè, affinché seguissero la retta via"},{"SurahNumber":23,"VerseNumber":50,"Text":"E facemmo un segno del figlio di Maria e di sua madre. Demmo loro rifugio su un colle tranquillo e irrigato"},{"SurahNumber":23,"VerseNumber":51,"Text":"O Messaggeri, mangiate quello che è puro e operate il bene. Sì, io conosco bene il vostro agire"},{"SurahNumber":23,"VerseNumber":52,"Text":"In verità questa vostra Comunità è una Comunità unica e Io sono il vostro Signore. TemeteMi dunque"},{"SurahNumber":23,"VerseNumber":53,"Text":"Ma essi si divisero in sette e ogni fazione si gloria di ciò che possiede"},{"SurahNumber":23,"VerseNumber":54,"Text":"Lasciali immersi [nella loro situazione] per un certo periodo"},{"SurahNumber":23,"VerseNumber":55,"Text":"Credono forse che tutto ciò che concediamo loro, beni e prole"},{"SurahNumber":23,"VerseNumber":56,"Text":"[sia un anticipo] sulle buone cose [della vita futura]? Certo che no! Sono del tutto incoscienti"},{"SurahNumber":23,"VerseNumber":57,"Text":"In verità, coloro che fremono per il timore del loro Signore"},{"SurahNumber":23,"VerseNumber":58,"Text":"che credono nei segni del loro Signore"},{"SurahNumber":23,"VerseNumber":59,"Text":"che nulla associano al loro Signore"},{"SurahNumber":23,"VerseNumber":60,"Text":"che danno quello che danno con cuore colmo di timore, pensando al ritorno al loro Signore"},{"SurahNumber":23,"VerseNumber":61,"Text":"essi sono coloro che si affrettano al bene e sono i primi ad assolverlo"},{"SurahNumber":23,"VerseNumber":62,"Text":"Non carichiamo nessuna anima oltre ciò che può portare. Presso di Noi c'è un Libro che dice la verità, ed essi non subiranno alcun torto"},{"SurahNumber":23,"VerseNumber":63,"Text":"Ma a proposito [di questo Corano] i loro cuori sono distratti. Ci sono azioni verso le quali gli iniqui andranno inevitabilmente"},{"SurahNumber":23,"VerseNumber":64,"Text":"Quando poi colpiamo col Nostro castigo i più agiati tra di loro, lanciano grida d'angoscia"},{"SurahNumber":23,"VerseNumber":65,"Text":"“Non gridate oggi! Nessuno vi proteggerà da Noi"},{"SurahNumber":23,"VerseNumber":66,"Text":"Quando vi erano recitati i Miei segni, volgevate le spalle"},{"SurahNumber":23,"VerseNumber":67,"Text":"gonfi d'orgoglio li denigravate nelle vostre veglie”"},{"SurahNumber":23,"VerseNumber":68,"Text":"Non ne hanno dunque meditato le parole [di Allah]? Forse è giunto loro qualche cosa che mai era pervenuta ai loro antenati"},{"SurahNumber":23,"VerseNumber":69,"Text":"Già conoscevano il Messaggero, perché poi lo hanno rinnegato"},{"SurahNumber":23,"VerseNumber":70,"Text":"Oppure dicono: “È un posseduto dai dèmoni”. È invece la verità, quello che lui ha recato, ma la maggior parte di loro disdegna la verità"},{"SurahNumber":23,"VerseNumber":71,"Text":"Se la verità fosse consona alle loro passioni, certamente si sarebbero corrotti i cieli e la terra e quelli che vi si trovano! No, abbiamo dato loro il Monito, ma essi se ne allontanano"},{"SurahNumber":23,"VerseNumber":72,"Text":"Oppure stai chiedendo loro un compenso? Il compenso del tuo Signore è migliore, ed Egli è il migliore dei sostentatori"},{"SurahNumber":23,"VerseNumber":73,"Text":"Certo, tu li inviti alla retta via"},{"SurahNumber":23,"VerseNumber":74,"Text":"Invero coloro che non credono all'altra vita se ne allontanano"},{"SurahNumber":23,"VerseNumber":75,"Text":"Se li facessimo oggetto della misericordia e allontanassimo la miseria che li affligge, certamente persevererebbero alla cieca nella loro ribellione"},{"SurahNumber":23,"VerseNumber":76,"Text":"Già li colpimmo col castigo, ma non si sono arresi al loro Signore, non si sono umiliati"},{"SurahNumber":23,"VerseNumber":77,"Text":"[E non lo faranno] fino a quando non apriremo su di loro la porta del castigo terribile, e allora saranno disperati"},{"SurahNumber":23,"VerseNumber":78,"Text":"Egli è Colui Che ha creato l'udito, la vista e i cuori. Eppure ben raramente Gli siete riconoscenti"},{"SurahNumber":23,"VerseNumber":79,"Text":"Egli è Colui Che vi ha distribuito sulla terra e presso di Lui sarete riuniti"},{"SurahNumber":23,"VerseNumber":80,"Text":"Egli è Colui Che dà la vita e dà la morte, a Lui [appartiene] l'alternarsi del giorno e della notte. Non capite dunque"},{"SurahNumber":23,"VerseNumber":81,"Text":"Dicono piuttosto quello che già dissero i loro antenati"},{"SurahNumber":23,"VerseNumber":82,"Text":"Dicono: “Quando saremo morti e ridotti in polvere e ossa, davvero saremo resuscitati"},{"SurahNumber":23,"VerseNumber":83,"Text":"Ci viene promesso questo, come già [fu promesso] ai nostri avi: non sono altro che vecchie storie”"},{"SurahNumber":23,"VerseNumber":84,"Text":"Di': “A chi [appartiene] la terra e ciò che contiene? [Ditelo] se lo sapete!”"},{"SurahNumber":23,"VerseNumber":85,"Text":"Risponderanno: “Ad Allah”. Di': “Non rifletterete dunque?”"},{"SurahNumber":23,"VerseNumber":86,"Text":"Di': “Chi è il Signore dei sette cieli, il Signore del Trono Sublime?”"},{"SurahNumber":23,"VerseNumber":87,"Text":"Risponderanno: “Allah”. Di': “Non Lo temerete dunque?”"},{"SurahNumber":23,"VerseNumber":88,"Text":"Di': “Chi [tiene] nella Sua mano il regno di tutte le cose? Chi è Colui che protegge e contro il Quale nessuno può essere protetto? [Ditelo] se lo sapete!”"},{"SurahNumber":23,"VerseNumber":89,"Text":"Risponderanno: “Allah”. Di': “Com'è dunque che siete stregati?”"},{"SurahNumber":23,"VerseNumber":90,"Text":"Abbiamo dato loro la verità, ma essi sono dei bugiardi"},{"SurahNumber":23,"VerseNumber":91,"Text":"Allah non Si è preso figlio alcuno e non esiste alcun dio al Suo fianco; ché altrimenti ogni dio se ne sarebbe andato con ciò che ha creato e ognuno [di loro] avrebbe cercato di prevalere sugli altri. Gloria ad Allah, ben oltre quello che affermano"},{"SurahNumber":23,"VerseNumber":92,"Text":"[Egli è il] Conoscitore del visibile e dell'invisibile. Egli è ben più alto di quanto [Gli] associano"},{"SurahNumber":23,"VerseNumber":93,"Text":"Di': “Mio Signore, se mai mi mostrerai quello che hai promesso loro"},{"SurahNumber":23,"VerseNumber":94,"Text":"ebbene, mio Signore, non mi annoverare tra gli ingiusti”"},{"SurahNumber":23,"VerseNumber":95,"Text":"In verità, Noi possiamo mostrarti quello che abbiamo loro promesso"},{"SurahNumber":23,"VerseNumber":96,"Text":"Respingi il male con ciò che è migliore. Ben sappiamo quel che dicono"},{"SurahNumber":23,"VerseNumber":97,"Text":"E di': “Signore, mi rifugio in Te contro le seduzioni dei diavoli"},{"SurahNumber":23,"VerseNumber":98,"Text":"e mi rifugio in Te, Signore, contro la loro presenza vicino a me”"},{"SurahNumber":23,"VerseNumber":99,"Text":"Quando poi si presenta la morte a uno di loro, egli dice: “Mio Signore! Fatemi ritornare"},{"SurahNumber":23,"VerseNumber":100,"Text":"Che io possa fare il bene che ho omesso”. No! Non è altro che la [vana] parola che [egli] pronuncia e dietro di loro sarà eretta una barriera fino al Giorno della Resurrezione"},{"SurahNumber":23,"VerseNumber":101,"Text":"Quando poi sarà suonato il Corno, in quel Giorno non ci saranno tra loro più legami parentali, e non si porranno più domande"},{"SurahNumber":23,"VerseNumber":102,"Text":"Coloro che avranno bilance pesanti, avranno la beatitudine"},{"SurahNumber":23,"VerseNumber":103,"Text":"ma coloro che avranno bilance leggere, saranno quelli che avranno perduto loro stessi: rimarranno in perpetuo nell'Inferno"},{"SurahNumber":23,"VerseNumber":104,"Text":"il fuoco brucerà i loro volti e avranno torte le labbra"},{"SurahNumber":23,"VerseNumber":105,"Text":"“Non vi sono stati recitati i Miei versetti? E non li consideraste imposture?”"},{"SurahNumber":23,"VerseNumber":106,"Text":"Risponderanno: “Nostro Signore, ha vinto la disgrazia, eravamo gente traviata"},{"SurahNumber":23,"VerseNumber":107,"Text":"Signore, facci uscire di qui! Se poi persisteremo [nel peccato], saremo, allora, davvero ingiusti”"},{"SurahNumber":23,"VerseNumber":108,"Text":"Dirà: “Rimanetevi e non parlateMi più”"},{"SurahNumber":23,"VerseNumber":109,"Text":"Invero, c'era una parte dei Miei servi che diceva: “Signore, noi crediamo: perdonaci e usaci misericordia! Tu sei il Migliore dei misericordiosi!”"},{"SurahNumber":23,"VerseNumber":110,"Text":"E invece li avete scherniti al punto da perdere il Ricordo di Me, mentre di essi ridevate"},{"SurahNumber":23,"VerseNumber":111,"Text":"In verità, oggi li ho compensati di ciò che hanno sopportato con pazienza; essi sono coloro che hanno conseguito [la beatitudine]"},{"SurahNumber":23,"VerseNumber":112,"Text":"Dirà: “Quanti anni siete rimasti sulla terra?”"},{"SurahNumber":23,"VerseNumber":113,"Text":"Risponderanno: “Siamo rimasti un giorno, o parte di un giorno. Interroga coloro che tengono il computo”"},{"SurahNumber":23,"VerseNumber":114,"Text":"Dirà: “Davvero siete rimasti ben poco. Se lo aveste saputo"},{"SurahNumber":23,"VerseNumber":115,"Text":"Pensavate che vi avessimo creati per celia e che non sareste stati ricondotti a Noi?”"},{"SurahNumber":23,"VerseNumber":116,"Text":"Sia esaltato Allah, il vero Re. Non c'è altro dio all'infuori di Lui, il Signore del Trono Sublime"},{"SurahNumber":23,"VerseNumber":117,"Text":"E chi invoca insieme ad Allah un'altra divinità, senza averne prova alcuna, dovrà renderne conto al suo Signore. Certamente i miscredenti non prospereranno"},{"SurahNumber":23,"VerseNumber":118,"Text":"E di': “Signore, perdona e usaci misericordia, Tu sei il Migliore dei misericordiosi”"}]}