{"Id":194,"LanguageCodes":["hi","hin"],"Name":"hin-suhelfarooqkhan","Author":"Suhel Farooq Khan And Saifur Rahman Nadwi","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":79,"VerseNumber":1,"Text":"उन (फ़रिश्तों) की क़सम"},{"SurahNumber":79,"VerseNumber":2,"Text":"जो (कुफ्फ़ार की रूह) डूब कर सख्ती से खींच लेते हैं"},{"SurahNumber":79,"VerseNumber":3,"Text":"और उनकी क़सम जो (मोमिनीन की जान) आसानी से खोल देते हैं"},{"SurahNumber":79,"VerseNumber":4,"Text":"और उनकी क़सम जो (आसमान ज़मीन के दरमियान) पैरते फिरते हैं"},{"SurahNumber":79,"VerseNumber":5,"Text":"फिर एक के आगे बढ़ते हैं"},{"SurahNumber":79,"VerseNumber":6,"Text":"फिर (दुनिया के) इन्तज़ाम करते हैं (उनकी क़सम) कि क़यामत हो कर रहेगी"},{"SurahNumber":79,"VerseNumber":7,"Text":"जिस दिन ज़मीन को भूचाल आएगा फिर उसके पीछे और ज़लज़ला आएगा"},{"SurahNumber":79,"VerseNumber":8,"Text":"उस दिन दिलों को धड़कन होगी"},{"SurahNumber":79,"VerseNumber":9,"Text":"उनकी ऑंखें (निदामत से) झुकी हुई होंगी"},{"SurahNumber":79,"VerseNumber":10,"Text":"कुफ्फ़ार कहते हैं कि क्या हम उलटे पाँव (ज़िन्दगी की तरफ़) फिर लौटेंगे"},{"SurahNumber":79,"VerseNumber":11,"Text":"क्या जब हम खोखल हड्डियाँ हो जाएँगे"},{"SurahNumber":79,"VerseNumber":12,"Text":"कहते हैं कि ये लौटना तो बड़ा नुक़सान देह है"},{"SurahNumber":79,"VerseNumber":13,"Text":"वह (क़यामत) तो (गोया) बस एक सख्त चीख़ होगी"},{"SurahNumber":79,"VerseNumber":14,"Text":"और लोग शक़ बारगी एक मैदान (हश्र) में मौजूद होंगे"},{"SurahNumber":79,"VerseNumber":15,"Text":"(ऐ रसूल) क्या तुम्हारे पास मूसा का किस्सा भी पहुँचा है"},{"SurahNumber":79,"VerseNumber":16,"Text":"जब उनको परवरदिगार ने तूवा के मैदान में पुकारा"},{"SurahNumber":79,"VerseNumber":17,"Text":"कि फिरऔन के पास जाओ वह सरकश हो गया है"},{"SurahNumber":79,"VerseNumber":18,"Text":"(और उससे) कहो कि क्या तेरी ख्वाहिश है कि (कुफ्र से) पाक हो जाए"},{"SurahNumber":79,"VerseNumber":19,"Text":"और मैं तुझे तेरे परवरदिगार की राह बता दूँ तो तुझको ख़ौफ (पैदा) हो"},{"SurahNumber":79,"VerseNumber":20,"Text":"ग़रज़ मूसा ने उसे (असा का बड़ा) मौजिज़ा दिखाया"},{"SurahNumber":79,"VerseNumber":21,"Text":"तो उसने झुठला दिया और न माना"},{"SurahNumber":79,"VerseNumber":22,"Text":"फिर पीठ फेर कर (ख़िलाफ़ की) तदबीर करने लगा"},{"SurahNumber":79,"VerseNumber":23,"Text":"फिर (लोगों को) जमा किया और बुलन्द आवाज़ से चिल्लाया"},{"SurahNumber":79,"VerseNumber":24,"Text":"तो कहने लगा मैं तुम लोगों का सबसे बड़ा परवरदिगार हूँ"},{"SurahNumber":79,"VerseNumber":25,"Text":"तो ख़ुदा ने उसे दुनिया और आख़ेरत (दोनों) के अज़ाब में गिरफ्तार किया"},{"SurahNumber":79,"VerseNumber":26,"Text":"बेशक जो शख़्श (ख़ुदा से) डरे उसके लिए इस (किस्से) में इबरत है"},{"SurahNumber":79,"VerseNumber":27,"Text":"भला तुम्हारा पैदा करना ज्यादा मुश्किल है या आसमान का"},{"SurahNumber":79,"VerseNumber":28,"Text":"कि उसी ने उसको बनाया उसकी छत को ख़ूब ऊँचा रखा"},{"SurahNumber":79,"VerseNumber":29,"Text":"फिर उसे दुरूस्त किया और उसकी रात को तारीक बनाया और (दिन को) उसकी धूप निकाली"},{"SurahNumber":79,"VerseNumber":30,"Text":"और उसके बाद ज़मीन को फैलाया"},{"SurahNumber":79,"VerseNumber":31,"Text":"उसी में से उसका पानी और उसका चारा निकाला"},{"SurahNumber":79,"VerseNumber":32,"Text":"और पहाड़ों को उसमें गाड़ दिया"},{"SurahNumber":79,"VerseNumber":33,"Text":"(ये सब सामान) तुम्हारे और तुम्हारे चारपायो के फ़ायदे के लिए है"},{"SurahNumber":79,"VerseNumber":34,"Text":"तो जब बड़ी सख्त मुसीबत (क़यामत) आ मौजूद होगी"},{"SurahNumber":79,"VerseNumber":35,"Text":"जिस दिन इन्सान अपने कामों को कुछ याद करेगा"},{"SurahNumber":79,"VerseNumber":36,"Text":"और जहन्नुम देखने वालों के सामने ज़ाहिर कर दी जाएगी"},{"SurahNumber":79,"VerseNumber":37,"Text":"तो जिसने (दुनिया में) सर उठाया था"},{"SurahNumber":79,"VerseNumber":38,"Text":"और दुनियावी ज़िन्दगी को तरजीह दी थी"},{"SurahNumber":79,"VerseNumber":39,"Text":"उसका ठिकाना तो यक़ीनन दोज़ख़ है"},{"SurahNumber":79,"VerseNumber":40,"Text":"मगर जो शख़्श अपने परवरदिगार के सामने खड़े होने से डरता और जी को नाजायज़ ख्वाहिशों से रोकता रहा"},{"SurahNumber":79,"VerseNumber":41,"Text":"तो उसका ठिकाना यक़ीनन बेहश्त है"},{"SurahNumber":79,"VerseNumber":42,"Text":"(ऐ रसूल) लोग तुम से क़यामत के बारे में पूछते हैं"},{"SurahNumber":79,"VerseNumber":43,"Text":"कि उसका कहीं थल बेड़ा भी है"},{"SurahNumber":79,"VerseNumber":44,"Text":"तो तुम उसके ज़िक्र से किस फ़िक्र में हो"},{"SurahNumber":79,"VerseNumber":45,"Text":"उस (के इल्म) की इन्तेहा तुम्हारे परवरदिगार ही तक है तो तुम बस जो उससे डरे उसको डराने वाले हो"},{"SurahNumber":79,"VerseNumber":46,"Text":"जिस दिन वह लोग इसको देखेंगे तो (समझेंगे कि दुनिया में) बस एक शाम या सुबह ठहरे थे"}]}