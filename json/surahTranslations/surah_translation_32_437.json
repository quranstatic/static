{"Id":437,"LanguageCodes":["tr","tur"],"Name":"tur-yasarnuriozturk1","Author":"Yasar Nuri Ozturk","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":32,"VerseNumber":1,"Text":"Elif, Lâm, Mîm"},{"SurahNumber":32,"VerseNumber":2,"Text":"Kitap´ın indirilişidir bu. Kuşku, çelişme yok bunda. Âlemlerin Rabbi´ndendir bu"},{"SurahNumber":32,"VerseNumber":3,"Text":"Yoksa \"Onu uydurdu\" mu diyorlar? Hayır, haktır o; senin Rabbindendir; senden önce kendilerine hiçbir uyarıcı gelmemiş bir toplumu uyarman içindir. Umulur ki, doğruya ve güzele kılavuzlanırlar"},{"SurahNumber":32,"VerseNumber":4,"Text":"Allah´tır ki gökleri, yeri ve ikisi arasındakileri altı günde yaratmış, sonra arş üzerinde egemenlik kurmuştur. O´nun dışındakilerden size ne bir dost vardır ne de bir şefaatçı. Hâlâ düşünüp ibret almayacak mısınız"},{"SurahNumber":32,"VerseNumber":5,"Text":"İş ve oluşu gökten yere doğru çekip çevirir; sonra o O´na yükselip çıkar: Bir günde ki, süresi, sizin saymakta olduğunuz günlerden bin yıla denktir"},{"SurahNumber":32,"VerseNumber":6,"Text":"İşte budur Allah! Gaybı da görüneni de bilen O´dur. Azîz´dir o, Rahîm´dir"},{"SurahNumber":32,"VerseNumber":7,"Text":"O, odur ki, yarattığı her şeyi güzel yarattı. Ve insanın yaratılışına çamurdan başladı"},{"SurahNumber":32,"VerseNumber":8,"Text":"Sonra onun neslini bir üsareden, hor görülen bir sudan oluşturdu"},{"SurahNumber":32,"VerseNumber":9,"Text":"Sonra ona bir biçim verdi ve onun içine kendi ruhundan üfledi. Sizin için, işitme gücü, gözler ve gönüller vücuda getirdi. Ne kadar da az şükredersiniz"},{"SurahNumber":32,"VerseNumber":10,"Text":"Şöyle dediler: \"Toprakta kaybolup gittiğimiz zaman mı, o zaman mı yeni bir yaratılış içinde olacağız!\" Gerçek şu ki, onlar herşeyden önce, Rablerinin huzuruna varmayı inkâr ediyorlar"},{"SurahNumber":32,"VerseNumber":11,"Text":"Söyle onlara: \"Size vekil edilen ölüm meleği canınızı alır, sonra doğrudan doğruya Rabbinize döndürülürsünüz"},{"SurahNumber":32,"VerseNumber":12,"Text":"Günahkârları, Rablerinin huzurunda başlarını eğmiş olarak şöyle derken bir görsen: \"Rabbimiz; gördük, duyduk, geri gönder bizi ki hakka ve barışa yönelik iyi iş yapalım. Artık kesin olarak inanıyoruz"},{"SurahNumber":32,"VerseNumber":13,"Text":"Biz dileseydik, her benliğe hidayetini elbette verirdik. Fakat benden şu yolda söz hak olmuştur: \"Yemin olsun, cehennemi tamamıyla cinlerden ve insanlardan dolduracağım"},{"SurahNumber":32,"VerseNumber":14,"Text":"Bu gününüzü unutmuş olmanın karşılığını tadın. Kuşkusuz, biz de sizi unuttuk. Yaptıklarınıza karşılık sonsuzluk azabını tadın"},{"SurahNumber":32,"VerseNumber":15,"Text":"Bizim ayetlerimize o kimseler inanır ki, onlarla kendilerine öğüt verildiğinde, secdelere kapanırlar ve hiç böbürlenmeyerek Rablerine hamt ile tespih ederler"},{"SurahNumber":32,"VerseNumber":16,"Text":"Yanları yataklarından uzaklaşır; korku ve ümitle Rablerine dua ederler. Kendilerine verdiğimiz rızıklardan da dağıtırlar"},{"SurahNumber":32,"VerseNumber":17,"Text":"Hiç kimse, yaptıklarına karşılık onlar için hangi göz aydınlığının saklandığını bilmez"},{"SurahNumber":32,"VerseNumber":18,"Text":"Hiç, bir mümin, bir sapık gibi olur mu? Hayır, eşit olmazlar"},{"SurahNumber":32,"VerseNumber":19,"Text":"İnanıp hayra ve barışa yönelik işler yapanlara gelince, onlar için, yaptıklarına karşılık olarak barınacakları cennet konakları vardır"},{"SurahNumber":32,"VerseNumber":20,"Text":"Sapmış olanların varacakları yerse ateştir. Oradan her çıkmak istediklerinde, oraya geri çevrilirler. Ve şöyle denir onlara: \"Yalanlayıp durduğunuz ateş azabını tadıverin"},{"SurahNumber":32,"VerseNumber":21,"Text":"Belki dönerler diye, onlara o büyük azaptan ayrı olarak, o küçük azaptan da mutlaka tattıracağız"},{"SurahNumber":32,"VerseNumber":22,"Text":"Rabbinin ayetleri kendilerine hatırlatıldıktan sonra onlardan yüz çevirenden daha zalim kim vardır? Suçlulardan mutlaka intikam alacağız biz"},{"SurahNumber":32,"VerseNumber":23,"Text":"Yemin olsun ki, Mûsa´ya Kitap´ı vermiştik. Böyleyken sen ona kavuşacağından kuşkuda olma! Biz onu İsrailoğullarına bir kılavuz yapmıştık"},{"SurahNumber":32,"VerseNumber":24,"Text":"Sabrettikleri zaman içlerinden, bizim emrimizle doğru yola ileten önderler çıkarmıştık. Onlar bizim ayetlerimize gereğince inanıyorlardı"},{"SurahNumber":32,"VerseNumber":25,"Text":"Kuşkusuz, Rabbin, evet O, ihtilaf edip durdukları hususlarda onların arasını ayıracaktır"},{"SurahNumber":32,"VerseNumber":26,"Text":"Evlerinde, yurtlarında dolaşıp durdukları nice nesilleri, kendilerinden önce helâk etmiş olmamız onlara yol göstermedi mi? Kuşkusuz, bunda ibretler vardır. Hâlâ işitmiyorlar mı"},{"SurahNumber":32,"VerseNumber":27,"Text":"Görmediler mi ki biz, çorak toprağa suyu salıyoruz da onunla ekinler çıkarıyoruz; hem hayvanları yiyor ondan hem kendileri. Hâlâ görmüyorlar mı"},{"SurahNumber":32,"VerseNumber":28,"Text":"Bir de soruyorlar: \"Eğer doğru sözlülerseniz, bu fetih ne zaman"},{"SurahNumber":32,"VerseNumber":29,"Text":"De ki: \"Fetih günü, küfre sapanlara imanları yarar sağlamayacaktır. Onlara göz açtırılmaz bile"},{"SurahNumber":32,"VerseNumber":30,"Text":"Artık onlardan yüz çevir ve bekle! Zaten onlar da bekliyorlar"}]}