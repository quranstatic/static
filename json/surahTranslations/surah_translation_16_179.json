{"Id":179,"LanguageCodes":["ff","ful"],"Name":"ful-rowadtranslatio","Author":"Rowad Translation Center And Islamhouse","Language":"Fulah","Description":"Fulah","Direction":"ltr","Source":"https://quranenc.com/en/browse/fulani_rwwad","Translations":[{"SurahNumber":16,"VerseNumber":1,"Text":"Yamiroore Alla nden ɓadike, wata on hawjan nde. Senayee woodanii Mo! O toowii e ko ɓe sirkata"},{"SurahNumber":16,"VerseNumber":2,"Text":"Himo jippinira Malaa'ikaaɓe ɓen e wayhu on e yamiroore Makko, dow mo O muuyi e jeyaaɓe Makko ɓen, wonnde : \"Jertinree wiide reweteeɗo alaa si wanaa Min. Hulee Lam"},{"SurahNumber":16,"VerseNumber":3,"Text":"O tagiri kammuuli ɗin e leydi ndin goonga. O toowii e ko ɓe sirkoobe sirkata ko"},{"SurahNumber":16,"VerseNumber":4,"Text":"O tagiri neɗɗanke iwde e toɓɓere (maniiyu); jaka yoo kanko ko wennjoowo ɓannguɗo"},{"SurahNumber":16,"VerseNumber":5,"Text":"Neemoraaɗi ɗin, O tagani on ɗi; no e majji nguli nugguki e nafaaji. Ko e majji kadi ñaamoton"},{"SurahNumber":16,"VerseNumber":6,"Text":"Hino woodani on e majji cuɗaari, tuma njofnoton ɗi e tuma oornoton ɗi"},{"SurahNumber":16,"VerseNumber":7,"Text":"Hiɗi ronndoo donle mon naɓa e leydi ndi on yotto- tanooko si wanaa e tampere pittaali. Pellet, Joomi mon ko O Yurmeteeɗo Hinnotooɗo"},{"SurahNumber":16,"VerseNumber":8,"Text":"E pucci, e mbam-pucci, e mbabbi, fii yo on waɗɗo ɗi, e cuɗaari. Himo taga kadi ko on anndaa"},{"SurahNumber":16,"VerseNumber":9,"Text":"Ko Alla woodani ɓanngingol laawol focciingol ngol, no e majji ngol feewaani. Si O muuyuno, O fewnay on denndaangal"},{"SurahNumber":16,"VerseNumber":10,"Text":"Ko Kanko woni jippinirɗo ndiyam ka kammu, hino woodani on e majjam njaram, leɗɗe no (yalta) e majjam, ko e majjam kadi oornoton"},{"SurahNumber":16,"VerseNumber":11,"Text":"Himo fuɗnirana on ɗam aawruuji, nebbanteeje, e tamarooje, e inabuuje, e kala dimɗe. Wonii e ɗum, tasakuyee wonannde yimɓe miijitotooɓe"},{"SurahNumber":16,"VerseNumber":12,"Text":"O eltani on jemma on e ñaloma on; naange ngen e lewru ndun. Koode ɗen kadi ko eltiraaɗe yamiroore Makko. Wonii e ɗum, tasakuyeeji wonannde yimɓe haqqilooɓe"},{"SurahNumber":16,"VerseNumber":13,"Text":"E ko O tagani on kon ka leydi sertuɗum nooneeji. Wonii e ɗum, tasakuyee wonannde yimɓe waajitorayɓe"},{"SurahNumber":16,"VerseNumber":14,"Text":"Ko Kanko woni eltanɗo on maayo ngon fii yo on ñaamu e maggo teewu keccu, yaltinon e maggo cuɗaari ndi ɓornotoɗon. A yi'ay laaɗe no feƴƴa e maggo, e fii yo on ɗaɓɓu e ɓural Makko ngal, belajo'o, on yettay [Mo]"},{"SurahNumber":16,"VerseNumber":15,"Text":"O tuti penle ka leydi fii wata ɗe dillidu e mo'on, e canɗi, e ɗate, belajo'o on feeway"},{"SurahNumber":16,"VerseNumber":16,"Text":"e maandeeji [laawi]. Koode ɗen hiɓe ɗowora ɗe"},{"SurahNumber":16,"VerseNumber":17,"Text":"E hara tagoowo on wa'ay wa on tagataa? E on waajitotaako"},{"SurahNumber":16,"VerseNumber":18,"Text":"Si on lintii neemaaji Alla ɗin, on moftataa ɗi. Pellet, Alla ko Haforoowo, Hinnotooɗo"},{"SurahNumber":16,"VerseNumber":19,"Text":"Alla no anndi ko suuɗoton e ko feññinton"},{"SurahNumber":16,"VerseNumber":20,"Text":"Ɗin ɗi ɓe rewata gaanin Alla, ɗi tagataa hay huunde, kannji tigi ko ɗi tageteeɗi"},{"SurahNumber":16,"VerseNumber":21,"Text":"Koɗi maayuɗi ɗi wuuraa, ɓe so'aa-anndude nde ɓe immintintee"},{"SurahNumber":16,"VerseNumber":22,"Text":"Reweteeɗo mon on ko Reweteeɗo gooto. Ɓen ɓe gomɗinaa laakara, ɓerɗe maɓɓe ɗen ko yedduɗe, ɓen ko townitiiɓe"},{"SurahNumber":16,"VerseNumber":23,"Text":"Sikke alaa wonnde Alla no anndi ko ɓe suuɗata e ko ɓe feññinta. Kanko O yiɗaa townitiiɓe ɓen"},{"SurahNumber":16,"VerseNumber":24,"Text":"Si ɓe wi'anaama : \"Ko honɗum Joomi mon jippini?\" Ɓe wi'a: \"Ko tinndi adinooɓe"},{"SurahNumber":16,"VerseNumber":25,"Text":"Fii yo ɓe ronndo bakkaatuuji maɓɓe ɗin fow Ñalnde Darngal, e bakkaatuuji ɓen ɓe majjinirta ko aldaa e ganndal; anndee bonii ko ɓe ronndoytoo"},{"SurahNumber":16,"VerseNumber":26,"Text":"Gomɗii ɓen adinooɓe ɓe fewjiino, Alla yirbiniri mahdeele maɓɓe ɗen ka doose. Kippoodi ndin yanti e maɓɓe, lepte ɗen ardirani ɓe nokku ka ɓe so'aa-aanndude"},{"SurahNumber":16,"VerseNumber":27,"Text":"Refti Ñalnde Darngal, O hoynoyayɓe, O wi'anaɓe: Ko honto kafidaaɗi am ɗin ɗi haɓiraynoɗon fii mun?\" Ɓen okkaaɓe ganndal wi'a: \"Koyeera on hannde e bone on wonii e heeferɓe ɓen"},{"SurahNumber":16,"VerseNumber":28,"Text":"Ɓen ɓen Malaa'ikaaɓe ɓen hunnata, tooñuɓe ko'e-mun, ɓe werloo jebbilraare, (ɓe wi'a): \"Men wonaa- no gollatnooɓe ko boni!\" -\"Wonaa non woniri, pellet Alla ko annduɗo ko huuwaynoɗon"},{"SurahNumber":16,"VerseNumber":29,"Text":"Naatiree dame Jahannama ɗen luttugol ton. Nge bonii ñaaƴorde wonande townitiiɓe ɓen"},{"SurahNumber":16,"VerseNumber":30,"Text":"Wi'anee ɓen gomɗuɓe: \"Ko honɗum Joomi mon jippini?\" Ɓe wi'a: \"Ko moƴƴere\". Hino woodani ɓen moƴƴimɓe aduna ɗoo moƴƴere; pellet ko saare laakara nden ɓuri moƴƴude. Nde moƴƴii saare gomɗuɓe ɓen"},{"SurahNumber":16,"VerseNumber":31,"Text":"Aljannaaji duumal, hiɓe naati ɗi, canɗi no ila ley majji. Hino woodani ɓe ton kala ko ɓe faaletee; ko wano nii Alla yoɓirta gomɗuɓe ɓen. @Corrected"},{"SurahNumber":16,"VerseNumber":32,"Text":"Ɓen ɓe Malaa'ikaaɓe ɓen warta hara ko ɓe laaɓuɓe- ɓe wi'an [ɓen]: \"Kisiyee wonii e mon! Naatiree Aljanna on, sabu ko gollaynoɗon kon"},{"SurahNumber":16,"VerseNumber":33,"Text":"Hara [ɓee sirkooɓe fenna] hino habbitii si wanaa nde Malaa'ikaaɓe ɓen arata e maɓɓe, maa yami- roore Joomi maa nden ara? Ko wano non ɓen adinooɓe ɓe waɗirnoo. Alla tooñaali ɓe; si ko woni, ko ko'e maɓɓe ɓe wonunoo e tooñuɓe"},{"SurahNumber":16,"VerseNumber":34,"Text":"Boneeji ɗi ɓe huuwi ɗin memi ɓen, kon ko ɓe jalkitaynoo jippii e maɓɓe"},{"SurahNumber":16,"VerseNumber":35,"Text":"Ɓen sirkuɓe wi'i: \"Sinno Alla muuyuno, men rewataano gaanin Makko hay huunde, wanaa menen wanaa baabiraaɓe amen; men harmintaa- no gaanin Makko hay huunde\". Ko wano non adi- nooɓe ɓen gerdunoo. Taw si no fawiiii Nulaaɓe ɓen si wanaa yottingol ɓanngina"},{"SurahNumber":16,"VerseNumber":36,"Text":"Gomɗii Men imminii e kala mofte Nulaaɗo, wonnde rewee Alla, woɗɗitoɗon bewnayɗi ɗin. Hino e maɓɓe on Mo Alla fewni, hino e maɓɓe kadi on mo majjere nden jojji e mun. Yiilee ka leydi, ndaaron ko honno battane fennooɓe ɓen wa'unoo"},{"SurahNumber":16,"VerseNumber":37,"Text":"Si a rerɗii e peewal maɓɓe, [anndu] pellet, Alla fewnataa on Mo o majjini, alanaa ɓe kadi wallooɓe"},{"SurahNumber":16,"VerseNumber":38,"Text":"Ɓe woondirii Alla haɗtirde goondooje maɓɓe: \"Alla immintintaa on maayuɗo\". Wanaa non! Ɗum ko fodoore goonga ka Makko, ko woni tun, ko ɓuri ɗuuɗude e yimɓe ɓe anndaa"},{"SurahNumber":16,"VerseNumber":39,"Text":"(O immintiniroyay ɓe) fii yo O ɓannginan ɓe ko ɓe luutondiraynoo e mun, e fii yo ɓen yedduɓe anndu wonnde hari ko ɓe fenooɓe"},{"SurahNumber":16,"VerseNumber":40,"Text":"Anndee daalol Amen wonannde huunde, si Men faandike nde, Men wi'anay nde tun: \"Laato\", nde laatoo"},{"SurahNumber":16,"VerseNumber":41,"Text":"Ɓen ferunooɓe fii Alla, ɓaawo ɓe tooñaama, ma Men hoɗnu ɓe ka aduna (e weerde) moƴƴere. Pellet, ko njoɓdi laakara ndin ɓuri mawnude, si tawno hiɓe anndi"},{"SurahNumber":16,"VerseNumber":42,"Text":"Ɓen muññiiɓe, e tuugii e Joomi maɓɓe"},{"SurahNumber":16,"VerseNumber":43,"Text":"Men Nulaali ado maaɗa si wanaa worɓe, Men wahayina e maɓɓe. Lanndee yimɓe defte ɓen si wonii on anndaa. @Corrected"},{"SurahNumber":16,"VerseNumber":44,"Text":"(Men nulirii ɓe) ɓanngudi e defte. Men jippini e maaɗa janngeteende nden, fii yo a ɓannginan yimɓe ɓen kon ko jippinaa e maɓɓe, belajo'o kamɓe ɓe miijitoto"},{"SurahNumber":16,"VerseNumber":45,"Text":"E hara ɓen fewjuɓe boneeji ɗin hooli wonnde Alla munnirtaa ɓe leydi ndin, maa lepte ɗen ardirana ɓe nokku mo ɓe so'aa-anndude"},{"SurahNumber":16,"VerseNumber":46,"Text":"maa O nanngira ɓe yahdu maɓɓe, ɓe wonaali laawotooɓe"},{"SurahNumber":16,"VerseNumber":47,"Text":"Maa O nanngira ɓe e hoore kulol. Anndu Joomi mon ko Yurmeteeɗo, Hinnotooɗo"},{"SurahNumber":16,"VerseNumber":48,"Text":"E ɓee yi'aali ko Alla tagi kon e huunde nde ɗowɗe mun yiiltondirta ñaamo e nano, sujjangol Alla, hara ko ɗi yannkiniiɗi"},{"SurahNumber":16,"VerseNumber":49,"Text":"Ko Alla woni ko sujjanta kala ko woni ka kammuuli e ka leydi, immorde e ruugayngel, e Malaa'ikaaɓe ɓen, kamɓe ɓe townitotaako. @Corrected"},{"SurahNumber":16,"VerseNumber":50,"Text":"Hiɓe hulira Joomi maɓɓe, senngo dow maɓɓe, hiɓe waɗa ko ɓe yamiraa. @Corrected"},{"SurahNumber":16,"VerseNumber":51,"Text":"Alla daali: \"Wata on jogito reweteeɓe ɗiɗo. Anndee Kanko ko O reweteeɗo gooto. Ko Min woni ko huloton"},{"SurahNumber":16,"VerseNumber":52,"Text":"Ko Kanko woodani kala ko woni ka kammuuli e ka leydi; ko Kanko ɗoftagol duumiingol tabitani. E ko ko woori Alla huloton"},{"SurahNumber":16,"VerseNumber":53,"Text":"Kala ko heɓuɗon e neema ko immorde ka Alla. Refti si lorra memii on, ko Ka Makko wullitotoɗon"},{"SurahNumber":16,"VerseNumber":54,"Text":"Refti si O huncanii on lorra kan, e jaka fedde goo e mo'on, ko sirkanooɓe Joomi mun"},{"SurahNumber":16,"VerseNumber":55,"Text":"Fii yo ɓe yeddu ko Men okki ɓe kon. Awa dakmitee, arma anndon"},{"SurahNumber":16,"VerseNumber":56,"Text":"Hiɓe waɗana huunde nde ɓe anndaa geɓal e kon ko Men arsiki ɓe. Wallaahi! On lannditete e kon ko fefindotonoɗon"},{"SurahNumber":16,"VerseNumber":57,"Text":"Hiɓe waɗana Alla ɓiɗɓe rewɓe. Senayee woodanii Mo Hiɓe (waɗana) ko'e maɓɓe ko ɓe wooɗitii"},{"SurahNumber":16,"VerseNumber":58,"Text":"Si gooto e maɓɓe wewliniraama ɓiɗɗo debbo, yeeso makko ngon waɗtina wayliingo ɓalewo e, hara ko o suuɗ-suno"},{"SurahNumber":16,"VerseNumber":59,"Text":"Himo suuɗora yimɓe ɓen, sabu bone mo o wewliniraa on. E o jogitoray mo e hoore koyeera kaa o uway mo ka leydi? Annde bonii ko ɓe ñaawata"},{"SurahNumber":16,"VerseNumber":60,"Text":"Hino woodani ɓen ɓe gomɗinaa laakara sifa bonɗo on. Ko Alla woodani sifa toowuɗo on. Ko Kanko kadi woni Fooluɗo, Ñeeñuɗo"},{"SurahNumber":16,"VerseNumber":61,"Text":"Si tawno Alla nanngitirayno yimɓe ɓen sabu tooñe maɓɓe ɗen, O ccataano e dow mayri ruugayngel. Ko woni tun, Himo nennitana ɓe haa e lajal annda- ngal. Si lajal maɓɓe ngal arii, ɓe nennantaake yonta ɓe adintinantaake"},{"SurahNumber":16,"VerseNumber":62,"Text":"Hiɓe waɗana Alla ko ɓe añanta [ko'e-maɓɓe]. Ɗemɗe maɓɓe no sifoo fenaande, wonnde no woodani ɓe moƴƴere. Sikke alaa wonnde no woodani ɓe Yiite, e wonnde ko ɓe ɗaliiɓe"},{"SurahNumber":16,"VerseNumber":63,"Text":"Wallaahi! Gomɗii Men nulii e mofte adinooɓe ma, seytaane cuɗani ɓe golle maɓɓe ɗen. Ko kanko woni giɗo maɓɓe hannde, hino woodani ɓe lepte muusuɗe"},{"SurahNumber":16,"VerseNumber":64,"Text":"Men jippiniraali Deftere nden e maaɗa si wanaa fii yo a ɓannginan ɓe kon ko ɓe luutondiri e mun, kadi ko nde peewal, e yurmeende wonannde yimɓe gomɗimɓe ɓen"},{"SurahNumber":16,"VerseNumber":65,"Text":"Alla jippinirii ka kammu ndiyam, O wuurnitiri ɗam leydi ndin ɓaawo ndi yoorude. Wonii e ɗum, maande wonannde yimɓe nanooɓe"},{"SurahNumber":16,"VerseNumber":66,"Text":"Hino woodani on e neemoraaɗi ɗin tasakuyee: Meɗen yarna on e ko woni e deedi majji, - hakkunde coowo e ƴiiƴam - ɓiraaɗam laaɓuɗam, welɗam fii yarooɓe"},{"SurahNumber":16,"VerseNumber":67,"Text":"E dimɗe tamarooji e inabuuje, hiɗon jogitora ɗam siwran e arsike moƴƴo. Wonii e ɗum, maande wonannde yimɓe haqqilooɓe"},{"SurahNumber":16,"VerseNumber":68,"Text":"Joomi maa wahayini e ñaakii ngii, wonnde : \"Jaggu ka pelle cuuɗi, e leɗɗe ɗen, e kon ko ɓe saññata"},{"SurahNumber":16,"VerseNumber":69,"Text":"Refti ñaamaa e kala dimɗe ɗen, naaton e ɗate Joomi mon newinaaɗe. Hino yalta e deedi majji [kannji ñaaki ɗin], njaram seruɗam nooneeji mun, no e majjam cellal wonannde yimɓe ɓen. Wonii e ɗum, maande wonannde yimɓe miijitotooɓe"},{"SurahNumber":16,"VerseNumber":70,"Text":"Alla tagii on, refti O hunnay on. Hino e mooɗon on rutteteeɗo e jaasuɗum nguurndam, fii wata o anndu huunde ɓaawo ganndal [makko aranal]. Pellet, Alla ko Annduɗo, Hattanɗo"},{"SurahNumber":16,"VerseNumber":71,"Text":"Alla ɓurnii yoga mon e dow yoga ka arsike. Ɓurnaaɓe ɓen wonaali ruttirooɓe arsike maɓɓe on e ɓen ɓe jeytiri ñaame maɓɓe ɗen haa ɓe fota e mayri. E ko neema Alla on ɓe yeddata"},{"SurahNumber":16,"VerseNumber":72,"Text":"Alla waɗiranii on e wonkiiji mon ɗin resondirɓe, O waɗirani on e resondiraaɓe mon ɓen ɓiɗɓe e taaniraaɓe, O arsiki on immorde e laaɓuɗi. E ko meere nden ɓe gomɗinta? E ko neema Alla on kamɓe ɓe yeddata"},{"SurahNumber":16,"VerseNumber":73,"Text":"Hiɓe rewa gaanin Makko, huunde nde waawanaa ɓe (addude) arsike ka kammuuli e ka leydi hay huunde, ɗi hattanaaka [ɗum]"},{"SurahNumber":16,"VerseNumber":74,"Text":"Wata on waɗan Alla yerodniraaɗi. Pellet, Alla ko annduɗo, onon on anndaa"},{"SurahNumber":16,"VerseNumber":75,"Text":"Alla piyii misal maccuɗo jeyaaɗo, mo waawaa hay huunde, e on mo Men arsiki immorde e Amen arsike moƴƴo, hara on wintoo e ɗum gunndoo e kene. Hara ɓen no fota? Yettooree woodanii Alla! Ko woni, ko ɓuri ɗuuɗude e maɓɓe anndaa"},{"SurahNumber":16,"VerseNumber":76,"Text":"Alla piyi kadi misal worɓe ɗiɗo: goɗɗo e maɓɓe ko mbobo, o waawaa hay huunde, kanko ko o donngal e hoore jeyɗo mo on; nokku kala ka on fewtiniri mo, o addataa moƴƴere; hara on ɗon fotay e on yamiroowo nunɗal, hara himo e laawol focciingol"},{"SurahNumber":16,"VerseNumber":77,"Text":"Ko Alla woodani wirniiɗi kammmuuli ɗin e leydi ndin. Fiyaaku Darngal ngal wonaali si wanaa yeru kinƴan yiitere maa hara ko kañun ɓuri ɓaɗtaade. Pellet, Alla ko hattanɗo kala huunde"},{"SurahNumber":16,"VerseNumber":78,"Text":"Alla yaltinii on ka deedi neeniraaɓe mon, on anndaa huunde, O waɗani on nanɗe, e giiɗe e ɓerɗe, belajo'o, on yettay [Mo]"},{"SurahNumber":16,"VerseNumber":79,"Text":"E ɓe yi'aali colli ɗin ko ɗi eltaaɗi ka weeyo kammu (wonnde) jogitaaki ɗi si wanaa Alla? Wonii e ɗum, maandeeji wonannde yimɓe gomɗinooɓe ɓen"},{"SurahNumber":16,"VerseNumber":80,"Text":"Alla waɗanii on e cuuɗi mon ɗin hoɗo, O waɗani on e guri neemoraaɗi ɗin tillisaaji ɗi taggoton ñalnde eggoton e ñalnde hoɗtoton. No e leeɓi (baali) ɗin, e leeɓi (gelooɗi) ɗin e leeɓi (dammi) ɗin ndaɗɗudi [suudu] e dakmitorɗi haa e saanga"},{"SurahNumber":16,"VerseNumber":81,"Text":"Alla waɗanii on e ko O tagi kon ɗowɗe. O waɗani on e pelle ɗen suuɗorɗe. O waɗani on conci daɗndayɗi on nguleendi, e conci daɗndayɗi on e hare mon. Ko wano nii O timminirta neemaaji Makko ɗin e dow mon, belajo'o on jebbiloto"},{"SurahNumber":16,"VerseNumber":82,"Text":"Si ɓe huccitii, anndu ko fawi maa, ko yottingol ɓanngina"},{"SurahNumber":16,"VerseNumber":83,"Text":"Hiɓe anndi neemaaji Alla ɗin; refti ɓe yedda ɗi. Ko ɓuri ɗuuɗude e maɓɓe ko heeferɓe"},{"SurahNumber":16,"VerseNumber":84,"Text":"(Janto) kadi ñalnde Men immintinoyta e kala mofte seedeejo, refti ɓen yedduɓe sakkitoyantaake (ngantinagol), wanaa kamɓe woni ko ɗaɓɓiroytee ruttitagol [e yarluyee Joomi maɓɓe]"},{"SurahNumber":16,"VerseNumber":85,"Text":"Si tooñuɓe ɓen yi'ii lepte ɗen, ɓe hoynantaake, lette wanaa ɓe nennitanteeɓe"},{"SurahNumber":16,"VerseNumber":86,"Text":"Si sirkooɓe ɓen yi*i kafidaaɓe maɓɓe ɓen, ɓe wi'a: \"Joomi amen, ko ɗii woni kafidaaɗi amen ɗi men rewaynoo gaanin Maa\". [Kafidaaɗi maɓɓe] ɗin yilta e maɓɓe konngol ngol: \"Onon ko on fenooɓe"},{"SurahNumber":16,"VerseNumber":87,"Text":"Ɓe werloo e Alla nden ñalnde jebbilaare, kon ko fefindotonoo majjira ɓe"},{"SurahNumber":16,"VerseNumber":88,"Text":"Ɓen yedduɓe ɓe faddii e laawol Alla ngol, Men ɓeydiranii ɓe lepte e hoore lepte, sabu ko ɓe bonniraynoo kon"},{"SurahNumber":16,"VerseNumber":89,"Text":"(Janto kadi) ñalnde Men immintinoyta e kala mofte ko seeditoo e maɓɓe, jeyaaɗo e maɓɓe, Men adda maa [an Muhammadu] ko seeditoo e ɓee ɗoo. Men jippini e maaɗa Deftere nden, ko nde ɓannginoore kala huunde, e peewal, e yurmeende, e welo-welo wonannde juulɓe ɓen"},{"SurahNumber":16,"VerseNumber":90,"Text":"Tabitii Alla yamirii nunɗal, e moƴƴingol, e moƴƴagol e joomiraaɓe ɓadondiral. Himo haɗa gaay e pan-kare, e ko añinii, e bewre. Himo waajoo on, belajo'o, on waajitoray"},{"SurahNumber":16,"VerseNumber":91,"Text":"Hunnee ahadi Alla ndin si on ahodaama, wata on firtu goondooje ɗen ɓaawo ɗe tenntineede, gomɗii on waɗii Alla seedaniiɗo [on e hunnugol ngol]. Pellet, ko annduɗo ko golloton"},{"SurahNumber":16,"VerseNumber":92,"Text":"Wata on wonu wa on (debbo) firtunooɗo mottawol mun ɓaawo doole firtude, hiɗon jogitora goondooje mon ɗen janfondiro hakkunde mon, nde mofte [mon ɗen] wonata ɓurde tonaade e dii mofte goo. Anndee Alla no jarribora on ɗum. Ma O ɓanngina- na on Ñalnde Darngal, kon ko luutondiraynoɗon e mun"},{"SurahNumber":16,"VerseNumber":93,"Text":"Sinno Alla muuyuno, O waɗayno on mofte goote. Kono, Himo majjina on Mo O muuyi, O fewna on Mo O muuyi. Ma on lannditoye e kon ko gollaynoɗon"},{"SurahNumber":16,"VerseNumber":94,"Text":"Wata on jogitor goondooje mon janfondiro hakkunde mon, sakko koyngal [mon] mortotoo (fergito) ɓaawo ngal tabitude, meeɗiron bone sabu ko sakkiɗon kon e laawol Alla ngol. Hino woodani on lepte mawɗe"},{"SurahNumber":16,"VerseNumber":95,"Text":"Wata on waɗtitir ahadi Alla ndin coggu fanɗungu. Anndee ko ko woni ka Alla kon ɓuri moƴƴannde on, si tawno hiɗon anndi"},{"SurahNumber":16,"VerseNumber":96,"Text":"Ko marɗon kon re'ay (lanna), ko woni ka Alla kon ko heddotooɗum. Ma Men warjor ɓen muññiiɓe njoɓdi maɓɓe ndin ko ɓuri moƴƴude e ko ɓe gollaynoo kon"},{"SurahNumber":16,"VerseNumber":97,"Text":"Kala golluɗo moƴƴere, woni gorko maa debbo, hara ko o gomɗinɗo, Ma Men wuurnu mo nguur- ndam laaɓuɗam. Ma Men warjor ɓe njoɓdi maɓɓe ndin, ko ɓuri moƴƴude e ko ɓe gollaynoo kon"},{"SurahNumber":16,"VerseNumber":98,"Text":"Si a janngay Alqur'aana, moolor Alla seytaane raɗaaɗo on"},{"SurahNumber":16,"VerseNumber":99,"Text":"Kanko on, mbawdi(cemmbe) alanaa mo e ɓen gomɗimɓe, ɓe fawii e hoore Joomi maɓɓe"},{"SurahNumber":16,"VerseNumber":100,"Text":"Anndee mbawdi makko ndin, ko hoore ɓen welduɓe e makko woni, e ɓen sirkirooɓe sabu makko"},{"SurahNumber":16,"VerseNumber":101,"Text":"Si Men lontinii Aaya lonto Aaya goo - Ko Alla ɓuri anndude ko O jippinta - Ɓe wi'a: \"An on ko a fefindiiɗo\". Si ko woni, ko ɓuri ɗuuɗude e maɓɓe anndaa"},{"SurahNumber":16,"VerseNumber":102,"Text":"Maaku: \"Ko jippini ndee, ko [Jibriilu] Fittaanndu Laaɓundu ndun, immorde ka Joomi maa, fii yo o tabintin ɓen gomɗimɓe, e [fii yo nde wonu] peewal, e welo-welo wonannde juulɓe ɓen"},{"SurahNumber":16,"VerseNumber":103,"Text":"Gomɗii Men Meɗen anndi wonnde hiɓe wi'a: \"Ko neɗɗanke woni mo anndinnde (Alqur'aana)\". Ɗemngal ngal ɓe ooñotoo e mun ngal ko ajami, ndee ɗoo non ka ɗemngal Aarabu ɓanngungal"},{"SurahNumber":16,"VerseNumber":104,"Text":"Pellet, ɓen ɓe gomɗinaali Aayeeje Alla ɗen, Alla fewnataa ɓe. Hino woodani ɓe lepte muusuɗe"},{"SurahNumber":16,"VerseNumber":105,"Text":"Anndee ko fefindotoo fenaande, ko ɓen ɓe gomɗi- aa Aayee Alla ɗen; ko kamɓe woni fenooɓe ɓen"},{"SurahNumber":16,"VerseNumber":106,"Text":"Kala yedduɗo Alla ɓaawo gomɗinal makko ngal - si wanaa on waawnaaɗo hara ɓernde makko nden ko deeƴirnde gomɗinal , kono, ɓen yaññamɓe ɓerɗe mun keeferaaku, hino fawii ɓe tikkere immorde Alla, hino woodani ɓe kadi lepte mawɗe"},{"SurahNumber":16,"VerseNumber":107,"Text":"Ngol [murtugol maɓɓe], ko tawde ɓe suɓike nguurndam aduna e dow laakara, e wonnde Alla kan, O fewnataa yimɓe yedduɓe ɓen"},{"SurahNumber":16,"VerseNumber":108,"Text":"Ko ɓen woni ɓe Alla noti e ɓerɗe mun, e nanɗe mun e gite mun. Ko ɓen woni welsindiiɓe ɓen"},{"SurahNumber":16,"VerseNumber":109,"Text":"Sikke alaaa wonnde ɓen ɗon ka laakara, ko kamɓe woni sooyuɓe ɓen"},{"SurahNumber":16,"VerseNumber":110,"Text":"Refti pellet Joomi maa, wonannde ɓen ferunooɓe ɓaawo nde ɓe tampinaama, hooti ɓe tiiɗnii ɓe muññii, pellet Joomi maa, ɓaawo ɗum, Ko O Haforoowo, Hinnotooɗo"},{"SurahNumber":16,"VerseNumber":111,"Text":"(Janto) tuma ñalnde kala wonkii arata, hara hiki wennja fii hoore-makki, wonkii kala yoɓee ko ki golli kon, kamɓe ɓe tooñetaake"},{"SurahNumber":16,"VerseNumber":112,"Text":"Alla piyii misal hoɗo: hoɗo hoolinoongo, deeƴungo; arsike maggo no ardirana ngo nokku kala e yaaj- jeende. Ɓe yeddi neemaaji Alla ɗin, Alla meeɗiniri ɓe koltu heege e kulol, sabu ko ɓe huuwaynoo kon"},{"SurahNumber":16,"VerseNumber":113,"Text":"Gomɗii arii e maɓɓe Nulaaɗo jeyaaɗo e maɓɓe, ɓe fenni mo. Lepte ɗen nanngi ɓe, tawi ko ɓe tooñuɓe"},{"SurahNumber":16,"VerseNumber":114,"Text":"Ñaamee e kon ko Alla arsike on dagiiɗi laaɓuɗi, yetton neemaaji Alla ɗin, si wonii ko Kanko rewoton"},{"SurahNumber":16,"VerseNumber":115,"Text":"Anndee ko O Harminani on, ko jiiba, e ƴiiƴam (rufaaɗam), e teewu kose, e [huunde hirsiraande] daginiraande ko woori Allah. Kala on duñaaɗo [e ñaamugol ɗum] hara wanaa ɓewɗo wanaa jaggi- tuɗo,Anndee pellet, Allah ko Ya'fotooɗo Hinnotooɗo"},{"SurahNumber":16,"VerseNumber":116,"Text":"Wata on wi'u ko ɗemɗe mon sifotoo e penaale: \"Ɗum ɗoo no dagii, ɗum ɗoo no harmi\", fii no fefindoron e hoore Alla fenaande. Pellet, ɓen fefindotooɓe fenaande e hoore Alla, ɓe maletaake"},{"SurahNumber":16,"VerseNumber":117,"Text":"Ko dakamme fanɗuɗo, hino woodani ɓe lepte muusuɗe"},{"SurahNumber":16,"VerseNumber":118,"Text":"E hoore Alyahuudaaɓe ɓen (kan), Men harminno ko Men fillani maa kon ko adii. Men tooñaano ɓe; ko woni, ko ko'e-maɓɓe ɓe wonunoo e tooñude"},{"SurahNumber":16,"VerseNumber":119,"Text":"Refti pellel, Joomi maa, wonannde ɓen huuwirɓe bone on majjere, refti ɓe tuubi ɓaawo ɗum ɓe moƴƴini, pellet Joomi maa, ɓaawo ɗum, ko Haforoowo, Hinnotooɗo"},{"SurahNumber":16,"VerseNumber":120,"Text":"Pellet, Ibraahiima woniino ɗowro hoykinaniiɗo Alla, ooñiiɗo [e ɗiya diinaaji], o wonaali jeyaaɗo e sirkooɓe ɓen"},{"SurahNumber":16,"VerseNumber":121,"Text":"Yettaynooɗo nemaaji Makko ɗin. [Alla] suɓike mo, O fewni mo e laawol focciingol"},{"SurahNumber":16,"VerseNumber":122,"Text":"Men okki mo ka aduna moƴƴere. Kanko on ka laakara, ko o jeyaaɗo e moƴƴuɓe ɓen"},{"SurahNumber":16,"VerseNumber":123,"Text":"Refi Men wahayini e maaɗa, wonnde: \" Jokku diina Ibraahiima ka naayaaki e diinaaji mehre o jeyanooka e sirkooɓe ɓen"},{"SurahNumber":16,"VerseNumber":124,"Text":"Anndee [mawningol fii] aseweere nden ko waɗanaa, ko ɓen luutondirɓe e mayre. Pellet, Joomi maa, ko ñaawoyoowo hakkunde maɓɓe Ñalnde Darngal, e kon ko ɓe luutondiraynoo fii mun"},{"SurahNumber":16,"VerseNumber":125,"Text":"Noddir e diina Joomi maa kan ñeeñal e waaju moƴƴu. Wennjiraa ɓe e noone ɓurɗo moƴƴude. Pellet, Joomi maa, ko Kanko ɓuri anndude on majjuɗo e laawol Makko ngol, ko Kanko kadi ɓuri anndi feewuɓe ɓen"},{"SurahNumber":16,"VerseNumber":126,"Text":"Si on yagginay, haray yagginiree yeru no waɗiranoɗon non. Ko si on muññike, pellet ko ɗum ɓuri moƴƴannde muññiiɓe ɓen"},{"SurahNumber":16,"VerseNumber":127,"Text":"Muñño! Muñal maa ngal ko sabu Alla tan. Wata a suno fii maɓɓe. Wata wonu ɓittorɗo e kon ko ɓe fewjata"},{"SurahNumber":16,"VerseNumber":128,"Text":"Pellet, Alla no wonndi e ɓen huluɓe [Mo] e ɓen moƴƴinooɓe"}]}