{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":51,"VerseNumber":1,"Text":"VID [vindarna] som virvlar upp [damm och vissna löv]"},{"SurahNumber":51,"VerseNumber":2,"Text":"vid [molnen] som för med sig regn"},{"SurahNumber":51,"VerseNumber":3,"Text":"vid [skeppen] som glider fram med lätthet"},{"SurahNumber":51,"VerseNumber":4,"Text":"vid [änglarna] som på [Guds] befallning fördelar [Hans gåvor]"},{"SurahNumber":51,"VerseNumber":5,"Text":"[De vittnar att] det löfte ni fått är sanning"},{"SurahNumber":51,"VerseNumber":6,"Text":"[och att] räkenskapen och domen skall komma"},{"SurahNumber":51,"VerseNumber":7,"Text":"VID himlens valv, korsat av stjärnornas stråk"},{"SurahNumber":51,"VerseNumber":8,"Text":"[Människor!] Era åsikter [om trons innehåll] går sannerligen vitt isär"},{"SurahNumber":51,"VerseNumber":9,"Text":"Den som vill låta sig föras bakom ljuset har redan fått synen förvänd"},{"SurahNumber":51,"VerseNumber":10,"Text":"Måtte [Gud] förgöra alla lögnare som påstår och gissar vad de inte kan veta"},{"SurahNumber":51,"VerseNumber":11,"Text":"de som [vadar] i förvirring och självbedrägeri"},{"SurahNumber":51,"VerseNumber":12,"Text":"och [hånfullt] frågar: \"Och när skall denna Domens dag komma"},{"SurahNumber":51,"VerseNumber":13,"Text":"Den Dagen skall de plågas över elden"},{"SurahNumber":51,"VerseNumber":14,"Text":"[och en röst skall säga:] \"Smaka eldprovet som ni [nu skall undergå]! Det är detta som ni ville påskynda"},{"SurahNumber":51,"VerseNumber":15,"Text":"Men de som fruktade Gud skall vistas i lustgårdar med [porlande] källor"},{"SurahNumber":51,"VerseNumber":16,"Text":"och där njuta av det som deras Herre har skänkt dem, därför att de [på jorden] gjorde de det goda och det rätta"},{"SurahNumber":51,"VerseNumber":17,"Text":"de ägnade inte mera än en kort del av natten åt sömn"},{"SurahNumber":51,"VerseNumber":18,"Text":"och i den tidiga gryningen bad de om Guds förlåtelse för sina synder"},{"SurahNumber":51,"VerseNumber":19,"Text":"Och av det som de ägde gav de tiggarna och dem som led nöd [i tysthet] deras rättmätiga andel"},{"SurahNumber":51,"VerseNumber":20,"Text":"FÖR DEM som har visshet i tron finns tecken [på Guds allmakt överallt] på jorden"},{"SurahNumber":51,"VerseNumber":21,"Text":"och inom er själva. Varför inte [öppna ögonen och] se"},{"SurahNumber":51,"VerseNumber":22,"Text":"I himlen finns det som [hjälper er] att uppehålla livet och där finns det som ni fått löfte om [i nästa liv]"},{"SurahNumber":51,"VerseNumber":23,"Text":"ja, vid himlarnas och jordens Herre! - allt detta är sanning, [lika sant] som att ni har förmågan att tala"},{"SurahNumber":51,"VerseNumber":24,"Text":"HAR DU hört berättelsen om Abrahams himmelska gäster"},{"SurahNumber":51,"VerseNumber":25,"Text":"När de kom till honom och hälsade \"Fred!\", svarade han: \"Fred [vare med er]! Ni är [tydligtvis] främlingar [här]"},{"SurahNumber":51,"VerseNumber":26,"Text":"Efter ett kort samråd med husfolket kom han ut med en [helstekt] gödkalv"},{"SurahNumber":51,"VerseNumber":27,"Text":"som han satte framför dem och bad dem ta för sig"},{"SurahNumber":51,"VerseNumber":28,"Text":"[När han såg att de inte åt] blev han rädd att de [hade ont i sinnet]. Men då sade de: \"Du har ingenting att frukta!\" - och de gav honom det glada budskapet om en son [som skulle födas åt honom och bli en man] med stor visdom"},{"SurahNumber":51,"VerseNumber":29,"Text":"Då närmade sig hans hustru och slog sig för pannan med ett jämmerrop och utbrast: \"En gammal orkeslös och ofruktsam kvinna [som jag]"},{"SurahNumber":51,"VerseNumber":30,"Text":"De svarade: \"Så har din Herre beslutat. Han är den Allvise, den Allvetande"},{"SurahNumber":51,"VerseNumber":31,"Text":"[Abraham] sade: \"Vad är [annars] skälet till ert besök, ärade budbärare"},{"SurahNumber":51,"VerseNumber":32,"Text":"De svarade: \"Vi har sänts [för att straffa] ett folk av obotfärdiga, trotsiga syndare"},{"SurahNumber":51,"VerseNumber":33,"Text":"vi skall låta ett regn av stenblock falla över dem"},{"SurahNumber":51,"VerseNumber":34,"Text":"[ett straff] fastställt i din Herres beslut för dem som har drivit sina utsvävningar för långt"},{"SurahNumber":51,"VerseNumber":35,"Text":"Vi skulle föra bort de troende [som fanns i städerna som skulle förstöras]"},{"SurahNumber":51,"VerseNumber":36,"Text":"men, frånsett ett hus, fann vi ingen som hade underkastat sig Guds vilja"},{"SurahNumber":51,"VerseNumber":37,"Text":"Och i [de ödelagda städerna] lämnade Vi ett budskap till dem som fruktar det plågsamma straff [som är följden av att framhärda i det onda]"},{"SurahNumber":51,"VerseNumber":38,"Text":"OCH I [berättelsen om] Moses ligger [samma budskap]. Vi sände honom till Farao med ett klart bevis på hans myndighet"},{"SurahNumber":51,"VerseNumber":39,"Text":"men den höge [fursten], stödd på sina mäktiga resurser, vände [honom] ryggen och sade: \"Antingen är han en trollkarl eller en galning"},{"SurahNumber":51,"VerseNumber":40,"Text":"Och så kastade Vi honom och hans här i havet; och han bar [själv] skulden [till allas undergång]"},{"SurahNumber":51,"VerseNumber":41,"Text":"Och i [berättelsen om vad som hände stammen] Aad ligger [samma budskap]: Vi sände mot dem en dödsbringande vind"},{"SurahNumber":51,"VerseNumber":42,"Text":"som, där den drar fram, inte lämnar något levande efter sig utan förvandlar allt till multnande ben"},{"SurahNumber":51,"VerseNumber":43,"Text":"[Samma budskap] ligger i [berättelsen om stammen] Thamud. [Deras profet] sade till dem: \"Ni skall få glädjas åt livet [ännu] en liten tid"},{"SurahNumber":51,"VerseNumber":44,"Text":"detta sedan de hade satt sig upp emot sin Herres befallning - och så drabbade [straffets] blixtar dem mitt för deras ögon"},{"SurahNumber":51,"VerseNumber":45,"Text":"De kunde inte resa sig på nytt och ingen fanns som kunde hjälpa dem"},{"SurahNumber":51,"VerseNumber":46,"Text":"Och före dem lät Vi Noas folk, förhärdade i synd och trots, gå under"},{"SurahNumber":51,"VerseNumber":47,"Text":"VI HAR byggt världsalltet och gett det en fast struktur, och förvisso är det Vi som utvidgar det"},{"SurahNumber":51,"VerseNumber":48,"Text":"Och Vi har brett ut jordens [yta] - kunde någon ha brett ut den på bättre sätt"},{"SurahNumber":51,"VerseNumber":49,"Text":"Allt som Vi har skapat har Vi skapat i motsatspar; kanske skall ni minnas [att En Gud är upphovet till denna väl planerade mångfald]"},{"SurahNumber":51,"VerseNumber":50,"Text":"[Säg, Muhammad:] ”Fly undan synden till Gud! Jag kommer till er, [sänd] av Honom, för att varna er klart och entydigt"},{"SurahNumber":51,"VerseNumber":51,"Text":"Sätt inte en annan gud vid Guds sida!' - Ja, jag kommer till er, [sänd] av Honom, för att varna er klart och entydigt.”"},{"SurahNumber":51,"VerseNumber":52,"Text":"[Men som de uppträder mot dig] så har det alltid varit. Inget sändebud kom till dem som levde i gångna tider utan att de kallade honom trollkarl eller galning"},{"SurahNumber":51,"VerseNumber":53,"Text":"Lät de orden gå i arv? Nej, men dessa [sentida förnekare] är hårdnackade människor vilkas onda handlingar inte känner några gränser"},{"SurahNumber":51,"VerseNumber":54,"Text":"Håll dig därför på avstånd från dem; då kan ingen klandra dig"},{"SurahNumber":51,"VerseNumber":55,"Text":"Men [fortsätt att] påminna [och varna]; påminnelsen är till nytta för dem som tror"},{"SurahNumber":51,"VerseNumber":56,"Text":"Jag har skapat de osynliga väsendena och människorna enbart för att de skall [känna Mig och] dyrka Mig"},{"SurahNumber":51,"VerseNumber":57,"Text":"Jag begär ingen försörjning och ingen föda av dem"},{"SurahNumber":51,"VerseNumber":58,"Text":"Det är Gud som drar försorg [om skapelsen], den Starke, den Orubblige"},{"SurahNumber":51,"VerseNumber":59,"Text":"De som begår orätt skall få sin andel av det straff som drabbade deras likasinnade föregångare. De behöver inte be Mig att påskynda [domen]"},{"SurahNumber":51,"VerseNumber":60,"Text":"Den Dag som förnekarna av sanningen har fått löfte om skall bli en Dag av fasa och elände"}]}