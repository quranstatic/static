{"Id":152,"LanguageCodes":["fa","fas"],"Name":"fas-bahaoddinkhorra","Author":"Baha Oddin Khorramshahi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":36,"VerseNumber":1,"Text":"یس [یاسین‌]"},{"SurahNumber":36,"VerseNumber":2,"Text":"سوگند به قرآن حکمت‌آموز"},{"SurahNumber":36,"VerseNumber":3,"Text":"که تو از پیامبرانی‌"},{"SurahNumber":36,"VerseNumber":4,"Text":"بر راهی راست‌"},{"SurahNumber":36,"VerseNumber":5,"Text":"[این کتاب‌] فرو فرستاده [خداوند] پیروزمند مهربان است‌"},{"SurahNumber":36,"VerseNumber":6,"Text":"تا قومی را که پدرانشان هشدار نیافته بودند، و خود غافلند، هشدار دهی‌"},{"SurahNumber":36,"VerseNumber":7,"Text":"به راستی که حکم [عذاب‌] بر بیشترینه آنان تحقق یافته است و ایشان ایمان نمی‌آورند"},{"SurahNumber":36,"VerseNumber":8,"Text":"ما بر گردنهایشان غفلهایی نهاده‌ایم تا [دستانشان را بسته است به گردنها و] چانه‌هایشان و ایشان سرهایشان به بالا و نگاهشان به پایین است‌"},{"SurahNumber":36,"VerseNumber":9,"Text":"و در پیشاپیش آنان سدی و در پشتشان هم سدی نهاده‌ایم و بر [دیدگان‌] آنان پرده‌ای افکنده‌ایم، لذا نمی‌توانند دید"},{"SurahNumber":36,"VerseNumber":10,"Text":"برای ایشان یکسان است چه هشدارشان دهی، چه هشدارشان ندهی، ایشان ایمان نمی‌آورند"},{"SurahNumber":36,"VerseNumber":11,"Text":"تنها کسی را توانی هشدار داد که از پند [/ کتاب آسمانی‌] پیروی کند و به نادیده از خدای رحمان بهراسد، پس او را به آمرزش و پاداشی ارجمند بشارت ده‌"},{"SurahNumber":36,"VerseNumber":12,"Text":"ما خود مردگان را [از نو] زنده می‌کنیم و آنچه در گذشته انجام داده‌اند، و حتی نقش گامهایشان را می‌نویسیم، و همه چیز را در کتابی روشنگر بر شمارده‌ایم‌"},{"SurahNumber":36,"VerseNumber":13,"Text":"و برای آنان مثلی بزن از شهروندانی که پیامبران به آنجا [نزدشان‌] آمدند"},{"SurahNumber":36,"VerseNumber":14,"Text":"آنگاه که به نزد آنان دو تن را فرستادیم، و آنان را دروغگو شمردند، سپس جانب آنان را با [فرستادن‌] سومین فرد استوار داشتیم، آنگاه [همگی‌] گفتند ما به سوی شما [به رسالت‌] فرستاده شده‌ایم‌"},{"SurahNumber":36,"VerseNumber":15,"Text":"گفتند شما جز بشری همانند ما نیستید، و خدای رحمان چیزی فرو نفرستاده است، شما چیزی جز دروغ نمی‌گویید"},{"SurahNumber":36,"VerseNumber":16,"Text":"گفتند پروردگار ما می‌داند که ما به سوی شما [به رسالت‌] فرستاده شده‌ایم‌"},{"SurahNumber":36,"VerseNumber":17,"Text":"و بر عهده ما جز پیام‌رسانی آشکار چیزی نیست‌"},{"SurahNumber":36,"VerseNumber":18,"Text":"گفتند ما به شما فال بد می‌زنیم، اگر دست برندارید، شما را سنگسار می‌کنیم، و از ما عذابی دردناک به شما می‌رسد"},{"SurahNumber":36,"VerseNumber":19,"Text":"گفتند فال بدتان با شماست، آیا چون اندرز داده شوید [باید فال بد بزنید؟]، حق این است که شما قومی تجاوزپیشه‌اید"},{"SurahNumber":36,"VerseNumber":20,"Text":"و مردی از دوردست شهر شتابان آمد، گفت ای قوم من از فرستادگان [/پیامبران‌] پیروی کنید"},{"SurahNumber":36,"VerseNumber":21,"Text":"از کسانی که از شما پاداشی نمی‌خواهند و خود رهیافته‌اند، پیروی کنید"},{"SurahNumber":36,"VerseNumber":22,"Text":"و مرا نرسد که کسی را که مرا آفریده است، و شما هم به سوی او بازگردانده می‌شوید، نپرستم‌"},{"SurahNumber":36,"VerseNumber":23,"Text":"آیا به جای او خدایانی را به پرستش گیرم که اگر خدای رحمان بلایی در حق من اراده کند، شفاعت ایشان مرا سود ندهد و نتوانند مرا نجات دهند"},{"SurahNumber":36,"VerseNumber":24,"Text":"من در آن صورت در گمراهی آشکارم‌"},{"SurahNumber":36,"VerseNumber":25,"Text":"پس سخن مرا بشنوید [و شهادت دهید] که من به پروردگارتان ایمان آورده‌ام‌"},{"SurahNumber":36,"VerseNumber":26,"Text":"گفته شود وارد بهشت شو، گوید ای کاش قوم من می‌دانستند"},{"SurahNumber":36,"VerseNumber":27,"Text":"این را که پروردگارم مرا آمرزیده است، و مرا از گرامیان قرار داده است‌"},{"SurahNumber":36,"VerseNumber":28,"Text":"و ما بر سر قوم او، پس از او، سپاهی از آسمان فرو نفرستادیم، و ما فرو فرستنده [آن‌] نبودیم‌"},{"SurahNumber":36,"VerseNumber":29,"Text":"آن جز بانگ مرگباری یگانه نبود، آنگاه ایشان خاموش شدند"},{"SurahNumber":36,"VerseNumber":30,"Text":"ای دریغ بر بندگان، هیچ پیامبری برای آنان نیامد، مگر آنکه او را ریشخند کردند"},{"SurahNumber":36,"VerseNumber":31,"Text":"آیا نیندیشیده‌اند که چه بسیار پیش از ایشان، نسلهایی را نابود کردیم که آنان به سوی اینان باز نگشتند"},{"SurahNumber":36,"VerseNumber":32,"Text":"و همگیشان جز جمعی نیستند که نزد ما احضار کرده شوند"},{"SurahNumber":36,"VerseNumber":33,"Text":"و زمین پژمرده [/بایر]مایه عبرتی است برای آنان که زنده‌اش گرداندیم و از آن دانه‌ها برآوردیم که از آن می‌خورند"},{"SurahNumber":36,"VerseNumber":34,"Text":"و در آن باغهایی از خرما و انگور پدید آوردیم و در آنجا چشمه‌ساران روان ساختیم‌"},{"SurahNumber":36,"VerseNumber":35,"Text":"تا سرانجام از بار و بر آن و آنچه دستهای خودشان عمل آورده بود، بخورند، آیا سپاس نمی‌گزارند؟"},{"SurahNumber":36,"VerseNumber":36,"Text":"پاک و منزه است کسی که همه گونه‌ها را آفریده است، از جمله آنچه زمین می‌رویاند و نیز از [وجود] خودشان و نیز آنچه نمی‌شناسند"},{"SurahNumber":36,"VerseNumber":37,"Text":"و برای آنان شب پدیده شگرفی است که روز را از آن جدا می‌سازیم که آنگاه در تاریکی فرو می‌روند"},{"SurahNumber":36,"VerseNumber":38,"Text":"و خورشید با قرار و قاعده‌[ی معینش‌] جریان دارد، این اندازه آفرینی [خداوند] پیروزمند داناست‌"},{"SurahNumber":36,"VerseNumber":39,"Text":"و ماه را نیز منزلگاههایی مقرر داشته‌ایم تا [در سیر خویش‌] همچون شاخه خشکیده دیرینه باز می‌گردد"},{"SurahNumber":36,"VerseNumber":40,"Text":"نه خورشید را سزاوار است که [در سیر خود] به ماه برسد، و نه شب بر روز سبقت جوید، و همه در سپهری شناورند"},{"SurahNumber":36,"VerseNumber":41,"Text":"و مایه عبرتی است برای آنان که ما زاد و رودشان را در کشتی گرانبار سوار کردیم‌"},{"SurahNumber":36,"VerseNumber":42,"Text":"و برای آنان چیزی همانند آن آفریده‌ایم که سوارش می‌شوند"},{"SurahNumber":36,"VerseNumber":43,"Text":"و اگر بخواهیم آنان را غرقه می‌سازیم، و فریادرسی ندارند، و نجات داده نشوند"},{"SurahNumber":36,"VerseNumber":44,"Text":"مگر رحمتی از سوی ما [بینند] و برخورداری تا زمانی معین‌"},{"SurahNumber":36,"VerseNumber":45,"Text":"و چون به ایشان گفته شود از آنچه پیش روی شما و از آنچه پشت سرتان است، پروا کنید، باشد که مشمول رحمت شوید [اعراض کنند]"},{"SurahNumber":36,"VerseNumber":46,"Text":"و هیچ آیتی از آیات پروردگارشان برای آنان نیامده است مگر آنکه از آن رویگردان بوده‌اند"},{"SurahNumber":36,"VerseNumber":47,"Text":"و چون به ایشان گفته شود از آنچه خداوند به شما روزی داده است، بخشش کنید، کافران به مؤمنان گویند، آیا کسی را خوراک دهیم که اگر خداوند بخواهد خوراکش می‌دهد، شما جز در گمراهی آشکار نیستید"},{"SurahNumber":36,"VerseNumber":48,"Text":"و گویند اگر راست می‌گویید این وعده کی فرا می‌رسد"},{"SurahNumber":36,"VerseNumber":49,"Text":"جز بانگ مرگبار یگانه‌ای را انتظار نمی‌کشند که در حالی که ستیزه و جدل می‌کنند، فروگیردشان‌"},{"SurahNumber":36,"VerseNumber":50,"Text":"و در آن هنگام نه وصیتی توانند کرد و نه به سوی خانواده‌شان باز می‌گردند"},{"SurahNumber":36,"VerseNumber":51,"Text":"و در صور دمیده شود، آنگاه ایشان از گورها [برخیزند و] به سوی پروردگارشان بشتابند"},{"SurahNumber":36,"VerseNumber":52,"Text":"گویند وای بر ما، کی ما را از خواب [گاه‌] مان برانگیخت؟ این همان است که خدای رحمان وعده داده بود و پیامبران راست گفته‌اند"},{"SurahNumber":36,"VerseNumber":53,"Text":"[سپس‌] جز بانگ مرگبار یگانه‌ای در کار نیست، آنگاه است که همگی [آنان‌] در نزد ما حاضر شدگانند"},{"SurahNumber":36,"VerseNumber":54,"Text":"[بدانید که‌] امروز بر هیچ کس ستمی نرود، و جز در برابر کاری که کرده‌اید، جزا نیابید"},{"SurahNumber":36,"VerseNumber":55,"Text":"بی‌گمان بهشتیان امروز در کاری خوش و خرمند"},{"SurahNumber":36,"VerseNumber":56,"Text":"ایشان و جفتهایشان در سایه‌ساران بر روی اورنگها تکیه زده‌اند"},{"SurahNumber":36,"VerseNumber":57,"Text":"در آنجا برای آنان میوه‌هاست، و برای آنان هرچه طلب کنند، آماده است‌"},{"SurahNumber":36,"VerseNumber":58,"Text":"سلام [بر شما]، این سخنی است از پروردگار مهربان‌"},{"SurahNumber":36,"VerseNumber":59,"Text":"[و ندا آید] امروز ای گنهکاران [از نیکوکاران‌] جدا شوید"},{"SurahNumber":36,"VerseNumber":60,"Text":"آیا ای آدمیان با شما پیمان نبسته بودم که شیطان را نپرستید که او دشمن آشکار شماست؟"},{"SurahNumber":36,"VerseNumber":61,"Text":"و اینکه مرا بپرستید، که این راهی راست است‌"},{"SurahNumber":36,"VerseNumber":62,"Text":"و به راستی گروهی بسیار از شما را گمراه کرد، آیا تعقل نمی‌کردید؟"},{"SurahNumber":36,"VerseNumber":63,"Text":"این همان جهنمی است که به شما وعده داده شده بود"},{"SurahNumber":36,"VerseNumber":64,"Text":"امروز به خاطر کفری که می‌ورزیدید، به آن درآیید"},{"SurahNumber":36,"VerseNumber":65,"Text":"امروز بر دهانهایشان مهر گذاریم و درباره آنچه می‌کردند، دستهایشان با ما سخن بگویند، و پاهایشان گواهی دهند"},{"SurahNumber":36,"VerseNumber":66,"Text":"و اگر خواهیم دیدگانشان را نابینا سازیم، آنگاه به سوی راه [/صراط] بشتابند، اما چگونه بنگرند"},{"SurahNumber":36,"VerseNumber":67,"Text":"و اگر خواهیم آنان را در جایشان مسخ گردانیم، آنگاه نتوانند رفتاری کنند و نه بازگردند"},{"SurahNumber":36,"VerseNumber":68,"Text":"و هر کس را که عمر [دراز] دهیم، خلقت [و رفتارش‌] را باژگونه کنیم، آیا تعقل نمی‌کنند؟"},{"SurahNumber":36,"VerseNumber":69,"Text":"و ما به او [پیامبر] شعر نیاموخته‌ایم، و سزاوار او [هم‌] نیست، این جز اندرز و قرآن مبین نیست‌"},{"SurahNumber":36,"VerseNumber":70,"Text":"تا هر کس را که زنده [دل‌] است هشدار دهد و حجت را بر کافران تمام گرداند"},{"SurahNumber":36,"VerseNumber":71,"Text":"آیا نیندیشیده‌اند که ما برای آنان از آنچه دستان [قدرت‌] مان بر سازد، چارپایانی آفریده‌ایم که ایشان دارای آن هستند"},{"SurahNumber":36,"VerseNumber":72,"Text":"و آنها را رام ایشان گردانده‌ایم، لذا هم مرکوبشان از آنهاست و هم از آن می‌خورند"},{"SurahNumber":36,"VerseNumber":73,"Text":"و برای آنان در آنها سودها و آشامیدنی‌هاست، آیا سپاس نمی‌گزارند؟"},{"SurahNumber":36,"VerseNumber":74,"Text":"و به جای خداوند خدایانی را [به پرستش‌] گرفته‌اند به امید آنکه ایشان یاری یابند"},{"SurahNumber":36,"VerseNumber":75,"Text":"[اما] آنها به یاری [دادن‌] ایشان توانایی ندارند، و ایشان برای آنها چون سپاهی هستند که در [عرصه قیامت‌] حاضر کرده شوند"},{"SurahNumber":36,"VerseNumber":76,"Text":"پس سخنشان تو را اندوهگین نکند، ما آنچه پنهان می‌دارند و آنچه آشکار می‌دارند می‌دانیم‌"},{"SurahNumber":36,"VerseNumber":77,"Text":"آیا انسان نیندیشیده است که ما او را از نطفه‌ای آفریده‌ایم، آنگاه او جدل‌پیشه‌ای آشکار است‌"},{"SurahNumber":36,"VerseNumber":78,"Text":"و برای ما مثل می‌زند و آفرینش خود را فراموش می‌کند، گوید چه کسی استخوانها را -در حالی که پوسیده‌انداز نو زنده می‌گرداند؟"},{"SurahNumber":36,"VerseNumber":79,"Text":"بگو همان کسی که نخستین‌بار آن را پدید آورده است، زنده‌اش می‌گرداند، او به هر آفرینشی دانا [و توانا]ست‌"},{"SurahNumber":36,"VerseNumber":80,"Text":"همان کسی که برای شما از درخت سبز[تر و تازه‌] آتشی پدید آورد، که آنگاه از آن آتش می‌افروزید"},{"SurahNumber":36,"VerseNumber":81,"Text":"آیا کسی که آسمانها و زمین را آفریده است، توانای آن نیست که مانند ایشان را بیافریند، چرا، و او آفرینشگر داناست‌"},{"SurahNumber":36,"VerseNumber":82,"Text":"امر او چون [آفرینش‌] چیزی را اراده کند، تنها همین است که به آن می‌گوید موجود شو، [و بی‌درنگ‌] موجود می‌شود"},{"SurahNumber":36,"VerseNumber":83,"Text":"پس منزه است کسی که ملکوت هر چیز به دست اوست و به سوی او باز گردانده می‌شوید"}]}