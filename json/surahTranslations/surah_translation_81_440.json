{"Id":440,"LanguageCodes":["tw","twi"],"Name":"twi-sheikhharounism","Author":"Sheikh Haroun Ismaeel","Language":"Twi","Description":"Twi","Direction":"ltr","Source":"https://quranenc.com/en/browse/asante_harun","Translations":[{"SurahNumber":81,"VerseNumber":1,"Text":"Sε yεbobͻ awia ma nenhyerεne no fri hͻ na εyε tumm"},{"SurahNumber":81,"VerseNumber":2,"Text":"Na sε Nsoromma tete hwe"},{"SurahNumber":81,"VerseNumber":3,"Text":"Na sε mmepͻ tutu fri hͻ"},{"SurahNumber":81,"VerseNumber":4,"Text":"Na sε yεto yoma bedeε a ͻnyem abosome du asaworam"},{"SurahNumber":81,"VerseNumber":5,"Text":"Na yεboa nkeka-boaa ano wͻ faako"},{"SurahNumber":81,"VerseNumber":6,"Text":"Na sε ogya tͻ po mu na ehuru, anaasε eyiri ma no kabom yε ͻpo baako"},{"SurahNumber":81,"VerseNumber":7,"Text":"Na sε yεka akra ne (honam) bͻ mu"},{"SurahNumber":81,"VerseNumber":8,"Text":"Na yebisa abaayaa (akokoaa) a, yasie no animono so sε"},{"SurahNumber":81,"VerseNumber":9,"Text":"“Ɛdeεn bͻne na ͻyεeε a yekum no?”"},{"SurahNumber":81,"VerseNumber":10,"Text":"Na sε yebue (obiara adwuma a, odiiε ho) Nwoma no mu"},{"SurahNumber":81,"VerseNumber":11,"Text":"Na sε ͻsoro nkatanimu no yi na efri netebea hͻ"},{"SurahNumber":81,"VerseNumber":12,"Text":"Na yεsͻ Amanehunu gya no ano"},{"SurahNumber":81,"VerseNumber":13,"Text":"Na yεde ͻsoro Aheman no bεn (agyidiefoͻ no) a"},{"SurahNumber":81,"VerseNumber":14,"Text":"(Ɛhͻ na) ͻkra biara behunu (dwuma pa anaasε dwuma bͻne a) ͻde aba"},{"SurahNumber":81,"VerseNumber":15,"Text":"Mede Nsoromma a"},{"SurahNumber":81,"VerseNumber":16,"Text":"Epue na εnante kͻtͻ"},{"SurahNumber":81,"VerseNumber":17,"Text":"Ne anadwo, sε εde nesum no ba (bεkata biribiara so)"},{"SurahNumber":81,"VerseNumber":18,"Text":"Ne ahomakye, εberε a εbεhome ayi nenhyerεnee no adie no di nse sε"},{"SurahNumber":81,"VerseNumber":19,"Text":"Nokorε, (Qur’aan) yε Ɔbͻfoͻ Nimuonyamfoͻ no asεm (a, Nyankopͻn de asomaa no)"},{"SurahNumber":81,"VerseNumber":20,"Text":"(Ɔbͻfoͻ Gabriel) a ͻwͻ Tumi ne diberε wͻ Animuoyam Hene no anim no"},{"SurahNumber":81,"VerseNumber":21,"Text":"(Gabriel) a (Abofoͻ) yε sotie ma no, Nokwafoͻ no"},{"SurahNumber":81,"VerseNumber":22,"Text":"Enti moyͻnko (Muhammad) mmͻͻ dam"},{"SurahNumber":81,"VerseNumber":23,"Text":"Ԑyε ampa sε, ohunuu (Gabriel) pefee wͻ wiem"},{"SurahNumber":81,"VerseNumber":24,"Text":"(Muhammad) nyε obi a ͻde Asumade no sie, bͻho ayεmuͻnyono"},{"SurahNumber":81,"VerseNumber":25,"Text":"(Qur’aan) nyε ͻbonsam a y’abͻ no dua no asεm"},{"SurahNumber":81,"VerseNumber":26,"Text":"Na afei εhen na morekͻ yi"},{"SurahNumber":81,"VerseNumber":27,"Text":"Nokorε sε (Qur’aan) yε afutusεm ma amansan nyinaa"},{"SurahNumber":81,"VerseNumber":28,"Text":"(Titiriw) dema mo mu obi a ͻpε sε onya kwankyerε"},{"SurahNumber":81,"VerseNumber":29,"Text":"Na εnnyε sεdeε mopε, na mmom sεdeε Onyankopͻn, Abͻdeε nyinaa Wura no pε (na εbεyε hͻ)"}]}