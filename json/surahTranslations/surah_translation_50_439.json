{"Id":439,"LanguageCodes":["tr","tur"],"Name":"tur-ynozturk","Author":"Y. N. Ozturk","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":50,"VerseNumber":1,"Text":"Kaf. Şanı yüce, ilahî cömertlikle dolu Kur´an´a yemin olsun ki"},{"SurahNumber":50,"VerseNumber":2,"Text":"İş sanıldığı gibi değil! Kendilerine içlerinden bir uyarıcı geldi diye şaştılar da şöyle dediler o küfre batanlar: \"Acayip şey bu"},{"SurahNumber":50,"VerseNumber":3,"Text":"Ölünce mi, biz toprak olunca mı? Çok uzak bir dönüştür bu"},{"SurahNumber":50,"VerseNumber":4,"Text":"Toprağın onlardan neyi eksilttiğini pek iyi bilmişizdir biz. Her şeyi saklayıp koruyan bir Kitap var katımızda"},{"SurahNumber":50,"VerseNumber":5,"Text":"Hayır, hayır! Onlar, hak kendilerine geldiğinde, onu yalanladılar. Şimdi perişan mı perişan bir durum içindedirler"},{"SurahNumber":50,"VerseNumber":6,"Text":"Bakmadılar mı üstlerindeki göğe ki nasıl kurduk onu, nasıl süsleyip nakışladık?! Yırtığı, çatlağı da yoktur onun"},{"SurahNumber":50,"VerseNumber":7,"Text":"Yeryüzünü de biz uzatıp yaydık; denge noktaları yerleştirdik ona ve bitirdik onda, bakanları hayran bırakan her türlü çifti"},{"SurahNumber":50,"VerseNumber":8,"Text":"İbretle bakılası, gönüller açıcı şeyler olarak; hakka yönelen her kula öğüt olarak"},{"SurahNumber":50,"VerseNumber":9,"Text":"Gökten, kutlu ve bereketli bir su indirdik de onunla bahçeler yeşerttik, hasatlanacak daneler yetiştirdik"},{"SurahNumber":50,"VerseNumber":10,"Text":"Yüksek yüksek hurma ağaçları büyüttük. Birbirine girmiş kümeler halinde tomurcukları vardır onların"},{"SurahNumber":50,"VerseNumber":11,"Text":"Kullara rızık olsun diye. Ve o suyla ölü bir beldeye hayat verdik. İşte böyledir topraktan fışkırış"},{"SurahNumber":50,"VerseNumber":12,"Text":"Onlardan önce Nûh kavmi, Ress halkı, Semûd kavmi yalanlamıştı"},{"SurahNumber":50,"VerseNumber":13,"Text":"Âd, Firavun ve Lût´un halkı da"},{"SurahNumber":50,"VerseNumber":14,"Text":"Eykeliler, Tübba´ kavmi de. Hepsi resulleri yalanladı da duyurulan azap hak oldu"},{"SurahNumber":50,"VerseNumber":15,"Text":"İlk yaratıştan âciz kalıp yorulmuş muyduk? Hayır, yeni bir yaratıştan kuşku içinde olan onlardır"},{"SurahNumber":50,"VerseNumber":16,"Text":"Yemin olsun ki, insanı biz yarattık. Nefsinin ona neler fısıldadığını da biz biiriz. Biz ona, şah damarından daha yakınız"},{"SurahNumber":50,"VerseNumber":17,"Text":"Sağında ve solunda oturmuş iki görevli, kayıt yapmaktadır"},{"SurahNumber":50,"VerseNumber":18,"Text":"Bir söz sarfetmeye dursun, yanındaki gözcü hemen zaptediverir"},{"SurahNumber":50,"VerseNumber":19,"Text":"Ölüm sarhoşluğu hak olarak geldi. İşte bu, senin kaçıp durduğun şeydir"},{"SurahNumber":50,"VerseNumber":20,"Text":"Ve sûra üflendi. İşte bu, geleceği vaat edilen gündür"},{"SurahNumber":50,"VerseNumber":21,"Text":"Her benlik, yanında bir güdücü, bir de tanık olduğu halde gelir"},{"SurahNumber":50,"VerseNumber":22,"Text":"Yemin olsun, sen bundan gaflet içindeydin. Ama perdeni üstünden kaldırıverdik. Bugün gözün keskin mi keskin"},{"SurahNumber":50,"VerseNumber":23,"Text":"Yoldaşı şöyle der: \"İşte yanımdaki, hazır"},{"SurahNumber":50,"VerseNumber":24,"Text":"Siz, ikiniz! Tüm nankörleri, inatçıları cehenneme atın"},{"SurahNumber":50,"VerseNumber":25,"Text":"Durmadan hayrı engelleyeni, azgını, işkilciyi"},{"SurahNumber":50,"VerseNumber":26,"Text":"O ki, Allah´ın yanına başka bir ilah koydu. Artık atın onu, o şiddetli azabın içine"},{"SurahNumber":50,"VerseNumber":27,"Text":"Yoldaşı dedi ki: \"Rabbimiz, onu ben azdırmadım. Onun kendisi, dönüşü olmayan bir sapıklık içindeydi"},{"SurahNumber":50,"VerseNumber":28,"Text":"Allah buyurdu: \"Huzurumda çekişmeyin! Ben size uyarıyı çok önceden göndermiştim"},{"SurahNumber":50,"VerseNumber":29,"Text":"Benim huzurumda söz değiştirilmez ve ben kullara asla zulmetmem"},{"SurahNumber":50,"VerseNumber":30,"Text":"O gün cehenneme: \"Doldun mu?\" deriz. O ise: \"Daha yok mu?\" der"},{"SurahNumber":50,"VerseNumber":31,"Text":"Ve cennet, takva sahiplerine yaklaştırılmıştır; hiç uzak değildir"},{"SurahNumber":50,"VerseNumber":32,"Text":"İşte size vaat edilen budur. Allah´a sürekli yönelen, korunması gerekeni koruyan herkese"},{"SurahNumber":50,"VerseNumber":33,"Text":"Görmediği halde Rahman´dan ürperen ve Allah´a yönelik bir kalp getiren herkese"},{"SurahNumber":50,"VerseNumber":34,"Text":"Esenlikle girin oraya! Sonsuzlaşma günüdür bu"},{"SurahNumber":50,"VerseNumber":35,"Text":"Orada onlar için istedikleri her şey var. Katımızda ise dahası da var"},{"SurahNumber":50,"VerseNumber":36,"Text":"Onlardan önce nice nesilleri helâk ettik ki, vuruş ve tutuşları bunlardan daha zorluydu. Ülkelerde delikler açmışlardı/beldelerde kaçacak delik aradılar/beldeleri boydan boya dolaştılar. Var mı bir kaçacak yer"},{"SurahNumber":50,"VerseNumber":37,"Text":"Hiç kuşkusuz, bunda, kalbi olan yahut tam bir tanık olarak kulak veren için mutlak bir öğüt vardır"},{"SurahNumber":50,"VerseNumber":38,"Text":"Yemin olsun, biz gökleri, yeri ve bunlar arasındakileri altı günde yarattık. Ve bize hiçbir yorgunluk dokunmadı"},{"SurahNumber":50,"VerseNumber":39,"Text":"Artık onların söylediklerine sabret ve Güneş´in doğuşundan önce de batışından önce de Rabbinin hamdiyle tespih et"},{"SurahNumber":50,"VerseNumber":40,"Text":"Gecenin bir kısmında ve secdelerin arkalarından O´nu tespih et"},{"SurahNumber":50,"VerseNumber":41,"Text":"Haykıranın çok yakın bir yerden sesleneceği günü dinle"},{"SurahNumber":50,"VerseNumber":42,"Text":"O gün o müthiş sesi hak olarak dinleyecekler. Ortaya çıkış/diriliş günüdür bu"},{"SurahNumber":50,"VerseNumber":43,"Text":"Biz, evet biz hayat veriyoruz, biz öldürüyoruz. Ve dönüş yalnız bizedir"},{"SurahNumber":50,"VerseNumber":44,"Text":"O gün, yer çatır çatır yarılıp onlardan çabucak uzaklaşır. Bu yalnız bizim için kolay olan bir haşretmedir"},{"SurahNumber":50,"VerseNumber":45,"Text":"Biz onların neler söylediklerini çok iyi biliyoruz. Sen onların üstüne bir zorba değilsin. O halde, benim tehdidimden korkanlara sadece Kur´an´la öğüt ver"}]}