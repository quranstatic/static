{"Id":192,"LanguageCodes":["hi","hin"],"Name":"hin-muhammadfarooqk","Author":"Muhammad Farooq Khan And Muhammad Ahmed","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":85,"VerseNumber":1,"Text":"साक्षी है बुर्जोंवाला आकाश"},{"SurahNumber":85,"VerseNumber":2,"Text":"और वह दिन जिसका वादा किया गया है"},{"SurahNumber":85,"VerseNumber":3,"Text":"और देखनेवाला, और जो देखा गया"},{"SurahNumber":85,"VerseNumber":4,"Text":"विनष्ट हों खाईवाले"},{"SurahNumber":85,"VerseNumber":5,"Text":"ईधन भरी आगवाले"},{"SurahNumber":85,"VerseNumber":6,"Text":"जबकि वे वहाँ बैठे होंगे"},{"SurahNumber":85,"VerseNumber":7,"Text":"और वे जो कुछ ईमानवालों के साथ करते रहे, उसे देखेंगे"},{"SurahNumber":85,"VerseNumber":8,"Text":"उन्होंने उन (ईमानवालों) से केवल इस कारण बदला लिया और शत्रुता की कि वे उस अल्लाह पर ईमान रखते थे जो अत्यन्त प्रभुत्वशाली, प्रशंसनीय है"},{"SurahNumber":85,"VerseNumber":9,"Text":"जिसके लिए आकाशों और धरती की बादशाही है। और अल्लाह हर चीज़ का साक्षी है"},{"SurahNumber":85,"VerseNumber":10,"Text":"जिन लोगों ने ईमानवाले पुरुषों और ईमानवाली स्त्रियों को सताया और आज़माईश में डाला, फिर तौबा न की, निश्चय ही उनके लिए जहन्नम की यातना है और उनके लिए जलने की यातना है"},{"SurahNumber":85,"VerseNumber":11,"Text":"निश्चय ही जो लोग ईमान लाए और उन्होंने अच्छे कर्म किए उनके लिए बाग़ है, जिनके नीचे नहरें बह रही होगी। वही है बड़ी सफलता"},{"SurahNumber":85,"VerseNumber":12,"Text":"वास्तव में तुम्हारे रब की पकड़ बड़ी ही सख़्त है"},{"SurahNumber":85,"VerseNumber":13,"Text":"वही आरम्भ करता है और वही पुनरावृत्ति करता है"},{"SurahNumber":85,"VerseNumber":14,"Text":"वह बड़ा क्षमाशील, बहुत प्रेम करनेवाला है"},{"SurahNumber":85,"VerseNumber":15,"Text":"सिंहासन का स्वामी है, बडा गौरवशाली"},{"SurahNumber":85,"VerseNumber":16,"Text":"जो चाहे उसे कर डालनेवाला"},{"SurahNumber":85,"VerseNumber":17,"Text":"क्या तुम्हें उन सेनाओं की भी ख़बर पहुँची हैं"},{"SurahNumber":85,"VerseNumber":18,"Text":"फ़िरऔन और समूद की"},{"SurahNumber":85,"VerseNumber":19,"Text":"नहीं, बल्कि जिन लोगों ने इनकार किया है, वे झुठलाने में लगे हुए है"},{"SurahNumber":85,"VerseNumber":20,"Text":"हालाँकि अल्लाह उन्हें घेरे हुए है, उनके आगे-पीछे से"},{"SurahNumber":85,"VerseNumber":21,"Text":"नहीं, बल्कि वह तो गौरव क़ुरआन है"},{"SurahNumber":85,"VerseNumber":22,"Text":"सुरक्षित पट्टिका में अंकित है"}]}