{"Id":199,"LanguageCodes":["ilp"],"Name":"ilp-abdulazizgroaal","Author":"Abdul Aziz Gro Aalem Saromintang","Language":"Iranun","Description":"Iranun","Direction":"ltr","Source":"https://www.islamic-invitation.com/ , King Fahd Quran Complex","Translations":[{"SurahNumber":73,"VerseNumber":1,"Text":"Hai (Nabi a) khakayokos"},{"SurahNumber":73,"VerseNumber":2,"Text":"Tindugun Ka (so Sambayang), ko kagagawi-i, inonta so maito"},{"SurahNumber":73,"VerseNumber":3,"Text":"Kalo-o kan noto,- o di na Korangingka oto sa maito"},{"SurahNumber":73,"VerseNumber":4,"Text":"O di na Lawaningka sukaniyan; go Phiyapiya-ingka Matiya so Qur-an sa malanat a Kabatiya"},{"SurahNumber":73,"VerseNumber":5,"Text":"Mata-an! A Sukami na Thoronan Ami Suka sa Katharo a Mapunud"},{"SurahNumber":73,"VerseNumber":6,"Text":"Mata-an! A so Pukha-adun a Amal ko kagagawi-i na giyoto na tanto a Somasagat ko pamikiran, go marayag so Katharo"},{"SurahNumber":73,"VerseNumber":7,"Text":"Mata-an! A si-i ko kadaondao na adun a Tumbanguka a mala"},{"SurahNumber":73,"VerseNumber":8,"Text":"Na Tatadumingka so ngaran o Kadnan Ka, go Tholabos KÄ¶Ka si-i"},{"SurahNumber":73,"VerseNumber":9,"Text":"Rukaniyan sa toto-o a Katholabos,9. Kadnan o Subangan a go so Sudupan: -da a Tohan inonta Sukaniyan-na Kowa-angka Sukaniyan a Sasarigan"},{"SurahNumber":73,"VerseNumber":10,"Text":"Go Phantangingka so gi-i ran Tharo-on go Awaingka siran sa kaawa a Maliwanag"},{"SurahNumber":73,"VerseNumber":11,"Text":"Go botawani Akongka a go so Miyamanaplis a piyamugan sa Limo, go Pakapulagodangka siran sa maito"},{"SurahNumber":73,"VerseNumber":12,"Text":"Mata-an! A adun a shisi-i Rukami a manga patong, a go kadug"},{"SurahNumber":73,"VerseNumber":13,"Text":"Go Pangunungkun a pakabakug, go siksa a Malipudus"},{"SurahNumber":73,"VerseNumber":14,"Text":"Si-i ko Alongan a Linogun so Lopa a go so manga Palao, go mabaloi so manga Palao a puthad a pukha-anas"},{"SurahNumber":73,"VerseNumber":15,"Text":"Mata-an! A Sukami na Siyogo-an Nami sukano sa Sogo, a saksi rukano, lagid o Kiyasogo i Ami ko Pir-aon sa Sogo"},{"SurahNumber":73,"VerseNumber":16,"Text":"Na siyangka o Pir-aon so Sogo; na siniksa Ami sukaniyan sa siksa a Mailot"},{"SurahNumber":73,"VerseNumber":17,"Text":"Na andamanaya i kapakalidas iyo amai ka Mongkir kano ko Alongan a khabaloi niyan so manga Wata a manga lokus"},{"SurahNumber":73,"VerseNumber":18,"Text":"So Langit na manga Bubungkag sa sabap Rukaniyan. Miyabaloi so diyandi Rukaniyan a Mapunggolaola"},{"SurahNumber":73,"VerseNumber":19,"Text":"Mata-an! A giyaya na Pananadum: Na sa tao a khabaya na mba-al sa lalan ko Kadnan Niyan"},{"SurahNumber":73,"VerseNumber":20,"Text":"Mata-an! A so kadnan Kana katawan Niyan a Mata-an! a Suka na Puthindug Ka ko korang ko dowa ko tulo bagi ko kagagawi-i, go so kalo-oki ron go so ika tulo ron bagi, go so salompok ko siran a manga pud Ka. Na so Allah na tatakudirun Niyan so gagawi-i, a go so daondao. Katawan Niyan a di niyo to khaitong, na Piyakataobat kano Niyan Na Batiya a niyo so malbod (rukano) ko Qur-an, Katawan Niyan a khabaloi so saba-ad rukano a pukhakasakit, go so manga pud na Puphulalakao siran ko Lopa, a gi-i siran mbabanog ko kakawasa-an o Allah, go so manga pud na gi-i siran Makimbonowai ko lalan ko Allah. Na Batiya-a niyo so malbod don, go Pamayandugun niyo so Sambayang, go tonaya niyo so Zakat; go pagotangi niyo so Allah sa otang a mapiya. Na sa dun sa mipakawit iyo a ruk o manga ginawa niyo a mapiya na khato-on niyo to si-i ko Allah, giyoto i lubi a mapiya go lubi a mala a balas. Na Panguni kano sa Ma-ap ko Allah. Mata-an! A so Allah na Manapi, a Makalimo-on"}]}