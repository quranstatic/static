{"Id":179,"LanguageCodes":["ff","ful"],"Name":"ful-rowadtranslatio","Author":"Rowad Translation Center And Islamhouse","Language":"Fulah","Description":"Fulah","Direction":"ltr","Source":"https://quranenc.com/en/browse/fulani_rwwad","Translations":[{"SurahNumber":7,"VerseNumber":1,"Text":"Alif, Laam, Miim, Saad"},{"SurahNumber":7,"VerseNumber":2,"Text":"Ko Deftere Jippinaande e maaɗa, wata ɓitteende wonu ka ɓernde maa e mayre ; fii yo a waajor nde, ko nde waaju wonannde gomɗimɓe ɓen"},{"SurahNumber":7,"VerseNumber":3,"Text":"Jokkee ko Jippinaa e mon kon immorde ka Joomi mon, wata on jokku gaanin ɗum, weldiiɓe, fanɗii ko waajitotoɗon"},{"SurahNumber":7,"VerseNumber":4,"Text":"Ɗuuɗii e ca'e ɗe Men halki! Lepte Amen ɗen ari e majje jemma hiɓe waalii ɗaanii, maa hara ko ɓe fowtiiɓe ñalorma"},{"SurahNumber":7,"VerseNumber":5,"Text":"Noddaandu maɓɓe ndun ɓaawo lepte Amen ɗen arde ɓe, wonaano si naa wi'ugol : \"Menen men laatino tooñooɓe"},{"SurahNumber":7,"VerseNumber":6,"Text":"Ma Men Lamnditoyo ɓen ɓe (Men) Nulunoo e mun, Ma Men Lamnditoyo kadi Nulaaɓe ɓen"},{"SurahNumber":7,"VerseNumber":7,"Text":"Ma Men Fillanoroyo ɓe (golle maɓɓe ɗen) e ganndal. Men wonaano wirniiɓe"},{"SurahNumber":7,"VerseNumber":8,"Text":"Manndakke=peesgol ɗen nde Ñalnde, ko ɗe goonga. Kala mo manndake (moƴƴi ɗen) teddi, ko ɓen ɗon woni maloyteeɓe ɓen"},{"SurahNumber":7,"VerseNumber":9,"Text":"Kala mo manndakke (moƴƴi) mun foygitii=hoyi, ko ɓen ɗon woni sooyinirɓe pittaali mu'un saɓu ko ɓe laatinoo hiɓe yedda Aayeeje Amen ɗen"},{"SurahNumber":7,"VerseNumber":10,"Text":"Gomɗii Men Newinanii on ke leydi, Men Waɗani on e mayri nguuree. (Kono) fanɗii ko yettoton"},{"SurahNumber":7,"VerseNumber":11,"Text":"Gomɗii Men tagii on, refti Men Mbaadini on, refti Men Wi'ani Malaa'ikaaɓe ɓen : \"Sujjanee Aadama\", ɓe sujji, si wanaa Ibliisa, o jeyanooka e sujjuɓe ɓen"},{"SurahNumber":7,"VerseNumber":12,"Text":"O Daali : \"Ko haɗu-maa nde sujjataa nde Mi Yamir-maa?\" O wi'i : \"Miɗo ɓuri mo moƴƴude : A Tagii lam immorde e Yiite, A Tagii mo immorde e loopal"},{"SurahNumber":7,"VerseNumber":13,"Text":"O Daali : \"Jippo ton, haananaama nde mawnintintoɗaa ton. Yaltu, an ko a jeyaaɗo e hoyɓe ɓen"},{"SurahNumber":7,"VerseNumber":14,"Text":"[Ibliisa] wi'i : \"Nennitanam haa ñalnde ɓe immintintee"},{"SurahNumber":7,"VerseNumber":15,"Text":"[Alla] Daali : \"An, ko a jeyaaɗo e nennitanteeɓe ɓen"},{"SurahNumber":7,"VerseNumber":16,"Text":"[Ibliisa] wi'i : \"Sabu ko bewinirɗaa lam kon, ma mi jooɗano ɓe ka laawol Maa focciingol"},{"SurahNumber":7,"VerseNumber":17,"Text":"Refti mi ardiranay ɓe yeeso maɓɓe e ɓaawo maɓɓe, e ka e ñaame maɓɓe e ka nane maɓɓe. A tawataa ko ɓuri ɗuuɗude e maɓɓe ko yettooɓe [Ma]"},{"SurahNumber":7,"VerseNumber":18,"Text":"[Alla] Daali : \"Yaltu ton, ko a ŋiñaaɗo raɗaaɗo. Kala jokkuɗo ma e maɓɓe, ma Mi hebbiiroy Jahannama onon denndaangal"},{"SurahNumber":7,"VerseNumber":19,"Text":"Ko an yo Aadama, hoɗu an e ɓeyngu maa ka Aljanna, ñaamee kala nokku ka yiɗu-ɗon ; wata tun on ɓaɗto ngal ɗoo leggal, sakko laatoɗon e tooñooɓe ɓen"},{"SurahNumber":7,"VerseNumber":20,"Text":"Seytaane sowinsini ɓe, fii yo o feññinan ɓe ko suuɗaa e maɓɓe e awraaji maɓɓe, o wi'i : \"Joomi mon haɗiraali on ngal leggal si wanaa fii wata on laato Malaa'ika maa laatoɗon duumotooɓe [ka Aljanna]"},{"SurahNumber":7,"VerseNumber":21,"Text":"O woondani ɓe o wi'i : \"Min ko mi laaɓanooɓe on"},{"SurahNumber":7,"VerseNumber":22,"Text":"O hodiri ɓe janfa. Nde ɓe meeɗunoo laggal ngal, awraaji maɓɓe ɗin feeñani ɓe, ɓe waɗti hiɓe surritora kaaki Aljanna ɗin. Joomi maɓɓe noddi ɓe : \"E Mi haɗaano on e ngal leggal, Mi wi'ani on : Pellet, seytaane ko gaño mo'on ɓannguɗo"},{"SurahNumber":7,"VerseNumber":23,"Text":"Ɓe wi'idi ɓe ɗiɗo : \"Joomi amen, men tooñii ko'e amen. Si A haforanaali men yurmeɗaa men, ma men jeye e sooyuɓe ɓen"},{"SurahNumber":7,"VerseNumber":24,"Text":"[Alla] Daali : \"Jippee (ka leydi), yoga mon ko ayɓe yoga. Hino woodani on ka leydi ton ñiiɓirde e dakamme haa saanga"},{"SurahNumber":7,"VerseNumber":25,"Text":"[Alla] Daali : \"Ko (ka leydi) ton wuuroton, ko ton kadi maayoton, ko e mayri kadi yaltinoyteɗon"},{"SurahNumber":7,"VerseNumber":26,"Text":"Ko onon yo ɓiɗɓe Aadam! Gomɗii Men Jippinii e mo'on conci surrayɗi awraaji mon ɗin e cuɗaari. -Ko cocni kulol ɗin non ɓuri muƴƴude.- Ko ɗum jeyaaɗum e Aayeeje Alla. Belajo'o, kamɓe ɓe waajitoto"},{"SurahNumber":7,"VerseNumber":27,"Text":"Ko onon yo ɓiɗɓe Aadama! Wata seytaane fitinir on wano o yaltinirnoo baabiraaɓe mon ɓen ka Aljanna, himo ɓoora e maɓɓe conci maɓɓe ɗin fii yo hollu ɓe awraaji maɓɓe ɗin. Pellet, himo reeni on kanko e gorol makko ngol nokku ka on yi'ataa ɓe. Menen Men waɗii seytaaneeji ɗin weldiiɗi ɓen ɓen gomɗintaa"},{"SurahNumber":7,"VerseNumber":28,"Text":"Si ɓe waɗii pankare, ɓe wi'a : \"Men tawru ɗum baabiraaɓe amen ɓen, ko Alla yamiri men ɗum\". Maaku : \"Pellet, Alla yamirtaa pankare. E on wowlay e hoore Alla ko on anndaa"},{"SurahNumber":7,"VerseNumber":29,"Text":"Maaku : \"Joomi am yamirii nunɗal. Ñiiɓnon geece mon ɗen nokku kala e ka juuloton, tororon Mo laɓɓinangol Mo diina kan. Ko wano O Fuɗɗori on non ruttirton"},{"SurahNumber":7,"VerseNumber":30,"Text":"Fedde goo O fewnii, fedde goo majjere nden jojji e hoore maɓɓe. Kamɓe ɓe jogitike seytaaneeji ɗin weldiiɓe gaanin Alla, kamɓe hiɓe sikka ko ɓe feewuɓe"},{"SurahNumber":7,"VerseNumber":31,"Text":"Ko onon yo ɓiɗɓe Aadama, ƴettee cuɗaari mon ndin nokku kala ka juuloton. Ñaamee yaron wata on fantin. Pellet, Kanko O yiɗaa fantinooɓe ɓen"},{"SurahNumber":7,"VerseNumber":32,"Text":"Maaku : \"Ko hommbo harmini cuɗaari Alla ndi O Yaltinani jeyaaɓe Makko ɓen, e laaɓuɗi ɗin ka arsikeeji?\" Maaku : \"Ɗin ɓen gomɗimɓe ka nguurndam aduna woodani, heeraniiɗi [ɓe] Ñalnde Darngal\". Ko wano non Men Fensitirta Aayeeje ɗen, woanannde yimɓe anndooɓe"},{"SurahNumber":7,"VerseNumber":33,"Text":"Maaku : \"Joomi am ko Harmini : ko pankare ɗen -ko feeñi e majje ko suuɗii-, e bakkaatu, e bewrugol ko aldaa e goonga, e nde sirkanton Mo kon ko O Jippinanaali ɗum hujja, e nde wowloton e Alla ko on anndaa"},{"SurahNumber":7,"VerseNumber":34,"Text":"Hino woodani kala mofte laja. Si lajal maɓɓe ngal arii, ɓe nennitantaake saa'i gooto, ɓe ardinantaake kadi"},{"SurahNumber":7,"VerseNumber":35,"Text":"Ko onon yo ɓiɗɓe Aadama! Si aroyii e mon Nulaaɓe jeyaaɓe e mo'on, ɓe no fillanoo on Aayeeje Am, kala hulɗo [Alla] o moƴƴini [golle], kulol alanaa ɓen ɗon, wanaa kamɓe kadi sunoytoo"},{"SurahNumber":7,"VerseNumber":36,"Text":"Ɓen fennuɓe Aayeeje Amen ɗen ɓe townitanii e heɗe, ko ɓen woni yimɓe Yiite, kamɓe ko ɓe luttooɓe ton"},{"SurahNumber":7,"VerseNumber":37,"Text":"Alaa ɓurɗo tooñuɗo haa hewta on fefindiiɗo e Alla fenaande, maa o fenni Aayeeje Makko ɗen? Ɓen heɓay ɓe geɓal maɓɓe ngal e binndoodi ndin ; haa si Nulaaɓe Amen [warooɓe] ɓen arii ɓe, ɓe wara ɓe, ɓe wi'a : \"Ko honto kon ko rewaynoɗon gaanin Alla [woni]?!\" Ɓe wi'a : \"Ɗi majjirii men\". Ɓe seeditoo e ko'e maɓɓe, wonnde ɓe laatino yedduɓe"},{"SurahNumber":7,"VerseNumber":38,"Text":"[Malaa'ikaaɓe ɓen] wi'a : \"Naate e moftaaji, gomɗii yawtii ado mon immorde e jinna e yimɓe ka nder Yiite\". Tuma kala nde mofte naati, ɗe huɗa banndam majje. Haa si ɓe tawtindirii ton ɓe denndaanal, sakkitiiɓe maɓɓe ɓen wi'ana aramɓe maɓɓe ɓen : \"Joomi amen! Ko ɓee majjini men : Okku ɓe lepte cowanɗe e Yiite ngen\". O Daala : \"Hino woodani kala [mon] cowanɗe, kono on anndaa"},{"SurahNumber":7,"VerseNumber":39,"Text":"Aramɓe maɓɓe ɓen wi'ana sakkitiiɓe ɓen : \"Alanaa on e dow amen ɓural, meeɗiree lepte ɗen sabu kon ko faggitotonoɗon"},{"SurahNumber":7,"VerseNumber":40,"Text":"Pellet, ɓen fennuɓe Aayeeje Amen ɗen, ɓe townitanii ɗe, ɓe udditantaake dame kammuuli ɗin, ɓe naatataa kadi Aljanna haa ngelooba naata e wuddere meselal. Ko wano non Men yoɓirte ɓomɓe ɓen"},{"SurahNumber":7,"VerseNumber":41,"Text":"Hino woodani ɓe ka Jahannama ndaɗɗudi, no dow maɓɓe kadi kippoodi. Ko wanon non Men yoɓirta tooñooɓe ɓen"},{"SurahNumber":7,"VerseNumber":42,"Text":"Ɓen gomɗimɓe ɓe golli moƴƴuɗi - Men fawataa wonkii si wanaa ko ki waawi - Ko ɓen ɗon woni yimɓe Aljanna : kamɓe ko ɓe duumotooɓe ton"},{"SurahNumber":7,"VerseNumber":43,"Text":"Men ɓoori e ɓerɗe maɓɓe ɗen konnaagu, canɗi ɗin no ila senngo ley maɓɓe, ɓe wi'a : \"Yettoore woodani Alla On fewuɗo men e ɗum ɗoo, men wonaano feewooɓe si Alla fewnaano men. Gomɗii Nulaaɓe Joomi amen ɓen addii goonga\". Ɓe noddee si ko woni : \"On ɗon mooɗon Aljanna, on roninaama mo, sabu kon ko gollaynoɗon"},{"SurahNumber":7,"VerseNumber":44,"Text":"Yimɓe Aljanna ɓen noddi yimɓe Yiite ɓen, si ko woni : \"Gomɗii men tawii ko Joomi amen fodi men kon ko goonga. Onon kadi on tawii ko Joomi mon fodi on kon ko goonga?\" Ɓe wi'i : \"Eyyo\". Noddoowo nodda hakkunde maɓɓe wonnde : Kuddi Alla ndin wonii e tooñooɓe ɓen"},{"SurahNumber":7,"VerseNumber":45,"Text":"Ɓen sakkotooɓe=falatoobe gaay e laawol Alla ngol, ɓe ɗaɓɓana ngol ooñorde, kamɓe kadi ko ɓe yedduɓe laakara"},{"SurahNumber":7,"VerseNumber":46,"Text":"Heedo no hakkunde maɓɓe. Hino e dow tulde La'raafi nden worɓe hiɓe anndira kala e maande mun. Ɓe nodda yimɓe Aljanna ɓen, si ko woni : \"Kisiyee woni e mon!\". Ɓe naataali mo kono hiɓe tamƴinii"},{"SurahNumber":7,"VerseNumber":47,"Text":"Si giiɗe maɓɓe ɗen fewtiniraa ɓannge yimɓe Yiite ɓen, ɓe wi'a : \"Joomi amen! Wata A waɗtidu men e yimɓe tooñooɓe ɓen"},{"SurahNumber":7,"VerseNumber":48,"Text":"Yimɓe La'raafi ɓen noddi worɓe, hiɓe anndira ɓen maandeeji maɓɓe, ɓe wi'a : \"Nafaali on mooɓugol mon [jawle], e kon ko laatinoɗon hiɗon mawnintinoo"},{"SurahNumber":7,"VerseNumber":49,"Text":"E ko ɓee ɗoo woondirnoɗon [wonnde] Alla memintaa ɓe yurmeende?! Naatee Aljanna! Kulol alanaa on, wanaa onon woni ko sunoytoo"},{"SurahNumber":7,"VerseNumber":50,"Text":"Yimɓe Yiite ɓen noddi yimɓe Aljanna ɓen, si ko woni : \"Yuppee e amen ndiyam, maa kon ko Alla arsiki on\". Ɓe wi'a: \"Pellet, Alla harmini ɗin ɗiɗi e heeferɓe ɓen"},{"SurahNumber":7,"VerseNumber":51,"Text":"Ɓen jogitoriiɓe diina mun kan mbeleeɗe e fijindaaru, nguurndam aduna hodi ɓe. Hannde Men yejjitiray ɓe no ɓe yejjitirnoo hawrugol Ñalaande maɓɓe ndee, e kon ko ɓe yeddiraynoo Aayeeje Amen ɗen"},{"SurahNumber":7,"VerseNumber":52,"Text":"Gomɗii Men addanii ɓe Deftere, Men fensitiri nde e dow anndal, ko nde peewal e yurmeende ɓen yimɓe gomɗinooɓe"},{"SurahNumber":7,"VerseNumber":53,"Text":"Hara hiɓe habbii si wanaa battane mun ɗen? Ñalnde battane (firo) mayre arata, yejjitunooɓe ɗum ɓen ko adii wi'ay : \"Gomɗii Nulaaɓe Joomi amen ɓen addii goonga. Hara tefooɓe no woodani men ɓe tefana men? Maa men ruttee [aduna] men golla ko wanaa ko men gollaaynoo?\" Gomɗii ɓe hayrinii wonkiiji maɓɓe ; kon ko ɓe fefindotonoo majjiriɓe"},{"SurahNumber":7,"VerseNumber":54,"Text":"Pellet, Joomi mon ko Alla, On Taguɗo kammuuli ɗin e leydi ndin e nder balɗe jeegoo, refti O fotondiri ka hoore Arsi. Himo suddira jemma on ñalorma, hiɗi ɗaɓɓindira no yaccorii. Naange ngen e lewru ndun e koode ɗen ko eltiraaɗi yamiroore Makko. Faamee ko Kanko heeranii tagu ngun e yamiroore nden. Mawnii mawngu Alla, Jeyɗo Winndere nden. @Corrected"},{"SurahNumber":7,"VerseNumber":55,"Text":"Noddiiree Joomi mon yankinaare e gunndoo. Pellet, Kanko O Yiɗaa jaggitooɓe ɓen"},{"SurahNumber":7,"VerseNumber":56,"Text":"Wata on bonnu ke leydi ɓaawo moƴƴugol ndi. Noddiree Mo kulol e tama'u. Pellet, yumeende Alla nden no ɓadii moƴƴimɓe ɓen"},{"SurahNumber":7,"VerseNumber":57,"Text":"Ko Kanko woni Nuloowo keneeli ɗin welo-welo yeeso Yurmeende Makko nden. Haa si ndu ronndike duulere teddunde, Men Sogga nde e leydi maayndi [yoori], Men Jippina e mayri ndiyam, Men Yaltinira ɗam kala dimɗe. Ko non Men Yaltiniroyta maayɓe ɓen. Belajo'o, on waajitoto"},{"SurahNumber":7,"VerseNumber":58,"Text":"Leydi moƴƴiri ndin, puɗi mayri no yaltira duŋayee Joomi mayri ; ndin ndi (puɗi mun) boni, ndi yaltintaa si wanaa no saɗtiri. Ko non Men Ɓannginirta Aayeeje ɗen woannde yimɓe yettooɓe [Joomi mun]"},{"SurahNumber":7,"VerseNumber":59,"Text":"Gomɗii Men Nulii Nuuhu e yimɓe makko ɓen, o maaki : \"Ko onon yo yimɓe am, rewee Alla. Reweteeɗo alanaa on ko woori Mo. Min miɗo hulani on lepte Ñalaande mawnde"},{"SurahNumber":7,"VerseNumber":60,"Text":"Hooreeɓe mbatu yimɓe makko ɓen wi'i : \"Menen meɗen yi'e e nder majjere ɓanngunde"},{"SurahNumber":7,"VerseNumber":61,"Text":"O maaki : \"Ko onon yo yimɓe am, majjere (woo) alaa e am ; ko woni min, ko Nulaaɗo immorde ka Jeyɗo Winndere nden"},{"SurahNumber":7,"VerseNumber":62,"Text":"Miɗo yottina e mon Nule Joomi am, miɗo laaɓana on (reedu), miɗo anndi ka Alla ko on anndaa"},{"SurahNumber":7,"VerseNumber":63,"Text":"E on haawi fii waaju no ari on immorde ka Joomi mon e dow gorko jeyaaɗo e mo'on?! Fii yo o jertin on e fii yo on rento, belajo'o, on (heɓay) yurmeende [Alla]"},{"SurahNumber":7,"VerseNumber":64,"Text":"Ɓe fenni mo. Men daɗndii mo e ɓen wonnduɓe e makko ka laana, Men yooli ɓen fennuɓe Aayeeje Amen ɗen. Pellet, ɓe laatino yimɓe wumiɗuɓe"},{"SurahNumber":7,"VerseNumber":65,"Text":"[Men Nulii] kadi faade e Aadinkooɓe ɓen, musiɗɗo maɓɓe on Huudi. O maaki : \"Ko onon yo yimɓe am, rewee Alla, reweteeɗo alanaa on ko woori mo. E on hulataa [Mo]"},{"SurahNumber":7,"VerseNumber":66,"Text":"Hooreeɓe mbatu ɓen yedduɓe e yimɓe makko ɓen wi'i : \"Menen meɗen yi'e e ɗayre, menen meɗen sikku maa jeyaaɗo e fenooɓe ɓen"},{"SurahNumber":7,"VerseNumber":67,"Text":"O maaki : \"Ko onon yo yimɓe am, ɗayre (woo) alaa e am ; ko woni min, ko Nulaaɗo immorde ka Jeyɗo Winndere nden"},{"SurahNumber":7,"VerseNumber":68,"Text":"Miɗo yottina e mo'on Nule Joomi am, min (non) ko mi laaɓanoo on (reedu), hoolniiɗo"},{"SurahNumber":7,"VerseNumber":69,"Text":"E haawnu on fii waaju no ari on immorde ka Joomi mon e dow gorko jeyaaɗo e mo'on, fii yo o jertin on?! Janntee tuma nde O Waɗunoo on lontiiɓe ɓaawo yimɓe Nuuhu ɓen, O ɓeydi on ka tagu cemmbe. Jantee neemaaji Alla ɗin belajo'o, on malete"},{"SurahNumber":7,"VerseNumber":70,"Text":"Ɓe wi'i : \"E a aru e amen fii yo men rewu Alla tun, men acca kon ko baabiraaɓe amen ɓen rewaynoo?! Awa addan men ko foduɗaa men kon (e lepte) si tawii ko a jeyaaɗo e goognuɓe ɓen"},{"SurahNumber":7,"VerseNumber":71,"Text":"O maaki : \"Gomɗii yanii e mon immorde ka Joomi mon soɓe (lepte) e tikkere. E on wenjay lam fii inɗe ɗe innuɗon onon e baabiraaɓe mo'on, Alla Jippinaali fii majje hujja?! Faditee! Min, wonndude e mo'on, ko mi jeyaaɗo e faditiiɓe ɓen"},{"SurahNumber":7,"VerseNumber":72,"Text":"Men daɗndiri mo e ɓen wonnduɓe e makko yurmeende Amen, Men taƴi ɓabbe ɓen fennuɓe Aayeeje Amen ɗen, ɓe laatanooki gomɗimɓe"},{"SurahNumber":7,"VerseNumber":73,"Text":"[Men Nulii] kadi faade e Samuuda'en, musiɗɗo maɓɓe on Saalihu, o maaki : \"Ko onon yo yimɓe am, rewee Alla. Reweteeɗo alanaa on ko woori Mo. Gomɗii arii on ɓanngannduyee immorde ka Joomi mon : mbaa ko ngelooba Alla maande wonannde on, tertee mba ñaama ka leydi Alla, wata on memir mba bone sakko lepte muusuɗe nannga on"},{"SurahNumber":7,"VerseNumber":74,"Text":"Annditee tuma nde O waɗunoo on lontiiɓe Aadinkooɓe ɓen, O weerni on ka leydi hiɗon jogitoo e ndantaaji mayri kuɓeeje, hiɗon lesa pelle (waɗon) cuuɗi. Annditee neemaaji Alla ɗin, wata on ɓurtinir ka leydi ko on bonnooɓe"},{"SurahNumber":7,"VerseNumber":75,"Text":"Hooreeɓe mbatu mawnintiniiɓe ɓen e yimɓe makko ɓen wi'ani gomɗimɓe lo'inaaɓe ɓen e maɓɓe : \"E hiɗon anndi wonnde Saalihu ko Nulaaɗo immorde ka Joomi makko?\" Ɓe wi'i : Menen ko men gomɗimɓe ko o Nulidaa e mun kon"},{"SurahNumber":7,"VerseNumber":76,"Text":"Ɓen mawnintiniiɓe wi'i : \"Menen, kon ko gomɗinɗon, ko men yedduɓe ɗum"},{"SurahNumber":7,"VerseNumber":77,"Text":"Ɓe borii ngelooba mban, ɓe mawnintinii gaay e yamiroore Joomi maɓɓe nden, ɓe wi'i : \"Ko an yo Saalihu, addan men kon ko foduɗaa men (e lepte) si tawii ko a jeyaaɗo e Nulaaɓe ɓen"},{"SurahNumber":7,"VerseNumber":78,"Text":"Dillaango ngon nanngi ɓe, ɓe waɗtini ka koɗooli maɓɓe ko ɓe jicciiɓe-ɗaanii"},{"SurahNumber":7,"VerseNumber":79,"Text":"O hucci ɓe o maaki : \"Ko onon yo yimɓe am, gomɗii mi yottinii e mon Nulal Joomi am ngal mi laaɓanii on (reedu), konnon, on yiɗaa laaɓooɓe (reedu) ɓen"},{"SurahNumber":7,"VerseNumber":80,"Text":"E luuti, tuma nde o maakannoo yimɓe makko ɓen : \" E o aray pankare ɗe goɗɗo goo adaaki on e mun e Winndere nden"},{"SurahNumber":7,"VerseNumber":81,"Text":"Onon hiɗon yottoo e worɓe ɓen tuuyo accon rewɓe ɓen! Si ko woni, onon ko on yimɓe fantimɓe"},{"SurahNumber":7,"VerseNumber":82,"Text":"Jaabawol makko ɓen wonaano si wanaa ko ɓe wi'i : \"Yaltinee ɓe ka hoɗo mon ; kamɓe ko ɓe yimɓe laɓɓintintooɓe"},{"SurahNumber":7,"VerseNumber":83,"Text":"Men daɗndi mo kanko e yimɓe makko ɓen, si wanaa debbo makko on ; onɗon heddoduno e (leptaaɓe) ɓen"},{"SurahNumber":7,"VerseNumber":84,"Text":"Men saaƴini toɓo e maɓɓe. Ndaarii ko honno battane bomɓe ɓen laatornoo"},{"SurahNumber":7,"VerseNumber":85,"Text":"[Men Nulii] kadi faade e Madyana, musiɗɗo maɓɓe on Su'aybu, o maaki : \"Ko onon yo yimɓe am, rewee Alla. Reweteeɗo alanaa on ko woori Mo. Gomɗii ɓanngannduyee arii on immorde ka Joomi mon. Timminee etirɗe ɗen e manndikke ɗen, wata on ɗuytan yimɓe ɓen piiji maɓɓe ɗin, wata on bonnu ko leydi ɓaawo moƴƴugol ndi. Ko ɗum mooɗon ɓuri on moƴƴannde si on laatike gomɗimɓe"},{"SurahNumber":7,"VerseNumber":86,"Text":"Wata on jooɗo e kala laawol, hiɗon kammba, hiɗon sakko=faloo e laawol Alla ngol ɓen gomɗimɓe Mo, hiɗon ɗaɓɓana ngol ooñaare. Annditee tuma nde wonnoɗon seeɗaaɓe O ɗuɗɗini on. Ndaaree honno battane bonnooɓe ɓen laatornoo"},{"SurahNumber":7,"VerseNumber":87,"Text":"Si wonii fedde e mooɗon gomɗinii kon ko Nuliraa e mun, fedde goo gomɗinaali, muññee haa Alla ñaawa hakkunde me'en. Ko Kanko ɓuri moƴƴude e ñaawooɓe ɓen"},{"SurahNumber":7,"VerseNumber":88,"Text":"Mbatu mawnintiniingu e yimɓe makko ɓen wi'i : \"Ko maa men yaltine an Su'aybu, e ɓen gomɗimɓe wonndude e maaɗa ka saare amen, maa ruttoɗon e diina amen\". -O maaki : \"Hay si tawii ko men añuɓe [ɗum]"},{"SurahNumber":7,"VerseNumber":89,"Text":"Gomɗii (haray) men fefindike e hoore Alla fenaande si men ruttike e diina mon ɓaawo nde Alla daɗndi men e makka. Alanaa men nde men ruttoo e makka si wanaa nde Alla Joomi amen muuyi. Joomi amen yaajanii kala huunde Anndal. Ko e Alla men fawii. Joomi amen, ñaawir hakkunde amen e yimɓe amen ɓen goonga, ko An woni ɓurɗo moƴƴude e ñaawooɓe ɓen"},{"SurahNumber":7,"VerseNumber":90,"Text":"Mbatu ɓen yedduɓe e yimɓe makko ɓen wi'i : \"Pellet, si on jokkii Su'aybu, onon ontuma ko on hayruɓe"},{"SurahNumber":7,"VerseNumber":91,"Text":"Dillaango ngon nanngi ɓe, ɓe waɗtini ka koɗooli maɓɓe ko ɓe jicciiɓe-ɗaanii"},{"SurahNumber":7,"VerseNumber":92,"Text":"Ɓen fennunooɓe Su'aybu, (ɓe halkorino) wa si ɓe meeɗaa wuurude e ngon [hoɗo]. Ɓen fennunooɓe Su'aybu, ɓe laatino kamɓe woni hayruɓe ɓen"},{"SurahNumber":7,"VerseNumber":93,"Text":"O ɗuurni ɓe, o maaki : \"Ko onon yo yimɓe am, gomɗii mi yottinii e mo'on Nule Joomi am ɗen mi laaɓanii on (reedu). E ko honno mi surnortoo e yimɓe yedduɓe"},{"SurahNumber":7,"VerseNumber":94,"Text":"Men nulaali e saare hay e Annbaajo, si wanaa Men nanngirii yimɓe mayre ɓen saɗteende e lorra belajo'o, ɓe yankinoto"},{"SurahNumber":7,"VerseNumber":95,"Text":"Refti Men waɗtitiri nokku bone on moƴƴere, haa ɓe ɗuuɗi, ɓe wi'i : \"Gomɗii saɗtteende e newennde heɓiino baabiraaɓe amen ɓen\". Men nanngiri ɓe juhal, tawi kamɓe ɓe so'aa anndude"},{"SurahNumber":7,"VerseNumber":96,"Text":"Sinno yimɓe ca'e ɓen gomɗinno ɓe huli (Joomi maɓɓe), Men udditanayno ɓe moƴƴereeji immorde ka Kammu e ka leydi. Kono ɓe fenni, Men nanngitiri ɓe (lepte ɗen) kon ko ɓe faggitotonoo"},{"SurahNumber":7,"VerseNumber":97,"Text":"Hara yimɓe ca'e ɓen hooli nde lepte Amen ɗen arataa ɓe jemma, hara hiɓe ɗaanii"},{"SurahNumber":7,"VerseNumber":98,"Text":"Kaa hara yimɓe ca'e ɓen hooli nde lepte Amen ɗen arataa ɓe ka walluhaa, hara hiɓe fija"},{"SurahNumber":7,"VerseNumber":99,"Text":"E ɓe hooli pewje Alla ɗen? Hoolotaako pewje Alla ɗen si wanaa yimɓe hayruɓe ɓen"},{"SurahNumber":7,"VerseNumber":100,"Text":"E ɓannganaali ɓen ronooɓe leydi ɓen ɓaawo (halkagol) yimɓe mayri ɓen, wonnde si Men Muuyuno Men meminirayno ɓe [lepte ɗen] junuubi maɓɓe ɗin? Men nota e ɓerɗe maɓɓe ɗen hara kamɓe ɓe nanataa"},{"SurahNumber":7,"VerseNumber":101,"Text":"Ɗen ca'e, Meɗen fillano maa kumpite majje. Gomɗii Nulaaɓe maɓɓe ɓen addanii ɓe ɓanngannduyeeji, ɓe wonaano gomɗinooɓe ko ɓe fenni kon ko adii. Ko wano nii All notirta e ɓerɗe heeferɓe ɓen"},{"SurahNumber":7,"VerseNumber":102,"Text":"Men tawaano ko ɓuri ɗuuɗude e maɓɓe hunnooɓe ahadi ; si ko men tawi, ko ɓuri ɗuuɗude e maɓɓe ko faasiqiiɓe"},{"SurahNumber":7,"VerseNumber":103,"Text":"Refti Men Nulidi ɓaawo maɓɓe Muusaa e Maandeeji Amen ɗin haa e Fir'awna e mbatu mu'un, ɓe yeddi ɗi. Ndaaru ko honno battane bonnooɓe ɓen laatornoo"},{"SurahNumber":7,"VerseNumber":104,"Text":"Muusaa maaki : \"Ko an yo Fir'awna, min ko Nulaaɗo immorde ka Jeyɗo Winndere nden"},{"SurahNumber":7,"VerseNumber":105,"Text":"No hanndi e am nde mi wowlataa e hoore Alla si wanaa goonga. Gomɗii mi addanii on ɓanngannduyee immorde ka Joomi mon. neldam e ɓiɗɓe Israa'iila ɓen"},{"SurahNumber":7,"VerseNumber":106,"Text":"[Fir'awna] wi'i : \"Si tawii a ardii e Maande, addu nde si tawii ko a jeyaaɗo e goonguɓe ɓen"},{"SurahNumber":7,"VerseNumber":107,"Text":"O werliiii tuggordu makko ndun, jaka ko ndu biidaande=ngoolwa ɓanngundi"},{"SurahNumber":7,"VerseNumber":108,"Text":"O yaltini junngo makko ngon, jaka yoo ko ngo rawnungo wonannde ndaarooɓe ɓen"},{"SurahNumber":7,"VerseNumber":109,"Text":"Mbatu yimɓe Fir'awna ɓen wi'i : \"Pellet, oo, ko mbileejo annduɗo"},{"SurahNumber":7,"VerseNumber":110,"Text":"O faala yaltinnde on ka leydi mo'on\". -\"Ko honɗum yamirton"},{"SurahNumber":7,"VerseNumber":111,"Text":"Ɓe wi'i : \"Nennu mo e musiɗɗo makko on, nulaa e ca'e ɗen mooɓooɓe (mbile)"},{"SurahNumber":7,"VerseNumber":112,"Text":"Ɓe addane kala mbileejo annduɗo"},{"SurahNumber":7,"VerseNumber":113,"Text":"Mbileeɓe ɓen ari Fir'awna ɓe wi'i : \"Hara njoɓdi no woodani men, si men wonii fooluɓe ɓen"},{"SurahNumber":7,"VerseNumber":114,"Text":"O wi'i : \"Eyyo, haray on jeyaama e ɓaɗtinaaɓe ɓen"},{"SurahNumber":7,"VerseNumber":115,"Text":"Ɓe wi'i : \"Ko an yo Muusaa, si ɗa yiɗi ko nde bugotoɗaa, maa men wona (adotooɓe) bugagol"},{"SurahNumber":7,"VerseNumber":116,"Text":"O maaki : \"Bugee\". Nde ɓe bugii, ɓe mbilɗii gite yimɓe ɓen, ɓe hulɓini ɓe, ɓe addi mbilewu mawnungu"},{"SurahNumber":7,"VerseNumber":117,"Text":"Men wahyini e Muusaa wonnde : \"Bugo tuggordu maa ndun\". Jaka yoo hindi moɗa ko ɓe fefindotonoo"},{"SurahNumber":7,"VerseNumber":118,"Text":"Goonga on feeñi, ko ɓe gollaynoo kon [fow] boni"},{"SurahNumber":7,"VerseNumber":119,"Text":"Ɓe foolaa ɗon ɓe hooti ko ɓe jaasuɓe"},{"SurahNumber":7,"VerseNumber":120,"Text":"Mbileeɓe ɓen suuyi sujji"},{"SurahNumber":7,"VerseNumber":121,"Text":"Ɓe wi'i : \"Men gomɗinii Jeyɗo Winndere nden"},{"SurahNumber":7,"VerseNumber":122,"Text":"Jeyɗo Muusaa e Haaruuna"},{"SurahNumber":7,"VerseNumber":123,"Text":"Fir'awna wi'i : \"On gomɗin mo ado mi duŋinannde=sakkitoore on? Pellet, ɗum ɗoo ko fewjoore nde fewjuɗon ka saare fii no yaltiniron ton yimɓe mayre. ma on anndonu"},{"SurahNumber":7,"VerseNumber":124,"Text":"Ma mi taƴa juuɗe mon ɗen e koyɗe mon ɗen (mi) luutindira, refti ma mi feta on denndaangal"},{"SurahNumber":7,"VerseNumber":125,"Text":"Ɓe wi'i : \"Menen, ko faade ka Joomi amen woni ruttorde amen"},{"SurahNumber":7,"VerseNumber":126,"Text":"A añiraali men si wanaa fii men gomɗinii Maandeeji Joomi amen, tuma nde ɗi arunoo men. Joomi amen! Yuppu muñal e amen, ƴettitaa men ko men jebbilii ɓe"},{"SurahNumber":7,"VerseNumber":127,"Text":"Mbatu yimɓe Fir'awna ngun wi'i : \"A accay Muusaa e yimɓe mun ɓen no bonnira ka leydi, o acce an e reweteeɗi maa ɗin?!\" O wi'i : \"Ma men waru ɓiɗɓe maɓɓe worɓe ɓen men accita ɓiɗɓe maɓɓe rewɓe ɓen (wuura). Pellet, menen, e dow maɓɓe ko men foolooɓe"},{"SurahNumber":7,"VerseNumber":128,"Text":"Muusaa maakani yimɓe makko ɓen : \"Wallinoree Alla muññoɗon. Pellet, leydi ndin ka Alla woodani, Himo ronina ndi on Mo O muuyi e jeyaaɓe Makko ɓen. Battane moƴƴe ɗen ko gomɗuɓe ɓen woodani"},{"SurahNumber":7,"VerseNumber":129,"Text":"Ɓe wi'i : \"Men lorranooma ado a arde men e ɓaawo nde arɗaa men\". O maaki : \"Hino jortaa nde Joomi mon halkata gaño mon O lontina on ka leydi, O ndaara ko honno gollirton"},{"SurahNumber":7,"VerseNumber":130,"Text":"Gomɗii Men nanngirii yimɓe Fir'awna ɓen kokke e ɗuytagol dimɗe ; belajo'o, ɓe waajitoto"},{"SurahNumber":7,"VerseNumber":131,"Text":"Si moƴƴere nden arii ɓe, ɓe wi'a : \"Meɗen hanndi e ndee ɗoo\" ; si bone on heɓii ɓe, ɓe kiitinora Muusaa e wonnduɓe e makko ɓen. Anndee pellet, kiiti maɓɓe ɗin ko ka Alla iwri, kono ko ɓuri ɗuuɗude e yimɓe ɓen anndaa"},{"SurahNumber":7,"VerseNumber":132,"Text":"Ɓe wi'i : \"Kala ko addan ɗaa ɓen e Aayaa fii no mbilɗoraa men ɗum ; men wonaali gomɗinooɓe ma"},{"SurahNumber":7,"VerseNumber":133,"Text":"Men wurti e maɓɓe waame, e kanu, e karan=tendi, e totiiji=paabi, e ƴiiƴam, ko Aayeeje fensitaaɗe, ɓe mawnintinii, ɓe laatii yimɓe bomɓe"},{"SurahNumber":7,"VerseNumber":134,"Text":"Tuma nde lepte ɗen yanunoo e maɓɓe, ɓe wi'i : \"ko an Muusaa, torano men Joomi maa sabu kon ko O ahodi e maaɗa. Si a huncanii men ɗee lepte, ma men gomɗine, ma men accide kadi e ɓiɗɓe Israa'iila ɓen"},{"SurahNumber":7,"VerseNumber":135,"Text":"Nde Men huncannoo ɓe lepte ɗen haa e lajal ngal ɓe yottotoo, jaka yoo kamɓe ko ɓe firtooɓe (ahadi maɓɓe ndin)"},{"SurahNumber":7,"VerseNumber":136,"Text":"Men yottii e maɓɓe ; Men yooliri ɓe ka maayo sabu ko ɓe fenniri kon Aayeeje Amen ɗen, ɓe laatii welsindiiɓe e majje"},{"SurahNumber":7,"VerseNumber":137,"Text":"Men ronini yimɓe wonanooɓe lo'ineede ɓen fuɗnaange leydi ndin e hiirnaange mayri ndi Men barkini e mu'un. Konngol Joomi maa moƴƴongol ngol timmii e ɓiɗɓe Israa'iila ɓen sabu ko ɓe muññinoo kon. Men halki ko Fir'awna e yimɓe mun ɓen moƴƴinanynoo, e kon ko ɓe ɓamtaynoo (e kuɓeeje)"},{"SurahNumber":7,"VerseNumber":138,"Text":"Men lummbini ɓiɗɓe Israa'iila ɓen maayo ngon, ɓe rewi ka yimɓe ñiiɓuɓe (e rewugol) sanamuuji mu'un, ɓe wi'i : \"Ko an yo Muusaa, waɗan men reweteeɗo wano reweteeɗi woodirani ɓe non\". O maaki : \"Pellet, onon ko on yimɓe majjooɓe"},{"SurahNumber":7,"VerseNumber":139,"Text":"Pellet, ɓee ɗoo, ko ɓe woni e mun kon ko halkaaɗum, kadi ko mere woni ko ɓe gollaynoo"},{"SurahNumber":7,"VerseNumber":140,"Text":"E ko ko woori Alla mi ɗaɓɓanta on reweteeɗo, Kanko O ɓurnii on e Winndere nden"},{"SurahNumber":7,"VerseNumber":141,"Text":"(Annditee) tuma nde Men daɗndunoo on e yimɓe Fir'awna ɓen, hiɓe meeɗina on lepte bonɗe : ɓe wara ɓiɗɓe mon worɓe ɓe heddina rewɓe mon ɓen. No e ɗum mooɗon jarrabuyee mawɗo immorde ka Joomi mon"},{"SurahNumber":7,"VerseNumber":142,"Text":"Men haldidi e Muusaa jemmaaji cappanɗi tati, Men timminiri ɗi sappo, happu Joomi makko on timmiri jemmaaji cappanɗe nayi. Muusaa maakani neene-gooto makko on Haaruuna : \"Lonto lam ka yimɓe am, moƴƴinaa (fiyaake maɓɓe), wata a jokku laawol bonnooɓe ɓen"},{"SurahNumber":7,"VerseNumber":143,"Text":"Nde Muusaa arunoo fii happu amen on Joomi makko yewti mo, o maaki : \"Joomi, hollam mi ndaare!\" O Daali : \"A yi'ataa lam ; kono ndaaru fello ngon : si ngo ñiiɓii e nokku maggo, aray ka yi'aa lam\". Nde Joomi makko feeñannoo fello ngon, O waɗti ngo ɗiggu ngo, Muusaa yani faɗɗaa. Nde o ɗiwtunoo, o maaki : \"Senayee woodanu Ma! Mi tuubanii Ma, min ko mi arano e gomɗimɓe ɓen"},{"SurahNumber":7,"VerseNumber":144,"Text":"O Daali : \"Ko an yo Muusaa, Min Mi suɓorii ma e yimɓe ɓen Nule Am ɗen e konngol am ngol. Jogito ko Mi jonnu maa kon jeyeeɗaa e yettooɓe ɓen"},{"SurahNumber":7,"VerseNumber":145,"Text":"Men winndani mo ka alluuje kala huunde, waaju e fensitannde kala huunde. Jogitor nde doole, yamiraa yimɓe maa ɓen jogitagol ko ɓuri moƴƴude e mayre. Arma Mi holla on galle faasiqiiɓe ɓen"},{"SurahNumber":7,"VerseNumber":146,"Text":"Mi suray gaay e Aayeeje Am ɗen ɓen mawnintinorayɓe ka leydi ko aldaa e goonga. Hay si ɓe yi'i kala Aaya ɓe gomɗintaa mo, si ɓe yi'ii laawol peewal ngol ɓe jogitotaako ngol laawol, si ɓe yi'ii laawol bewre ngol ɓe jogitoo ngol laawol. Ɗum non, ko tawde ɓe fennii Aayeeje Amen ɗen, ɓe woni welsindiiɓe e majje"},{"SurahNumber":7,"VerseNumber":147,"Text":"Ɓen fennuɓe Aayeeje Amen ɗen e hawrugol e laakara, golle maɓɓe ɗen bonii. Hara ɓen yoɓoyte si wanaa kon ko ɓe gollaynoo"},{"SurahNumber":7,"VerseNumber":148,"Text":"Yimɓe Muusa ɓen jogitii ɓaawo makko cuɗaari maɓɓe ndin ngaari ɓanndinnke, hindi mari nuunaango=kuunaali. E ɓe yi'aali wonnde nde yewtidataa e maɓɓe ndi fewntanaa ɓe kadi e laawol? Ɓe jogitike ndii [ngaari reweteendi], ɓe laatii tooñooɓe"},{"SurahNumber":7,"VerseNumber":149,"Text":"Nde yantunoo e juuɗe maɓɓe, ɓe yi'i wonnde gomɗii ɓe majjii, ɓe wi'i : \"Si Joomi amen yurmaaka men, O haforani men, pellet, men laatoday e hayruɓe ɓen"},{"SurahNumber":7,"VerseNumber":150,"Text":"Nde Muusaa ruttinoo e yimɓe makko ɓen ko o tikkuɗo, suniiɗo, o maaki : \"Bonii kon ko lontiɗon lam ɓaawo am. E on hawjan yamiroore Joomi mon nden?!\" O weddii alluuje ɗen o nanngi hoore neene-gooto makko on himo pooɗa mo e makko. [Haaruuna] Maaki : \"Ko an yo ɓiɗɗo neene am, ɓee yimɓe lo'inii lam, ɓe do'i warugol lam. Wata a weltin ayɓe am, wata a waɗtidam kadi e yimɓe toonoɓe ɓen"},{"SurahNumber":7,"VerseNumber":151,"Text":"O maaki : \"Joomi am, haforanam min e neene-gooto am on, naadaa men ka yurmeende Maa. Ko An woni ɓurɗo yurmeede e yurmeteeɓe ɓen"},{"SurahNumber":7,"VerseNumber":152,"Text":"Pellet, ɓen jogitii ɓe ngaari ndin (reweteendi), arma tikkere heɓa ɓe immorde e Joomi maɓɓe, e koyeera ka nguurndam aduna. Ko wano non Men yoɓirta fefindotooɓe ɓen"},{"SurahNumber":7,"VerseNumber":153,"Text":"Ɓen golluɓe boneeji, refti ɓe tuubi ɓaawo ɗum ɓe gomɗini, pellet, Joomi maa, ɓaawo ɗum, ko haforoowo, hinnotooɗo"},{"SurahNumber":7,"VerseNumber":154,"Text":"Nde tikkere nden deeƴunoo e Muusaa, o ƴetti alluuje ɗen. Tawi no e binndoodi majje, peewal e yurmeende wonannde ɓen hulooɓe Joomi mun"},{"SurahNumber":7,"VerseNumber":155,"Text":"Muusaa suɓii e yimɓe makko ɓen worɓe cappanɗe jeeɗiɗo fii happu Amen. Nde dillaango ngon nanngunoo ɓe, o maaki : \"Joomi, si a muuyuno, A halkayno ɓe ado hannde, e min kadi. E A halkiray men ko ɗayɓe amen ɓen huuwi? Ɗum wonaali si wanaa jarrabuyee Maaɗa, Hiɗa majjinira ɗum on Mo muuyu-Ɗaa, Hiɗa fewna on Mo muuyu-Ɗaa. Ko An woni giɗo Amen, haforan men yurme-Ɗaa men. Ko An woni ɓurɗo moƴƴude e haforooɓe ɓen"},{"SurahNumber":7,"VerseNumber":156,"Text":"Winndanaa men ka aduna ɗoo moƴƴere, e ka laakara. Menen men tuubanii Ma. O Daali : \"Lepte Am ɗen, Mi meminay ɗe on mo Mi muuyi. Yurmeende Am nden yaajanii kala huunde. Arma Mi winndana nde ɓen hulooɓe (Alla), ɓe totta zakka, e ɓen gomɗinooɓe Aayeeje Amen ɗen"},{"SurahNumber":7,"VerseNumber":157,"Text":"Ɓen jokkayɓe Nulaaɗo on, Annabaajo humammbinneejo, on mo ɓe tawta fii mun no winndaa ka maɓɓe ka Tawreeta e ka Linnjiila. Himo yamira ɓe moƴƴere, o haɗa ɓe ŋiñere, himo daginana ɓe dagiiɗi ɗin, o harminana ɓe soɓuɗi ɗin, o ittana ɓe teddeelo e kolommbooje=tonngi wonunooɗe e hoore-maɓɓe. Ɓen gomɗimɓe mo, ɓe teddini mo, ɓe walli mo, ɓe jokki annoora Jippinaaɗo wonndude e makko ; ɓen, ko kamɓe woni malaaɓe ɓen"},{"SurahNumber":7,"VerseNumber":158,"Text":"Maaku : \"Ko onon yo yimɓe, min ko mi Nulaaɗo Alla e mooɗon on denndaangal, On Mo woodani ɗum laamu kammuuli ɗin e leydi ndin. Reweteeɗo alaa si wanaa kanko. Himo wuurna wara. Gomɗinee Alla e Nulaaɗo Makko Annabaajo humammbinneejo on, on gomɗinɗo Alla e Konnguɗi Makko ɗin. Jokkee mo, belajo'o, on feeway"},{"SurahNumber":7,"VerseNumber":159,"Text":"Hino e yimɓe Muusaa ɓen, mofte fewnirayɗe (yimɓe ɓen) e goonga, ko ɗum woni ko ɓe nunɗirta"},{"SurahNumber":7,"VerseNumber":160,"Text":"Men senndi ɓe gori sappo e ɗiɗi mofte. Men wahyini e Muusaa tuma nde yimɓe makko ɓen ɗaɓɓirnoo mo yarnineede wonnde : \"Piyir tuggordu maa ndun hayre nden\". Ɓulli sappo e ɗiɗi yallti e mayre. Gomɗii gorol kala andii yariride mu'un. Men ɗowdinirani ɓe duule, Men Jippini e maɓɓe demmbe-njuuri, e teewu colli. \"Ñaamee e laaɓuɗi ɗi Men arsiki on\". Ɓe tooñaali Men, kono ko wonkiiji maɓɓe ɓe tooñaynoo"},{"SurahNumber":7,"VerseNumber":161,"Text":"Tuma nde ɓe wi'anaa : \"Hoɗee e ndee saare, ñaamon e mayre nokku kala ka yiɗuɗon, wi'on : ɓoran men [goopi amen], naatiron ka damal ko on sujjuɓe, Men haforanay on goopi mon. Arma Men ɓeydana moƴƴimɓe ɓen"},{"SurahNumber":7,"VerseNumber":162,"Text":"Tooñuɓe ɓen e maɓɓe wayliri konngol ngol ko wanaa ngol ngol ɓe wi'ananoo. Min Jippini e maɓɓe lepte immorde ka kammu, sabu ko ɓe laatinoo hiɓe tooña"},{"SurahNumber":7,"VerseNumber":163,"Text":"Lanndo ɓe fii saare wonunoonde nden ka sera maayo, tuma nde ɓe jaggitaynoo e Aseweere nden, tuma nde liƴƴi maɓɓe ɗin araynooɓe ñalnde Aseweere maɓɓe nden ko ɗi hummbuɗi, ñalnde woni wanaa aseweere maɓɓe ɗi arataa ɓe. Ko wano nii Men jarriborta ɓe kon ko ɓe faasonqinoraynoo"},{"SurahNumber":7,"VerseNumber":164,"Text":"Tuma nde jamaa jeyaaɗo e maɓɓe wi'unoo : \"Ko honɗum waajoantoɗon yimɓe, Allaahu ko halkoowo ɓe maa O lepta ɓe lepte sattuɗe?\" Ɓe wi'i : \"Ko [ittugol] nganto faade ka Joomi mo'on ; e belajo'o, kamɓe ɓe rentoto"},{"SurahNumber":7,"VerseNumber":165,"Text":"Nde ɓe yejjitunoo ko ɓe waajanoo fii mun kon, Men daɗndi ɓen haɗaynooɓe e bone on, Men nanngiri ɓen tooñuɓe lepte sattuɗe sabu ko ɓe faasonqinoraynoo"},{"SurahNumber":7,"VerseNumber":166,"Text":"Nde ɓe townitaninoo e ko ɓe haɗaa e mun kon, Men wi'ani ɓe : \"Laatee baaɗi jaasuɗi"},{"SurahNumber":7,"VerseNumber":167,"Text":"Janto tuma nde Joomi maa anndinnoo (wonnde) ma O Nulu e maɓɓe haa Ñalnde Darngal on meeɗinoowo ɓe lepte bonɗe. Pellet, Joomi maa ko yaawuɗe lepte, pellet kadi, ko O haforoowo, Hinnotooɗo"},{"SurahNumber":7,"VerseNumber":168,"Text":"Men senndiri ɓe ka leydi jamaaji : hino e maɓɓe moƴƴuɓe, hino e maɓɓe ko jaasi ɗum. Men jarribori ɓe moƴƴuɗi e bonɗi, belajo'o, kamɓe ɓe ruttoto"},{"SurahNumber":7,"VerseNumber":169,"Text":"Lontii ɓaawo maɓɓe lontii ɓe (bomɓe), ɓe roni Deftere nden, hiɓe ƴetta weeɓitanɗe oo aduna ɓe wi'a : \"Aray men haforanee\". Si weeɓitannde sugu mun arii e maɓɓe, ɓe ƴetta ɗum. Hara ahadi Deftere nden ƴettidaaka e maɓɓe, wonnde wata ɓe wowlu e Alla si wanaa goonga?! Ɓe janngi ko woni e mayre. Ko galle laakara ɗen ɓuri moƴƴannde ɓen rentiiɓe. E on haqqiltaa"},{"SurahNumber":7,"VerseNumber":170,"Text":"Ɓen jogitotooɓe Deftere nden ɓe ñinna julde, pellet, Menen Men yeebataa njoɓdi moƴƴinooɓe ɓen"},{"SurahNumber":7,"VerseNumber":171,"Text":"Janto tuma nde Men ɓorunoo fello ngon senngo dow maɓɓe, a sikkay ko ngo ɗowdi.Ɓe felliti ngo yanat e maɓɓe. \"Jogitoree ko Men okki on kon doole, jantee ko woni e mayre, belajo'o, on kulon Alla"},{"SurahNumber":7,"VerseNumber":172,"Text":"Janto kadi nde Joomi maa ƴettunoo e ɓiɗɓe Aadama ɓen ka keeci maɓɓe jurriiyaaji maɓɓe ɗin, O seendintini ɓe e wonkiiji maɓɓe ɗin : \"Wanaa kon Min woni Joomi mon?\" Ɓe wi'i : \"Ko non woniri, men seedike\". Ko fii (wata) on wi'oy Ñalnde Darngal : \"Menen men woniino welsindiiɓe e ɗum ɗoo"},{"SurahNumber":7,"VerseNumber":173,"Text":"Maa wi'oyon : \"Anndee ko baabiraaɓe amen ɓen sirkunoo ko adii, men wonti (tun) jurriiya ɓaawo maɓɓe. E A halkiray men ko bonnooɓe ɓen waɗi"},{"SurahNumber":7,"VerseNumber":174,"Text":"Ko wano nii Men fensitirta Aayeeje ɗen, e belajo'o kamɓe ɓe ruttoto"},{"SurahNumber":7,"VerseNumber":175,"Text":"Janngan ɓe kumpite on mo Men okki Aayeeje Amen ɗen, o ɓoorii ɗe, seytaane jokki mo, e laatodii e majjuɓe ɓen"},{"SurahNumber":7,"VerseNumber":176,"Text":"Sinno Men muuyuno, Men ɓamtirayno mo ɗe, ko woni tun o heddike ka leydi o jokki mbeleeɗe makko. Sugu makko ko sifa rawaandu, si a ronndii ndu ndu lahay, maa si a terti ndu du lahay. Ko ɗum woni misal yimɓe fennuɓe Aayeeje Amen ɗen. Fillo qissaaji ɗin ; belajo'o, ɓe miijitoto"},{"SurahNumber":7,"VerseNumber":177,"Text":"[Alaa ko ɓuri] bonnde misal ɓen yimɓe fennuɓe Aayeeje Amen ɗen, ko wonkiiji maɓɓe woni ko ɓe tooñaynoo"},{"SurahNumber":7,"VerseNumber":178,"Text":"Kala mo Alla fewni, ko on feewata ; kala kadi mo O majjini, ko ɓen hayruɓe ɓen"},{"SurahNumber":7,"VerseNumber":179,"Text":"Gomɗii Men taganii Jahannama ko ɗuuɗi e jinna e yimɓe. Hiɓe mari ɓerɗe, ɓe faamirtaa ɗe. Hiɓe mari gite, ɓe yi'irtaa ɗe. Hiɓe mari noppi, ɓe nanirtaa ɗi. Ɓen no wa'i wa neemoraaɗi, toode ko kamɓe ɓuri majjude. Ko ɓen woni welsindiiɓe ɓen"},{"SurahNumber":7,"VerseNumber":180,"Text":"Ko Alla woodani inɗe ɓurɗe moƴƴude ɗen. Noddiree Mo ɗe, tertoɗon ɓen ooñotooɓe ka inɗe Makko : arma ɓe yoɓoyee ko ɓe gollaynoo"},{"SurahNumber":7,"VerseNumber":181,"Text":"Hino e ɓen ɓe Men tagi, mofte feewirayɗe goonga, ko ɗum kadi ɓe nunɗirta"},{"SurahNumber":7,"VerseNumber":182,"Text":"Ɓen fennuɓe Aayeeje Amen ɗen, Men suyniray ɓe e nokku ka ɓe anndaa"},{"SurahNumber":7,"VerseNumber":183,"Text":"Miɗo nennana ɓe, pellet, pewje Am ɗen ko tiiɗuɗe"},{"SurahNumber":7,"VerseNumber":184,"Text":"E ɓee miijitaaki? wonndiiɗo maɓɓe on aldaa e jinna : on wonaali si wanaa jertinoowo ɓannguɗo"},{"SurahNumber":7,"VerseNumber":185,"Text":"E ɓe ndaaraali laamuuji kammuuli ɗin e leydi ndin, e ko Alla tagi e piiji, e haawnaaki hara lajal maɓɓe ngal ɓadike? E ko yewtere honnde ɓaawo ndee ɗoo ɓe gomɗinta"},{"SurahNumber":7,"VerseNumber":186,"Text":"Kala mo Alla majjini, fewnoowo mo alaa. Himo acca ɓe e bewre maɓɓe hiɓe bumam-bumannoo"},{"SurahNumber":7,"VerseNumber":187,"Text":"Hiɓe lanndo maa fii darngal : \"ko honnde woni daragol maggal?\" Maaku : \"Anndee ganndal mun ko ka Joomi am woni. Alaa feññioowo waqtu maggal on si wanaa Kanko. Ngal teddii ka kammuuli e ka leydi. Ngal arataa e mon si wanaa e juhal\". Hiɓe lanndo maa a sikkay ko a huɓindiiɗo e ɗum. Maaku : \"Anndee ganndal mun ko ka Alla woni\". kono ko ɓuri ɗuuɗude e yimɓe ɓen anndaa [ɗum]"},{"SurahNumber":7,"VerseNumber":188,"Text":"Maaku : \"Mi waawanaa hoore-am nafa wanaa lorra, si wanaa ko Alla muuyi. Sinno miɗo anndunoo ko wirnii, mi hebbinorayno moƴƴere, bone kadi memataano lam. Mi wonaali si wanaa jertinoowo e wewlinoowo, wonannde yimɓe gomɗinooɓe"},{"SurahNumber":7,"VerseNumber":189,"Text":"Ko Kanko woni taguɗo on immorde e wonkii wooti, O waɗi e makki genndo makko, fii yo o deeƴu e makko. Tuma nde o renndunoo e makko, o sowii sowannde hoyfunde, o duumodi e mun. Nde o teddidunoo [e reedu ndun], ɓe torodi Alla Joomi maɓɓe : \"Pellet, si a yeɗii men (ɓiɗɗo) yottiiɗo, ma men jeye e yettooɓe Ma ɓen"},{"SurahNumber":7,"VerseNumber":190,"Text":"Nde O yeɗunoo ɓe (ɓiɗɗo) yottiiɗo, ɓe waɗidani Mo kafidiiɓe e kon ko O yeɗi ɓe. Alla toowii e kon ko ɓe sirkata"},{"SurahNumber":7,"VerseNumber":191,"Text":"E ɓe kafiday (Mo) e kon ko tagataa hay e huunde, kamɓe tigi ko ɓe tagaaɓe"},{"SurahNumber":7,"VerseNumber":192,"Text":"Ɗi waawanaa ɓe ballal, wanaa (hay) ko'e majji ɗi wallata"},{"SurahNumber":7,"VerseNumber":193,"Text":"Si on noddii ɗi e peewal, ɗi jokkataa on. Hino fotanan on ter, si on noddii ɗi maa hara ko on deyƴuɓe"},{"SurahNumber":7,"VerseNumber":194,"Text":"Pellet, ɗin ɗi noddoton gaanin Alla, ko jeyaaɗi yeruuji mon. Noddee ɗi, yo ɗi jaabinanii on, si on laatike goonguɓe"},{"SurahNumber":7,"VerseNumber":195,"Text":"Hara hiɗi mari koyɗe ko ɗi yahra? kaa hiɗi mari juuɗe ko ɗi duñira? Kaa hiɗi mari gite ko ɗi yi'ira? Kaa hiɗi mari noppi ko ɗi nanira? Maaku : \"Noddee kafidiiɗi mon ɗin, refti fewjanon lam, wata on nennitanam"},{"SurahNumber":7,"VerseNumber":196,"Text":"Pellet, ko Alla woni heftuɗo e am on, On Jippinɗo Deftetere nden, ko Kanko woni heftoowo moƴƴuɓe ɓen"},{"SurahNumber":7,"VerseNumber":197,"Text":"Ɗin ɗi noddoton gaanin Mo, ɗi hattanaa e wallugol on, wanaa kadi ko'e majji ɗi wallata"},{"SurahNumber":7,"VerseNumber":198,"Text":"Si on noddii ɗi e peewal, ɗi nanataa. A yi'ay ɗi hiɗi ndaare, (kono) kannji ɗi yi'ataa"},{"SurahNumber":7,"VerseNumber":199,"Text":"Jogito yaafuyee, yamiraa moƴƴere nden ɗuurno-ɗaa e majjuɓe ɓen"},{"SurahNumber":7,"VerseNumber":200,"Text":"Si sowinsinoore arii heɓude ma immorde e seytaane, moolor Alla. Kanko ko O nanoowo, annduɗo"},{"SurahNumber":7,"VerseNumber":201,"Text":"Pellet, ɓen gomɗuɓe, si sowonsinoore heɓii ɓe immorde e sytaane, ɓe annditay [Alla] : jaka yoo kamɓe ko ɓe yi'ooɓe"},{"SurahNumber":7,"VerseNumber":202,"Text":"Siɓɓe maɓɓe ɓen [ka yimɓe] hino pooɗa ɓe e bewre, refti ɓe raɓɓindintaako"},{"SurahNumber":7,"VerseNumber":203,"Text":"Si a addanaali ɓe Aaya, ɓe wi'ay : \"Ko haɗunoo sincaa ɗum?\" Maaku : \"Anndee ko jokku-mi, ko kon wahyina e am immorde ka Joomi am. Ndee ɗoo [Alqur'aanaare] ko hujjaaji (ɓannguɗi) immorde ka Joomi mon, e peewal e yurmeende wonnande yimɓe gomɗinooɓe"},{"SurahNumber":7,"VerseNumber":204,"Text":"Si Alqur'aana no janngeede, heɗtee nde deƴƴiton ; belajo'o, on yurminte"},{"SurahNumber":7,"VerseNumber":205,"Text":"Annditu Joomi maaɗa ka wonkii maa, ka yankinaare e ka kulol, ko aldaa e feññingol konngol, bimmbi e kiikiiɗe, wata a laatodo e welsindiiɓe ɓen"},{"SurahNumber":7,"VerseNumber":206,"Text":"Pellet, ɓen [Malaa'ikaaɓe] wonɓe ka Joomi maa, ɓe townitantaako rewugol Mo, hiɓe subbunhinanoo Mo, ko Kanko woni ko ɓe sujjanta"}]}