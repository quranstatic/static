{"Id":185,"LanguageCodes":["ha","hau"],"Name":"hau-abubakarmahmoud-la","Author":"Abubakar Mahmoud Gumi","Language":"Hausa","Description":"Hausa - Transliteration","Direction":"ltr","Source":"http://tanzil.net","Translations":[{"SurahNumber":15,"VerseNumber":1,"Text":"L.R. Waɗancan ayoyin littafi ne da abin karantawa mai bayyanawa"},{"SurahNumber":15,"VerseNumber":2,"Text":"Da yawa waɗanda suka kafirta suke gurin da dai sun kasance Musulmi"},{"SurahNumber":15,"VerseNumber":3,"Text":"Ka bar su su ci kuma su ji dadi, kuma guri ya shagaltar da su, sa'an nan da sannu za su sani"},{"SurahNumber":15,"VerseNumber":4,"Text":"Kuma ba Mu halakar da wata alƙarya ba face tana da littafi sananne"},{"SurahNumber":15,"VerseNumber":5,"Text":"Wata al'umma ba ta gabatar ajalinta, kuma ba za su jinkirta ba"},{"SurahNumber":15,"VerseNumber":6,"Text":"Suka ce: \"Ya kai wanda aka saukar da Ambato (Alƙur'ani) a kansa! Lalle ne kai, haƙiƙa, mahaukaci ne"},{"SurahNumber":15,"VerseNumber":7,"Text":"Domin me ba za ka zo mana da mala'iku ba idan ka kasance daga masu gaskiya"},{"SurahNumber":15,"VerseNumber":8,"Text":"Ba Mu sassaukar da mala'iku face da gaskiya, ba za su kasance, a wannan lokacin, waɗanda ake yi wa jinkiri ba"},{"SurahNumber":15,"VerseNumber":9,"Text":"Lalle Mu ne, Muka saukar da Ambato (Alƙur'ani), kuma lal1e Mu, haƙiƙa, Masu kiyayewane gare shi"},{"SurahNumber":15,"VerseNumber":10,"Text":"Kuma lalle ne, haƙiƙa, Mun aika Manzanni a cikin ƙungiyoyin farko, gabaninka"},{"SurahNumber":15,"VerseNumber":11,"Text":"Kuma wani Manzo ba ya zuwa gare su face sun kasance suna masu, izgili a gare shi"},{"SurahNumber":15,"VerseNumber":12,"Text":"Kamar wancan ne Muke shigar da shi a cikin zukatan masu laifi"},{"SurahNumber":15,"VerseNumber":13,"Text":"Ba su yin imani da shi, kuma haƙiƙa, hanyar mutanen farko ta shige"},{"SurahNumber":15,"VerseNumber":14,"Text":"Kuma da Mun buɗe wata ƙofa daga sama a kansu har suka wuni a ciki suna takawa"},{"SurahNumber":15,"VerseNumber":15,"Text":"Lalle ne da sun ce: \"Abin sani kawai, an rufe idanuwanmu ne. A'a, mu mutane ne waɗanda aka sihirce"},{"SurahNumber":15,"VerseNumber":16,"Text":"Kuma lalle ne, haƙiƙa Mun sanya waɗansu masaukai a, cikin sama, kuma Muka ƙawata ta ga masu kallo"},{"SurahNumber":15,"VerseNumber":17,"Text":"Kuma Muka kiyaye ta daga dukan Shaiɗani wanda ake jifa"},{"SurahNumber":15,"VerseNumber":18,"Text":"Face wanda ya saci saurare sai wutar yula bayyananniya ta bi shi"},{"SurahNumber":15,"VerseNumber":19,"Text":"Kuma ƙasa Mun mike ta kuma Mun jefa duwatsu tabbatattu a cikinta kuma Mun tsirar a cikinta, daga dukan abu wanda ake aunawa da sikeli"},{"SurahNumber":15,"VerseNumber":20,"Text":"Kuma Muka sanya muku, a cikinta, abubuwan rayuwa da wanda ba ku zama masu ciyarwa gare shi ba"},{"SurahNumber":15,"VerseNumber":21,"Text":"Kuma babu wani abu face a wurinMu, akwai taskokinsa kuma ba Mu saukar da shi ba face kan gwargwado sananne"},{"SurahNumber":15,"VerseNumber":22,"Text":"Kuma Muka aika iskoki masu barbarar juna sa'an nan Muka saukar da ruwa daga sama, sa'an nan Muka shayar da ku shi, kuma ba ku zama masu taskacewa a gare shi ba"},{"SurahNumber":15,"VerseNumber":23,"Text":"Kuma lalle ne Mu Muke rayarwa, kuma Muke kashewa kuma Mu ne magada"},{"SurahNumber":15,"VerseNumber":24,"Text":"Kuma lalle ne, haƙiƙa, Mun san masu gabata daga cikinku, kuma Mun san masu jinkiri"},{"SurahNumber":15,"VerseNumber":25,"Text":"Kuma lalle ne Ubangijinka Shi ne Yake tara su, lalle Shi ne Mai hikima, Masani"},{"SurahNumber":15,"VerseNumber":26,"Text":"Kuma lalle ne Mun halicci mutum daga ƙeƙasasshiyar laka, daga baƙin yumɓu wanda ya canja"},{"SurahNumber":15,"VerseNumber":27,"Text":"Kuma Aljani Mun halicce shi daga gabani, daga wutar iskar zafi"},{"SurahNumber":15,"VerseNumber":28,"Text":"Kuma a lokacin da Ubangijinka ya ce wa mala'iku: \"Lalle Ni mai halittar wani jiki ne daga ƙeƙasasshen yumɓu wanda ya canja"},{"SurahNumber":15,"VerseNumber":29,"Text":"To idan Na daidaita shi kuma Na hura daga RuhiNa a cikinsa, to, ku faɗi a gare shi, kuna masu yin sujada"},{"SurahNumber":15,"VerseNumber":30,"Text":"Sai mala'iku suka yi sujada dukkansu gaba ɗaya"},{"SurahNumber":15,"VerseNumber":31,"Text":"Face Iblis, ya ƙi kasancewa daga masu yin sujadar"},{"SurahNumber":15,"VerseNumber":32,"Text":"Ya ce: \"Ya Iblis mene ne a gare ka, ba ka kasance tare da masu yin sujuda ba"},{"SurahNumber":15,"VerseNumber":33,"Text":"Ya ce: \"Ban kasance ina yin sujada ba ga mutum wanda Ka halicce shi daga busasshen yumɓun laka wadda ta canja"},{"SurahNumber":15,"VerseNumber":34,"Text":"Ya ce: \"To, ka fita daga gare ta, domin lalle kai abin jifa ne"},{"SurahNumber":15,"VerseNumber":35,"Text":"Kuma lalle ne akwai la'ana a kanka har ya zuwa ranar sakamako"},{"SurahNumber":15,"VerseNumber":36,"Text":"Ya ce: \"Ya Ubangjina! Sai Ka yi mini jinkiri zuwa ranar da ake tashin su"},{"SurahNumber":15,"VerseNumber":37,"Text":"Ya ce: \"To, lalle ne kana daga waɗanda ake yi wa jinkiri"},{"SurahNumber":15,"VerseNumber":38,"Text":"Zuwa ga Yinin Lokacin nan sananne"},{"SurahNumber":15,"VerseNumber":39,"Text":"Ya ce: \"Ya Ubangijina! Ina rantsuwa da abin da Ka ɓatar da ni da shi, haƙiƙa ina ƙawata musu (rayuwa) a cikin ƙasa kuma haƙiƙa ina ɓatar da su gaba ɗaya"},{"SurahNumber":15,"VerseNumber":40,"Text":"Face bayinKa daga gare su, waɗanda Ka tsarkake"},{"SurahNumber":15,"VerseNumber":41,"Text":"Ya ce: \"Wannan tafarki ne a gare Ni, madaidaici"},{"SurahNumber":15,"VerseNumber":42,"Text":"Lalle ne bayiNa, ba ka da iko a kansu, face wanda ya bi ka daga ɓatattu"},{"SurahNumber":15,"VerseNumber":43,"Text":"Kuma lalle Jahannama ce haƙiƙa, ma'a1kawartarsu gaba ɗaya"},{"SurahNumber":15,"VerseNumber":44,"Text":"Tana da ƙofofi bakwai, ga kowace ƙofa akwai wani juz'i daga gare su rababbe"},{"SurahNumber":15,"VerseNumber":45,"Text":"Lalle masu taƙawa suna a cikin gidajen Aljanna mai idandunan ruwa"},{"SurahNumber":15,"VerseNumber":46,"Text":"Ku shige ta da aminci, kuna amintattu"},{"SurahNumber":15,"VerseNumber":47,"Text":"Kuma Muka ɗebe abinda ke a cikin zukatansu na daga ƙullin zuci, suka zama 'yan'uwa a kan gadaje, suna masu fuskantar juna"},{"SurahNumber":15,"VerseNumber":48,"Text":"Wata wahala ba za ta shafe su ba a cikinta kuma ba su zama masu fita daga, cikinta ba"},{"SurahNumber":15,"VerseNumber":49,"Text":"Ka bai wa bayiNa labari cewa lalle ne Ni, Mai gafarane, Mai jin ƙai"},{"SurahNumber":15,"VerseNumber":50,"Text":"Kuma azabaTa ita ce azaba mai raɗaɗi"},{"SurahNumber":15,"VerseNumber":51,"Text":"Kuma ka ba su labarin baƙin Ibrahim"},{"SurahNumber":15,"VerseNumber":52,"Text":"A lokacin da suka shiga gunsa, sai suka ce: \"Sallama.\" Ya ce: \"Lalle mu, daga gare ku, masu firgita ne"},{"SurahNumber":15,"VerseNumber":53,"Text":"Suka ce: \"Kada ka firgita. Lalle ne mu, muna yi makabushara game da wani yaro masani"},{"SurahNumber":15,"VerseNumber":54,"Text":"Ya ce: \"Shin kun ba ni bushara ne a kan tsufa ya shafe ni? To, da me kuke ba ni bushara"},{"SurahNumber":15,"VerseNumber":55,"Text":"Suka ce: \"Muna yi maka bushara da gaskiya ne, saboda haka, kada da kasance daga masu yanke tsammani"},{"SurahNumber":15,"VerseNumber":56,"Text":"Ya ce: \"Kuma wane ne yake yanke tsammani daga rahamar Ubangijinsa, face ɓatattu"},{"SurahNumber":15,"VerseNumber":57,"Text":"Ya ce: \"To, mene ne babban al'amarinku? Ya ku manzanni"},{"SurahNumber":15,"VerseNumber":58,"Text":"Suka ce: \"Lalle ne mu, an aika mu zuwa ga wasu mutane masu laifi"},{"SurahNumber":15,"VerseNumber":59,"Text":"Face mutanen Luɗu, lalle ne mu, haƙiƙa, masu tsirar dasu ne gaba ɗaya"},{"SurahNumber":15,"VerseNumber":60,"Text":"Face matarsa mun ƙaddara cewa lalle ne ita, haƙiƙa, tana daga masu halaka"},{"SurahNumber":15,"VerseNumber":61,"Text":"To, a lokacin da mazannin suka je wa mutanen Luɗu"},{"SurahNumber":15,"VerseNumber":62,"Text":"Ya ce: \"Lalle ne ku mutane ne waɗanda ba a sani ba"},{"SurahNumber":15,"VerseNumber":63,"Text":"Suka ce: \"A'a, mun zo maka saboda abin da suka kasance suna shakka a cikinsa"},{"SurahNumber":15,"VerseNumber":64,"Text":"Kuma mun zo maka da gaskiya. Kuma lalle ne mu, haƙiƙa, masu gaskiya ne"},{"SurahNumber":15,"VerseNumber":65,"Text":"Sai ka yi tafiya da iyalinka, a wani yanki na dare, kuma ka bi bayansu, kuma kada wani daga cikinku ya yi waiwaye, kuma ku bi ta inda aka aumurce ku"},{"SurahNumber":15,"VerseNumber":66,"Text":"Kuma Muka hukunta wancan al'amarin zuwa gare shi cewa lalle ne ƙarshen waɗancan abin yankewa ne a lokacin da suke masu shiga asuba"},{"SurahNumber":15,"VerseNumber":67,"Text":"Kuma mutanen alƙaryar suka je suna masu bushara"},{"SurahNumber":15,"VerseNumber":68,"Text":"Ya ce: \"Lalle ne waɗannan baƙina ne, saboda haka kada ku kunyata ni"},{"SurahNumber":15,"VerseNumber":69,"Text":"Kuma ku bi Allah da taƙawa, kuma kada ku sanya ni a baƙin ciki"},{"SurahNumber":15,"VerseNumber":70,"Text":"Suka ce: \"Ashe ba mu hana ka daga talikai ba"},{"SurahNumber":15,"VerseNumber":71,"Text":"Ya ce: \"Ga waɗannan, 'ya'yana idan kun kasance masu aikatawa ne"},{"SurahNumber":15,"VerseNumber":72,"Text":"Rantsuwa da rayuwarka! Lalle ne su a cikin mayensu suna ta ɗimuwa"},{"SurahNumber":15,"VerseNumber":73,"Text":"Sa'an nan tsawa ta kama su, suna masu shiga lokacin hudowar rana"},{"SurahNumber":15,"VerseNumber":74,"Text":"Sa'an nan Muka sanya samanta ya koma ƙasanta, kuma Muka yi ruwan duwatsu na lakar wuta a kansu"},{"SurahNumber":15,"VerseNumber":75,"Text":"Lalle ne a cikin wancan akwai ayoyi ga masu tsokaci da hankali"},{"SurahNumber":15,"VerseNumber":76,"Text":"Kuma lalle ne ita, haƙiƙa suna a gefen wata hanya tabbatacciya"},{"SurahNumber":15,"VerseNumber":77,"Text":"Lalle ne a cikin wancan akwai aya ga masu imani"},{"SurahNumber":15,"VerseNumber":78,"Text":"Kuma lalle ne ma'abuta Al'aika sun kasance, haƙiƙa, masu zalunci"},{"SurahNumber":15,"VerseNumber":79,"Text":"Sai Muka yi azabar ramuwa a gare su, kuma lalle su biyun, haƙiƙa, suna a gefen wani tafarki mabayyani"},{"SurahNumber":15,"VerseNumber":80,"Text":"Kuma lalle ne haƙiƙa ma'abuta Hijiri sun ƙaryata Manzanni"},{"SurahNumber":15,"VerseNumber":81,"Text":"Kuma Kuka kai musu ayoyinMu, sai suka kasance masu bijirewa daga gare su"},{"SurahNumber":15,"VerseNumber":82,"Text":"Kuma sun kasance suna sassaƙa gidaje daga duwatsu, alhali suna amintattu"},{"SurahNumber":15,"VerseNumber":83,"Text":"Sai tsawa ta kama su suna masu shiga asuba"},{"SurahNumber":15,"VerseNumber":84,"Text":"Sa'an nan abin da suka kasance suna tsirfantawa bai wadatar ga barinsu ba"},{"SurahNumber":15,"VerseNumber":85,"Text":"Kuma ba Mu halicci sammai da ƙasa da abin da yake a tsakaninsu ba face da gaskiya. Kuma lalle ne Sa'a (Ranar Alƙiyama) haƙiƙa mai zuwa ce. Sabodahaka ka yi rangwame, rangwame mai kyau"},{"SurahNumber":15,"VerseNumber":86,"Text":"Lalle ne Ubangijinka, shi ne Mai yawan halitta, Masani"},{"SurahNumber":15,"VerseNumber":87,"Text":"Kuma lalle ne, haƙiƙa, Mun ba ka bakwai waɗanda ake maimaita karatunsu da Alƙur'ani mai girma"},{"SurahNumber":15,"VerseNumber":88,"Text":"Kada lalle kaƙiƙa idanunka biyu zuwa ga abin da Muka jiyar da su daɗi game da shi, nau'i-nau'i a gare su, kuma kada ka yi baƙin ciki a kansu, kuma sassauta fikafikanka ga masu imani"},{"SurahNumber":15,"VerseNumber":89,"Text":"Kuma ka ce: \"Lalle ni ni ne mai gargaɗi bayyananne"},{"SurahNumber":15,"VerseNumber":90,"Text":"Kamar yadda Muka saukar a kan masu yin rantsuwa"},{"SurahNumber":15,"VerseNumber":91,"Text":"Waɗanda suka sanya Alƙur'ani tatsuniyoyi"},{"SurahNumber":15,"VerseNumber":92,"Text":"To, rantsuwa da Ubangijinka! Haƙiƙa, Muna tambayarsugaba ɗaya"},{"SurahNumber":15,"VerseNumber":93,"Text":"Daga abin da suka kasance suna aikatawa"},{"SurahNumber":15,"VerseNumber":94,"Text":"Sai ka tsage gaskiya game da abin da ake umurnin ka kuma ka kau da kai daga masu shirki"},{"SurahNumber":15,"VerseNumber":95,"Text":"Lalle ne Mu Mun isar maka daga masu izgili"},{"SurahNumber":15,"VerseNumber":96,"Text":"Waɗanda suke sanyawar wani abin bautawa na dabam tare da Allah, sa'an nan da sannu za su sani"},{"SurahNumber":15,"VerseNumber":97,"Text":"Kuma lalle ne haƙiƙa Muna sanin cewa lalle kai, ƙirjinka yana yin ƙunci game da abin da suke faɗa (na izgili)"},{"SurahNumber":15,"VerseNumber":98,"Text":"Saboda haka ka yi tasbihi game da gode wa Ubangijinka, kuma ka kasance daga masu sujada"},{"SurahNumber":15,"VerseNumber":99,"Text":"Kuma ka bauta wa Ubangijinka, har mutuwa ta zo maka"}]}