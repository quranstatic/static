{"Id":199,"LanguageCodes":["ilp"],"Name":"ilp-abdulazizgroaal","Author":"Abdul Aziz Gro Aalem Saromintang","Language":"Iranun","Description":"Iranun","Direction":"ltr","Source":"https://www.islamic-invitation.com/ , King Fahd Quran Complex","Translations":[{"SurahNumber":38,"VerseNumber":1,"Text":"Saad: So Allah i Mata-o ko paka-a antapan Niyan ro-o. Ibut ko Qur-an, a ndodon so Pananadum (ka Mata-an A so Muhammad na bunar)"},{"SurahNumber":38,"VerseNumber":2,"Text":"Kuna, ka so Miyamangongkir na matatago ko Maratabat, go so Kasosorang"},{"SurahNumber":38,"VerseNumber":3,"Text":"Madakul a bininasa Mi ko miya-ona-an niran a pagtao, na minithatawaga iran: A da-a masa a kapakapalagoli"},{"SurahNumber":38,"VerseNumber":4,"Text":"Na Miyamumusa siran ko kiyapakaoma kiran o Miyamakaiktiyar a pud kiran! Go Pitharo oMiyamangongkir: A giya i na balik Mata a bokhag"},{"SurahNumber":38,"VerseNumber":5,"Text":"Īno niyan mbaloya so manga Katohanan a Tohan a isa isa? Mata- an! A giya na titho a shai a Pakamumusa"},{"SurahNumber":38,"VerseNumber":6,"Text":"Na inilalakao o manga Nakoda iran: A dadayon kano, go thatakna kano ko manga Katohanan niyo! Mata-an! A giya i na titho ashai a paka-a antapun (rukutano)"},{"SurahNumber":38,"VerseNumber":7,"Text":"Da tano waya manug ko okita miyaori: Da ko ungkaya inonta na Piyangumba-alan (a kabokhag)"},{"SurahNumber":38,"VerseNumber":8,"Text":"Ino Sukaniyan mbo i Thoroni ko Pananadum ko ndolondolanan tano? Kuna, ka siran na matatago ko kashasangka ko Pananadum Akun! Kuna, ka (ka giya) da iran pun kata-ami so siksa Akun"},{"SurahNumber":38,"VerseNumber":9,"Text":"Antawa-a ba shisi-i kiran so khikatatagowan ko Limo o Kadnan Ka,- a Mabagur, a Puphamumugai"},{"SurahNumber":38,"VerseNumber":10,"Text":"Antawa-a ba iran ruk so Kapa-ar ko manga Langit a go so Lopa, go so nganin a pagulutan a dowa nan? Na Pamanik siran ko Puphamangokitan"},{"SurahNumber":38,"VerseNumber":11,"Text":"Tantara a so ndodo-o a pugus, a pud ko Mithampotampong"},{"SurahNumber":38,"VerseNumber":12,"Text":"Tomiyapliıs ko miya-ona an niran so pagtao a Nuh, a go so pagtao a Ad, go so Pir-aon a khiruk ko manga Lutakan"},{"SurahNumber":38,"VerseNumber":13,"Text":"Go so pagtao a Samood, go so pagtao o Lut, go so manga tao sa Aikah;- siran man so Mithampotampong"},{"SurahNumber":38,"VerseNumber":14,"Text":"Da ko oman i isa kiran inonta na Piyakambokhag iyan so manga Sogo, na Miyatangkud (kiran) so Siksa Akun"},{"SurahNumber":38,"VerseNumber":15,"Text":"Na da-a punaya-on o siranaya a rowar ko Lalis a isa, a da-a kaphakandod iyan"},{"SurahNumber":38,"VerseNumber":16,"Text":"Na Pīitharo iran: A Kadnan nami! Nggaga-aningka rukami so kipantag ami ko da pun so Alongan a kapamagitong"},{"SurahNumber":38,"VerseNumber":17,"Text":"Phantang Ka ko Katharo iran, go Aloyangka so Oripun Ami a Dawood, a adun a Bagur Iyan: Mata-an! A Sukaniyan na Puphananangoran (ko Allah)"},{"SurahNumber":38,"VerseNumber":18,"Text":"mata an! A Sukami na Piyakaphasiyonot Ami so manga Palao, a pud Iyan a Puthasbik Siran, ko Kagabigabi, a go so Kapita-pita"},{"SurahNumber":38,"VerseNumber":19,"Text":"Go so manga Papanok a matitimo: Na tanan si-i ko Allah Puphananangoran"},{"SurahNumber":38,"VerseNumber":20,"Text":"Go Piyakabagur Ami so Kadatu Iyan, go inibugai Ami Ron so Ongangun, a go so Kata-o ko Kokoman"},{"SurahNumber":38,"VerseNumber":21,"Text":"Na ino a Miyakatalingoma Ruka so Totholan ko Pukhakarido? gowani a manga lakat siran ko Daud si-i ko Darpa a diniyan Sambayangan"},{"SurahNumber":38,"VerseNumber":22,"Text":"Gowani na somiyolud siran ko Dawood, na inikaluk Iyan siran, Pitharo iran: A di Ka khaluk: Ka Pukharido Kami a dowa, ka inaniyaya o saba-ad Rukami so saba-ad: na Kokoma Kamingka sa ontol, go di Ka Phuramiramig; go Nggonanaowa Kamingka ko ontol a lalan"},{"SurahNumber":38,"VerseNumber":23,"Text":"Mata-an! a giyangkai a Pagari Ko: Na adun a siyao polo a go siyao a Bilibili Niyan, na adun a Bilibili Akun a satiman: Na Pitharo Iyan: A Pakitagikorun ka Rakun noto, na kiyadaoban Nako Niyan sa Katharo"},{"SurahNumber":38,"VerseNumber":24,"Text":"Pitharo (o Dawood): A Sabunsabunar a Kiyasalimbotan Ka Niyan sa kiyapanguniya Niyan ko Bilibili Ngka a Kinitapi Iyan ko manga Bilibili Niyan: Ka Mata-an! A madakul koshasakotowa a Sabunar a Phaganiyaya-an o saba-ad kiran so saba-ad: Inonta so siran a Miyamaratiyaya go Pinggalubuk iran so manga Pipiya, na tanto a maito siran? Na Miya-antang o Dawood a giyabo a kinitupung Nami Ron: Na Miyakapanguni sa Ma-ap ko Kadnan Niyan, go Somiyondong a Mangangalimbaba-an, go Miyananangoran (ko Allah)"},{"SurahNumber":38,"VerseNumber":25,"Text":"Na Niyapi Ami Ron Noto: Go Mata-an! A Miyambagiyan Niyan si-i Rukami so titho a Kapakarani, a go so mapiya a khandodan"},{"SurahNumber":38,"VerseNumber":26,"Text":"Hai Dawood! Mata-an! A Sukami na Biyaloi Ami Suka a Khalifah ko Lopa: Na Koko-mangka so manga Manosiya sa Ontol: Go Dingka Pagonoti so kabaya a ribat, ka Madadag Ka Niyan ko lalan o Allah: Mata-an! A so phangadadadag ko lalan oAllah,na adun abagiyan niran a siksa a sangat,sabap ko Kiyapakalipat iran ko Alongan a Kapamagitong"},{"SurahNumber":38,"VerseNumber":27,"Text":"Na da ko kiya-aduna Mi ko Langit a go so Lopa go so nganin a lut a dowa nan i ba ilang! Giyoto man i arangan o siran a Miyamangongkir! Na sangat a siksa a bagiyan o siran a Miyamangongkir ko Naraka"},{"SurahNumber":38,"VerseNumber":28,"Text":"Ba Ami babaloya so Miyamaratiyaya go Pinggalubuk iran so manga Pipiya, a lagid o Puphamaminasa ko Lopa? Antawa-a ba Ami babaloya so khipanananggila, a lagid o manga Bara-dosa"},{"SurahNumber":38,"VerseNumber":29,"Text":"(Giya i na) Kitab a Initoron Ami Sukaniyan si-i Ruka, a Piyakandakulan sa mapiya, ka-a niran Manggudaguda so manga Ayat Rukaniyan, go an Kasaboti o adun a manga Sabot iyan"},{"SurahNumber":38,"VerseNumber":30,"Text":"Na ini bugai Ami ko Dawood so (Wata Iyan a) Solaiman,Miyakapiyapiya a Oripun! Mata-an! A Sukaniyan na Puphananangoran (ko Allah)"},{"SurahNumber":38,"VerseNumber":31,"Text":"Gowani a Pakimasa-an ko Solaiman ko KĶKagabi-gabi so manga Koda a manga Gaga-an"},{"SurahNumber":38,"VerseNumber":32,"Text":"Na Miyatharo Iyan: A Mataan! A Sakun na Miyatomo Akun so kabaya ko Mapiya (sa doniya), a di so Tadum ko Kadnan Ko,- taman sa miyakadalong (so Alongan) ko runding"},{"SurahNumber":38,"VerseNumber":33,"Text":"(Pitharo o Solaiman:) Ndodun niyo siran Rakun. Na Phiphoonan Niyan mamotol sa manga Ai go manga Lig"},{"SurahNumber":38,"VerseNumber":34,"Text":"Na Sabunsabunar a Tiniyoba Ami so Solaiman: Ka Piyakidarpaan Ami so Korsi Iyan sa isa a lawas: Oriyan niyan na Mithaobat"},{"SurahNumber":38,"VerseNumber":35,"Text":"Pitharo Iyan: Kadnan Ko! Napi-i Yakongka, go Bugi Yakongka sa Kadatu, a da-a Kapatotan non a isa bo ko oriyan Ko: Mataan! A Suka na Suka so Puphamumugai"},{"SurahNumber":38,"VerseNumber":36,"Text":"Na Piyakaphasiyonot Ami Ron so ndo, a Pushambur sabap ko Sogowan Niyan, a malanat, a apiya anda Niyan Puphaka-antapa"},{"SurahNumber":38,"VerseNumber":37,"Text":"Go so manga Shaitan, a tanan Pababalai, go Panininub"},{"SurahNumber":38,"VerseNumber":38,"Text":"Go so manga pud a khipapatongun ko manga Sangkali"},{"SurahNumber":38,"VerseNumber":39,"Text":"(Pitharo Ami ron a) Giyaya na Pamumugayan Ami: Na Pamumugai Ka, o di na Kakaputingka, sa da-a Kapamagitong"},{"SurahNumber":38,"VerseNumber":40,"Text":"Na Mata-an! A adun a bagiyan Niyan si-i Rukami a titho a Kapakarani, go mapiya a khandodan"},{"SurahNumber":38,"VerseNumber":41,"Text":"Na Aloyangka so Oripun Ami a Ayyob. Gowani na ini Pangangarapan Niyan ko Kadnan Niyan: A Mata-an! A Sakun na Minisogat Rakun o Shaitan so dokao a go so siksa"},{"SurahNumber":38,"VerseNumber":42,"Text":"(Pitharo-on:) Dasulun Ka so Aingka: Giyaya na Papaigowai a Matunggao, go Inomun"},{"SurahNumber":38,"VerseNumber":43,"Text":"Na inibugai Ami Ron (bo) so manga Ta-alokon, a go so lagid iran a inibabid kiran,- a Limo a pho-on Rukami, go Pananadum, o adun a manga Sabot iyan"},{"SurahNumber":38,"VerseNumber":44,"Text":"Go (Pitharo-on:) Kowa-an Ka so Limangka sa sakukhum a Rasa-as, na luphadun Ka (ki Karomangka): Ka Dika Kasapa-an. Mata-an! A Sukami na Miyato-on Ami Sukaniyan a Mapantang. Sayana a mapiya a Oripun! Mata-an! A Sukaniyan na Puphangongonotan (ko Allah)"},{"SurahNumber":38,"VerseNumber":45,"Text":"Go Aloyangka so manga Oripun Ami a so Ibrahim, go so Ishaq, go so Yaqoub, a manga Babagur, go manga ala i Pandapat"},{"SurahNumber":38,"VerseNumber":46,"Text":"Mata-an! A Sukami na initolabos Ami Kiran so tolabos a Pananadum ko Ingud (a Akhirat)"},{"SurahNumber":38,"VerseNumber":47,"Text":"Go Mata-an! A siran si-i ko Hadapan Nami, na pud dun ko Miyangapipili a manga Pipiya"},{"SurahNumber":38,"VerseNumber":48,"Text":"Go Aloyangka so Ismail, go so Al-Yasha, go so Zulkifli: Na tanan Pud ko manga Pipiya"},{"SurahNumber":38,"VerseNumber":49,"Text":"Giyaya na Pananadum: Na Mata-an! A ruk o Khipanananggila, so titho a Mapiya a khandodan"},{"SurahNumber":38,"VerseNumber":50,"Text":"Manga Sorga a Tatap, a Khiluluka-an Kiran so manga Pinto"},{"SurahNumber":38,"VerseNumber":51,"Text":"Gi-i siran ro-o Shasandasandang; Puphananawag Si-ran ro-o sa manga Onga a Madakul, a go manga Inomun"},{"SurahNumber":38,"VerseNumber":52,"Text":"Go manga Ikapud Iran so manga Thatangka i Kailai (a manga Bai), a Murusharusha"},{"SurahNumber":38,"VerseNumber":53,"Text":"Giyaya so idi diyandi Rukano ko Alongan a Kapamagitong"},{"SurahNumber":38,"VerseNumber":54,"Text":"Mata-an! A giyaya na titho a Pagupur Ami, a da-a ikhada Iyan"},{"SurahNumber":38,"VerseNumber":55,"Text":"Giyaya (i khasowa),- Na Mata-an! A bagiyan o manga Malawani so titho a marata a khandodan"},{"SurahNumber":38,"VerseNumber":56,"Text":"Naraka Jahannam!- A Phamakasolud siran non,- Na Mikharatarata a dukhai"},{"SurahNumber":38,"VerseNumber":57,"Text":"Giyaya!- Na Ta-ami ran Sukaniyan,- A Phulikabo, go pakabunud a manga rurushik"},{"SurahNumber":38,"VerseNumber":58,"Text":"Go adun a salakao a lagid iyan, a mbarambarang (a Siksa)"},{"SurahNumber":38,"VerseNumber":59,"Text":"Kati-i so salompok a Puphamanolud a pud iyo! Da-a Kapakadadaya iran! Mata-an! A siran na Phamakasolud ko Naraka"},{"SurahNumber":38,"VerseNumber":60,"Text":"Tharo-on niran: A kuna, ka sukano na da-a Kapakadadaya iyo! Sukano i Tomiyoro rukami saya! Na miyakaratarata a Darpa"},{"SurahNumber":38,"VerseNumber":61,"Text":"Tharo-on niran: Kadnan Nami! Sa dun sa Tomiyoro rukami saya,- na Omaningka-on so siksa sa takup ko Naraka"},{"SurahNumber":38,"VerseNumber":62,"Text":"Go Tharo-on niran: A ino tanowai a da-a khailai tano ko manga Mama a sukutano naso ibibilang tano siran ko manga Rarata"},{"SurahNumber":38,"VerseNumber":63,"Text":"Ino tano khakowa siran a Pagurug, antawa-a ba da katoliki siran o manga kailai"},{"SurahNumber":38,"VerseNumber":64,"Text":"Mata-an! A giyoto man na bunar dun,- A Kapuphapawala o tao ko Naraka"},{"SurahNumber":38,"VerseNumber":65,"Text":"Tharowangka (Ya Muhammad): A Sakun na Matag Ako Puphamaka-iktiyar: Na da-a Tohan a inonta so Allah, a so isa isa a Phakaba-as"},{"SurahNumber":38,"VerseNumber":66,"Text":"Kadnan o manga Langit a go so Lopa, go so nganin a Pagulutan a dowa nan,- A so mabagur, a Manapi"},{"SurahNumber":38,"VerseNumber":67,"Text":"Tharowangka: A Sukaniyan na Tothol a Mala"},{"SurahNumber":38,"VerseNumber":68,"Text":"Sukano na tatalikhodan niyo to"},{"SurahNumber":38,"VerseNumber":69,"Text":"Da-a Kata-o Akun ko Pagtao a Maporo, gowani ko Puphanumbag Siran"},{"SurahNumber":38,"VerseNumber":70,"Text":"Da-a Kaphagilahami Rakun: A Rowar sa Sakun na matag Puphamaka-iktiyar a Mapayag"},{"SurahNumber":38,"VerseNumber":71,"Text":"Gowani na Pitharo o Kadnan Ka ko manga Malaikat: Mataan! A Sakun na Magadun Ako sa Manosiya a pho-on sa lipao (a giyoto so Adam)"},{"SurahNumber":38,"VerseNumber":72,"Text":"Na amai ka Imasadun Ko Sukaniyan, go Masokan Ko Sukaniyan sa Niyawa, na Sondong kano Rukaniyan, a Pangangalimbaba-an kano"},{"SurahNumber":38,"VerseNumber":73,"Text":"Na Miyangalimbaba-an so manga Malaikat, a tanan Siran langon"},{"SurahNumber":38,"VerseNumber":74,"Text":"Inonta so Iblis: Ka Mimaratabat, go miyabaloi a pud ko Miyamangongkir"},{"SurahNumber":38,"VerseNumber":75,"Text":"Pitharo (o Allah): Hai Iblis! Antona-a 1 miyakarun Ruka ko Kaphangalimbaba-an Ka ko Inadun Ko a minggolalan ko Bagur Akun? Ba Ka Mimaratabat? Antawa-a ba Ka miyabaloi a pud ko Miphapaporo"},{"SurahNumber":38,"VerseNumber":76,"Text":"Pitharo Iyan: A Sakun i Mapiya a di Sukaniyan: Inadun Akongka a pho-on sa Apoi, na Inadun Ka Sukaniyan a pho-on sa Lipao"},{"SurahNumber":38,"VerseNumber":77,"Text":"Pitharo (o Allah): Na Awaka (pho-on ko Sorga): Ka Mata-an! A Suka na Inibowang"},{"SurahNumber":38,"VerseNumber":78,"Text":"Go Mata-an a Mikolob Ruka so Morka Akun taman ko Alongan a Kapamalas"},{"SurahNumber":38,"VerseNumber":79,"Text":"Pitharo Iyan: Kadnan Ko! Na pakinayaon Ka Rakun taman ko Alongan a Kaoyaga Kiran"},{"SurahNumber":38,"VerseNumber":80,"Text":"Pitharo (o Allah): Na Mataan! A Suka na pud ko Phamakanayao"},{"SurahNumber":38,"VerseNumber":81,"Text":"Taman ko Alongan o wakto a Mapupunto"},{"SurahNumber":38,"VerseNumber":82,"Text":"Pitharo Iyan: Na Ibut ko Bagur Ka, ka Mata-an a dadagun Ko siran ndun langon"},{"SurahNumber":38,"VerseNumber":83,"Text":"Inonta so manga Oripun Ka a pud Kiran, a manga Tolabos"},{"SurahNumber":38,"VerseNumber":84,"Text":"Pitharo (o Allah): Na so Bunar (na Sakun),- Go so Bunar i Putharo-on Ko"},{"SurahNumber":38,"VerseNumber":85,"Text":"Mata-an a ipuno Akun ndun ko Naraka Jahannam so pud Ka,A go so tao a Miyonot Ruka a pud kiran, a murakhurakhus kano"},{"SurahNumber":38,"VerseNumber":86,"Text":"Tharowangka: A da-a Phangunin Ko rukano sa makapantag saya a sokai, go kuna a ba-a Ko pud ko Puphamanangin"},{"SurahNumber":38,"VerseNumber":87,"Text":"Da ko Sukaniyan (a Qur-an) inonta na Pananadum o manga Kaadun"},{"SurahNumber":38,"VerseNumber":88,"Text":"Na Mata-an a katokawan niyo dun so Totholan Rukaniyan ko oriyan o masa"}]}