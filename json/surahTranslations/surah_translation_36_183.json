{"Id":183,"LanguageCodes":["ha","hau"],"Name":"hau-abubakarmahmood-la","Author":"Abubakar Mahmood Jummi","Language":"Hausa","Description":"Hausa - Transliteration","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":36,"VerseNumber":1,"Text":"S"},{"SurahNumber":36,"VerseNumber":2,"Text":"Ina rantsuwa da Al-ƙur'ani* Mai hikima"},{"SurahNumber":36,"VerseNumber":3,"Text":"Lalle kai, haƙiƙa kana cikin Manzanni"},{"SurahNumber":36,"VerseNumber":4,"Text":"A kan hanya madaidaiciya"},{"SurahNumber":36,"VerseNumber":5,"Text":"(Allah Ya saukar da Al-kur'ani) saukarwar Mabuwayi, Mai jin ƙai"},{"SurahNumber":36,"VerseNumber":6,"Text":"Domin ka yi gargaɗi ga waɗansu mutane da ba a yi gargaɗi ga ubanninsu ba, saboda haka sumasu rafkana ne"},{"SurahNumber":36,"VerseNumber":7,"Text":"Lalle, haƙiƙa, kalma* ta wajaba a kan mafi yawansu, domin su, ba za su yi imani ba"},{"SurahNumber":36,"VerseNumber":8,"Text":"Lalle Mu, Mun sanya ƙuƙumma a cikin wuyoyinsu, sa'an nan su (ƙuƙumman sun kai) har zuwa ga haɓoɓinsu, saboda haka, su banƙararru ne"},{"SurahNumber":36,"VerseNumber":9,"Text":"Kuma Muka sanya wata toshiya a gaba gare su, da wata toshiya a bayansu, saboda haka Muka rufe su, sai suka zama ba su gani"},{"SurahNumber":36,"VerseNumber":10,"Text":"Kuma daidai yake a gare su, shin, ka yi musu gargaɗi ko ba ka yi musu gargaɗi ba, su ba za su yi imani ba"},{"SurahNumber":36,"VerseNumber":11,"Text":"Kana yin gargaɗi kawai ga wanda ya bi Alƙur'ani ne, kuma ya ji tsoron mai rahama a fake. To, ka yi masa bushara da gafara da wani sakamako na karimci"},{"SurahNumber":36,"VerseNumber":12,"Text":"Lalle Mu, Mu ne ke rayar da matattu kuma Mu rubuta abin da suka gabatar, da gurabunsu, kuma kowane abu Mun ƙididdige shi, a cikin babban Littafi Mabayyani"},{"SurahNumber":36,"VerseNumber":13,"Text":"Kuma ka buga musu misali: Waɗansu ma'abuta alƙarya, a lokacin da Manzanni* suka je mata"},{"SurahNumber":36,"VerseNumber":14,"Text":"A lokacin da Muka aika (Manzannin) biyu zuwa gare su, sai suka ƙaryata su, sa'an nan Muka ƙarfafa (su) da na uku, sai suka ce: \"Lalle mu, Manzanni ne zuwa gare ku"},{"SurahNumber":36,"VerseNumber":15,"Text":"Suka ce: \"Ku ba ku zamo baface mutane ne kamarmu kuma Mai rahama bai saukar da kome ba, ba ku zamo ba face ƙarya kuke yi"},{"SurahNumber":36,"VerseNumber":16,"Text":"Suka ce: \"Ubangijinmu Ya sani, lalle mu, haƙiƙa Manzanni nezuwa gare ku"},{"SurahNumber":36,"VerseNumber":17,"Text":"Kuma babu abin da ke kanmu, face iyar da manzanci bayyananne"},{"SurahNumber":36,"VerseNumber":18,"Text":"Suka ce: \"Lalle mu muna shu'umci da ku! Haƙiƙa idan ba ku, hanu ba, haƙiƙa, za mu jefe ku, kuma haƙiƙa wata azaba mai raɗaɗi daga gare mu za ta shafe ku"},{"SurahNumber":36,"VerseNumber":19,"Text":"Suka ce: \"Shu'umcinku, yana tare da ku. Ashe, domin an tunatar da ku? A'a, ku dai mutane ne masu ƙetare haddi"},{"SurahNumber":36,"VerseNumber":20,"Text":"Kuma wani mutum daga mafi nisan birnin ya je, yana tafiya da gaggawa, ya ce: \"Ya mutanena! Ku bi Manzannin nan"},{"SurahNumber":36,"VerseNumber":21,"Text":"Ku bi waɗanda ba su tambayar ku wata ijara kuma su shiryayyu ne"},{"SurahNumber":36,"VerseNumber":22,"Text":"Kuma mene ne a gare ni, ba zan bauta wa Wanda Ya ƙaga halittata ba, kuma zuwa gare Shi ake mayar da ku"},{"SurahNumber":36,"VerseNumber":23,"Text":"Shin, zan riƙi waninSa abubuwan bautawa? Idan Mai rahama Ya nufe ni da wata cuta, to cetonsu ba ya amfanina da kome, kuma ba za su iya tsamar da ni ba"},{"SurahNumber":36,"VerseNumber":24,"Text":"Lalle ni, a lokacin nan, tabbas, ina a cikin ɓata bayyananna"},{"SurahNumber":36,"VerseNumber":25,"Text":"Lalle ni, na yi imani da Ubangijinku, saboda haka ku saurare ni"},{"SurahNumber":36,"VerseNumber":26,"Text":"Aka ce *(masa), \"Ka shiga Aljanna.\" Ya ce, \"Da dai a ce mutanena suna iya sani"},{"SurahNumber":36,"VerseNumber":27,"Text":"Game da gafarar da Ubangijjina ya yi mini, kuma Ya sanya ni a cikin waɗanda aka girmama"},{"SurahNumber":36,"VerseNumber":28,"Text":"Kuma ba Mu saukar da waɗansu runduna ba daga sama* a kan (halaka) mutanensa, daga bayansa, kuma ba za Mu kasance. Masu saukarwa ba"},{"SurahNumber":36,"VerseNumber":29,"Text":"Ba ta kasance ba face tsawa guda, sa'an nan sai ga su somammu"},{"SurahNumber":36,"VerseNumber":30,"Text":"Ya nadama a kan bayi Na! Wani Manzo ba ya zuwa gare su face sun kasance suna masu yi masa izgili"},{"SurahNumber":36,"VerseNumber":31,"Text":"Ba su gani ba, da yawa Muka halakar da (mutanen) ƙarnoni a gabaninsu kuma cewa su ba za su komo ba"},{"SurahNumber":36,"VerseNumber":32,"Text":"Kuma lalle babu kowa face waɗanda ake halartarwa ne a wurin Mu"},{"SurahNumber":36,"VerseNumber":33,"Text":"Kuma aya ce a gare su: ¡asa matacciya, Mu rayar da ita, Mu fitar da ƙwaya daga gare ta, sai ga shi daga gare ta suke ci"},{"SurahNumber":36,"VerseNumber":34,"Text":"Kuma Muka sanya, a cikinta (ƙasa), waɗansu gonaki na dabino da inabobi, kuma Muka ɓuɓɓugar da ruwa daga maremari a cikinta"},{"SurahNumber":36,"VerseNumber":35,"Text":"Domin su ci 'ya'yan itacensa, alhali kuwa hannayensu ba su aikata shi ba. Shin, to, ba za su gode ba"},{"SurahNumber":36,"VerseNumber":36,"Text":"Tsarki ya tabbata ga Wanda Ya halitta nau'uka, namiji da mace, dukansu, daga abin da ƙasa ke tsirarwa, kuma daga kansu, kuma daga abin da ba su sani ba"},{"SurahNumber":36,"VerseNumber":37,"Text":"Kuma aya ce a gare su: Dare Muna feɗe rana daga gare shi, sai ga su suna masu shiga duhu"},{"SurahNumber":36,"VerseNumber":38,"Text":"Kuma rana tana gudana zuwa ga wani matabbaci nata. Wannan ƙaddarawar Mabuwayi ne, Masani"},{"SurahNumber":36,"VerseNumber":39,"Text":"Kuma da wata Mun ƙaddara masa manziloli, har ya koma kamar tsumagiyar murlin dabino wadda ta tsufa"},{"SurahNumber":36,"VerseNumber":40,"Text":"Rana ba ya kamata a gare ta, ta riski wata. Kuma dare ba ya kamata a gare shi ya zama mai tsere wa yini, kuma dukansua cikin sarari guda suke yin iyo"},{"SurahNumber":36,"VerseNumber":41,"Text":"Kuma aya ce a gare su. Lalle Mu, Mun ɗauki zuriyarsu a cikin jirgin, wanda aka yi wa lodi"},{"SurahNumber":36,"VerseNumber":42,"Text":"Kuma Muka halitta musu, daga irinsa, abin da suke hawa"},{"SurahNumber":36,"VerseNumber":43,"Text":"Kuma idan Mun so, za Mu nutsar da su, har babu kururuwar neman agaji, a gare su, kuma ba su zama ana tsirar da su ba"},{"SurahNumber":36,"VerseNumber":44,"Text":"Sai fa bisa ga wata rahama daga gare Mu, da jiyarwa daɗi zuwa ga wani ɗan lokaci"},{"SurahNumber":36,"VerseNumber":45,"Text":"Kuma idan aka ce musu, \"Ku kare abin da ke a gaba gare ku da abin da yake a bayanku, domin tsammaninku a ji tausayinku"},{"SurahNumber":36,"VerseNumber":46,"Text":"Kuma wata aya daga ayoyin Ubangijinsu ba ta zuwa a gare su, sai sun kasance suna masu bijirewa daga gare ta"},{"SurahNumber":36,"VerseNumber":47,"Text":"Kuma idan aka ce musu, \"Ku ciyar daga abin da Allah Ya azurta ku,\" sai waɗanda suka kafirta su ce ga waɗanda suka yi imani, \"Ashe, za mu ciyar da wanda idan Allah Ya so Yana ciyar da shi? Ba ku zama ba face a cikin ɓata bayyananniya"},{"SurahNumber":36,"VerseNumber":48,"Text":"Kuma suna cewa, \"A yaushe wannan wa'adi yake (aukuwa) idan kun kasance masu gaskiya"},{"SurahNumber":36,"VerseNumber":49,"Text":"Ba su jiran (kome) face wata tsawa guda, za ta kama su, alhali kuwa suna yin husuma"},{"SurahNumber":36,"VerseNumber":50,"Text":"Ba za su iya yin wasiyya* ba, kuma ba za su iya komawa zuwa ga iyalansu ba"},{"SurahNumber":36,"VerseNumber":51,"Text":"Kuma aka yi busa a cikin ƙaho, to, sai ga su, daga kaburbura zuwa ga Ubangijinsu, suna ta gudu"},{"SurahNumber":36,"VerseNumber":52,"Text":"Suka ce: \"Ya bonenmu! Wane ne ya tayar da mu daga barcinmu?\" \"Wannan shi ne abin da Mai rahama ya yi wa'adi da shi, kuma Manzanni sun yi gaskiya"},{"SurahNumber":36,"VerseNumber":53,"Text":"Ba ta kasance ba face wata tsawa ce guda, sai ga su duka, suna abin halartarwa a gare Mu"},{"SurahNumber":36,"VerseNumber":54,"Text":"To, a yau, ba za a zalunci wani rai da kome ba. Kuma ba za a saka muku ba face da abin da kuka kasance kuna aikatawa"},{"SurahNumber":36,"VerseNumber":55,"Text":"Lalle, 'yan Aljanna, a yau, suna cikin shagali, suna masu nishaɗi"},{"SurahNumber":36,"VerseNumber":56,"Text":"Su da matan aurensu suna cikin inuwowi, a kan karagai, suna masu gincira"},{"SurahNumber":36,"VerseNumber":57,"Text":"Suna da, 'ya'yan itacen marmari a cikinta kuma suna samun abin da suke kiran a kawo"},{"SurahNumber":36,"VerseNumber":58,"Text":"Aminci,\" da magana,* daga Ubangiji Mai jin ƙai"},{"SurahNumber":36,"VerseNumber":59,"Text":"Ku rarrabe dabam, a yau, ya ku masu laifi"},{"SurahNumber":36,"VerseNumber":60,"Text":"Ashe, ban yi muku umurni na alkawari ba, ya ɗiyan Adamu? Cewa kada ku bauta wa Shaiɗan, lalle shi, maƙiyi ne a gareku bayyananne"},{"SurahNumber":36,"VerseNumber":61,"Text":"Kuma ku bauta Mini. Wannan ita ce hanya madaidaciya"},{"SurahNumber":36,"VerseNumber":62,"Text":"Kuma lalle haƙiƙa, (Shaiɗan) ya ɓatar da jama'a masu yawa daga gare ku. Ashe to ba ku kasance kuna yin hankali ba"},{"SurahNumber":36,"VerseNumber":63,"Text":"Wannan ita ce Jahannama wadda kuka kasance ana yi muku wa'adi da ita"},{"SurahNumber":36,"VerseNumber":64,"Text":"Ku shige ta a yau, saboda abin da kuka kasance kuna yi na kafirci"},{"SurahNumber":36,"VerseNumber":65,"Text":"A yau, Muna sanya hatimin rufi a kan bakunansu, kuma hannayensu su yi Mana magana, kuma ƙafafunsu su yi shaidu da abin da suka kasance suna aikatawa"},{"SurahNumber":36,"VerseNumber":66,"Text":"Da Mun so, da Mun shafe gani *daga idanunsu, sai su yi tsere ga hanya, to, yaya za su yi gani"},{"SurahNumber":36,"VerseNumber":67,"Text":"Kuma da Mun so, da Mun juyar da halittarsu a kan halinsu, saboda haka ba za su iya shuɗewa ba, kuma ba za su komo ba"},{"SurahNumber":36,"VerseNumber":68,"Text":"Kuma wanda Muka raya shi, Mana sunkuyar da shi ga halittarsa. Ashe, ba su hankalta"},{"SurahNumber":36,"VerseNumber":69,"Text":"Ba Mu sanar da shi (Annabi) waka ba, kuma waka ba ta kamata da shi (Annabi) ba. Shi (Al-ƙur'ani) bai zama ba face tunatarwa ce, da abin karatu bayyananne"},{"SurahNumber":36,"VerseNumber":70,"Text":"Domin ya yi gargaɗi ga wanda ya kasance mai rai, kuma magana ta wajaba a kan kafirai"},{"SurahNumber":36,"VerseNumber":71,"Text":"Shin, ba su gani ba (cewa) lalle Mun halitta musu dabbobi daga abin da HannayenMu suka aikata, sai suna mallakar su"},{"SurahNumber":36,"VerseNumber":72,"Text":"Kuma Muka hore su, saboda su, saboda haka daga gare su abin hawansu yake, kuma daga gare su suke ci"},{"SurahNumber":36,"VerseNumber":73,"Text":"Kuma suna da waɗansu amfanoni a cikinsu, da abubuwan sha. Ashe fa, ba za; su gode ba"},{"SurahNumber":36,"VerseNumber":74,"Text":"Kuma suka riƙi waɗansu abubuwan bautawa wanin Allah, ɗammaninsu za su taimake su"},{"SurahNumber":36,"VerseNumber":75,"Text":"Ba za su iya taimakonsu ba, alhali kuwa su runduna ce wadda ake halartarwa (a cikin wuta)"},{"SurahNumber":36,"VerseNumber":76,"Text":"Saboda haka, kada maganarsu ta ɓata maka rai. Lalle Mu, Muna sanin abin da suke asirtawa da abin da suke bayyanawa"},{"SurahNumber":36,"VerseNumber":77,"Text":"Ashe, kuma mutum bai ga (cewa) lalle Mu, Mun halitta shi daga maniyyi ba, sai ga shi mai yawan husuma, mai bayyanawar husumar"},{"SurahNumber":36,"VerseNumber":78,"Text":"Kuma ya buga Mana wani misali, kuma ya manta da halittarsa, ya ce: \"Wane ne ke rayar da ƙasusuwa alhali kuwa suna rududdugaggu"},{"SurahNumber":36,"VerseNumber":79,"Text":"Ka ce: \"Wanda ya ƙaga halittarsu a farkon lokaci Shi ke rayar da su, kuma Shi, game da kowace halitta, Mai ilmi ne"},{"SurahNumber":36,"VerseNumber":80,"Text":"Wanda ya sanya muku wuta daga itace kore, sai ga ku kuna kunnawa daga gare shi"},{"SurahNumber":36,"VerseNumber":81,"Text":"Shin, kuma Wanda Ya halitta sammai da ƙasa bai zama Mai ikon yi ba ga Ya halitta kwatankwacinsu? Na'am, zai iya! Kuma Shi Mai yawan halittawa ne, Mai ilmi"},{"SurahNumber":36,"VerseNumber":82,"Text":"UmurninSa idan Ya yi nufin wani abu sai Ya ce masa kawai, \"Ka kasance,\" sai yana kasancewa (kamar yadda Yake nufi)"},{"SurahNumber":36,"VerseNumber":83,"Text":"Saboda haka, tsarki ya tabbata ga Wanda mallakar kowane abu take ga HannayenSa, kuma zuwa gare Shi ake mayar da ku"}]}