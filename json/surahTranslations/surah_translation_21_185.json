{"Id":185,"LanguageCodes":["ha","hau"],"Name":"hau-abubakarmahmoud-la","Author":"Abubakar Mahmoud Gumi","Language":"Hausa","Description":"Hausa - Transliteration","Direction":"ltr","Source":"http://tanzil.net","Translations":[{"SurahNumber":21,"VerseNumber":1,"Text":"Hisabin mutane ya kusanta gare su, ahali kuwa suna a cikin gafala, suna masu bijirewa"},{"SurahNumber":21,"VerseNumber":2,"Text":"Wani ambato daga Ubangijinsu sabo, ba ya zuwa gare su face sun saurare shi, alhali kuwa suna masu yin wasa"},{"SurahNumber":21,"VerseNumber":3,"Text":"Sana masu shagaltacin zukatansu, kuma su asirta ganawa: Waɗanda suka yi zalunce (suna cewa) \"Wannan ba Kowa ba ne face mutum misalinku. Shin, to, kuna je wa sihiri, ahali kuwa ku, kuna fahimta"},{"SurahNumber":21,"VerseNumber":4,"Text":"Ya ce: \"Ubangijina Yana sanin magana a cikin sama da ƙasa kuma Shi ne Mai ji, Masani"},{"SurahNumber":21,"VerseNumber":5,"Text":"A'a, suka ce: \"Yaye-yayen mafarki ne. A'a, ya ƙirƙira shi ne. A'a, shi mawaƙi ne. Sai ya zo mana da wata aya kamar yadda aka aiko manzanni na farko"},{"SurahNumber":21,"VerseNumber":6,"Text":"Wata alƙarya da Muka halaka ta a gabaninsu, ba ta yi imani ba. Shin, to, su, suna yin imani"},{"SurahNumber":21,"VerseNumber":7,"Text":"Kuma ba Mu aika ba a gabaninka face mazaje, Muna yin wahayi zuwa gare su. Ku tambayi ma'abuta ambato idan kun kasance ba ku sani ba"},{"SurahNumber":21,"VerseNumber":8,"Text":"Kuma ba Mu sanya su jiki, ba su cin abin ci ba, kuma ba su kasance madawwama ba"},{"SurahNumber":21,"VerseNumber":9,"Text":"Sa'an nan kuma Muka gaskata musu alkawari; sai Muka tserar da su da wanda Muke so, kuma Muka halakar da masu yawaitawa"},{"SurahNumber":21,"VerseNumber":10,"Text":"Lalle haƙiƙa Mun saukar da wani littafi zuwa gare ku, a cikinsa akwai ambatonku. Shin, to, ba ku hankalta"},{"SurahNumber":21,"VerseNumber":11,"Text":"Kuma da yawa Muka karya wata alƙarya ta kasance mai zalunci, kuma Muka ƙaga halittar waɗansu mutane na dabam a bayanta"},{"SurahNumber":21,"VerseNumber":12,"Text":"Sai a lokacin da suka hangi azabarMu, sai ga su suna gudu daga gare ta"},{"SurahNumber":21,"VerseNumber":13,"Text":"Kada ku yi gudu. Ku komo zuwa ga abin da aka ni'imtar da ku a cikinsa da gidajenku tsammaninku ana tambayar ku"},{"SurahNumber":21,"VerseNumber":14,"Text":"Suka ce: \"Kaitonmu! Lalle mu ne muka kasance masu zalunci"},{"SurahNumber":21,"VerseNumber":15,"Text":"Sa'an nan waccan ba ta gushe ba, ita ce da'awarsu har Muka mayar da su girbabbu, bitattu"},{"SurahNumber":21,"VerseNumber":16,"Text":"Kuma ba Mu halitta sama da ƙasa da abin da ke a tsakaninsu Muna Masu wasa ba"},{"SurahNumber":21,"VerseNumber":17,"Text":"Da Mun yi nufin Mu riƙi wani abin wasa da Mun riƙe shi daga gunMu, idan Mun kasance masu aikatawa"},{"SurahNumber":21,"VerseNumber":18,"Text":"A'a, Muna jifa da gaskiya a kan ƙarya, sai ta darkake ta, sai ga ta halakakka. Kuma bone ya tabbata a gare ku saboda abin da kuke siffantawa"},{"SurahNumber":21,"VerseNumber":19,"Text":"Kuma shi ne da mallakar wanda yake a cikin sammai da ƙasa. Kuma waɗanda suke wurinSa (watau mala'iku), ba su yin girman kai ga ibadarSa. kuma ba su gajiya"},{"SurahNumber":21,"VerseNumber":20,"Text":"Suna tasbihi dare da rana, ba su yin rauni"},{"SurahNumber":21,"VerseNumber":21,"Text":"Ko (kafirai) sun riƙi waɗansu abubuwan bautawa ne ga ƙasa, su ne masu tayarwa (gare su)"},{"SurahNumber":21,"VerseNumber":22,"Text":"Da waɗansu abubuwan bautawa sun kasance a cikinsu (sama da ƙasa) face Allah, haƙiƙa da su biyun sun ɓaci. Saboda haka tsarki ya tabbata ga Allah Ubangijin Al'arshi daga abin da suke siffantawa"},{"SurahNumber":21,"VerseNumber":23,"Text":"Ba a tambayar Sa ga abin da Yake aikatawa, alhali kuwa suana tambayar su"},{"SurahNumber":21,"VerseNumber":24,"Text":"Ko sun riƙi waɗansu abubuwan bautawa baicinSa? Ka ce: \"Ku kawo hujjarku, wannan shi ne ambaton wanda yake tare da ni, kuma shi ne ambaton wanda yake a gabanina. A'a, mafi yawansuba su sanin gaskiya, saboda haka su masu bijirewa ne"},{"SurahNumber":21,"VerseNumber":25,"Text":"Kuma ba Mu aiki wani Manzo ba a gabaninka face Muna yin wahayi zuwa gare shi, cewa \"Lalle ne Shi, babu abin bautawa face Ni, sai ku bauta Mini"},{"SurahNumber":21,"VerseNumber":26,"Text":"Kuma suka ce: \"Mai rahama ya riƙi ɗa.\" Tsarkinsa, ya tabbata! A'a, (mala'iku) bayi ne masu daraja"},{"SurahNumber":21,"VerseNumber":27,"Text":"Ba su gabatarSa da magana, kuma su da umurninSa suke aiki"},{"SurahNumber":21,"VerseNumber":28,"Text":"Yana sanin abin da yake gaba gare su da abin da yake a bayansu, kuma ba su yin ceto face ga wanda Ya yarda, kuma sumasu sauna ne saboda tsoronSa"},{"SurahNumber":21,"VerseNumber":29,"Text":"Kuma wanda ya ce daga gare su, \"Lalle ni abin bautawa ne baicinSa,\" to, wannan Muna saka masa da, Jahannama. Kamar haka Muke saka wa azzalumai"},{"SurahNumber":21,"VerseNumber":30,"Text":"Shin kuma waɗanda suka kafirta ba, su gani da cewa lalle sammai da ƙasa sun kasance ɗinke, sai Muka buɗe su, kuma Muka sanya dukan kome mai rai daga ruwa? Shin, ba za su yi imani ba"},{"SurahNumber":21,"VerseNumber":31,"Text":"Kuma Mun sanya tabbatattun duwatsu a cikin ƙasa domin kada ta karkata da su kuma Mun sanya ranguna, hanyoyi, a cikinsu (duwatsun), tsammaninsu suna shiryuwa"},{"SurahNumber":21,"VerseNumber":32,"Text":"Kuma Mun sanya sama rufi tsararre, alhali kuwa su daga ayoyinta masu bijirewa ne"},{"SurahNumber":21,"VerseNumber":33,"Text":"Kuma shi ne wanda Ya halitta dare da yini da rana da wata dukansu a cikin wani sarari suKe iyo"},{"SurahNumber":21,"VerseNumber":34,"Text":"Kuma ba Mu sanya dawwama ga wani mutum ba, a gabaninka. Shin to idan ka mutu to su ne madawwama"},{"SurahNumber":21,"VerseNumber":35,"Text":"Kowane rai mai ɗanɗanar mutuwa ne. Kuma Muna jarraba ku da sharri da alheri domin fitina. Kuma zuwa gare Mu ake mayar da ku"},{"SurahNumber":21,"VerseNumber":36,"Text":"Kuma idan waɗanda suka kafirta suka gan ka, ba su riƙon ka face da izgili (suna cewa), \"Shin, wannan ne ke ambatar gumakanku?\" Alhali kuwa su, ga ambatar Mai rahama, masu kafirta ne"},{"SurahNumber":21,"VerseNumber":37,"Text":"An halitta mutum daga gaggawa, zan nuna muku ayoyiNa. Saboda haka kada ku nemiyin gaggawa"},{"SurahNumber":21,"VerseNumber":38,"Text":"Kuma suna cewa, \"A yaushe wannan wa'adi zai tabbata, idan kun kasance masu gaskiya"},{"SurahNumber":21,"VerseNumber":39,"Text":"Da waɗanda suka kafirta suna sanin lokacin da ba su kange wuta daga fuskokinsu, kuma haka daga bayayyakinsu, alhali kuwa ba su zama ana taimakon su ba"},{"SurahNumber":21,"VerseNumber":40,"Text":"A'a, tana je musu bisa ga auke sai ta ɗimautar da su, sa'an nan ba su iya mayar da ita, kuma ba su zama ana yi musu jinkiri ba"},{"SurahNumber":21,"VerseNumber":41,"Text":"Kuma lalle ne, haƙiƙa, an yi izgili ga waɗansu Manzanni daga gabaninka, sai abin da suka kasance suna izgili da shi ya auku ga waɗanda suka yi izgilin daga gare su"},{"SurahNumber":21,"VerseNumber":42,"Text":"Ka ce: \"Wane ne yake tsare ku a dare da yini daga Mai rahama?\" A'a, su masu bijirewa ne daga ambaton Ubangijinsu"},{"SurahNumber":21,"VerseNumber":43,"Text":"Ko kuwa suna da waɗansu abubuwan bautawa waɗanda ke tsare su, daga gare Mu? Ba su iya taimakon kansu kuma ba su kasance ana abutar su ba daga gareMu"},{"SurahNumber":21,"VerseNumber":44,"Text":"A'a, Mun yalwata wa waɗannan da ubanninsu ni'imarMu, har rayuwa ta yi tsawo a kansu. Shin, to, ba su ganin cewa lalle Mu, Muna je wa ƙasarsu, Muna rage ta daga sasanninta? Shin, to, su ne marinjaya"},{"SurahNumber":21,"VerseNumber":45,"Text":"Ka ce: \"Abin sani, ina yi muku gargaɗi kawai da wahayi,\" kuma kurma ba ya jin kira a lokacin da ake yi musu gargaɗi"},{"SurahNumber":21,"VerseNumber":46,"Text":"Kuma haƙiƙa idan wata iska daga azabar Ubangiji ta shafe su, haƙiƙa suna cewa, \"Ya kaitonmu! Lalle mu ne muka kasance masu zalunci"},{"SurahNumber":21,"VerseNumber":47,"Text":"Kuma Muna aza ma'aunan adalci ga Ranar ¡iyama, saboda haka ba a zaluntar rai da kome. Kuma ko da ya kasance nauyin ƙwaya daga komayya ne Mun zo da ita. Kuma Mun isa zama Masu hisabi"},{"SurahNumber":21,"VerseNumber":48,"Text":"Kuma lalle, haƙiƙa, Mun kawo wa Musa da Haruna Rarrabewa da haske da ambato ga masu aiki da taƙawa"},{"SurahNumber":21,"VerseNumber":49,"Text":"Waɗanda suke tsaron Ubangijinsu a fake, alhali kuwa su, masu sauna ne daga Sa'a"},{"SurahNumber":21,"VerseNumber":50,"Text":"Kuma wannan ambato ne mai albarka Mun saukar da shi. Shin, to, ku masu musu ne gare shi"},{"SurahNumber":21,"VerseNumber":51,"Text":"Kuma lalle haƙiƙa Mun kawo wa Ibrahim shiryuwarsa daga gabani, kuma Mun kasance Masana gare shi"},{"SurahNumber":21,"VerseNumber":52,"Text":"Ya ce wa ubansa da mutanensa, \"Mene ne waɗannan mutummutumai waɗanda kuke masu lazimta a kansu"},{"SurahNumber":21,"VerseNumber":53,"Text":"Suka ce: \"Mun sami Ubanninmu masu lazimta a kansu"},{"SurahNumber":21,"VerseNumber":54,"Text":"Ya ce: \"Lalle, haƙiƙa, kun kasance ku da Ubanninku a cikin ɓata bayyananna"},{"SurahNumber":21,"VerseNumber":55,"Text":"Suka ce: \"Shin ka zo mana da gaskiya ne, Ko kuwa kai kana daga maSu wasa ne"},{"SurahNumber":21,"VerseNumber":56,"Text":"Ya ce: \"A'a, Ubangijinku Shi ne Ubangijin sammai da ƙasa, wanda Ya ƙaga halittarsu. Kuma Ni ina daga masu shaida a kan haka"},{"SurahNumber":21,"VerseNumber":57,"Text":"Kuma ina rantsuwa da Allah, lalle zan yi wani shiri ga gumakanku a bayan kun juya kuna masu bayar da baya"},{"SurahNumber":21,"VerseNumber":58,"Text":"Sai ya sanya su guntu-guntu face wani babba gare su, tsammaninsu suna Komawa zuwa gare shi"},{"SurahNumber":21,"VerseNumber":59,"Text":"Suka ce: \"Wane ne ya aikata wannan ga gumakanmu? Lalle shi, haƙiƙa, yana daga azzalumai"},{"SurahNumber":21,"VerseNumber":60,"Text":"Suka ce: \"Mun ji wani saurayi yana ambatar su. Ana ce masa Ibrahim"},{"SurahNumber":21,"VerseNumber":61,"Text":"Suka ce: \"To, ku zo da shi a kan idanun mutane, tsammanin su za su bayar da shaida"},{"SurahNumber":21,"VerseNumber":62,"Text":"Suka ce: \"Shin kai ne ka aikata wannan ga gumakanmu? Ya Ibrahim"},{"SurahNumber":21,"VerseNumber":63,"Text":"Ya ce: \"A'a, babbansu, wannan, shi ya aikata, shi. Sai ku tambaye su idan sun kasance suna yin magana"},{"SurahNumber":21,"VerseNumber":64,"Text":"Sai suka koma wa junansu suka ce: \"Lalle ne ku, ku ne azzalumai"},{"SurahNumber":21,"VerseNumber":65,"Text":"Sa'an nan kuma aka sunkuyar da su a kan kawunansu (sukace,) \"Lalle, haƙiƙa, ka sani waɗannan ba su yin magana"},{"SurahNumber":21,"VerseNumber":66,"Text":"Ya ce: \"Shin to, kuna bauta wa abin da, ba ya, amfanin ku da Kome kuma ba ya cutar da ku baicin Allah"},{"SurahNumber":21,"VerseNumber":67,"Text":"Tir da ku, kuma da abin da kuke bauta wa, baicin Allah! Shin to, ba ku hankalta"},{"SurahNumber":21,"VerseNumber":68,"Text":"Suka ce: \"Ku ƙone shi kuma ku taimaki gumakanku, idan kun kasance masu aikatawa"},{"SurahNumber":21,"VerseNumber":69,"Text":"Muka ce: \"Ya wuta! Ki kasance sanyi da aminci ga Ibrahim"},{"SurahNumber":21,"VerseNumber":70,"Text":"Kuma suka yi nufin wani mugun shiri da shi, sai Mukasanya su mafiya hasara"},{"SurahNumber":21,"VerseNumber":71,"Text":"Kuma Muka tserar da shi da Luɗu zuwa ga ƙasar nan wadda Muka sanya albarka a cikinta ga talikai"},{"SurahNumber":21,"VerseNumber":72,"Text":"Kuma Muka ba shi Is'haka da Ya'aƙuba a kan daɗi alhali kuwa dukansu Mun sanya su salihai"},{"SurahNumber":21,"VerseNumber":73,"Text":"Kuma Muka sanya su shugabanni, suna shiryarwa da umurninMu. Kuma Muka yi wahayi zuwa gare su da ayyukan alheri da tsayar da salla da bayar da zakka. Kuma sun kasance masu bauta gare Mu"},{"SurahNumber":21,"VerseNumber":74,"Text":"Kuma Luɗu Mun ba shi hukunci da ilmi. Kuma Mun tsirar da shi daga alƙaryar nan wadda ke aikata munanan ayyuka. Lallesu, sun kasance mutanen mugun aiki, fasiƙai"},{"SurahNumber":21,"VerseNumber":75,"Text":"Kuma Muka shigar da shi a cikin rahamarMu. Lalle ne shi, yana daga salihai"},{"SurahNumber":21,"VerseNumber":76,"Text":"Kuma Nuhu, a sa'ad da ya yi kira a gabani, sai Muka karɓa masa, sa'an nan Muka tsirar da shi da mutanensa daga baƙin ciki mai girma"},{"SurahNumber":21,"VerseNumber":77,"Text":"Kuma Muka taimake shi daga mutanen nan waɗanda suka ƙaryata da ayoyinMu. Lalle ne su, sun kasance mutanen mugun aiki. Sai Muka nutsar da su gaba ɗaya"},{"SurahNumber":21,"VerseNumber":78,"Text":"Kuma Dawuda da Sulaiman sa'ad da suke yin hukunci a cikin sha'anin shuka a lokacin da tumakin mutane suka yi kiiwon dare a cikinsa. Kuma Mun kasance Masu halarta ga hukuncinsu"},{"SurahNumber":21,"VerseNumber":79,"Text":"Sai Muka fahimtar da ita (mats'alar) ga Sulaiman. Kuma dukansu Mun ba su hukunci da ilmi kuma Muka hore duwatsu tare da Dawuda, suna tasbihi, da tsuntsaye. Kuma Mun kasance Masu aikatawa"},{"SurahNumber":21,"VerseNumber":80,"Text":"Kuma Muka sanar da shi sana'ar wata tufa saboda ku domin ya tsare ku daga makaminku. To, shin, ku masu godewa ne"},{"SurahNumber":21,"VerseNumber":81,"Text":"Kuma (Muka hore) wa Sulaiman iska mai tsananin bugawa, tana gudana da umuruinsa zuwa ga ƙasar nan wadda Muka sanya albarka a cikinta. Kuma Mun kasance Masana ga dukkan Kome"},{"SurahNumber":21,"VerseNumber":82,"Text":"Kuma daga Shaiɗannu (Mun hore) wanda ke nutso saboda shi. Kuma suna yin wani aiki baicin wancan. Kuma Mun kasance Masu tsaro a gare su"},{"SurahNumber":21,"VerseNumber":83,"Text":"Kuma da Ayyuba a sa'ad da ya yi kiran Ubangijinsa, (ya ce:) \"Lalle ni, cuta ta shafe ni, alhali kuwa Kai ne Mafi rahamar masu rahama"},{"SurahNumber":21,"VerseNumber":84,"Text":"Sai Muka karɓa masa, sa'an nan Muka kuranye abin da ke a gare shi na cuta, kuma Muka kawo masa mutanesa da kwatank wacinsu tare da su, saboda rahama daga wurinMu da tunatarwa ga masu ibada"},{"SurahNumber":21,"VerseNumber":85,"Text":"Kuma da Ismaila da Idrisa da Zulkifli, dukansu suna daga masu haƙuri"},{"SurahNumber":21,"VerseNumber":86,"Text":"Kuma Muka shigar da su a cikin rahamarMu. Lalle ne, suna daga salihai"},{"SurahNumber":21,"VerseNumber":87,"Text":"Kuma mai kifi a sa'ad da ya tafi yana mai hushi, sai ya yi zaton cewa ba za Mu ƙuƙunta masa ba. Sai ya yi kira a cikin duffai cewa, \"Babu abin bautawa face Kai. Tsarki ya tabbata a gare Ka. Lalle ne ni, na kasance daga azzalumai"},{"SurahNumber":21,"VerseNumber":88,"Text":"Sai Muka karɓa masa kuma Muka tsirar da shi daga baƙin ciki. Kamar haka ne Muke tsirarda masu imani"},{"SurahNumber":21,"VerseNumber":89,"Text":"Kuma da Zakariyya a sa'ad da ya kirayi Ubangijinsa cewa, \"Ya Ubangiji! Kada Ka bar ni makaɗaici alhali kuwa Kai ne Mafi alherin masu gado"},{"SurahNumber":21,"VerseNumber":90,"Text":"Sai Muka karɓa masa kuma Muka kyautata masa matarsa. Lalle ne su, sun kasance suna gudun tsere zuwa ga ayyukan alheri. Kuma suna kiran Mu a kan kwaɗayi da fargaba. Kuma sun kasance masu saunar (aikata saɓo) gare Mu"},{"SurahNumber":21,"VerseNumber":91,"Text":"Kuma da wadda ta tsare farJinta daga alfasha. Sai Muka hura a cikinta daga ruhinMu. Kuma Muka sanya ta ita da ɗanta wata aya ga duniya"},{"SurahNumber":21,"VerseNumber":92,"Text":"Lalle ne wannan ita ce al'ummarku ta zama al'umma guda, kuma Ni ne Ubangijinku. Sai ku bauta Mini"},{"SurahNumber":21,"VerseNumber":93,"Text":"Kuma suka kakkatse al'amarinsu a tsakaninsu. Dukan Kowanensu masu Komowa zuwa gare Ni"},{"SurahNumber":21,"VerseNumber":94,"Text":"Domin wanda ya aikata daga ayyukan kwarai alhali kuwa yana mai imani, to, babu musu ga aikinsa, kuma Mu Masu rubutawa gare shi ne"},{"SurahNumber":21,"VerseNumber":95,"Text":"Kuma hananne ne a kan wata alƙarya da Muka halakar cewa lalle su, ba su komowa"},{"SurahNumber":21,"VerseNumber":96,"Text":"Har sa'ad da aka bude Yajuju da Majuju alhali kuwa suna gaggawa daga kowane tudun ƙasa"},{"SurahNumber":21,"VerseNumber":97,"Text":"Kuma wa'adin nan tabbatacce ya kusanto, sai ga ta idanun waɗanda suka kafirta suna bayyanannu, (suna cewa), \"Ya kaitonmu! Haƙiƙa mun kasance a cikin gafala daga wannan! A'a, mun kasance dai masu zalunci"},{"SurahNumber":21,"VerseNumber":98,"Text":"(A ce musu) \"Lalle ne, ku da abin da kuke bautawa, baicin Allah makamashin Jahannama ne. Ku masu tusgawa gare ta ne"},{"SurahNumber":21,"VerseNumber":99,"Text":"Da waɗannan (abubuwanbautawar) sun kasance abubuwan bautawar gaskiya ne, da ba su tusga mata ba, alhali kuwa dukansu madawwama a cikinta ne"},{"SurahNumber":21,"VerseNumber":100,"Text":"Suna da wata hargowa a cikinta, alhali kuwa su, a cikinta, ba su sauraren kome"},{"SurahNumber":21,"VerseNumber":101,"Text":"Lalle ne waɗanda kalmar yabo ta gabata a gare su daga gare Mu, waɗannan waɗanda ake nisantarwa daga barinta ne"},{"SurahNumber":21,"VerseNumber":102,"Text":"Ba su jin sautin motsinta alhali kuwa su madawwamane a cikin abin da rayukansu suka yi marmarinsa"},{"SurahNumber":21,"VerseNumber":103,"Text":"Firgitar nan mafi girma, ba za ta baƙanta musu rai ba. Kuma mala'iku na yi musu maraba (suna cewa) \"Wannan yininku ne wanda kuka kasance ana yi muku wa'adi da shi"},{"SurahNumber":21,"VerseNumber":104,"Text":"A ranar da Muke naɗe sama kamar neɗewar takarda ga abubuwan rubutawa kamar yadda Muka fara a farKon halitta Muke mayar da ita. Wa'adi ne a Kanmu. Lalle ne Mun kasance Masu aikatawa"},{"SurahNumber":21,"VerseNumber":105,"Text":"Kuma lalle haƙiƙa Mun rubuta a cikin Littafi baicin Ambato (Lauhul Mahfuz) cewa ƙasa, bayiNa salihai, suna gadonta"},{"SurahNumber":21,"VerseNumber":106,"Text":"Lalle ne a cikin wannan (Alƙur'ani), haƙiƙa, akwai iyarwa (ga maganar da ta gabata ga waɗansu mutane masu ibada)"},{"SurahNumber":21,"VerseNumber":107,"Text":"Kuma ba Mu aike ka ba face domin wata rahama ga talikai"},{"SurahNumber":21,"VerseNumber":108,"Text":"Ka ce: \"Abin sani kawai, ana yin wahayi zuwa gare ni ne, cewa, lalle ne, Abin bautawarku, Abin bautawa ne Guda. To shin ku masu miƙa wuya ne"},{"SurahNumber":21,"VerseNumber":109,"Text":"Sa'an nan idan suka juya, to, ka ce: \"Na sanar da ku, a kan daidaita, kuma ban sani ba, shin, abin da ake yi muku wa'adi makusanci ne Ko kuwa manisanci"},{"SurahNumber":21,"VerseNumber":110,"Text":"Lalle ne Shi (Allah) Yana sanin bayyane daga magana, kuma Yana sanin abin da kuke ɓoyewa"},{"SurahNumber":21,"VerseNumber":111,"Text":"Kuma ban sani ba, tsammaninsa ya zama fitina a gare ku, ko kuma don jin daɗi, zuwa ga wani ɗan lokaci"},{"SurahNumber":21,"VerseNumber":112,"Text":"Ya ce: \"Ya Ubangiji! Ka yi hukunci da gaskiya. Kuma Ubangijinmu Mai rahama ne Wanda ake neman taimakonSa a kan abinda kuke siffantawa"}]}