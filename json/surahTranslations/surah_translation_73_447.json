{"Id":447,"LanguageCodes":["uk","ukr"],"Name":"ukr-mykhayloyakubov","Author":"Mykhaylo Yakubovych","Language":"Ukrainian","Description":"Ukrainian","Direction":"ltr","Source":"","Translations":[{"SurahNumber":73,"VerseNumber":1,"Text":"О загорнутий"},{"SurahNumber":73,"VerseNumber":2,"Text":"Звершуй молитву цілу ніч, окрім якогось часу –"},{"SurahNumber":73,"VerseNumber":3,"Text":"половину ночі, трохи менше за це"},{"SurahNumber":73,"VerseNumber":4,"Text":"або й більше. Читай Коран розмірено"},{"SurahNumber":73,"VerseNumber":5,"Text":"Ми неодмінно дамо тобі вагоме слово"},{"SurahNumber":73,"VerseNumber":6,"Text":"Воістину, молитва вночі набагато сильніша та набагато ясніша"},{"SurahNumber":73,"VerseNumber":7,"Text":"Воістину, вдень ти довго зайнятий іншим"},{"SurahNumber":73,"VerseNumber":8,"Text":"Згадуй же ім’я Господа твого та цілком віддай себе Йому"},{"SurahNumber":73,"VerseNumber":9,"Text":"Господь сходу й заходу; немає бога, крім Нього! Візьми ж Його своїм Опікуном"},{"SurahNumber":73,"VerseNumber":10,"Text":"Виявляй терпіння до їхніх слів та гідно уникай їх"},{"SurahNumber":73,"VerseNumber":11,"Text":"Залиш Мене з тими, які вважають істину брехнею і насолоджуються благами; даруй їм невелику відстрочку"},{"SurahNumber":73,"VerseNumber":12,"Text":"Воістину, в Нас є кайдани та пекло"},{"SurahNumber":73,"VerseNumber":13,"Text":"їжа, яка стає в горлі, а також болісна кара"},{"SurahNumber":73,"VerseNumber":14,"Text":"У той День земля та гори здригнуться, а самі гори стануть наче пагорби із сипучого піску"},{"SurahNumber":73,"VerseNumber":15,"Text":"Ми відіслали до вас посланця як свідка проти вас — так само, як Ми відсилали посланця до Фірауна"},{"SurahNumber":73,"VerseNumber":16,"Text":"Але Фіраун не послухав посланця, тож Ми міцно схопили його"},{"SurahNumber":73,"VerseNumber":17,"Text":"Як же ви врятуєтесь, якщо не увіруєте в той День, коли стануть сивими малі діти"},{"SurahNumber":73,"VerseNumber":18,"Text":"Тоді розкриється небо й буде виконано обіцянку"},{"SurahNumber":73,"VerseNumber":19,"Text":"Воістину, це — нагадування! І хто побажає, той стане на шлях до Господа свого"},{"SurahNumber":73,"VerseNumber":20,"Text":"Воістину, твій Господь знає, що й ти, й ті, хто з тобою, звершуєте молитву протягом двох третин ночі, половини чи третини. Аллаг визначає ніч і день! Він знає, що ви не зможете порахувати цього, тож приймає каяття ваше! Читайте з Корану те, що легше. Він знає, що дехто серед вас хворіє, дехто подорожує землею, шукаючи ласки Аллага, а дехто веде боротьбу на Його шляху! Читайте з нього те, що легше. Звершуйте молитву, давайте закят і давайте Аллагу добру позику! Яке б добро ви не приготували для себе, знайдете його в Аллага як кращу та більшу винагороду! Просіть же прощення в Аллага; воістину, Аллаг — Прощаючий, Милосердний"}]}