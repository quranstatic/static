{"Id":184,"LanguageCodes":["ha","hau"],"Name":"hau-abubakarmahmood","Author":"Abubakar Mahmood Jummi","Language":"Hausa","Description":"Hausa","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":69,"VerseNumber":1,"Text":"Kiran gaskiya"},{"SurahNumber":69,"VerseNumber":2,"Text":"Mẽne ne kiran gaskiya"},{"SurahNumber":69,"VerseNumber":3,"Text":"Kuma mẽ ya sanar da kai abin da ake cẽwa kiran gaskiya"},{"SurahNumber":69,"VerseNumber":4,"Text":"Samũdãwa da Ãdãwa sun ƙaryatar da kiran gaskiya mai dũkar zũciya"},{"SurahNumber":69,"VerseNumber":5,"Text":"To, amma Samũdãwa to, an halakãsu da tsãwa mai tsanani"},{"SurahNumber":69,"VerseNumber":6,"Text":"Kuma amma Ãdãwa to, an halaka su da wata iska mai tsananin sauti wadda ta ƙẽtare haddi"},{"SurahNumber":69,"VerseNumber":7,"Text":"(Allah) Ya hõre ta a kansu a cikin dare bakwai da yini takwas, biye da jũna, sabõda haka, kana ganin mutãne a cikinta kwance. Kamar sũ ƙirãruwan dabĩno ne, waɗanda suka fãɗi"},{"SurahNumber":69,"VerseNumber":8,"Text":"To, kõ kanã ganin abin da ya yi saurã daga cikinsu"},{"SurahNumber":69,"VerseNumber":9,"Text":"Kuma Fir'auna yã zo da waɗanda ke gabãninsa, da waɗannan da aka kife ƙasarsu, sabõda laifi"},{"SurahNumber":69,"VerseNumber":10,"Text":"Dõmin sun sãɓã wa manzon Ubangijinsu, sabõda haka ya kãmã su da wani irin kãmu mai ƙãruwar (tsanani)"},{"SurahNumber":69,"VerseNumber":11,"Text":"Lalle ne, Mũ, a lõkacin da ruwa ya ƙẽtare haddi, Munɗauke aaku a cikin jirgin ruwan nan"},{"SurahNumber":69,"VerseNumber":12,"Text":"Dõmin Mu sanya shi, gare ku abin tunãwa kuma wani kunne mai kiyayewa ya kiyaye (shi)"},{"SurahNumber":69,"VerseNumber":13,"Text":"To, idan an yi bũsa a cikin ƙaho, bũsa ɗaya"},{"SurahNumber":69,"VerseNumber":14,"Text":"Kuma aka ɗauki ƙasa da duwãtsu, kuma aka niƙa su niƙãwa ɗaya"},{"SurahNumber":69,"VerseNumber":15,"Text":"A ran nan, mai aukuwa zã ta auku"},{"SurahNumber":69,"VerseNumber":16,"Text":"Kuma sama zã ta tsãge, dõmin ita a ran nan, mai rauni ce"},{"SurahNumber":69,"VerseNumber":17,"Text":"Kuma malã'iku (su bayyana) a kan sãsanninta, kuma wasu (malã'iku) takwas na ɗauke da Al'arshin Ubangijinka, a sama da su, a wannan rãnar"},{"SurahNumber":69,"VerseNumber":18,"Text":"A rãnar nan zã a bijirã ku (dõmin hisãbi), bãbu wani rai, mai ɓoyewa, daga cikinku, wanda zai iya ɓõyẽwa"},{"SurahNumber":69,"VerseNumber":19,"Text":"To, amma wanda aka bai wa littãfinsa a dãmansa, sai ya ce wa (makusantansa), \"Ku karɓa, ku karanta littafina"},{"SurahNumber":69,"VerseNumber":20,"Text":"Lalle ne ni, nã tabbata cewa ni mai haɗuwa da hisãbina ne"},{"SurahNumber":69,"VerseNumber":21,"Text":"Sabõda haka, shi yana cikin wata rãyuwa yardadda"},{"SurahNumber":69,"VerseNumber":22,"Text":"A cikin Aljanna maɗaukakiya"},{"SurahNumber":69,"VerseNumber":23,"Text":"Nunannun 'yã'yan itãcenta makusantã ne (ga mai son ɗĩba)"},{"SurahNumber":69,"VerseNumber":24,"Text":"(Ana ce musu) \"Ku ci, kuma ku sha a cikin ni'ima, sabõda abin da kuka gabãtar a cikin kwãnukan da suka shige"},{"SurahNumber":69,"VerseNumber":25,"Text":"Kuma wanda aka bai wa littãfinsa ga hagunsa, sai ya ce: \"Kaitona, ba a kãwo mini littãfina ba"},{"SurahNumber":69,"VerseNumber":26,"Text":"Kuma ban san abin da (ke sakamakon) hisãbina ba"},{"SurahNumber":69,"VerseNumber":27,"Text":"In dã dai ita, tã kasance mai halakã ni gabã ɗaya ce"},{"SurahNumber":69,"VerseNumber":28,"Text":"Dukiyãta ba ta wadatar da ni ba"},{"SurahNumber":69,"VerseNumber":29,"Text":"Ĩkona ya ɓace mini"},{"SurahNumber":69,"VerseNumber":30,"Text":"(Sai a ce wa malã'iku) \"Ku kãmã shi, sa'an nan ku sanyã shi a cikin ƙuƙumi"},{"SurahNumber":69,"VerseNumber":31,"Text":"Sa'an nan, a cikin Jahĩm, ku ƙõna shi"},{"SurahNumber":69,"VerseNumber":32,"Text":"Sa'an nan, acikin sarƙa, tsawonta zirã'i saba'in, sai ku sanya shi"},{"SurahNumber":69,"VerseNumber":33,"Text":"Lalle ne, shi ya kasance ba ya yin ĩmãni da Allah, Mai girma"},{"SurahNumber":69,"VerseNumber":34,"Text":"Kuma ba ya kwaɗaitarwa ga (bãyar da) abincin matalauci"},{"SurahNumber":69,"VerseNumber":35,"Text":"Sabõda haka, a yau, a nan, bã ya da masõyi"},{"SurahNumber":69,"VerseNumber":36,"Text":"Kuma bãbu wani abinci, sai daga (itãcen) gislĩn"},{"SurahNumber":69,"VerseNumber":37,"Text":"Bãbu mai cin sa sai mãsu ganganci"},{"SurahNumber":69,"VerseNumber":38,"Text":"To, ba sai Nã yi rantsuwa da abin da kuke iya gani ba"},{"SurahNumber":69,"VerseNumber":39,"Text":"Da abin da bã ku iya gani"},{"SurahNumber":69,"VerseNumber":40,"Text":"Lalle ne, shi (Alƙur'ani) tabbas maganar wani manzo (Jibirilu) mai daraja ne"},{"SurahNumber":69,"VerseNumber":41,"Text":"Kuma shi ba maganar wani mawãƙi ba ne. Kaɗan ƙwarai zã ku gaskata"},{"SurahNumber":69,"VerseNumber":42,"Text":"Kuma bã maganar bõka ba ne. Kaɗan ƙwarai zã ku iya tunãwa"},{"SurahNumber":69,"VerseNumber":43,"Text":"Abin saukarwã ne daga Ubangijin halitta duka"},{"SurahNumber":69,"VerseNumber":44,"Text":"Kuma dã (Muhammadu) yã faɗi wata maganã, yã jingina ta garẽ Mu"},{"SurahNumber":69,"VerseNumber":45,"Text":"Dã Mun kãma shi da dãma"},{"SurahNumber":69,"VerseNumber":46,"Text":"sa'an nan, lalle ne, dã Mun kãtse masa lakã"},{"SurahNumber":69,"VerseNumber":47,"Text":"Kuma daga cikinku bãbu wasu mãsu iya kãre (azãbar Mu) daga gare shi"},{"SurahNumber":69,"VerseNumber":48,"Text":"Kuma lalle ne shi (Alƙur'ãni) tanãtarwa ce ga mãsu taƙawa"},{"SurahNumber":69,"VerseNumber":49,"Text":"Kuma lalle, ne Mũ, wallahi Munã sane da cẽwa daga cikinku alwwai mãsu ƙaryatãwa"},{"SurahNumber":69,"VerseNumber":50,"Text":"Kuma lalle ne shi (Alƙarãni) wallahi baƙin ciki ne ga kãfirai"},{"SurahNumber":69,"VerseNumber":51,"Text":"Kuma lalle, ne shi gaskiya ce ta yaƙini"},{"SurahNumber":69,"VerseNumber":52,"Text":"Sabõda haka, ka tsarkake sũnan Ubangjinka, mai girma"}]}