{"Id":456,"LanguageCodes":["ur","urd"],"Name":"urd-muhammadjunagar-la","Author":"Muhammad Junagarhi","Language":"Urdu","Description":"Urdu - Transliteration","Direction":"ltr","Source":"http://www.quranraj.com","Translations":[{"SurahNumber":44,"VerseNumber":1,"Text":"Haa-meem"},{"SurahNumber":44,"VerseNumber":2,"Text":"Qasam hai iss wazahat wali kitab ki"},{"SurahNumber":44,"VerseNumber":3,"Text":"Yaqeenan hum ney issay ba-barkat raat mein utara hai be-shak hum daraney walay hain"},{"SurahNumber":44,"VerseNumber":4,"Text":"Issi raat mein her aik mazboot kaam ka faisla kiya jata hai"},{"SurahNumber":44,"VerseNumber":5,"Text":"Humaray pass say hukum hoker hum hi hain rasool bana ker bhejney walay"},{"SurahNumber":44,"VerseNumber":6,"Text":"Aap kay rab ki meharbani say. Wohi hai sunnay wala jannay wala"},{"SurahNumber":44,"VerseNumber":7,"Text":"Jo rab hai aasmano ka aur zamin ka aur jo kuch inn kay darmiyan hai agar tum yaqeen kerney walay ho"},{"SurahNumber":44,"VerseNumber":8,"Text":"Koi mabood nahi iss kay siwa wohi jilata hai aur maarta hai wohi tumhara rab hai aur tumharay aglay baap dadon ka"},{"SurahNumber":44,"VerseNumber":9,"Text":"Bulkay woh shak mein paray khel rahen hain"},{"SurahNumber":44,"VerseNumber":10,"Text":"Aap uss din kay muntazir rahen jabkay aasman zahir dhuwan laye ga"},{"SurahNumber":44,"VerseNumber":11,"Text":"Jo logon ko gher ley ga yeh dard-naak azab hai"},{"SurahNumber":44,"VerseNumber":12,"Text":"Kahen gay kay aey humaray rab! Yeh aafat hum say door ker dey hum eman qabool kertay hain"},{"SurahNumber":44,"VerseNumber":13,"Text":"Inn kay liye naseehat kahan hai? Khol khol ker biyan kerney walay payghumber unn kay pass aa chukay"},{"SurahNumber":44,"VerseNumber":14,"Text":"Phir bhi inhon ney unn say mun phera aur keh diya kay sikhaya parhaya hua baaoola hai"},{"SurahNumber":44,"VerseNumber":15,"Text":"Hum azab ko thora door ker den gay to phir tum apni ussi halat per aajao gay"},{"SurahNumber":44,"VerseNumber":16,"Text":"Jiss din hum bari sakht pakar pakaren gay bilyaqeen hum badla lenay walay hain"},{"SurahNumber":44,"VerseNumber":17,"Text":"Yaqeenan inn say pehlay hum qom-e-firaon ko (bhi) aazma chukay hain jinn kay pass (Allah ka) ba-izzat rasool aaya"},{"SurahNumber":44,"VerseNumber":18,"Text":"Kay Allah Taalaa kay bando ko meray hawalay kerdo yaqeen mano kay mein tumharay liye amanat daar rasool hun"},{"SurahNumber":44,"VerseNumber":19,"Text":"Aur tum Allah Taalaa kay samney sirkashi na kero mein tumharay pass khulli daleel laney wala hun"},{"SurahNumber":44,"VerseNumber":20,"Text":"Aur mein apnay aur tumharay rab ki panah mein aata hun iss say kay tum mujhay sangsaar kerdo"},{"SurahNumber":44,"VerseNumber":21,"Text":"Aur agar tum mujh per eman nahi latey to mujh say alag hi raho"},{"SurahNumber":44,"VerseNumber":22,"Text":"Phir unhon ney apnay rab say dua ki kay yeh sabb gunehgar log hain"},{"SurahNumber":44,"VerseNumber":23,"Text":"(hum ney keh diya) kay raton raat tu meray bando ko ley ker nikal yaqeenan tumhara peecha kiya jayega"},{"SurahNumber":44,"VerseNumber":24,"Text":"Tu darya ko saakin chor ker chala jaa bilashuba yeh lashkar gharq kerdiya jayega"},{"SurahNumber":44,"VerseNumber":25,"Text":"Woh boht say baghaat aur chashmey chor gaye"},{"SurahNumber":44,"VerseNumber":26,"Text":"Aur khetiyan aur rahat buksh thikaney"},{"SurahNumber":44,"VerseNumber":27,"Text":"Aur woh aaram ki cheezen jinn mein aish ker rahey thay"},{"SurahNumber":44,"VerseNumber":28,"Text":"Uss i tarah hogaya aur hum ney inn sabb ka waris doosri qom ko bana diya"},{"SurahNumber":44,"VerseNumber":29,"Text":"So unn per na na to aasman-o-zamin roye aur na unhen mohlat mili"},{"SurahNumber":44,"VerseNumber":30,"Text":"Aur be-shak hum ney (hi) bani isareel ko (sakht) ruswakun saza say nijat di"},{"SurahNumber":44,"VerseNumber":31,"Text":"(Jo) firaon ki taraf say (horahi) thi.fil-waqey woh sirkash aur hadd say guzarney walon mein say tha"},{"SurahNumber":44,"VerseNumber":32,"Text":"Aur hum ney danista tor per bani israeel ko duniya jahan walon per fokiyat di"},{"SurahNumber":44,"VerseNumber":33,"Text":"Aur hum ney unhen aisi nishaniyan din jinn mein sareeh aazmaeesh thi"},{"SurahNumber":44,"VerseNumber":34,"Text":"Yeh log to yehi kehtay hain"},{"SurahNumber":44,"VerseNumber":35,"Text":"Kay (aakhri cheez) yehi humara pehli baar (duniya say) mar jana hai aur hum doobara uthaye nahi jayen gay"},{"SurahNumber":44,"VerseNumber":36,"Text":"Agar tum sachay ho to humaray baap dadon ko ley aao"},{"SurahNumber":44,"VerseNumber":37,"Text":"Kiya yeh log behtar hain ya tubbaâ€™a ki qom kay log aur jo unn say bhi pehlay thay. Hum ney unn sabb ko halak ker diya yaqeenan woh gunehgar thay"},{"SurahNumber":44,"VerseNumber":38,"Text":"Hum ney zamin aur aasmano aur inn kay darmiyan ki cheezon ko khel kay tor per peda nahi kiya"},{"SurahNumber":44,"VerseNumber":39,"Text":"Bulkay hum ney unhen durust tadbeer kay sath peda kiya hai lekin inn mein aksar log nahi jantay"},{"SurahNumber":44,"VerseNumber":40,"Text":"Yaqeenan faislay ka din inn sabb ka tey shuda waqt hai"},{"SurahNumber":44,"VerseNumber":41,"Text":"Uss din koi dost kissi dost kay kuch bhi kaam na aayega aur na unki imdad ki jayegi"},{"SurahNumber":44,"VerseNumber":42,"Text":"Magar jiss per Allah ki meharbani hojaye woh zabardast aur reham kerney wala hai"},{"SurahNumber":44,"VerseNumber":43,"Text":"Be-shak zaqoom (thoher) ka darakht"},{"SurahNumber":44,"VerseNumber":44,"Text":"Gunehgar ka khana hai"},{"SurahNumber":44,"VerseNumber":45,"Text":"Jo misil talchat kay hai aur pet mein kholta rehta hai"},{"SurahNumber":44,"VerseNumber":46,"Text":"Misil tez garum pani kay"},{"SurahNumber":44,"VerseNumber":47,"Text":"Issay pakar lo phir ghaseettay huyey beech jahannum tak phonchao"},{"SurahNumber":44,"VerseNumber":48,"Text":"Phir iss kay sir per sakht garum pani ka azab bahao"},{"SurahNumber":44,"VerseNumber":49,"Text":"(iss say kaha jayega) chakhta jaa tu to bara zee-izzat aur baray ikraam wala tha"},{"SurahNumber":44,"VerseNumber":50,"Text":"Yehi woh cheez hai jiss mein tum shak kiya kertay thay"},{"SurahNumber":44,"VerseNumber":51,"Text":"Be-shak (Allah say) darney walay aman chain ki jagah mein hongay"},{"SurahNumber":44,"VerseNumber":52,"Text":"Baghon aur chashmon mein"},{"SurahNumber":44,"VerseNumber":53,"Text":"Bareek aur dabeez resham kay libas pehney huyey aamney samney behtay hongay"},{"SurahNumber":44,"VerseNumber":54,"Text":"Yeh uss tarah hai aur hum bari bari aankhon wali hooron say unka nikah kerden gay"},{"SurahNumber":44,"VerseNumber":55,"Text":"Dil jamaee kay sath wahan her tarah kay mewon ki farmaeeshen kertay hongay"},{"SurahNumber":44,"VerseNumber":56,"Text":"Wahan woh mot chakhney kay nahi haan pehli mot (jo woh marr chukay) enhen Allah Taalaa ney dozakh ki saza say bacha diya"},{"SurahNumber":44,"VerseNumber":57,"Text":"Yeh sirf teray rab ka fazal hai yehi hai bari kamyabi"},{"SurahNumber":44,"VerseNumber":58,"Text":"Hum ney iss (quran) ko teri zaban mein aasan kerdiya takay woh naseehat hasil keren"},{"SurahNumber":44,"VerseNumber":59,"Text":"Abb tu muntazir reh yeh bhi muntazir hain"}]}