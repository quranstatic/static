{"Id":165,"LanguageCodes":["fil"],"Name":"fil-abdullatifeduar","Author":"Abdullatif Eduardo M. Arceo","Language":"Filipino","Description":"Filipino","Direction":"ltr","Source":"Goodword Books , http://www.goodwordbooks.com/ , Center for Peace and Spirituality , https://www.cpsglobal.org/","Translations":[{"SurahNumber":52,"VerseNumber":1,"Text":"Sa pamamagitan ng Bundok (ng kapahayagan)"},{"SurahNumber":52,"VerseNumber":2,"Text":"At sa pamamagitan ng isang Aklat na nakatitik"},{"SurahNumber":52,"VerseNumber":3,"Text":"Sa kalatas (dahon) nanakalantad"},{"SurahNumber":52,"VerseNumber":4,"Text":"Sapamamagitanng Bait-ul-Mamur (angTahanan saibabawngkalangitannalagingdinadalawng mga anghel)"},{"SurahNumber":52,"VerseNumber":5,"Text":"At sa pamamagitan ng Kulandong na itinayo ng mataas (alalaong baga ang langit)"},{"SurahNumber":52,"VerseNumber":6,"Text":"At sa pamamagitan ng karagatan na umaapaw (o ito ay magiging apoy na sisindihan sa Araw ng Muling Pagkabuhay)"},{"SurahNumber":52,"VerseNumber":7,"Text":"Katotohanan, ang kaparusahan ng inyong Panginoon ay walang pagsalang daratal"},{"SurahNumber":52,"VerseNumber":8,"Text":"walang sinuman ang makakahadlang dito"},{"SurahNumber":52,"VerseNumber":9,"Text":"Sa Araw na ang suson-susong kalangitan ay makakalog sa matinding pagkauga"},{"SurahNumber":52,"VerseNumber":10,"Text":"At ang kabundukan ay matitinag sa isang (kagimbal-gimbal) na pagkilos"},{"SurahNumber":52,"VerseNumber":11,"Text":"Kaya’t kasawian sa Araw na yaon sa mga nagpapabulaan (sa katotohanan)"},{"SurahNumber":52,"VerseNumber":12,"Text":"Na naglalaro ng kasinungalingan (ganap na abala sa kawalan ng pananalig at paggawa ng kasamaan sa mundong ito na siyang mga pagsubok sa sangkatauhan at nagwawalang bahala sa walang hanggang kasasapitan [alalaong baga, kaparusahan sa Apoy ng Impiyerno)"},{"SurahNumber":52,"VerseNumber":13,"Text":"Sa Araw na sila ay ihahagis sa kailaliman ng Apoy na hindi masasawata"},{"SurahNumber":52,"VerseNumber":14,"Text":"(At sa kanila ay ipagbabadya): “ Ito ang Apoy na inyong itinatwa!”"},{"SurahNumber":52,"VerseNumber":15,"Text":"“Ito baga ay isang salamangka, o kayo ay hindi nakakakita? “"},{"SurahNumber":52,"VerseNumber":16,"Text":"“Inyong lasapin dito ang init, at kahit na kayo ay matiisin sa ganito o hindi matiisin sa ganito, itong lahat ay magkakatulad. Kayo ay tumanggap lamang ng kabayaran sa inyong mga gawa.”"},{"SurahNumber":52,"VerseNumber":17,"Text":"Katotohanan, ang Muttaqun (mga matutuwid at matimtimang tao na lubhang nangangamba kay Allah at umiiwas sa lahat ng kasalanan, at lubhang nagmamahal kay Allah at nagsasagawa ng lahat ng kabutihan at gumaganap sa mga ipinag-uutos ni Allah), ay mapapasa-Halamanan (ng Paraiso) at Sukdol na Kaligayahan"},{"SurahNumber":52,"VerseNumber":18,"Text":"Na nagtatamasa ng kasiyahan na ipinagkaloob sa kanila ng kanilang Panginoon; at (sa katunayan) na ang kanilang Panginoon ang nagligtas sa kanila sa kaparusahan ng Naglalagablab na Apoy"},{"SurahNumber":52,"VerseNumber":19,"Text":"(At sa kanila ay ipagtuturing): “Kumain kayo at uminom ng may kasiyahan dahilan sa inyong mabubuting gawa.”"},{"SurahNumber":52,"VerseNumber":20,"Text":"Sila ay magsisihilig (ng may kaginhawahan) sa mga diban na inayos sa maraming bilang; at Aming ikakasal sila sa mga Houris (magagandang dalaga), na nag-aangkin ng magaganda, mabibilog at maningning na mga mata"},{"SurahNumber":52,"VerseNumber":21,"Text":"At sila na sumasampalataya na ang kanilang anak (pamilya) ay sumunod sa kanilang Pananalig, sa kanila ay Aming ipipisan ang kanilang anak (pamilya), at hindi Namin ipagkakait sa kanila (ang bunga) ng kanilang mga gawa. Ang bawat tao (kaluluwa) ay sanla sa bagay na kanyang kinita"},{"SurahNumber":52,"VerseNumber":22,"Text":"At ipagkakaloob Namin sa kanila ang bungangkahoy at karne, sa anumang kanilang maibigan"},{"SurahNumber":52,"VerseNumber":23,"Text":"dito sila ay magpapalitan sa bawat isa ng kopita (ng alak) na walang bahid ng kahangalan at malinis sa kasalanan (sapagkat pinahihintulutan na rito ang pag-inom [ng alak)"},{"SurahNumber":52,"VerseNumber":24,"Text":"At sa paligid nila ay nagsisilbi ang mga matimtimang lalaki (na may angking kabataan at kakisigan), na tila ba mga perlas na napapangalagaan"},{"SurahNumber":52,"VerseNumber":25,"Text":"At ang ilan sa kanila ay lalapit sa iba na nagtatanong"},{"SurahNumber":52,"VerseNumber":26,"Text":"At nagsasabi: “Noong panahong yaon, kami ay nangangamba sa kapakanan ng aming mga kaanak at kaibigan (sa kaparusahan ni Allah)"},{"SurahNumber":52,"VerseNumber":27,"Text":"Datapuwa’t si Allah ay naging mapagbigay sa atin, at Kanyang iniligtas tayo sa kaparusahan ng Naglalagablab na Apoy"},{"SurahNumber":52,"VerseNumber":28,"Text":"Katotohanang kami ay nagsisitawag (lamang) sa Kanya (at wala ng iba) noon pa mang una. Katotohanang Siya ang Al-Barr (ang Pinakamabanayad, ang Pinakamabait, ang Pinakamapitagan, ang Pinakamapagbigay), ang Pinakamaawain"},{"SurahNumber":52,"VerseNumber":29,"Text":"Kaya’tpagtagubilinanatpangaralanmo(OMuhammad ang sangkatauhan tungkol sa Islam at Kaisahan ni Allah). Sa pamamagitan ng Biyaya ni Allah, ikaw ay hindi isang manghuhula, o isang inaalihan (ng demonyo)"},{"SurahNumber":52,"VerseNumber":30,"Text":"o sila baga ay nagsasabi : “(Si Muhammad) ay isang makata! Kami ay naghihintay para sa kaniya ng mga kapinsalaan (sa tangkay) ng panahon!”"},{"SurahNumber":52,"VerseNumber":31,"Text":"Ipagbadya mo (o Muhammad) sa kanila: “Magsipaghintay kayo! Ako rin ay naghihintay na kasabay ninyo!”"},{"SurahNumber":52,"VerseNumber":32,"Text":"Ang kanila bagang isipan ay nag-uutos ng ganito (alalaong baga, na sila ay magsabi ng kasinungalingan laban sa iyo [O Muhammad]), o sila baga ay mga tao na lumagpas sa lahat ng hangganan (alalaong baga, mula sa pananalig kay Allah tungo sa kawalan ng pananalig)"},{"SurahNumber":52,"VerseNumber":33,"Text":"o sila baga ay nagsasabi: “Siya (Muhammad) ay nanghuwad nito (ang Qur’an).” Hindi! Sila ay hindi nananalig"},{"SurahNumber":52,"VerseNumber":34,"Text":"Hayaan sila na gumawa ng pagdalit (pagbigkas) na katulad nito (Al Qur’an), kung sila ay nagsasabi ng katotohanan"},{"SurahNumber":52,"VerseNumber":35,"Text":"Sila baga’y nilikha mula sa wala? O sila baga sa kanilang sarili ang manlilikha"},{"SurahNumber":52,"VerseNumber":36,"Text":"o sila baga ang lumikha ng kalangitan at kalupaan? Hindi, sila ay walang matatag na pananalig"},{"SurahNumber":52,"VerseNumber":37,"Text":"O nasa kanila ba ang mga Kayamanan ng iyong Panginoon? o sila ba ang mga pinunong mapaniil na may kapamahalaan na gawin ang kanilang naisin"},{"SurahNumber":52,"VerseNumber":38,"Text":"o mayroon ba silang hagdanan na sa pamamagitan nito (ay makakapanhik sila sa kalangitan) upang mapakinggan (ang pag-uusap ng mga anghel)? Kung gayon, hayaaan ang kanilang tagapakinig ay magpakita ng lantad na katibayan"},{"SurahNumber":52,"VerseNumber":39,"Text":"o Siya (Allah) ba ay mayroon lamang mga anak (na babae), at kayo ay mayroon mga anak (na lalaki)"},{"SurahNumber":52,"VerseNumber":40,"Text":"o ikaw ba (o Muhammad) ay nanghihingi ng gantimpala mula sa kanila (sa pangangaral ng Kaisahan ni Allah at Islam), upang sila ay mabigatan sa pasanin ng pagkakautang"},{"SurahNumber":52,"VerseNumber":41,"Text":"o ang kapamahalaan ba ng Al Ghaib (mga nalilingid) ay nasa kanilang kamay at isinusulat nila ito"},{"SurahNumber":52,"VerseNumber":42,"Text":"o sila ba ay nagbabalak ng pakana (laban sa iyo, o Muhammad)? Subalit sila na hindi sumasampalataya (sa Kaisahan ni Allah at sa Islam), sila sa kanilang sarili ang makukupot sa ganitong pakana"},{"SurahNumber":52,"VerseNumber":43,"Text":"o sila ba ay may iba pang diyos bukod pa kay Allah? Higit na Maluwalhati si Allah sa lahat ng mga bagay na iniaakibat nila bilang katambal (sa Kanya)"},{"SurahNumber":52,"VerseNumber":44,"Text":"At kung sila ay makakita ng piraso ng kalangitan na nahuhulog, sila ay magsasabi: “Mga bunton lamang ng ulap na natipon!”"},{"SurahNumber":52,"VerseNumber":45,"Text":"Kaya’t hayaan silang mag-isa hanggang sa kanilang makaharap ang Araw na sila ay manggigipuspos (na may pagkalagim)"},{"SurahNumber":52,"VerseNumber":46,"Text":"Sa Araw na ang kanilang pakana ay walang buti na maidudulot sa kanila kahit na anuman, gayundinsilaayhindimatutulungan(alalaongbaga, kanilang tatanggapin ang kanilang kaparusahan sa Impiyerno)"},{"SurahNumber":52,"VerseNumber":47,"Text":"At katotohanang sa mga gumagawa ng kamalian ay mayroon pang ibang kaparusahan (alalaong baga, ang kaparusahan sa mundong ito at sa kanilang libingan), bago pa rito, datapuwa’t ang karamihan sa kanila ay walang kaalaman"},{"SurahNumber":52,"VerseNumber":48,"Text":"Kaya’t ikaw (O Muhammad) ay maghintay ng may pagtitiyaga sa Pasya ng iyong Panginoon sapagkat katotohanang ikaw ay nasa pangangalaga ng Aming mga Mata, at ipagbunyi mo ang mga papuri ng iyong Panginoon kung ikaw ay magbangon mula sa pagkakatulog"},{"SurahNumber":52,"VerseNumber":49,"Text":"At sa bahagi ng gabi ay ipagbunyi mo ang mga papuri sa Kanya at sa (oras) nang paglubog ng mga bituin"}]}