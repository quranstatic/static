{"Id":342,"LanguageCodes":["sq","sqi"],"Name":"sqi-hassannahi","Author":"Hassan Nahi","Language":"Albanian","Description":"Albanian","Direction":"ltr","Source":"https://quranenc.com/check/albanian_nahi/v1.1.0-csv.1 , https://quranenc.com/en/browse/albanian_nahi , https://quranenc.com ,","Translations":[{"SurahNumber":79,"VerseNumber":1,"Text":"Për ata (engjëj) që marrin me forcë"},{"SurahNumber":79,"VerseNumber":2,"Text":"për ata që marrin butësisht"},{"SurahNumber":79,"VerseNumber":3,"Text":"për ata që notojnë në hapësirë"},{"SurahNumber":79,"VerseNumber":4,"Text":"për ata që nxitojnë"},{"SurahNumber":79,"VerseNumber":5,"Text":"dhe për ata që i rregullojnë punët"},{"SurahNumber":79,"VerseNumber":6,"Text":"Ditën kur do të dridhet gjithçka nga ushtima (që lajmëron Kiametin)"},{"SurahNumber":79,"VerseNumber":7,"Text":"e cila do ta ndiqet nga një e dytë"},{"SurahNumber":79,"VerseNumber":8,"Text":"disa zemra do të jenë të mbushura me tmerr"},{"SurahNumber":79,"VerseNumber":9,"Text":"e shikimet e tyre do të bien përdhe"},{"SurahNumber":79,"VerseNumber":10,"Text":"Ata thonë: “Vallë, vërtet do të rikthehemi në jetë"},{"SurahNumber":79,"VerseNumber":11,"Text":"A thua, edhe kur të bëhemi eshtra të thërrmuara?!”"},{"SurahNumber":79,"VerseNumber":12,"Text":"Dhe thonë: “Po qe kështu, atëherë ky kthim do të jetë humbje (për ne)!”"},{"SurahNumber":79,"VerseNumber":13,"Text":"Por, ajo do të jetë veç një fryrje e vetme (e Surit)"},{"SurahNumber":79,"VerseNumber":14,"Text":"dhe ata përnjëherësh do të brofin (të ringjallur)"},{"SurahNumber":79,"VerseNumber":15,"Text":"A e ke dëgjuar (o Muhamed) historinë e Musait"},{"SurahNumber":79,"VerseNumber":16,"Text":"Zoti i tij e thirri në luginën e shenjtë të Tuvas dhe i tha"},{"SurahNumber":79,"VerseNumber":17,"Text":"“Shko te Faraoni, se ai, me të vërtetë, ka kaluar çdo kufi"},{"SurahNumber":79,"VerseNumber":18,"Text":"dhe thuaji: “A do ta pastrosh veten"},{"SurahNumber":79,"VerseNumber":19,"Text":"dhe të të udhëzoj te Zoti yt, që t’i frikësohesh?”"},{"SurahNumber":79,"VerseNumber":20,"Text":"Musai ia tregoi mrekullinë më të madhe"},{"SurahNumber":79,"VerseNumber":21,"Text":"por ai (Faraoni) e mohoi dhe e kundërshtoi"},{"SurahNumber":79,"VerseNumber":22,"Text":"Pastaj i ktheu shpinën, duke u përpjekur (kundër së vërtetës)"},{"SurahNumber":79,"VerseNumber":23,"Text":"dhe tuboi njerëzit e u deklaroi"},{"SurahNumber":79,"VerseNumber":24,"Text":"“Unë jam zoti juaj më i lartë!”"},{"SurahNumber":79,"VerseNumber":25,"Text":"Prandaj Allahu e goditi atë me dënim në jetën tjetër dhe në këtë jetë"},{"SurahNumber":79,"VerseNumber":26,"Text":"Kjo është këshillë për ata që i frikësohen Allahut"},{"SurahNumber":79,"VerseNumber":27,"Text":"Cili është më i vështirë: krijimi i juaj apo i qiellit, të cilin Ai e ndërtoi"},{"SurahNumber":79,"VerseNumber":28,"Text":"ia ngriti lart kupën dhe e përsosi"},{"SurahNumber":79,"VerseNumber":29,"Text":"Netët i bëri të errëta, kurse ditët të ndritshme"},{"SurahNumber":79,"VerseNumber":30,"Text":"Pastaj e shtriu rrafsh Tokën"},{"SurahNumber":79,"VerseNumber":31,"Text":"dhe, nga ajo nxori ujërat dhe bëri kullotat"},{"SurahNumber":79,"VerseNumber":32,"Text":"kurse malet i bëri të patundshme"},{"SurahNumber":79,"VerseNumber":33,"Text":"që t’i gëzoni ju dhe bagëtitë tuaja"},{"SurahNumber":79,"VerseNumber":34,"Text":"Kur të arrijë gjëma më e madhe"},{"SurahNumber":79,"VerseNumber":35,"Text":"atë Ditë njeriu do të kujtojë gjithçka që ka bërë"},{"SurahNumber":79,"VerseNumber":36,"Text":"dhe Zjarri flakërues do t’i tregohet çdokujt që sheh"},{"SurahNumber":79,"VerseNumber":37,"Text":"Atëherë, ai që ka shkelur gjithçka"},{"SurahNumber":79,"VerseNumber":38,"Text":"dhe ka parapëlqyer jetën e kësaj bote"},{"SurahNumber":79,"VerseNumber":39,"Text":"sigurisht që do të ketë për strehë Xhehenemin"},{"SurahNumber":79,"VerseNumber":40,"Text":"Kurse ai që i është frikësuar madhërisë së Zotit të tij dhe e ka frenuar veten nga dëshirat"},{"SurahNumber":79,"VerseNumber":41,"Text":"pa dyshim që do të ketë për strehë Xhenetin"},{"SurahNumber":79,"VerseNumber":42,"Text":"Të pyesin ty për Orën (e Kiametit) se kur do të ndodhë"},{"SurahNumber":79,"VerseNumber":43,"Text":"Çfarë rëndësie ka për ty që ta përmendësh atë"},{"SurahNumber":79,"VerseNumber":44,"Text":"Tek Zoti yt është fundi i (dijenisë rreth) saj"},{"SurahNumber":79,"VerseNumber":45,"Text":"Ti je vetëm paralajmërues i atyre që i frikësohen asaj"},{"SurahNumber":79,"VerseNumber":46,"Text":"Ditën kur do ta shohin atë, (njerëzve) do t’u duket se kanë qëndruar (në Tokë) veç një mbrëmje apo një mëngjes"}]}