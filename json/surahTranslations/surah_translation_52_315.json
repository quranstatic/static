{"Id":315,"LanguageCodes":["si","sin"],"Name":"sin-wwwislamhouseco","Author":"Www.islamhouse.com","Language":"Sinhala","Description":"Sinhala","Direction":"ltr","Source":"www.islamhouse.com","Translations":[{"SurahNumber":52,"VerseNumber":1,"Text":"තූර් කන්ද මත දිවුරමින්"},{"SurahNumber":52,"VerseNumber":2,"Text":"ලියන ලද ග්‍රන්ථය මත දිවුරමින්"},{"SurahNumber":52,"VerseNumber":3,"Text":"දිගු හරින ලද ලේඛණයෙහි"},{"SurahNumber":52,"VerseNumber":4,"Text":"බයිතුල් මඃමූර් (හෙවත් සත් අහසට ඉහළින් ඇති මළක්වරුන්ගේ නැමැදුම් පළ) මත දිවුරමින්"},{"SurahNumber":52,"VerseNumber":5,"Text":"ඉහළට ඔසවන ලද වියන මත දිවුරමින්"},{"SurahNumber":52,"VerseNumber":6,"Text":"ගිනි මොළවනු ලබන (රැලිවලින් යුත්) මුහුද මත දිවුරමින්"},{"SurahNumber":52,"VerseNumber":7,"Text":"නියත වශයෙන්ම නුඹගේ පරමාධිපතිගේ බරපතල දඬුවම සිදුවන්නක්මය"},{"SurahNumber":52,"VerseNumber":8,"Text":"එය වළක්වන කිසිවෙකු නැත"},{"SurahNumber":52,"VerseNumber":9,"Text":"එදින අහස තදබල චලනයකින් චලනය වන දිනයයි"},{"SurahNumber":52,"VerseNumber":10,"Text":"තවද කඳු භයානක සලිතයකින් සලිත වෙයි"},{"SurahNumber":52,"VerseNumber":11,"Text":"එහෙයින් බොරු කළවුනට එදින විනාශයයි"},{"SurahNumber":52,"VerseNumber":12,"Text":"ඔවුහු වනාහි (පුහු කටයුතු වල) නිරත ව කෙළිලොල් කරමින් සිටින්නෝ වෙති"},{"SurahNumber":52,"VerseNumber":13,"Text":"එදින නිරයේ ගින්න වෙත දක්කාගෙන යමින් වැරෙන් තල්ලු කරනු ලැබේ"},{"SurahNumber":52,"VerseNumber":14,"Text":"“මෙය නුඹලා කවර ගින්නක් බොරු කරමින් සිටියෙහු ද එම ගින්නයි.”"},{"SurahNumber":52,"VerseNumber":15,"Text":"මෙය හූනියමක් ද? එසේ නැතහොත් නුඹලා නොදකින්නෙහු ද"},{"SurahNumber":52,"VerseNumber":16,"Text":"නුඹලා එහි පිවිස දැවෙනු. එවිට නුඹලා ඉවසා විඳ දරා ගත්ත ද නොඉවසුව ද නුඹලාට එක සමානය. නියත වශයෙන්ම නුඹලාට ප්‍රතිඵල පිරිනමනු ලබනුයේ නුඹලා සිදු කරමින් සිටි දෑ සඳහාය"},{"SurahNumber":52,"VerseNumber":17,"Text":"නියත වශයෙන්ම බිය බැතිමතුන් (ස්වර්ග) උයන්හි හා සැපතෙහි සිටින්නෝය"},{"SurahNumber":52,"VerseNumber":18,"Text":"ඔවුන්ගේ පරමාධිපති ඔවුනට පිරිනැමූ දෑ පිළිබඳ ව සතුටු වන්නන් ලෙස සිටින්නෝය. තවද ඔවුන්ගේ පරමාධිපති නිරයේ දඬුවමින් ඔවුන් ආරක්ෂා කළේය"},{"SurahNumber":52,"VerseNumber":19,"Text":"නුඹලා (මෙලොව) සිදු කරමින් සිටි දෑ හේතුවෙන් සතුටින් අනුභව කරනු. තවද පානය කරනු.(යැයි පවසනු ලැබේ)"},{"SurahNumber":52,"VerseNumber":20,"Text":"පෙළට තබන ලද ඇඳන් මත හාන්සිවෙමින් (සිටිති). තවද අපි ඔවුනට හූරුන් ඊන් (හෙවත් දැකුම් කලු යුවතියන්) සරණපාවා දෙන්නෙමු"},{"SurahNumber":52,"VerseNumber":21,"Text":"තවද කව්රුන් විශ්වාස කළෝද, තවද ඔවුන්ගේ පරපුර විශ්වාසයෙන් යුතු ව ඔවුන්ව අනුගමනය කරන්නේද, ඔවුන්ගේ පරපුර අපි ඔවුන් සමග එක් කරන්නෙමු. තවද ඔවුන්ගේ ක්‍රියාවෙන් අපි ඔවුනට කිසිවක් අඩු නොකරන්නෙමු. සෑම පුද්ගලයකුම ඔහු උපයා ගත් දෑට ඇපයක් ලෙස සිටින්නේය"},{"SurahNumber":52,"VerseNumber":22,"Text":"ඔවුන් ප්‍රිය කරන දැයින් පලතුරු හා මාංශ අපි ඔවුනට සපයන්නෙමු"},{"SurahNumber":52,"VerseNumber":23,"Text":"ඔවුහු එහි (පැන්) කුසලාන හුවමාරු කර ගනිති. කිසිදු නිෂ්ඵල දැයක් හෝ පාපයට පොලඹවීමක් හෝ එහි නැත"},{"SurahNumber":52,"VerseNumber":24,"Text":"තවද ඔවුන් වෙනුවෙන් (සේවයේ නිරත) සිටින ළමුන් ඔවුන් වටා යති. නියත වශයෙන්ම ඔවුහු සුරක්ෂා කරන ලද මුතු මෙන් වෙති"},{"SurahNumber":52,"VerseNumber":25,"Text":"ඔවුන්ගෙන් ඇතැමෙක් ඇතැමෙකු වෙතට මුහුණලමින් එකිනෙකා විමසා ගනිති"},{"SurahNumber":52,"VerseNumber":26,"Text":"“මීට පෙර නියත වශයෙන්ම අපි අපගේ පවුල සම්බන්ධයෙන් බියට පත්වන්නන් ලෙස සිටියෙමු” යැයි ඔවුහු පවසති"},{"SurahNumber":52,"VerseNumber":27,"Text":"“එවිට අල්ලාහ් අප වෙත උපකාර කළේය. තවද පිලිස්සෙන ගින්නේ වේදනාවෙන් ඔහු අප මුදවා ගත්තේය.”"},{"SurahNumber":52,"VerseNumber":28,"Text":"“නියත වශයෙන්ම අපි පෙර සිටම ඔහුට අයැදිමින් සිටියෙමු. නියත වශයෙන්ම ඔහු උපාකාරශීලී මහා කරුණාවන්තය.”"},{"SurahNumber":52,"VerseNumber":29,"Text":"එහෙයින් නුඹ උපදෙස් දෙනු. නුඹේ පරමාධිපතිගේ ආශිර්වාදයෙන් නුඹ පේන කියන්නෙකු හෝ උම්මත්තකයකු හෝ නොවේ"},{"SurahNumber":52,"VerseNumber":30,"Text":"“එසේ නැතහොත් ඔහු කවියෙකි. කාලයාගේ ඇවෑම (ඔහු විනාශ කරනු ඇතැයි) අපි ඔහු ගැන බලාපොරොත්තු වන්නෙමු” යැයි ඔවුහු පවසන්නෝ ද"},{"SurahNumber":52,"VerseNumber":31,"Text":"“නුඹලා බලාපොරොත්තුවෙන් සිටිනු. එවිට නියත වශයෙන්ම මම ද බලාපෙරොත්තු වන්නන් අතුරින් වෙමි” යැයි (නබිවරය) නුඹ පවසනු"},{"SurahNumber":52,"VerseNumber":32,"Text":"එසේ නැතහොත් ඔවුන්ගේ සිතුවිලි ඔවුනට මේ ගැන නියෝග කරන්නේ ද? එසේ නැතහොත් ඔවුහු සීමාව ඉක්මවා ගිය පිරිසක් ද"},{"SurahNumber":52,"VerseNumber":33,"Text":"එසේ නැතහොත් “මෙය ඔහු ගෙතුවේයැ”යි ඔවුහු පවසන්නෝ ද? එසේ නොව ඔවුහු විශ්වාස නොකරති"},{"SurahNumber":52,"VerseNumber":34,"Text":"ඔවුන් සත්‍යවාදීන් ලෙස සිටියෙහු නම් මේ හා සමාන ප්‍රකාශයක් ඔවුහු ගෙන ආ යුතුය"},{"SurahNumber":52,"VerseNumber":35,"Text":"එසේ නැතහොත් කිසිවක් නොමැති ව ඔවුන් මවනු ලැබුවෝ ද? එසේ නැතහොත් මවන්නෝ ඔවුහු ද"},{"SurahNumber":52,"VerseNumber":36,"Text":"එසේ නැතහොත් ඔවුහු අහස් හා මහපොළොව මැව්වෝද? එසේ නොව ඔවුහු විශ්වාස නොකරති"},{"SurahNumber":52,"VerseNumber":37,"Text":"එසේ නැතහොත් ඔවුන් අබියස නුඹගේ පරමාධිපතිගේ නිදානයන් තිබේ ද? එසේ නැතහොත් (ඒ මත) ආධිපත්‍යය දරන්නෝ ඔවුහු ද"},{"SurahNumber":52,"VerseNumber":38,"Text":"නැත්නම් ඔවුන්ට ඉණිමගක් තිබී එහි ( අහසේ දේව පණිවිඩවලට) ඇහුම්කන් දෙත්ද? එසේ නම් ඔවුන්ගෙන් සවන්දෙන්නා පැහැදිලි සාධකයක් ගෙනෙත්වා"},{"SurahNumber":52,"VerseNumber":39,"Text":"එසේ නැතහොත් (අල්ලාහ් වන) ඔහුට දූවරුන් වී නුඹලාට (පමණක්) පුතුන් වීද"},{"SurahNumber":52,"VerseNumber":40,"Text":"එසේ නැතහොත් නුඹ ඔවුන්ගෙන් යම්කිසි කුලියක් ඉල්ලන්නෙහි ද? ඒ හේතුවෙන් ඔවුහු ණය බර උසුලන්නෝ ද"},{"SurahNumber":52,"VerseNumber":41,"Text":"එසේ නැතහොත් ඔවුන් අබියස අදෘශ්‍යමාන දෑ (පිළිබඳ ඥානය) තිබී ඔවුහු සටහන් කරන්නෝ ද"},{"SurahNumber":52,"VerseNumber":42,"Text":"එසේ නැතහොත් ඔවුහු කුමන්ත්‍රණයක් (නුඹට එරෙහිව කිරීමට) අදහස් කරන්නෝ ද? ප්‍රතික්ෂේප කළවුන් වන ඔවුහුමය කුමන්ත්‍රණයේ හසු වී සිටින්නෝ"},{"SurahNumber":52,"VerseNumber":43,"Text":"එසේ නැතහොත් අල්ලාහ්ගෙන් තොර ව (වෙනත්) දෙවිඳෙකු ඔවුනට සිටිත් ද? ඔවුන් ආදේශ තබන දැයින් අල්ලාහ් සුවිශුද්ධය"},{"SurahNumber":52,"VerseNumber":44,"Text":"තවද අහසින් කැබැල්ලක් වැටෙනු ඔවුහු දුටුවා වුවද (ඒවා) ගොඩගැසුනු වලාකුළු සමූහයක් යැයි ඔවුහු පවසති"},{"SurahNumber":52,"VerseNumber":45,"Text":"එහෙයින් එහි ඔවුන් විනාශ කරනු ලබන ඔවුන්ගේ දිනය ඔවුන් හමු වන තෙක් නුඹ ඔවුන් අතහැර දමනු"},{"SurahNumber":52,"VerseNumber":46,"Text":"එදින ඔවුන්ගේ කුමන්ත්‍රණය ඔවුනට කිසිවකින් ප්‍රයෝජනවත් නොවෙයි. තවද ඔවුහු උදව් කරනු නොලබති"},{"SurahNumber":52,"VerseNumber":47,"Text":"තවද නියත වශයෙන්ම අපරාධ කළවුනට ඒ (ලොවේ දඬුවම) හැර තවත් දඬුවමක් ඇත. නමුත් ඔවුන්ගෙන් බහුතරයක් දෙනා නොදනිති"},{"SurahNumber":52,"VerseNumber":48,"Text":"නුඹගේ පරමාධිපතිගේ නියෝගය උදෙසා ඉවසා සිටිනු. මන්ද නියත වශයෙන්ම නුඹ සිටිනුයේ අපගේ ඇස් ඉදිරිපිටය. තවද නුඹ අවදි වන අවස්ථාවේ නුඹගේ පරමාධිපතිගේ ප්‍රශංසා ව තුළින් නුඹ සුවිශුද්ධ කරනු"},{"SurahNumber":52,"VerseNumber":49,"Text":"තවද රාත්‍රියෙහි ද තරු බැස යන අවස්ථාවෙහි ද නුඹ ඔහු සුවිශුද්ධ කරනු"}]}