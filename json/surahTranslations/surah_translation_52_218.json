{"Id":218,"LanguageCodes":["kk","kaz"],"Name":"kaz-khalifahaltai","Author":"Khalifah Altai","Language":"Kazakh","Description":"Kazakh","Direction":"ltr","Source":"","Translations":[{"SurahNumber":52,"VerseNumber":1,"Text":"Тұр тауына"},{"SurahNumber":52,"VerseNumber":2,"Text":"Жазулы Кітапқа"},{"SurahNumber":52,"VerseNumber":3,"Text":"Теріге жазулыға"},{"SurahNumber":52,"VerseNumber":4,"Text":"Толықсыған үйге, (Көктегі қыблаға)"},{"SurahNumber":52,"VerseNumber":5,"Text":"Көтерілген төбеге, (көкке)"},{"SurahNumber":52,"VerseNumber":6,"Text":"Және ыстық теңізге серт"},{"SurahNumber":52,"VerseNumber":7,"Text":"Сөзсіз Раббыңның азабы болады"},{"SurahNumber":52,"VerseNumber":8,"Text":"Оны тойтарушы жоқ"},{"SurahNumber":52,"VerseNumber":9,"Text":"Ол күні аспан қатты теңселеді"},{"SurahNumber":52,"VerseNumber":10,"Text":"Таулар үшіп жүреді"},{"SurahNumber":52,"VerseNumber":11,"Text":"Сол күні өтірік деушілерге нендей өкініш"},{"SurahNumber":52,"VerseNumber":12,"Text":"Олар, сондай орынсыз сүңгіп ойнағандар"},{"SurahNumber":52,"VerseNumber":13,"Text":"Олар сол күні, тозаққа итеріліп, тасталады"},{"SurahNumber":52,"VerseNumber":14,"Text":"Міне! Сендер өтірік деген тозақ"},{"SurahNumber":52,"VerseNumber":15,"Text":"Ал осы бір сиқыр ма? Немесе сендер көрмейсіңдер ме"},{"SurahNumber":52,"VerseNumber":16,"Text":"Тозаққа кіріңдер. Шындасаңдар да шындамасаңдар да сендерге бәрі бірдей. Істегендеріңнің ғана сазайын тартасыңдар"},{"SurahNumber":52,"VerseNumber":17,"Text":"Әрине тақуалар ұжмақтарда ырысқа бөленеді"},{"SurahNumber":52,"VerseNumber":18,"Text":"Раббыларының өздеріне берген нәрселерінің қызығын көреді. Оларды Раббылары тозақтың азабынан қорғаған"},{"SurahNumber":52,"VerseNumber":19,"Text":"Істеген ғамалдарың себепті жеңдер, ішіңдер. Сіңімді болсын"},{"SurahNumber":52,"VerseNumber":20,"Text":"Тізілген дивандарға сүйенген түрде\" (делінеді.) Оларды бота көз хүрлармен үйлендіреміз"},{"SurahNumber":52,"VerseNumber":21,"Text":"Сондай иман келтіргендер, олардың ұрпақтары да иман келтіріп, өздеріне ілескен болса, оларды ол ұрпақтарына қосамыз. Сондай-ақ олардың ғамалдарынан еш нәрсе кемітпейміз. Әркім істегенінің бодауына ұсталады. (С. 38-А)"},{"SurahNumber":52,"VerseNumber":22,"Text":"Оларға бейіште қызығатын ет пен жемісті молайтамыз"},{"SurahNumber":52,"VerseNumber":23,"Text":"Олар бейіште тостағанға таласады. Онда бір орынсыз сөйлеу де күнәкарлықта болмайды. (С. 47-А. 56.С. 19-А)"},{"SurahNumber":52,"VerseNumber":24,"Text":"Оларға сәдептегі інжу тәрізді жастар айналып, қызмет етеді"},{"SurahNumber":52,"VerseNumber":25,"Text":"Олар бір-біріне қарама-қарсы отырып хал сұрасады"},{"SurahNumber":52,"VerseNumber":26,"Text":"Расында біз, бұрын (дүниеде) семьямызда да қорқушы едік\" деседі"},{"SurahNumber":52,"VerseNumber":27,"Text":"Сондықтан Алла бізге игілік етті де заһарлы азаптан қорғады"},{"SurahNumber":52,"VerseNumber":28,"Text":"Расында біз, бұрын Аллаға жалбарынушы едік. Өйткені Ол, игілік істеуші, ерекше мейірімді\" (деседі)"},{"SurahNumber":52,"VerseNumber":29,"Text":"(Мұхаммед Ғ.С.) ал енді үгіттей бер. Өйткені сен Раббыңның нығметі арқасында бақсы да жынды да емессің"},{"SurahNumber":52,"VerseNumber":30,"Text":"Немесе олар сені: \"Ол бір ақын. Сондықтан оған жаман заманның болуын тосамыз\" дейді"},{"SurahNumber":52,"VerseNumber":31,"Text":"Оларға: \"Күтіңдер. Мен де сендермен бірге күтемін\" де"},{"SurahNumber":52,"VerseNumber":32,"Text":"Немесе оларға бұны ақылдары әмір ете ме? Не олар азғын бір ел ме"},{"SurahNumber":52,"VerseNumber":33,"Text":"Я, болмаса олар: \"Кұранды өзі жасап алды\" дей ме? Жоқ, олар иман келтірмейді"},{"SurahNumber":52,"VerseNumber":34,"Text":"Ендеше, егер олар шыншыл болса, Құран сияқты бір сөз келтірсін. (С.23-А., Ю.С. 38-А., 11-С. 13-А)"},{"SurahNumber":52,"VerseNumber":35,"Text":"Немесе олар еш нәрсесіз (өзінен-өзі) жаратылды ма? Не жаратушы өздері ме"},{"SurahNumber":52,"VerseNumber":36,"Text":"Яки олар, көктер мен жерді жаратты ма? Жоқ, олар нанбайды"},{"SurahNumber":52,"VerseNumber":37,"Text":"Немесе Раббыңның қазыналары олардың қасында ма? Я, олар игеруші ме"},{"SurahNumber":52,"VerseNumber":38,"Text":"Немесе, олардың шығып тыңдайтын сатылары бар ма? Онда олардың тыңдаушылары ашық бір дәлел келтірсінші"},{"SurahNumber":52,"VerseNumber":39,"Text":"Немесе қыздар Алланікі де ұлдар сендердікі ме"},{"SurahNumber":52,"VerseNumber":40,"Text":"(Мұхаммед Ғ.С.) не сен олардан ақы тілеп сондықтан олар ауыр борышқа жығылды ма"},{"SurahNumber":52,"VerseNumber":41,"Text":"Немесе олардың қасында ғайыптың мәліметі бар да олар соны жаза ма"},{"SurahNumber":52,"VerseNumber":42,"Text":"Не болмаса, олардың бір әдіс қылғылары келе ме? Сонда қарсы болғандардың өздері тұзаққа түседі"},{"SurahNumber":52,"VerseNumber":43,"Text":"Әлде олардың Алладан басқа тәңірі бар ма? Алла олардың қосқан теңеулерінен пәк"},{"SurahNumber":52,"VerseNumber":44,"Text":"Олар аспаннан түсіп келе жатқан бір кесек көрсе де: \"Шоғырланған бұлт\" дейді"},{"SurahNumber":52,"VerseNumber":45,"Text":"(Мұхаммед Ғ.С.) енді оларды жоқ болатын күндеріне жолыққандарына дейін қойып қой"},{"SurahNumber":52,"VerseNumber":46,"Text":"Ол күні оларға әдістері ешбір пайда бермейді әрі оларға көмек те етілмейді"},{"SurahNumber":52,"VerseNumber":47,"Text":"Шүбәсыз ондай залымдарға одан өзге де азап бар. Бірақ олардың көбі түсінбейді"},{"SurahNumber":52,"VerseNumber":48,"Text":"(Мұхаммед Ғ.С.) Раббыңның үкіміне сабыр ет. Өйткені сен көз алдымыздасың. Орныңнан тұрған шақта, Раббыңды мақтай дәріпте"},{"SurahNumber":52,"VerseNumber":49,"Text":"Түннің бір бөлімінде және жұлдыздар батар кезде де дәріпте. (Құптан және таң намазын оқы. М.Ж)"}]}