{"Id":185,"LanguageCodes":["ha","hau"],"Name":"hau-abubakarmahmoud-la","Author":"Abubakar Mahmoud Gumi","Language":"Hausa","Description":"Hausa - Transliteration","Direction":"ltr","Source":"http://tanzil.net","Translations":[{"SurahNumber":54,"VerseNumber":1,"Text":"Sa'a ta yi kusa, kuma wata ya tsage"},{"SurahNumber":54,"VerseNumber":2,"Text":"Kuma idan sun ga wata aya, sai su juya baya su ce: \"Sihiri ne mai dogewa"},{"SurahNumber":54,"VerseNumber":3,"Text":"Kuma suka ƙaryata, kuma suka bi son zuciyarsu, alhali kuwa kowane al'amari (wanda suke son su ture daga Annabi) an tabbatar da shi"},{"SurahNumber":54,"VerseNumber":4,"Text":"Kuma lalle, abin da yake akwai tsawatarwa a cikinsa na labaraiya zo musu"},{"SurahNumber":54,"VerseNumber":5,"Text":"Hikima cikakka! Sai dai abubuwan gargaɗi ba su amfani"},{"SurahNumber":54,"VerseNumber":6,"Text":"Saboda haka, ka bar su! Ranar da mai kiran zai yi kira zuwa ga wani abu abin ƙyama"},{"SurahNumber":54,"VerseNumber":7,"Text":"¡asƙantattu ga idanunsu za su fito daga kaburburansu, kamar dai su fari ne waɗandasuka watse"},{"SurahNumber":54,"VerseNumber":8,"Text":"Suna gaggawar tafiya zuwa ga mai kiran, kafirai na cewa, \"Wannan yini ne mai wuya"},{"SurahNumber":54,"VerseNumber":9,"Text":"Mutanen Nuhu sun ƙaryata, a gabaninsu, sai suka ƙaryata BawanMu, kuma suka ce: \"Shi mahaukaci ne.\" Kuma aka tsawace shi"},{"SurahNumber":54,"VerseNumber":10,"Text":"Saboda haka, ya kira Ubangijinsa (ya ce), \"Lalle ni, an rinjaye ni, sai Ka yi taimako"},{"SurahNumber":54,"VerseNumber":11,"Text":"Sai Muka buɗe kofofin sama da ruwa mai zuba"},{"SurahNumber":54,"VerseNumber":12,"Text":"Kuma Muka ɓuɓɓugar da ƙasa ta zama idanun ruwa, daɗa ruwa ya haɗu a kan wani umurni da aka riga aka ƙaddara shi"},{"SurahNumber":54,"VerseNumber":13,"Text":"Kuma Muka ɗauke Nuhu a kan (jirgi) na alluna da ƙusoshi"},{"SurahNumber":54,"VerseNumber":14,"Text":"Tana gudana, a kan idanunMu, domin sakamako ga wanda aka yi wa kafircin"},{"SurahNumber":54,"VerseNumber":15,"Text":"Kuma lalle, Mun bar ta ta zama aya. To, Shin, akwai mai tunani"},{"SurahNumber":54,"VerseNumber":16,"Text":"To, yaya azabaTa take da gargaɗiNa"},{"SurahNumber":54,"VerseNumber":17,"Text":"Kuma lalle ne, haƙikƙa, Mun sauƙaƙe Alƙur'ani, domin tunawa. To, shin, akwai mai tunawa"},{"SurahNumber":54,"VerseNumber":18,"Text":"Adawa sun ƙaryata, to, yaya azabaTa take, da gargaɗiNa"},{"SurahNumber":54,"VerseNumber":19,"Text":"Lalle Mu, Mun aika da iska mai tsananin sauti a kansu, a cikin wani yinin nahisa mai dogewa"},{"SurahNumber":54,"VerseNumber":20,"Text":"Tana fizgar mutane kamar dai su kututturan dabino tumɓukakku ne"},{"SurahNumber":54,"VerseNumber":21,"Text":"To, yaya azabaTa take da gargaɗiNa"},{"SurahNumber":54,"VerseNumber":22,"Text":"Kuma lalle ne, haƙiƙa Mun sauƙaƙe Alƙur'ani, domin tunawa. To, shin, akwai mai tunawa"},{"SurahNumber":54,"VerseNumber":23,"Text":"Samudawa sun ƙaryata game da gargaɗin"},{"SurahNumber":54,"VerseNumber":24,"Text":"Sai suka ce: \"Wani mutum daga cikinmu, shi kaɗai, wai mu bi shi! Lalle mu a lokacin, haƙiƙa mun shiga wata ɓata da hauka"},{"SurahNumber":54,"VerseNumber":25,"Text":"Shin, an jefa masa Manzancin ne, a tsakaninmu? A'a, shi dai gawurtaccen maƙaryaci ne mai girman kai"},{"SurahNumber":54,"VerseNumber":26,"Text":"Za su sani a gobe, wane ne gawurtaccen mai ƙaryar, mai girman kan"},{"SurahNumber":54,"VerseNumber":27,"Text":"Lalle Mu, masu aikawa da raƙumar ne, ta zame musu fitina, sai ka tsare su da kallo, kuma ka yi haƙuri"},{"SurahNumber":54,"VerseNumber":28,"Text":"Kuma ka ba su labari cewa ruwa rababbe ne a tsakaninsu (da raƙumar), kowane sha, mai shi yana halartar sa"},{"SurahNumber":54,"VerseNumber":29,"Text":"Sai suka kira abokinsu, sai ya karɓa, sa'an nan ya soke ta"},{"SurahNumber":54,"VerseNumber":30,"Text":"To, yaya azabaTa take da gargaɗiNa"},{"SurahNumber":54,"VerseNumber":31,"Text":"Lalle Mu, Mun aika tsawa guda a kansu, sai suka kasance kamar yayin mai shinge"},{"SurahNumber":54,"VerseNumber":32,"Text":"Kuma lalle ne, haƙiƙa, Mun sauƙaƙe Alƙur'ani, domin tunawa. To, shin, akwai mai tunawa"},{"SurahNumber":54,"VerseNumber":33,"Text":"Mutanen Luɗu sun ƙaryata, game da gargaɗi"},{"SurahNumber":54,"VerseNumber":34,"Text":"Lalle Mun aika iskar tsakuwa a kansu, face mabiyan Luɗu, Mun tsirar da su a lokacin asuba"},{"SurahNumber":54,"VerseNumber":35,"Text":"Saboda wata ni'ima ta daga gare Mu. Kamar haka Muke saka wa wanda ya gode"},{"SurahNumber":54,"VerseNumber":36,"Text":"Kuma lalle, haƙiƙa, ya yi musu gargaɗin damƙarMu, sai suka yi musu game da gargaɗin"},{"SurahNumber":54,"VerseNumber":37,"Text":"Kuma lalle haƙiƙa, su, sun neme shi ta wajen baƙinsa, sai Muka shafe idanunsu. \"To, ku ɗanɗani azabaTa da gargaɗiNa"},{"SurahNumber":54,"VerseNumber":38,"Text":"Kuma lalle, haƙiƙa, wata azaba matabbaciya ta waye musu gari da yaƙi, tun da safe"},{"SurahNumber":54,"VerseNumber":39,"Text":"To, ku ɗanɗani azabaTa da gargaɗiNa"},{"SurahNumber":54,"VerseNumber":40,"Text":"Kuma lalle ne, haƙiƙa, Mun sauƙaƙe Alƙur, ani domin tunawa. To, shin, akwai mai tunawa"},{"SurahNumber":54,"VerseNumber":41,"Text":"Kuma lalle, haƙiƙa, gargaɗin ya je wa mabiyan Fir'auna"},{"SurahNumber":54,"VerseNumber":42,"Text":"Sun ƙaryata game da ayoyinMu, dukansu sai Muka kama su, irin kamun Mabuwayi, Mai ikon yi"},{"SurahNumber":54,"VerseNumber":43,"Text":"Shin, kafiranku ne mafi alheri daga waɗancan, ko kuwa kuna da wata bara'a a cikin littattafai"},{"SurahNumber":54,"VerseNumber":44,"Text":"Ko za su ce: \"Mu duka masu haɗa ƙarfi ne domin cin nasara"},{"SurahNumber":54,"VerseNumber":45,"Text":"Za a karya taron, kuma su juya baya domin gudu"},{"SurahNumber":54,"VerseNumber":46,"Text":"A'a, Sa'a ita ce lokacin wa'adinsu, kuma Sa'ar ta fi tsananin masifa, kuma ta fiɗaci"},{"SurahNumber":54,"VerseNumber":47,"Text":"Lalle ne, masu laifi suna a cikin ɓata da hauka"},{"SurahNumber":54,"VerseNumber":48,"Text":"Ranar da za a ja su a cikin wuta a kan fuskokinsu. \"Ku ɗanɗani shafar wutar Saƙar"},{"SurahNumber":54,"VerseNumber":49,"Text":"Lalle Mu, kowane irin abu Mun halitta shi a kan tsari"},{"SurahNumber":54,"VerseNumber":50,"Text":"Kuma umurninMu bai zamo ba face da kalma ɗaya, kamar walƙawar ido"},{"SurahNumber":54,"VerseNumber":51,"Text":"Kuma lalle ne haƙiƙa, Mun halaka irin gayyarku. To, shin, akwai mai tunani"},{"SurahNumber":54,"VerseNumber":52,"Text":"Kuma kowane abu, da suka aikata shi, yana a cikin littattafai"},{"SurahNumber":54,"VerseNumber":53,"Text":"Kuma dukkan ƙarami da babba, rubutacce ne"},{"SurahNumber":54,"VerseNumber":54,"Text":"Lalle masu taƙawa suna a cikin gidajen Aljanna da koguna"},{"SurahNumber":54,"VerseNumber":55,"Text":"A cikin mazaunin gaskiya, wurin Mai ikon yi, Mai iya zartaswa"}]}