{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":15,"VerseNumber":1,"Text":"Alif Laam Raa .. yeh aayat hain kitab e ilahi aur Quran e mubeen ki"},{"SurahNumber":15,"VerseNumber":2,"Text":"Baeed nahin ke ek waqt woh aa jaye jab wahi log jinhon ne aaj ( dawah e Islam ko qabool karne se) inkar kardiya hai pachta pachta kar kahenge ke kaash humne sar e tasleem kham kardiya hota"},{"SurahNumber":15,"VerseNumber":3,"Text":"Chodo inhein khayein (eat) , peeyain (drink) mazey karein aur behlawe mein daale rahey inko jhooti umeed. Anqareeb inehin maloom ho jayega"},{"SurahNumber":15,"VerseNumber":4,"Text":"Humne issey pehle jis basti ko bhi halaak kiya hai uske liye ek khaas mohlat e amal likhi jaa chuki thi"},{"SurahNumber":15,"VerseNumber":5,"Text":"Koi qaum na apne waqt e muqarrar se pehle halaak ho sakti hai, na uske baad chooth sakti hai"},{"SurahNumber":15,"VerseNumber":6,"Text":"Yeh log kehte hain “Aey woh shaks jis par zikr nazil hua hai, tu yaqeenan deewana hai"},{"SurahNumber":15,"VerseNumber":7,"Text":"Agar tu saccha hai to hamare samne Farishton ko le kyun nahin aata?”"},{"SurahNumber":15,"VerseNumber":8,"Text":"Hum Farishton ko yunhi nahin utaar diya karte, woh jab utarte hain to haqq ke saath utarte hain, aur phir logon ko mohlat nahin di jati"},{"SurahNumber":15,"VerseNumber":9,"Text":"Raha yeh zikr, to isko humne nazil kiya hai aur hum khud iske nigehbaan hain"},{"SurahNumber":15,"VerseNumber":10,"Text":"(Aey Muhammad), hum tumse pehle bahut si guzri hui qaumon mein Rasool bhej chuke hain"},{"SurahNumber":15,"VerseNumber":11,"Text":"Kabhi aisa nahin hua ke unke paas koi Rasool aaya ho aur unhone uska mazaak na udaya ho"},{"SurahNumber":15,"VerseNumber":12,"Text":"Mujrimeen ke dilon mein to hum is zikr ko isi tarah [salaakh ke manind(like a rod)] guzarte hain"},{"SurahNumber":15,"VerseNumber":13,"Text":"Woh ispar iman nahin laya karte. Qadeem (ancient times) se is qumash ke logon ka yahi tareeqa chala aa raha hai"},{"SurahNumber":15,"VerseNumber":14,"Text":"Agar hum unpar aasman ka koi darwaza khol detay aur woh din dahade usmein chadhne bhi lagte"},{"SurahNumber":15,"VerseNumber":15,"Text":"tab bhi woh yahi kehte ke hamari aankhon ko dhoka ho raha hai, balke humpar jaadu kardiya gaya hai"},{"SurahNumber":15,"VerseNumber":16,"Text":"Yeh hamari kaar-farmayi hai ke aasman mein humne bahut se mazboot qiley (fortified spheres) banaye, unko dekhne walon ke liye muzayyan (adorn) kiya"},{"SurahNumber":15,"VerseNumber":17,"Text":"Aur har shaytaan e mardood se unko mehfooz kardiya"},{"SurahNumber":15,"VerseNumber":18,"Text":"Koi shaytaan in mein raah nahin paa sakta, illa yeh ke kuch sun-gun le le, aur jab woh sun-gun lene ki koshish karta hai to ek shola roshan uska peecha karta hai"},{"SurahNumber":15,"VerseNumber":19,"Text":"Humne zameen ko phaylaya, us mein pahadh jamaye, usmein har naw ki nabataat theek theek napi tuli miqdar(measure) ke saath ugayi"},{"SurahNumber":15,"VerseNumber":20,"Text":"Aur is mein maishat ke asbaab faraham kiye, tumhare liye bhi aur un bahut si makhlooqat ke liye bhi jinke raziq tum nahin ho"},{"SurahNumber":15,"VerseNumber":21,"Text":"Koi cheez aisi nahin jiske khazane hamare paas na hon, aur jis cheez ko bhi hum nazil karte hain ek muqarrar miqdar(measure) mein nazil karte hain"},{"SurahNumber":15,"VerseNumber":22,"Text":"Baar-awar hawaon (fertilizing winds) ko hum hi bhejte hain, phir aasman se pani barsate hain, aur us pani se tumhein sairaab karte hain, is daulat ke khazana-daar tum nahin ho"},{"SurahNumber":15,"VerseNumber":23,"Text":"Zindagi aur maut hum dete hain, aur hum hi sab ke waris honay waley hain"},{"SurahNumber":15,"VerseNumber":24,"Text":"Pehle jo log tum mein se ho guzre hain unko bhi humne dekh rakkha hai, aur baad ke aaney waley bhi hamari nigaah mein hain"},{"SurahNumber":15,"VerseNumber":25,"Text":"Yaqeenan tumhara Rubb in sabko ikattha karega, woh hakeem(All-Wise) bhi hai aur aleem(All-Knowing) bhi"},{"SurahNumber":15,"VerseNumber":26,"Text":"Humne Insaan ko sadi (rotten) hui mitti ke sookhey gaarey (clay) se banaya"},{"SurahNumber":15,"VerseNumber":27,"Text":"Aur ussey pehle Jinno ko hum aag ki lapat se paida kar chuke thay"},{"SurahNumber":15,"VerseNumber":28,"Text":"Phir yaad karo us mauqe ko jab tumhare Rubb ne Farishton se kaha ke “ main sadi hui mitti ke sookhey gaarey se ek bashar paida kar raha hoon"},{"SurahNumber":15,"VerseNumber":29,"Text":"Jab main usey poora bana chukun aur us mein apni rooh se kuch phoonk doon to tum sab uske aagey sajde mein gir jana”"},{"SurahNumber":15,"VerseNumber":30,"Text":"Chunanchey tamaam Farishton ne sajda kiya"},{"SurahNumber":15,"VerseNumber":31,"Text":"Siwaye Iblees ke, ke usne sajda karne walon ka saath dene se inkar kardiya"},{"SurahNumber":15,"VerseNumber":32,"Text":"Rubb ne pucha “ aey Iblis , tujhey kya hua ke tu nay sajda karne walon ka saath na diya?”"},{"SurahNumber":15,"VerseNumber":33,"Text":"Usne kaha “mera yeh kaam nahin hai ke main is bashar ko sajda karoon jisey tu nay sadi hui mitti ke sookhey gaarey se paida kiya hai”"},{"SurahNumber":15,"VerseNumber":34,"Text":"Rubb ne farmaya “accha to nikal jaa yahan se kyunke tu mardood(accursed) hai"},{"SurahNumber":15,"VerseNumber":35,"Text":"Aur ab roz-e-jaza tak tujhpar lanat hai”"},{"SurahNumber":15,"VerseNumber":36,"Text":"Usne arz kiya “mere Rubb, yeh baat hai to phir mujhey us roz tak ke liye mohlat de jabke sab Insaan dobara uthaye jayenge”"},{"SurahNumber":15,"VerseNumber":37,"Text":"Farmaya “ accha, tujhey mohlat hai"},{"SurahNumber":15,"VerseNumber":38,"Text":"Us din tak jiska waqt humein maloom hai”"},{"SurahNumber":15,"VerseNumber":39,"Text":"Woh bola “mere Rubb, jaisa tu nay mujhey behkaya usi tarah ab main zameen mein inke liye dil farebiyan paida karke in sabko behka dunga"},{"SurahNumber":15,"VerseNumber":40,"Text":"Siwaye tere un bandon ke jinhein tu nay inmein se khaalis karliya ho”"},{"SurahNumber":15,"VerseNumber":41,"Text":"Farmaya “yeh raasta hai jo seedha mujh tak pahunchta hai"},{"SurahNumber":15,"VerseNumber":42,"Text":"Beshak , jo mere haqiqi banday hain unpar tera bas na chalega. Tera bas to sirf un behke huey logon hi par chalega jo teri pairwi karein"},{"SurahNumber":15,"VerseNumber":43,"Text":"Aur un sab ke liye jahannum ki waeed(destined) hai”"},{"SurahNumber":15,"VerseNumber":44,"Text":"Yeh jahannum ( jiski waeed pairwan e Iblis ke liye ki gayi hai) uske saat (seven) darwaze hain, har darwaze keliye unmein se ek hissa makhsoos kardiya gaya hai"},{"SurahNumber":15,"VerseNumber":45,"Text":"Ba-khilaf iske muttaqi log baaghon (gardens) aur chashmon (fountains) mein hongey"},{"SurahNumber":15,"VerseNumber":46,"Text":"Aur unse kaha jayega ke dakhil ho jao inmein salamati ke saath bekhauf o khatar"},{"SurahNumber":15,"VerseNumber":47,"Text":"Unke dilon mein jo thodi bahut khot-kapat hogi usey hum nikal denge, woh aapas mein bhai bhai bankar aamne saamne takhaton par baithenge"},{"SurahNumber":15,"VerseNumber":48,"Text":"Unhein na wahan kisi mushaqqat se paala padega aur na woh wahan se nikale jayenge"},{"SurahNumber":15,"VerseNumber":49,"Text":"(Aey Nabi), mere bandon ko khabar de do ke main bahut darguzar karne wala (Forgiving) aur Raheem hoon"},{"SurahNumber":15,"VerseNumber":50,"Text":"Magar iske saath mera azaab bhi nihayat dardnaak azaab hai"},{"SurahNumber":15,"VerseNumber":51,"Text":"Aur inhein zara Ibrahim ke mehmano ka qissa sunao"},{"SurahNumber":15,"VerseNumber":52,"Text":"Jab woh aaye uske haan aur kaha “Salaam ho tumpar,” to usne kaha “humein tumse darr lagta hai”"},{"SurahNumber":15,"VerseNumber":53,"Text":"Unhon ne jawab diya “ daro nahin, hum tumhein ek baday siyane ladke ki basharat dete hain”"},{"SurahNumber":15,"VerseNumber":54,"Text":"Ibrahim ne kaha “ kya tum is budhape mein mujhey aulad ki basharat dete ho? Zara socho to sahih ke yeh kaisi basharat tum mujhey de rahey ho?”"},{"SurahNumber":15,"VerseNumber":55,"Text":"Unhon ne jawab diya “ hum tumhein bar haqq basharat de rahey hain, tum mayous na ho”"},{"SurahNumber":15,"VerseNumber":56,"Text":"Ibrahim ne kaha “ apne Rubb ki rehmat se mayous to gumraah log hi hua karte hain”"},{"SurahNumber":15,"VerseNumber":57,"Text":"Phir Ibrahim ne pucha “aey faristaad-gaan-e-Ilahi(messengers of Allah), woh mohim (expedition) kya hai jispar aap hazraat tashreef laye hain?”"},{"SurahNumber":15,"VerseNumber":58,"Text":"Woh bole, “hum ek mujreem qaum ki taraf bhejhe gaye hain"},{"SurahNumber":15,"VerseNumber":59,"Text":"Sirf Lut ke ghar waley mustasna (exception) hain, un sab ko hum bacha lenge"},{"SurahNumber":15,"VerseNumber":60,"Text":"Siwaye uski biwi ke jiske liye (Allah farmata hai ke) humne muqaddar kardiya hai ke woh peechey reh janey walon mein shamil rahegi”"},{"SurahNumber":15,"VerseNumber":61,"Text":"Phir jab yeh Faristaade Lut ke haan pahunchey"},{"SurahNumber":15,"VerseNumber":62,"Text":"To usne kaha “aap log ajnabi maloom hotey hain”"},{"SurahNumber":15,"VerseNumber":63,"Text":"Unhon ne jawab diya “nahin, balke hum wahi cheez lekar aaye hain jiske aane mein yeh log shakk kar rahey thay"},{"SurahNumber":15,"VerseNumber":64,"Text":"Hum tumse sach kehte hain ke hum haqq ke saath tumhare paas aaye hain"},{"SurahNumber":15,"VerseNumber":65,"Text":"Lihaza ab tum kuch raat rahey apne ghar walon ko lekar nikal jao aur khud unke peechey peechey chalo, tum mein se koi palat kar na dekhe bas seedhey chale jao jidhar jaane ka tumhein hukum diya jaa raha hai”"},{"SurahNumber":15,"VerseNumber":66,"Text":"Aur usey humne apna yeh faisla pahuncha diya ke subah hotey hotey in logon ki jadd (roots) kaat di jayegi"},{"SurahNumber":15,"VerseNumber":67,"Text":"Itne mein shehar ke log khushi ke maarey betab hokar Lut ke ghar chadh aaye"},{"SurahNumber":15,"VerseNumber":68,"Text":"Lut ne kaha “bhaiyon, yeh mere mehmaan hain, meri fazihat (dishonour) na karo"},{"SurahNumber":15,"VerseNumber":69,"Text":"Allah se daro, mujhey ruswa na karo”"},{"SurahNumber":15,"VerseNumber":70,"Text":"Woh boley “kya hum baaraha tumhein mana nahin kar chuke hain ke duniya bhar ke thekedar na bano?”"},{"SurahNumber":15,"VerseNumber":71,"Text":"Lut ne aajiz hokar kaha “agar tumhein kuch karna hi hai to yeh meri betiyan maujood hain”"},{"SurahNumber":15,"VerseNumber":72,"Text":"Teri jaan ki kasam aey Nabi, us waqt unpar ek nasha sa chadha hua tha jismein woh aape se bahar huye jatey thay"},{"SurahNumber":15,"VerseNumber":73,"Text":"Aakhir e kaar pow phathte hi unko ek zabardast dhamake ne aa liya (severe blast overtook them at dawn)"},{"SurahNumber":15,"VerseNumber":74,"Text":"Aur humne us basti ko talpat karke rakh diya aur unpar paki (baked) hui mitti ke pattharon ki baarish barsa di"},{"SurahNumber":15,"VerseNumber":75,"Text":"Is waqiye mein badi nishaniyan hain un logon ke liye jo saahib-e-firasat hain"},{"SurahNumber":15,"VerseNumber":76,"Text":"Aur woh ilaqa (jahan yeh waqiya pesh aaya tha) guzar gaah e aam (high way) par waqeh hai"},{"SurahNumber":15,"VerseNumber":77,"Text":"Usmein samaan e ibrat hai un logon ke liye jo sahib e iman hain"},{"SurahNumber":15,"VerseNumber":78,"Text":"Aur Aikah waley zalim thay"},{"SurahNumber":15,"VerseNumber":79,"Text":"To dekhlo ke humne unsey bhi inteqam liya, aur in dono qaumon ke ujade huey ilaqe khuley raaste par waqeh hain"},{"SurahNumber":15,"VerseNumber":80,"Text":"Hijr ke log bhi Rasoolon ki takzeeb kar chuke hain"},{"SurahNumber":15,"VerseNumber":81,"Text":"Humne apni aayat unke paas bheji, apni nishaniyan unko dikhayi, magar woh sabko nazar-andaz (ignore) hi karte rahey"},{"SurahNumber":15,"VerseNumber":82,"Text":"Woh pahad tarash tarash kar makaan banate thay aur apni jagah bilkul be-khauf aur mutmaeen thay"},{"SurahNumber":15,"VerseNumber":83,"Text":"Aakhir e kaar ek zabardast dhamake ne unko subah hotey hi aa liya"},{"SurahNumber":15,"VerseNumber":84,"Text":"Aur unki kamayi unke kuch kaam na aayi"},{"SurahNumber":15,"VerseNumber":85,"Text":"Humne zameen aur aasman ko aur unki sab maujoodaat ko haqq ke siwa kisi aur buniyaad par khalq (create) nahin kiya hai, aur faisle ki ghadi yaqeenan aane wali hai. Pas (aey Muhammad), tum (in logon ki behudgiyon par) shareefana darguzar se kaam lo"},{"SurahNumber":15,"VerseNumber":86,"Text":"Yaqeenan tumahra Rubb sab ka khaliq hai aur sab kuch jaanta hai"},{"SurahNumber":15,"VerseNumber":87,"Text":"Humne tumko saat (seven) aisi aayatein de rakkhi hain jo baar baar dohrayi janey ke layiq hain, aur tumhein Quran e azeem ata kiya hai"},{"SurahNumber":15,"VerseNumber":88,"Text":"Tum us mata-e-duniya ki taraf aankh utha kar na dekho jo humne in mein se mukhtalif qisam ke logon ko de rakkhi hai, aur na inke haal par apna dil kudhao(grieve), inhein chodh kar iman laney walon ki taraf jhuko"},{"SurahNumber":15,"VerseNumber":89,"Text":"Aur (na maanne walon se) kehdo ke main to saaf saaf tambeeh(warn) karne wala hoon"},{"SurahNumber":15,"VerseNumber":90,"Text":"Yeh usi ki tarah ki tambeeh hai jaisi humne un tafarraqe pardazon(those who make division) ki taraf bheji thi"},{"SurahNumber":15,"VerseNumber":91,"Text":"Jinhon ne apne Quran ko tukde tukde kar dala hai"},{"SurahNumber":15,"VerseNumber":92,"Text":"To kasam hai tere Rubb ki, hum zaroor in sabse puchenge"},{"SurahNumber":15,"VerseNumber":93,"Text":"Ke tum kya karte rahey ho"},{"SurahNumber":15,"VerseNumber":94,"Text":"Pas (aey Nabi) jis cheez ka tumhein hukum diya jaa raha hai usey hankey pukare kehdo(proclaim publicly) aur shirk karne walon ki zara parwah na karo"},{"SurahNumber":15,"VerseNumber":95,"Text":"Tumhari taraf se hum un mazaaq udane walon ki khabar lenay ke liye kafi hain"},{"SurahNumber":15,"VerseNumber":96,"Text":"Jo Allah ke saath kisi aur ko bhi khuda qarar dete hain anqareeb unhein maloom ho jayega"},{"SurahNumber":15,"VerseNumber":97,"Text":"Humein maloom hai ke jo baatein yeh log tumpar banate hain unsey tumhare dil ko sakht koft hoti hai (heart is distressed)"},{"SurahNumber":15,"VerseNumber":98,"Text":"Iska ilaaj yeh hai ke apne Rubb ki hamd ke saath uski tasbeeh karo, uski janaab mein sajda baja lao"},{"SurahNumber":15,"VerseNumber":99,"Text":"Aur us aakhri ghadi tak apne Rubb ki bandagi karte raho jiska aana yaqeeni hai"}]}