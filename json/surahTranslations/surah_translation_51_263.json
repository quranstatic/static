{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":51,"VerseNumber":1,"Text":"၁။\tမြူမှုန့်သစ်ရွက်စသောအရာဝထ္ထုများကို ကစင့်ကလျားဖြစ်အောင် တိုက်ခတ်သောလေများ။"},{"SurahNumber":51,"VerseNumber":2,"Text":"၂။\tထို့အပြင်လေးလံလှသောမိုးတိမ်ကို ထမ်းရွက်သောလေများ။"},{"SurahNumber":51,"VerseNumber":3,"Text":"၃။\tထို့အပြင်သမုဒ္ဒရာပင်လယ်များတွင် ဖြည်းညှင်းသာယာစွာသွားလာသောလှေကြီးလှေငယ်သင်္ဘောများ။"},{"SurahNumber":51,"VerseNumber":4,"Text":"၄။\tထို့အပြင်ငါ၏ အမိန့်တော်အရ ကောင်းကြီးမင်္ဂလာများကို ဝေချမ်းပေးသောကောင်းကင်တမန်များ၊ ဤအရာ အပေါင်းတို့ကို သုံးသပ်ဆင်ခြင်၍ ငါ၏ တန်ခိုးတော်ဂုဏ်တော်များကို တသအောက်မေ့ကြလော့။"},{"SurahNumber":51,"VerseNumber":5,"Text":"၅။\tမှတ်သားကြလော့၊ သင်တို့အား ခြိမ်းခြောက်ထားတော်မူသောအရာသည် မုချဧကန်မှန်ကန်၏။"},{"SurahNumber":51,"VerseNumber":6,"Text":"၆။\tစစ်ကြောစီရင်တော်မူခြင်းသည် မုချဧကန်ဖြစ်လိမ့်မည်။"},{"SurahNumber":51,"VerseNumber":7,"Text":"၇။\tသွားလာဖို့ရာ လမ်းအသွယ်သွယ်ရှိသောမိုးကောင်းကင်ကို ဆင်ခြင်၍ ငါ၏ တန်ခိုးတော်ဂုဏ်တော်တို့ကို အာရုံပြုကြလော့။"},{"SurahNumber":51,"VerseNumber":8,"Text":"၈။\tမှတ်သားကြလော့၊ သင်တို့သည် သမ္မာတရားတော်ကို အမျိုးမျိုးအဖုံဖုံဝိဝါဒများဖြစ်ကြ၏။"},{"SurahNumber":51,"VerseNumber":9,"Text":"၉။\tတရားတော်ကို မနှစ်သက်သူအား တရားတော်ကို ကျောပေးသွားစေတော်မူ၏။"},{"SurahNumber":51,"VerseNumber":10,"Text":"၁ဝ။\tတရားတော်နှင့်စပ်လျဉ်း၍ ထင်မိထင်ရာရမ်းဆပြောဆိုသူတို့သည် ပျက်စီးဆုံးရှုံးရမည်သာတည်း။"},{"SurahNumber":51,"VerseNumber":11,"Text":"၁၁။\t၎င်းတို့သည် အမှောင်အမိုက်တွင် မိုက်မဲတွေဝေသတိမေ့လျော့နေကြ၏။"},{"SurahNumber":51,"VerseNumber":12,"Text":"၁၂။\tထိုသူမိုက်တို့က တရားစီရင်တော်မူသောနေ့တော်ကြီးသည် အဘယ်အခါကျရောက်လိမ့်မည်နည်းဟု မေးကြ၏။"},{"SurahNumber":51,"VerseNumber":13,"Text":"၁၃။ ထိုနေ့တော်ကြီးကား ထိုသူယုတ်မာတို့အား ငရဲမီးဖြင့် ညှင်းဆဲမည့်နေ့ဖြစ်၏။"},{"SurahNumber":51,"VerseNumber":14,"Text":"၁၄။\tထိုသူမိုက်တို့အား သင်တို့သည် မိမိကိုယ်ကို မိမိနှိပ်စက်ညှင်းပန်းခြင်း၏ အရသာကို မြည်းကြလော့၊ ဤပြစ်ဒဏ် တော်သည် သင်တို့အလျင်စလိုတောင်းကြသောဒဏ်တော်ဖြစ်၏ဟု မိန့်တော်မူလတ့ံ။"},{"SurahNumber":51,"VerseNumber":15,"Text":"၁၅။\tသို့သော်ဒုစရိုက်မကောင်းမှုကို ရှောင်သူတို့မူကား ဥယျာဉ်တော်နှင့် စိမ့်စမ်းချောင်းမြောင်းအလယ်တွင် စံစား နေထိုင်ရကြလိမ့်မည်။"},{"SurahNumber":51,"VerseNumber":16,"Text":"၁၆။\tထိုနိဗ္ဗန်သားတို့သည် မိမိတို့၏ အသက်သခင်ကျေးဇူးရှင်ကြီးပေးသနားတော်မူသောအောင်ဆုမင်္ဂလာတော်ကို ခံယူနေကြရလိမ့်မည်၊ အကြောင်းမူကား သူတို့သည် အထက်ကျော်ကာလက ကောင်းမှုပြုသူများဖြစ်ကြ၏။"},{"SurahNumber":51,"VerseNumber":17,"Text":"၁၇။\tထိုသူတို့သည် ညဉ့်အချိန်၌ အနည်းငယ်သာအိပ်လေ့ရှိကြ၏။"},{"SurahNumber":51,"VerseNumber":18,"Text":"၁၈။\tထို့အပြင်နေ့တိုင်းအာရုံမတက်မီ အပြစ်လွှတ်တော်မူခြင်းကို ရှာမှီးကြ၏။"},{"SurahNumber":51,"VerseNumber":19,"Text":"၁၉။\tထို့အပြင်သူတို့၏ စည်းစိမ်ဥစ္စာမှ သူတောင်းစား၊ ဆင်းရဲသားနှင့် အခြားအောက်ကျနောက်ကျသူဆင်းရဲတို့ အတွက် သူတို့ရအပ်သောဝေစုရှိ၏။"},{"SurahNumber":51,"VerseNumber":20,"Text":"၂ဝ။\tထို့အပြင်ဤကမ္ဘာမြေပေါ်တွင်ကား ယုံကြည်သူအစစ်အမှန်တို့အဖို့ သက်သေသာဓကတော်များရှိကြ၏။"},{"SurahNumber":51,"VerseNumber":21,"Text":"၂၁။\tထို့အပြင် သင်တို့၏ ကိုယ်တွင်း၌လည်း သာဓကတော်များရှိကြ၏၊ သို့ပါလျက် သင်တို့သည် မမြင်နိုင်ကြသလော။"},{"SurahNumber":51,"VerseNumber":22,"Text":"၂၂။\tထို့အပြင် အထက်ကောင်းကင်ဘုံတွင် သင်တို့အဖို့အရာ စားနပ်ရိက္ခာများရှိ၏၊ ထို့အပြင် သင်တို့အား ကတိထား တော်မူသောအရာများလည်းရှိ၏။"},{"SurahNumber":51,"VerseNumber":23,"Text":"၂၃။\tမိုးကောင်းကင်နှင့် ကမ္ဘာမြေကြီး၏ အရှင်သခင်၏တန်ခိုးတော်ကြောင့် အထက်အဆိုပါတရားစကားအရပ်ရပ်သည် သင်တို့စကားပြောဆိုသကဲ့သို့ မှန်ကန်ချေ၏၊ ယုံမှားသံသယလုံးဝမရှိနိုင်ချေ။"},{"SurahNumber":51,"VerseNumber":24,"Text":"၂၄။\tအို-တမန်တော်မိုဟမ္မဒ်၊ တမန်တော်အေဗရာဟမ်၏ မြင့်မြတ်သည့်ဧည့်သည်တော်အကြောင်းအရာများကို သင် ကြားနာရပြီမဟုတ်လား။"},{"SurahNumber":51,"VerseNumber":25,"Text":"၂၅။\tသူတို့သည် သူ့အပါးသို့ရောက်သောအခါ အေးချမ်းသာယာပါစေသော်ဝ်ဟု နှုတ်ဆက်မေတ္တာဆိုကြ၏၊ သူ ကလည်း အေးချမ်းသာယာပါစေသော်ဝ်ဟု ပြန်၍ မေတ္တာပို့ပြီးလျှင် ငါမသိသောသူစိမ်းများဖြစ်ကြ၏ဟု စိတ်တွင် တွေးမိ၏။"},{"SurahNumber":51,"VerseNumber":26,"Text":"၂၆။\tထို့နောက်သူသည် အိမ်သူအိမ်သားများထံ ထွက်သွား၍ အဆီတစ်ထပ်အသားတစ်ထပ်နူးနပ်မွှေးကြိုင်သော အမဲကင်များကို ယူဆောင်လာစေ၏။"},{"SurahNumber":51,"VerseNumber":27,"Text":"၂၇။\tထိုအမဲကင်ကို သူတို့ရှေ့တွင် ကောင်းမွန်စွာပြင်ဆင်၍ အဆွေတို့သုံးဆောင်တော်မူမည်မဟုတ်လောဟု ဆို၍ တည်ကျွေး၏။"},{"SurahNumber":51,"VerseNumber":28,"Text":"၂၈။\tထို့နောက်သူသည် သူတို့ကို ကြောက်လန့်လာ၏။ သူတို့ကလည်း မကြောက်လင့်ဟု ဆို၍ လိမ်မာရေးခြား ရှိသောသားကောင်းရတနာတစ်ယောက်ရမည့် သတင်းကောင်းကို ပေးလေ၏။"},{"SurahNumber":51,"VerseNumber":29,"Text":"၂၉။\tထိုအခါသူ၏ ကြင်ဘက်တော်ထွက်လာ၍ မိမိ၏ ပါးပြင်နှစ်ဘက်ကို လက်ဖြင့် သုံးသပ်၍ ကြီးသောအသံဖြင့် ငိုကြွေးပြောဆိုသည်မှာ ငါသည် သက်ရွယ်ကြီးသောအမြံုမဖြစ်၏။"},{"SurahNumber":51,"VerseNumber":30,"Text":"၃ဝ။\tသူတို့က ပြန်ပြောသည်မှာ အမြံုဖြစ်စေကာမူ ရှင်မ၏ အရှင်သခင်က ယင်းသို့ဗျာဒိတ်တော်ခတ်နှိပ်တော်မူ၏၊ မုချဧကန်အရှင်မြတ်သည် လိမ်မာတော်မူသောအရှင်၊ သိတော်မူသောအရှင် ဖြစ်တော်မူ၏။"},{"SurahNumber":51,"VerseNumber":31,"Text":"၃၁။\tထိုအခါတမန်တော်အေဗရာဟမ်က အို-အလ္လာဟ်အရှင်မြတ်၊ စေလွှတ်တော်မူသောတမန်တို့၊ ထို့နောက် သင် တို့မှာ မည်သည့်အမိန့်တော်ပါလာပါသနည်းဟု ဆို၏။"},{"SurahNumber":51,"VerseNumber":32,"Text":"၃၂။\tကောင်းကင်တမန်တို့က အကျွနု်ပ်တို့ကို အပြစ်ရှိသောသူတို့ထံ စေလွှတ်တော်မူ၏ဟု ပြန်ပြော၏။"},{"SurahNumber":51,"VerseNumber":33,"Text":"၃၃၊၃၄။\tသို့စေလွှတ်တော်မူခြင်းမှာ ၎င်းသူဆိုးသူညစ်တို့ကို ဖျက်ဆီးဖို့ရာ သင်၏ အသက်သခင်ကျေးဇူးရှင်ကြီး တံဆိပ် ခတ်နှိပ်ပြီးဖြစ်သောရွှံ့လုံးများကို သူတို့အပေါ်သို့ ပစ်ချဖို့အလို့ငှာဖြစ်၏ဟု ဆက်လက်၍ ပြော၏။"},{"SurahNumber":51,"VerseNumber":34,"Text":"၃၃၊၃၄။\tသို့စေလွှတ်တော်မူခြင်းမှာ ၎င်းသူဆိုးသူညစ်တို့ကို ဖျက်ဆီးဖို့ရာ သင်၏ အသက်သခင်ကျေးဇူးရှင်ကြီး တံဆိပ် ခတ်နှိပ်ပြီးဖြစ်သောရွှံ့လုံးများကို သူတို့အပေါ်သို့ ပစ်ချဖို့အလို့ငှာဖြစ်၏ဟု ဆက်လက်၍ ပြော၏။"},{"SurahNumber":51,"VerseNumber":35,"Text":"၃၅။\tထို့နောက် ငါသည် ထိုနေရာတွင်ရှိသောယုံကြည်သူ သူတော်ကောင်းတို့ကို အပြင်သို့ ထုတ်ဆောင်တော်မူ၏။"},{"SurahNumber":51,"VerseNumber":36,"Text":"၃၆။\tသို့သော် ထိုအရပ်တွင် ယုံကြည်ကျိုးနွံနာခံသူတို့၏ အိမ်တစ်ဆောင်သာ ငါတွေ့တော်မူ၏။"},{"SurahNumber":51,"VerseNumber":37,"Text":"၃၇။\tထိုအရပ်ဒေသတွင် အလွန်ပြင်းပြနာကျင်ဖွယ်သောအပြစ်ဒဏ်တော်ကို ကြောက်ရွံ့သောသူတို့အဖို့အရာ သင်ခန်းစာတော်တစ်ပါးကို ငါအထင်အရှားထားခဲ့တော်မူ၏။"},{"SurahNumber":51,"VerseNumber":38,"Text":"၃၈။\tထို့အပြင် ငါသည် ဖွာရောမင်းထံ ထင်ရှားသောအမိန့်တော်နှင့်တကွ စေလွှတ်တော်မူသည့်တမန်တော်မူစာ ၌လည်း သာဓကတော်တစ်ပါးပါရှိ၏။"},{"SurahNumber":51,"VerseNumber":39,"Text":"၃၉။\tသို့သော် ဖွာရောဘုရင်သည် မာန်စောင်ပလွှား မိမိစွမ်းအားကို ယုံကြည်ကိုးစား၍ တမန်တော်ကို ငြင်းဆန်ပြီးလျှင် ပယောဂဆရာ(သို့မဟုတ်) ရူးသွပ်သောသူဟု ပုတ်ခတ်စွပ်စွဲ၏။"},{"SurahNumber":51,"VerseNumber":40,"Text":"၄ဝ။\tထို့ကြောင့် ငါသည် ထိုမင်းနှင့်တကွ ၎င်း၏ စစ်သည်ဗိုလ်ခြေတို့ကို ဖမ်းဆီးပြီးလျှင် ပင်လယ်ထဲသို့ ပစ်ချ တော်မူလိုက်၏၊ အကြောင်းမူကား သူသည် အပြစ်သင့်သူဖြစ်၏။"},{"SurahNumber":51,"VerseNumber":41,"Text":"၄၁။\tထို့အပြင်အားဒ်လူမျိုးထံသို့ သေကြေပျက်စီးသောလေဆိုးကို ငါစေလွှတ်တော်မူသောအခါ ထိုလူမျိုး၌ သက်သေ သာဓကတော်တစ်ပါးရှိ၏။"},{"SurahNumber":51,"VerseNumber":42,"Text":"၄၂။\tထိုလေပြင်းမုန်တိုင်းသည် မိမိလမ်းတွင် ရှိသမျှအရာဝထ္ထုတို့ကို ချမ်းသာမပေး၊ အားလုံးကို မြေမှုန့်အတိဖြစ်စေ၏။"},{"SurahNumber":51,"VerseNumber":43,"Text":"၄၃။\tထို့အပြင် စမူးဒ်လူမျိုးအား သင်တို့သည် ရှေ့ကို အနည်းငယ်မျှသာလောကီစည်းစိမ်ကို ခံစားလော့ဟု မိန့် တော်မူသောအခါ၌လည်း ထိုလူမျိုးတို့၌ သက်သေသာဓကတော်တစ်ပါးရှိ၏။"},{"SurahNumber":51,"VerseNumber":44,"Text":"၄၄။\tသို့သော် ထိုသူတို့သည် မိမိတို့၏အသက်သခင် ကျေးဇူးရှင်ကြီး၏ ပညတ်တော်ကို တော်လှန်ကြသောကြောင့် သူတို့ငေးကြည့်နေစဉ်ပင် သူတို့ကို မိုးကြိုးပစ်၏။"},{"SurahNumber":51,"VerseNumber":45,"Text":"၄၅။\tထိုအခါ သူတို့သည် ထိုင်ရာမှမထနိုင်ချေ၊ မိမိကိုယ်ကို မကူညီမစောင့်ရှောက်နိုင်ချေ။"},{"SurahNumber":51,"VerseNumber":46,"Text":"၄၆။\tထို့အပြင်အထက်ကျော်ကာလက တမန်တော်နူဟို၏ လူတို့ရှိကြ၏၊ မှတ်သားကြလော့၊ သူတို့သည် တရား လက်လွှတ်ဆိုးသွမ်းသောသူတို့ဖြစ်ကြ၏။"},{"SurahNumber":51,"VerseNumber":47,"Text":"၄၇။\tငါသည် တန်ခိုးတော်အနန္တအားဖြင့် မိုးကောင်းကင်ကို ဖန်ဆင်းတော်မူ၏၊ ငါပင်လျှင် ထိုကောင်းကင်ကို အလွန်ကျယ်ပြန့်စေတော်မူ၏။"},{"SurahNumber":51,"VerseNumber":48,"Text":"၄၈။\tထို့အပြင် ငါသည် မဟာပထဝီမြေကြီးကို ကျယ်ဝန်းပြန့်ပြူးစွာခင်းကျင်းထားတော်မူ၏၊ ဤသို့ခင်းကျင်းတော်မူ ထသောအရှင်သည် မဟာကရုဏာတော်သခင်ဖြစ်တော်မူ၏။"},{"SurahNumber":51,"VerseNumber":49,"Text":"၄၉။\tငါသည် ခပ်သိမ်းသောဝထ္ထုများကို အစုံလိုက်၊ အစုံလိုက်ဖန်ဆင်းတော်မူ၏၊ သို့ဖန်ဆင်းတော်မူခြင်းကား သင်တို့သုံးသပ်ဆင်ခြင်ကောင်း ဆင်ခြင်ဖို့ရာဖြစ်၏။"},{"SurahNumber":51,"VerseNumber":50,"Text":"၅ဝ။\tထို့ကြောင့် အရှင်မြတ်အထံတော်သို့ ပြေးကြလော့၊ ငါ့မှာမူကား သင်တို့အတွက် အရှင်မြတ်အထံတော်မှ သတိပေးသူရိုးရိုးသာဖြစ်၏။"},{"SurahNumber":51,"VerseNumber":51,"Text":"၅၁။\tထို့အပြင်အလ္လာဟ်အရှင်မြတ်နှင့် အခြားဘုရားကို တွဲ၍ မကိုးကွယ်ကြလင့်၊ ငါ့မှာမူကား အရှင်မြတ်အထံတော် မှ သင်တို့အတွက် သတိပေးသူရိုးရိုးသာဖြစ်၏။"},{"SurahNumber":51,"VerseNumber":52,"Text":"၅၂။\tဤလူများအလျင် လူဟောင်းများထံသို့ တမန်တော်များမလာလေမှ လာလေလျှင် သူတို့က တမန်တော်တို့ကို စုန်းမှော်ပယောဂဆရာ(သို့မဟုတ်) အရူးအပေါဟု ပုန်ခတ်စွပ်စွဲကြ၏။"},{"SurahNumber":51,"VerseNumber":53,"Text":"၅၃။\tယင်းကဲ့သို့ မိုက်ရိုင်းစော်ကားခြင်းကို တစ်ဦးမှ တစ်ဦးသို့ အမွေပေးခဲ့သလော၊ မဟုတ်ချေ၊ သူတို့သည် တရားတော်ကို ကျူးလွန်သူများဖြစ်ကြ၏။"},{"SurahNumber":51,"VerseNumber":54,"Text":"၅၄။\tထို့ကြောင့် သူတို့ထံမှ ထွက်ခွာသွားလော့၊ သတိပေးနှိုးဆော်ခြင်းသည် ယုံကြည်သူတို့ကို အကျိုးပေး၏။"},{"SurahNumber":51,"VerseNumber":55,"Text":"၅၅။\tအို-တမန်တော်၊ သတိပေးလော့၊ သတိပေးနှိုးဆော်ခြင်းသည် ယုံကြည်သူတို့ကို အကျိုးပေး၏။"},{"SurahNumber":51,"VerseNumber":56,"Text":"၅၆။\tငါသည် ဂျင်နတ်သားများနှင့် လူသားတို့ကို ငါ့အား ကိုးကွယ်ဝတ်ပြုဖို့အတွက်သာ ဖန်ဆင်းတော်မူ၏။"},{"SurahNumber":51,"VerseNumber":57,"Text":"၅၇။\tငါသည် သူတို့ထံမှ စားနပ်ရိက္ခာကို အလိုတော်ရှိတော်မူသည်မဟုတ်၊ သူတို့ကို ငါ့အား အစာအဟာရကျွေးမွေး ရန် ဗျာဒိတ်ပေးတော်မူသည်လည်းမဟုတ်။"},{"SurahNumber":51,"VerseNumber":58,"Text":"၅၈။\tမှတ်သားကြလော့၊ အလ္လာဟ်အရှင်မြတ်သည်၊ အရှင်မြတ်သည် စားနပ်ရိက္ခာပေးသနားတော်မူသောအရှင်၊ အနန္တတန်ခိုးတော်ရှင်ဖြစ်တော်မူ၏။"},{"SurahNumber":51,"VerseNumber":59,"Text":"၅၉။\tထို့အပြင်မှတ်သားကြလော့၊ ရှေးခေတ်မတရားကောင်တို့အတွက် ကြောက်မက်ဖွယ်သောနေ့ကျရောက်သကဲ့သို့ ယခုခေတ်ဒုစရိုက်ကောင်တို့အဖို့လည်း ကြောက်မက်ဖွယ်သောနေ့တော်အသင့်ရှိ၏၊ ထို့ကြောင့်သူတို့သည် ထိုနေ့တော်ကြီးကို အလျင်စလိုတောင်းဆိုခြင်းကို အလျင်းမပြုသင့်ချေ။"},{"SurahNumber":51,"VerseNumber":60,"Text":"၆ဝ။\tသို့ဖြစ်၍ မိစ္ဆာဒိဋ္ဌိတို့သည် မိမိတို့ထံ ဆိုက်ရောက်လာစေတော်မူမည်ဟု ကတိထားတော်မူသောနေ့တော်ကြီး ကြောင့် ပျက်စီးရတော့မည်သာတည်း။"}]}