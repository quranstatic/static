{"Id":456,"LanguageCodes":["ur","urd"],"Name":"urd-muhammadjunagar-la","Author":"Muhammad Junagarhi","Language":"Urdu","Description":"Urdu - Transliteration","Direction":"ltr","Source":"http://www.quranraj.com","Translations":[{"SurahNumber":15,"VerseNumber":1,"Text":"Alif â€“laam-raa yeh kitab-e-elahi ki aayaten hain aur khullay aur roshan quran ki"},{"SurahNumber":15,"VerseNumber":2,"Text":"Woh bhi waqt hoga kay kafir apney musalman honey ki aarzoo keren gay"},{"SurahNumber":15,"VerseNumber":3,"Text":"Aap unhen khata nafa uthata aur (jhooti) umeedon mein masghool hota chor dijiye yeh khud abhi jaan len gay"},{"SurahNumber":15,"VerseNumber":4,"Text":"Kissi basti ko hum ney halak nahi kiya magar yeh kay uss kay liye muqarrar navishta tha"},{"SurahNumber":15,"VerseNumber":5,"Text":"Koi giroh apni maut say na aagay barhta hai na peechay rehta hai"},{"SurahNumber":15,"VerseNumber":6,"Text":"Enhon ney kaha aey woh shaks jiss per quran utara gaya hai yaqeenan tu to koi deewana hai"},{"SurahNumber":15,"VerseNumber":7,"Text":"Agar tu sacha hi hai to humaray pass farishton ko kiyon nahi laata"},{"SurahNumber":15,"VerseNumber":8,"Text":"Hum farishton ko haq kay sath hi utartay hain aur uss waqt woh mohlat diye gaye nahi hotay"},{"SurahNumber":15,"VerseNumber":9,"Text":"Hum ney iss quran ko nazil farmaya hai aur hum hi uss kay mohafiz hain"},{"SurahNumber":15,"VerseNumber":10,"Text":"Hum ney aap say pehlay agli ummaton mein bhi apney rasool (barabar) bhejay"},{"SurahNumber":15,"VerseNumber":11,"Text":"Aur (lekin) jo bhi rasool aata woh uss ka mazaq uratay"},{"SurahNumber":15,"VerseNumber":12,"Text":"Gunehgaron kay dilon mein hum issi tarah yehi racha diya kertay hain"},{"SurahNumber":15,"VerseNumber":13,"Text":"Woh iss per eman nahi latay aur yaqeenan aglon ka tareeqa guzra hua hai"},{"SurahNumber":15,"VerseNumber":14,"Text":"Aur agar hum inn per aasman ka darwaza khol bhi den aur yeh wahan charhney bhi lag jayen"},{"SurahNumber":15,"VerseNumber":15,"Text":"Tab bhi yehi kahen gay humari nazar bandi ker di gaee hai bulkay hum logon per jadoo ker diya gaya hai"},{"SurahNumber":15,"VerseNumber":16,"Text":"Yaqeenan hum ney aasman mein burj banaye hain aur dekhney walon kay liye ussay saja diya gaya hai"},{"SurahNumber":15,"VerseNumber":17,"Text":"Aur issay her mardood shetan say mehfooz rakha hai"},{"SurahNumber":15,"VerseNumber":18,"Text":"Haan magar jo chori chuppay sunnay ki kosish keray uss kay peechay dehakta hua (khulla shola) lagta hai"},{"SurahNumber":15,"VerseNumber":19,"Text":"Aur zamin ko hum ney phela diya hai aur iss per (atal) pahar bana diye hain aur iss mein hum ney her cheez aik moyyan miqdar say uga di hai"},{"SurahNumber":15,"VerseNumber":20,"Text":"Aur issi mein hum ney tumhari roziyan bana di hain aur jinhen tum rozi denay walay nahi ho"},{"SurahNumber":15,"VerseNumber":21,"Text":"Aur jitni bhi cheezen hain unn sab kay khazaney humaray pass hain aur hum her cheez ko uss kay muqarrar andaz say utartay hain"},{"SurahNumber":15,"VerseNumber":22,"Text":"Aur hum bhejtay hain bojhal hawayen phir aasman say pani barsa ker woh tumhen pilatay hain aur tum iss ka zakheera kerney walay nahi ho"},{"SurahNumber":15,"VerseNumber":23,"Text":"Hum hi jilatay aur maartay hain aur hum hi (bil-aakhir) waris hain"},{"SurahNumber":15,"VerseNumber":24,"Text":"Aur tum mein say aagay barhney walay aur peechay hatney walay bhi humaray ilm mein hain"},{"SurahNumber":15,"VerseNumber":25,"Text":"Aap ka rab sab logon ko jama keray ga yaqeenan woh bari hikmaton wala baray ilm wala hai"},{"SurahNumber":15,"VerseNumber":26,"Text":"Yaqeenan hum ney insan ko kali aur sarhi hui khankhanati mitti say peda farmaya hai"},{"SurahNumber":15,"VerseNumber":27,"Text":"Aur iss say pehlay jinnat ko hum ney low wali aag say peda kiya"},{"SurahNumber":15,"VerseNumber":28,"Text":"Aur jab teray perwerdigar ney farishton say farmaya kay mein aik insan ko kali aur sarhi hui khankhanati mitti say peda kerney wala hun"},{"SurahNumber":15,"VerseNumber":29,"Text":"To jab mein ussay poora bana chukon aur iss mein apni rooh phoonk doon to tum sab iss kay liye sajday mein girr parna"},{"SurahNumber":15,"VerseNumber":30,"Text":"Chunacha tamamam farishton ney sab kay sab ney sajda ker liya"},{"SurahNumber":15,"VerseNumber":31,"Text":"Magar iblees kay. Kay uss ney sajda kerney walon mein shamooliyat kerney say (saaf) inkar kerdiya"},{"SurahNumber":15,"VerseNumber":32,"Text":"(Allah Taalaa ) ney farmaya aey iblees tujhay kiya hua kay tu sajda kerney walon mein shamil na hua"},{"SurahNumber":15,"VerseNumber":33,"Text":"Woh bola kay mein aisa nahi kay iss insan ko sajda keroon jissay tu ney kali aur sarhi hui khankhanati mitti say peda kiya hai"},{"SurahNumber":15,"VerseNumber":34,"Text":"Farmaya abb tu bahisht say bikal jaa kiyon kay tu raand-e-dargah hai"},{"SurahNumber":15,"VerseNumber":35,"Text":"Aur tujh per meri phitkaar hai qayamat kay din tak"},{"SurahNumber":15,"VerseNumber":36,"Text":"Kehney laga aey meray rab! Mujhay uss din tak dheel dey kay log doobara utha kharay kiye jayen"},{"SurahNumber":15,"VerseNumber":37,"Text":"Farmaya acha tu unn mein say hai jinhen mohlat milli hai"},{"SurahNumber":15,"VerseNumber":38,"Text":"Roz-e-muqarrara kay waqt tak ki"},{"SurahNumber":15,"VerseNumber":39,"Text":"(shetan ney) kaha aey meray rab! Chun kay tu ney mujhay gumraah kiya hai mujhay bhi qasam hai kay mein bhi zamin mein inn kay liye maâ€™asi ko muzayyan keroon ga aur inn sab ko behkaon ga"},{"SurahNumber":15,"VerseNumber":40,"Text":"Siwaye teray unn bandon kay jo muntakhib ker liye gaye hain"},{"SurahNumber":15,"VerseNumber":41,"Text":"Irshad hua kay haan yehi mujh tak phonchney ki seedhi raah hai"},{"SurahNumber":15,"VerseNumber":42,"Text":"Meray bandon per tujhay koi ghalba nahi lekin haan jo gumrah log teri pairwi keren"},{"SurahNumber":15,"VerseNumber":43,"Text":"Yaqeenan inn sab kay waday ki jagah jahannum hai"},{"SurahNumber":15,"VerseNumber":44,"Text":"Jiss kay saat darwazay hain, her darwazay kay liye inn ka bara hissa bata hua hai"},{"SurahNumber":15,"VerseNumber":45,"Text":"Perhezgaar jannati log baghon aur chashmon mein hongay"},{"SurahNumber":15,"VerseNumber":46,"Text":"(unn say kaha jayega) salamti aur aman kay sath iss mein dakhil hojao"},{"SurahNumber":15,"VerseNumber":47,"Text":"Unn kay dilon mein jo kuch ranjish-o-keena tha hum sab kuch nikal den gay woh bhai bhai banay huye aik doosray kay aamney samney takhton per behtay hongay"},{"SurahNumber":15,"VerseNumber":48,"Text":"Na to unhen wahan koi rakleef chu sakti hai aur na wahan say kabhi nikalen jayegay"},{"SurahNumber":15,"VerseNumber":49,"Text":"Meray bandon ko khabar dey do kay mein boht hi bakhshney wala aur bara hi meharban hun"},{"SurahNumber":15,"VerseNumber":50,"Text":"Aur sath hi meray azab bhi nihayat dard naak hain"},{"SurahNumber":15,"VerseNumber":51,"Text":"Enhen ibrahim kay mehmanon ka (bhi) haal suna do"},{"SurahNumber":15,"VerseNumber":52,"Text":"Kay jab unhon ney unn kay pass aaker salam kiya to unhon ney kaha kay hum ko tum say darr lagta hai"},{"SurahNumber":15,"VerseNumber":53,"Text":"Unhon ney kaha daro nahi hum tujhay aik saahib-e-ilm farzand ki bisharat detay hain"},{"SurahNumber":15,"VerseNumber":54,"Text":"Kaha kiya iss burhapay kay aajaney kay baad tum mujhay khushkhabri detay ho! Yeh khushkhabri tum kaisay dey rahey ho"},{"SurahNumber":15,"VerseNumber":55,"Text":"Unhon ney kaha hum aap ko bilkul sachi khushkhabri sunatay hain aap mayus logon mein shamil na hon"},{"SurahNumber":15,"VerseNumber":56,"Text":"Kiya apney rab taalaa ki rehmat say na umeed to sirf gumrah aur behkay huye log hi hotay hain"},{"SurahNumber":15,"VerseNumber":57,"Text":"Poocha kay Allah kay bhejay huye (farishto!) tumhara aisa kiya eham kaam hai"},{"SurahNumber":15,"VerseNumber":58,"Text":"Unhon ney jawab diya kay hum mujrim qom ki taraf bhejay gaye hain"},{"SurahNumber":15,"VerseNumber":59,"Text":"Magar khaandan-e-loot kay hum unn sab ko to zaroor bacha len gay"},{"SurahNumber":15,"VerseNumber":60,"Text":"Siwaye uss (loot) ki biwi kay kay hum ney ussay rukney aur baqi reh janey walon mein muqarrar ker diya hai"},{"SurahNumber":15,"VerseNumber":61,"Text":"Jab bhejay huye farishtay aal-e-loot kay pass phonchay"},{"SurahNumber":15,"VerseNumber":62,"Text":"To unhon (loot alh-e-salam) ney kaha tum log to kuch anjan say maloon horahey ho"},{"SurahNumber":15,"VerseNumber":63,"Text":"Unhon ney kaha nahi bulkay hum teray pass woh cheez laye hain jiss mein yeh log shak-o-shuba ker rahey thay"},{"SurahNumber":15,"VerseNumber":64,"Text":"Hum to teray pass (sareeh) haq laye hain aur hain bhi bilkul sachay"},{"SurahNumber":15,"VerseNumber":65,"Text":"Abb tu apney khaandan samet iss raat kay kissi hissay mein chal dey aur aap inn kay peechay rehna aur (khabardaar) tum mein say koi (peechay) murr ker bhi na dekhay aur jahan ka tumhen hukum kiya jaraha hai wahan chalay jana"},{"SurahNumber":15,"VerseNumber":66,"Text":"Aur hum ney uss ki taraf iss baat ka faisla ker diya kay subha hotay hotay inn logon ki jaren kaat di jayen gi"},{"SurahNumber":15,"VerseNumber":67,"Text":"Aur shehar walay khushiyan manatay huye aaye"},{"SurahNumber":15,"VerseNumber":68,"Text":"(loot alh-e-salam ney) kaha yeh log meray mehaman hain tum mujhay ruswa na kerna"},{"SurahNumber":15,"VerseNumber":69,"Text":"Allah Taalaa say daro aur mujhay ruswa na kero"},{"SurahNumber":15,"VerseNumber":70,"Text":"Woh bolay kiya hum ney tujhay duniya bhar (ki thekaydaari) say mana nahi ker rakha"},{"SurahNumber":15,"VerseNumber":71,"Text":"(loot alh-e-salam ney) kaha agar tumhen kerne hi hai to yeh meri bachiyan mojood hain"},{"SurahNumber":15,"VerseNumber":72,"Text":"Teri umar ki qasam ! woh to apni bad-masti mein sir gardan thay"},{"SurahNumber":15,"VerseNumber":73,"Text":"Pus sooraj nikaltay nikaltay unhen aik baray zor ki aawaz ney pakar liya"},{"SurahNumber":15,"VerseNumber":74,"Text":"Bil aakhir hum ney iss shehar ko upper talay kerdiya aur inn logon per kankar walay pathar barsaye"},{"SurahNumber":15,"VerseNumber":75,"Text":"Bila shuba basirat walon kay liye iss mein boht si nishaniyan hain"},{"SurahNumber":15,"VerseNumber":76,"Text":"Yeh basti aisi raah per hai jo barabar chalti rehti (aam guzargaah) hai"},{"SurahNumber":15,"VerseNumber":77,"Text":"Aur iss mein eman walon kay liye bari nishani hai"},{"SurahNumber":15,"VerseNumber":78,"Text":"Aeeka basti key rehney walay bhi baray zalim thay"},{"SurahNumber":15,"VerseNumber":79,"Text":"Jin say (aakhir) hum ney intiqam ley hi liya. Yeh dono shehar khullay (aam) raastay per hain"},{"SurahNumber":15,"VerseNumber":80,"Text":"Aur hijr walon ney bhi rasoolon ko jhutalaya"},{"SurahNumber":15,"VerseNumber":81,"Text":"Aur hum ney unn ko apni nishaniyan bhi ata farmaeen (lekin) tahum woh inn say roo gardani hi kertay rahey"},{"SurahNumber":15,"VerseNumber":82,"Text":"Yeh log paharon ko tarash tarash ker ghar banatay thay bey khof hoker"},{"SurahNumber":15,"VerseNumber":83,"Text":"Aakhir enhen bhi subha hotay hotay chinghaar ney aa dabocha"},{"SurahNumber":15,"VerseNumber":84,"Text":"Pus inn ki kissi tadbeer-o-amal ney unhen koi faeeda na diya"},{"SurahNumber":15,"VerseNumber":85,"Text":"Hum ney aasmanon aur zamin ko aur inn kay darmiyan ki sabb cheezon ko haq kay sath peda farmaya hai aur qayamat zaroor zaroor aaney wali hai. Pus tu husn-o-khoobi (aur achai) say dar guzar kerley"},{"SurahNumber":15,"VerseNumber":86,"Text":"Yaqeenan tera perwerdigar hi peda kerney wala aur jannay wala hai"},{"SurahNumber":15,"VerseNumber":87,"Text":"Yaqeenan hum ney aap ko saat aayaten dey rakhi hain kay dohraee jati hain aur azeem quran bhi dey rakha hai"},{"SurahNumber":15,"VerseNumber":88,"Text":"Aap hergiz apni nazren uss cheez ki taraf na dorayen jiss say hum ney inn mein say kaee qisam kay logon ko behra mand ker rakha hai na inn per aap afsos keren aur momino kay liye apney bazoo jhukaye rahen"},{"SurahNumber":15,"VerseNumber":89,"Text":"Aur keh dijiye kay mein to khullam khulla daraney wala hun"},{"SurahNumber":15,"VerseNumber":90,"Text":"Jaisay kay hum ney unn taqseem kerney walon per utara"},{"SurahNumber":15,"VerseNumber":91,"Text":"Jinhon ney iss kitab-e-elahi kay tukray tukray ker diye"},{"SurahNumber":15,"VerseNumber":92,"Text":"Qasam hai teray paalney walay ki! Hum unn sab say zaroor baaz purs keren gay"},{"SurahNumber":15,"VerseNumber":93,"Text":"Her uss cheez ki jo woh kertay thay"},{"SurahNumber":15,"VerseNumber":94,"Text":"Pus aap iss hukum ko jo aap ko kiya jaa raha hai khol ker suna dijiye! Aur mushrikon say mun pher lijiye"},{"SurahNumber":15,"VerseNumber":95,"Text":"Aap say jo log maskhra pann kertay hain unn ki saza kay liye hum kafi hain"},{"SurahNumber":15,"VerseNumber":96,"Text":"Jo Allah kay sath doosray mabood muqarrar kertay hain unhen un-qarib maloom hojayega"},{"SurahNumber":15,"VerseNumber":97,"Text":"Humen khoob ilm hai inn baaton say aap ka dil tang hota hai"},{"SurahNumber":15,"VerseNumber":98,"Text":"Aap apney perwerdigar ki tasbeeh aur hamd biyan kertay rahen aur sajda kerney walon mein shamil hojayen"},{"SurahNumber":15,"VerseNumber":99,"Text":"Aur apney rab ki ibadat kertay rahen yahan tak kay aap ko maut aajaye"}]}