{"Id":464,"LanguageCodes":["uz","uzb"],"Name":"uzb-alauddinmansour","Author":"Alauddin Mansour","Language":"Uzbek","Description":"Uzbek","Direction":"ltr","Source":"https://quranenc.com/check/uzbek_mansour/v1.0.0-csv.1 , https://quranenc.com/en/browse/uzbek_mansour , https://quranenc.com ,","Translations":[{"SurahNumber":37,"VerseNumber":1,"Text":"(Аллоҳ йўлида) саф тортиб турадиган"},{"SurahNumber":37,"VerseNumber":2,"Text":"(Аллоҳнинг бандаларини гуноҳ йўлларидан) мудом тўсадиган"},{"SurahNumber":37,"VerseNumber":3,"Text":"(Аллоҳнинг каломини) доимо тиловат қиладиган (инсонлар ва фаришталардан иборат барча) зотларга қасамки"},{"SurahNumber":37,"VerseNumber":4,"Text":"Шак-шубҳасиз, сизларнинг илоҳингиз ягонадир"},{"SurahNumber":37,"VerseNumber":5,"Text":"(У зот) осмонлар, Ер ва уларнинг ўртасидаги бор нарсаларнинг Парвардигоридир. (У зот) бор кунчиқар жойларнинг (ва бор кунботар жойларнинг) Парвардигоридир"},{"SurahNumber":37,"VerseNumber":6,"Text":"Дарҳақиқат, Биз энг яқин осмонни юлдузлар билан зийнатладик"},{"SurahNumber":37,"VerseNumber":7,"Text":"Ва (уни) ҳар бир итоатсиз шайтондан — жиндан сақладик"},{"SurahNumber":37,"VerseNumber":8,"Text":"У (жин)лар энг юксак мавжудотларни (яъни, фаришталарнинг сўзларини) ҳаргиз эшита олмаслар ва уларга ҳар томондан (юлдузлар) отилур"},{"SurahNumber":37,"VerseNumber":9,"Text":"(Уларни) ҳайдаш учун. Улар учун (Охиратда) доимий азоб бордир"},{"SurahNumber":37,"VerseNumber":10,"Text":"Магар бирон марта (бирон сўзни) илиб олган кимса (яъни, жин) бўлса, уни ҳам учар юлдуз қувиб етар (ва ҳалок этар)"},{"SurahNumber":37,"VerseNumber":11,"Text":"Бас, (эй Муҳаммад алайҳис-салоту вас-салом, Макка кофирларидан) сўранг-чи, улар(ни) яратиш қийинроқмикан ёки Биз яратган зотларними?! (Яъни, фаришталар ва Еру осмондаги барча мавжудотни яратиш одамзотни яратишдан оғирроқ эмасми?!) Зотан, Биз (инсонларнинг асли-аввали бўлмиш Одам алайҳиссаломни) ёпишқоқ бир лойдан яратгандирмиз"},{"SurahNumber":37,"VerseNumber":12,"Text":"Балки сиз (уларнинг қайта тирилишини инкор қилаётганларидан) таажжубдадирсиз, (аммо) улар (сизнинг Охират ҳаёти ҳақидаги сўзларингизни) масхара қилурлар"},{"SurahNumber":37,"VerseNumber":13,"Text":"Уларга (Қуръон билан) панд-насиҳат қилинса, панд-насиҳатни олмаслар"},{"SurahNumber":37,"VerseNumber":14,"Text":"(Сизнинг ҳақ пайғамбар эканлигингизга далолат қиладиган) бирон оят-мўъжизани кўрсалар, (дарҳол иймон келтириш ўрнига) янада зиёдароқ масхара қилурлар"},{"SurahNumber":37,"VerseNumber":15,"Text":"Ва дерлар: «Бу фақат очиқ-равшан сеҳрдир"},{"SurahNumber":37,"VerseNumber":16,"Text":"Бизлар ўлиб тупроқ ва суякларга айланиб кетган чоғимизда ростдан ҳам яна қайта тирилгувчи эканмизми"},{"SurahNumber":37,"VerseNumber":17,"Text":"Аввал ўтиб кетган ота-боболаримиз ҳам-а?! »"},{"SurahNumber":37,"VerseNumber":18,"Text":"(Эй Муҳаммад алайҳис-салоту вас-салом, сиз уларга) айтинг: «Ҳа! Сизлар хор-зор бўлган ҳолингизда (албатта қайта тирилурсизлар)»"},{"SurahNumber":37,"VerseNumber":19,"Text":"У (яъни, қайта тирилиш) фақатгина фаришта Исрофилнинг сури билан чалинган бир қичқириқдир, холос, бас, баногоҳ улар (қайта тирилиб, «кунларини») кўрурлар"},{"SurahNumber":37,"VerseNumber":20,"Text":"Ва «Эй, ўлим бўлсин бизларга! Бу жазо-Қиёмат Куни-ку!», деб қолурлар"},{"SurahNumber":37,"VerseNumber":21,"Text":"Мана шу сизлар ёлғон деб ўтган (ҳақ билан ботил) ажратиладиган Кундир"},{"SurahNumber":37,"VerseNumber":22,"Text":"(Эй фаришталар, сизлар) золим-кофир бўлган кимсалар ва уларнинг ҳамтовоқларини ҳамда улар ибодат қилиб ўтган нарсаларини тўпланглар"},{"SurahNumber":37,"VerseNumber":23,"Text":"Аллоҳни қўйиб (ибодат қилиб ўтган нарсаларини тўпланглар) ва дўзах йўлига бошланглар"},{"SurahNumber":37,"VerseNumber":24,"Text":"(Аммо то Менинг фармоним бўлмагунча) уларни тўхтатиб (дўзахга ташламай) туринглар! Чунки улар (аввал ҳаёти дунёда қилиб ўтган куфру исёнлари тўғрисида) сўралгувчидирлар"},{"SurahNumber":37,"VerseNumber":25,"Text":"(У Кунда кофирларга дейилар): «Нега бир-бирларингизга ёрдам бермаяпсизлар?!»"},{"SurahNumber":37,"VerseNumber":26,"Text":"Йўқ, улар бу Кунда (ҳеч нарса қила олмаслар, (балки фақат Бизнинг ҳукмимизга) бўйинсунгувчидирлар"},{"SurahNumber":37,"VerseNumber":27,"Text":"Уларнинг бировлари бировларига қараб савол-жавоб қилурлар"},{"SurahNumber":37,"VerseNumber":28,"Text":"(Эргашувчилар ўзларини йўлдан урган пешволарига): «Ҳақиқатан, сизлар бизларга ўнг томондан (яъни, бизлар ишониб яхшилик кутадиган томондан) келар эдинглар», деганларида"},{"SurahNumber":37,"VerseNumber":29,"Text":"(Пешволар) айтурлар: «Йўқ, сизлар ўзларингиз мўмин бўлмаган эдинглар"},{"SurahNumber":37,"VerseNumber":30,"Text":"Ахир бизлар учун сизларнинг устингизда бирон салтанат — ҳукмронлик йўқ эди-ку! Йўқ, сизлар ўзларингиз ҳаддан ошгувчи қавм эдинглар"},{"SurahNumber":37,"VerseNumber":31,"Text":"Бас, энди (бизларга ҳам, сизларга ҳам) Парвардигоримизнинг Сўзи — азоби ҳақ бўлди. Шак-шубҳасиз, бизлар (уни) тотгувчидирмиз"},{"SurahNumber":37,"VerseNumber":32,"Text":"Чунки бизлар йўлдан озгувчи бўлганимиз сабабли сизларни ҳам йўлдан урдик»"},{"SurahNumber":37,"VerseNumber":33,"Text":"Бас, албатта улар (яъни, Аллоҳ йўлидан озган кимсалар ва уларни йўлдан урган пешволари) ўша Кунда азобда шерик бўлгувчидирлар"},{"SurahNumber":37,"VerseNumber":34,"Text":"Дарҳақиқат, Биз жиноятчи кимсаларни (мана шундай) азобга дучор қилурмиз"},{"SurahNumber":37,"VerseNumber":35,"Text":"Чунки улар ўзларича: «Ҳеч қандай илоҳ йўқ, магар ёлғиз Аллоҳгина бордир», дейилган вақтда кибр-ҳаво қилган эдилар"},{"SurahNumber":37,"VerseNumber":36,"Text":"Ва улар «Ҳали бизлар бир мажнун шоирни деб худоларимизни тарк қилар эканмизми?», дер эдилар"},{"SurahNumber":37,"VerseNumber":37,"Text":"Йўқ, (Муҳаммад алайҳис-салоту вас-салом асло шоири мажнун эмасдир, балки) у Ҳақ (дин)ни олиб келди ва (ўзидан аввал ўтган) барча пайғамбарларни тасдиқ этди"},{"SurahNumber":37,"VerseNumber":38,"Text":"(Эй жиноятчи кимсалар), сизлар шак-шубҳасиз, аламли азобни тотгувчидирсизлар"},{"SurahNumber":37,"VerseNumber":39,"Text":"Сизлар фақат қилиб ўтган жиноятларингиз сабабли жазоланурсизлар"},{"SurahNumber":37,"VerseNumber":40,"Text":"Магар Аллоҳнинг покиза бандалари бордирки"},{"SurahNumber":37,"VerseNumber":41,"Text":"Ана ўшалар учун маълум ризқ (бўлур)"},{"SurahNumber":37,"VerseNumber":42,"Text":"(Ҳар турли) мевалар бўлур ва улар ҳурмат-иззат кўргувчидирлар"},{"SurahNumber":37,"VerseNumber":43,"Text":"Ва улар ноз-неъмат боғларида"},{"SurahNumber":37,"VerseNumber":44,"Text":"Сўрилар устида бир-бирларига рўбарў ўтирган ҳолларида (ҳурмат-иззат кўргувчидирлар)"},{"SurahNumber":37,"VerseNumber":45,"Text":"Уларга оқар чашмадан (шароб) косалари айлантириб турилур"},{"SurahNumber":37,"VerseNumber":46,"Text":"Ичгувчилар учун лаззат бўлган оппоқ (шароб косалари айлантириб турилурки)"},{"SurahNumber":37,"VerseNumber":47,"Text":"У (шароб)да маст қилгувчи — ақлдан оздиргувчи нарса бўлмас ва улар ундан маст бўлмаслар"},{"SurahNumber":37,"VerseNumber":48,"Text":"Яна уларнинг олдиларида кўзларини (бегоналарга қарашдан) тийгувчи"},{"SurahNumber":37,"VerseNumber":49,"Text":"Гўё яшириб қўйилган (оппоқ) тухумдек (заҳаланмаган) оҳу кўзлар бўлур"},{"SurahNumber":37,"VerseNumber":50,"Text":"Бас, улар (яъни, аҳли жаннат) бир-бирларига қараб савол-жавоб қилурлар"},{"SurahNumber":37,"VerseNumber":51,"Text":"(Шундай суҳбатларнинг бирида) улардан бири деди: «Менинг бир дўстим бор эди"},{"SurahNumber":37,"VerseNumber":52,"Text":"У (менга) «Ростдан ҳам сен (ўлганимиздан сўнг яна қайта тирилишимизни) тасдиқ этгувчиларданмисан"},{"SurahNumber":37,"VerseNumber":53,"Text":"Бизлар ўлиб, тупроқ ва суякларга айланиб кетган вақтимизда ҳақиқатан ҳам (қайта тирилтирилиб) жазолангучимизми?», дер эди"},{"SurahNumber":37,"VerseNumber":54,"Text":"(Сўзлагувчи ҳаёти дунёда Охиратни инкор қилган дўсти ҳақидаги ҳикояни тугатгач, жаннатдаги биродарларига): Сизлар (ҳам мен билан бирга ўша дўстимнинг дўзахдаги ҳоли нима бўлганига) қарагувчимисизлар?», деди"},{"SurahNumber":37,"VerseNumber":55,"Text":"Сўнг ўзи қараб уни дўзахнинг ўртасида кўргач"},{"SurahNumber":37,"VerseNumber":56,"Text":"Деди: «Аллоҳ номига қасамки, дарҳақиқат, сен мени ҳам ҳалок қилаёзган эдинг"},{"SurahNumber":37,"VerseNumber":57,"Text":"Агар Парвардигоримнинг неъмати (яъни, ҳидояти) бўлмаса эди, албатта мен (сен билан бирга дўзахга) ҳозир қилингувчилардан бўлур эдим"},{"SurahNumber":37,"VerseNumber":58,"Text":"(Қани сен менга айтгинчи), бизлар (яъни, жаннат аҳли худди ҳаёти дунёда бизга ваъда қилинганидек), ўлгувчи эмас эканмизми"},{"SurahNumber":37,"VerseNumber":59,"Text":"Фақат биринчи ўлимимиздан бошқа (ўлгувчи эмаслигимиз рост эканми?). Бизлар (ростдан ҳам) азоблангувчи эмас эканмизми"},{"SurahNumber":37,"VerseNumber":60,"Text":"Албатта мана шу (аҳли жаннат етадиган неъматлар) улуғ бахтнинг ўзидир"},{"SurahNumber":37,"VerseNumber":61,"Text":"Бас, амал қилгувчилар мана шундай (мангу бахт саодат) учун амал қилсинлар"},{"SurahNumber":37,"VerseNumber":62,"Text":"Мана шу яхшироқ зиёфатми ёки заққум дарахтими"},{"SurahNumber":37,"VerseNumber":63,"Text":"Ҳақиқатан, Биз уни (яъни, Заққум дарахтини) золим кимсалар учун фитна-алдов қилиб қўйдик"},{"SurahNumber":37,"VerseNumber":64,"Text":"Дарҳақиқат, у дўзах қаърида ўсадиган бир дарахтдир"},{"SurahNumber":37,"VerseNumber":65,"Text":"Унинг бутоқлари(даги мевалари хунукликда) худди шайтонларнинг бошларига ўхшар"},{"SurahNumber":37,"VerseNumber":66,"Text":"Бас, улар (яъни, дўзахилар) албатта ундан еб, қоринларини тўлдиргувчидирлар"},{"SurahNumber":37,"VerseNumber":67,"Text":"Сўнгра албатта улар учун унинг (Заққум меваларининг) устига қайноқ сувдан аралаштирилур (яъни, уларга мажбуран қайнаётган сув ичирилур)"},{"SurahNumber":37,"VerseNumber":68,"Text":"Сўнгра уларнинг қайтадиган жойлари яна албатта дўзахда бўлур (яъни, қайноқ сув уларнинг бутун ички аъзоларини куйдириб битганидан сўнг, энди дўзах ўти уларнинг баданларини куйдирур)"},{"SurahNumber":37,"VerseNumber":69,"Text":"Албатта улар (яъни, Макка мушриклари) ўзларининг ота-боболарини йўлдан озган ҳолда топдилар"},{"SurahNumber":37,"VerseNumber":70,"Text":"Энди ўзлари ҳам уларнинг изларидан чопмоқдалар"},{"SurahNumber":37,"VerseNumber":71,"Text":"Аниқки, улардан аввал ўтганларнинг кўплари ҳам йўлдан озган эдилар"},{"SurahNumber":37,"VerseNumber":72,"Text":"Ҳолбуки, Биз уларнинг (яъни, аввал ўтганларнинг) орасига огоҳлантиргувчи (пайғамбар)ларни юборган эдик"},{"SurahNumber":37,"VerseNumber":73,"Text":"Бас, (эй Муҳаммад алайҳис-салоту вас-салом), огоҳлантирилган кимсаларнинг оқибатлари қандай бўлганини кўринг"},{"SurahNumber":37,"VerseNumber":74,"Text":"Магар Аллоҳнинг покиза бандаларигина (ҳалокатга дучор бўлмадилар)"},{"SurahNumber":37,"VerseNumber":75,"Text":"Қасамки, Нуҳ (қавми уни ёлғончи қилган вақтда) Бизга илтижо қилди. Бас, (Биз) нақадар яхши ижобат қилгувчидирмиз"},{"SurahNumber":37,"VerseNumber":76,"Text":"Биз унга ва унинг аҳли-тобеъларига улуғ ғамдан (яъни, ғарқ бўлишдан) нажот бердик"},{"SurahNumber":37,"VerseNumber":77,"Text":"Ва унинг зурриётини (то Қиёмат) боқий қолгувчи кишилар қилиб қўйдик"},{"SurahNumber":37,"VerseNumber":78,"Text":"Ва кейинги (авлод)лар орасида (Нуҳ) ҳақида (гўзал мақтовлар-олқишлар) қолдирдик"},{"SurahNumber":37,"VerseNumber":79,"Text":"Барча оламларда Нуҳга салом бўлгай"},{"SurahNumber":37,"VerseNumber":80,"Text":"Албатта Биз чиройли амал қилгувчиларни мана шундай мукофотлармиз"},{"SurahNumber":37,"VerseNumber":81,"Text":"Дарҳақиқат, у Бизнинг мўмин бандаларимиздандир"},{"SurahNumber":37,"VerseNumber":82,"Text":"Сўнгра бошқаларни (яъни, Нуҳни ёлғончи қилган кимсаларни) ғарқ қилиб юбордик"},{"SurahNumber":37,"VerseNumber":83,"Text":"Шак-шубҳасиз, Иброҳим ҳам (Нуҳ)нинг гуруҳидандир"},{"SurahNumber":37,"VerseNumber":84,"Text":"Эсланг, у Парвардигорига тоза дил билан келди"},{"SurahNumber":37,"VerseNumber":85,"Text":"Ўшанда у отаси ва қавмига деган эди: «Нимага ибодат қилмоқдасизлар"},{"SurahNumber":37,"VerseNumber":86,"Text":"Аллоҳни қўйиб, сохта «худолар»га (сиғинишни) истайсизларми"},{"SurahNumber":37,"VerseNumber":87,"Text":"У ҳолда барча оламларнинг Парвардигори ҳақида (яъни, У зот сизларнинг мушриклигингиз учун берадиган жазоси ҳақида) не гумонингиз бор?!»"},{"SurahNumber":37,"VerseNumber":88,"Text":"Сўнг у юлдузларга тикилиб туриб"},{"SurahNumber":37,"VerseNumber":89,"Text":"«Аниқки, мен касалман», деди"},{"SurahNumber":37,"VerseNumber":90,"Text":"Дарҳол ундан юз ўгирган ҳолларида кетдилар"},{"SurahNumber":37,"VerseNumber":91,"Text":"Бас, (Иброҳим) аста уларнинг бутлари олдига келиб: «(Олдиларингиздаги) таомларни емайсизларми"},{"SurahNumber":37,"VerseNumber":92,"Text":"Нега сўзламаяпсизлар?!», деди"},{"SurahNumber":37,"VerseNumber":93,"Text":"Сўнг уларга яқин келиб, ўнг қўли(даги болта) билан урди"},{"SurahNumber":37,"VerseNumber":94,"Text":"Бас, (қавми) унинг олдига шоша-пиша келишгач"},{"SurahNumber":37,"VerseNumber":95,"Text":"У деди: «Ўзларингиз йўниб-ясаб олган нарсаларга ибодат қилурмисизлар"},{"SurahNumber":37,"VerseNumber":96,"Text":"Ҳолбуки, сизларни ҳам, қилиб олган бутларингизни ҳам Аллоҳ яратган-ку?!»"},{"SurahNumber":37,"VerseNumber":97,"Text":"Улар (бир-бирларига) дедилар: Иброҳим учун (олов ёқиладиган) бинолар қуриб уни ўша оловга ташланглар»"},{"SurahNumber":37,"VerseNumber":98,"Text":"Бас, улар (Иброҳимга) макр қилмоқчи бўлган эдилар. Биз уларни тубан-мағлуб қилдик"},{"SurahNumber":37,"VerseNumber":99,"Text":"(У ўт ичидан эсон-омон чиқди) ва деди: «Албатта мен Парвардигорим (буюрган тараф)га кетгувчидирман. Унинг Ўзи мени (Тўғри Йўлга) ҳидоят қилур"},{"SurahNumber":37,"VerseNumber":100,"Text":"(Парвардигорим,) Ўзинг менга солиҳ (фарзанд)лардан ҳадя этгин»"},{"SurahNumber":37,"VerseNumber":101,"Text":"Бас, Биз унга бир ҳалим ўғилнинг хушхабарини бердик"},{"SurahNumber":37,"VerseNumber":102,"Text":"Энди қачонки у (бола Иброҳим) билан бирга юрадиган бўлгач, (Иброҳим): «Эй ўғилчам, мен (ҳадеб) тушимда сени (қурбонлик учун) сўяётганимни кўрмоқдаман. Энди сен ўзинг нима раъй-фикр қилишингни бир ўйлаб кўргин», деган эди. У айтди: «Эй отажон, сенга (тушингда Парвардигор томонидан) буюрилган ишни қилгин. Иншоаллоҳ мени сабр қилгувчилардан топурсан»"},{"SurahNumber":37,"VerseNumber":103,"Text":"Бас, қачонки иккиси ҳам (Аллоҳнинг ваҳийсига) бўйинсуниб, (энди Иброҳим ўз ўғли Исмоилни қурбон қилиш учун) пешонаси билан (ерга) ётқизган эдики"},{"SurahNumber":37,"VerseNumber":104,"Text":"Биз унга нидо қилдик: «Эй Иброҳим"},{"SurahNumber":37,"VerseNumber":105,"Text":"Дарҳақиқат, сен (кўрган) тушингни рост-бажо қилдинг». Албатта Биз чиройли амал қилгувчиларни мана шундай мукофотлармиз"},{"SurahNumber":37,"VerseNumber":106,"Text":"Албатта бу (яъни, Иброҳимнинг ўз ўғлини қурбон қилишга буюрилиши) очиқ-равшан имтиҳондир, холос"},{"SurahNumber":37,"VerseNumber":107,"Text":"Биз (Исмоилнинг) ўрнига (Иброҳимга) катта бир (кўчқор) сўйишни — қурбонлиқни эваз қилиб бердик (яъни, катта бир қўчқорни жаннатдан туширдик)"},{"SurahNumber":37,"VerseNumber":108,"Text":"Ва кейинги (авлод)лар орасида (Иброҳим) ҳақида (гўзал мақтовлар-олқишлар) қолдирдик"},{"SurahNumber":37,"VerseNumber":109,"Text":"Иброҳимга салом бўлгай"},{"SurahNumber":37,"VerseNumber":110,"Text":"Биз чиройли амал қилгувчиларни мана шундай мукофотлармиз"},{"SurahNumber":37,"VerseNumber":111,"Text":"Дарҳақиқат, у Бизнинг мўмин бандаларимиздандир"},{"SurahNumber":37,"VerseNumber":112,"Text":"Яна Биз унга пайғамбар (ва) яхшилардан (бўлғуси) Исҳоқнинг хушхабарини бердик"},{"SurahNumber":37,"VerseNumber":113,"Text":"Ва (Иброҳимга) ҳам, Исҳоққа ҳам (дину дунёларида) баракот бердик. Уларнинг зурриётидан чиройли амал қилгувчи ҳам, ўз жонига очиқ жабр қилгувчи ҳам бўлур"},{"SurahNumber":37,"VerseNumber":114,"Text":"Дарҳақиқат, Биз Мусо ва Ҳорунга (пайғамбарлик) инъом қилдик"},{"SurahNumber":37,"VerseNumber":115,"Text":"Биз иккисига ва уларнинг қавмига улуғ ғамдан нажот бердик"},{"SurahNumber":37,"VerseNumber":116,"Text":"Ва уларни Ўзимиз қўлладик, бас, улар (Фиръавн ва унинг одамлари устидан) ғолиб бўлдилар"},{"SurahNumber":37,"VerseNumber":117,"Text":"Биз уларга равшан Китоб — Таврот ато этдик"},{"SurahNumber":37,"VerseNumber":118,"Text":"Ҳамда уларни Тўғри Йўлга ҳидоят қилдик"},{"SurahNumber":37,"VerseNumber":119,"Text":"Ва кейинги (авлод)лар орасида (Мусо ва Ҳорун) ҳақида (гўзал мақтовлар — олқишлар) қолдирдик"},{"SurahNumber":37,"VerseNumber":120,"Text":"Мусо ва Ҳорунга салом бўлгай"},{"SurahNumber":37,"VerseNumber":121,"Text":"Албатта Биз чиройли амал қилгувчиларни мана шундай мукофотлармиз"},{"SurahNumber":37,"VerseNumber":122,"Text":"Дарҳақиқат, иккиси ҳам Бизнинг мўмин бандаларимиздандир"},{"SurahNumber":37,"VerseNumber":123,"Text":"Илёс ҳам шак-шубҳасиз, пайғамбарлардандир"},{"SurahNumber":37,"VerseNumber":124,"Text":"Эсланг, у ўз қавмига деган эди: «(Аллоҳдан) қўрқмайсизларми?!»"},{"SurahNumber":37,"VerseNumber":125,"Text":"Сизлар Баъл (номли олтиндан ясалган бут)га сиғиниб, энг гўзал-афзал Яратгувчи Аллоҳни тарк қилурмисизлар"},{"SurahNumber":37,"VerseNumber":126,"Text":"Сизларнинг ҳам, аввалги ота-боболарингизнинг ҳам Парвардигорини (тарк қилурмисизлар?!)»"},{"SurahNumber":37,"VerseNumber":127,"Text":"Бас, (қавми Илёсни) ёлғончи қилдилар. Энди албатта улар (дўзах азобига) ҳозир қилингувчидирлар"},{"SurahNumber":37,"VerseNumber":128,"Text":"Магар Аллоҳнинг покиза бандаларигина (азобга дучор бўлмаслар)"},{"SurahNumber":37,"VerseNumber":129,"Text":"Биз кейинги (авлод)лар орасида (Илёс) ҳақида (гўзал мақтовлар-олқишлар) қолдирдик"},{"SurahNumber":37,"VerseNumber":130,"Text":"Илёсга салом бўлгай"},{"SurahNumber":37,"VerseNumber":131,"Text":"Албатта, чиройли амал қилгувчиларни мана шундай мукофотлармиз"},{"SurahNumber":37,"VerseNumber":132,"Text":"Албатта, у Бизнинг мўмин бандаларимиздандир"},{"SurahNumber":37,"VerseNumber":133,"Text":"Лут ҳам, шак-шубҳасиз, пайғамбарлардандир"},{"SurahNumber":37,"VerseNumber":134,"Text":"Эсланг, Биз унга в унинг барча аҳли-тобеъларига нажот берган эдик"},{"SurahNumber":37,"VerseNumber":135,"Text":"Фақат (азобда) қолгувчилардан бўлган бир кампирга (яъни, Лутнинг хотинига нажот бермадик)"},{"SurahNumber":37,"VerseNumber":136,"Text":"Сўнгра бошқаларни (яъни, Лутни ёлғончи қилганларни) ҳалок қилдик"},{"SurahNumber":37,"VerseNumber":137,"Text":"(Эй Макка аҳли,) аниқки, сизлар эрта-ю кеч уларнинг устидан ўтиб турурсизлар"},{"SurahNumber":37,"VerseNumber":138,"Text":"Ахир ақл юргизмайсизларми (яъни, Лутнинг қавми бошига тушган ҳалокат сизларнинг ҳам бошингизга тушиб қолишидан қўрқмайсизларми)"},{"SurahNumber":37,"VerseNumber":139,"Text":"Юнус ҳам, шак-шубҳасиз, пайғамбарлардандир"},{"SurahNumber":37,"VerseNumber":140,"Text":"Эсланг, у (ўз қавмидан ғазабланиб, Парвардигорининг изнисиз қишлоғидан чиқиб, (одамлар билан) тўла бўлган кемага қараб қочган эди"},{"SurahNumber":37,"VerseNumber":141,"Text":"Бас, (кемадагилар билан) қуръа ташлашиб мағлуб бўлгач, (уни денгизга улоқтирдилар)"},{"SurahNumber":37,"VerseNumber":142,"Text":"Бас, уни (Парвардигорининг изнисиз ўз қавмини ташлаб чиқиб кетгани сабабли) маломатга лойиқ бўлган ҳолида бир наҳанг балиқ ютиб юборди"},{"SurahNumber":37,"VerseNumber":143,"Text":"Энди агар у (Аллоҳга доимо) тасбеҳ айтгувчилардан бўлмаса эди"},{"SurahNumber":37,"VerseNumber":144,"Text":"Албатта у (балиқ) қорнида то қайта тириладиган кунларигача (яъни, Қиёматгача) қолиб кетган (яъни, ҳалок бўлган) бўлур эди"},{"SurahNumber":37,"VerseNumber":145,"Text":"Бас, Биз уни хаста ҳолида қуруқликка отдик"},{"SurahNumber":37,"VerseNumber":146,"Text":"Ва унинг устида (соя ташлаб туриши учун) қовоқ дарахтини ўстириб қўйдик"},{"SurahNumber":37,"VerseNumber":147,"Text":"Биз уни юз минг, балки ундан-да кўпроқ (одамга) пайғамбар қилдик"},{"SurahNumber":37,"VerseNumber":148,"Text":"Бас, улар (Юнусга) иймон келтирдилар. Сўнг Биз уларни (маълум) бир муддатгача (яъни, ажаллари битгунча ҳаёт неъматидан) баҳраманд этдик"},{"SurahNumber":37,"VerseNumber":149,"Text":"Энди (эй Муҳаммад алайҳис-салоту вас-салом, Макка кофирларидан) сўранг-чи, қизлар Парвардигорингизники-ю, ўғиллар уларникимикан. (Яъни, уларнинг гумонича, фаришталар Аллоҳнинг қизлари эмиш)"},{"SurahNumber":37,"VerseNumber":150,"Text":"Ёки Биз фаришталарни улар гувоҳ бўлган ҳолларида қиз қилиб яратдикмикан"},{"SurahNumber":37,"VerseNumber":151,"Text":"Огоҳ бўлингизким, улар ёлғончиликлари туфайли айтурларки"},{"SurahNumber":37,"VerseNumber":152,"Text":"«Аллоҳнинг боласи (яъни, қизлари) бор». Улар шак-шубҳасиз, ёлғончидирлар"},{"SurahNumber":37,"VerseNumber":153,"Text":"(Аллоҳ) ўғилларни қўйиб, қизларни танлаб олган эмишми"},{"SurahNumber":37,"VerseNumber":154,"Text":"(Эй Макка аҳли), сизларга нима бўлди?! Қандай (ноҳақ-нораво) ҳукм чиқармоқдасизлар-а"},{"SurahNumber":37,"VerseNumber":155,"Text":"Ахир эс-ҳушингизни йиғмайсизларми"},{"SurahNumber":37,"VerseNumber":156,"Text":"Ёки сизлар учун (Аллоҳ бола кўргани ҳақида) бирон очиқ-равшан ҳужжат борми"},{"SurahNumber":37,"VerseNumber":157,"Text":"Бас, агар ростгўй бўлсангизлар (мана шу даъволарингизни қувватловчи) китобингизни келтиринглар-чи"},{"SurahNumber":37,"VerseNumber":158,"Text":"(Мушриклар, Аллоҳ) билан жинлар (яъни, фаришталар) ўртасида насаб (яъни, ота-болалик бор, деб гумон) қилдилар. Ҳолбуки, жинлар-фаришталар эса, (мушрикларнинг Аллоҳ азобига) ҳозир қилингувчи эканликларини аниқ билдилар"},{"SurahNumber":37,"VerseNumber":159,"Text":"Аллоҳ уларнинг («Аллоҳнинг боласи бор», деб) сифатлашларидан покдир"},{"SurahNumber":37,"VerseNumber":160,"Text":"Магар Аллоҳнинг покиза бандаларигина (мудом Аллоҳни У зотга нолойиқ бўлган сифатлардан пок тутарлар)"},{"SurahNumber":37,"VerseNumber":161,"Text":"(Эй Макка аҳли), шак-шубҳа йўқки, сизлар ҳам, сиғинаётган бутларингиз ҳам"},{"SurahNumber":37,"VerseNumber":162,"Text":"(барчалари бирон кишини, Аллоҳ)га қарши фитнага солгувчи — алдай олгувчи эмасдирсизлар"},{"SurahNumber":37,"VerseNumber":163,"Text":"Магар (Аллоҳнинг тақдири азалийсида) дўзахга киргувчи бўлган кимсаларнигина (алдай олурсизлар)"},{"SurahNumber":37,"VerseNumber":164,"Text":"(Фаришталар дедилар): «Бизларнинг ҳар биримиз учун (осмонларда) аниқ маълум бир ўрин бордир(ки, бизлар ана ўша ўрнимизда Аллоҳнинг амрини адо этурмиз)"},{"SurahNumber":37,"VerseNumber":165,"Text":"Дарҳақиқат, бизлар (Аллоҳнинг йўлида) саф тортиб тургувчилардирмиз"},{"SurahNumber":37,"VerseNumber":166,"Text":"Дарҳақиқат, бизлар (Аллоҳни ҳар қандай айбу нуқсондан поклаб) — тасбеҳ айтгувчилардирмиз»"},{"SurahNumber":37,"VerseNumber":167,"Text":"Дарвоқеъ (Макка аҳли Қуръон нозил бўлишидан илгари) айтар эдиларки"},{"SurahNumber":37,"VerseNumber":168,"Text":"«Агар бизнинг олдимизда ҳам аввалгилар(нинг китоблари)дан бирон эслатма — Китоб бўлса эди"},{"SurahNumber":37,"VerseNumber":169,"Text":"Албатта бизлар ҳам Аллоҳнинг покиза бандалари бўлур эдик»"},{"SurahNumber":37,"VerseNumber":170,"Text":"Энди (Қуръон нозил бўлгач), эса унга кофир бўлдилар. Бас, яқинда (бу куфрларининг оқибати нима бўлишини) билиб олурлар"},{"SurahNumber":37,"VerseNumber":171,"Text":"Аниқки, Бизнинг пайғамбар бўлган бандаларимиз ҳақида Сўзимиз ўтган — собит бўлгандир"},{"SurahNumber":37,"VerseNumber":172,"Text":"«Шак-шубҳасиз, улар қўллаб-қувватлангувчилардир"},{"SurahNumber":37,"VerseNumber":173,"Text":"Ва шак-шубҳасиз, Бизнинг қўшинимиз (яъни, пайғамбарлар ва уларга иймон келтирган кишилар) ғолиб бўлгувчидирлар»"},{"SurahNumber":37,"VerseNumber":174,"Text":"Бас, (эй Муҳаммад алайҳис-салоту вас-салом), сиз улардан (яъни, Макка кофирларидан маълум) бир вақтгача юз ўгиринг"},{"SurahNumber":37,"VerseNumber":175,"Text":"Ва уларни (яқинда мағлуб бўлганларида) кўринг! Бас, яқинда улар (куфрларининг оқибатини) кўражаклар"},{"SurahNumber":37,"VerseNumber":176,"Text":"Ҳали улар Бизнинг азобимизни шоширмоқдамилар"},{"SurahNumber":37,"VerseNumber":177,"Text":"Бас, қачон (Бизнинг азобимиз) уларнинг ҳовлиларига (яъни, устларига) тушганида, ўша огоҳлантирилган кимсаларнинг кунлари жуда ёмон бўлур"},{"SurahNumber":37,"VerseNumber":178,"Text":"Сиз улардан (маълум) бир вақтгача юз ўгиринг"},{"SurahNumber":37,"VerseNumber":179,"Text":"Ва уларни (яқинда мағлуб бўлганларида) кўринг! Бас, яқинда улар (куфрларининг оқибатини) кўражаклар"},{"SurahNumber":37,"VerseNumber":180,"Text":"Қудрат эгаси бўлмиш Парвардигорингиз уларнинг сифатларидан (яъни, ҳар қандай айбу нуқсондан) покдир"},{"SurahNumber":37,"VerseNumber":181,"Text":"(Барча) пайғамбарларга Аллоҳ томонидан салом бўлгай"},{"SurahNumber":37,"VerseNumber":182,"Text":"Ҳамду сано барча оламларнинг Парвардигори — Аллоҳ учундир"}]}