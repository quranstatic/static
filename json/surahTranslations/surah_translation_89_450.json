{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":89,"VerseNumber":1,"Text":"Kasam hai fajr ki"},{"SurahNumber":89,"VerseNumber":2,"Text":"Aur dus raaton ki"},{"SurahNumber":89,"VerseNumber":3,"Text":"Aur jufft(even) aur taaq(odd) ki"},{"SurahNumber":89,"VerseNumber":4,"Text":"Aur Raat ki jabke woh ruksat ho rahi ho"},{"SurahNumber":89,"VerseNumber":5,"Text":"kya ismein kisi sahib-e-aqal ke liye koi kasam hai"},{"SurahNumber":89,"VerseNumber":6,"Text":"Tumne dekha nahin ke tumhare Rubb ne kya bartao kiya"},{"SurahNumber":89,"VerseNumber":7,"Text":"Unchey sutuno waley Aad-e-iram kay saath"},{"SurahNumber":89,"VerseNumber":8,"Text":"Jinke manind koi qaum duniya kay mulkon mein paida nahin ki gayi thi"},{"SurahNumber":89,"VerseNumber":9,"Text":"Aur Samood ke saath jinhon ne wadi mei chattane tarashi thi"},{"SurahNumber":89,"VerseNumber":10,"Text":"Aur mekhon waley Firoun kay saath"},{"SurahNumber":89,"VerseNumber":11,"Text":"Yeh woh log (thay) jinhone duniya kay mulkon mein badi sarkashi ki thi"},{"SurahNumber":89,"VerseNumber":12,"Text":"Aur inmein bahut fasaad failaya tha"},{"SurahNumber":89,"VerseNumber":13,"Text":"Aakhir-e-kaar tumhare Rubb ne inpar azaab ka koda barsa diya"},{"SurahNumber":89,"VerseNumber":14,"Text":"Haqeeqat yeh hai kay tumhara Rubb ghaath(watchful) lagaye huey hai"},{"SurahNumber":89,"VerseNumber":15,"Text":"Magar Insan ka haal yeh hai kay uska Rubb jab usko aazmaish mein daalta hai aur usey izzat aur niyamat deta hai to woh kehta hai kay mere Rubb ne mujhey izzatdar bana diya"},{"SurahNumber":89,"VerseNumber":16,"Text":"Aur jab woh usko azmaish mein daalta hai aur uska rizq uspar tangg kar deta hai to woh kehta hai mere Rubb ne mujhey zaleel kar diya"},{"SurahNumber":89,"VerseNumber":17,"Text":"Hargiz nahin, balke tum yateem se izzat ka sulook nahin kartey"},{"SurahNumber":89,"VerseNumber":18,"Text":"Aur miskeen ko khana khilane par ek dusrey ko nahin uksatey"},{"SurahNumber":89,"VerseNumber":19,"Text":"Aur Miras(inheritance) ka sara maal sameith kar kha jatey ho"},{"SurahNumber":89,"VerseNumber":20,"Text":"Aur maal ki muhabbat mei buri tarah giraftar ho"},{"SurahNumber":89,"VerseNumber":21,"Text":"Hargiz nahin jab zameen pai dar pai qoot qoot kar regzaar bana di jayegi"},{"SurahNumber":89,"VerseNumber":22,"Text":"Aur tumahra Rubb jalwa farma hoga is haal mei kay farishtey saff dar saff khade hongey"},{"SurahNumber":89,"VerseNumber":23,"Text":"Aur jahannum us roz samnay le aayi jaeygi, us din Insan ko samajh ayegi aur us waqt us ke samajhne ka kya hasil"},{"SurahNumber":89,"VerseNumber":24,"Text":"Woh kahega ke kaash maine apni is zindagi ke liye kuch peshgi saman kiya hota"},{"SurahNumber":89,"VerseNumber":25,"Text":"Phir us din Allah jo azaab dega waisa azaab dene wala koi nahin"},{"SurahNumber":89,"VerseNumber":26,"Text":"Aur Allah jaisa bandhega waisa bandhne wala koi nahin"},{"SurahNumber":89,"VerseNumber":27,"Text":"(Dusri taraf irshad hoga) Aey nafsey mutmain(reassured soul/pious)"},{"SurahNumber":89,"VerseNumber":28,"Text":"Chal apne Rubb ki taraf is haal mein ke tu (apne anjam-e-neik se) khush (Aur apne Rubb kay nazdeek) pasandida hai"},{"SurahNumber":89,"VerseNumber":29,"Text":"Shamil ho ja mere (neik) bandon mein"},{"SurahNumber":89,"VerseNumber":30,"Text":"Aur dakhil hoja meri jannat mein"}]}