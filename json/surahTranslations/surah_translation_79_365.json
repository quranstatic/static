{"Id":365,"LanguageCodes":["tg","tgk"],"Name":"tgk-abdolmohammaday","Author":"Abdolmohammad Ayati","Language":"Tajik","Description":"Tajik","Direction":"ltr","Source":"http://tanzil.net","Translations":[{"SurahNumber":79,"VerseNumber":1,"Text":"Савганд ба фариштагоне, ки ҷонҳоро (ҷонҳои кофиронро) ба сахтӣ мегиранд"},{"SurahNumber":79,"VerseNumber":2,"Text":"ва савганд ба фариштагоне, ки чонҳоро (ҷонҳои муъминонро) ба осонӣ мегиранд"},{"SurahNumber":79,"VerseNumber":3,"Text":"ва савганд ба фариштагоне, ки шиноваранд"},{"SurahNumber":79,"VerseNumber":4,"Text":"ва савганд, ба фариштагоне, ки бар якдигар пешӣ мегиранд (дар боло бурдани ҷонҳои мӯъминон)"},{"SurahNumber":79,"VerseNumber":5,"Text":"ва савганд ба онҳо, ки тадбири корҳо мекунанд"},{"SurahNumber":79,"VerseNumber":6,"Text":"ки он рӯз, ки нахустин нафхаи қиёмат (дамидани дар сур) заминро биларзонад"},{"SurahNumber":79,"VerseNumber":7,"Text":"ва нафхаи дуввум аз паси он биёяд"},{"SurahNumber":79,"VerseNumber":8,"Text":"дар он рӯз дилҳое дар ҳарос бошанд"},{"SurahNumber":79,"VerseNumber":9,"Text":"ва нишони хушӯъ (хорӣ) дар дидагон намоён"},{"SurahNumber":79,"VerseNumber":10,"Text":"Мегӯянд: «Оё мо ба ҳолати нахустин бозмегардем"},{"SurahNumber":79,"VerseNumber":11,"Text":"он гоҳ ки устухонҳое пӯсида будем?»"},{"SurahNumber":79,"VerseNumber":12,"Text":"Гӯянд: «Ин бозгашти мо бозгаштест зиёновар"},{"SurahNumber":79,"VerseNumber":13,"Text":"Фақат ин аст, ки танҳо як бонг бармеояд"},{"SurahNumber":79,"VerseNumber":14,"Text":"ва онҳо худро дар он саҳро хоҳанд ёфт"},{"SurahNumber":79,"VerseNumber":15,"Text":"Оё достони Мӯсо ба ту расидааст"},{"SurahNumber":79,"VerseNumber":16,"Text":"Он гоҳ ки Парвардигораш ӯро дар водии муқаддаси Туво нидо дод"},{"SurahNumber":79,"VerseNumber":17,"Text":"«Ба сӯи Фиръавн бирав, ки аз ҳад гузаштааст"},{"SurahNumber":79,"VerseNumber":18,"Text":"Бигӯ: «Оё туро рағбате ҳаст, ки покиза шавӣ"},{"SurahNumber":79,"VerseNumber":19,"Text":"ва ман туро ба Парвардигорат роҳ бинамоям ва ту битарсӣ (аз Ӯ)?»"},{"SurahNumber":79,"VerseNumber":20,"Text":"Пас он ояти бузургро ба ӯ нишон дод"},{"SurahNumber":79,"VerseNumber":21,"Text":"Ва ӯ дурӯғ бароварду нофармонӣ кард"},{"SurahNumber":79,"VerseNumber":22,"Text":"Сипас пушт гардонду мешитофт"},{"SurahNumber":79,"VerseNumber":23,"Text":"Пас ҳамаро ҷамъ кард ва нидо дод"},{"SurahNumber":79,"VerseNumber":24,"Text":"ва гуфт: «Ман Парвардигори бартари шумо ҳастам!»"},{"SurahNumber":79,"VerseNumber":25,"Text":"Худояш ба аозби охирату дунё гирифтор кард"},{"SurahNumber":79,"VerseNumber":26,"Text":"Дар ин ибратест барои, касе, ки метарсад"},{"SurahNumber":79,"VerseNumber":27,"Text":"Оё шумо ба офариниш сахттаред, ё ин осмоне, ки Ӯ бино кардааст"},{"SurahNumber":79,"VerseNumber":28,"Text":"Сақфашро барафрошт ва дуруст кард"},{"SurahNumber":79,"VerseNumber":29,"Text":"шабашро торик кард ва рӯшноияшро ошкор сохт"},{"SurahNumber":79,"VerseNumber":30,"Text":"ва пас аз он заминро бигустурд (паҳн кард)"},{"SurahNumber":79,"VerseNumber":31,"Text":"ва аз он об берун овард ва чарогоҳҳо падид овард"},{"SurahNumber":79,"VerseNumber":32,"Text":"ва кӯҳҳоро устувор гардонид"},{"SurahNumber":79,"VerseNumber":33,"Text":"барои баҳрагирии шумо ва чорпоёнатон"},{"SurahNumber":79,"VerseNumber":34,"Text":"Чун он ҳодисаи бузург даррасад"},{"SurahNumber":79,"VerseNumber":35,"Text":"рӯзе, ки одамӣ ҳамаи амалҳои худро ба ёд оварад"},{"SurahNumber":79,"VerseNumber":36,"Text":"ва ҷаҳаннамро ба ҳар кӣ мебинад нишон диҳанд"},{"SurahNumber":79,"VerseNumber":37,"Text":"Пас ҳар кй аз ҳад гузашта бошад (дар куфру исён)"},{"SurahNumber":79,"VerseNumber":38,"Text":"ва зиндагии инҷаҳонро ихтиёр карда бошад"},{"SurahNumber":79,"VerseNumber":39,"Text":"ҷаҳаннам ҷойгоҳи ӯст"},{"SurahNumber":79,"VerseNumber":40,"Text":"Аммо ҳар кас, ки аз истодан дар баробари Парвардигораш тарсида ва нафсро аз ҳаво (ва ҳавас) боздошта бошад"},{"SurahNumber":79,"VerseNumber":41,"Text":"биҳишт ҷойгоҳи ӯст"},{"SurahNumber":79,"VerseNumber":42,"Text":"Туро аз қиёмат мепурсанд, ки чӣ вақт воқеъ шавад"},{"SurahNumber":79,"VerseNumber":43,"Text":"Аз ёд кардани (илми) он туро чӣ кор аст"},{"SurahNumber":79,"VerseNumber":44,"Text":"Интиҳои илми он назди Парвардигори туст"},{"SurahNumber":79,"VerseNumber":45,"Text":"Фақат ва фақат ту касонеро, ки аз он рӯз битарсанд, бим медиҳӣ"},{"SurahNumber":79,"VerseNumber":46,"Text":"Чун онро бубинанд, пиндоранд дар ин ҷаҳон фақат як шомгоҳ ё чоштгоҳ истодаанд"}]}