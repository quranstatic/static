{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":13,"VerseNumber":1,"Text":"M. R. Bu (harfler), kitabın mucizeleridir. Rabbinden sana indirilen, gerçektir; fakat halkın çoğu inanmaz"},{"SurahNumber":13,"VerseNumber":2,"Text":"Görebileceğiniz bir direk olmadan gökleri yükselten, sonra tüm yönetime egemen olan, güneşi ve ayı buyruk altına alan ALLAH'tır. Hepsi belli bir süre için akıp gitmektedir. Tüm işleri kontrol eder ve ayetleri detaylı olarak açıklar ki Rabbinizle kavuşma konusunda kuşkunuz kalmasın"},{"SurahNumber":13,"VerseNumber":3,"Text":"O ki yeryüzünü inşa edip üzerine sağlam dağlar, ırmaklar ve erkekli dişili yarattığı her çeşit meyveyi yerleştirdi. Geceyi gündüze bürüyor. Düşünen bir toplum için elbette bunda işaretler ve dersler vardır"},{"SurahNumber":13,"VerseNumber":4,"Text":"Yeryüzünde, birbirine komşu toprak parçaları, üzüm bağları, ekinler, çatallı ve çatalsız hurmalıklar vardır. Bunların hepsi aynı su ile sulanmalarına rağmen lezzetçe birbirinden farklı kılmışızdır. Aklını kullanan bir toplum için elbette bunda işaretler ve dersler vardır"},{"SurahNumber":13,"VerseNumber":5,"Text":"Şaşacaksan, onların şu sözlerine şaşmalısın: \"Biz toprak olduktan sonra yeniden mi yaratılacağız?\" İşte onlar, Rab'lerini inkar edenlerdir. Onlar, boyunlarına prangalar hakedenlerdir. Onlar ateşin halkıdır; nitekim orada ebedi kalıcıdırlar"},{"SurahNumber":13,"VerseNumber":6,"Text":"İyilik isteyeceklerine, başlarına hemen bir felaket getirmeni isterler; oysa kendilerinden önce örnekler gelip geçti. Rabbin, işledikleri zulme rağmen halka karşı bağışlayıcıdır. Rabbinin azabı çetindir"},{"SurahNumber":13,"VerseNumber":7,"Text":"İnkarcılar, \"Ona bir mucize inmeli değil miydi,\" diyorlar. Sen ancak bir uyarıcısın. Her toplum için bir Yol Gösterici vardır"},{"SurahNumber":13,"VerseNumber":8,"Text":"ALLAH her dişinin yüklendiğini, rahimlerin eksilttiğini ve arttırdığını bilir. O'nun yanında her şey belli bir ölçüye göredir"},{"SurahNumber":13,"VerseNumber":9,"Text":"Gizliyi ve açığı Bilendir; Büyüktür, Yücedir"},{"SurahNumber":13,"VerseNumber":10,"Text":"Sözü ister gizleyin, ister açıklayın, ister gecenin karanlığında saklanın, ister gündüzün ortaya çıkın O'nun için birdir"},{"SurahNumber":13,"VerseNumber":11,"Text":"(Onların herbiri için) önünden ve ardından nöbetleşerek izleyenler vardır. Onu ALLAH'ın emriyle korurlar. Bir topluluk kendisini değiştirmedikçe ALLAH onların durumunu değiştirmez. ALLAH bir topluluk için fenalık istedi mi, hiç bir güç onu durduramaz; onların O'ndan başka bir koruyup kollayanları da olmaz"},{"SurahNumber":13,"VerseNumber":12,"Text":"O, size korku ve umut olarak şimşeği gösteren ve ağır bulutları oluşturandır"},{"SurahNumber":13,"VerseNumber":13,"Text":"Gök gürlemesi O'nu överek, melekler de O'nu saygıyla yüceltirler. O, yıldırımları gönderir ve dilediğini onlarla çarpar. Onlar hâlâ ALLAH hakkında tartışıyorlar. O, dayanılmaz güce sahiptir"},{"SurahNumber":13,"VerseNumber":14,"Text":"Gerçek dua O'na yöneltilendir. O'nun dışında çağırdıkları ise onlara hiç bir şekilde karşılık veremezler. Tıpkı suya avuçlarını uzatan; ancak ağzına hiç bir şey ulaşmıyan kimse gibi... İnkarcıların duası boşunadır"},{"SurahNumber":13,"VerseNumber":15,"Text":"Göklerde ve yerde olan herkes ister istemez ALLAH'a secde eder. Gölgeleri de sabah akşam"},{"SurahNumber":13,"VerseNumber":16,"Text":"De ki: \"Göklerin ve yerin Rabbi kim?\" De ki: \"ALLAH\" De ki: \"O'ndan başka, kendilerine dahi yarar ve zarar veremiyen kimseleri evliyalar mı edindiniz?\" De ki: \"Hiç körle gören bir olur mu, yahut hiç karanlıkla ışık bir olur mu?\" Yoksa ALLAH'ın yarattığı gibi yaratan ortaklar buldular da yaratmalarını birbiriyle mi karıştırdılar? De ki: \"ALLAH her şeyin yaratıcısıdır, O Tektir, Egemendir"},{"SurahNumber":13,"VerseNumber":17,"Text":"Gökten bir su indirir, dereler onunla dolar taşar ve sel bol köpük yüklenir. Aynı şekilde, mücevherat yahut eşya yapmak için erittikleri maddelerden de benzer bir köpük elde ederler. ALLAH gerçeği ve batılı böyle bir örnekle tanıtır. Köpük, kaybolup gider; ancak insanlara yarar veren ise yerde kalır. İşte ALLAH örnekleri böyle verir"},{"SurahNumber":13,"VerseNumber":18,"Text":"Rab'lerinin çağrısına uyanlar güzeli hak ederler. O'nun çağrısına uymayanlar ise, yeryüzündekilerin hepsine ve bir o kadarına sahip olsalar dahi kurtulmak için hepsini fidye olarak vermeye hazır olacaklardır. Sorgulamanın en kötüsü onlar içindir ve yerleri cehennemdir; ne de felaketli bir konaktır o"},{"SurahNumber":13,"VerseNumber":19,"Text":"Sana indirilenin gerçek olduğunu bilen biri, görmeyen gibi midir? Ancak akıl sahipleri öğüt alır"},{"SurahNumber":13,"VerseNumber":20,"Text":"Onlar ki ALLAH'a verdikleri sözü yerine getirirler ve sözleşmeyi bozmazlar"},{"SurahNumber":13,"VerseNumber":21,"Text":"Onlar ki ALLAH'ın birleştirmesini emrettiği şeyi birleştirirler, Rab'lerini sayarlar ve kötü hesaptan korkarlar"},{"SurahNumber":13,"VerseNumber":22,"Text":"Ve onlar ki sadece Rab'lerinin onayını kazanmak için sabredip direnirler, namazı gözetirler, kendilerine verdiğimiz rızıklardan gizli ve açık yardım için harcarlar ve kötülüğü iyilik ile savarlar. Son durağı onlar hak etmişlerdir"},{"SurahNumber":13,"VerseNumber":23,"Text":"Adn cennetlerine girerler. Atalarından, eşlerinden ve soylarından iyi olanlar da onunla beraberdir. Melekler de her kapıdan yanlarına varırlar"},{"SurahNumber":13,"VerseNumber":24,"Text":"Sabrettiğinizden ötürü selam (barış ve huzur) size olsun. Bu ne güzel son durak"},{"SurahNumber":13,"VerseNumber":25,"Text":"ALLAH'a verdikleri sözden sonra sözleşmeyi bozanlar, ALLAH'ın birleştirmeyi emrettiğini birleştirmeyenler ve yeryüzünde bozgunculuk yapanlar laneti hakketmişlerdir ve onlar için kötü bir sonuç vardır"},{"SurahNumber":13,"VerseNumber":26,"Text":"ALLAH dilediğine rızkı açar veya kısar. Onlar dünya hayatı ile sevindiler, halbuki bu dünya hayatı ahiret ile karşılaştırıldığında bir geçimlikten ibarettir"},{"SurahNumber":13,"VerseNumber":27,"Text":"İnkar edenler, \"Ona Rabbinden bir mucize indirilmeli değil miydi,\" diyorlar. De ki: \"ALLAH dileyeni saptırır ve yöneleni doğruya ulaştırır"},{"SurahNumber":13,"VerseNumber":28,"Text":"Onlar ki inanırlar ve kalpleri ALLAH'ı anmakla huzur bulur. Bilesiniz ki, kalpler ALLAH'ı anmakla yatışır"},{"SurahNumber":13,"VerseNumber":29,"Text":"İnanıp erdemli bir hayat sürenler için müjde ve en güzel dönüş yeri vardır"},{"SurahNumber":13,"VerseNumber":30,"Text":"Daha önceki toplumlara olduğu gibi seni de bu topluma gönderdik ki sana vahyettiğimizi onlara okuyasın, halbuki onlar Rahman'a nankörlük ediyorlar. De ki: \"O'dur benim Rabbim; O'ndan başka tanrı yoktur. O'na güvendim; dönüş O'nadır"},{"SurahNumber":13,"VerseNumber":31,"Text":"Kendisiyle dağlar yürütülen, yahut yeryüzü parçalanan, yahut ölüler dirilten bir Kuran olsaydı bile (onlar yine inanmazdı). Tüm işler ALLAH'ın kontrolündedir. İnananlar hâlâ anlamadılar mı ki ALLAH dileseydi tüm insanları doğruya ulaştırırdı. İnkar edenler, ALLAH'ın sözü yerine gelinceye kadar yaptıklarına karşılık olarak ya başlarına ya da yakınlarına konacak bir felakete uğrayıp duracaklardır. ALLAH sözünden dönmez"},{"SurahNumber":13,"VerseNumber":32,"Text":"Senden önceki elçilerle de alay edildi. İnkarcılara fırsat verdim ve sonunda onları yakaladım. Sonuç nasıldı"},{"SurahNumber":13,"VerseNumber":33,"Text":"Herkesin yaptığını kontrol eden O değil midir? Buna rağmen ALLAH'a ortaklar koştular. De ki: \"Onları (dilediğiniz) isimlerle tanımlayın! Siz O'nun yeryüzünde bilmediği bir şeyi mi O'na haber veriyorsunuz, yoksa boş sözler mi uyduruyorsunuz?\" Aslında, inkarcıların hileleri kendilerine süslü gösterilir ve böylece yoldan saparlar. ALLAH kimi saptırırsa ona doğruyu gösterecek yoktur"},{"SurahNumber":13,"VerseNumber":34,"Text":"Onlar dünya hayatında azap hakketmişlerdir. Ahiret azabı ise daha kötüdür. Onları ALLAH'tan kimse kurtaramaz"},{"SurahNumber":13,"VerseNumber":35,"Text":"Erdemlilere söz verilen cennetin örneği şudur: Altından ırmaklar akar, yemişi de süreklidir gölgesi de. Bu, erdemlilerin sonudur. Kafirlerin sonu ise ateştir"},{"SurahNumber":13,"VerseNumber":36,"Text":"Kendilerine kitap vermiş olduklarımız sana indirilene sevinirler. Bazı gruplar onun bir kısmını inkar ederler. De ki: \"ALLAH'a kul olmakla ve O'na ortak koşmamakla emredildim. O'na çağırırım ve dönüşüm de O'nadır"},{"SurahNumber":13,"VerseNumber":37,"Text":"Böylece onu Arapça bir yasa olarak indirdik. Sana gelen bilgiden sonra onların keyfine uyarsan ALLAH'a karşı ne bir dostun ne de bir koruyucun olamaz"},{"SurahNumber":13,"VerseNumber":38,"Text":"Senden önce elçiler gönderdik ve onlara eşler ve çocuklar verdik. ALLAH'ın izni olmadan hiç bir elçi bir mucize getiremez. Her dönemin bir yazgısı vardır"},{"SurahNumber":13,"VerseNumber":39,"Text":"ALLAH dilediğini siler, dilediğini bırakır. Ana Kitap O'nun yanındadır"},{"SurahNumber":13,"VerseNumber":40,"Text":"Onlara söz verilenlerin bir kısmını sana göstersek de, senin canını alsak da, sana düşen görev bildirmektir. Hesap ise bize düşer"},{"SurahNumber":13,"VerseNumber":41,"Text":"Yeryüzünün uçlarından eksilttiğimizi görmüyorlar mı? ALLAH hüküm verir ve O'nun hükmünü izleyip çevirecek de yoktur. O, en hızlı hesaplıyandır"},{"SurahNumber":13,"VerseNumber":42,"Text":"Onlardan öncekiler de düzenler kurdular; halbuki tüm düzenler ALLAH'a aittir. Her kişinin kazandığını bilir. Kafirler de zaferin kime ait olduğunu bileceklerdir"},{"SurahNumber":13,"VerseNumber":43,"Text":"İnkar edenler, \"Sen bir elçi değilsin!,\" diyorlar. De ki, \"ALLAH ve kitabın bilgisine sahip olanlar benimle sizin aranızda şahit olarak yeter"}]}