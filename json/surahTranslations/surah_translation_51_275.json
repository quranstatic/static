{"Id":275,"LanguageCodes":["ny","nya"],"Name":"nya-alhajiyusufmuha","Author":"Al Haji Yusuf Muhammad Kanyamula","Language":"Chichewa","Description":"Chichewa","Direction":"ltr","Source":"http://goodwordbooks.com/, Goodword Books, Islamic Dawah Movement of Southern Africa","Translations":[{"SurahNumber":51,"VerseNumber":1,"Text":"Pali mphepo imene imamwaza fumbi"},{"SurahNumber":51,"VerseNumber":2,"Text":"Ndi mitambo imene ili yolemedwa ndi madzi"},{"SurahNumber":51,"VerseNumber":3,"Text":"Ndi zombo zimene zimayenda mosavutika ndi mwabata"},{"SurahNumber":51,"VerseNumber":4,"Text":"Ndipo pali iwo amene amagawa madalitso ndi chilolezo chathu"},{"SurahNumber":51,"VerseNumber":5,"Text":"Ndithudi chimene mwalonjezedwa, ndithudi, ndi choona"},{"SurahNumber":51,"VerseNumber":6,"Text":"Ndithudi chiweruzo chidzakwaniritsidwa"},{"SurahNumber":51,"VerseNumber":7,"Text":"Pali kumwamba kumene kuli njira zambiri"},{"SurahNumber":51,"VerseNumber":8,"Text":"Ndithudi inu muli ndi maganizo osiyana"},{"SurahNumber":51,"VerseNumber":9,"Text":"Amene abwezedwa ku icho ndiye amene wabwezedwa"},{"SurahNumber":51,"VerseNumber":10,"Text":"wotembereredwa akhale amene amanama"},{"SurahNumber":51,"VerseNumber":11,"Text":"Amene akutidwa ndi kusamvera"},{"SurahNumber":51,"VerseNumber":12,"Text":"Iwo amafunsa kuti, “Kodi tsiku lachiweruzo lidzadza liti?”"},{"SurahNumber":51,"VerseNumber":13,"Text":"Tsiku limene iwo adzaweruzidwa ndi kuponyedwa ku Zariat\t559 moto"},{"SurahNumber":51,"VerseNumber":14,"Text":"Lawani chilango chanu! Ichi ndicho chimene munali kufuna kuti chidze msanga"},{"SurahNumber":51,"VerseNumber":15,"Text":"Ndithudi iwo amene amalewa machimo adzakhala m’minda imene ili ndi a kasupe"},{"SurahNumber":51,"VerseNumber":16,"Text":"Kulandira zimene Ambuye wawo awapatsa. Ndithudi kale iwo anali kuchita zinthu zabwino"},{"SurahNumber":51,"VerseNumber":17,"Text":"Iwo anali kugona nthawi yochepa usiku"},{"SurahNumber":51,"VerseNumber":18,"Text":"Ndipo m’bandakucha anali kupempha chikhululukiro"},{"SurahNumber":51,"VerseNumber":19,"Text":"Ndipo mu chuma chawo mudali gawo limene linali kuperekedwa kwa anthu opempha ndi osowa"},{"SurahNumber":51,"VerseNumber":20,"Text":"Ndipo m’dziko muli zizindikiro kwa iwo okhulupirira"},{"SurahNumber":51,"VerseNumber":21,"Text":"Ndi mizimu yanu kodi simungaone"},{"SurahNumber":51,"VerseNumber":22,"Text":"Ndipo kumwamba ndiko kuli chakudya chanu ndi zimene muli kulonjezedwa"},{"SurahNumber":51,"VerseNumber":23,"Text":"Ndiye, pali Ambuye wakumwamba ndi dziko lapansi, chimenechi ndi cholinga ndi choonadi chomwe inu mumayankhula"},{"SurahNumber":51,"VerseNumber":24,"Text":"Kodi udamva nkhani ya alendo olemekezeka a Abrahamu"},{"SurahNumber":51,"VerseNumber":25,"Text":"Pamene iwo adadza kwa iye, iwo adati, “Mtendere.” Ndipo iye adati, “Mtendere.” Ndipo iye adati, “Inu ndinu alendo kwa ine.”"},{"SurahNumber":51,"VerseNumber":26,"Text":"Ndipo iye atapita ku banja lake adabweretsa nyama ya ng’ombe yowotcha"},{"SurahNumber":51,"VerseNumber":27,"Text":"Motero iye adadza nayo kwa iwo nati, “Kodi simufuna kudya?”"},{"SurahNumber":51,"VerseNumber":28,"Text":"Motero iye adayamba kuchita mantha mu mtima mwake. Ndipo iwo adati, “Usaope.” Ndipo iwo adamuuza nkhani yabwino yakubadwa kwa mwana wamwamuna yemwe adzakhala wanzeru kwambiri"},{"SurahNumber":51,"VerseNumber":29,"Text":"Ndipo mkazi wake adadza modzichepetsa ndipo adamenya pa mphumi pake nati, “Nkhalamba yaikazi yosaberekapo!”"},{"SurahNumber":51,"VerseNumber":30,"Text":"Iwo adati, “Ngakhale ndi choncho, Ambuye wako wayankhula. Iye ndi wodzala ndi luntha ndiponso nzeru.”"},{"SurahNumber":51,"VerseNumber":31,"Text":"Iye adati, “Kodi inu Atumwi uthenga wanu ndi wotani?”"},{"SurahNumber":51,"VerseNumber":32,"Text":"Iwo adati, “Ife tatumidwa kwa anthu ochimwa.”"},{"SurahNumber":51,"VerseNumber":33,"Text":"“Kuti tigwetse pa iwo miyala yamakande.”"},{"SurahNumber":51,"VerseNumber":34,"Text":"“Idakonzedwa ndi Ambuye wako kudza kwa anthu oswa malamulo.”"},{"SurahNumber":51,"VerseNumber":35,"Text":"Ndipo Ife tidatulutsa anthu okhulupirira amene adali momwemo"},{"SurahNumber":51,"VerseNumber":36,"Text":"Koma sitidapezemo mabanja a Chisilamu kupatula banja limodzi lokha basi"},{"SurahNumber":51,"VerseNumber":37,"Text":"Ndipo Ife tidasiyamo chizindikiro kwa iwo amene amaopa chilango chowawa"},{"SurahNumber":51,"VerseNumber":38,"Text":"Ndi mwa Mose. Pamene tidamutumiza kwa Farawo ndi zizindikiro zooneka"},{"SurahNumber":51,"VerseNumber":39,"Text":"Koma Farawo adakana pamodzi ndi mafumu ake nati, “Ndiwe munthu wamatsenga kapena munthu wa misala.”"},{"SurahNumber":51,"VerseNumber":40,"Text":"Motero tidamugwira pamodzi ndi gulu la asirikali ake ndi kuwamiza onse m’nyanja pamene iye ndiye adali wolakwa"},{"SurahNumber":51,"VerseNumber":41,"Text":"Ndipo mwa a Aad pamene tidawatumizira mphepo yoononga"},{"SurahNumber":51,"VerseNumber":42,"Text":"Imene sidasiye chilichonse chimene idalimbana nacho kupatula kuchiononga ndi kuchisandutsa phulusa"},{"SurahNumber":51,"VerseNumber":43,"Text":"Ndipo mwa anthu a Thamoud. Pamene adauzidwa kuti, “Basangalalani kanthawi kochepa.”"},{"SurahNumber":51,"VerseNumber":44,"Text":"Koma iwo adaphwanya lamulo la Ambuye wawo mwamwano, kotero mabingu adawaononga iwo ali kuona"},{"SurahNumber":51,"VerseNumber":45,"Text":"Kotero iwo adalibe mphamvu zodzuka kapena zodzitetezera"},{"SurahNumber":51,"VerseNumber":46,"Text":"Ndi anthu a Nowa iwo asanadze. Ndithudi iwo adali anthu oswa malamulo"},{"SurahNumber":51,"VerseNumber":47,"Text":"Ife tidakonza kumwamba mwamphamvu ndiponso mwaluso. Ndipo, ndithudi, ndife amene timapanga kukula kwa mlengalenga"},{"SurahNumber":51,"VerseNumber":48,"Text":"Ndipo dziko, tidamwaza. Kodi ndife omwaza bwino bwanji"},{"SurahNumber":51,"VerseNumber":49,"Text":"Ndipo zonse zimene tidalenga tidazilenga ziwiriziwiri kuti mukhoza kukumbukira"},{"SurahNumber":51,"VerseNumber":50,"Text":"Kotero thawirani kwa Mulungu. Ndithudi Ine ndine mchenjezi wooneka kwa inu wochokera kwa Iye"},{"SurahNumber":51,"VerseNumber":51,"Text":"Ndipo musapange fano kukhala lopembedzedwa pamodzi ndi Mulungu. Ndithudi ine ndine mchenjezi wooneka kwa inu wochokera kwa Iye"},{"SurahNumber":51,"VerseNumber":52,"Text":"Chimodzimodzi palibe Mtumwi amene adadza kwa anthu amene sadamunenere mawu ofanana monga akuti: “Wamatsenga kapena munthu wopenga!”"},{"SurahNumber":51,"VerseNumber":53,"Text":"Kodi uwu ndi mwambo umene akhala ali kusiyirana wina ndi mnzake? Iyayi, iwo ndi anthu amene ali kuswa malamulo mopyola muyeso"},{"SurahNumber":51,"VerseNumber":54,"Text":"Kotero uwaleke chifukwa iwe ulibe mlandu"},{"SurahNumber":51,"VerseNumber":55,"Text":"Ndipo kumbutsa chifukwa chikumbutso chimathandiza anthu okhulupirira"},{"SurahNumber":51,"VerseNumber":56,"Text":"Ndipo Ine ndidalenga majini ndi anthu kuti azindipembedza Ine"},{"SurahNumber":51,"VerseNumber":57,"Text":"Ine sindiwapempha chakudya ndipo sindiwafunsa kuti azindidyetsa Ine"},{"SurahNumber":51,"VerseNumber":58,"Text":"Ndithudi ndi Mulungu yekha amene amapereka chakudya chonse, Mwini mphamvu zonse ndi wolimba kwambiri"},{"SurahNumber":51,"VerseNumber":59,"Text":"Ndithudi anthu onse olakwa adzalandira gawo longa limene anzawo olakwa akale adalandira, kotero asandifunse Ine kuchita mofulumira"},{"SurahNumber":51,"VerseNumber":60,"Text":"Kotero tsoka kwa onse osakhulupirira kuchokera ku tsiku lomwe iwo alonjezedwa"}]}