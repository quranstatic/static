{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":70,"VerseNumber":1,"Text":"၁။ အို-တမန်တော်၊ မေးမြန်းသူတစ်ယောက်သည် သင့်အား ဆိုက်ရောက်လာမည့်အပြစ်ဒဏ်အကြောင်းကို စုံစမ်း မေးမြန်း၏။"},{"SurahNumber":70,"VerseNumber":2,"Text":"၂။ ထိုအပြစ်ဒဏ်ကို မိစ္ဆာဒိဋ္ဌိတို့ခံစားရမည်သာတည်း၊ ထိုအပြစ်ဒဏ်ကို မည်သူမှ မတွန်းလှန်နိုင်ချေ။"},{"SurahNumber":70,"VerseNumber":3,"Text":"၃။ ထိုအပြစ်ဒဏ်သည် တက်ရာလမ်းမြတ်များတို့၏ အရှင်သခင် အလ္လာဟ်အထံတော်မှ ဖြစ်၏။"},{"SurahNumber":70,"VerseNumber":4,"Text":"၄။ ကောင်းကင်တမန်များနှင့်တကွ ကောင်းကင်တမန်မင်းကြီး ဂျီဗရာအီလ်သည် အရှင်မြတ်အထံတော်သို့ နေ့ချင်း ပေါက်တက်သွားကြ၏၊ ထိုနေ့၏ ပမာဏမူကား လောကီနှစ်ပေါင်းတစ်သောင်းနှင့်တူ၏။"},{"SurahNumber":70,"VerseNumber":5,"Text":"၅။ သို့ဖြစ်၍ အေ-တမန်တော်၊ သင်သည် ချီးမွမ်းလောက်သောသည်းခံခြင်းဖြင့် သည်းခံလော့။"},{"SurahNumber":70,"VerseNumber":6,"Text":"၆။ စင်စစ်အားဖြင့် သူတို့က ထိုနေ့တော်ကြီးသည် ဝေးကွာလှသေး၏ဟု ထင်ကြ၏။"},{"SurahNumber":70,"VerseNumber":7,"Text":"၇။ သို့သော်ငါသည်ကား ထိုနေ့သည် နီးကပ်နေသည်ကို မြင်တော်မူ၏။"},{"SurahNumber":70,"VerseNumber":8,"Text":"၈။ မိုးကောင်းကင်သည် အရည်ကျိုထားသောကြေးနီကဲ့သို့ ဖြစ်မည့်နေ့တော်ကြီး။"},{"SurahNumber":70,"VerseNumber":9,"Text":"၉။ တောင်များသည် ဝါဂွမ်းလွှာများကဲ့သို့ ဖြစ်မည့်နေ့တော်ကြီး။"},{"SurahNumber":70,"VerseNumber":10,"Text":"၁၀။ ပွန်းတီးသောအဆွေခင်ပွန်းသည် မိမိမိတ်ဆွေအကြောင်းကို မမေးသောနေ့တော်ကြီး။"},{"SurahNumber":70,"VerseNumber":11,"Text":"၁၁။ သူတို့သည် တစ်ယောက်ကို တစ်ယောက်မြင်ရသော်လည်း မမေးသောနေ့တော်ကြီး၊ ထိုနေ့တော်ကြီး၌ အပြစ်ထိုက်သူသည် ထိုနေ့တော်ကြီး၏ အပြစ်ဒဏ်တော်မှ လွတ်ရအောင် မိမိ၏ သားသမီးများ။"},{"SurahNumber":70,"VerseNumber":12,"Text":"၁၂။ မိမိ၏ မယားမိန်းမညီရင်းအစ်ကိုများ။"},{"SurahNumber":70,"VerseNumber":13,"Text":"၁၃။ မိမိအား လက်ခံကျွေးမွေးထားသောဆွေမျိုးရင်းများ။"},{"SurahNumber":70,"VerseNumber":14,"Text":"၁၄။ ထိုမျှမက ကမ္ဘာမြေပေါ်တွင် ရှိရှိသမျှတို့ကို ပေး၍ မိမိကိုယ်ကို ရွေးယူနိုင်ခွင့်ကို တောင့်တ၏။"},{"SurahNumber":70,"VerseNumber":15,"Text":"၁၅။ သူသည် မည်သည့်နည်းနှင့်မှ မလွတ်နိုင်ချေ၊ ထိုအပြစ်ဒဏ်သည် ငရဲမီးဖြစ်၏။"},{"SurahNumber":70,"VerseNumber":16,"Text":"၁၆။ ထိုငရဲမီးသည် သူ့ကို မီးမြှိုက်ချင်ဇောကြီး၏။"},{"SurahNumber":70,"VerseNumber":17,"Text":"၁၇။ ထိုမီးတောက်မီးလျှံသည် သမ္မာတရားတော်ကို ကျောခိုင်းထွက်ပြေးသူတို့အား မိမိအထဲသို့ ဖိတ်ခေါ်၏။"},{"SurahNumber":70,"VerseNumber":18,"Text":"၁၈။ ထိုသူသည် စီးပွားဥစ္စာများကို မသုံးရက်၊ မစွဲရက်သိမ်းဆည်းထား၏။"},{"SurahNumber":70,"VerseNumber":19,"Text":"၁၉။ အမှန်မှာ လူသားကို စိုးရိမ်ကြောင့်ကျတတ်သောစိတ်နှင့် ဖန်ဆင်းတော်မူ၏။"},{"SurahNumber":70,"VerseNumber":20,"Text":"၂၀။ လူသားသည် ဘေးဒုက္ခနှင့်တွေ့ကြံုသောအခါ မခံမရပ်နိုင်ဖြစ်တတ်၏။"},{"SurahNumber":70,"VerseNumber":21,"Text":"၂၁။ သို့သော် ချမ်းသာသုခရရှိသောအခါ စေးနဲတတ်၏။"},{"SurahNumber":70,"VerseNumber":22,"Text":"၂၂။ သို့ရာတွင် အရှင်မြတ်အား ကိုးကွယ်သောသူတို့မူကား ယင်းသို့မဟုတ်ချေ။"},{"SurahNumber":70,"VerseNumber":23,"Text":"၂၃။ ထိုသူတို့သည် ဆွလားသ်ကို တည်မြဲကြ၏။"},{"SurahNumber":70,"VerseNumber":24,"Text":"၂၄၊၂၅။ ထို့အပြင်ထိုသူတို့သည် မိမိတို့ဥစ္စာပစ္စည်းများ၌ သူတောင်းစားနှင့် သူဆင်းရဲတို့အတွက် ဝန်ခံထားသောအခွင့်အရေးရှိ၏။"},{"SurahNumber":70,"VerseNumber":25,"Text":"၂၄၊၂၅။ ထို့အပြင်ထိုသူတို့သည် မိမိတို့ဥစ္စာပစ္စည်းများ၌ သူတောင်းစားနှင့် သူဆင်းရဲတို့အတွက် ဝန်ခံထားသောအခွင့်အရေးရှိ၏။"},{"SurahNumber":70,"VerseNumber":26,"Text":"၂၆။ ထို့အပြင် ထိုသူတို့သည် တရားစီရင်တော်မူသောနေ့တော်ကြီးကို ယုံကြည်ကြ၏။"},{"SurahNumber":70,"VerseNumber":27,"Text":"၂၇။ ထို့အပြင် ထိုသူတို့သည် မိမိတို့၏အရှင်သခင်၏ အပြစ်ဒဏ်တော်ကို ထိတ်လန့်ကြောက်ရွံ့ကြ၏။"},{"SurahNumber":70,"VerseNumber":28,"Text":"၂၈။ အကြောင်းမူကား သူတို့အရှင်သခင်၏ အပြစ်ဒဏ်တော်မှ မည်သူမျှလုံခြံုသည်ဟု မမှတ်နိုင်ချေ။"},{"SurahNumber":70,"VerseNumber":29,"Text":"၂၉။ ထို့အပြင် ထိုသူတို့သည် မတရားကာမအညစ်အကြေးမှ ကင်းစင်အောင် မိမိတို့ကိုယ်ကို ထိန်းသိမ်းကြ၏။"},{"SurahNumber":70,"VerseNumber":30,"Text":"၃၀။ ထိုသူတို့သည် မိမိတို့လက်ထပ်မယား၊ အမြှောင်မယားတို့နှင့်သာ မွေ့လျော်ကြသည်၊ ထို့ကြောင့်သူတို့ကိုအပြစ်မတင်ထိုက်ချေ။"},{"SurahNumber":70,"VerseNumber":31,"Text":"၃၁။ သို့သော်အကြင်သူတို့သည် ထိုထက်များသောပျော်ပါးမှုကို ရှာအံ့၊ ထိုသူတို့သည် တရားတော်ကို ကျူးလွန်သူများဖြစ်ကြ၏။"},{"SurahNumber":70,"VerseNumber":32,"Text":"၃၂။ထို့အပြင် ထိုသူတို့သည် မိမိတို့ထံ အပ်နှံထားသော ပစ္စည်းနှင့် မိမိတို့ ပဋိညာဉ်ခံချက်များကို စောင့်ရှောက်ထိန်းသိမ်းကြ၏။"},{"SurahNumber":70,"VerseNumber":33,"Text":"၃၃။ ထို့အပြင် ထိုသူတို့သည် ဖြောင့်မတ်မှန်ကန်စွာသက်သေခံကြ၏။"},{"SurahNumber":70,"VerseNumber":34,"Text":"၃၄။ ထို့အပြင် ထိုသူတို့သည် မိမိတို့၏ဆွလားသ်ကို ကောင်းစွာစောင့်ရှောက်ကြ၏။"},{"SurahNumber":70,"VerseNumber":35,"Text":"၃၅။ ဤသူတို့သည် နိဗ္ဗာန်ဥယျာဉ်တော်များတွင် ဂုဏ်ရှိစွာနေကြရအံ့။"},{"SurahNumber":70,"VerseNumber":36,"Text":"၃၆။ အေ-တမန်တော်၊ မယုံကြည်သူတို့သည် သင့်အား ပြူးပြဲသောမျက်စိနှင့် စိုက်ကြည့်နေကြ၏၊ သူတို့သည် ဘာဖြစ်ကြသနည်း။"},{"SurahNumber":70,"VerseNumber":37,"Text":"၃၇။ သင်၏ ဝဲယာရှေ့နောက်က အစုလိုက်အစုလိုက်ဝန်းဝိုင်း၍ နေကြ၏။"},{"SurahNumber":70,"VerseNumber":38,"Text":"၃၈။ ထိုသူမိုက်တို့အနက် လူတိုင်းပင်လျှင် သုခဥယျာဉ်တော်သို့ ဝင်ရလိမ့်မည်ဟု မျှော်လင့်သလော။"},{"SurahNumber":70,"VerseNumber":39,"Text":"၃၉။ အမှန်ကိုဆိုသော် မဝင်ရချေ၊ ငါသည် သူတို့ကို သူတို့သိသောဝတ္ထုမှ ဖန်ဆင်းတော်မူ၏။"},{"SurahNumber":70,"VerseNumber":40,"Text":"၄၀၊၄၁။ ငါသည် ထိုသူတို့ကို သူတို့ထက်သာသောသူများဖြင့် အစားထိုးနိုင်တော်မူကြောင်းကို ငါသည် နေထွက်ရာအရပ်များနှင့် နေဝင်ရာအရပ်များ၏ အရှင်သခင်အား တိုင်တည်၍ မိန့်တော်မူ၏၊ ငါ့ဆီမှ ပြေး၍ မလွတ်နိုင်ချေ။"},{"SurahNumber":70,"VerseNumber":41,"Text":"၄၀၊၄၁။ ငါသည် ထိုသူတို့ကို သူတို့ထက်သာသောသူများဖြင့် အစားထိုးနိုင်တော်မူကြောင်းကို ငါသည် နေထွက်ရာအရပ်များနှင့် နေဝင်ရာအရပ်များ၏ အရှင်သခင်အား တိုင်တည်၍ မိန့်တော်မူ၏၊ ငါ့ဆီမှ ပြေး၍ မလွတ်နိုင်ချေ။"},{"SurahNumber":70,"VerseNumber":42,"Text":"၄၂။ ထို့ကြောင့်သူတို့သည် ကတိထားတော်မူသောနေ့တိုင်အောင် သူတို့တီးတိုးစကားပြောစေကုန်၊ ကစားစေကုန်။"},{"SurahNumber":70,"VerseNumber":43,"Text":"၄၃။ ထိုနေ့တော်ကြီး၌ ထိုသူတို့သည် တစ်စုံတစ်ခုသောပန်းတိုင်သို့ လျှင်မြန်စွာရောက်အောင်ပြေးသကဲ့သို့ သချႋုင်း များမှ ပြေးထွက်လာကြလိမ့်မည်။"},{"SurahNumber":70,"VerseNumber":44,"Text":"၄၄။ ထိုနေ့တော်ကြီး၌ ထိုသူတို့သည် မျက်နှာအောက်စိုက်ခေါင်းငိုက်စိုက်နေကြလျက် ဂုဏ်အသရေပျက်ခြင်းတရားကထိုသူတို့ကို မိန်းမောတွေဝေစေလိမ့်မည်ဖြစ်၏၊ သူတို့အား ကတိထားတော်မူသောနေ့တော်ကြီးကား ယင်းသို့ဖြစ်၏။"}]}