{"Id":163,"LanguageCodes":["fa","fas"],"Name":"fas-sayyedjalaloddi","Author":"Sayyed Jalaloddin Mojtabavi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":74,"VerseNumber":1,"Text":"اى جامه به خود پيچيده- يا اى جامه بسركشيده-،"},{"SurahNumber":74,"VerseNumber":2,"Text":"برخيز و بيم كن"},{"SurahNumber":74,"VerseNumber":3,"Text":"و پروردگارت را به بزرگى ياد كن"},{"SurahNumber":74,"VerseNumber":4,"Text":"و جامه خويش را پاك ساز"},{"SurahNumber":74,"VerseNumber":5,"Text":"و از عذاب دورى گزين"},{"SurahNumber":74,"VerseNumber":6,"Text":"و چيزى به كسى مده كه بيشتر بستانى- يا منّت مَنِه كه كارت را بزرگ شمارى يا فزونى جويى"},{"SurahNumber":74,"VerseNumber":7,"Text":"و براى پروردگارت شكيبايى ورز"},{"SurahNumber":74,"VerseNumber":8,"Text":"پس چون در صور دميده شود- براى زنده‌شدن مردگان-،"},{"SurahNumber":74,"VerseNumber":9,"Text":"آن روز روزى سخت و دشوار است،"},{"SurahNumber":74,"VerseNumber":10,"Text":"بر كافران آسان نيست"},{"SurahNumber":74,"VerseNumber":11,"Text":"مرا با آن كه به تنهايى آفريدمش واگذار"},{"SurahNumber":74,"VerseNumber":12,"Text":"و او را مال فراوان دادم،"},{"SurahNumber":74,"VerseNumber":13,"Text":"و پسرانى حاضر [در نزد وى‌]،"},{"SurahNumber":74,"VerseNumber":14,"Text":"و براى او [نعمت دنيا را] بتمامى آماده و فراهم ساختم"},{"SurahNumber":74,"VerseNumber":15,"Text":"و باز طمع دارد كه [مال و فرزندان او را] بيفزايم"},{"SurahNumber":74,"VerseNumber":16,"Text":"هرگز، زيرا كه او با آيات ما- سخنان و نشانه‌هاى ما- ستيهنده بود"},{"SurahNumber":74,"VerseNumber":17,"Text":"زودا كه او را به سختى و دشوارى- عذاب- افكنم"},{"SurahNumber":74,"VerseNumber":18,"Text":"وى انديشيد و اندازه كرد"},{"SurahNumber":74,"VerseNumber":19,"Text":"پس مرگ بر او باد، چگونه اندازه كرد؟"},{"SurahNumber":74,"VerseNumber":20,"Text":"باز هم مرگ بر او باد، چگونه اندازه كرد؟"},{"SurahNumber":74,"VerseNumber":21,"Text":"آنگاه انديشه كرد"},{"SurahNumber":74,"VerseNumber":22,"Text":"سپس روى ترش نمود و چهره در هم كشيد"},{"SurahNumber":74,"VerseNumber":23,"Text":"سپس روى بگردانيد- از حق يا از ايمان يا از رسول- و گردنكشى كرد"},{"SurahNumber":74,"VerseNumber":24,"Text":"پس گفت: نيست اين [قرآن‌] مگر جادويى كه [از تعليم ساحران‌] باز گفته مى‌شود"},{"SurahNumber":74,"VerseNumber":25,"Text":"اين نيست مگر گفتار آدمى"},{"SurahNumber":74,"VerseNumber":26,"Text":"زودا كه او را به سَقَر درآرم"},{"SurahNumber":74,"VerseNumber":27,"Text":"و تو را چه آگاه كرد كه سَقَر چيست؟"},{"SurahNumber":74,"VerseNumber":28,"Text":"[آتشى است كه‌] نه باقى گذارد و نه رها كند"},{"SurahNumber":74,"VerseNumber":29,"Text":"سوزاننده و سياه كننده پوست [كافران‌] است"},{"SurahNumber":74,"VerseNumber":30,"Text":"بر آن نوزده [فرشته‌] گماشته است"},{"SurahNumber":74,"VerseNumber":31,"Text":"و ما دوزخبانان را جز فرشتگان نساختيم، و شمار آنها- نوزده- را جز آزمونى براى كسانى كه كافرند نكرديم، تا اهل كتاب- جهودان و ترسايان- يقين كنند- كه پيامبر ما راستگو و بر حق است و آنچه مى‌گويد از وحى مى‌گويد چنانكه نظير آن در تورات و انجيل هست- و كسانى را كه ايمان آورده‌اند ايمان بيفزايد- چون از اهل كتاب بشنوند كه آنچه پيامبر ما گفت حق است دلگرم‌تر و استوارتر شوند- و تا اهل كتاب و مؤمنان شك نكنند، و نيز براى آنكه كسانى كه در دلهاشان بيمارى است- منافقان- و كافران بگويند: خدا از اين وصف- شمار دوزخيان- چه خواسته است؟ بدين گونه خداوند هر كه را خواهد گمراه مى‌كند و هر كه را خواهد راه مى‌نمايد و [شمار] سپاهيان پروردگارت را جز او نداند، و اين- ذكر سَقَر و دوزخبانان- براى آدمى جز ياد و پندى نيست"},{"SurahNumber":74,"VerseNumber":32,"Text":"نه چنان است [كه كافران و منكران گويند] سوگند به ماه،"},{"SurahNumber":74,"VerseNumber":33,"Text":"و سوگند به شب چون پشت كند و برود،"},{"SurahNumber":74,"VerseNumber":34,"Text":"و سوگند به صبح چون رخ نمايد و روشن شود،"},{"SurahNumber":74,"VerseNumber":35,"Text":"كه آن- سَقَر- يكى از پديده‌هاى بزرگ است"},{"SurahNumber":74,"VerseNumber":36,"Text":"كه بيم‌كننده آدميان است"},{"SurahNumber":74,"VerseNumber":37,"Text":"براى هر كس از شما كه بخواهد پيشى گيرد- در كار نيك و طاعت- يا باز ايستد و واپس ماند- از كار نيك و طاعت"},{"SurahNumber":74,"VerseNumber":38,"Text":"هر كسى در گرو كارى است كه كرده است"},{"SurahNumber":74,"VerseNumber":39,"Text":"مگر ياران دست راست- اهل سعادت"},{"SurahNumber":74,"VerseNumber":40,"Text":"كه در بهشتها باشند، مى‌پرسند،"},{"SurahNumber":74,"VerseNumber":41,"Text":"از بزهكاران"},{"SurahNumber":74,"VerseNumber":42,"Text":"چه چيز شما را به دوزخ در آورد؟"},{"SurahNumber":74,"VerseNumber":43,"Text":"گويند: ما از نمازگزاران نبوديم"},{"SurahNumber":74,"VerseNumber":44,"Text":"و بينوا را طعام نمى‌داديم"},{"SurahNumber":74,"VerseNumber":45,"Text":"و با ياوه‌گويان ياوه مى‌گفتيم"},{"SurahNumber":74,"VerseNumber":46,"Text":"و روز پاداش را دروغ مى‌انگاشتيم"},{"SurahNumber":74,"VerseNumber":47,"Text":"تا ما را مرگ فرا رسيد"},{"SurahNumber":74,"VerseNumber":48,"Text":"پس شفاعت شفيعان به آنها سود ندهد"},{"SurahNumber":74,"VerseNumber":49,"Text":"پس چيست آنها را كه از اين پند رويگردانند؟"},{"SurahNumber":74,"VerseNumber":50,"Text":"گويى كه گورخرانى رميده‌اند،"},{"SurahNumber":74,"VerseNumber":51,"Text":"كه از شير- يا شكارچى- گريخته‌اند"},{"SurahNumber":74,"VerseNumber":52,"Text":"بلكه هر مردى از ايشان مى‌خواهد كه او را نامه‌هايى گشاده بدهند"},{"SurahNumber":74,"VerseNumber":53,"Text":"نه چنين است [كه مى‌پندارند]، بلكه از [عذاب‌] آن جهان نمى‌ترسند"},{"SurahNumber":74,"VerseNumber":54,"Text":"نه چنين است [كه مى‌گويند]، همانا اين قرآن يادآورى و پند است"},{"SurahNumber":74,"VerseNumber":55,"Text":"پس هر كه خواهد آن را ياد كند و پند گيرد"},{"SurahNumber":74,"VerseNumber":56,"Text":"و ياد نكنند و پند نگيرند مگر آنكه خدا خواهد اوست سزاوار پروا كردن- از وى- و سزاوار آمرزيدن"}]}