{"Id":151,"LanguageCodes":["fa","fas"],"Name":"fas-abolfazlbahramp","Author":"Abolfazl Bahrampour","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":51,"VerseNumber":1,"Text":"سوگند به بادهايى كه ابر و خاك را مى‌پراكنند"},{"SurahNumber":51,"VerseNumber":2,"Text":"و قسم به ابرهاى گرانبار [از باران‌]"},{"SurahNumber":51,"VerseNumber":3,"Text":"و قسم به كشتى‌ها كه به آسانى روانند"},{"SurahNumber":51,"VerseNumber":4,"Text":"و سوگند به [فرشتگان‌] تقسيم كننده‌ى كار"},{"SurahNumber":51,"VerseNumber":5,"Text":"كه آنچه وعده داده مى‌شويد حتما راست است"},{"SurahNumber":51,"VerseNumber":6,"Text":"و [روز] پاداش حتما واقع شدنى است"},{"SurahNumber":51,"VerseNumber":7,"Text":"سوگند به آسمان كه داراى مسيرها و زينت‌هاست"},{"SurahNumber":51,"VerseNumber":8,"Text":"كه شما [در مورد پيام‌هاى قرآن‌] در گفتارى مختلف و گوناگونيد"},{"SurahNumber":51,"VerseNumber":9,"Text":"كسى از [ايمان به‌] آن منحرف مى‌شود كه [از حق‌] منحرف شده باشد"},{"SurahNumber":51,"VerseNumber":10,"Text":"مرگ بر دروغپردازان"},{"SurahNumber":51,"VerseNumber":11,"Text":"همانان كه در گرداب جهالت فرو رفته و بى‌خبرند"},{"SurahNumber":51,"VerseNumber":12,"Text":"مى‌پرسند: روز جزا چه وقت است"},{"SurahNumber":51,"VerseNumber":13,"Text":"روزى كه آنها بر آتش [عذاب‌] عقوبت مى‌شوند"},{"SurahNumber":51,"VerseNumber":14,"Text":"عذابتان را بچشيد، اين همان است كه بدان عجله مى‌كرديد"},{"SurahNumber":51,"VerseNumber":15,"Text":"همانا پرهيزگاران در باغ‌ها و چشمه‌سارانند"},{"SurahNumber":51,"VerseNumber":16,"Text":"در حالى كه آنچه را پروردگارشان به آنها عطا فرموده دريافت مى‌كنند آنها پيش از اين نيكوكار بودند"},{"SurahNumber":51,"VerseNumber":17,"Text":"و آنها كمى از شب را مى‌خفتند"},{"SurahNumber":51,"VerseNumber":18,"Text":"و در سحرگاهان استغفار مى‌كردند"},{"SurahNumber":51,"VerseNumber":19,"Text":"و در اموالشان سهمى براى سائل و محروم بود"},{"SurahNumber":51,"VerseNumber":20,"Text":"و در زمين براى اهل يقين نشانه‌هايى است"},{"SurahNumber":51,"VerseNumber":21,"Text":"و نيز در وجود خودتان. پس آيا نمى‌بينيد"},{"SurahNumber":51,"VerseNumber":22,"Text":"و روزى شما و آنچه وعده داده مى‌شويد در آسمان است"},{"SurahNumber":51,"VerseNumber":23,"Text":"پس سوگند به پروردگار آسمان و زمين كه اين سخن درست مثل اين كه شما سخن مى‌گوييد حق است"},{"SurahNumber":51,"VerseNumber":24,"Text":"آيا خبر مهمانان ارجمند ابراهيم به تو رسيده است"},{"SurahNumber":51,"VerseNumber":25,"Text":"آن‌گاه كه بر او وارد شدند پس گفتند سلام [بر تو]. گفت: سلام! [بر شما كه‌] گروهى ناشناسيد"},{"SurahNumber":51,"VerseNumber":26,"Text":"پس آهسته به سوى خانواده‌ى خويش رفت و گوساله‌اى فربه [و بريان‌] آورد"},{"SurahNumber":51,"VerseNumber":27,"Text":"پس آن را به نزدشان برد [ولى با تعجب ديد دست به غذا نمى‌برند.] گفت: آيا غذا نمى‌خوريد"},{"SurahNumber":51,"VerseNumber":28,"Text":"پس [در دلش‌] از آنان بيمناك شد. گفتند: مترس، و او را به [تولد] پسرى دانا مژده دادند"},{"SurahNumber":51,"VerseNumber":29,"Text":"و زنش فريادكنان سر رسيد و بر صورت خود زد و گفت: زنى پير نازا [چگونه بزايد]"},{"SurahNumber":51,"VerseNumber":30,"Text":"گفتند: پروردگارت چنين گفته است. همانا او حكيم داناست"},{"SurahNumber":51,"VerseNumber":31,"Text":"[ابراهيم‌] گفت: اى فرستادگان [خدا]! مأموريت شما چيست"},{"SurahNumber":51,"VerseNumber":32,"Text":"گفتند: ما به سوى مردمى پليدكار فرستاده شده‌ايم"},{"SurahNumber":51,"VerseNumber":33,"Text":"تا سنگ‌هايى از گل بر سرشان فرو فرستيم"},{"SurahNumber":51,"VerseNumber":34,"Text":"[كه‌] نزد پروردگارت براى تجاوزكاران، نشاندار شده‌اند"},{"SurahNumber":51,"VerseNumber":35,"Text":"پس هر كه از مؤمنان در آن [شهرها] بود بيرون برديم"},{"SurahNumber":51,"VerseNumber":36,"Text":"اما از مسلمانان جز يك خانه در آن جا نيافتيم"},{"SurahNumber":51,"VerseNumber":37,"Text":"و در آن جا براى آنها كه از عذاب دردناك مى‌ترسند نشانى بر جاى گذاشتيم"},{"SurahNumber":51,"VerseNumber":38,"Text":"و در [ماجراى‌] موسى [نيز نشانه و عبرتى است‌] آن‌گاه كه او را با حجتى آشكار به سوى فرعون فرستاديم"},{"SurahNumber":51,"VerseNumber":39,"Text":"پس [فرعون‌] با اركان [و نيروى‌] خود روى برتافت و گفت: [اين شخص‌] ساحرى يا ديوانه‌اى است"},{"SurahNumber":51,"VerseNumber":40,"Text":"پس او و سپاهيانش را گرفتيم و آنها را در دريا افكنديم در حالى كه او [در آخرين لحظه‌] ملامتگر [خويش‌] بود"},{"SurahNumber":51,"VerseNumber":41,"Text":"و در [ماجراى‌] عاد [نيز عبرتى است‌] آن‌گاه كه بر سر آنها باد مهلك فرستاديم"},{"SurahNumber":51,"VerseNumber":42,"Text":"بر هيچ چيزى نمى‌گذشت مگر اين كه آن را چون استخوان پوسيده مى‌گرداند"},{"SurahNumber":51,"VerseNumber":43,"Text":"و در [ماجراى‌] ثمود [نيز عبرتى است‌] آن‌گاه كه به ايشان گفته شد: تا چندى برخوردار شويد [كه به حسابتان خواهيم رسيد]"},{"SurahNumber":51,"VerseNumber":44,"Text":"تا [آن كه‌] از فرمان پروردگار خود سر برتافتند، پس در حالى كه آنها مى‌نگريستند صاعقه آنها را گرفت"},{"SurahNumber":51,"VerseNumber":45,"Text":"[چنان بر زمين افتادند] كه نه توانستند برخيزند و نه از خود دفاع كنند"},{"SurahNumber":51,"VerseNumber":46,"Text":"و از پيش، قوم نوح را [كيفر نموديم، زيرا] آنان قومى نافرمان بودند"},{"SurahNumber":51,"VerseNumber":47,"Text":"و آسمان را با دستان [قدرت‌] خود بنا نهاديم و البته ما گسترش دهنده [ى آن‌] هستيم"},{"SurahNumber":51,"VerseNumber":48,"Text":"و زمين را گسترديم و نيكو گسترندگانى هستيم"},{"SurahNumber":51,"VerseNumber":49,"Text":"و از هر چيزى دو زوج آفريديم، اميد كه شما عبرت گيريد"},{"SurahNumber":51,"VerseNumber":50,"Text":"پس به سوى خدا بگريزيد كه من شما را از طرف او بيم دهنده‌اى آشكارم"},{"SurahNumber":51,"VerseNumber":51,"Text":"و با خدا معبود ديگرى قرار مدهيد به راستى من از جانب او براى شما هشدار دهنده‌اى آشكارم"},{"SurahNumber":51,"VerseNumber":52,"Text":"همچنين، براى كسانى كه پيش از آنها بودند هيچ پيامبرى نيامد جز اين كه گفتند: ساحرى يا ديوانه‌اى است"},{"SurahNumber":51,"VerseNumber":53,"Text":"آيا همديگر را به اين [سخن‌] سفارش كرده بودند؟ [نه،] بلكه آنان مردمى سركش بودند"},{"SurahNumber":51,"VerseNumber":54,"Text":"پس از آنها روى بگردان كه تو مورد ملامت نخواهى بود"},{"SurahNumber":51,"VerseNumber":55,"Text":"و اندرز ده كه اندرز، مؤمنان را سود مى‌بخشد"},{"SurahNumber":51,"VerseNumber":56,"Text":"و جن و انس را نيافريدم مگر براى اين كه مرا بندگى كنند"},{"SurahNumber":51,"VerseNumber":57,"Text":"از آنان هيچ روزيى نمى‌خواهم، و نمى‌خواهم كه مرا اطعام كنند"},{"SurahNumber":51,"VerseNumber":58,"Text":"همانا خداوند، خود روزى‌رسان و صاحب قدرت و توانمند است"},{"SurahNumber":51,"VerseNumber":59,"Text":"پس براى كسانى كه ستم كردند، سهم بزرگى از عذاب است همانند سهم يارانشان [از ستمگران گذشته‌]، بنابر اين عجله نكنند"},{"SurahNumber":51,"VerseNumber":60,"Text":"پس واى بر كسانى كه كافر شدند از آن روزشان كه وعده داده مى‌شوند"}]}