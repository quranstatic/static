{"Id":295,"LanguageCodes":["rn","run"],"Name":"run-sheikhamissirad","Author":"Sheikh Amissi Radjabu Ntamba","Language":"Rundi","Description":"Rundi","Direction":"ltr","Source":"aradjantas@gmail.com , www.islamic-invitation.com","Translations":[{"SurahNumber":33,"VerseNumber":1,"Text":"Ewe ntumwa y’Imana, nubandanye utakambira Imana yawe y’ukuri kandi ntugamburukire abo bahakanyi b’Imana y’ukuri hamwe n’ababeshi, ntankeka Imana niyo nyene ubumenyi n’ubuhizi buhagije"},{"SurahNumber":33,"VerseNumber":2,"Text":"Kandi ugume ukurikira muvyo washikirijwe mubutumwa buvuye k’Umuremyi wawe mu vy’ukuri Imana yawe niyo ifise inkuru zivyo mugira vyose"},{"SurahNumber":33,"VerseNumber":3,"Text":"Kandi wizere Imana yawe nayo niyo yihagije kuba ariyo ikingira ibintu vyose"},{"SurahNumber":33,"VerseNumber":4,"Text":"Imana ntiyashize k’umuntu imitima ibiri mugikiriza ciwe, kandi ntiyagize abatambukanyi banyu mwatumbereje nabo imigongo yabo hamwe n’imigongo yabanyina banyu yuko banyina banyu, kandi ntiyagize ibibondo vyanyu vy’abazanano yuko bari mubibondo vyanyu kama, ayo n’amajambo yanyu yaturutse muminwa yanyu n’Imana niyo ivugisha ukuri kwama nayo niyo irongora inzira y’uburongozi bwiza"},{"SurahNumber":33,"VerseNumber":5,"Text":"Nimuba hamagare kumazina yabase wabo kuko ubwo nibwo buzoba buri mukuri imbere y’Imana, nimwaba mutazi abavyeyi babo, rero nibene wanyu muri mw’idini rimwe n’abagenzi banyu kandi ntamwikomo kuri mwebwe mugize amakosa nkayo mugabo kuri bimwe vyagizwe n’imitima yanyu kubigirampaka, n’Imana niyo ifise ikigongwe cinshi n’impuhwe zihagije"},{"SurahNumber":33,"VerseNumber":6,"Text":"Intumwa y’Imana irafise uburenganzira gusumba aba Isilamu n’imitima yabo, n’abakenyezi nibo banyina babo nabo ni mubwoko bumwe kandi barafise uruhara rumwe nivyo musabikanya bimwe biri mugitabu c’Imana gusumba abandi ba Isilamu hamwe n’abahungutse mugabo nimwagira ineza kubagenzi banyu sibibi kandi ibi vyose biramaze kwandikwa mugitabu c’Imana"},{"SurahNumber":33,"VerseNumber":7,"Text":"Mugihe twagira amasezerano kuntumwa z’Imana no kuri wewe nyene hamwe no kuntumwa y’Imana Nuhu (iii) no kuntumwa y’Imana Ibrahimu (iii) no kuntumwa y’Imana Mussa (iii) no kuntumwa y’Imana Issa mwene Mariyamu (iii) abo bose twakiye indagano zikoma komeye kuribo"},{"SurahNumber":33,"VerseNumber":8,"Text":"Kugira ngo ibaze abemeye kubijanye n’ukuri kwabo, kandi yaraba teguriye abo bahakanyi b’Imana ibihano bibabaza cane"},{"SurahNumber":33,"VerseNumber":9,"Text":"Mwebwe mwemeye Imana yanyu y’ukuri nimwibuke imigisha y’Imana iri hejuru yanyu mugihe mwashikirwa n’ingabo natwe duca tubarungikira umuyaga hamwe n’ingabo zitaboneka, n’Imana niyo ibona ivyo mugira vyose"},{"SurahNumber":33,"VerseNumber":10,"Text":"Mugihe mwashikirwa n’izo ngabo zivuye hejuru yanyu no hasi yanyu n’amaso yanyu azibonye imitima yanyu nayo ica iduga mumazosi yanyu namwe aho muri muca mutangura kwikeka ku Mana yanyu inyikeko zitandukanye"},{"SurahNumber":33,"VerseNumber":11,"Text":"Aho niho aba Isilamu batekerwa n’ibibazo nuku jugumizwa ijugumizo rikaze cane"},{"SurahNumber":33,"VerseNumber":12,"Text":"No mugihe ababeshi b’Imana bavuga hamwe n’abarwaye mumitima yabo bati:- Imana hamwe n’Intumwa yiwe ntiba twemereye atari ububeshi gusa"},{"SurahNumber":33,"VerseNumber":13,"Text":"N’abantu bamwe muribo mugihe bavuga bati:- mwebwe basangwa bo ng’aha muri Yath’riba ntahandi hantu mwoba mufise hukubaho, rero nimusubire inyuma, uwundi murwi muribo waciye usaba uruhusha Intumwa y’Imana uvuga uti:- mu vy’ukuri inzu zacu ziragaragara mugabo ntizigaragara, mugabo ntaco bashaka atari uguhunga gusa"},{"SurahNumber":33,"VerseNumber":14,"Text":"Niyaba izo ngabo zarinjiye hejuru yabo muri ico gisagara kumpande zose z’igisagara hanyuma basabwa kugira ingwano gusa, bari kugira gutyo kandi ntibari kuguma muri ico gisagara atari mumwanya mutoyi gusa"},{"SurahNumber":33,"VerseNumber":15,"Text":"Mu vy’ukuri baramaze kugiriranira indagano n’Imana kuva kera yuko batazo hindura imigongo yabo inyuma, n’indagano y’Imana niyo kubarizwa ko"},{"SurahNumber":33,"VerseNumber":16,"Text":"Vuga uti:- uko kwiruka kwanyu ntaco kuzobafasha mwo nagatoyi, nimwaba muzohunga urupfu canke muzokwicwa, rero kuri ivyo ntimuzo ronswa umutekano atari mumwanya mutoyi gusa"},{"SurahNumber":33,"VerseNumber":17,"Text":"Vuga uti:- ni nde yoshobora kubakingira ku Mana niba mwoshikirwa n’inabi, canke ibashikira imigisha myiza, kandi ntibazoronka uwubakingira canke umufasha atari Imana yonyene gusa"},{"SurahNumber":33,"VerseNumber":18,"Text":"Ntankeka Imana irabazi bamwe bikingira muri mwebwe nababwira bene wabo bavuga bati:- nimuze iwacu nabo ntibagende kurugamba atari bakeyi cane"},{"SurahNumber":33,"VerseNumber":19,"Text":"Bazobagirira inzigo mugabo haje icobatera c’ubwoba uzoca ubabona bakwitegereza amaso yabo nayo ahindagurika hirya no hino nkuwaguye igihumure c’urupfu, mugabo ubwoba bubavuyemwo baca basubira kubashavuza kundimi zabo zikaze cane, bagaca bagira inzigo kumigisha y’Imana, abo rero ntibemeye kuri ivyo, Imana yaciye ibakurako imigisha y’ibikorwa vyabo, n’ivyo biroroshe cane ku Mana"},{"SurahNumber":33,"VerseNumber":20,"Text":"Biyumvira yuko yamirwi y’abansi babo itaragenda, iyaba iyo mirwi yogarutse bari kwipfuza yuko boba mubugaragwa hamwe n’abanya gihugu baho nyene babaza amakuru yanyu gusa, rero iyo mwoba muri kumwe namwe ntibari kurwana atari bakeyi cane muribo gusa"},{"SurahNumber":33,"VerseNumber":21,"Text":"Ntankeka rero mwebwe muracafise akarorero keza kavuye kuntumwa y’Imana nukuwu tinya Imana yiwe hamwe n’umusi w’imperuka hamwe nugu takambira Imana cane"},{"SurahNumber":33,"VerseNumber":22,"Text":"Naba Isilamu b’ukuri mugihe babona ingabo z’abansi b’Imana ziba shikiriye baciye bavuga bati:- ibi nivyo Imana yatwemereye hamwe n’intumwa yiwe, kuko bavugisha ukuri kwama, kandi nta n’ico batwongereje ko atari ibanga ryukwemera hamwe n’ubugamburutsi gusa"},{"SurahNumber":33,"VerseNumber":23,"Text":"Mu bantu harimwo abemeye Imana yabo y’ukuri bakwijije amasezerano basezeranye n’Imana, muribo baramaze kurangiza ubuzima bwabo, n’abandi nabo baraca rindiriye, rero muri rusangi ntibigeze bahindura n’ikintu na kimwe"},{"SurahNumber":33,"VerseNumber":24,"Text":"Kugira ngo Imana ibarihe abanyakuri kubera ukuri kwabo nuguhana ababeshi ibishatse, canke ikabagirira ikigongwe, ntankeka Imana niyo ifise ikigongwe cinshi cukugira ico kigongwe n’impuhwe nyinshi zihagije"},{"SurahNumber":33,"VerseNumber":25,"Text":"Naba hakanye Imana yabo y’ukuri yarabagaruye n’ishavu ryabo, hanyuma ntibaronka ineza iyariyo yose, hanyuma Imana ica irashigikira aba Isilamu mungwano zabo, nayo niyo nyene ubushobozi kandi niyo nziza"},{"SurahNumber":33,"VerseNumber":26,"Text":"Nayo yaciye ibamanurira bamwe bafashije mubantu bahawe igitabu kivuye mubirindiro vyabo hanyuma itera ubwoba mumitima yabo, bamwe muribo muca murabica n’abandi nabo muca mubagira imbohe"},{"SurahNumber":33,"VerseNumber":27,"Text":"Ica ibaha ibisigi vy’Isi vyabo hamwe n’amazu yabo n’amatungo yabo hamwe n’Isi mutari bwayihonyoreko, n’Imana niyo nyene ubushobozi buri hejuru y’ibintu vyose"},{"SurahNumber":33,"VerseNumber":28,"Text":"Ewe ntumwa y’Imana, nubwire abo bakenyezi bawe uti:- nimwaba mukunda ubuzima bwo ngaha kw’Isi hamwe n’ibisharizo vyayo, nimuze ndabahe ivyoba nezereza n’ukwahukana kwiza"},{"SurahNumber":33,"VerseNumber":29,"Text":"Nimwaba mwipfuza Imana y’ukuri hamwe n’intumwa yayo hamwe n’inzu yo mw’ijuru, Imana yaraba teguriye abagira ineza muri mwebwe hamwe n’impembo niniya"},{"SurahNumber":33,"VerseNumber":30,"Text":"Mwabapfasoni b’intumwa y’Imana, uwuzogira ibicumuro ivyarivyo vyose muri mwebwe azo kwongerezwa ibihano kuriwe vy’incuro zibiri, n’ibi vyose n’ibintu vyoroshe imbere y’Imana"},{"SurahNumber":33,"VerseNumber":31,"Text":"No muri mwebwe uwuzo gamburukira Imana n’intumwa yayo hamwe nukugira ibikorwa vyiza, tuzomuha impembo yiwe y’incuro zibiri nukumu tegurira imigisha y’iteka"},{"SurahNumber":33,"VerseNumber":32,"Text":"Mwabapfasoni b’intumwa y’Imana, mwebwe ntimumeze nk’abandi bapfasoni basanzwe, nimwaba mushaka gutakambira Imana yanyu nukuyisenga, kandi ntimu hinyanyure amajwi yanyu kugira ngo ntaze agomwe n’umuntu arwaye mumutima wiwe, kandi muvuge amajambo meza"},{"SurahNumber":33,"VerseNumber":33,"Text":"Nimugume mumazu yanyu kandi ntimuze mwereke ibisharizo vyanyu k’umugaragaro nkuko bahora bereka abo bapfasoni mugihe c’ubujuju, rero muce muhagarika amasengesho yanyu nugutanga imperezwa, muteko mugamburukire Imana hamwe n’intumwa yayo, rero Imana igomba ibakurire umwanda mwebwe bantu bo munzu y’intumwa y’Imana, kandi igashaka yuko ibasukura neza cane"},{"SurahNumber":33,"VerseNumber":34,"Text":"Muba menyeshe ibisomwa biri mumazu yanyu no muri aya majambo y’Imana arimwo ubuhizi buhanitse, mu vy’ukuri Imana niyo ifise ubumenyi bw’ibintu n’amabanga, kandi niyo nyene ubumenyi bw’ibintu biri k’umugaragaro"},{"SurahNumber":33,"VerseNumber":35,"Text":"Ntankeka abagabo bakurikirana neza inkingi z’idini rya Isilamu n’abakenyezi nuko nyene bazikurikirana, hamwe n’abagabo bemera neza bimwe bivuye kumitima yabo izo nkingi zukwemera nyakuri, n’abakenyezi bemera neza izo nkingi z’ukwemera nyakuri, hamwe n’abagabo bagamburuka, n’abakenyezi bagamburuka, hamwe n’abagabo bavugisha ukuri, n’abakenyezi bavugisha ukuri, hamwe n’abagabo bihangana, n’abakenyezi bihangana, hamwe n’abagabo bagamburuka, n’abakenyezi bagamburuka, hamwe n’abagabo batanga imperezwa zabo, n’abakenyezi batanga imperezwa zabo, hamwe n’abagabo bisonzesha, n’abakenyezi bisonzesha, hamwe n’abagabo bifata rupfasoni ntangere kubitsina vyabo, n’abapfasoni bifata rupfasoni ntangere kubitsina vyabo, hamwe n’abagabo bavuga Imana yabo y’ukuri umwanya wose, n’abapfasoni bavuga Imana yabo y’ukuri umwanya wose, abo nibo Imana yateguriye ikigongwe n’impembo niniya"},{"SurahNumber":33,"VerseNumber":36,"Text":"Ntibibaho k’umugabo yemeye Imana yiwe y’ukuri canke k’umukenyezi yemeye Imana yiwe y’ukuri hamwe n’intumwa yiwe mugihe baciriwe urubanza babe bafise aho bahengamiye kuri urwo rubanza rwabo, nuwu hakana Imana mu kwiyonkora ku Mana hamwe n’intumwa yiwe, mu vy’ukuri uyo muntu azoba yazimiye bimwe biri k’umugaragaro"},{"SurahNumber":33,"VerseNumber":37,"Text":"Igihe yabwira umwe Imana yahaye imigisha yiwe uca uramu hezagira, nufate umutambukanyi wawe kandi utinye Imana yawe, nukunyegeza ibiri kumutima wawe mugihe Imana yawe ariyo nyene ukuri nuguca utinya abantu aho gutinya Imana yawe y’ukuri mugihe uyo Zaidi yarangiza amabanga yiwe nkenerwa, nuyo mupfasoni niho twamuha uburenganzira bwukubakana nuyo mupfasoni kugira ngo ntihabe imyikeko n’ingorane kuba Isilamu mu kwubaka izabo n’abana babo b’abazanano mugihe bataba keneye, n’itegeko ry’Imana niryo ritegerezwa gukurikizwa gusa"},{"SurahNumber":33,"VerseNumber":38,"Text":"Ntamwikomo kuntumwa y’Imana kubintu Imana imaze kumu menyesha, bikaba ari ibisanzwe ku Mana ku bantu bahise baho hambere n’itegeko ry’Imana n’iteguro riteguwe neza"},{"SurahNumber":33,"VerseNumber":39,"Text":"Abahora bashikiriza ubutumwa bw’Imana hamwe nukuyitinya, rero ntanuwo batinya atari Imana, n’Imana niyo ihagije muguharura"},{"SurahNumber":33,"VerseNumber":40,"Text":"Intumwa y’Imana Muhammadi (aui) si umuvyeyi y’uwariwe wese muba shingantahe banyu, ahubwo n’intumwa y’Imana yanyuma muntumwa zayo zose, n’Imana niyo ifise ubumenyi bw’ibintu vyose"},{"SurahNumber":33,"VerseNumber":41,"Text":"Mwebwe mwemeye Imana yanyu y’ukuri, ni mwibuke Imana yanyu kenshi na kenshi"},{"SurahNumber":33,"VerseNumber":42,"Text":"Kandi muyihayagize iyo Mana kuva mugitondo no kumugoroba"},{"SurahNumber":33,"VerseNumber":43,"Text":"Niyo ibaha iyo migisha hamwe n’Abamarayika biwe kugira ngo ibakure mumwijima nukuba shikana mumuco, kandi niyo iha imigisha yayo cane aba Isilamu"},{"SurahNumber":33,"VerseNumber":44,"Text":"Indamutso zabo zo k’umusi w’ihuriro n’Imana zizoba arindamutso z’amahoro, kandi yabateguriye impembo z’iteka ntangere"},{"SurahNumber":33,"VerseNumber":45,"Text":"Ewe ntumwa y’Imana, mu vy’ukuri twebwe twakurungitse ngo utubere icabona cugutanga inkuru nziza nukuba mu bantu batuza"},{"SurahNumber":33,"VerseNumber":46,"Text":"Kandi ube mu bantu bararika abandi kubera Imana, kandi kw’itegeko ryiwe, kandi ube uri urumuri rutanga umuco"},{"SurahNumber":33,"VerseNumber":47,"Text":"Kandi ubahe aba Isilamu inkuru nziza yuko bafise akarusho kaniniya kavuye ku Mana yabo"},{"SurahNumber":33,"VerseNumber":48,"Text":"Ntugamburukire abo bahakanyi b’Imana hamwe nabo babeshi, kandi ntiwiteho kumabi yabo, mugabo ugume wizera Imana yawe gusa, kuko ariyo ihagije mukugu kingira"},{"SurahNumber":33,"VerseNumber":49,"Text":"Mwebwe mwemeye Imana yanyu y’ukuri, ni mwubakane n’abakenyezi bemeye Imana yabo y’ukuri hanyuma ni mwahukana nabo batambukanyi banyu imbere yuguhuza nabo ibitsina, ntavyicaro bafise muzoba harurirako, mugabo nimubahe ico mwoba shumbusha kandi muze mwahukane nabo munzira nziza z’amahoro"},{"SurahNumber":33,"VerseNumber":50,"Text":"Ewe ntumwa y’Imana, twaraguhaye uburenganzira kubatambukanyi bawe wahaye agashimwe kabo hamwe nabo witungiye mukuboko kwawe kw’iburyo, wahawe n’Imana yawe hamwe n’abigeme babadata banyu batoyi, hamwe n’abigeme bayinasenge banyu, n’abigeme bayinarume banyu, n’abigeme babashiki banyokwanyu mwimukanye nabo, hamwe n’umukenyezi wumu Isilamukazi yitanze kubwiwe imbere y’intumwa y’Imana, nkuko intumwa y’Imana nawe yagomba kwubakana nawe kandi berekuriwe kuriwe gusa bitarekuriwe kubandi ba Isilamu, ntankeka twebwe turamaze kubimenyesha ivyo twabategetse kubakenyezi babo hamwe n’abakenyezi mwitungiye kumaboko yanyu y’iburyo kugira ngo ntihabe ingorane kuri wewe, n’Imana niyo nyene imbabazi nyinshi n’impuhwe zihagije"},{"SurahNumber":33,"VerseNumber":51,"Text":"Usubiza inyuma kuwo wishakiye muribo, nukwegereza hafi kuwo wishakiye, niwaba wamugomye uwo wamaze kwahukana nawe sibibi kuri wewe kugira gutyo kuzotuma unezereza amaso yabo aho kugumana agahinda kandi bashime wabahaye uko bari kwose, n’Imana niyo ifise ubumenyi bw’ibiri mumitima yanyu, kandi niyo ifise ubumenyi, kandi niyo ntungane"},{"SurahNumber":33,"VerseNumber":52,"Text":"Munyuma yaba bapfasoni ufise ntabundi burenganzira ufise bwukubaka n’abandi bakenyezi canke kubahindura n’abandi bakenyezi naho ubwiza bwabo bwokunezereza dukuyemwo mubo wintungiye k’ukuboko kwawe kw’iburyo, n’Imana niyo irereka ibintu vyose"},{"SurahNumber":33,"VerseNumber":53,"Text":"Mwebwe mwemeye Imana yanyu y’ukuri, ntimwinjire mumazu y’intumwa y’Imana kugeza aho muhabwa uruhusha rwukuja gufungura, nukutarindira kugeza aho ivyo bifungurwa bihira, mugabo ni mwaba mufise ubutumire aho niho murekuriwe kwinjira, kandi muhejeje gufungura nimuce mwitahira mutarinze gushinga ibiyago kuko ibintu nk’ivyo vyamye bishavuza intumwa y’Imana, nawe aho ari akagira isoni, mugabo Imana ntibona isoni ivugishije ukuri, namwe mugihe mubajije abapfasoni biwe nimubabarize inyuma y’uruzitiro, kugira gutyo n’ugusukura imitima yanyu hamwe n’imitima yabo, kandi sivyiza gushavuza intumwa y’Imana canke kwubakana n’abapfasoni biwe munyuma yiwe, rero kugira gutyo kizoba ari igicumuro kininiya cane imbere y’Imana"},{"SurahNumber":33,"VerseNumber":54,"Text":"Nimwa serura icarico cose canke mukaki nyegeza, ntimuzi yuko Imana ifise ubumenyi bw’ibintu vyose"},{"SurahNumber":33,"VerseNumber":55,"Text":"Ntagicumuro kuribo no kuri badata babo, canke kubibondo vyabo, canke bene wabo, canke kubana babene babo, canke abana babashiki babo, canke abakenyezi nkabo, canke bamwe bitungiwe n’amaboko yabo y’iburyo, nimutinye Imana yanyu mwebwe bakenyezi kuko ntankeka Imana niyo cabona kiri hejuru y’ibintu vyose"},{"SurahNumber":33,"VerseNumber":56,"Text":"Mu vy’ukuri Imana imanura imigisha kuntumwa yayo hamwe no kuba marayika bayo, rero mwebwe aba Isilamu kandi muyisengere intumwa y’Imana muyisabira amahoro y’Imana n’imigisha nukumusabira amahoro"},{"SurahNumber":33,"VerseNumber":57,"Text":"Mu vy’ukuri bamwe bashavuza Imana hamwe n’intumwa yayo, abo bantu Imana yarabavumye kuri iy’Isi no mw’ijuru, kandi yaraba teguriye ibihano bibatetereza"},{"SurahNumber":33,"VerseNumber":58,"Text":"Nabarya bashavuza abagabo baba Isilamu hamwe n’abakenyezi babo ata n’ikosa narimwe bagize, ntankeka abo bantu nabikoreye ubuhemu buniniya hamwe n’ibicumuro biri k’umugaragaro"},{"SurahNumber":33,"VerseNumber":59,"Text":"Ewe ntumwa y’Imana, niwongorere abakenyezi bawe, hamwe n’abigeme bawe, hamwe n’abakenyezi baba Isilamu bamanure neza impuzu zabo, bagize gutyo bizotuma bamenyekana kugira ngo ntaba girirwe inabi, n’Imana niyo ifise imbabazi nyinshi n’impuhwe zihagije"},{"SurahNumber":33,"VerseNumber":60,"Text":"Niba abo babeshi hamwe nabafise ingwara mumitima yabo hamwe n’abiyamamaza kumabi yabo bari mugisagara, mu vy’ukuri twebwe tuzobigukura ko hejuru yabo hanyuma ntibazo kwicara ngaho hafi yawe atari mumwanya mugufiya gusa"},{"SurahNumber":33,"VerseNumber":61,"Text":"Abo bantu baravumwe aho bari hose naho babonekera hose nibafatwe kandi bicwe"},{"SurahNumber":33,"VerseNumber":62,"Text":"Ibi nibisanzwe kumana kuvyabayeho kubantu bamyeho kera, kandi ntuzoronka ihindagurika ry’ibintu bisanzwe ku Mana"},{"SurahNumber":33,"VerseNumber":63,"Text":"Abantu bakubaza inkuru z’umusi w’umuhero w’isi, wewe nuvuge uti:- ubwo bumenyi buri ku Mana yonyene gusa, none n’igiki kizo kumenyesha ko nkumbure umusi w’umuhero w’Isi uri hafi yugushika"},{"SurahNumber":33,"VerseNumber":64,"Text":"Mu vy’ukuri Imana yarabavumye abahakanyi bayo, kandi yaraba teguriye umuriro udahera"},{"SurahNumber":33,"VerseNumber":65,"Text":"Bazowuguma mwo mubuzima bwabo bwose, kandi ntibazo ronka umukunzi canke umufasha"},{"SurahNumber":33,"VerseNumber":66,"Text":"N’umusi waho mumaso yabo hazohinda gurirwa mumuriro udahera baze bavuge bati:- iyo tugamburukira Imana hamwe nuku gamburukira intumwa yiwe Muhammadi (aui)"},{"SurahNumber":33,"VerseNumber":67,"Text":"Bazovuga bati:- Muremyi wacu, mu vy’ukuri twebwe twakurikiye abategetsi bacu hamwe n’abakuru bacu, abo rero nibo batuzimije munzira y’ukuri"},{"SurahNumber":33,"VerseNumber":68,"Text":"Muremyi wacu, nubahe ibihano bimwe vy’akarorero abo bantu, vy’incuro zibiri zibiri, uteko ubavume umuvumo muniniya"},{"SurahNumber":33,"VerseNumber":69,"Text":"Mwebwe mwemeye Imana yanyu y’ukuri, ntimube nkabagoye intumwa y’Imana Mussa (iii) mugabo Imana imugira mweranda kuvyo bamuvuzeko, nawe akaba yari afise urupfasoni ntangere imbere y’Imana"},{"SurahNumber":33,"VerseNumber":70,"Text":"Mwebwe mwemeye Imana yanyu y’ukuri, nimuyitinye Imana yanyu y’ukuri, kandi muvuge amajambo y’ukuri"},{"SurahNumber":33,"VerseNumber":71,"Text":"Izobagirira ibikorwa vyanyu vyiza, kandi izobagirira imbabazi kubicumuro vyanyu, nuwu gamburukira Imana hamwe n’intumwa yiwe, ntankeka uyo muntu azoba afise intsinzi niniya cane"},{"SurahNumber":33,"VerseNumber":72,"Text":"Mu vy’ukuri twebwe twaraseruye amategeko yacu hamwe n’amatuzo yacu, kumajuru yose hamwe n’Isi n’Imisozi, vyose vyarahakanye kwakira ayo mategeko nukuyatinya, mugabo umuntu yarayakiye, ntankeka umuntu niwe muhemu mukuru, kandi atabwenge afise"},{"SurahNumber":33,"VerseNumber":73,"Text":"Kugira ngo Imana ihane abagabo b’ababeshi n’abakenyezi bababeshi hamwe n’abagabo bagereranya Imana n’ibindi bintu, hamwe n’abakenyezi bagereranya Imana n’ibindi bintu hanyuma ize igirire ikigongwe aba Isilamu b’abagabo n’abakenyezi, n’Imana niyo nyene ikigongwe cinshi n’impuhwe zihagije"}]}