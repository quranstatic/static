{"Id":154,"LanguageCodes":["fa","fas"],"Name":"fas-hussainansarian","Author":"Hussain Ansarian","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":69,"VerseNumber":1,"Text":"آن روز ثابت و حق [که وقوعش حتمی و تردیدناپذیر است،]"},{"SurahNumber":69,"VerseNumber":2,"Text":"آن روز ثابت و حق چیست؟"},{"SurahNumber":69,"VerseNumber":3,"Text":"و تو چه می دانی که آن روز ثابت و حق چیست؟"},{"SurahNumber":69,"VerseNumber":4,"Text":"[قوم] ثمود و عاد آن روز کوبنده را انکار کردند؛"},{"SurahNumber":69,"VerseNumber":5,"Text":"اما قوم ثمود با عذابی سرکش هلاک شدند،"},{"SurahNumber":69,"VerseNumber":6,"Text":"و اما قوم عاد با تندبادی بسیار سرد و طغیان گر نابود شدند،"},{"SurahNumber":69,"VerseNumber":7,"Text":"که خدا آن را هفت شب و هشت روز پی در پی بر آنان مسلط کرد و [اگر آنجا بودی] می دیدی که آنان مانند تنه های پوسیده و پوک درختان خرما روی زمین افتاده [و هلاک شده اند]"},{"SurahNumber":69,"VerseNumber":8,"Text":"آیا از آنان هیچ باقی مانده ای می بینی؟"},{"SurahNumber":69,"VerseNumber":9,"Text":"و فرعون و کسانی که پیش از او بودند و مردم شهرهای زیر و رو شده [قوم لوط] مرتکب گناهان بزرگ شدند،"},{"SurahNumber":69,"VerseNumber":10,"Text":"و فرستاده پروردگارشان را نافرمانی کردند و خدا هم آنان را به عذابی سخت گرفت"},{"SurahNumber":69,"VerseNumber":11,"Text":"هنگامی که آب طغیان کرد، ما شما را در کشتی سوار کردیم،"},{"SurahNumber":69,"VerseNumber":12,"Text":"تا آن را برای شما مایه تذکر و بیداری قرار دهیم و گوش شنوا آن را [به عنوان مایه عبرت و تذکر] حفظ کند"},{"SurahNumber":69,"VerseNumber":13,"Text":"پس چون در صور یک بار دمیده شود،"},{"SurahNumber":69,"VerseNumber":14,"Text":"و زمین و کوه ها از جای خود برداشته شوند و هر دوی آنها یک باره درهم کوبیده و ریز ریز گردند"},{"SurahNumber":69,"VerseNumber":15,"Text":"پس آن روز است که آن واقعه بزرگ واقع می شود؛"},{"SurahNumber":69,"VerseNumber":16,"Text":"و آسمان بشکافد و در آن روز است که از هم گسسته و متلاشی گردد؛"},{"SurahNumber":69,"VerseNumber":17,"Text":"و فرشتگان [برای اجرای دستورها حق] بر کناره ها و اطراف آسمان قرار می گیرند، ودر آن روز هشت فرشته، عرش پروردگارت را بر فراز همه آنها حمل می کنند"},{"SurahNumber":69,"VerseNumber":18,"Text":"آن روز [همه شما برای حسابرسی به پیشگاه خدا] عرضه می شوید در حالی که هیچ [عمل و نیّت] پوشیده ای از شما پنهان نمی ماند"},{"SurahNumber":69,"VerseNumber":19,"Text":"اما کسی که پرونده اش را به دست راستش دهند، می گوید: [ای مردم!] پرونده مرا بگیرید و بخوانید"},{"SurahNumber":69,"VerseNumber":20,"Text":"من یقین داشتم که حساب اعمالم را می بینم [به این سبب همه اعمالم را هماهنگ با احکام خدا انجام دادم و کردار بدم را اصلاح کردم]"},{"SurahNumber":69,"VerseNumber":21,"Text":"پس او در یک زندگی خوش و پسندیده ای است"},{"SurahNumber":69,"VerseNumber":22,"Text":"در بهشتی برین"},{"SurahNumber":69,"VerseNumber":23,"Text":"که میوه هایش در دسترس است"},{"SurahNumber":69,"VerseNumber":24,"Text":"[به آنان گویند:] بخورید و بیاشامید، گوارایتان باد به سبب اعمالی که در ایام گذشته انجام دادید؛"},{"SurahNumber":69,"VerseNumber":25,"Text":"و اما کسی که پرونده اعمالش را به دست چپش دهند، می گوید: ای کاش پرونده ام را دریافت نمی کردم،"},{"SurahNumber":69,"VerseNumber":26,"Text":"و نمی دانستم حساب من چیست؟"},{"SurahNumber":69,"VerseNumber":27,"Text":"ای کاش همان مرگ اول [که مرا از دنیا به آخرت انتقال داد] کارم را یکسره می کرد [و در نیستی ابد قرارم می داد،]"},{"SurahNumber":69,"VerseNumber":28,"Text":"ثروتم عذاب را از من دفع نکرد،"},{"SurahNumber":69,"VerseNumber":29,"Text":"قدرت و توانم از دست رفت"},{"SurahNumber":69,"VerseNumber":30,"Text":"[فرمان آید] او را بگیرید و در غل و زنجیرش کشید،"},{"SurahNumber":69,"VerseNumber":31,"Text":"آن گاه به دوزخش دراندازید،"},{"SurahNumber":69,"VerseNumber":32,"Text":"سپس او را در زنجیری که طولش هفتاد ذرع است به بند کشید،"},{"SurahNumber":69,"VerseNumber":33,"Text":"زیرا او به خدای بزرگ ایمان نمی آورده"},{"SurahNumber":69,"VerseNumber":34,"Text":"و مردم را به اطعام نیازمندان تشویق نمی کرده"},{"SurahNumber":69,"VerseNumber":35,"Text":"پس امروز او را در اینجا دوست مهربان و حمایت گری نیست؛"},{"SurahNumber":69,"VerseNumber":36,"Text":"و نه غذایی مگر چرکاب و کثافات [ی از بدن اهل دوزخ]"},{"SurahNumber":69,"VerseNumber":37,"Text":"که آن را جز خطاکاران نمی خورند"},{"SurahNumber":69,"VerseNumber":38,"Text":"پس سوگند یاد می کنم به آنچه [از محسوسات] می بینید،"},{"SurahNumber":69,"VerseNumber":39,"Text":"و آنچه [از غیر محسوسات] نمی بینید،"},{"SurahNumber":69,"VerseNumber":40,"Text":"بی تردید این قرآن، گفتار فرستاده ای بزرگوار است،"},{"SurahNumber":69,"VerseNumber":41,"Text":"و آن گفتار یک شاعر نیست، ولی جز اندکی ایمان نمی آورید،"},{"SurahNumber":69,"VerseNumber":42,"Text":"و گفتار کاهن هم نیست، ولی جز اندکی متذکّر نمی شوید"},{"SurahNumber":69,"VerseNumber":43,"Text":"نازل شده از سوی پروردگار جهانیان است"},{"SurahNumber":69,"VerseNumber":44,"Text":"و اگر [او] پاره ای از گفته ها را به دروغ بر ما می بست،"},{"SurahNumber":69,"VerseNumber":45,"Text":"ما او را به شدت می گرفتیم،"},{"SurahNumber":69,"VerseNumber":46,"Text":"سپس رگ قلبش را پاره می کردیم؛"},{"SurahNumber":69,"VerseNumber":47,"Text":"در آن صورت هیچ کدام از شما مانع از عذاب او نبود،"},{"SurahNumber":69,"VerseNumber":48,"Text":"بی تردید این قرآن، وسیله پند و تذکری برای پرهیزکاران است"},{"SurahNumber":69,"VerseNumber":49,"Text":"و ما به یقین می دانیم که از میان شما انکارکنندگانی هست"},{"SurahNumber":69,"VerseNumber":50,"Text":"و این انکار قطعاً مایه حسرت کافران است،"},{"SurahNumber":69,"VerseNumber":51,"Text":"و بی تردید این قرآن، حقّی یقینی است"},{"SurahNumber":69,"VerseNumber":52,"Text":"پس به نام پروردگارت تسبیح گوی"}]}