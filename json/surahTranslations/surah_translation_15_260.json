{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":15,"VerseNumber":1,"Text":"Alif, Lam, Ra. (so Allah i Matao ko paka-aantapan Iyan on.) Giyaya na manga ayat ko kitab, go Qor´an a miyakapayag (ko ontol)"},{"SurahNumber":15,"VerseNumber":2,"Text":"Madakl a kapndingandingana o siran a da pamaratiyaya, sa oba siran bo miyabaloy a manga Moslim"},{"SurahNumber":15,"VerseNumber":3,"Text":"Botawaning ka siran, ka an siran pphakakan, go an iran pkhasawiti (so doniya): Go so kattmbanga kiran o inam: Ka katokawan iran bo"},{"SurahNumber":15,"VerseNumber":4,"Text":"Na da a bininasa Mi a phagingd a ba da a kitab iyan a mappnto"},{"SurahNumber":15,"VerseNumber":5,"Text":"Di kapngagaanan o pagtaw so adial iyan, go di iran khisndod"},{"SurahNumber":15,"VerseNumber":6,"Text":"Na pitharo iran: \"Hay tiyoronan ko ndao, mataang ka a titho a pmbthangn"},{"SurahNumber":15,"VerseNumber":7,"Text":"Ino kaming ka di khawiti sa malaikat o ska na pd ko khipmamataan"},{"SurahNumber":15,"VerseNumber":8,"Text":"(Pitharo o Allah:) A di Ami phakatoronn so malaikat inonta o rakhs o bnar: Na samawto na di siran dn makanggowamay"},{"SurahNumber":15,"VerseNumber":9,"Text":"Mataan! a Skami na Skami i tomiyoron ko (Qor´an a) ndao; go mataan! a Skami i titho a somisiyap on"},{"SurahNumber":15,"VerseNumber":10,"Text":"Na sabnsabnar a siyogoan Ami so miyaonaan ka sii ko pithanggisa ka tindg ko miyangaoona"},{"SurahNumber":15,"VerseNumber":11,"Text":"Na da a miyakatalingoma kiran a sogo a ba iran da pamagrgi skaniyan"},{"SurahNumber":15,"VerseNumber":12,"Text":"Lagid aya man i kipzanipn Ami ron ko manga poso o manga baradosa"},{"SurahNumber":15,"VerseNumber":13,"Text":"A di siran on pharatiyaya; oba di sabnar a somiyagad so miyasowa o miyangaoona"},{"SurahNumber":15,"VerseNumber":14,"Text":"Na apiya pn lomka Kami kiran sa pinto ko langit, na mabaloy siran a makapanik siran on"},{"SurahNumber":15,"VerseNumber":15,"Text":"Na tharoon iran dn a: \"Mataan! a birg so manga kaylay tano: Kna, ka sktano na pagtaw a miyangababalik a mata niyan"},{"SurahNumber":15,"VerseNumber":16,"Text":"Na sabnsabnar a tiyagoan Ami so langit sa manga darpa o manga bitoon, go inipharas Ami ron oto a rk o pphamakaylay ron"},{"SurahNumber":15,"VerseNumber":17,"Text":"Na siniyap Ami oto phoon ko langowan a shaytan a pradiyamn"},{"SurahNumber":15,"VerseNumber":18,"Text":"Ogaid na so miyamankhaw sa kan´g, na siyaloba skaniyan a kadg, a mapayag"},{"SurahNumber":15,"VerseNumber":19,"Text":"So lopa na kiyayat Ami oto; go piyamakatindgan Ami oto sa manga palaw; go piyamakathoan Ami oto sa mbarambarang a didiyangkaan"},{"SurahNumber":15,"VerseNumber":20,"Text":"Go singgayan Ami skano ron sa manga kawiyagan ago so kna a ba skano i pphamagpr on"},{"SurahNumber":15,"VerseNumber":21,"Text":"Na da a nganin a ba Ami di mipapaar so khitatagoan on; go da a phakatoronn Ami ron a ba di madidiyangka a mappnto"},{"SurahNumber":15,"VerseNumber":22,"Text":"Go pphakasambrn Ami so manga undo a pphamakatago sa ig ko gabon, na piyakatoron Ami a phoon ko kawang so ig, na piyakainom Ami skano ron, na kna a ba skano i makakhakapaar on"},{"SurahNumber":15,"VerseNumber":23,"Text":"Go mataan! a titho a Skami i pphangoyag, go pphangimatay: Go Skami i manga waris (a phamaapaar)"},{"SurahNumber":15,"VerseNumber":24,"Text":"Na sabnsabnar a katawan Ami so miyangaoona rkano, go sabnsabnar a katawan Ami so phangaoori rkano"},{"SurahNumber":15,"VerseNumber":25,"Text":"Mataan! ka so Kadnan ka na plimodn Iyan siran, Skaniyan na Mawngangn a Matao"},{"SurahNumber":15,"VerseNumber":26,"Text":"Na sabnsabnar a inadn Ami so manosiya a phoon ko lopa a gango, a phoon ko lipaw a miyarmbis"},{"SurahNumber":15,"VerseNumber":27,"Text":"Go so jinn na inadn Ami mona a phoon ko apoy a mararas"},{"SurahNumber":15,"VerseNumber":28,"Text":"Na gowani na pitharo o Kadnan ka ko manga malaikat a: \"Mataan! a Sakn na magadn Ako sa manosiya, a phoon ko lopa a gango, a phoon ko lipaw a miyarmbis"},{"SurahNumber":15,"VerseNumber":29,"Text":"Na anda i kaymasada Ko ron go masokan Ko skaniyan sa niyawa, na sondong kano ron sa pangangalimbabaan kano"},{"SurahNumber":15,"VerseNumber":30,"Text":"Na miyangalimbabaan on so manga malaikat, sa tanan siran, langon"},{"SurahNumber":15,"VerseNumber":31,"Text":"Inonta so iblis: Ka somiyangka oba mabaloy a pd ko miyamangalimbabaan"},{"SurahNumber":15,"VerseNumber":32,"Text":"Pitharo (o Allah): \"Hay iblis! antonaa i miyakarn rka sa dang ka kapangpd ko miyamangalimbabaan"},{"SurahNumber":15,"VerseNumber":33,"Text":"Pitharo iyan a: \"Di rakn patot oba ako pangalimbabaan ko manosiya, a inadn Ka a phoon ko lopa a gango, a phoon ko lipaw a miyarmbis"},{"SurahNumber":15,"VerseNumber":34,"Text":"Pitharo (o Allah): \"Na awa ka phoon ko langit; ka mataan! a ska na inibowang"},{"SurahNumber":15,"VerseNumber":35,"Text":"Go mataan! a zisii rka so morka sa dayon ko alongan a kambabadala"},{"SurahNumber":15,"VerseNumber":36,"Text":"Pitharo iyan: \"Kadnan ko, na pakanayawa kong Ka sa dayon ko alongan a kaoyaga kiran"},{"SurahNumber":15,"VerseNumber":37,"Text":"Pitharo (o Allah): \"Na mataan! a ska na pd ko phamakanayawn"},{"SurahNumber":15,"VerseNumber":38,"Text":"Taman ko alongan a masa a mappnto"},{"SurahNumber":15,"VerseNumber":39,"Text":"Pitharo iyan: \"Kadnan ko, ibt ko kiyabaloyang Ka rakn a dadag, na mataan! a barayatn ko siran dn (ko kandarowaka) ko lopa, go mataan! a dadagn ko siran dn langon"},{"SurahNumber":15,"VerseNumber":40,"Text":"Inonta so manga oripn ka, a pd kiran a miyangatotolabos (Rka)"},{"SurahNumber":15,"VerseNumber":41,"Text":"Pitharo (o Allah) a: \"Katii so lalan Rakn a makaoontol (a di Ko ipndaraynon)"},{"SurahNumber":15,"VerseNumber":42,"Text":"Mataan! a so manga oripn Ko na da a mapkhapaar ka kiran, a rowar ko taw a inonotan ka niyan a pd ko miyangadadadag"},{"SurahNumber":15,"VerseNumber":43,"Text":"Go mataan! a so naraka Jahannam na diyandi kiran dn langon"},{"SurahNumber":15,"VerseNumber":44,"Text":"Pito a pinto iyan: Oman i isa pinto na adn a bagian iyan kiran a sabaad a missnggay"},{"SurahNumber":15,"VerseNumber":45,"Text":"Mataan! a so miyamananggila na makaphagingd ko manga pamomolan go manga bowalan"},{"SurahNumber":15,"VerseNumber":46,"Text":"(Tharoon kiran a:) \"Sold kano ron sa kalilintad a somasarig kano"},{"SurahNumber":15,"VerseNumber":47,"Text":"Na ilangn Ami so matatago ko manga rarb iran a siig a: Phapagariya siran, a zisii ko manga kantir a khipagaadapadapa"},{"SurahNumber":15,"VerseNumber":48,"Text":"Daa phakatalingoma kiran roo a dokaw, go di siran on dn maphamakaawa"},{"SurahNumber":15,"VerseNumber":49,"Text":"Pamanotholang ka ko manga oripn ko a: Mataan! a Sakn na Sakn so Manapi, a Makalimoon"},{"SurahNumber":15,"VerseNumber":50,"Text":"Go mataan! a so iphaniksa Akn na giyoto so siksa a malipds"},{"SurahNumber":15,"VerseNumber":51,"Text":"Go pamanotholang ka kiran so manga banto o Ibrahim"},{"SurahNumber":15,"VerseNumber":52,"Text":"Gowani na somiyold siran on, na mitharo siran sa: \"Salaam!\" Pitharo o Ibrahim a: \"Mataan! a Skami na ipkhalk ami skano"},{"SurahNumber":15,"VerseNumber":53,"Text":"Pitharo iran a: \"Di ka khalk! ka mataan! a skami na phanotholan ami ska sa (ipmbawata aka a) wata a matao"},{"SurahNumber":15,"VerseNumber":54,"Text":"Pitharo iyan: \"Ino niyo rakn phanothola (a kapmbawata akn) a riyaot ako a kaloks? Na antonaa i sabap a kaphanothola niyo rakn (saya)"},{"SurahNumber":15,"VerseNumber":55,"Text":"Pitharo iran a: \"Piyanothol ami rka so bnar: Na di ka phangpd ko piyangaadaan sa panginam"},{"SurahNumber":15,"VerseNumber":56,"Text":"Pitharo iyan: \"Na ba adn a taw a khadaan sa panginam ko limo o Kadnan iyan, a rowar ko mithataridadag"},{"SurahNumber":15,"VerseNumber":57,"Text":"Pitharo iyan: \"Na antonaa i zowaan iyo, hay manga sogo (o Allah)"},{"SurahNumber":15,"VerseNumber":58,"Text":"Pitharo iran a: \"Mataan! a skami na siyogo kami ko pagtaw a manga baradosa (a pagtaw o Lot)"},{"SurahNumber":15,"VerseNumber":59,"Text":"Inonta so taalok ko Lot: Mataan! a skami na zabtn ami siran dn langon"},{"SurahNumber":15,"VerseNumber":60,"Text":"Inonta so karoma niyan, ka kiyokom ami a mataan! a skaniyan na pd dn ko phangakakal (ko siksa)"},{"SurahNumber":15,"VerseNumber":61,"Text":"Na kagiya a makawma ko Lot so manga sogo (a manga malaikat)"},{"SurahNumber":15,"VerseNumber":62,"Text":"Na pitharo iyan a: \"Mataan! a skano na pagtaw a di makikilala"},{"SurahNumber":15,"VerseNumber":63,"Text":"Pitharo iran a: \"Kna, ka inowit ami rka so (siksa a) siran na zasangka on so pamikiran iran"},{"SurahNumber":15,"VerseNumber":64,"Text":"Go minitalingoma mi rka so bnar, go mataan! a skami na titho kami a mmamataan"},{"SurahNumber":15,"VerseNumber":65,"Text":"Na panglmn ka so taalok rka, ko sabaad ko kagagawii, go tondogang ka siran sa talikhodan: Na oba adn a domingil rkano a isa bo, go taros kano sa sadn sa sogoan rkano"},{"SurahNumber":15,"VerseNumber":66,"Text":"Na piyakitokawan Ami ron angkoto a khasowa, a mataan! a khathiphad so siran aya ko kapitai kiran"},{"SurahNumber":15,"VerseNumber":67,"Text":"Na miyakaoma so taw ko bandar a ingd a pkhababaya siran"},{"SurahNumber":15,"VerseNumber":68,"Text":"Pitharo (o Lot) a: \"Mataan! a siran nai na khibobolos rakn: Na di ako niyo ndiyamana"},{"SurahNumber":15,"VerseNumber":69,"Text":"Go kalkn iyo so Allah, go di ako niyo phakaytoa"},{"SurahNumber":15,"VerseNumber":70,"Text":"Pitharo iran a: \"Ba ami rka da saparn, so (kapakabolosa ko) khi pananangga"},{"SurahNumber":15,"VerseNumber":71,"Text":"Pitharo iyan: \"Katii so manga wata akn a manga babay, (na pamangaroma kano ron) oba adn a pnggolawlaan iyo"},{"SurahNumber":15,"VerseNumber":72,"Text":"Ibt ko kawyagoyag ka (ya Mohammad), ka mataan! a siran na matatago siran dn ko kabbrg iran a pphromparompak siran"},{"SurahNumber":15,"VerseNumber":73,"Text":"Na miyadansal siran o lalis ko kiyasbangi kiran o alongan"},{"SurahNumber":15,"VerseNumber":74,"Text":"Na biyaloy Ami so liyawaw (o ingd iran) a didalm, go piyakawranan Ami siran sa ator a phoon ko lopa a kiyomba"},{"SurahNumber":15,"VerseNumber":75,"Text":"Mataan! a adn a matatago roo man a titho a manga tanda a bagian o pphamangilay sa piratas"},{"SurahNumber":15,"VerseNumber":76,"Text":"Go mataan aya! a titho a matatago ko lalan a da maawg"},{"SurahNumber":15,"VerseNumber":77,"Text":"Mataan! a adn a matatago roo man a titho a tanda a bagian o miyamaratiyaya"},{"SurahNumber":15,"VerseNumber":78,"Text":"Na mataan aya! a miyabaloy so manga taw sa Ayka (a pagtaw o Shoayb) a titho a manga darowaka"},{"SurahNumber":15,"VerseNumber":79,"Text":"Na siniksa Ami siran. Na mataan! a giya dowaya (a ingd) na sabnar a matatago ko mala a lalan, a mapapayag"},{"SurahNumber":15,"VerseNumber":80,"Text":"Na sabnsabnar a piyakambokhag o manga taw sa Hijr (a pagtaw o Salih) so manga sogo (o Allah)"},{"SurahNumber":15,"VerseNumber":81,"Text":"Go inibgay Ami kiran so manga tanda Ami, na tiyalikhodan iran skaniyan"},{"SurahNumber":15,"VerseNumber":82,"Text":"Go miyanonggirb siran ko manga palaw sa manga walay, a khisasarig siran"},{"SurahNumber":15,"VerseNumber":83,"Text":"Na miyadansal siran o lalis ko kiyapitai kiran"},{"SurahNumber":15,"VerseNumber":84,"Text":"Na da kiran makalinding so pinggalbk iran"},{"SurahNumber":15,"VerseNumber":85,"Text":"Na da ko kiyaadna Mi ko manga langit, ago so lopa, go so nganin a pagltan a dowa nan, inonta na sii ko bnar. Na mataan! a so bangkit na phakatalingoma dn. Na dapayangka (kiran) sa kadapay a maliwanag"},{"SurahNumber":15,"VerseNumber":86,"Text":"Mataan! a so Kadnan ka na Skaniyan so Pphangadn, a Matao"},{"SurahNumber":15,"VerseNumber":87,"Text":"Na sabnsabnar a bigan Ami ska sa pito a manga ayat (a so Fatiha) a gii makhasokasoy, go so Qor´an a Sslaan"},{"SurahNumber":15,"VerseNumber":88,"Text":"Ding ka phakaotnga so (kaylay o) dowa matang ka ko nganin a piyakisawitan Ami oto a pizoson, ko sabaad kiran, go ding ka siran pmbokoon: Go pakainayang ka so gowagowaing ka ko miyamaratiyaya"},{"SurahNumber":15,"VerseNumber":89,"Text":"Go tharoang ka a: Mataan! a sakn so pphamakaiktiyar, a mapayag"},{"SurahNumber":15,"VerseNumber":90,"Text":"Lagid o initoron Ami ko mimbabagibagi"},{"SurahNumber":15,"VerseNumber":91,"Text":"Siran na biyaloy iran so Qor´an a di bo dn pira baad"},{"SurahNumber":15,"VerseNumber":92,"Text":"Na ibt ko Kadnan ka, ka mataan! a iiza Ami kiran dn langon"},{"SurahNumber":15,"VerseNumber":93,"Text":"So pinggolawla iran"},{"SurahNumber":15,"VerseNumber":94,"Text":"Na payagang ka so sogoan rka, go talikhoding ka so manga pananakoto"},{"SurahNumber":15,"VerseNumber":95,"Text":"Mataan! a Skami na lininding Ami ska ko gii rka zosodi"},{"SurahNumber":15,"VerseNumber":96,"Text":"A siran so pphangmbaal sa rimbang o Allah a tohan a salakaw: Na katokawan iran bo"},{"SurahNumber":15,"VerseNumber":97,"Text":"Na sabnsabnar a katawan Ami a mataan! a ska na ipnggagt a rarb ka so gi iran tharoon"},{"SurahNumber":15,"VerseNumber":98,"Text":"Na pthasbikn ka so podi ko Kadnan ka, go pangpd ka ko pphamanojiod"},{"SurahNumber":15,"VerseNumber":99,"Text":"Go zoasoatang ka so Kadnan ka taman sa kapakatalingoma rka o kapatay"}]}