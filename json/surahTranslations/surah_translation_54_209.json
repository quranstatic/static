{"Id":209,"LanguageCodes":["jv","jav"],"Name":"jav-unknown","Author":"Unknown","Language":"Javanese","Description":"Javanese","Direction":"ltr","Source":"https://github.com/hakimrie/alQuran-Translations , https://voiceofquran.info/download-quran-translation-pdf/","Translations":[{"SurahNumber":54,"VerseNumber":1,"Text":"Saiki dina qiyamat wis cedhak lan rembulan sigar dadi loro"},{"SurahNumber":54,"VerseNumber":2,"Text":"Lan menawa dheweke (wong - wong musyrikin) deleng ayat kehelokan (mu'jizat) padha mlengos. Pangucape, \"Iki sihir linuwih"},{"SurahNumber":54,"VerseNumber":3,"Text":"Lan dheweke maido (Nabi) lan gugu karepe dhewe. Samu barang prakara wis ana kepesten kang tetep"},{"SurahNumber":54,"VerseNumber":4,"Text":"Lan satemene wis teka marang dheweke pirang - pirang cerita isi pitutur pamenging (nyegah kafir)"},{"SurahNumber":54,"VerseNumber":5,"Text":"Ayat mahu kawicaksanan kang bener banget, mula pepiling mau ora piguna (kanggo dheweke si kafir)"},{"SurahNumber":54,"VerseNumber":6,"Text":"Mulane sira mlengosa marang wong kafir mau. Besuk qiyamat nalika malaikat damu sempronge sarta ngundang - ngundang marang barang kang dipaido dening wong akeh"},{"SurahNumber":54,"VerseNumber":7,"Text":"Pandelenge padha konjem, dene manungsa padha metu saka kubure memper walang kang bingung"},{"SurahNumber":54,"VerseNumber":8,"Text":"Padha rebut dhujang (rikat) marani pangundang mau. Wong - wong kafir padha ngucap, \"iki dina kang rekasa"},{"SurahNumber":54,"VerseNumber":9,"Text":"Sadurunge dheweke, para umate Nuh biyen hiya padha maido marang kawulaningsun Nuh. Pangucape, \"Nuh iku wong edan\", lan padha nganiaya"},{"SurahNumber":54,"VerseNumber":10,"Text":"Bareng wis lawas Nuh banjur nyenyuwun ing Pangerane, \"Kawula kawon kaliyan ummat kawula, mila mugi Paduka paring pitulung"},{"SurahNumber":54,"VerseNumber":11,"Text":"Ingsun (Allah) banjur bukak lawanging langit nuli metu banyu kang sok - sokan"},{"SurahNumber":54,"VerseNumber":12,"Text":"Apadene bumi Ingsun kersakake ngetokake tuk banyu tanpa wilangan banjur tempuk banyu saka dhuwur lan banyu saka ngisor netepi perintah kang pinasthi"},{"SurahNumber":54,"VerseNumber":13,"Text":"Nuh sakancane Ingsun tunggangake perahu kang ginawe saka blabag nganggo dipaku"},{"SurahNumber":54,"VerseNumber":14,"Text":"Mlaku ana ing ngarsaningsun, ganjarane Allah pitulung marang Nuh kang dipaido umate"},{"SurahNumber":54,"VerseNumber":15,"Text":"Perahu mau dilestarekake nganti lawas minangka tandha yekti, mulane wong kang keri padha elinga lelakon mau"},{"SurahNumber":54,"VerseNumber":16,"Text":"Mulane kepiye kahanane wewaden lan siksaningsun"},{"SurahNumber":54,"VerseNumber":17,"Text":"Saiki Allah wis gampangake al-Quran diweruhi surasane, mulane padha nyinaua"},{"SurahNumber":54,"VerseNumber":18,"Text":"Biyen kaum 'Aad padha maido ing Rosule. Kapriye kahanane wewaden lan siksaningsun marang wong 'Aad"},{"SurahNumber":54,"VerseNumber":19,"Text":"Allah nglakokake angin lesus kang banter nemppuh marang wong 'Aad mau ing dina Sangar kang lestari terus - terusan"},{"SurahNumber":54,"VerseNumber":20,"Text":"Angin mau numpes kabeh nganti glasah kaya wit kurma padha ambruk"},{"SurahNumber":54,"VerseNumber":21,"Text":"Kapriye ta hanane wewaden lan siksaningsun"},{"SurahNumber":54,"VerseNumber":22,"Text":"Satemene Ingsun Allah wis gelarake al-Quran gampang diweruhi surasane mulane padha ngestokna"},{"SurahNumber":54,"VerseNumber":23,"Text":"Biyen wong Tsamud uga padha maido (wulangane Sholih)"},{"SurahNumber":54,"VerseNumber":24,"Text":"Pangucape, \"Ya gene aku manut marang wong siji tunggalku. yen mangkono aku rak klebu ing penasaran lan diarani wong edan"},{"SurahNumber":54,"VerseNumber":25,"Text":"Apa dhawuhing Allah mung didhawuake marang wong siji (Sholih wae) liyane ora diparingi dhawuh? Tetela Sholih iku tukang goroh lan gumedhe"},{"SurahNumber":54,"VerseNumber":26,"Text":"Besuk ing akherat bakal weruh nyatane sapa kang gumedhe lan tukang goroh"},{"SurahNumber":54,"VerseNumber":27,"Text":"Sejatine Ingsun bakal ngirimake onta wadon minangka tandha yekti lan panyoba, kanggo wong Tsamud. Saiki (Shalih) narimoha wae titenana piye"},{"SurahNumber":54,"VerseNumber":28,"Text":"Wong Tsamud padha dhawuhana anane banyu iku didumake marang onta lan dheweke, Kabeh padha kena gilirane. (sakdine kanggo wong Tsamud lan sedina maneh ontane)"},{"SurahNumber":54,"VerseNumber":29,"Text":"Dheweke wong Tsamud banjur ngundang kancane nedya mateni. Onta mau banjur dicekel banjur dipateni"},{"SurahNumber":54,"VerseNumber":30,"Text":"Kepriye ta kahanane wewaden lan siksaningsun"},{"SurahNumber":54,"VerseNumber":31,"Text":"Allah banjur ngutus Jibril kanthi suwara banter, wong Tsamud banjur tumpes sanalika ambruk kaya kayu garing wis mopol"},{"SurahNumber":54,"VerseNumber":32,"Text":"Satemene Allah wis gampangake al-Quran kanggo diweruhi surasane mulane padha ngestokna"},{"SurahNumber":54,"VerseNumber":33,"Text":"Biyen umate Luth uga padha maido wulangane"},{"SurahNumber":54,"VerseNumber":34,"Text":"Para umate Luth padha diudani watu tumpes kabeh kajaba mung Luth sakancane padha diparingi slamet ing wayah esuk"},{"SurahNumber":54,"VerseNumber":35,"Text":"Peparinge Allah kabungahan kaya mangkono walese marang wong syukur"},{"SurahNumber":54,"VerseNumber":36,"Text":"Lan satemene Luth wis ngelingake dheweke para ummate siksa ancamane Allah. Nanging padha maido ancaman mau"},{"SurahNumber":54,"VerseNumber":37,"Text":"Lan para ummate Luth padha bujuk (supaya masrahake) dhayohe. Mulane banjur Ingsun picakake mripate. Padha ngrasakna siksa lan ancaman Ku"},{"SurahNumber":54,"VerseNumber":38,"Text":"Lan satemene ing wayah esuke dheweke tinempuh ing siksa kang lestari"},{"SurahNumber":54,"VerseNumber":39,"Text":"Padha ngrasakna siksaningsun lan ancaman - ancamanKu"},{"SurahNumber":54,"VerseNumber":40,"Text":"Lan satemene Allah wis gampangake al-Quran diweruhi surasane mulane padha ngestokna"},{"SurahNumber":54,"VerseNumber":41,"Text":"Lan satemene para Rasul wis padha reka nerangake ancaman - ancaman marang Fir'aun"},{"SurahNumber":54,"VerseNumber":42,"Text":"Nanging dheweke gorohake kabeh tandha yekti kahelokaningsun, mulane padha ditumpes kelawan siksaning Allah kang Maha Mulya tur Maha Kuasa"},{"SurahNumber":54,"VerseNumber":43,"Text":"He wong kafir, apa kancamu luwih becik karo Firaun sabalane, utawa apa sira wis kasebut ana kitab kang kuna - kuna bakal luput saka siksa"},{"SurahNumber":54,"VerseNumber":44,"Text":"Utawa dheweke (wong kafir) padha kondo, \"Aku iku kumpulan kang ditulungi Allah"},{"SurahNumber":54,"VerseNumber":45,"Text":"Ing tembe pakumpulane (wong Mekkah) keplayu, wonge padha lumayu sasaran (mundhur)"},{"SurahNumber":54,"VerseNumber":46,"Text":"Besuk Qiyamat bakal kelakone pangancam marang wong kafir siksane bebayani banget"},{"SurahNumber":54,"VerseNumber":47,"Text":"Satemene wong sing padha dosa ana donya nandhang siksa lan bakal dicemplungake neraka"},{"SurahNumber":54,"VerseNumber":48,"Text":"Yaiku nalikane dheweke digeret nyang neraka marang rahi - rahine. Pangandikane Allah, \"Padha ngrasakna tumindake siksa neraka Saqor"},{"SurahNumber":54,"VerseNumber":49,"Text":"Sateme samu barang kang dumadi iku digawe kanthi papesthen"},{"SurahNumber":54,"VerseNumber":50,"Text":"Lan dhawuhe Allah mung sapisan wae suwene mung sak kedheping mripat"},{"SurahNumber":54,"VerseNumber":51,"Text":"Lan satemene biyen Ingsun wis numpes para wong kafir kaya kowe, mulane kowe padha elinga ngestokna perintah"},{"SurahNumber":54,"VerseNumber":52,"Text":"Kabeh kang wis dilakoni padha dicathet ana buku - buku cathetan"},{"SurahNumber":54,"VerseNumber":53,"Text":"Lan kabeh perkra gedhe utawa cilik kabeh mesthi ditulis"},{"SurahNumber":54,"VerseNumber":54,"Text":"Sarupane wong kang bekti ing Allah padha ana suwarga kang ana bengawane"},{"SurahNumber":54,"VerseNumber":55,"Text":"Ana ing palungguhan kang nyata indah ana ngarsane Allah kang Kuasa"}]}