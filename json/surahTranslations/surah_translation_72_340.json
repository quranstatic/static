{"Id":340,"LanguageCodes":["sq","sqi"],"Name":"sqi-hasanefendinahi","Author":"Hasan Efendi Nahi","Language":"Albanian","Description":"Albanian","Direction":"ltr","Source":"http://tanzil.net","Translations":[{"SurahNumber":72,"VerseNumber":1,"Text":"Thuaj (o Muhammed!): “Mua m’u ka shpallur se disa prej xhindëve (krijesa të padukshme), kanë dëgjuar dhe kanë thënë: “Me të vërtetë, kemi dëgjuar (një) Kur’an të mrekullueshëm"},{"SurahNumber":72,"VerseNumber":2,"Text":"i cili udhëzon në rrugën e drejtë – e ne kemi besuar në të, dhe kurrsesi më nuk do t’i bëjmë shok askë Perëndisë sonë"},{"SurahNumber":72,"VerseNumber":3,"Text":"e, me të vërtetë, qoftë, lartë madhëria e Tij – Zotit tonë! Ai, nuk ka marrë për Vete as bashkëshorte as fëmijë"},{"SurahNumber":72,"VerseNumber":4,"Text":"(Disa) të marrët nga ne, flisnin gënjeshtra për Perëndinë"},{"SurahNumber":72,"VerseNumber":5,"Text":"kurse ne, kemi menduar se as njerëzit as xhindët nuk flasin gënjeshtra për Perëndinë"},{"SurahNumber":72,"VerseNumber":6,"Text":"e disa njerëz kanë kërkuar strehim te disa xhindë, e kjo vetëm që ua shtoi atyre tërbimin"},{"SurahNumber":72,"VerseNumber":7,"Text":"dhe, ata mendojnë siç mendoni edhe ju: se, Perëndia nuk do të ringjallë askë"},{"SurahNumber":72,"VerseNumber":8,"Text":"ne jemi ata që kemi arritur në qiell, por kemi hasur në plotë roje të forta (engjëj) dhe shigjeta të zjarrta (meteorë)"},{"SurahNumber":72,"VerseNumber":9,"Text":"dhe uleshim rreth tij, nëpër vende të përshtatshme për të dëgjuar diçka, por ai që përgjon tani, do të hasë në shigjeta të zjarrta (meteorë) që janë në pritje (pusi)"},{"SurahNumber":72,"VerseNumber":10,"Text":"dhe ne nuk dimë, se e keqja i qëllimohet atyre që janë në Tokë, apo Zoti i tyre don t’i udhëzojë në rrugë të mirë"},{"SurahNumber":72,"VerseNumber":11,"Text":"e midis nesh ka të mirë dhe ka që nuk janë të mirë, ka prej nesh kategori të ndryshme, (grupe të përçara)"},{"SurahNumber":72,"VerseNumber":12,"Text":"dhe ne e kemi ditur se nuk do të mund t’i shpëtojmë Perëndisë në Tokë dhe nuk mund ta lodhim Atë duke ikur (në qiell)"},{"SurahNumber":72,"VerseNumber":13,"Text":"dhe ne, posa dëgjuam udhëzimin (Kur’anin), besuam në të; e kush beson në Zotin e vet, nuk ka përse të druajë nga dëmi as nga zullumi (tërbimi)"},{"SurahNumber":72,"VerseNumber":14,"Text":"dhe ka prej nesh muslimanë, e ka prej nesh edhe mëkatarë, e kush e ka përqafuar islamizmin, e ka zgjedhur rrugën e drejtë"},{"SurahNumber":72,"VerseNumber":15,"Text":"kurse, jobesimtarët, do të jenë lëndë djegëse të skëterrës”"},{"SurahNumber":72,"VerseNumber":16,"Text":"Sikur të qëndronin në rrugën e vërtetë, Ne do t’i furnizonim me ujë të bollshëm"},{"SurahNumber":72,"VerseNumber":17,"Text":"për t’i vënë me këtë në sprovë ata; e kushdo që largohet nga të përkujtuarit Zotin e tij, Zoti atë ia nënshtron dënimit të ashpër"},{"SurahNumber":72,"VerseNumber":18,"Text":"Xhamiat i janë kushtuar Perëndisë, dhe mos iu lutni askujt, përveç Perëndisë"},{"SurahNumber":72,"VerseNumber":19,"Text":"E, kur adhuruesi i Perëndisë (Muhammedi), u ngrit t’i lutet Atij, ata (xhindët) u tubuan rreth tij si të ishin shtëllungë leshi"},{"SurahNumber":72,"VerseNumber":20,"Text":"Thuaj (o Muhammed!): “Unë i lutem vetëm Zotit tim dhe askë s’ia bëjë shok Atij”"},{"SurahNumber":72,"VerseNumber":21,"Text":"Thuaj (o Muhammed!): “Unë nuk mundem t’jua largojë ndonjë dëm juve e as t’ua sjell ndonjë dobi (vetëm Perëndia ka pushtet për këtë)”"},{"SurahNumber":72,"VerseNumber":22,"Text":"Thuaj (o Muhammed!): “Me të vërtetë, mua askush nuk mund të më mbrojë nga dënimi i Perëndisë; as që mund të gjejë strehim tjetër kund, përveç te Ai"},{"SurahNumber":72,"VerseNumber":23,"Text":"(Unë s’kam tjetër funksion) përveç që t’ua predikojë atë që vjen nga Perëndia dhe të dërguarit e Tij”. E, ai që s’dëgjon Perëndinë dhe të Dërguarin e Tij, atë e pret zjarri i skëterrës, në të cilin do të mbetet përgjithmonë. –"},{"SurahNumber":72,"VerseNumber":24,"Text":"E, kur ata të shohin atë për çka u është tërhequr vërejtja, do ta dinë ata se kush është më i dobët (në ndihmë) dhe në numër më i vogël"},{"SurahNumber":72,"VerseNumber":25,"Text":"Thuaj (o Muhammed!): “Unë nuk e di, a është afër ajo që u është premtuar juve, apo Zoti im ka caktuar për të afat (më të gjatë)"},{"SurahNumber":72,"VerseNumber":26,"Text":"vetëm Ai i di sekretet dhe Ai nuk ia zbulon sekretet e Veta askujt"},{"SurahNumber":72,"VerseNumber":27,"Text":"përveç atij të cilin Ai e ka zgjedhur për të dërguar (pejgamber); andaj, Ai para tij dhe pas tij, i vë ata që e ruajnë (engjëjt)"},{"SurahNumber":72,"VerseNumber":28,"Text":"në mënyrë që t’i dijë (qartë) se a i kanë zbatuar misionet e Zotit të tyre. Ai di në hollësi çdo gjë që është te të dërguarit; Ai di numrin e çdo gjëje që ekziston"}]}