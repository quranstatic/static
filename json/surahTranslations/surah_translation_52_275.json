{"Id":275,"LanguageCodes":["ny","nya"],"Name":"nya-alhajiyusufmuha","Author":"Al Haji Yusuf Muhammad Kanyamula","Language":"Chichewa","Description":"Chichewa","Direction":"ltr","Source":"http://goodwordbooks.com/, Goodword Books, Islamic Dawah Movement of Southern Africa","Translations":[{"SurahNumber":52,"VerseNumber":1,"Text":"Ndi pali phiri"},{"SurahNumber":52,"VerseNumber":2,"Text":"Ndi pali Buku lolemekezeka"},{"SurahNumber":52,"VerseNumber":3,"Text":"Lili chikopa chosapinda"},{"SurahNumber":52,"VerseNumber":4,"Text":"Ndi pali Bait – Ul-Ma’mur (Nyumba imene ili kumwamba yolingana ndi Kaaba imene ili ku Makka ndipo imaonedwa ndi angelo pafupipafupi)"},{"SurahNumber":52,"VerseNumber":5,"Text":"Ndi pali denga lonyamuka"},{"SurahNumber":52,"VerseNumber":6,"Text":"Ndi pali nyanja yodzadzidwa ndi madzi ambiri"},{"SurahNumber":52,"VerseNumber":7,"Text":"Ndithudi chilango cha Ambuye wako chidzakwaniritsidwa"},{"SurahNumber":52,"VerseNumber":8,"Text":"Palibe wina amene angachiletse"},{"SurahNumber":52,"VerseNumber":9,"Text":"Pa tsiku limeneli, kumwamba kudzagwedezeka koopsa"},{"SurahNumber":52,"VerseNumber":10,"Text":"Ndipo mapiri adzagudubuzika osakhalanso china chake"},{"SurahNumber":52,"VerseNumber":11,"Text":"Kotero tsoka, patsiku limeneli kwa anthu abodza"},{"SurahNumber":52,"VerseNumber":12,"Text":"Amene amatangwanika ndi mabodza"},{"SurahNumber":52,"VerseNumber":13,"Text":"Patsikuli iwo adzatengedwa ndi kuponyedwa mwamphamvu ku moto wa ku Gahena"},{"SurahNumber":52,"VerseNumber":14,"Text":"Uwu ndi moto umene mumati ndi bodza"},{"SurahNumber":52,"VerseNumber":15,"Text":"Kodi amenewa ndi matsenga kapena simutha kuona"},{"SurahNumber":52,"VerseNumber":16,"Text":"Lawani kutentha kwake ndipo kaya inu mupirira kapena ayi, kwa inu ndi chimodzimodzi; inu muli kulandira malipiro a ntchito zomwe mumachita"},{"SurahNumber":52,"VerseNumber":17,"Text":"Ndithudi iwo amene ali olungama, adzakhala m’minda mwamtendere"},{"SurahNumber":52,"VerseNumber":18,"Text":"Kusangalala chifukwa cha zimene Ambuye wawo wawapatsa ndipo Ambuye wawo wawapulumutsa ku chilango cha ku Gahena"},{"SurahNumber":52,"VerseNumber":19,"Text":"“Idyani ndi kumwa mwachisangalalo chifukwa cha ntchito zanu zabwino zomwe mudachita.”"},{"SurahNumber":52,"VerseNumber":20,"Text":"Iwo adzakhala pa mipando yawofowofo, yoikidwa m’mizere. Ndipo Ife tidzawakwatitsa kwa amene ali ndi maso akuluakulu ndi okongola"},{"SurahNumber":52,"VerseNumber":21,"Text":"Ndipo iwo amene amakhulupirira ndipo ana awo amawatsatira m’chipembedzo, oterewa tidzawakumaniza ndi mabanja awo ndipo Ife sitidzawachotsera chilichonse cha malipiro a ntchito zawo zabwino. Munthu aliyense adzafunsidwa malinga ndi ntchito zake"},{"SurahNumber":52,"VerseNumber":22,"Text":"Ndipo tidzawapatsa zipatso ndi nyama zimene iwo afuna"},{"SurahNumber":52,"VerseNumber":23,"Text":"Kumeneko iwo adzapatsana wina ndi mnzake chikho chimene mulibe zinthu zopanda pake kapena uchimo"},{"SurahNumber":52,"VerseNumber":24,"Text":"Iwo adzazunguliridwa ndi kutchingidwa bwino ndi anyamata awoawo amene adzawatumizira ngati kuti iwo anali ndolo zobisika"},{"SurahNumber":52,"VerseNumber":25,"Text":"Ndipo iwo adzafunsana wina ndi mnzake ndi kuyankhulitsana"},{"SurahNumber":52,"VerseNumber":26,"Text":"Iwo adzati, “Kale ife tidali a mantha ndi mabanja athu.”"},{"SurahNumber":52,"VerseNumber":27,"Text":"“Koma Mulungu wationetsera chisomo chake ndipo watipulumutsa ife ku chilango cha kumoto.”"},{"SurahNumber":52,"VerseNumber":28,"Text":"“Ndithudi ife tinali kumupempha Iye yekha. Ndithudi Iye ndiye Mwini chifundo ndi Mwini chisoni chosatha.”"},{"SurahNumber":52,"VerseNumber":29,"Text":"Motero pitiriza kukumbutsa ndi kulalikira. Chifukwa cha chisomo cha Ambuye wako, iwe si ndiwe munthu wonyenga kapena wamisala"},{"SurahNumber":52,"VerseNumber":30,"Text":"Kapena iwo amati, “Ndi Mlakatuli, ife tili kuyembekezera kuti choipa chidze pa iye.”"},{"SurahNumber":52,"VerseNumber":31,"Text":"Nena, “Yembekezerani! Nanenso ndili mmodzi wa oyembekezera.”"},{"SurahNumber":52,"VerseNumber":32,"Text":"Kodi ndi maganizo awo amene ali kumawauza izi kapena iwo ndi anthu amene amaswa malamulo mosadodoma"},{"SurahNumber":52,"VerseNumber":33,"Text":"Kodi kapena iwo amati, “Iye wapeka yekha uthengawu? Iyayi! iwo alibe chikhulupiriro.”"},{"SurahNumber":52,"VerseNumber":34,"Text":"Alekeni nawo abweretse mawu olingana ndi awa ngati iwo ali kunena zoona"},{"SurahNumber":52,"VerseNumber":35,"Text":"Kodi iwo adalengedwa popanda china chake kapena iwo ndiwo a Namalenga"},{"SurahNumber":52,"VerseNumber":36,"Text":"Kapena ndiwo amene adalenga kumwamba ndi dziko lapansi? Iyayi! iwo alibe chikhulupiriro chokhazikika"},{"SurahNumber":52,"VerseNumber":37,"Text":"Kodi ndiwo amene amasunga chuma cha Ambuye wako? Kapena iwo ndiwo a nkhanza amene ali ndi ulamuliro wonena chilichonse chimene afuna"},{"SurahNumber":52,"VerseNumber":38,"Text":"Kodi kapena iwo ali ndi njira yomvetsera zomwe zinali kunenedwa? Motero mulekeni kazitape wawo kuti apereke umboni wokwanira"},{"SurahNumber":52,"VerseNumber":39,"Text":"Kodi kapena Iye ali ndi ana aakazi okha pamene inuyo muli ndi ana aamuna"},{"SurahNumber":52,"VerseNumber":40,"Text":"Kodi kapena iwe uli kuwafunsa malipiro kotero kuti iwo apanikizidwa kwambiri ndi ngongole"},{"SurahNumber":52,"VerseNumber":41,"Text":"Kodi kapena ali ndi zobisika ndipo amazilemba"},{"SurahNumber":52,"VerseNumber":42,"Text":"Kodi kapena ali kukonza chiwembu? Koma iwo amene sakhulupirira ndiwo amene ali ndi chiwembu"},{"SurahNumber":52,"VerseNumber":43,"Text":"Kodi kapena ali ndi mulungu wina kupatula Mulungu weniweni? Mulungu alemekezeke kuposa zimene iwo amamufanizira nazo"},{"SurahNumber":52,"VerseNumber":44,"Text":"Ndipo iwo akadaona gawo lina la kumwamba lili kugwa pansi ndipo iwo akadati, “Ndi mitambo youndana.”"},{"SurahNumber":52,"VerseNumber":45,"Text":"Motero alekeni mpaka pamene iwo akumana ndi tsiku lawo limene iwo adzakomoka ndi mantha"},{"SurahNumber":52,"VerseNumber":46,"Text":"Tsiku limene chiwembu sichidzawathandiza china chilichonse ndipo chithandizo sichidzaperekedwa kwa iwo"},{"SurahNumber":52,"VerseNumber":47,"Text":"Ndipo, ndithudi, onse amene amachita zoipa, kuli chilango china pa chilango ichi koma ambiri a iwo sadziwa"},{"SurahNumber":52,"VerseNumber":48,"Text":"Motero pirira podikira chiweruzo cha Ambuye wako, chifukwa ndithudi iwe uli kusamalidwa ndi Ife ndipo lemekeza Ambuye wako pamene uuka ku tulo"},{"SurahNumber":52,"VerseNumber":49,"Text":"Nthawi ya usiku, lemekeza ulemerero wake ndi pa nthawi yolowa nyenyezi"}]}