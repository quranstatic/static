{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":3,"VerseNumber":1,"Text":"Alif lám mím"},{"SurahNumber":3,"VerseNumber":2,"Text":"Bůh - není božstva kromě Něho - je živý stále trvající"},{"SurahNumber":3,"VerseNumber":3,"Text":"On seslal ti Písmo s pravdou, potvrzující pravdivost dřívějšího, a On seslal i Tóru a Evangelium"},{"SurahNumber":3,"VerseNumber":4,"Text":"již předtím jako správné vedení pro lidi a seslal spásné rozlišení. Zajisté ty, kdož ve znamení Boží nevěří, očekává trest strašný, neboť Bůh věru mocný je a pán pomsty"},{"SurahNumber":3,"VerseNumber":5,"Text":"Před Bohem není skryto nic ani na zemi, ani na nebi"},{"SurahNumber":3,"VerseNumber":6,"Text":"a je to On, jenž utváří vás v lůnech podle přání svého. A není božstva kromě Něho, mocného, moudrého"},{"SurahNumber":3,"VerseNumber":7,"Text":"On je ten, jenž seslal ti Písmo, v němž některé verše jsou pevně stanovené, a ty jsou podstatou Písma, zatímco jiné jsou víceznačné. Ti, v jejichž srdcích je odchýlení, následují to, co je v něm víceznačné, usilujíce tak o rozkol a snažíce se o svévolný výklad toho; však nezná výklad toho nikdo kromě Boha. Ti však, kdož pevni jsou ve vědění, hovoří: \"My v ně jsme uvěřili; vše, co obsahuje, od Pána našeho je!\" A připomínají si to jedině ti, kdož rozmyslem jsou obdařeni"},{"SurahNumber":3,"VerseNumber":8,"Text":"Pane náš, nedej odchýlit se srdcím našim poté, cos uvedl nás na cestu správnou, daruj nám milost, jež od Tebe vychází, vždyť Tys věru dárce největší"},{"SurahNumber":3,"VerseNumber":9,"Text":"Pane náš, Ty věru shromáždíš lidi v den, o němž pochyby není; a Bůh zajisté slib svůj nezruší"},{"SurahNumber":3,"VerseNumber":10,"Text":"V ten den nebudou nevěřícím majetky ani děti jejich proti Bohu nic platny a stanou se palivem pro oheň pekelný"},{"SurahNumber":3,"VerseNumber":11,"Text":"Osud jich bude jako osud rodu Faraónova, a těch, kdož před nimi byli a kteří znamení Naše za lež prohlásili; Bůh je uchvátil za hříchy jejich a Bůh strašný je ve svém trestání"},{"SurahNumber":3,"VerseNumber":12,"Text":"Rci těm, kdož neuvěřili: \"Budete přemoženi a do pekla zahnáni - a jak hnusné to bude místo odpočinku"},{"SurahNumber":3,"VerseNumber":13,"Text":"Dostalo se vám již znamení v dvou houfech, jež se střetly: jeden houfec bojoval na stezce Boží, zatímco druhý byl nevěřící. A zdál se jim druhý houfec na pohled dvojnásobný počtem; a Bůh poskytuje pomoc Svou tomu, komu chce, a věru je v tom poučení pro ty, kdož jsou jasnozřiví"},{"SurahNumber":3,"VerseNumber":14,"Text":"Je okrášlena pro lidi láska vášnivá k ženám, k synům, k nahromaděným kintárům zlata a stříbra, k čistokrevným koním, ke stádům i k polím obdělaným. To vše je však jen užívání života pozemského, zatímco u Boha je útočiště nejkrásnější"},{"SurahNumber":3,"VerseNumber":15,"Text":"Rci: \"Mám vás zpravit o tom, co lepší je než toto? Pro ty, kdož jsou bohabojní, u Pána jejich připraveny jsou zahrady, pod nimiž řeky tekou a v nichž nesmrtelní budou, a manželky čisté a zalíbení Boží. A Bůh jasně zří služebníky Své"},{"SurahNumber":3,"VerseNumber":16,"Text":"kteří hovoří:, Pane náš, uvěřili jsme; odpusť nám naše viny a ochraň nás před trestem ohně pekelného"},{"SurahNumber":3,"VerseNumber":17,"Text":"trpělivé, pravdomluvné, pokorně oddané, almužny rozdávající a za úsvitu o odpuštění prosící"},{"SurahNumber":3,"VerseNumber":18,"Text":"Bůh sám svědčí, že není božstva kromě Něho; a dosvědčují to i andělé a ti, jimž dáno bylo vědění. On stará se o spravedlnost - a není božstva kromě Něho, mocného, moudrého"},{"SurahNumber":3,"VerseNumber":19,"Text":"Náboženstvím jediným u Boha jest věru islám. Ti, jimž dáno bylo Písmo, se dostali do sporu teprve tehdy, když přišlo k nim vědění, následkem vzájemné řevnivosti. A kdo nevěří ve znamení Boží, zjistí, že Bůh věru je rychlý v účtování"},{"SurahNumber":3,"VerseNumber":20,"Text":"A jestliže se s tebou hádají, rci: \"Odevzdal jsem se do vůle Boží stejně jako ti, kdož mne následují.\" A zeptej se těch, jimž dostalo se Písma, a lidu neučeného: v \"Odevzdáváte se do vůle Boží?\" A jestliže se odevzdají do vůle Boží, pak budou vedeni cestou správnou, avšak jestliže se odvrátí... vždyť tobě přísluší jen předání poselství. A Bůh jasně zří služebníky Své"},{"SurahNumber":3,"VerseNumber":21,"Text":"Však těm, kdož nevěří ve znamení Boží a neoprávněně zabíjejí proroky a zabíjejí ty z lidí, kteří přikazují spravedlnost, těm oznam zvěst radostnou o trestu bolestném"},{"SurahNumber":3,"VerseNumber":22,"Text":"A to jsou ti, jejichž činy budou marné na tomto i na onom světě, a nebudou mít pomocníky žádné"},{"SurahNumber":3,"VerseNumber":23,"Text":"Což jsi neviděl ty, jimž dostalo se části Písma? Když voláni byli k Písmu Božímu, aby mezi nimi rozhodlo, skupina z nich se zády obrátila a vzdálila"},{"SurahNumber":3,"VerseNumber":24,"Text":"A to proto, že řekli: \"Nedotkne se nás oheň, leda na dobu omezenou.\" A byli obelstěni v náboženství svém tím, co si sami vymyslili"},{"SurahNumber":3,"VerseNumber":25,"Text":"Ale jak jim bude, až je shromáždíme v den, o němž pochyby není, a kdy každé duši dostane se jen podle toho, co si vysloužila - a nebude jim ukřivděno"},{"SurahNumber":3,"VerseNumber":26,"Text":"Rci: \"Bože veliký, vládce království! Ty dáváš vládu, komu chceš, a odebíráš ji, komu chceš; Ty povyšuješ, koho chceš, a ponižuješ, koho chceš, v ruce Tvé je dobro a Tys věci každé mocen"},{"SurahNumber":3,"VerseNumber":27,"Text":"Ty dáváš přejit noci v den a dáváš přejít dni v noc, Ty dáváš vzejít živému z mrtvého a mrtvému ze živého a uštědřuješ, komu chceš, bez počítání"},{"SurahNumber":3,"VerseNumber":28,"Text":"Nechť si věřící neberou nevěřící za přátele místo věřících! Kdo tak učiní, nedostane se mu od Boha ničeho, leda v případě, že byste se od nich obávali nějaké hrozby. A Bůh vás varuje před sebou samým a u Boha je cíl konečný"},{"SurahNumber":3,"VerseNumber":29,"Text":"Rci: \"Ať již skrýváte to, co je v hrudích vašich, či to dáváte najevo, Bůh dobře o tom ví a On zná vše, co na nebesích je i na zemi - a Bůh je všech věcí mocen"},{"SurahNumber":3,"VerseNumber":30,"Text":"V ten den nalezne každá duše před sebou to, co vykonala dobrého, i to, ca provedla špatného, a tehdy zatouží, aby mezi ní a oním byla vzdálenost velká. Bůh vás varuje před sebou samým a Bůh je shovívavý k služebníkům Svým"},{"SurahNumber":3,"VerseNumber":31,"Text":"Rci: \"Milujete-li Boha, pak mne následujte a Bůh vás za to bude milovat a odpustí vám viny vaše, vždyť Bůh je odpouštějící, slitovný"},{"SurahNumber":3,"VerseNumber":32,"Text":"Rci: \"Poslouchejte Boha a posla Jeho! Jestliže se obrátíte zády... Bůh věru nemá rád nevěřící"},{"SurahNumber":3,"VerseNumber":33,"Text":"Bůh vskutku vyvolil Adama, Noa, rod Abrahamův i rod Imránův nad lidstvo veškeré"},{"SurahNumber":3,"VerseNumber":34,"Text":"jako pokolení, jež vzešla jedno z druhého. A Bůh je slyšící, vševědoucí"},{"SurahNumber":3,"VerseNumber":35,"Text":"A hle, pravila manželka ´Imránova: \"Pane můj, zaslibuji Ti, co je v lůně mém, aby se zasvětilo Tobě. Přijmi to ode mne, vždyť Tys slyšící, vševědoucí"},{"SurahNumber":3,"VerseNumber":36,"Text":"A když to přivedla na svět, zvolala: \"Pane můj, přivedla jsem na svět dceru\" - a Bůh dobře věděl, co přivedla na svět, vždyť pohlaví mužské není jako ženské - \"a nazvala jsem ji Marií. A svěřuji ji i potomstvo její do ochrany Tvé před satanem prokletým"},{"SurahNumber":3,"VerseNumber":37,"Text":"A přijal ji Bůh přijetím laskavým a dal jí vzrůst vzrůstem krásným; a svěřil ji Zachariášovi. A kdykoliv za ní vešel Zachariáš do svatyně, nalezl u ni potravu. I zeptal se: \"Marie, odkud to máš?\" Odpověděla: \"To přichází od Boha a Bůh věru uštědřuje obživu, komu chce, aniž počítá"},{"SurahNumber":3,"VerseNumber":38,"Text":"Tehdy tam Zachariáš poprosil Pána svého: \"Pane můj, dej mi z milosti Své potomstvo výtečné, vždyť Ty jsi ten, jenž rád prosby vyslyšuje"},{"SurahNumber":3,"VerseNumber":39,"Text":"A zavolali na něj andělé, zatímco stál a modlil se ve svatyni: \"Bůh ti oznamuje zvěst radostnou o narození Jana, jenž potvrdí pravdivost slova Božího a bude pánem, bude zdrženlivý, bude prorokem a jedním z bezúhonných"},{"SurahNumber":3,"VerseNumber":40,"Text":"Pravil: \"Pane můj, jak bych mohl mít chlapce, když již jsem dospěl do věku vysokého a manželka má je neplodná?\" Řekl: \"Takto Bůh činí to, co chce"},{"SurahNumber":3,"VerseNumber":41,"Text":"Pravil Zachariáš: \"Pane můj, učiň mi znamení!\" Odvětil: \"Znamením tvým bude, že nebudeš po tři dny mluvit s lidmi jinak než posunky. A vzývej často Pána svého a chval Jej za večera i za jitra"},{"SurahNumber":3,"VerseNumber":42,"Text":"A hle, pravili andělé: \"Marie, Bůh si tě věru vyvolil a čistou tě učinil a vyznamenal tě mezi ženami lidstva veškerého"},{"SurahNumber":3,"VerseNumber":43,"Text":"Marie, buď Pánu svému pokorně oddaná, padej na tvář svou a skláněj se s těmi, kdož poklekají"},{"SurahNumber":3,"VerseNumber":44,"Text":"A toto je jeden z příběhů nepoznatelných, jež ti zjevujeme. Tys nebyl mezi nimi, když vrhali losy třtinami o to, kdo z nich se ujme Marie, a nebyla mezi nimi, když se hádali"},{"SurahNumber":3,"VerseNumber":45,"Text":"A hle, pravili andělé: \"Marie, Bůh ti oznamuje zvěst radostnou o Slovu, jež od Něho přichází, jehož jméno je Mesiáš, Ježíš syn Mariin, a bude blahoslavený na tomto i onom světě a též jedním z těch, kdož k Bohu budou přiblíženi"},{"SurahNumber":3,"VerseNumber":46,"Text":"A bude mluvit s lidmi již v kolébce i jako dospělý a bude patřit mezi bezúhonné"},{"SurahNumber":3,"VerseNumber":47,"Text":"Pravila: \"Pane můj, jak bych mohla mít syna, když se mne smrtelník žádný dosud nedotkl?\" Pravil: \"Takto Bůh tvoří to, co chce; když o věci nějaké rozhodne, řekne toliko \"Staniž se!\", a stane se"},{"SurahNumber":3,"VerseNumber":48,"Text":"A naučí jej Bůh Písmu a Moudrosti a Tóře a Evangeliu"},{"SurahNumber":3,"VerseNumber":49,"Text":"A byl poslem k dítkám Izraele: \"Přišel jsem k vám se znamením Pána vašeho. Utvořím pro vás z hlíny něco podobného ptáku a vdechnu tomu život, a stane se to skutečným ptákem z dovolení Božího. A vyléčím slepého i malomocného a vzkřísím mrtvé z dovolení Božího. A sdělím vám, co jíte a co shromažďujete v příbytcích svých. A věru je v tomto pro vás znamení, jste-li věřící"},{"SurahNumber":3,"VerseNumber":50,"Text":"A přišel jsem, abych potvrdil pravdivost toho, čeho se vám dostalo přede mnou z Tóry, a aby vám byla dovolena část z toho, co vám bylo zakázáno. A přicházím k vám se znamením od Pána vašeho - bojte se Boha a poslouchejte mne"},{"SurahNumber":3,"VerseNumber":51,"Text":"Zajisté Bůh je Pánem mým i Pánem vaším, uctívejte Jej tedy - a to je stezka přímá"},{"SurahNumber":3,"VerseNumber":52,"Text":"A když Ježíš pocítil nevíru jejich, pravil: \"Kdo budou pomocníky mými na cestě Boží?\" I odpověděli apoštolové: \"My pomocníky Božími budeme, my v Boha věříme, a ty podej svědectví, že do vůle Jeho odevzdáni jsme"},{"SurahNumber":3,"VerseNumber":53,"Text":"Pane náš, uvěřili jsme v to, cos nám seslal, a následujeme posla; zapiš nás tedy mezi ty, kdož pravdu dosvědčují"},{"SurahNumber":3,"VerseNumber":54,"Text":"I strojili mu úklady, avšak i Bůh strojil lest a Bůh nejlépe umí strojit lest"},{"SurahNumber":3,"VerseNumber":55,"Text":"A hle, pravil Bůh: \"Ježíši, nyní tě odvolám a povznesu tě k Sobě a očistím tě od (špíny) těch, kdož neuvěřili. A ty, kdož tě následovali, učiním vyššími než ty, kdož nevěřili, až do dne zmrtvýchvstání. A pak se ke Mně všichni navrátíte a rozsoudím mezi vámi to, v čem jste se rozcházeli"},{"SurahNumber":3,"VerseNumber":56,"Text":"A ty, kdož neuvěřili, potrestám trestem přísným na tomto i na onom světě a nebudou mít žádné pomocníky"},{"SurahNumber":3,"VerseNumber":57,"Text":"zatímco těm, kdož uvěřili a zbožné skutky konali, se dostane odměny jejich - a Bůh věru nemá rád nespravedlivé"},{"SurahNumber":3,"VerseNumber":58,"Text":"A přednášíme ti toto ze znamení a z moudrého připomenutí"},{"SurahNumber":3,"VerseNumber":59,"Text":"A podobá se Ježíš před Bohem Adamovi: On stvořil jej z prachu a potom mu řekl \"Budiž!\" a on byl"},{"SurahNumber":3,"VerseNumber":60,"Text":"Pravda tato od Pána tvého přichází - nebuď tedy jedním z pochybovačů"},{"SurahNumber":3,"VerseNumber":61,"Text":"Tomu, kdo se bude s tebou o tom přít poté, co ti bylo dáno vědění, odpověz: \"Pojďme, přizveme syny naše a syny vaše, ženy naše a ženy vaše, nás i vás; potom vzájemně si budeme přísahat a přivoláme prokletí Boží na lháře"},{"SurahNumber":3,"VerseNumber":62,"Text":"A toto je skutečně příběh pravdivý - a není božstva kromě Boha a Bůh je mocný, moudrý"},{"SurahNumber":3,"VerseNumber":63,"Text":"Jestliže se obrátí zády... vždyť Bůh dobře zná ty, kdož pohoršení šíří"},{"SurahNumber":3,"VerseNumber":64,"Text":"Rci: \"Vlastníci Písma! Pojďte ke slovu rovnému pro nás i pro vás a shodněme se, že nebudeme sloužit nikomu leč Bohu a nebudeme k Němu nic přidružovat a že si nebude brát jeden druhého za Pána místo Boha!\" Obrátí-li se však zády, pak jim řekněte: \"Dosvědčte, že my jsme do vůle Boží odevzdáni"},{"SurahNumber":3,"VerseNumber":65,"Text":"Vlastníci Písma! Proč se hádáte o Abrahama, když přece Tóra i Evangelium byly seslány až po něm? Což tomu nerozumíte"},{"SurahNumber":3,"VerseNumber":66,"Text":"Hle, zde jste těmi, kteří se hádali o tom, o čem mají nějaké vědění. Proč se tedy hádáte o něčem, o čem vědění nemáte - a Bůh zná nejlépe, zatímco vy neznáte"},{"SurahNumber":3,"VerseNumber":67,"Text":"Abraham nebyl ani židem, ani křesťanem, avšak byl hanífem odevzdaným do vůle Boží; a nepatřil mezi modloslužebníky"},{"SurahNumber":3,"VerseNumber":68,"Text":"A nejblíže k Abrahamovi byli věru ti, kdož jej následovali, a tento posel a ti, kdož v něj uvěřili. A Bůh je blízkým druhem věřících"},{"SurahNumber":3,"VerseNumber":69,"Text":"Někteří z vlastníků Písma by vás rádi uvedli v blud, avšak zabloudí jen sami, aniž to budou tušit"},{"SurahNumber":3,"VerseNumber":70,"Text":"Vlastníci Písma! Proč nevěříte ve znamení Boží, když sami jste jejich svědky"},{"SurahNumber":3,"VerseNumber":71,"Text":"Vlastníci Písma! Proč odíváte pravdu do lži a proč tajíte vědomě pravdu"},{"SurahNumber":3,"VerseNumber":72,"Text":"Někteří z vlastníků Písma říkají: \"Věřte na počátku dne v to, co bylo sesláno věřícím, a na jeho konci to popřete, snad se oni odvrátí od víry své"},{"SurahNumber":3,"VerseNumber":73,"Text":"Nevěřte nikomu kromě těch, kdož následují náboženství vaše!\" Rci: \"Jediné správné vedení je vedení Boži! Vy se obáváte, aby se nikomu nedostalo podobného tomu, čeho se dostalo vám, anebo aby se věřící nepřeli s vámi ohledně Pána vašeho.\" Rci: \"Milost je věru v rukou Božích a On ji uštědřuje, komu chce - a Bůh je nesmírný, vševědoucí"},{"SurahNumber":3,"VerseNumber":74,"Text":"On milostí svou vyznamenává, koho chce; a Bůh je pln dobrodiní nesmírného"},{"SurahNumber":3,"VerseNumber":75,"Text":"Mezi vlastníky Písma jsou někteří, kterým svěříš-li qintár, vrátí ti jej, ale jsou mezi nimi i takoví, kterým svěříš dinár, a oni ti jej nevrátí, leč budeš-li nad nimi neustále stát. A to proto, že říkají: \"Nemáme žádné závazky vůči lidem nevědomým.\" Tím pronášejí vědomě o Bohu lež"},{"SurahNumber":3,"VerseNumber":76,"Text":"Však nikoliv! Kdo přesně dodržuje svou úmluvu a je bohabojný... vždyť Bůh miluje bohabojné"},{"SurahNumber":3,"VerseNumber":77,"Text":"Věru ti, kdož prodávají úmluvu s Bohem a přísahy své za nepatrnou cenu, ti nebudou mít podíl žádný v životě posmrtném a Bůh na ně v den zmrtvýchvstání nepromluví ani nepohlédne; a neočistí je a pro ně určen je trest bolestný"},{"SurahNumber":3,"VerseNumber":78,"Text":"A mezi nimi je vskutku skupina, jež překrucuje jazyky svými Písmo, abyste to pokládali za Písmo, ačkoliv to Písmo není, a říkají: \"Toto přichází od Boha!\", a přitom to vůbec není od Boha. A pronášejí tak vědomě o Bohu lež"},{"SurahNumber":3,"VerseNumber":79,"Text":"Nepřísluší smrtelníkovi, jemuž Bůh dal Písmo, vědění a prorocké poslání, aby potom lidem prohlásil: \"Buďte služebníky mými, nikoliv Boha!\" Buďte spíše rabíny v tom, že učíte Písmu, a v tom, že v něm studujete"},{"SurahNumber":3,"VerseNumber":80,"Text":"Bůh vám nepřikázal, abyste si brali anděly a proroky za pány své. Což by vám mohl přikázat nevěrectví poté, co jste se stali do vůle Jeho odevzdanými"},{"SurahNumber":3,"VerseNumber":81,"Text":"A hle, Bůh uzavřel smlouvu s proroky: \"Kdykoliv vám dám Písmo a moudrost a potom k vám přijde posel potvrzující pravdivost toho, co jste již měli, uvěřte v něj a pomáhejte mu!\" A pravil: \"Potvrzujete to a přijímáte to jako závazek vůči Mně?\" Odpověděli: \"Potvrzujeme to.\" I řekl: \"Dosvědčte to a já s vámi budu jedním ze svědků"},{"SurahNumber":3,"VerseNumber":82,"Text":"A ti, kdož se po tomto obrátí zády, jsou věru hanebníci"},{"SurahNumber":3,"VerseNumber":83,"Text":"Což si mohou přát jiné náboženství než náboženství Boží, když již se do vůle Jeho odevzdalo - chtě nechtě - vše, co na nebesích je i na zemi, a když vše se k Němu navrátí"},{"SurahNumber":3,"VerseNumber":84,"Text":"Rci: \"Uvěřili jsme v Boha i v to, co seslal nám a co seslal Abrahamovi, Ismaelovi, Izákovi, Jakubovi a kmenům, i v to, co bylo dáno Mojžíšovi a Ježíšovi a prorokům od Pána jejich. My nečiníme rozdíl mezi nimi a do vůle Jeho jsme odevzdáni"},{"SurahNumber":3,"VerseNumber":85,"Text":"Kdo touží po jiném náboženství než po islámu, nebude to od něho přijato a v životě budoucím bude mezi těmi, kdož ztrátu utrpí"},{"SurahNumber":3,"VerseNumber":86,"Text":"Jak by mohl Bůh správně vést lidi, kteří se zřekli víry poté, co uvěřili, a poté, co dosvědčili, že posel je pravdivý, a poté, co k nim přišly jasné důkazy? Bůh přece nepovede cestou správnou lid nespravedlivý"},{"SurahNumber":3,"VerseNumber":87,"Text":"A bude odměnou jejich, že padne na ně prokletí Boží a andělů i lidstva veškerého"},{"SurahNumber":3,"VerseNumber":88,"Text":"a budou v něm navěky a nebude jim zmírněn trest ani odklad dán"},{"SurahNumber":3,"VerseNumber":89,"Text":"kromě těch, kdož kajícně se potom obrátí a polepší se. A Bůh je věru odpouštějící, slitovný"},{"SurahNumber":3,"VerseNumber":90,"Text":"Kdo zřekli se víry poté, když ji přijali, a potom nevíru svou ještě rozmnožili - od těch nebude přijato pokání jejich, neboť to jsou zbloudilí"},{"SurahNumber":3,"VerseNumber":91,"Text":"Od žádného z těch, kdož neuvěřili a jako nevěřící zemřou, nebude přijata ani země zlatem naplněná, kdyby se tím chtěli vykoupit. Pro ty je určen trest bolestný a nebudou mít pomocníky žádné"},{"SurahNumber":3,"VerseNumber":92,"Text":"Nikdy nedosáhnete pravé zbožnosti, dokud nebudete rozdávat z toho, co milujete - a cokoliv z věcí rozdáte, Bůh o tom dobře ví"},{"SurahNumber":3,"VerseNumber":93,"Text":"Všechny pokrmy byly dovoleny dítkám Izraele kromě těch, jež Izrael ještě předtím, než byla seslána Tóra, sám prohlásil za zakázané. Rci: \"Přineste tedy Tóru a čtěte z ní, jste-li pravdomluvní"},{"SurahNumber":3,"VerseNumber":94,"Text":"Ti, kdož ještě potom si budou vymýšlet o Bohu lži, ti věru jsou nespravedliví"},{"SurahNumber":3,"VerseNumber":95,"Text":"Rci: \"Bůh je pravdomluvný! Následujte tedy náboženství Abrahamovo, jenž hanífem byl a mezi modloslužebníky nepatřil"},{"SurahNumber":3,"VerseNumber":96,"Text":"A věru prvním chrámem, jenž pro lidstvo byl založen, byl ten, jenž v Bakce stojí, jenž požehnáním je i vedením správným pro lidstvo veškeré. v"},{"SurahNumber":3,"VerseNumber":97,"Text":"A v něm jsou znamení jasná: místo Abrahamovo, a kdokoliv tam vstoupí, je v bezpečí. A Bůh uložil lidem pouť k chrámu tomuto pro toho, kdo k němu cestu může vykonat. Však ten, kdo nevěří... vždyť Bůh věru je soběstačný a obejde se bez lidstva veškerého"},{"SurahNumber":3,"VerseNumber":98,"Text":"Rci: \"Vlastníci Písma! Proč popíráte znamení Boží, když Bůh je svědkem všeho, co děláte"},{"SurahNumber":3,"VerseNumber":99,"Text":"Rci: \"Vlastníci Písma! Proč odvracíte z cesty Boží ty, kdož uvěřili, snažíce se ji pokřivit, ačkoliv jste svědky? A Bohu není věru lhostejné, co konáte"},{"SurahNumber":3,"VerseNumber":100,"Text":"Vy, kteří věříte! Budete-li poslouchat skupinu jednu z těch, jimž bylo dáno Písmo, obrátí vás poté, co jste již uvěřili, opět v nevěrectví"},{"SurahNumber":3,"VerseNumber":101,"Text":"Jak byste se však mohli stát opět nevěřícími, když jsou vám přednášena znamení Boží a mezi vám i posel Jeho dlí? Ten, kdo pevně se Boha přidržuje, ten veden je ke stezce přímé"},{"SurahNumber":3,"VerseNumber":102,"Text":"Vy, kteří věříte! Bojte se Boha bázní, jež Mu přísluší, a neumírejte jinak, než když jste se do vůle Jeho odevzdali"},{"SurahNumber":3,"VerseNumber":103,"Text":"Přidržujte se pevně provazu Božího všichni a nerozdělujte se! Pomněte dobrodiní Božího k vám, když byli jste nepřáteli a On opět sblížil srdce vaše a stali jste se - díky milosti Jeho - bratry; a byli jste již na okraji propasti ohnivé a On vás před ní spasil. A takto vám Bůh objasňuje Svá znamení - snad budete správně vedeni"},{"SurahNumber":3,"VerseNumber":104,"Text":"Nechť stane se z vás obec, jež bude vyzývat k dobrému, přikazovat vhodné a zakazovat zavrženíhodné. A takoví budou blažení"},{"SurahNumber":3,"VerseNumber":105,"Text":"Nebuďte jako ti, kdož se rozdělili a do sporu se dostali poté, co k nim přišly důkazy jasné; pro ty je určen trest nesmírný"},{"SurahNumber":3,"VerseNumber":106,"Text":"v den, kdy rozjasní se tváře některé, zatímco jiné se zachmuří. A těm, jejichž tváře se zachmuří, bude řečeno: \"Proč jste se stali nevěřícími poté, co přijali jste víru? Ochutnejte trest za to, že jste byli nevěřící"},{"SurahNumber":3,"VerseNumber":107,"Text":"Avšak ti, jejichž tváře se rozjasní, ti budou v milosti u Pána svého a budou v ní navěky"},{"SurahNumber":3,"VerseNumber":108,"Text":"Toto jsou znamení Boží, která ti sdělujeme podle pravdy. Bůh pak si nepřeje nespravedlnost pro nikoho z lidstva veškerého"},{"SurahNumber":3,"VerseNumber":109,"Text":"Bohu náleží vše, co na nebesích je i na zemi, a k Bohu se všechno navrátí"},{"SurahNumber":3,"VerseNumber":110,"Text":"Vy jste národ nejlepší, jenž kdy povstal mezi lidmi; vy přikazujete vhodné, zakazujete zavrženíhodné a věříte v Boha. A kdyby uvěřili vlastníci Písma, bylo by to pro ně lepší; jsou sice mezi nimi věřící, avšak mnozí z nich jsou hanebníci"},{"SurahNumber":3,"VerseNumber":111,"Text":"Nemohou vám uškodit, leda nepatrně; budou-li proti vám bojovat, obrátí se k vám brzy zády a potom už jim nebude pomoci"},{"SurahNumber":3,"VerseNumber":112,"Text":"A padne na ně ponížení, ať uchýlí se kamkoliv, kromě těch, kdož chráněni jsou provazem Božím a provazem lidí. A přivolali na sebe hněv Boží a postihla je chudoba, a to proto, že neuvěřili ve znamení Boží a neoprávněně zabíjeli proroky. A také proto, že byli neposlušní a přestupníci"},{"SurahNumber":3,"VerseNumber":113,"Text":"Nejsou všichni stejní mezi vlastníky Písma; je mezi nimi obec přímá, jejíž členové přednášejí za noci verše Boží a na tváře své padají"},{"SurahNumber":3,"VerseNumber":114,"Text":"a věří v Boha a v den soudný, přikazují vhodné a zakazují zavrženíhodné a soutěží v konání dobrých skutků; a to jsou praví zbožní"},{"SurahNumber":3,"VerseNumber":115,"Text":"Cokoliv dobrého učiní, nebude jim upřeno a Bůh dobře zná bohabojné"},{"SurahNumber":3,"VerseNumber":116,"Text":"Těm však, kdož nevěří, nic nepomohou u Boha majetky jejich ani dětí jejich a budou obyvateli ohně pekelného a budou v něm nesmrtelní"},{"SurahNumber":3,"VerseNumber":117,"Text":"To, co vydávají v tomto životě pozemském, se podobá vichřici mrazivé, jež postihla a zničila úrodu lidí, kteří sami sobě ukřivdili. Neukřivdil jim Bůh, leč oni sami sobě ukřivdili"},{"SurahNumber":3,"VerseNumber":118,"Text":"Vy, kteří věříte! Neberte si jako důvěrníky nikoho kromě lidí z vás! Nevěřící neopominou vám škodit a přáli by si, abyste upadli do nesnází. A již se stala nenávist jejich zjevnou v jejich ústech, však to, co skrývají hrudi jejich, je ještě horší. A učinili jsme vám znamení jasnými, jste-li rozumní"},{"SurahNumber":3,"VerseNumber":119,"Text":"A hle, vy jste ti, kdož tyto lidi milují, zatímco oni vás nemilují; vy věříte v Písmo v jeho celku, zatímco oni, když vás potkají, říkají \"Uvěřili jsme\", když však zůstanou sami, hryžou si prsty zlobou. Rci: \"Zemřete zlobou, vždyť Bůh zná i to, co hrudě vaše skrývají"},{"SurahNumber":3,"VerseNumber":120,"Text":"Když se vás dotkne něco dobrého, zarmucuje je to, ale když vás postihne neštěstí, radují se z toho. Budete-li však trpěliví a bohabojní, neuškodí vám nikterak úklady jejich, neboť Bůh ve vědění Svém objímá vše, co dělají"},{"SurahNumber":3,"VerseNumber":121,"Text":"Vzpomeň si, když jsi ráno odešel od rodiny své, abys postavil věřící na místa k boji; a Bůh slyšící je i vševědoucí"},{"SurahNumber":3,"VerseNumber":122,"Text":"A vzpomeň si, když dva oddíly z vás již bezmála chtěly projevit svou malomyslnost, ačkoli Bůh byl ochráncem jich obou; nechť na Boha se věřící spoléhají"},{"SurahNumber":3,"VerseNumber":123,"Text":"Bůh vám již vskutku pomohl u Badru, když jste byli ještě nepatrní. Bojte se Boha, snad Mu budete vděčni"},{"SurahNumber":3,"VerseNumber":124,"Text":"A hle, pravil jsi věřícím: \"Což vám nestačí, že vás Pán váš posílil třemi tisíci andělů z nebe vyslanými"},{"SurahNumber":3,"VerseNumber":125,"Text":"Ba ano! Budete-li vytrvalí a bohabojní; pak až nepřítel na vás prudce zaútočí, Pán váš vás podpoří pěti tisíci andělů, kteří označují známkami"},{"SurahNumber":3,"VerseNumber":126,"Text":"A Bůh učinil vám toto pouze zvěstí radostnou a pro uklidnění srdcí vašich. A není vítězné pomoci leč od Boha mocného, moudrého"},{"SurahNumber":3,"VerseNumber":127,"Text":"abyste uťali část těm, kdož jsou nevěřící, anebo aby byli potřeni a vrátili se nazpět zklamáni"},{"SurahNumber":3,"VerseNumber":128,"Text":"Ty nemáš nic společného s tou věcí: buď On přijme jejich pokání, anebo je potrestá, vždyť oni věru jsou nespravedliví"},{"SurahNumber":3,"VerseNumber":129,"Text":"A Bohu náleží vše, co na nebesích je i na zemi, a On odpouští, komu chce, a také trestá, koho chce. A Bůh je odpouštějící, slitovný"},{"SurahNumber":3,"VerseNumber":130,"Text":"Vy, kteří věříte! Neživte se lichvou rozmnožujíce dvakrát zisk, nýbrž bojte se Boha, snad budete blažení"},{"SurahNumber":3,"VerseNumber":131,"Text":"A bojte se ohně pekelného, připraveného pro nevěřící"},{"SurahNumber":3,"VerseNumber":132,"Text":"a poslouchejte Boha a posla, snad dostane se vám slitování"},{"SurahNumber":3,"VerseNumber":133,"Text":"Pospíchejte k milosti od Pána svého a k zahradě, jejíž šířka se rovná nebesům a zemi a jež připravena je pro bohabojné"},{"SurahNumber":3,"VerseNumber":134,"Text":"kteří rozdávají almužny ve štěstí i v neštěstí a kteří krotí hněv svůj a odpouštějí lidem. Bůh věru miluje ty, kdož dobro činí"},{"SurahNumber":3,"VerseNumber":135,"Text":"a ty, kteří potom, co spáchali hanebnost či sami sobě ukřivdili, vzpomínají Boha a prosí Jej za odpuštění hříchů svých - neboť kdo jiný může hříchy odpustit než Bůh - a kteří nesetrvávají vědomě v tom, co provedli"},{"SurahNumber":3,"VerseNumber":136,"Text":"A odměnou těchto bude odpuštění od Pána jejich a zahrady, pod nimiž řeky tekou a v nichž budou nesmrtelní. Jak krásná to odměna těm, kdož dobré konali"},{"SurahNumber":3,"VerseNumber":137,"Text":"Již naplnil se obvyklý osud těch, kdož před vámi byli! Cestujte po zemi a pohleďte, jaký byl konec těch, kdož posly za lháře prohlašovali"},{"SurahNumber":3,"VerseNumber":138,"Text":"Toto je jasné vysvětlení lidem i vedení a varování bohabojným"},{"SurahNumber":3,"VerseNumber":139,"Text":"Neochabujte, nermuťte se, vždyť přece budete mít vrch, jste-li věřící"},{"SurahNumber":3,"VerseNumber":140,"Text":"Jestliže jste utrpěli poranění, tedy podobné poranění utrpěli i ti druzí. Takové dny šťastné i nešťastné necháváme střídat mezi lidmi, aby Bůh rozeznal ty, kdož uvěřili, a vybral si mezi vámi mučedníky - a Bůh věru nemiluje nespravedlivé"},{"SurahNumber":3,"VerseNumber":141,"Text":"a aby Bůh dal zazářit těm, kdož uvěřili, a zavrhl nevěřící"},{"SurahNumber":3,"VerseNumber":142,"Text":"Domníváte se snad, že vejdete do ráje, dříve než Bůh rozpozná mezi vámi ty, kdož usilovně se snažili v boji, a dříve než rozpozná neochvějné"},{"SurahNumber":3,"VerseNumber":143,"Text":"Vždyť jste si věru přáli smrt, dříve než jste se s ní setkali; a nyní jste ji viděli, zatímco jste se dívali"},{"SurahNumber":3,"VerseNumber":144,"Text":"Muhammad je pouze poslem a před ním odešli již jiní poslové. A jestliže zemře anebo bude zabit, obrátíte se nazpět? Ten, kdo se obrátí nazpět, neuškodí tím vůbec Bohu, ale Bůh odmění ty, kdož byli vděční"},{"SurahNumber":3,"VerseNumber":145,"Text":"Žádná duše nemůže zemřít jinak než z dovolení Božího a podle zapsané a pevně stanovené lhůty. Kdokoli si přeje odměnu již v životě pozemském, tomu z ní něco dáme, a kdokoli si přeje odměnu v životě budoucím, tomu z ní něco dáme - a My odměníme vděčné"},{"SurahNumber":3,"VerseNumber":146,"Text":"Kolik proroků bojovalo, majíc na své straně zástupy početné? A přece neochabli na cestě Boží kvůli tomu, co je postihlo z neštěstí, ani nezeslábli a neustoupili. A Bůh miluje vytrvalé"},{"SurahNumber":3,"VerseNumber":147,"Text":"A bylo jejich řečí pouze to, že řekli: \"Pane náš, odpusť nám hříchy naše i přehánění naše v naší věci! Upevni paty naše a poskytni nám pomoc vítěznou proti lidu nevěřícímu"},{"SurahNumber":3,"VerseNumber":148,"Text":"A Bůh jim dal odměnu v životě pozemském a ještě krásnější odměnu v životě budoucím. A Bůh miluje ty, kdož dobro konají"},{"SurahNumber":3,"VerseNumber":149,"Text":"Vy, kteří věříte! Budete-li poslušní těch, kdož nevěří, věru vás oni nazpět obrátí a vy se k tomu vrátíte a ztrátu utrpíte"},{"SurahNumber":3,"VerseNumber":150,"Text":"Nikoliv! Bůh je vašim ochráncem a On nejlepší je z pomocníků"},{"SurahNumber":3,"VerseNumber":151,"Text":"Vrhneme v srdce těch, kdož nevěří, hrůzu za to, že přidružili k Bohu něco, k čemu On neseslal žádné zplnomocnění. A útulkem jejich bude oheň pekelný - a jak hnusný bude příbytek nespravedlivých"},{"SurahNumber":3,"VerseNumber":152,"Text":"I Bůh splnil vůči vám slib Svůj, když z dovolení Jeho jste je poráželi, dokud jste neztratili odvahu a neupadli mezi sebou do sporu o tu věc a nebyli neposlušní poté, když ukázal vám to, co máte rádi. A jsou mezi vámi ti, kdož touží po životě pozemském, a jsou mezi vámi jiní, kdož touží po životě budoucím. A potom vás od nich odvrátil, aby vás vyzkoušel, a věru vám již nyní odpustil - a Bůh je pln laskavosti vůči věřícím"},{"SurahNumber":3,"VerseNumber":153,"Text":"Tehdy jste stoupali nahoru neohlížejíce se na nikoho, zatímco posel vás svolával za vašimi zády - a Bůh vám odplácel jedním utrpením za druhým - abyste se nermoutili nad tím, co vám uniklo z kořisti, ani nad tím, co vás postihlo z neúspěchu. A Bůh je dobře zpraven o všem, co děláte"},{"SurahNumber":3,"VerseNumber":154,"Text":"Potom na vás Bůh seslal, po tomto utrpení, bezpečí spánku, jenž pokryl jeden oddíl z vás, zatímco druhý oddíl byl v duchu nespokojen a vyslovoval - pravdě navzdory - o Bohu domněnky, jež se podobaly domněnkám doby nevědomosti. I řekli: \"Cožpak my máme vůbec nějaké slovo v téhle věci?\" Rci: \"Všechna tato věc náleží Bohu!\" Avšak oni skryli v duších svých to, co ti najevo nedali, a řekli: \"Kdybychom měli nějaké slovo v této věci, nebylo by mezi námi zabitých.\" Rci: \"Kdybyste byli zůstali v domech svých, vskutku ti, jimž bylo předepsáno, aby byli zabiti, by byli věru vyšli k místům, kde nyní spočívají. A stalo se tak, aby Bůh vyzkoušel to, co je v hrudích vašich, a aby odhalil, co je v srdcích vašich.\" A Bůh zná dobře, co v hrudích je skryto"},{"SurahNumber":3,"VerseNumber":155,"Text":"Věru ti z vás, kdož obrátili se na útěk v den, kdy střetly se dva oddíly, byli k tomu svedeni pouze satanem za některé z hříchů, jichž se dopustili. A Bůh jim již odpustil, vždyť Bůh je věru odpouštějící, soucitný"},{"SurahNumber":3,"VerseNumber":156,"Text":"Vy, kteří věříte! Nebuďte jako ti, kdož neuvěřili a říkají o bratřích svých, když cestují po zemi nebo vydají se do boje: \"Kdyby byli zůstali doma, nebyli by zemřeli a nebyli by zabiti!\" Kéž by to Bůh učinil zármutkem v srdcích jejich! A Bůh dává život i smrt a Bůh jasně zří vše, co děláte"},{"SurahNumber":3,"VerseNumber":157,"Text":"A vskutku, kdybyste byli zabiti na cestě Boží nebo zemřeli, je odpuštění Boží i milost Jeho lepší než to, co shromažďujete"},{"SurahNumber":3,"VerseNumber":158,"Text":"A věru, ať již zemřete, anebo budete zabiti, u Boha shromážděni budete"},{"SurahNumber":3,"VerseNumber":159,"Text":"Díky milosrdenství Božímu jsi byl k nim shovívavý; kdybys byl hrubý a srdce tvrdého, byli by věru od tebe odpadli. Odpusť jim tedy a pros za ně o odpuštění a poraď se s nimi v každé záležitosti. A až dospěješ k rozhodnutí, spolehni se na Boha, neboť Bůh miluje ty, kdož na Něj se spoléhají"},{"SurahNumber":3,"VerseNumber":160,"Text":"Bude-li vám pomáhat Bůh, nikdo nemůže být nad vámi vítězem! Opustí-li vás však, kde je ten, kdo by vám mohl potom pomoci? Na Boha tedy nechť spoléhají se věřící"},{"SurahNumber":3,"VerseNumber":161,"Text":"Nesluší se na proroka, aby zpronevěřoval, však ten, kdo podvádí, přinese to, co zpronevěřil, v den zmrtvýchvstání. A potom duše každá obdrží cenu toho, co si vysloužila, a nebude nikomu ukřivděno"},{"SurahNumber":3,"VerseNumber":162,"Text":"Zdaž je ten, kdo usiluje o blahovůli Boží, roven tomu, kdo na sebe přivolal hněv Boží a jehož útočištěm bude peklo? Jak hnusný to bude cíl konečný"},{"SurahNumber":3,"VerseNumber":163,"Text":"A budou tvořit stupně různé u Boha, a Bůh jasně zří vše, co dělají"},{"SurahNumber":3,"VerseNumber":164,"Text":"Věru Bůh již prokázal přízeň věřícím, když k nim vyslal posla z řad jejich, jenž sděluje jim znamení Jeho, očišťuje je a učí je Písmu a moudrosti, zatímco předtím byli v bludu zjevném"},{"SurahNumber":3,"VerseNumber":165,"Text":"Což jste neřekli, když postihlo vás neštěstí poté, co sami jste dosáhli úspěchu dvojnásobného: \"Odkud to přišlo?\" Rci: \"Od vás samých to přišlo!\" A Bůh nade všemi věcmi je mocný"},{"SurahNumber":3,"VerseNumber":166,"Text":"To, co vás postihlo v den, kdy střetly se dva oddíly, stalo se z dovolení Božího, aby Bůh zjistil, kdo je věřící"},{"SurahNumber":3,"VerseNumber":167,"Text":"a aby poznal ty, kdož jsou pokrytci. A bylo jim řečeno: \"Pojďte, bojujte na stezce Boží, anebo odrážejte nepřítele!\" I řekli: \"Kdybychom uměli bojovat, věru bychom vás následovali.\" V ten den byli blíže k nevěrectví než k víře. A hovoří ústy svými, co není v srdcích jejich, avšak Bůh dobře zná vše, co skrývají"},{"SurahNumber":3,"VerseNumber":168,"Text":"A to jsou ti, kdož řekli o bratřích svých, zatímco sami se neúčastnili: \"Kdyby nás byli poslechli, nebyli by zabiti.\" Rci: \"Odežeňte tedy od sebe smrt, jste-li pravdomluvní"},{"SurahNumber":3,"VerseNumber":169,"Text":"A nepokládej ty, kdož na stezce Boží byli zabiti, za mrtvé! Naopak, oni jsou živí a u Pána svého odměnu svou užívají"},{"SurahNumber":3,"VerseNumber":170,"Text":"a radují se z toho, co Bůh jim z přízně Své uštědřil, a radují se, že ti, kteří je následují, avšak dosud se k nim nepřipojili, nemusí se ničeho obávat a nebudou zarmouceni"},{"SurahNumber":3,"VerseNumber":171,"Text":"A radují se z přízně Boží a laskavosti Jeho a z toho, že Bůh nedopustí, aby ztratila se odměna věřícím patřící"},{"SurahNumber":3,"VerseNumber":172,"Text":"A z těch, kdo odpověděli na výzvu Boha a posla poté, co byli utrpěli zranění - těm, kdož dobré konali a bohabojní byli, dostane se odměny nesmírné"},{"SurahNumber":3,"VerseNumber":173,"Text":"A když jim lidé řekli: \"Lidé se proti vám shromáždili, bojte se jich!\", tu zvětšila se ještě víra jejich a zvolali: \"Nám postačí Bůh, a jak výtečný On je ochránce"},{"SurahNumber":3,"VerseNumber":174,"Text":"A tak se vrátili díky přízni a laskavosti Boží a nestalo se jim nic zlého. A usilovali o to, co se líbí Bohu, a Bůh pánem je laskavosti nesmírné"},{"SurahNumber":3,"VerseNumber":175,"Text":"Hle, toto je satan, který často vám nahání strach svými přáteli, však nebojte se jich, nýbrž bojte se Mne, jste-li věřící"},{"SurahNumber":3,"VerseNumber":176,"Text":"Nermuť se pro ty, kdož do nevěrectví se řítí, vždyť oni ničím Bohu neuškodí; Bůh nehodlá dát jim podíl v životě budoucím, leč připravil pro ně trest nesmírný"},{"SurahNumber":3,"VerseNumber":177,"Text":"Ti, kdož koupili nevěrectví za víru, v ničem nemohou uškodit Bohu a je očekává trest bolestný"},{"SurahNumber":3,"VerseNumber":178,"Text":"Nechť si ti, kdož nevěří, nemyslí, že odklad, který jsme jim povolili, je pro ně dobrý; povolili jsme jim odklad jen proto, aby hříchy své ještě rozmnožili, a je očekává trest zahanbující"},{"SurahNumber":3,"VerseNumber":179,"Text":"A Bůh není takový, aby ponechal věřící v tom stavu, v jakém jste, až do doby, kdy rozdělí špatného od dobrého. A Bůh nehodlá vás seznámit s nepoznatelným, nýbrž vybírá si, koho chce ze Svých poslů. Věřte v Boha a posly Jeho, neboť budete-li věřit a bát se Boha, dostane se vám odměny nesmírné"},{"SurahNumber":3,"VerseNumber":180,"Text":"Nechť ti, kdož lakotí s tím, co jim Bůh uštědřil z laskavosti Své, se nedomnívají, že je to pro ně lepší; naopak, je to pro ně horší. A budou mít okolo šíjí v den zmrtvýchvstání to, s čím lakotili - a Bohu připadne dědictví nebes a země a Bůh je dobře zpraven o všem, co děláte"},{"SurahNumber":3,"VerseNumber":181,"Text":"Bůh věru slyšel řeči těch, kdož hovořili: \"Bůh je chudý, zatímco my jsme bohatí!\" A zapíšeme si dobře slova jejich i jejich bezprávné zabíjení proroků a pak jim řekneme: \"Ochutnejte trestu spalujícího"},{"SurahNumber":3,"VerseNumber":182,"Text":"za to, co ruce vaše předtím konaly!\" A Bůh věru není nespravedlivý ke služebníkům Svým"},{"SurahNumber":3,"VerseNumber":183,"Text":"Těm, kdož řekli: \"Vždyť Bůh nám uložil, abychom neuvěřili poslu žádnému, dokud nám nepředvede oběť, kterou oheň pozře,\" odpověz: \"Již přede mnou přišli k vám poslové s důkazy jasnými i s tím, o čem jste hovořili. Proč jste je tedy zabíjeli, jste-li pravdomluvní"},{"SurahNumber":3,"VerseNumber":184,"Text":"Jestliže tě prohlašují za lháře, nevšímej si toho, neboť již před tebou byli za ně prohlašováni poslové jiní, kteří přinesli důkazy jasné, Knihy i Písmo osvícené"},{"SurahNumber":3,"VerseNumber":185,"Text":"Každá duše okusí smrti; a teprve v den zmrtvýchvstání obdržíte plně své odměny. A kdo se vyhne ohni a bude do ráje uveden, ten dosáhl úspěchu. A život na tomto světě je pouze klamné užíváni"},{"SurahNumber":3,"VerseNumber":186,"Text":"A jistě budete vystaveni zkouškám na majetcích svých i osobách svých a uslyšíte od těch, jimž dostalo se Písma před vámi, i od modloslužebníků mnoho zlého. Budete-li však trpěliví a bohabojní, shledáte, že to patří k podstatě věcí"},{"SurahNumber":3,"VerseNumber":187,"Text":"A hle, přijal Bůh od těch, kdož dostali Písmo, úmluvu: \"Vysvětlujte je lidem a nezatajujte je!\" Avšak oni je zahodili za záda svá a koupili za ně věc ceny nepatrné. A jak hnusné je to, co koupili"},{"SurahNumber":3,"VerseNumber":188,"Text":"Nedomnívej se, že ti, kdož se radují z toho, co provedli, a rádi se nechávají chválit za to, co vůbec neudělali - nedomnívej se, že tito jsou bezpečni před trestem. Pro ně je určen trest bolestný"},{"SurahNumber":3,"VerseNumber":189,"Text":"A Bohu náleží království nebes i země a Bůh je všech věcí mocen"},{"SurahNumber":3,"VerseNumber":190,"Text":"Věru ve stvoření nebes a země a ve střídání noci a dne je znamení pro lidi rozmyslem nadané"},{"SurahNumber":3,"VerseNumber":191,"Text":"kteří vzývají Boha stojíce, sedíce i ležíce a kteří přemýšlejí o stvoření nebes a země a říkají: \"Pane náš, Tys věru nestvořil toto vše pro nic za nic - sláva Tobě! Ušetři nás trestu ohně pekelného"},{"SurahNumber":3,"VerseNumber":192,"Text":"Pane náš, Ty věru každého, koho do ohně uvrhneš, hanbou pokryješ; a nespravedliví nebudou mít pomocníků"},{"SurahNumber":3,"VerseNumber":193,"Text":"Pane náš, vskutku jsme uslyšeli hlas volajícího, zvoucího nás k víře: Věřte v Pána svého! a uvěřili jsme. Pane náš, odpusť nám hříchy naše a očisti nás od špatností našich a povolej nás k Sobě spolu s čistými"},{"SurahNumber":3,"VerseNumber":194,"Text":"Pane náš, a dej nám to, cos nám přislíbil ústy poslů svých, a nezarmuť nás v den zmrtvýchvstání, vždyť Ty neopomíjíš splnit sliby Své"},{"SurahNumber":3,"VerseNumber":195,"Text":"A Pán jejich je vyslyšel: \"Nedopustím věru, aby se ztratil skutek jediný, který kdokoliv z vás učiní, ať je to muž či žena, vždyť jeden k druhému patříte. A těm, kdož se vystěhovali a byli z domovů svých vyhnáni a na cestě mé strádali a bojovali a byli přitom zabiti, těm věru vymažu špatné činy jejich a uvedu je do zahrad, pod nimiž řeky tekou.\" To bude odměnou od Boha - a Bůh zajisté má u Sebe odměnu nejkrásnější"},{"SurahNumber":3,"VerseNumber":196,"Text":"Nechť tě neoklame to, že ti, kdož jsou nevěřící, se volně po zemi procházejí"},{"SurahNumber":3,"VerseNumber":197,"Text":"krátké bude jejich užívání a pak stane se peklo příbytkem jejich. A jak hnusné to bude místo odpočinku"},{"SurahNumber":3,"VerseNumber":198,"Text":"Avšak pro ty, kdož Pána svého se obávali, jsou určeny zahrady, pod nimiž řeky tekou - a v nichž nesmrtelní budou - jako obydlí od Boha. A to, co u Boha je, je nejlepší pro čisté"},{"SurahNumber":3,"VerseNumber":199,"Text":"A jsou mezi vlastníky Písma někteří, kteří věří v Boha i v to, co seslal vám, i v to, co seslal jim; pokorní před Bohem nekupují za znamení Boží věci ceny nepatrné. Ti dostanou odměnu svou u Pána svého a Bůh věru je rychlý v účtování"},{"SurahNumber":3,"VerseNumber":200,"Text":"Vy, kteří věříte! Buďte neochvějní a povzbuzujte se k neochvějnosti! Buďte pevní a bojte se Boha - snad budete blažení"}]}