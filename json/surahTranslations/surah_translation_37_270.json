{"Id":270,"LanguageCodes":["nl","nld"],"Name":"nld-salomokeyzer","Author":"Salomo Keyzer","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":37,"VerseNumber":1,"Text":"Ik zweer bij de engelen, die zich in orde scharen"},{"SurahNumber":37,"VerseNumber":2,"Text":"En bij hen die de wolken voortdrijven en verspreiden"},{"SurahNumber":37,"VerseNumber":3,"Text":"En bij hen, die den Koran lezen als eene vermaning"},{"SurahNumber":37,"VerseNumber":4,"Text":"Waarlijk, uw Heer is eenig"},{"SurahNumber":37,"VerseNumber":5,"Text":"De Heer van hemel en aarde en van alles wat daartusschen is, en de Heer van het Oosten"},{"SurahNumber":37,"VerseNumber":6,"Text":"Wij hebben den ondersten hemel met het versiersel der sterrren getooid"},{"SurahNumber":37,"VerseNumber":7,"Text":"En wij hebben daarin een wachter tegen iederen weerspannigen duivel geplaatst"},{"SurahNumber":37,"VerseNumber":8,"Text":"Opdat zij niet luisteren naar het gesprek der verheven vorsten (want zij worden van alle zijden bestormd)"},{"SurahNumber":37,"VerseNumber":9,"Text":"En eene zware marteling is voor hen gereed gemaakt"},{"SurahNumber":37,"VerseNumber":10,"Text":"Behalve hij, die een woord steelsgewijze opvangt, en door eene vlammende schicht wordt getroffen"},{"SurahNumber":37,"VerseNumber":11,"Text":"Vraag daarom den bewoners van Mekka, of zij van nature sterker zijn dan de engelen welke wij hebben geschapen? Waarlijk wij hebben hen van harde klei geschapen"},{"SurahNumber":37,"VerseNumber":12,"Text":"Gij verbaast u over Gods macht en hunne weêrspannigheid; maar zij spotten over de bewijsmiddelen, welke aangevoerd worden om hen te overtuigen"},{"SurahNumber":37,"VerseNumber":13,"Text":"Als zij gewaarschuwd worden, nemen zij geene waarschuwing aan"},{"SurahNumber":37,"VerseNumber":14,"Text":"En als zij iets zien, spotten zij er mede"},{"SurahNumber":37,"VerseNumber":15,"Text":"En zeggen: Dit is niet anders dan duidelijke tooverij"},{"SurahNumber":37,"VerseNumber":16,"Text":"Nadat wij dood zullen wezen en tot stof en beenderen zijn geworden, zullen wij dan werkelijk tot het leven worden opgewekt"},{"SurahNumber":37,"VerseNumber":17,"Text":"En onze voorvaderen ook"},{"SurahNumber":37,"VerseNumber":18,"Text":"Antwoord: Ja! en dan zult gij veracht wezen"},{"SurahNumber":37,"VerseNumber":19,"Text":"Er zal slechts eenmaal op de trompet worden geblazen, en zij zullen rond zien"},{"SurahNumber":37,"VerseNumber":20,"Text":"En zullen zeggen: Wee over ons! Dit is de dag des oordeels"},{"SurahNumber":37,"VerseNumber":21,"Text":"Dit is de dag der onderscheiding tusschen de rechtvaardigen en de zondaren, dien gij als eene leugen verwerpt"},{"SurahNumber":37,"VerseNumber":22,"Text":"Verzamel degenen, die onrechtvaardig hebben gehandeld en hunne makkers, en de afgoden welke zij aanbaden"},{"SurahNumber":37,"VerseNumber":23,"Text":"Naast God, en leidt hen op den weg der hel"},{"SurahNumber":37,"VerseNumber":24,"Text":"En plaats hen voor Gods vierschaar; want zij zullen geroepen worden om rekenschap af te leggen"},{"SurahNumber":37,"VerseNumber":25,"Text":"Wat deert u, dat gij elkander niet verdedigt"},{"SurahNumber":37,"VerseNumber":26,"Text":"Maar op dien dag zullen zij zich aan Gods oordeel onderwerpen"},{"SurahNumber":37,"VerseNumber":27,"Text":"En zij zullen elkander naderen en onder elkander twisten"},{"SurahNumber":37,"VerseNumber":28,"Text":"En de verleiden zullen zeggen tot hen die hen hebben verleid: Waarlijk, gij kwaamt tot ons met voorspellingen van voorspoed"},{"SurahNumber":37,"VerseNumber":29,"Text":"En de verleiders zullen antwoorden: Neen! gij waart veeleer geene ware geloovigen"},{"SurahNumber":37,"VerseNumber":30,"Text":"Want wij hadden geene macht over u, om u te dwingen, maar gij hebt vrijwillig gezondigd"},{"SurahNumber":37,"VerseNumber":31,"Text":"Daarom werd het vonnis van onzen Heer rechtvaardig over ons uitgesproken, en wij zullen zekerlijk zijne wraak proeven"},{"SurahNumber":37,"VerseNumber":32,"Text":"Wij verleidden u, maar wij dwaalden ook zelven"},{"SurahNumber":37,"VerseNumber":33,"Text":"Zij zullen op dezen dag dus beiden deelgenooten van dezelfde straf zijn"},{"SurahNumber":37,"VerseNumber":34,"Text":"Zoo zullen wij met de zondaren handelen"},{"SurahNumber":37,"VerseNumber":35,"Text":"Want toen er tot hen werd gezegd: Er is geen god buiten den waren God, bliezen zij zich op met hoogmoed"},{"SurahNumber":37,"VerseNumber":36,"Text":"En zeiden: zullen wij onze goden voor een bezeten dichter verlaten"},{"SurahNumber":37,"VerseNumber":37,"Text":"Neen! hij komt met de waarheid en legt getuigenis af voor de vroegere gezanten"},{"SurahNumber":37,"VerseNumber":38,"Text":"Gij zult zekerlijk de pijnlijke martelingen der hel proeven"},{"SurahNumber":37,"VerseNumber":39,"Text":"En gij zult niet vergolden worden, dan overeenkomstig uwe werken"},{"SurahNumber":37,"VerseNumber":40,"Text":"Maar wat de oprechte dienaren Gods betreft"},{"SurahNumber":37,"VerseNumber":41,"Text":"Zij zullen een zekeren voorraad in het paradijs hebben"},{"SurahNumber":37,"VerseNumber":42,"Text":"Namelijk heerlijke vruchten, en zij zullen geëerd worden"},{"SurahNumber":37,"VerseNumber":43,"Text":"Zij zullen in tuinen des vermaaks geplaatst worden"},{"SurahNumber":37,"VerseNumber":44,"Text":"Leunende in tegenover elkander geplaatste zetels"},{"SurahNumber":37,"VerseNumber":45,"Text":"Een beker zal onder hen worden rondgereikt, gevuld aan eene heldere fontein"},{"SurahNumber":37,"VerseNumber":46,"Text":"Een heerlijkheid voor hen, die er van zullen drinken"},{"SurahNumber":37,"VerseNumber":47,"Text":"Het zal het verstand niet benevelen, en zij zullen er niet door bedwelmd worden"},{"SurahNumber":37,"VerseNumber":48,"Text":"En nabij hen zullen de maagden van het paradijs liggen, hare blikken, behalve van hunne bruidegommen, van ieder een afwendende, hebbende groote, zwarte oogen"},{"SurahNumber":37,"VerseNumber":49,"Text":"En gelijkende op de eieren van een struisvogel, zorgvol met vederen bedekt"},{"SurahNumber":37,"VerseNumber":50,"Text":"En zij zullen zich tot elkander wenden, en elkander vragen doen"},{"SurahNumber":37,"VerseNumber":51,"Text":"En een van hen zal zeggen: Waarlijk, ik had een vertrouwden vriend, terwijl ik op de wereld leefde"},{"SurahNumber":37,"VerseNumber":52,"Text":"Die tot mij zeide: Zijt gij een van hen, die de waarheid der opstanding betuigen"},{"SurahNumber":37,"VerseNumber":53,"Text":"Nadat wij dood zullen zijn, en tot stof en beenderen veranderd wezen, zullen wij dan zekerlijk worden geoordeeld"},{"SurahNumber":37,"VerseNumber":54,"Text":"Dan zal hij tot zijne makkers zeggen: Wilt gij nederzien"},{"SurahNumber":37,"VerseNumber":55,"Text":"En zij zullen nederzien en hem in het midden der hel ontwaren"},{"SurahNumber":37,"VerseNumber":56,"Text":"En hij zal tot hem zeggen: Bij God! er ontbrak weinig aan, of gij hadt mij verdorven"},{"SurahNumber":37,"VerseNumber":57,"Text":"En was het niet door de genade van mijnen Heer, dan ware ik zeker aan eene eeuwige marteling overgeleverd geworden"},{"SurahNumber":37,"VerseNumber":58,"Text":"Zullen wij een anderen dan onzen eersten dood sterven"},{"SurahNumber":37,"VerseNumber":59,"Text":"Of ondergaan wij eenige straf"},{"SurahNumber":37,"VerseNumber":60,"Text":"Waarlijk, wij genieten eene groote gelukzaligheid"},{"SurahNumber":37,"VerseNumber":61,"Text":"Laten de arbeiders arbeiden om eene gelukzaligheid gelijk deze te verwerven"},{"SurahNumber":37,"VerseNumber":62,"Text":"Is dit een beter onthaal, of de boom van al Zakkum"},{"SurahNumber":37,"VerseNumber":63,"Text":"Waarlijk, wij hebben dien aangeduid als eene aanleiding tot twist onder de onrechtvaardigen"},{"SurahNumber":37,"VerseNumber":64,"Text":"Het is een boom die aan den bodem der hel ontspruit"},{"SurahNumber":37,"VerseNumber":65,"Text":"De vrucht daarvan gelijkt op de hoofden van duivelen"},{"SurahNumber":37,"VerseNumber":66,"Text":"De verdoemden zullen daarvan eten, en hunne buiken daarmede vullen"},{"SurahNumber":37,"VerseNumber":67,"Text":"Vervolgens zal hun een mengsel van vuil en kokend water te drinken worden gegeven"},{"SurahNumber":37,"VerseNumber":68,"Text":"Daarna zullen zij in de hel terugkeeren"},{"SurahNumber":37,"VerseNumber":69,"Text":"Zij bevonden dat hunne vaderen dwalende waren"},{"SurahNumber":37,"VerseNumber":70,"Text":"En zij traden haastig in hunne voetstappen"},{"SurahNumber":37,"VerseNumber":71,"Text":"Want het meerendeel der oude volken dwaalden vóór hen"},{"SurahNumber":37,"VerseNumber":72,"Text":"Wij zonden vroeger waarschuwers tot hen"},{"SurahNumber":37,"VerseNumber":73,"Text":"Maar zie hoe ellendig het einde was van degenen, die gewaarschuwd werden"},{"SurahNumber":37,"VerseNumber":74,"Text":"En die niet onze oprechte dienaren waren"},{"SurahNumber":37,"VerseNumber":75,"Text":"Noach riep ons in vroegere dagen aan, en wij verhoorden hem genadiglijk"},{"SurahNumber":37,"VerseNumber":76,"Text":"En wij bevrijdden hem en zijn gezin uit de groote ellende"},{"SurahNumber":37,"VerseNumber":77,"Text":"Wij deden zijne nakomelingschap den zondvloed overleven, om de aarde te bevolken"},{"SurahNumber":37,"VerseNumber":78,"Text":"En wij lieten hem de volgende begroeting door de verste nakomelingschap geven"},{"SurahNumber":37,"VerseNumber":79,"Text":"Vrede zij op Noach onder alle schepselen"},{"SurahNumber":37,"VerseNumber":80,"Text":"Zoo beloonen wij de rechtvaardigen"},{"SurahNumber":37,"VerseNumber":81,"Text":"Want hij was een van onze dienaren, de ware geloovigen"},{"SurahNumber":37,"VerseNumber":82,"Text":"Daarna verdronken wij de anderen"},{"SurahNumber":37,"VerseNumber":83,"Text":"Abraham was mede van zijnen godsdienst"},{"SurahNumber":37,"VerseNumber":84,"Text":"Toen hij met een volkomen hart tot zijn Heer kwam"},{"SurahNumber":37,"VerseNumber":85,"Text":"Toen hij tot zijn vader en zijn volk zeide: Wat vreest gij"},{"SurahNumber":37,"VerseNumber":86,"Text":"Kiest gij bij voorkeur valsche goden boven den waren God"},{"SurahNumber":37,"VerseNumber":87,"Text":"Wat is dus uwe meening opzichtens den Heer aller schepselen"},{"SurahNumber":37,"VerseNumber":88,"Text":"En hij beschouwde de sterren"},{"SurahNumber":37,"VerseNumber":89,"Text":"En zeide: Waarlijk, ik zal ziek wezen en niet bij uwe offeringen tegenwoordig zijn"},{"SurahNumber":37,"VerseNumber":90,"Text":"En zij keerden zich af en verlieten hem"},{"SurahNumber":37,"VerseNumber":91,"Text":"En Abraham wendde zich in het geheim tot hunne goden, en zeide spottende tot hen: Eet gij niet van het vleesch dat u is voorgezet"},{"SurahNumber":37,"VerseNumber":92,"Text":"Wat deert u, dat gij niet spreekt"},{"SurahNumber":37,"VerseNumber":93,"Text":"En hij keerde zich tot hen, en sloeg hen met zijne rechterhand en vernietigde hen"},{"SurahNumber":37,"VerseNumber":94,"Text":"En zijn volk kwam haastig tot hem"},{"SurahNumber":37,"VerseNumber":95,"Text":"Hij zeide: Aanbidt gij de beelden die gij zelven snijdt"},{"SurahNumber":37,"VerseNumber":96,"Text":"Terwijl God u heeft geschapen en ook datgene wat gij maakt"},{"SurahNumber":37,"VerseNumber":97,"Text":"Zij zeiden: Richt een brandstapel voor hem op en werp hem in het gloeiende vuur"},{"SurahNumber":37,"VerseNumber":98,"Text":"En zij smeedden eene list tegen hem. Maar wij deden hem het onderspit delven en bevrijdden hem"},{"SurahNumber":37,"VerseNumber":99,"Text":"En Abraham zeide: Waarlijk, ik ga tot mijnen Heer, die mij zal richten"},{"SurahNumber":37,"VerseNumber":100,"Text":"O Heer! geef mij eene rechtvaardige nakomelingschap"},{"SurahNumber":37,"VerseNumber":101,"Text":"Daarom maakten wij hem bekend, dat hij een zoon zou bekomen, die een zachten aard zou hebben"},{"SurahNumber":37,"VerseNumber":102,"Text":"En toen hij den ouderdom der jongelingschap had bereikt, en zich met hem in de verrichtingen van den godsdienst kon vereenigen. Zeide Abraham tot hem: O mijn zoon! waarlijk, ik zag in een droom, dat ik u als eene offerande zoude aanbieden. Overweeg dus wat gij meent, dat ik zal doen. Hij antwoordde: O mijn vader! doe wat u bevolen werd; indien het Gode behaagt, zult gij bevinden dat ik het lijdzaam zal ondergaan"},{"SurahNumber":37,"VerseNumber":103,"Text":"En toen zij beiden zich aan den goddelijken wil hadden onderworpen, en Abraham zijn zoon voorover op het aangezicht had gelegd"},{"SurahNumber":37,"VerseNumber":104,"Text":"Riepen wij hem toe: O Abraham"},{"SurahNumber":37,"VerseNumber":105,"Text":"Gij hebt aan uw visioen geloofd. Zoo beloonen wij den rechtvaardige"},{"SurahNumber":37,"VerseNumber":106,"Text":"Waarlijk, dit was eene duidelijke proef"},{"SurahNumber":37,"VerseNumber":107,"Text":"En wij losten zijn zoon met een edel slachtoffer uit"},{"SurahNumber":37,"VerseNumber":108,"Text":"En wij lieten hem de volgende groete door de verste nakomelingschap bewaren"},{"SurahNumber":37,"VerseNumber":109,"Text":"Namelijk: Vrede zij op Abraham"},{"SurahNumber":37,"VerseNumber":110,"Text":"Zoo beloonen wij den rechtvaardige"},{"SurahNumber":37,"VerseNumber":111,"Text":"Want hij was een onzer geloovige dienaren"},{"SurahNumber":37,"VerseNumber":112,"Text":"Wij verblijdden hem met de belofte van Izaäk, een rechtvaardigen profeet"},{"SurahNumber":37,"VerseNumber":113,"Text":"En wij zegenden hem en Izaäk; en onder hunne nakomelingschap waren eenige rechtvaardigen, en anderen, die klaarblijkelijk hunne eigene zielen nadeel toebrachten"},{"SurahNumber":37,"VerseNumber":114,"Text":"Wij waren ook vroeger genadig omtrent Mozes en Aäron"},{"SurahNumber":37,"VerseNumber":115,"Text":"En wij bevrijdden hen en hun volk van eene groote ellende"},{"SurahNumber":37,"VerseNumber":116,"Text":"Wij ondersteunden hen tegen de Egyptenaren, en zij werden overwinnaars"},{"SurahNumber":37,"VerseNumber":117,"Text":"Wij gaven hun het duidelijke boek der wet"},{"SurahNumber":37,"VerseNumber":118,"Text":"Wij leidden hen op den rechten weg"},{"SurahNumber":37,"VerseNumber":119,"Text":"En wij lieten de volgende groete door de verste nakomelingschap voor hen bewaren"},{"SurahNumber":37,"VerseNumber":120,"Text":"Namelijk: Vrede zij op Mozes en Aäron"},{"SurahNumber":37,"VerseNumber":121,"Text":"Zoo beloonen wij de rechtvaardigen"},{"SurahNumber":37,"VerseNumber":122,"Text":"Want zij waren twee onzer geloovige dienaren"},{"SurahNumber":37,"VerseNumber":123,"Text":"En Elias was mede een dergenen, die door ons werden gezonden"},{"SurahNumber":37,"VerseNumber":124,"Text":"Toen hij tot zijn volk zeide: Vreest gij God niet"},{"SurahNumber":37,"VerseNumber":125,"Text":"Roept gij Baal aan, en verzaakt gij den uitmuntendsten schepper"},{"SurahNumber":37,"VerseNumber":126,"Text":"God is uw Heer en de Heer uwer voorvaderen"},{"SurahNumber":37,"VerseNumber":127,"Text":"Maar zij beschuldigden hem van bedrog"},{"SurahNumber":37,"VerseNumber":128,"Text":"Weshalve zij aan de eeuwige straf zullen worden overgeleverd, behalve de oprechte dienaren Gods"},{"SurahNumber":37,"VerseNumber":129,"Text":"En wij lieten de volgende groete door de verste nakomelingschap voor hem bewaren"},{"SurahNumber":37,"VerseNumber":130,"Text":"Namelijk: Vrede zij op Ilyasin"},{"SurahNumber":37,"VerseNumber":131,"Text":"Zoo beloonen wij den rechtvaardige"},{"SurahNumber":37,"VerseNumber":132,"Text":"Want hij was een onzer geloovige dienaren"},{"SurahNumber":37,"VerseNumber":133,"Text":"En Lot was mede een dergenen, die door ons werden gezonden"},{"SurahNumber":37,"VerseNumber":134,"Text":"Toen wij hem en zijn geheel gezin bevrijden"},{"SurahNumber":37,"VerseNumber":135,"Text":"Behalve eene oude vrouw, zijne huisvrouw, die omkwam met hen die achterbleven"},{"SurahNumber":37,"VerseNumber":136,"Text":"Daarna verdelgden wij de anderen"},{"SurahNumber":37,"VerseNumber":137,"Text":"En gij, o bewoners van Mekka! komt de plaatsen voorbij waar zij eens hebben gewoond, als gij des ochtends reist"},{"SurahNumber":37,"VerseNumber":138,"Text":"En des nachts. Zult gij dan niet begrijpen"},{"SurahNumber":37,"VerseNumber":139,"Text":"Jonas was mede een dergenen die door ons werden gezonden"},{"SurahNumber":37,"VerseNumber":140,"Text":"Toen hij in een geladen schip vluchtte"},{"SurahNumber":37,"VerseNumber":141,"Text":"En zij die aan boord waren, lootten onder elkander en hij werd veroordeeld"},{"SurahNumber":37,"VerseNumber":142,"Text":"En de visch verzwolg hem; want hij had eene bestraffing verdiend"},{"SurahNumber":37,"VerseNumber":143,"Text":"En indien hij niet eene ware geweest van hen die God loven"},{"SurahNumber":37,"VerseNumber":144,"Text":"Waarlijk, dan ware hij, tot den dag der opstanding, in den buik van den visch gebleven"},{"SurahNumber":37,"VerseNumber":145,"Text":"En wij wierpen hem op het naakte strand, en hij was ziek"},{"SurahNumber":37,"VerseNumber":146,"Text":"Wij deden een pompoenplant over hem heen groeien"},{"SurahNumber":37,"VerseNumber":147,"Text":"Wij zonden hem daarna tot een volk van honderdduizend zielen of meer"},{"SurahNumber":37,"VerseNumber":148,"Text":"En zij geloofden: daarom lieten wij hun dit leven nog voor eenigen tijd genieten"},{"SurahNumber":37,"VerseNumber":149,"Text":"Vraag aan de bewoners van Mekka of uw Heer dochters heeft gelijk zij zonen hebben"},{"SurahNumber":37,"VerseNumber":150,"Text":"Hebben wij ook de engelen van het vrouwelijke geslacht geschapen, en waren zij er getuigen van"},{"SurahNumber":37,"VerseNumber":151,"Text":"Zeggen zij niet, volgens hunne eigene, valsche uitvinding"},{"SurahNumber":37,"VerseNumber":152,"Text":"God heeft eene nakomelingschap gebaard? en zij zijn niet werkelijk leugenaars"},{"SurahNumber":37,"VerseNumber":153,"Text":"Heeft hij bij voorkeur dochters boven zonen verkozen"},{"SurahNumber":37,"VerseNumber":154,"Text":"Gij hebt geene reden aldus te oordeelen"},{"SurahNumber":37,"VerseNumber":155,"Text":"Wilt gij dus niet vermaand wezen"},{"SurahNumber":37,"VerseNumber":156,"Text":"Of hebt gij een duidelijk bewijs voor hetgeen gij zegt"},{"SurahNumber":37,"VerseNumber":157,"Text":"Brengt thans uw boek der openbaringen voor den dag, indien gij de waarheid spreekt"},{"SurahNumber":37,"VerseNumber":158,"Text":"En zij maken hem tot een verwante der geniussen, terwijl de geniussen weten, dat hij, die zulke dingen verklaart, aan de eeuwige straf zal worden overgeleverd"},{"SurahNumber":37,"VerseNumber":159,"Text":"God is verheven, boven datgene wat zij nopens hem verklaren"},{"SurahNumber":37,"VerseNumber":160,"Text":"Maar niet Gods oprechte dienaren"},{"SurahNumber":37,"VerseNumber":161,"Text":"Maar gij en de goden, welke gij aanbidt"},{"SurahNumber":37,"VerseNumber":162,"Text":"Zullen niemand nopens God verleiden"},{"SurahNumber":37,"VerseNumber":163,"Text":"Behalve hem die bestemd is om in de hel verbrand te worden"},{"SurahNumber":37,"VerseNumber":164,"Text":"Er is niemand van ons, of hij heeft een bestemde plaats"},{"SurahNumber":37,"VerseNumber":165,"Text":"Wij scharen ons in orde"},{"SurahNumber":37,"VerseNumber":166,"Text":"Gods bevelen afwachtende, en wij verkondigen den goddelijken lof"},{"SurahNumber":37,"VerseNumber":167,"Text":"De ongeloovigen zeiden"},{"SurahNumber":37,"VerseNumber":168,"Text":"Indien wij door een boek met goddelijke openbaringen waren begunstigd geworden, van diegene welke aan de ouden werden geschonken"},{"SurahNumber":37,"VerseNumber":169,"Text":"Zouden wij zeker oprechte dienaren Gods zijn geweest"},{"SurahNumber":37,"VerseNumber":170,"Text":"Maar thans, nu de Koran is geopenbaard, gelooven zij daarin niet; doch hier namaals zullen zij het gevolg van hun ongeloof kennen"},{"SurahNumber":37,"VerseNumber":171,"Text":"Ons woord werd vroeger aan onze dienaren, de gezanten, gegeven"},{"SurahNumber":37,"VerseNumber":172,"Text":"Dat zij zekerlijk tegen de ongeloovigen zouden ondersteund worden"},{"SurahNumber":37,"VerseNumber":173,"Text":"En dat onze legers de overwinning zouden behalen"},{"SurahNumber":37,"VerseNumber":174,"Text":"Wend u dus gedurende eenen tijd van hen af"},{"SurahNumber":37,"VerseNumber":175,"Text":"En zie de rampen die hen zullen bedroeven; want zij zullen uwe toekomstige overwinning en uwen voorspoed zien"},{"SurahNumber":37,"VerseNumber":176,"Text":"Trachten zij daarom onze wraak te verhaasten"},{"SurahNumber":37,"VerseNumber":177,"Text":"Waarlijk, wanneer die in hunne afgesloten hoven zal nederdalen, zal het een slechte ochtend zijn voor hen, die te vergeefs werden gewaarschuwd"},{"SurahNumber":37,"VerseNumber":178,"Text":"Wend u dus voor eenigen tijd van hen af"},{"SurahNumber":37,"VerseNumber":179,"Text":"Hierna zullen zij uwe overwinning en hunne straf ontwaren"},{"SurahNumber":37,"VerseNumber":180,"Text":"Geloofd zij uw Heer, de Heer die verre verheven is boven hetgeen zij van hem verklaren"},{"SurahNumber":37,"VerseNumber":181,"Text":"Vrede zij op zijne gezanten"},{"SurahNumber":37,"VerseNumber":182,"Text":"En geloofd zij God, de Heer van alle schepselen"}]}