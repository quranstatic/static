{"Id":261,"LanguageCodes":["ms","msa"],"Name":"msa-abdullahmuhamma","Author":"Abdullah Muhammad Basmeih","Language":"Malay","Description":"Malay","Direction":"ltr","Source":"http://tanzil.net","Translations":[{"SurahNumber":44,"VerseNumber":1,"Text":"Haa, Miim"},{"SurahNumber":44,"VerseNumber":2,"Text":"Demi Al-Quran Kitab yang menerangkan kebenaran"},{"SurahNumber":44,"VerseNumber":3,"Text":"Sesungguhnya Kami telah menurunkan Al-Quran itu pada malam yang berkat; (Kami berbuat demikian) kerana sesungguhnya Kami sentiasa memberi peringatan dan amaran (jangan hamba-hamba Kami ditimpa azab)"},{"SurahNumber":44,"VerseNumber":4,"Text":"(Kami menurunkan Al-Quran pada malam yang tersebut, kerana) pada malam yang berkat itu, dijelaskan (kepada malaikat) tiap-tiap perkara yang mengandungi hikmat serta tetap berlaku, (tidak berubah atau bertukar)"},{"SurahNumber":44,"VerseNumber":5,"Text":"Iaitu perkara-perkara yang terbitnya dari hikmat kebijaksanaan Kami; sesungguhnya telah menjadi adat Kami mengutus Rasul"},{"SurahNumber":44,"VerseNumber":6,"Text":"(Untuk menyampaikan) rahmat dari Tuhanmu (kepada umat manusia); sesungguhnya Allah Jualah Yang Maha Mendengar, lagi Maha Mengetahui (akan segala keadaan hamba-hambaNya)"},{"SurahNumber":44,"VerseNumber":7,"Text":"Tuhan (yang mencipta dan mentadbirkan keadaan) langit dan bumi serta segala yang ada di antara keduanya; kalau betul kamu orang-orang yang yakin (akan hakikat itu, maka terimalah sahaja apa yang diutuskan kepada kamu)"},{"SurahNumber":44,"VerseNumber":8,"Text":"Tiada Tuhan yang berhak disembah melainkan Dia; Dia lah Yang menghidupkan dan Yang mematikan; (Dia lah jua) Tuhan kamu dan Tuhan datuk nenek kamu yang telah lalu"},{"SurahNumber":44,"VerseNumber":9,"Text":"(Mereka tidak meyakini kebenaran yang dijelaskan kepada mereka), bahkan mereka masih tenggelam dalam keraguan sambil bermain-main dengan perkara ugama"},{"SurahNumber":44,"VerseNumber":10,"Text":"Oleh itu tunggulah (wahai Muhammad) semasa langit membawa asap kemarau yang jelas nyata (yang menyebabkan kebuluran yang dahsyat)"},{"SurahNumber":44,"VerseNumber":11,"Text":"Yang akan menimpa seluruh keadaan manusia (yang kafir itu, sehingga mereka akan berkata: \"Ini adalah azab yang sungguh menyakitkan)"},{"SurahNumber":44,"VerseNumber":12,"Text":"(Pada saat itu mereka akan merayu dengan berkata): \"Wahai Tuhan kami! Hapuskanlah azab ini dari kami, sesungguhnya kami akan beriman"},{"SurahNumber":44,"VerseNumber":13,"Text":"Bagaimana mereka dapat beringat (menyempurnakan janji mereka hendak beriman itu)? Pada hal mereka telah pun didatangi seorang Rasul yang memberi keterangan-keterangan (yang cukup untuk mereka beriman)"},{"SurahNumber":44,"VerseNumber":14,"Text":"Sekalipun demikian, mereka juga berpaling ingkar daripada menerima keterangannya sambil berkata (sesama sendiri): \"Dia seorang yang diajar (oleh bangsa asing), dia juga seorang yang gila"},{"SurahNumber":44,"VerseNumber":15,"Text":"Sesungguhnya (kalaulah) kami hapuskan azab itu barang sedikitpun, sudah tentu kamu akan kembali (kufur ingkar)"},{"SurahNumber":44,"VerseNumber":16,"Text":"(Ingatlah! Kalau kamu ulangi keingkaran kamu, kamu akan dibinasakan) semasa Kami timpakan (kamu dengan) paluan yang besar (dari pihak lawan kamu); sesungguhnya Kami tetap akan menyeksa (dengan azab yang seberat-beratnya)"},{"SurahNumber":44,"VerseNumber":17,"Text":"Dan demi Sesungguhnya! Sebelum mereka, Kami telah menguji kaum Firaun, dan merekapun telah didatangi oleh seorang Rasul (Nabi Musa) Yang mulia"},{"SurahNumber":44,"VerseNumber":18,"Text":"(Yang memberitahu kepada mereka dengan katanya): Berikanlah kepadaku wahai hamba-hamba Allah (apa-apa yang menandakan kamu menerima kerasulanku); sesungguhnya aku ini seorang Rasul yang amanah, yang diutuskan kepada kamu"},{"SurahNumber":44,"VerseNumber":19,"Text":"Dan janganlah kamu berlaku sombong takbur terhadap Allah; sesungguhnya aku ada membawa kepada kamu mukjizat yang jelas nyata"},{"SurahNumber":44,"VerseNumber":20,"Text":"Dan sesungguhnya aku telah memohon perlindungan kepada Tuhanku dan Tuhan kamu, daripada kamu merejam (atau menyakiti) daku"},{"SurahNumber":44,"VerseNumber":21,"Text":"Dan sekiranya kamu tidak juga mahu berimankan kerasulanku, maka putuskanlah perhubungan kamu denganku (janganlah mengganggu daku)"},{"SurahNumber":44,"VerseNumber":22,"Text":"(Setelah Nabi Musa berputus asa daripada iman mereka), maka ia pun merayu kepada Tuhannya lalu berkata: \"Sesungguhnya orang-orang ini adalah kaum yang berdosa, (yang telah sebati dengan kekufurannya, dan berhaklah mereka menerima balasan yang seburuk-buruknya)"},{"SurahNumber":44,"VerseNumber":23,"Text":"Lalu (diperintahkan kepadanya): \"Bawalah hamba-hambaku (pengikut-pengikutmu) keluar pada waktu malam, kerana sesungguhnya kamu akan dikejar (oleh Firaun dan orang-orangnya)"},{"SurahNumber":44,"VerseNumber":24,"Text":"Dan tinggalkanlah laut itu dalam keadaan tenang - terbelah, kerana sesungguhnya mereka (yang mengejarmu itu) ialah tentera yang akan ditenggelamkan (sehingga binasa)"},{"SurahNumber":44,"VerseNumber":25,"Text":"Banyak sungguh kebun-kebun dan matair, mereka tinggalkan"},{"SurahNumber":44,"VerseNumber":26,"Text":"Dan juga berbagai jenis tanaman serta tempat-tempat kediaman yang indah - mulia"},{"SurahNumber":44,"VerseNumber":27,"Text":"Dan juga kemewahan hidup, yang mereka sekian lama menikmatinya"},{"SurahNumber":44,"VerseNumber":28,"Text":"Demikianlah keadaannya (hukum Kami ke atas orang-orang yang derhaka); dan Kami jadikan semua peninggalan Firaun dan orang-orangnya: milik kaum yang lain (kaum Bani Israil)"},{"SurahNumber":44,"VerseNumber":29,"Text":"Mereka (ketika dibinasakan) itu tidak ditangisi oleh langit dan bumi (atau penduduk keduanya) dan mereka pula tidak diberi tempoh lagi"},{"SurahNumber":44,"VerseNumber":30,"Text":"Dan demi sesungguhnya! Kami telah selamatkan kaum Bani Israil, dari azab yang menghina"},{"SurahNumber":44,"VerseNumber":31,"Text":"Dari penindasan Firaun, sesungguhnya ia adalah seorang yang sombong takbur lagi terbilang dari orang-orang yang melampaui batas (dalam keganasan dan kekejamannya)"},{"SurahNumber":44,"VerseNumber":32,"Text":"Dan demi sesungguhnya! Kami telah memilih mereka dengan berdasarkan pengetahuan (Kami) - menjadi lebih pangkatnya dari penduduk dunia (pada zaman itu)"},{"SurahNumber":44,"VerseNumber":33,"Text":"Dan Kami berikan kepada mereka (melalui Nabi Musa) berbagai mukjizat yang mengandungi ujian yang jelas nyata (untuk melahirkan sikap mereka)"},{"SurahNumber":44,"VerseNumber":34,"Text":"(Berbalik kepada kisah kaum musyrik penduduk Makkah, Allah berfirman): \"Sesungguhnya mereka ini akan berkata (kepadamu - wahai Muhammad dan kepada pengikut-pengikutmu)"},{"SurahNumber":44,"VerseNumber":35,"Text":"Mati, hanyalah mati kita yang pertama (di dunia), dan kita tidak sekali-kali akan dibangkitkan hidup lagi (sesudah itu)"},{"SurahNumber":44,"VerseNumber":36,"Text":"(Jika tidak) maka bawakanlah datuk nenek kami (yang telah mati) kalau betul kamu orang-orang yang benar"},{"SurahNumber":44,"VerseNumber":37,"Text":"(Mengapa mereka masih berdegil dalam kekufurannya?) Adakah mereka yang lebih kekuatan dan kehandalannya atau kaum \"Tubba'\" dan orang-orang yang terdahulu dari mereka? Orang-orang itu semuanya Kami telah binasakan, kerana sesungguhnya mereka adalah orang-orang yang berdosa"},{"SurahNumber":44,"VerseNumber":38,"Text":"Dan tidaklah Kami menciptakan langit dan bumi serta segala yang ada di antara keduanya, secara main-main"},{"SurahNumber":44,"VerseNumber":39,"Text":"Tidaklah Kami menciptakan keduanya (serta segala yang ada di antaranya) melainkan kerana menzahirkan perkara-perkara yang benar; akan tetapi kebanyakan mereka tidak mengetahui (hakikat itu)"},{"SurahNumber":44,"VerseNumber":40,"Text":"Sesungguhnya hari pemutusan hukum untuk memberi balasan, ialah masa untuk mereka semua berhimpun"},{"SurahNumber":44,"VerseNumber":41,"Text":"Iaitu hari seseorang kerabat atau sahabat karib tidak dapat memberikan sebarang perlindungan kepada seseorang kerabat atau sahabat karibnya, dan mereka pula tidak akan diberikan pertolongan (untuk menghapuskan azab itu)"},{"SurahNumber":44,"VerseNumber":42,"Text":"Kecuali orang yang telah diberi rahmat oleh Allah; sesungguhnya Allah jualah yang Maha Kuasa, lagi Maha Mengasihani"},{"SurahNumber":44,"VerseNumber":43,"Text":"(Ingatlah), sesungguhnya pokok Zaqqum"},{"SurahNumber":44,"VerseNumber":44,"Text":"(Buahnya) menjadi makanan bagi orang yang berdosa (dalam neraka)"},{"SurahNumber":44,"VerseNumber":45,"Text":"(Makanan ini pula panas) seperti tembaga cair, mendidih dalam perut"},{"SurahNumber":44,"VerseNumber":46,"Text":"Seperti mendidihnya air yang meluap-luap panasnya"},{"SurahNumber":44,"VerseNumber":47,"Text":"(Lalu diperintahkan kepada malaikat penjaga neraka): \"Renggutlah orang yang berdosa itu dan seretlah dia ke tengah-tengah neraka"},{"SurahNumber":44,"VerseNumber":48,"Text":"Kemudian curahkanlah di atas kepalanya - azab seksa - dari air panas yang menggelegak"},{"SurahNumber":44,"VerseNumber":49,"Text":"(Serta dikatakan kepadanya secara mengejek): \"Rasalah azab seksa, sebenarnya engkau adalah orang yang berpengaruh dan terhormat (dalam kalangan masyarakatmu)"},{"SurahNumber":44,"VerseNumber":50,"Text":"(Kemudian dikatakan kepada ahli neraka umumnya): \"Sesungguhnya inilah dia (azab seksa) yang kamu dahulu ragu-ragu terhadapnya"},{"SurahNumber":44,"VerseNumber":51,"Text":"Sesungguhnya orang-orang yang bertaqwa (akan ditempatkan) di tempat tinggal yang aman sentosa"},{"SurahNumber":44,"VerseNumber":52,"Text":"Ia itu di dalam beberapa taman Syurga, dengan matair-matair terpancar padanya"},{"SurahNumber":44,"VerseNumber":53,"Text":"Mereka memakai pakaian dari kain sutera yang halus dan kain sutera tebal yang bersulam; (mereka duduk di tempat perhimpunan) sentiasa berhadap-hadapan (di atas pelamin masing-masing)"},{"SurahNumber":44,"VerseNumber":54,"Text":"Demikianlah keadaannya; dan Kami jadikan kawan teman mereka bidadari-bidadari yang putih melepak, lagi luas cantik matanya"},{"SurahNumber":44,"VerseNumber":55,"Text":"Mereka meminta - di dalam Syurga itu - tiap-tiap jenis buah-buahan (yang mereka ingini), dalam keadaan aman sentosa"},{"SurahNumber":44,"VerseNumber":56,"Text":"Mereka tidak merasai kematian dalam Syurga itu selain daripada mati yang mereka rasai (di dunia) dahulu; dan Allah selamatkan mereka dari azab neraka"},{"SurahNumber":44,"VerseNumber":57,"Text":"(Mereka diberikan semuanya itu) sebagai limpah kurnia dari Tuhanmu (wahai Muhammad); yang demikian itulah kemenangan yang besar"},{"SurahNumber":44,"VerseNumber":58,"Text":"Maka sesungguhnya tujuan Kami memudahkan Al-Quran dengan bahasamu (wahai Muhammad), ialah supaya mereka (yang memahaminya) beringat dan insaf (untuk beriman dan mematuhinya)"},{"SurahNumber":44,"VerseNumber":59,"Text":"(Kiranya mereka tidak berbuat demikian) maka tunggulah (wahai Muhammad akan kesudahan mereka), sesungguhnya mereka juga menunggu (akan kesudahanmu)"}]}