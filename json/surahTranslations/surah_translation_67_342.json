{"Id":342,"LanguageCodes":["sq","sqi"],"Name":"sqi-hassannahi","Author":"Hassan Nahi","Language":"Albanian","Description":"Albanian","Direction":"ltr","Source":"https://quranenc.com/check/albanian_nahi/v1.1.0-csv.1 , https://quranenc.com/en/browse/albanian_nahi , https://quranenc.com ,","Translations":[{"SurahNumber":67,"VerseNumber":1,"Text":"Qoftë i lartësuar Ai, në dorën e të Cilit është pushteti suprem dhe që është i Fuqishëm të bëjë çdo gjë"},{"SurahNumber":67,"VerseNumber":2,"Text":"Ai i ka krijuar jetën dhe vdekjen, për t’ju provuar se kush prej jush do të veprojë më mirë; Ai është i Plotfuqishmi dhe Falësi i madh"},{"SurahNumber":67,"VerseNumber":3,"Text":"Ai ka krijuar shtatë qiej njërin mbi tjetrin. Nuk mund të gjesh në krijimin e të Gjithëmëshirshmit kurrfarë ceni. Hidhe vështrimin: a sheh ndonjë plasaritje"},{"SurahNumber":67,"VerseNumber":4,"Text":"Pastaj hidhe sërish vështrimin; sytë e tu do të kthehen të lodhur e të molisur"},{"SurahNumber":67,"VerseNumber":5,"Text":"Ne jua kemi zbukuruar qiellin më të afërm me yje të shkëlqyeshme dhe i kemi bërë ato si predha për të larguar djajtë, për të cilët kemi përgatitur dënimin me zjarr"},{"SurahNumber":67,"VerseNumber":6,"Text":"Kurse për ata, që e mohojnë Zotin e tyre, dënimi është Xhehenemi; eh, sa i shëmtuar është ai vendbanim"},{"SurahNumber":67,"VerseNumber":7,"Text":"Kur të hidhen aty, do të dëgjojnë ulërimën e tij, ndërkohë që ai vlon"},{"SurahNumber":67,"VerseNumber":8,"Text":"gati për të shpërthyer me furi. Sa herë që aty të hidhet ndonjë grup, rojtarët e tij do t’i pyesin ata: “A nuk ju erdhi ndonjë paralajmërues?!”"},{"SurahNumber":67,"VerseNumber":9,"Text":"“Po - do të përgjigjen ata - na kanë ardhur vërtet paralajmërues, por ne i quajtëm ata gënjeshtarë dhe thamë: “Allahu nuk ka shpallur asgjë; ju jeni në një humbje të madhe”"},{"SurahNumber":67,"VerseNumber":10,"Text":"Ata do të thonë: “Sikur të kishim dëgjuar ose menduar, nuk do të ishim midis banorëve të Zjarrit Flakërues!”"},{"SurahNumber":67,"VerseNumber":11,"Text":"Kështu, ata do ta pranojnë gjynahun e tyre. Larg qofshin prej mëshirës së Zotit banorët e Zjarrit Flakërues"},{"SurahNumber":67,"VerseNumber":12,"Text":"Vërtet, për ata që i frikësohen Zotit të tyre pa e parë Atë, do të ketë falje dhe shpërblim të madh"},{"SurahNumber":67,"VerseNumber":13,"Text":"Sido që të flisni ju, fshehtas apo haptas, Ai e di mirë ç’ka në zemrat tuaja"},{"SurahNumber":67,"VerseNumber":14,"Text":"E si të mos dijë Ai që ka krijuar gjithçka, kur Ai njeh çdo gjë me imtësi dhe është i Gjithëinformuari"},{"SurahNumber":67,"VerseNumber":15,"Text":"Ai jua ka bërë Tokën të përdorshme, andaj ecni nëpër viset e saj dhe ushqehuni me atë, që ju ka dhënë Ai. Si të ringjalleni, do të ktheheni tek Ai"},{"SurahNumber":67,"VerseNumber":16,"Text":"A jeni të sigurt se kush është në qiell nuk do ta bëjë Tokën t’ju kapërdijë, kur të fillojë të dridhet papritmas"},{"SurahNumber":67,"VerseNumber":17,"Text":"A jeni të sigurt se kush është në qiell, nuk do t’ju çojë furtunë gurësh? Atëherë do ta dini sa i frikshëm është paralajmërimi Im"},{"SurahNumber":67,"VerseNumber":18,"Text":"Edhe ata që ishin para jush i quajtën gënjeshtarë të dërguarit e tyre. Eh, sa i ashpër ka qenë ndëshkimi Im"},{"SurahNumber":67,"VerseNumber":19,"Text":"A nuk i shohin shpendët mbi kokat e tyre, se si i hapin dhe i mbledhin krahët? Askush nuk i mban ata, përveç të Gjithëmëshirshmit; Ai, me të vërtetë, sheh çdo gjë"},{"SurahNumber":67,"VerseNumber":20,"Text":"Kush është ai, që mund t’ju ndihmojë si një ushtri e tërë, përveç të Gjithëmëshirshmit? Mohuesit janë pre e mashtrimit (të shejtanit)"},{"SurahNumber":67,"VerseNumber":21,"Text":"Kush janë ata, që do t’ju japin mjete jetese, në qoftë se Ai jua ndalon ato? Por ata janë zhytur në kryeneçësi e mendjemadhësi"},{"SurahNumber":67,"VerseNumber":22,"Text":"A është më mirë ai që shkon rrëshqanas e kokulur apo ai që ecën ballëlart në rrugën e drejtë"},{"SurahNumber":67,"VerseNumber":23,"Text":"Thuaju: “Është Ai që ju ka krijuar dhe ju ka dhënë dëgjimin, shikimin dhe zemrat, e megjithatë ju pak e falënderoni!”"},{"SurahNumber":67,"VerseNumber":24,"Text":"Thuaju: “Është Ai që ju ka shpërndarë nëpër Tokë dhe para Tij do të tuboheni”"},{"SurahNumber":67,"VerseNumber":25,"Text":"Ata thonë: “Atëherë, kur (do të vijë) ky premtim, nëse thoni të vërtetën?”"},{"SurahNumber":67,"VerseNumber":26,"Text":"Thuaju: “Dijenia (për këtë) i përket vetëm Allahut, kurse unë jam vetëm një paralajmërues i qartë”"},{"SurahNumber":67,"VerseNumber":27,"Text":"Kur të shohin dënimin për së afërmi, fytyrat e atyre që mohuan do të zymtohen dhe, atëherë, do t’u thuhet: “Ja, kjo është ajo që e keni kërkuar të shpejtohej!”"},{"SurahNumber":67,"VerseNumber":28,"Text":"Thuaj: “Mendoni: në qoftë se Allahu më shkatërron mua dhe ndjekësit e mi apo na mëshiron, kush është ai që do t’i mbrojë jobesimtarët nga dënimi i padurueshëm?!”"},{"SurahNumber":67,"VerseNumber":29,"Text":"Thuaj: “Ai është i Gjithëmëshirshmi; ne Atë besojmë dhe tek Ai mbështetemi e ju, sigurisht, do ta merrni vesh se kush do të jetë në humbje të plotë”"},{"SurahNumber":67,"VerseNumber":30,"Text":"Thuaj: “Mendoni: nëse ujërat tuaja ju shteren, kush (përveç Allahut) do t’ju sjellë ujë rrjedhës?!”"}]}