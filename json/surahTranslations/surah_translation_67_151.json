{"Id":151,"LanguageCodes":["fa","fas"],"Name":"fas-abolfazlbahramp","Author":"Abolfazl Bahrampour","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":67,"VerseNumber":1,"Text":"پرخير و پاينده است آن كه فرمانروايى به دست اوست و او بر هر چيزى تواناست"},{"SurahNumber":67,"VerseNumber":2,"Text":"همان كه مرگ و زندگى را بيافريد تا شما را بيازمايد كه كدامتان به عمل نيكوتر است، و او شكست ناپذير آمرزنده است"},{"SurahNumber":67,"VerseNumber":3,"Text":"همان كه هفت آسمان را بالاى هم بيافريد. در آفرينش [آن خداى‌] هستى بخش هيچ گونه تفاوت و اختلافى نمى‌بينى. پس چشم بگردان، آيا خلل و نقصانى مى‌بينى"},{"SurahNumber":67,"VerseNumber":4,"Text":"باز دوباره چشم بگردان [و بنگر، ولى‌] چشم، ناكام و خسته [از يافتن عيب‌] به سوى تو باز مى‌گردد"},{"SurahNumber":67,"VerseNumber":5,"Text":"و همانا آسمان نزديك‌تر را با چراغ‌هايى زينت داديم و آنها را مايه‌ى راندن شياطين قرار داديم، و براى آنها عذاب آتش فروزان آماده كرده‌ايم"},{"SurahNumber":67,"VerseNumber":6,"Text":"و براى كسانى كه به پروردگارشان كافر شدند عذاب جهنم است، و بد سر انجامى است"},{"SurahNumber":67,"VerseNumber":7,"Text":"چون در آن جا افكنده شوند، از آن در حالى كه فوران مى‌كند خروشى سهمگين مى‌شنوند"},{"SurahNumber":67,"VerseNumber":8,"Text":"نزديك است كه از خشم پاره پاره شود. هر بار كه گروهى در آن افكنده شوند، نگاهبانان آن از ايشان پرسند: آيا شما را هشدار دهنده‌اى نيامد"},{"SurahNumber":67,"VerseNumber":9,"Text":"گويند: چرا البته هشدار دهنده‌اى به سوى ما آمد، ولى تكذيب كرديم و گفتيم: خدا چيزى نفرستاده است جز اين نيست كه شما در گمراهى بزرگى هستيد"},{"SurahNumber":67,"VerseNumber":10,"Text":"و گويند: اگر مى‌شنيديم يا تعقل مى‌كرديم در زمره‌ى دوزخيان نبوديم"},{"SurahNumber":67,"VerseNumber":11,"Text":"آرى به گناه خود اعتراف مى‌كنند، پس طرد و هلاكت باد بر اهل جهنم"},{"SurahNumber":67,"VerseNumber":12,"Text":"كسانى كه در نهان از پروردگارشان مى‌ترسند، آنها را آمرزش و پاداشى بزرگ است"},{"SurahNumber":67,"VerseNumber":13,"Text":"و [اگر] گفتارتان را پنهان داريد يا آشكار نماييد، بى‌گمان او به راز دل‌ها آگاه است"},{"SurahNumber":67,"VerseNumber":14,"Text":"آيا كسى كه آفريده است نمى‌داند؟ حال آن كه او باريك‌بين آگاه است"},{"SurahNumber":67,"VerseNumber":15,"Text":"او كسى است كه زمين را براى شما رام كرد، پس در اطراف و اكناف آن قدم برداريد و از روزى او بخوريد و [بدانيد كه‌] برانگيخته شدن [شما] به سوى اوست"},{"SurahNumber":67,"VerseNumber":16,"Text":"آيا از آن كس كه در آسمان است ايمن شده‌ايد كه شما را به زمين فرو برد، پس به ناگاه زمين بلرزد"},{"SurahNumber":67,"VerseNumber":17,"Text":"يا از آن كس كه در آسمان است ايمن شده‌ايد كه بر سر شما تندبادى سنگبار فرو فرستد؟ پس زودا كه بدانيد بيم دادن من چگونه است"},{"SurahNumber":67,"VerseNumber":18,"Text":"و البته كسانى هم كه پيش از آنها بودند به تكذيب پرداختند، پس [بنگر] عذاب من چگونه بود"},{"SurahNumber":67,"VerseNumber":19,"Text":"آيا به پرندگان بالاى سرشان ننگريسته‌اند كه بال‌هايشان را باز و بسته مى‌كنند؟ آنها را جز [خداى‌] رحمان نگاه نمى‌دارد. مسلما او به هر چيزى بيناست"},{"SurahNumber":67,"VerseNumber":20,"Text":"آيا كيست آن كسى كه او سپاه [و پشتوانه‌] شماست و شما را در برابر [خداى‌] رحمان يارى مى‌كند؟ كافران جز دچار فريب نيستند"},{"SurahNumber":67,"VerseNumber":21,"Text":"آيا كيست آن كه اگر [خدا] روزى خود را از شما باز دارد روزيتان مى‌دهد؟ [ولى آنها پند نمى‌گيرند،] بلكه در سركشى و فرار از حق اصرار مى‌ورزند"},{"SurahNumber":67,"VerseNumber":22,"Text":"پس آيا آن كه نگونسار بر صورت خويش مى‌رود هدايت يافته‌تر است يا آن كسى كه راست قامت بر راه راست مى‌رود"},{"SurahNumber":67,"VerseNumber":23,"Text":"بگو: اوست آن كس كه شما را آفريد و براى شما شنوايى و ديدگان و دل‌ها پديد آورد. [ولى‌] كم سپاس مى‌گزاريد"},{"SurahNumber":67,"VerseNumber":24,"Text":"بگو: اوست كه شما را در زمين پراكنده ساخته و به سوى او محشور مى‌شويد"},{"SurahNumber":67,"VerseNumber":25,"Text":"و مى‌گويند: اين وعده كى خواهد بود اگر راست مى‌گوييد"},{"SurahNumber":67,"VerseNumber":26,"Text":"بگو: علم آن فقط نزد خداست و من صرفا هشداردهنده‌اى آشكارم"},{"SurahNumber":67,"VerseNumber":27,"Text":"و چون آن [لحظه موعود] را نزديك ببينند، چهره‌هاى كسانى كه كافر شده‌اند درهم رود و گفته شود: اين همان چيزى است كه طلب مى‌كرديد"},{"SurahNumber":67,"VerseNumber":28,"Text":"بگو: به من خبر دهيد، اگر خدا مرا و هر كه را با من است هلاك كند يا ما را مورد رحمت قرار دهد، چه كسى كافران را از عذابى دردناك پناه مى‌دهد"},{"SurahNumber":67,"VerseNumber":29,"Text":"بگو: او [خداى‌] رحمان است به او ايمان آورديم و تنها بر او توكل كرديم. پس به زودى خواهيد دانست چه كسى در گمراهى آشكار است"},{"SurahNumber":67,"VerseNumber":30,"Text":"بگو: به من خبر دهيد، اگر آب شما [در زمين‌] فرو رود، چه كسى آب روان برايتان خواهد آورد"}]}