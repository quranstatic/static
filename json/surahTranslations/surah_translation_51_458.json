{"Id":458,"LanguageCodes":["ur","urd"],"Name":"urd-muhammadjunagar1","Author":"Muhammad Junagarhi, Muhammad Kazim","Language":"Urdu","Description":"Urdu","Direction":"ltr","Source":"","Translations":[{"SurahNumber":51,"VerseNumber":1,"Text":"qasam hai bhikerne waaliyo ki uda kar"},{"SurahNumber":51,"VerseNumber":2,"Text":"phir uthaane waaliya bojh ko"},{"SurahNumber":51,"VerseNumber":3,"Text":"phir chalne waaliya narmi se"},{"SurahNumber":51,"VerseNumber":4,"Text":"phir kaam ko taqseem karne waaliya"},{"SurahNumber":51,"VerseNumber":5,"Text":"yaqeen maano ke tum se jo waade kiye jaate hai (sab) sacche hai"},{"SurahNumber":51,"VerseNumber":6,"Text":"aur beshak insaaf hone waala hai"},{"SurahNumber":51,"VerseNumber":7,"Text":"qasam hai raaho waale asmaan ki"},{"SurahNumber":51,"VerseNumber":8,"Text":"yaqinan tum muqtalif baath mein pade hoye ho"},{"SurahNumber":51,"VerseNumber":9,"Text":"us se wahi baaz rakha jaata hai jo pher diya gaya ho"},{"SurahNumber":51,"VerseNumber":10,"Text":"be’sanadh batein karne waale ghaarath kar diye gaye"},{"SurahNumber":51,"VerseNumber":11,"Text":"jo ghaflath mein hai aur bhole hoye hai"},{"SurahNumber":51,"VerseNumber":12,"Text":"pochte hai ke yaume jaza kab hoga"},{"SurahNumber":51,"VerseNumber":13,"Text":"haan ye wo din hai ke ye aag par tapaaye jayenge"},{"SurahNumber":51,"VerseNumber":14,"Text":"apni fitna pardaazi ka maza chako, yahi hai jis ki tum jaldi macha rahe thein"},{"SurahNumber":51,"VerseNumber":15,"Text":"beshak taqwa waale log bahishto aur chashmo mein honge"},{"SurahNumber":51,"VerseNumber":16,"Text":"un ke rab ne jo kuch unhe ata farmaya hai, ose le rahe honge, wo to us se pehle hee neko kaar thein"},{"SurahNumber":51,"VerseNumber":17,"Text":"wo raath ko bahuth kam soya karte thein"},{"SurahNumber":51,"VerseNumber":18,"Text":"aur waqte sahar esteghfaar kiya karte thein"},{"SurahNumber":51,"VerseNumber":19,"Text":"aur un ke maal mein maangne waalo ka aur sawaal se bachne waalo ka haq tha"},{"SurahNumber":51,"VerseNumber":20,"Text":"aur yaqeen waalo ke liye to zameen mein bahuth si nishaaniya hai"},{"SurahNumber":51,"VerseNumber":21,"Text":"aur khud tumhaari zaath mein bhi, to kya tum dekhte nahi ho"},{"SurahNumber":51,"VerseNumber":22,"Text":"aur tumhaari rozi aur jo tum se waada kiya jaata hai, sab asmaan mein hai"},{"SurahNumber":51,"VerseNumber":23,"Text":"asmaan wa zameen ke parvardigaar ki qasam! ke ye bilkul bar haq hai, aisa hee jaise ke tum batein karte ho"},{"SurahNumber":51,"VerseNumber":24,"Text":"kya tujhe Ibraheem(alaihissalaam) ke mauzzaz mehmaano ki qabar bhi pahonchi hai"},{"SurahNumber":51,"VerseNumber":25,"Text":"wo jab un ke haan aaye to salaam kiya, Ibraheem(alaihissalaam) ne jawaabe salaam diya (aur kaha ye to) ajnabi log hai"},{"SurahNumber":51,"VerseNumber":26,"Text":"phir (chup chaap jaldi jaldi) apne ghar waalo ki taraf gaye aur ek farba bachde (ka goshth) laaye"},{"SurahNumber":51,"VerseNumber":27,"Text":"aur ose un ke paas rakha aur kaha aap khaate kyo nahi"},{"SurahNumber":51,"VerseNumber":28,"Text":"phir to dil hee dil mein un se khauf zada ho gaye, unhone kaha aap khauf na ki jiye aur unhone us (hazrath Ibraheem(alaihissalaam) ko ek ilm waale ladke ki bashaarath di"},{"SurahNumber":51,"VerseNumber":29,"Text":"pas un ki biwi aage badi aur hayrath mein aa kar apne mu par haath maar kar kaha ke main to budhiya hoon aur saath hee baanjh"},{"SurahNumber":51,"VerseNumber":30,"Text":"unhone kaha haan tere parvardigaar ne isi tarah farmaaya hai, beshak wo hakeem aur aleem hai"},{"SurahNumber":51,"VerseNumber":31,"Text":"hazrath Ibraheem(alaihissalaam) ne kaha ke Allah ke bheje hoye (farishto) tumhaara kya maqsadh hai"},{"SurahNumber":51,"VerseNumber":32,"Text":"unhone jawaab diya ke hum gunehgaar khaum ki taraf bheje gaye hai"},{"SurahNumber":51,"VerseNumber":33,"Text":"ta ke hum un par mitthi ke kankar barsaaye"},{"SurahNumber":51,"VerseNumber":34,"Text":"jo tere rab ki taraf se nishaan zada hai, un hadh se guzar jaane waalo ke liye"},{"SurahNumber":51,"VerseNumber":35,"Text":"pas jitne imaan waale wahaa thein, hum ne unhe nikaal liya"},{"SurahNumber":51,"VerseNumber":36,"Text":"aur hum ne wahaa musalmaano ka sirf ek hee ghar paaya"},{"SurahNumber":51,"VerseNumber":37,"Text":"aur wahaa hum ne un ke liye jo dardnaak azaab ka dar rakhte hai ek (kaamil) alaamath chohdi"},{"SurahNumber":51,"VerseNumber":38,"Text":"Mosa(alaihissalaam) ke qisse mein (bhi hamaari taraf se tambi hai) ke hum ne ose feraun ki taraf kholi daleel de kar bheja"},{"SurahNumber":51,"VerseNumber":39,"Text":"pas us ne apne bal bothe par mu moda aur kehne laga ye jaadugar hai ya deewana hai"},{"SurahNumber":51,"VerseNumber":40,"Text":"bil aaqir hum ne ose aur us ke lashkaro ko apne azaab mein pakad kar darya mein daal diya, wo tha hee malaamath ke qaabil"},{"SurahNumber":51,"VerseNumber":41,"Text":"isi tarah aadiyo me bhi (hamaari taraf se tambi hai) jab ke hum ne un par khair wa barkath se khaali aandhi bheji"},{"SurahNumber":51,"VerseNumber":42,"Text":"wo jis jis cheez par girti thi, ose bosidha haddi ki tarah (chora chora) kar deti thi"},{"SurahNumber":51,"VerseNumber":43,"Text":"aur samoodh (ke qisse) mein bhi (ibrath) hai jab un se kaha gaya ke tum kuch dino tak fayeda utha lo"},{"SurahNumber":51,"VerseNumber":44,"Text":"lekin unhone apne rab ke hukm se sartaabi ki, jis par un ke dekhte dekhte (tez wa tundh) kadaake ne halaak kar diya"},{"SurahNumber":51,"VerseNumber":45,"Text":"pas na to wo khade ho sa ke aur na badhla le sa ke"},{"SurahNumber":51,"VerseNumber":46,"Text":"aur Nuh(alaihissalaam) ki khaum ka bhi is se pehle (yahi haal ho chuka tha), wo bhi bade na farmaan log thein"},{"SurahNumber":51,"VerseNumber":47,"Text":"asmaan ko hum ne (apne) haatho se banaya hai aur yaqinan hum kushaadgi karne waale hai"},{"SurahNumber":51,"VerseNumber":48,"Text":"aur zameen ko hum ne farsh bana diya hai, pas hum bahuth hee acche bichaane waale hai"},{"SurahNumber":51,"VerseNumber":49,"Text":"aur har cheez ko hum ne joda joda payda kiya hai, ta ke tum nasihath haasil karo"},{"SurahNumber":51,"VerseNumber":50,"Text":"pas tum Allah ki taraf daud bhaag (yaani rujo) karo, yaqinan main tumhe us ki taraf se saaf saaf tambi karne waala hoon"},{"SurahNumber":51,"VerseNumber":51,"Text":"aur Allah ke saath kisi aur ko maboodh na tehraao, beshak main tumhe us ki taraf se khula daraane waala hoon"},{"SurahNumber":51,"VerseNumber":52,"Text":"isi tarah jo log un se pehle guzre hai, un ke paas jo bhi rasool aya, unhone keh diya ke ya to ye jaadugar hai ya deewana hai"},{"SurahNumber":51,"VerseNumber":53,"Text":"kya ye is baath ki ek dosre ko wasiyath karte gaye hai"},{"SurahNumber":51,"VerseNumber":54,"Text":"(nahi) balke ye sab ke sab sarkash hai, to aap un se mu pher le,aap par koyi malaamath nahi"},{"SurahNumber":51,"VerseNumber":55,"Text":"aur nasihath karte rahe, yaqinan ye nasihath imaan waalo ko nafa degi"},{"SurahNumber":51,"VerseNumber":56,"Text":"main ne jinnaath aur insaano ko mahez isi liye payda kiya hai ke wo sirf meri ibaadath kare"},{"SurahNumber":51,"VerseNumber":57,"Text":"na main un se rozi chahta hoon, na meri ye chaahath hai ke ye mujhe khilaaye"},{"SurahNumber":51,"VerseNumber":58,"Text":"Allah ta’ala to khud hee sab ka rozi rasa, tawanaayi waala aur zoor aawar hai"},{"SurahNumber":51,"VerseNumber":59,"Text":"pas jin logo ne zulm kiya hai, unhe bhi un ke saathiyo ke hisse ke misl, hissa milega, lehaza wo mujh se jaldi talab na kare"},{"SurahNumber":51,"VerseNumber":60,"Text":"pas qaraabi hai munkiro ko un ke us din ki jis ka waada diye jaate hai"}]}