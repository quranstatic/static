{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":89,"VerseNumber":1,"Text":"(ငါအရှင်မြတ်သည်) နံနက်မိုး‌သောက်ချိန်ကို သက်‌သေထူ‌တော်မူသည်။"},{"SurahNumber":89,"VerseNumber":2,"Text":"ထို့ပြင် ညဆယ်ညကို သက်‌သေထူ‌တော်မူသည်။ ###၁"},{"SurahNumber":89,"VerseNumber":3,"Text":"ထို့ပြင် စုံနှင့်မကို သက်‌သေထူ‌တော်မူသည်။"},{"SurahNumber":89,"VerseNumber":4,"Text":"ထို့ပြင် ညသည် (ကုန်လွန်)သွားသည့်အခါ ထိုညကို သက်‌သေထူ‌တော်မူသည်။ ###၂"},{"SurahNumber":89,"VerseNumber":5,"Text":"ဤအရာများတွင် ဉာဏ်အ‌မြော်အမြင်ရှိသည့်သူများအတွက် လုံ‌လောက်‌သော ကျိန်ဆိုချက်မဟုတ်‌လော။"},{"SurahNumber":89,"VerseNumber":6,"Text":"အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် အာဒ် အမျိုးသားများအား မည်သို့ ပြုလုပ်‌တော်မူခဲ့သည်ကို အသင် မသိမြင်ခဲ့သ‌လော။"},{"SurahNumber":89,"VerseNumber":7,"Text":"အရပ်အ‌မောင်းထွားကြိုင်း‌သော၊ တိုင်ရှည် ကြီးများ၏ ပိုင်ရှင်ဖြစ်‌သော “အိရမ် ”(၏ အဆက်အနွှယ်)ကို။"},{"SurahNumber":89,"VerseNumber":8,"Text":"မြို့ရွာများတွင် သူတို့ကဲ့သို့ မည်သူမျှ ဖန်ဆင်းခြင်း မခံခဲ့ရ‌ပေ။"},{"SurahNumber":89,"VerseNumber":9,"Text":"ဝါဒိလ် ကုရာအရပ်တွင် ‌ကျောက်‌ဆောင် (‌ကျောက်‌တောင်ကမ်းပါးယံ)များကို ထွင်းခဲ့ကြ‌သော ဆမူဒ်အမျိုးသားများကို။"},{"SurahNumber":89,"VerseNumber":10,"Text":"ငုတ်များ၏ ပိုင်ရှင်ဖြစ်‌သော ဖိရ်‌အောင်န်ကို (မည်သို့ ပြုလုပ်‌တော်မူခဲ့သည်ကို အသင်မသိမြင်ခဲ့သ‌လော)။"},{"SurahNumber":89,"VerseNumber":11,"Text":"ထိုသူများသည် တိုင်းပြည်များတွင် ဆိုးသွမ်းခဲ့ကြသည်။"},{"SurahNumber":89,"VerseNumber":12,"Text":"ထို့‌နောက် သူတို့သည် ထိုတိုင်းပြည်များတွင် ပျက်စီးရာ ပျက်စီး‌ကြောင်းများကို များစွာ ပြုလုပ်ခဲ့ကြသည်။"},{"SurahNumber":89,"VerseNumber":13,"Text":"သို့ဖြစ်ရာ အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်သည် သူတို့အ‌ပေါ်တွင် ကြာပွတ်ပြစ်ဒဏ်(၏ရိုက်နှက်မှု)၊ ပြစ်ဒဏ် တစ်မျိုးကို သွန်းချ‌တော်မူခဲ့သည်။"},{"SurahNumber":89,"VerseNumber":14,"Text":"အမှန်စင်စစ် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်သည် အကွယ်မှ(‌ချောင်း‌မြောင်းပြီး) ‌စောင့်ကြည့်‌နေ‌တော်မူသည်။"},{"SurahNumber":89,"VerseNumber":15,"Text":"ထို့‌နောက်မည်သို့ပင်ဖြစ်‌စေ၊ လူသားသည်သူ့အားဖန်ဆင်း‌မွေးမြူ‌တော်မူ‌သောအရှင်မြတ်က သူ့ကိုစမ်းသပ်‌တော်မူသည့်အခါ အရှင်မြတ်သည် သူ့ကိုဂုဏ်‌ပေးသနား‌တော်မူသည်။ ထို့ပြင် သူ့ကို‌ကျေးဇူးပြု‌တော်မူသည်။ သို့ဖြစ်ရာ သူကကျွန်ုပ်အားဖန်ဆင်း‌မွေးမြူ‌တော်မူ‌သောအရှင်မြတ်သည် ကျွန်ုပ်ကို ဂုဏ်‌ပေး‌တော်မူခဲ့သည်ဟု ‌ပြောဆိုသည်။"},{"SurahNumber":89,"VerseNumber":16,"Text":"ထို့ပြင် မည်သို့ပင်ဖြစ်‌စေ၊ အရှင်မြတ်က သူ့ကို(‌နောက်တစ်မျိုးဖြင့်) စမ်းသပ်‌တော်မူသည့်အခါ သူ့အ‌ပေါ်တွင် သူ၏ စားနပ်ရိက်္ခာကို ကျပ်တည်း‌စေ‌တော်မူခဲ့သည်။ သို့ဖြစ်ရာ သူက ကျွန်ုပ်အား ဖန်ဆင်း‌မွေးမြူ‌တော်မူ‌သောအရှင်မြတ်သည် ကျွန်ုပ်ကို ‌သေးသိမ်‌အောင်ပြုလုပ်ခဲ့လိုက်ပြီဖြစ်သည်ဟု ‌ပြောဆိုသည်။"},{"SurahNumber":89,"VerseNumber":17,"Text":"ထိုသို့ လုံးဝမဟုတ်‌ပေ၊ အမှန်စင်စစ် အသင်တို့သည် အဘမဲ့က‌လေးများကို ဂုဏ်မ‌ပေးကြ‌ပေ။"},{"SurahNumber":89,"VerseNumber":18,"Text":"ထို့ပြင် အသင်တို့သည် ဆင်းရဲသားများကို ‌ကျွေး‌မွေးရန် တိုက်တွန်းနှိုး‌ဆော်ကြခြင်းလည်းမရှိ‌ပေ။"},{"SurahNumber":89,"VerseNumber":19,"Text":"ထို့ပြင် အသင်တို့သည် အ‌မွေပစ်္စည်းများကိုလည်း (အ‌မွေဆိုင်များအား အချိုးကျခွဲမ‌ပေးဘဲ)သိမ်းကျုံးစားသုံးကြသည်။"},{"SurahNumber":89,"VerseNumber":20,"Text":"ထို့ပြင် အသင်တို့သည် ပစ်္စည်းဥစ်္စာကိုလည်း အလွန်ချစ်ကြသည်။"},{"SurahNumber":89,"VerseNumber":21,"Text":"လုံးဝမဟုတ်‌ပေ၊ ‌မြေပထဝီသည် ‌ကြေညက်‌အောင် ထု‌ထောင်း(၍ ညီညာ‌အောင်လုပ်)ခြင်းခံရသည့်အခါ၊"},{"SurahNumber":89,"VerseNumber":22,"Text":"ထို့ပြင် အသင့်အားဖန်ဆင်း‌မွေးမြူ‌တော်မူ‌သောအရှင်မြတ်သည် ကြွလာ‌တော်မူသည့်အခါ၊ ထို့ပြင်‌ကောင်းကင်တမန်များသည် စီတန်း(ပြီးလာ)သည့်အခါ၊"},{"SurahNumber":89,"VerseNumber":23,"Text":"ထို့ပြင် ထို‌နေ့တွင် ဂျဟန္နမ်ငရဲသည် ယူ‌ဆောင်လာခြင်းကို ခံရသည့်အခါ၊ ထို‌နေ့တွင် လူသားသည်သတိတရားရလာလိမ့်မည်။ ထို့‌နောက် သတိတရားရခြင်းသည် အဘယ်မှ သူ့အား အကျိုးရှိ‌စေ‌တော့မည်နည်း။"},{"SurahNumber":89,"VerseNumber":24,"Text":"လူသားက ‌ပြောဆိုမည်-‌ဪ-ကျွန်ုပ်သည် (တမလွန်ဘဝတွင်)ကျွန်ုပ်၏အသက်ရှင်‌ရေးအတွက် (‌ကောင်းမှုများ)ကြိုတင်ပို့ခဲ့လိုက်လျှင် အဘယ်မျှ ‌ကောင်းလိုက်မည်နည်း။"},{"SurahNumber":89,"VerseNumber":25,"Text":"ထို့ပြင် ထို‌နေ့တွင် အရှင်မြတ်၏ အပြစ်ဒဏ်စီရင်ခြင်းမျိုးကို မည်သူမျှ ပြစ်ဒဏ်စီရင်မည်မဟုတ်‌ပေ။"},{"SurahNumber":89,"VerseNumber":26,"Text":"ထို့ပြင် အရှင်မြတ်၏ ဖမ်းဆီးချုပ်‌နှောင်ခြင်းမျိုးကိုလည်း မည်သူမျှ ဖမ်းဆီးချုပ်‌နှောင်မည်မဟုတ်‌ပေ။"},{"SurahNumber":89,"VerseNumber":27,"Text":"အို-တည်ငြိမ်‌နေ‌သော အသက်ဝိညာဉ်။ ###၃"},{"SurahNumber":89,"VerseNumber":28,"Text":"အသင်သည် အသင့်အား ဖန်ဆင်း‌မွေးမြူ‌တော်မူ‌သော အရှင်မြတ်ထံ‌တော်သို့ ‌ကျေနပ်စွာဖြင့် (အရှင်မြတ်၏)‌ကျေနပ်မှုခံယူ၍ ပြန်သွားပါ။"},{"SurahNumber":89,"VerseNumber":29,"Text":"ထို့ပြင် အသင်သည် ငါအရှင်မြတ်၏ ကျွန်များထဲတွင် ပါဝင်လိုက်ပါ။"},{"SurahNumber":89,"VerseNumber":30,"Text":"ထို့ပြင် အသင်သည် ငါအရှင်မြတ်၏ ဂျန္နသ်သုခဘုံထဲတွင် ဝင်လိုက်ပါ။"}]}