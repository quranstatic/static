{"Id":275,"LanguageCodes":["ny","nya"],"Name":"nya-alhajiyusufmuha","Author":"Al Haji Yusuf Muhammad Kanyamula","Language":"Chichewa","Description":"Chichewa","Direction":"ltr","Source":"http://goodwordbooks.com/, Goodword Books, Islamic Dawah Movement of Southern Africa","Translations":[{"SurahNumber":7,"VerseNumber":1,"Text":"Alif Lam Mim Sad"},{"SurahNumber":7,"VerseNumber":2,"Text":"Buku ili lavumbulutsidwa kwa iwe, mtima wako usavutike ndi kuti uchenjeze ndi ilo ndipo ndi chikumbutso kwa anthu okhulupirira"},{"SurahNumber":7,"VerseNumber":3,"Text":"Tsatirani zonse zimene zadza kwa inu kuchokera kwa Ambuye wanu ndipo musatsatire wina powonjezerapa Iye. Ndizochepazimenemumakumbukira"},{"SurahNumber":7,"VerseNumber":4,"Text":"Ndipo mizinda ndi yambiri imene Ife tidaononga! Chilango chathu chidadza pa iwo usiku kapena pamene iwo adali kugona nthawi ya masana"},{"SurahNumber":7,"VerseNumber":5,"Text":"Iwo sadalire mwa mtundu wina uli wonse pamene chilango chathu chinadza kupatula kuti: “Ndithudi ife tidali anthu olakwa.”"},{"SurahNumber":7,"VerseNumber":6,"Text":"Ndithudi Ife tidzawafunsa onse amene uthenga wathu udatumizidwa ndipo, ndithudi, Ife tidzafunsa Atumwi"},{"SurahNumber":7,"VerseNumber":7,"Text":"Ndipo, ndithudi, tidzawauza modziwa ndipo, ndithudi, sikuti Ife padalibe"},{"SurahNumber":7,"VerseNumber":8,"Text":"Pa tsiku limenelo muyeso udzakhala wachilungamo. Motero iwo amene muyeso wawo udzakhala wolemera amenewo adzakhala opambana"},{"SurahNumber":7,"VerseNumber":9,"Text":"Koma iwo amene muyeso wawo udzakhala wopepuka amenewo ndi olephera chifukwa ankakana chivumbulutso chathu"},{"SurahNumber":7,"VerseNumber":10,"Text":"Ndipo Ife tidakupatsani ulamuliro padziko ndipo tidakuikirani zofunikira mu moyo wanu koma kuthokoza kwanu ndi kochepa"},{"SurahNumber":7,"VerseNumber":11,"Text":"Ndithudi ife tidakulengani inu ndipo tidakupatsani maonekedwe ndipo Ife tidati kwa angelo: “Mugwadireni Adamu” ndipo onse adamugwadira iye kupatula Iblis amene adakana kukhala mmodzi mwa ogwada"},{"SurahNumber":7,"VerseNumber":12,"Text":"Mulungu adati: “Kodi chakuletsa ndi chiyani kuti umugwadire iye pamene Ine nditakulamula kutero?” Iye adati: “Ine ndine wolemekezeka kuposa Adamu. Inu mudandilenga ine kuchokera ku moto pamene iye mudamulenga kuchokera ku dothi.”"},{"SurahNumber":7,"VerseNumber":13,"Text":"Mulungu adati: “Choka kumene kuno. Ano simalo okhalako munthu wa mtudzu ayi. Choka! Chifukwa iwe ndiwe mmodzi wa anthu onyozedwa.”"},{"SurahNumber":7,"VerseNumber":14,"Text":"Satana adati, “Mundisunge mpaka pa tsiku la kuuka kwa akufa.”"},{"SurahNumber":7,"VerseNumber":15,"Text":"Mulungu adati, “Iwe ndiwe mmodzi wa iwo amene apatsidwa nthawi.”"},{"SurahNumber":7,"VerseNumber":16,"Text":"Satana adati: “Chifukwa chakuti Inu mwandisocheretsa, ine ndidzawadikira pa njira yanu yoyenera.”"},{"SurahNumber":7,"VerseNumber":17,"Text":"“Ndipo ine ndidzabuka patsogolo ndi pambuyo pawo ndipo kuchokera ku mbali ya dzanja lamanja ndi mbali ya dzanja lamanzere ndipo Inu simudzawapeza ambiri a iwo ali othokoza.”"},{"SurahNumber":7,"VerseNumber":18,"Text":"Mulungu adati: “Tuluka muno wonyozedwa ndi wothamangitsidwa. Ndipo aliyense amene adzakutsata iwe ndithudi ndidzadzadza Gahena ndi inu nonse.”"},{"SurahNumber":7,"VerseNumber":19,"Text":"“O iwe Adamu! Khala iwe ndi mkazi wako ku Paradiso ndipo idyani mmenemo monga mungafunire, koma inu musadzayandikire mtengo uwu chifukwa nonse mungadzakhale odzipondereza nokha.”"},{"SurahNumber":7,"VerseNumber":20,"Text":"Ndipo Satana anawanong’oneza iwo onse ndi cholinga choti chionekere kwa iwo chimene chinali chobisika ndi chochititsa manyazi ndipo Satana adati: “Ambuye wanu adakuletsani kuti musayandikire mtengo uwu chifukwa sadafune kuti mukhale angelo kapena anthu a muyaya.”"},{"SurahNumber":7,"VerseNumber":21,"Text":"Ndipo iye adalumbira pali Mulungu nati: “Ndithudi ine ndi mmodzi wa iwo amene amakufunirani inu zabwino.”"},{"SurahNumber":7,"VerseNumber":22,"Text":"Motero iye adawanyenga iwo. Ndipo pamene iwo adalawa mtengo uja, maliseche awo adaonekera poyera ndipo onse anayamba kuvala masamba a ku Paradiso. Ndipo Ambuye wawo adawaitana nati: “Kodi Ine sindidakuletseni mtengo uwu ndiponso kukuuzani kuti: ‘Ndithudi Satana ndi mdani wanu weniweni?”"},{"SurahNumber":7,"VerseNumber":23,"Text":"Iwo adati: “Ambuye wathu! Ife tachimwa tokha. Ngati Inu simutikhululukira ndikutimvera chisoni, ndithudi ife tidzakhala m’gulu la anthu olephera"},{"SurahNumber":7,"VerseNumber":24,"Text":"Iye adati: “Tsikani pansi, aliyense wa inu adzakhala mdani wa mnzake. Padziko lapansi padzakhala malo anu okhala ndi a chisangalalo cha kanthawi kochepa.”"},{"SurahNumber":7,"VerseNumber":25,"Text":"Iye anati, “Kumeneko mudzakhala ndi moyo, kumeneko mudzafa ndipo kuchokera kumeneko mudzaukitsidwa.”"},{"SurahNumber":7,"VerseNumber":26,"Text":"Oh inu ana a Adamu! Ife takupatsani zovala kuti mubise umaliseche wanu ndi zovala zokukongoletsani ndi chobvala cha chilungamo chimene chili chabwino. Zimenezo ndi zina mwa zizindikiro za Mulungu kuti akhale okumbuka"},{"SurahNumber":7,"VerseNumber":27,"Text":"oh inu ana a Adamu! Musalole Satana kuti akunyengeni inu monga momwe anawatulutsitsa makolo anu ku Paradiso, kuwavula nsalu zawo ndi kuwaonetsa maliseche awo. Ndithudi iye pamodzi ndi gulu lake, amakuonani inu kuchokera kumalo amene inu simungathe kuwaona. Ndithudi Ife tidawapanga a Satana kukhala othandiza anthu osakhulupirira"},{"SurahNumber":7,"VerseNumber":28,"Text":"Ndipo pamene iwo achita chinthu chochititsa manyazi amati: “Tinapeza makolo athu ali kuchita ndipo Mulungu watilamula ife kutero.” Nena: “Iyayi; Mulungu salamula chinthu chimene chili chonyansa. Kodi inu muli kunena za Mulungu zimene simuzidziwa?”"},{"SurahNumber":7,"VerseNumber":29,"Text":"Nena, “Ambuye wanga walamula chilungamo ndi kuti muzimupembedza Iye yekha. Mpembedzeni Iye. Monga momwe adakulengerani poyamba kwa Iye mudzabwerera.”"},{"SurahNumber":7,"VerseNumber":30,"Text":"Gulu lina adalitsogolera ndipo gulu lina liyenera kusochera chifukwa, ndithudi, iwo adasankha a Satana kuti akhale owathandiza ndi atetezi awo m’malo mwa Mulungu ndipo anali kuganizira kuti adali otsogolera"},{"SurahNumber":7,"VerseNumber":31,"Text":"oh inu ana a Adamu! Valani moyenera pamene muli kupemphera ndi kuzungulira Kaaba, idyani ndi kumwa koma musapyole muyeso ayi. Iye sakonda anthu owononga"},{"SurahNumber":7,"VerseNumber":32,"Text":"Nena, “Kodi ndani adaletsa kuvala zovala zoyenera zimene Mulungu adapatsa akapolo ake ndiponso zakudya zabwino?” Nena, “Zimenezo ndi zololedwa kwa anthu okhulupirira Mulungu pa moyo uno, ndipo zidzakhala zawo zokha pa tsiku la kuuka kwa akufa.” Mmenemo ndi mmene timaululira poyera chivumbulutso chathu kwa anthu ozindikira"},{"SurahNumber":7,"VerseNumber":33,"Text":"Nena, “Ambuye wanga adaletsa ntchito zonse zonyansa kaya zooneka poyera kapena zobisika, machimo, kuponderezana popanda chilungamo, kumphatikiza Mulungu ndi zimene sadalamulire ndi kunena za Mulungu zimene inu simuli kuzidziwa.”"},{"SurahNumber":7,"VerseNumber":34,"Text":"Mtundu uliwonse uli ndi nthawi yake ya chiweruzo, ndipo ngati nthawi yawo ikwana, iwo sangachedwetse kapena kuonjezera ola limodzi"},{"SurahNumber":7,"VerseNumber":35,"Text":"oh inu ana a Adamu! Ngati Atumwi a mtundu wanu adzadza kwa inu kudzakulalikirani chivumbulutso changa ndipo aliyense amene akhala olungama ndi kumachita zabwino, iwo sadzaopa china chilichonse kapena kuda nkhawa"},{"SurahNumber":7,"VerseNumber":36,"Text":"Ndipo onse amene akana chivumbulutso chathu ndi kuchinyoza, iwo adzakhala eni ake a ku moto ndipo adzakhala kumeneko mpaka kalekale"},{"SurahNumber":7,"VerseNumber":37,"Text":"Kodi wochimwa kwambiri ndani kuposa munthu amene amapeka bodza lokhudza Mulungu kapena amene akana chivumbulutso chake? Anthu otere adzalandira gawo lawo lokonzedwera iwo kuchokera m’Buku mpaka pamene angelo adzadza kudzachotsa miyoyo yawo ndipo iwo adzawauza kuti, “Kodi mafano anu aja ali kuti tsopano, amene mudali kuwapembedza yowonjezera pa Mulungu?” Iwo adzati: “Atithawira.” Ndipo iwo adzadzichitira umboni okha kuti iwo adali anthu osakhulupirira"},{"SurahNumber":7,"VerseNumber":38,"Text":"Mulungu adzati: “Lowani, mgulu la mitundu amene adalipo inu musanadze, anthu ndi majin, kupita ku moto, ndipo pamene uzidzalowa mtundu uliwonse udzakhala uli kutemberera mtundu umene udalipo iwo usanadze mpaka pamene adzasonkhanitsidwa onse m’moto ndipo mtundu womaliza udzati kwa mtundu woyambirira, ‘Ambuye wathu! Awa ndiwo anthu amene adatisokoneza ife motero apatseni chilango choonjezedwa kawiri m’moto.” Iye adzati: “Kwa aliyense kuli chilango chowilikiza koma inu simudziwa.”"},{"SurahNumber":7,"VerseNumber":39,"Text":"Ndipo m’badwo woyamba udzati kwa m’badwo womaliza, “Inu simunachite zabwino kuposa ife motero lawani chilango cha ntchito zanu zimene mudali kuchita.”"},{"SurahNumber":7,"VerseNumber":40,"Text":"Ndithudi amene amati zizindikiro zathu ndi zabodza ndipo amazinyoza izo, makomo a kumwamba sadzatsegulidwa kwa iwo ndipo iwo sadzalowa ku Paradiso pokhapokha ngati ngamira italowa pa diso la zingano. Mmenemo ndi mmene timalipirira anthu ochita zoipa malipiro awo"},{"SurahNumber":7,"VerseNumber":41,"Text":"Wawo adzakhala kama wa moto ndipo pamwamba pawo padzakhala malawi a moto. M’menemo ndi m’mene tidzawalipirira anthu ochita zoipa"},{"SurahNumber":7,"VerseNumber":42,"Text":"Koma iwo amene anakhulupirira ndipo amachita ntchito zabwino; Ife sitisenzetsa munthu katundu amene sangathe kumunyamula; iwo ndi anthu a ku Paradiso. Ndipo adzakhalako mpaka kalekale"},{"SurahNumber":7,"VerseNumber":43,"Text":"Ndipo Ife tidzachotsa chidani m’mitima mwawo ndipo mitsinje idzayenda pansi pa mapazi awo ndipo iwo adzati: “Kuyamikidwa ndi kwa Mulungu amene watitsogolera ife ku izi ndipo ife sitikadakhala otsogozedwa pakadapanda Mulungu kutitsogolera! Ndithudi Atumwi a Ambuye wathu adadza ndi choonadi.” Ndipo zidzanenedwa kwa iwo kuti: “Iyi ndiyo Paradiso imene mwailandira chifukwa cha ntchito zanu zimene mudali kuchita.”"},{"SurahNumber":7,"VerseNumber":44,"Text":"Ndipo anthu okhala ku Paradiso adzaitana anthu a ku Moto. “Ndithudi chimene adatilonjeza ife Ambuye wathu tachipeza kuti ndi choona. Kodi inu mwapeza chomwe adakulonjezani Ambuye wanu kuti ndi choona?” Iwo adzati: Inde. Ndipo wofuula adzanena pakati pawo: “Matemberero a Mulungu ali pa anthu olakwa.”"},{"SurahNumber":7,"VerseNumber":45,"Text":"Iwo amene anali kuletsa anzawo kutsatira njira ya Mulungu ndipo amafuna kuti iyo ikhale yokhotakhota ndipo adalibe chikhulupiriro m’moyo umene uli nkudza"},{"SurahNumber":7,"VerseNumber":46,"Text":"Ndipo pakati pawo padzakhala chotchinga ndi chipupa mmene mudzakhala anthu amene adzazindikira wina aliyense poona zizindikiro zawo. Iwo adzaitana anthu a ku Paradiso: Mtendere ukhale pa inu. Koma panthawi imeneyo iwo adzakhala asadalowe ku Paradiso koma iwo adzakhala ndi chikhulupiriro choti adzalowanso mopanda chikaiko"},{"SurahNumber":7,"VerseNumber":47,"Text":"Ndipo pamene iwo adzaona iwo amene adzakhala ku moto, iwo adzati: “Oh Ambuye wathu! Musatiike ife malo a anthu oipa.”"},{"SurahNumber":7,"VerseNumber":48,"Text":"Ndipo anthu a m’chipupa adzawaitana anthu omwe adzawadziwa ndi zizindikiro zawo ndipo adzati: “Kodi kuchuluka kwanu, kwakuthandizani chiani ndiponso mwano umene mumaonetsa ku chipembedzo?”"},{"SurahNumber":7,"VerseNumber":49,"Text":"Kodi awa ndi anthu amene munkalumbira kuti sadzalandira chisomo cha Mulungu? “Lowani ku Paradiso, inu simudzachita mantha ndiponso simudzada nkhawa ayi.”"},{"SurahNumber":7,"VerseNumber":50,"Text":"Ndipo anthu a ku Moto adzaitana anthu a ku Paradiso kuti, “Tithireni madzi kapena china chilichonse chimene Mulungu wakupatsani inu!” Anthu a ku Paradiso adzati, “Mulungu adaletsa zonse ziwiri kuti anthu osakhulupirira alandire.”"},{"SurahNumber":7,"VerseNumber":51,"Text":"“Iwo amene adasandutsa chipembedzo chawo ngatinthabwalandichoseweretsandipoadalikunyengedwa ndi zokoma za m’moyo wa padziko lapansi. Motero lero Ife tiwaiwala monga mmene adaiwalira za kukumana kwa tsiku lawoli ndi chifukwa chokana zizindikiro zathu.”"},{"SurahNumber":7,"VerseNumber":52,"Text":"Ndithudi Ifetawabweretsera Bukum’menetalongosola za nzeru, chilangizo ndi madalitso kwa anthu okhulupirira kwenikweni"},{"SurahNumber":7,"VerseNumber":53,"Text":"Kodi iwo akudikira kuti chikwaniritsidwe? Patsiku limene chidzakwaniritsidwe iwo amene adaliiwala kale adzati, “Ndithudi,Atumwi aAmbuye wathu adadza ndi choonadi. Kodi palibe wina amene akhoza kutilankhulira m’malo mwathu? Kapena kuti tibwezedwe kupitanso ku dziko lapansi kuti tikachite nthito zabwino osati zoipa zimene timachita?” Ndithudi iwo adadziononga okha ndipo chonse chimene adali kupeka chawathawira iwo"},{"SurahNumber":7,"VerseNumber":54,"Text":"Ndithudi Ambuye wanu ndi Mulungu, amene m’masiku asanu ndi limodzi adalenga kumwamba ndi dziko lapansi ndipo atatero adabuka pamwamba pa Mpando wake wa Chifumu. Iye amavundikira usiku ndi usana ndipo mofulumira usiku umatsata usana. Ndipo dzuwa, mwezi ndi nyenyezi zimayenda motsatira malamulo ake. Ndithudi zake ndi zolengedwa zonse ndi ulamuliro. Olemekezeka akhale Mulungu, Ambuye wa zolengedwa zonse"},{"SurahNumber":7,"VerseNumber":55,"Text":"Pemphani kwa Ambuye wanu modzichepetsa ndi mwamseri. Iye sakonda anthu oswa malamulo"},{"SurahNumber":7,"VerseNumber":56,"Text":"Ndipo musayambitse chisokonezo padziko ilo litakonzedwa ndipo pemphani kwa Iye mwamantha ndi chikhulupiriro; ndithudi, chifundo cha Mulungu chili pafupi ndi anthu ochita zabwino"},{"SurahNumber":7,"VerseNumber":57,"Text":"Iye ndi amene amatumiza mphepo ngati yobweretsa uthenga wabwino umene umadza pambuyo pa chisomo chake. Mpaka pamene iyo isonkhanitsa mitambo yolemera, timaiyendetsa kupita ku nthaka yakufa ndipo timatumiza mvula kuti igwe pa iyo. Ndipo timameretsa zipatso za mitundu mitundu. Mmenemu ndi mmene tidzadzutsire anthu akufa kuti mwina mukhoza ku chenjezedwa"},{"SurahNumber":7,"VerseNumber":58,"Text":"Nthaka yabwino imabereka zipatso mwachifuniro cha Mulungu. Nthaka yoipa siibereka chilichonse pokhapokha movutikira. Motero timafotokoza zivumbulutso zathu poyera kwa anthu amene amathokoza"},{"SurahNumber":7,"VerseNumber":59,"Text":"Ndithudi Ife tidatumiza Nowa kwa anthu ake ndipo iye adati: “Oh anthu anga! Pembedzani Mulungu! Inu mulibe mulungu wina kupatula Iye yekha. Ndithudi ine ndili kuchita mantha ndi chilango chowawa chimene chidzadza pa inu patsiku lalikulu.”"},{"SurahNumber":7,"VerseNumber":60,"Text":"Atsogoleri a anthu ake adati: “Ndithudi ife tili kuona kuti iwe wasochera kwambiri.”"},{"SurahNumber":7,"VerseNumber":61,"Text":"Iye adati: “oh anthu anga! Ine sindine wosochera, koma ndine Mtumwi wochokera kwa Ambuye wazolengedwa zonse.”"},{"SurahNumber":7,"VerseNumber":62,"Text":"“Ndipo ndili kukulalikirani uthenga wa Ambuye wanga ndi kukulangizani inu. Ndipo ndili kudziwa kuchokera kwa Mulungu zimene inu simukudziwa ayi.”"},{"SurahNumber":7,"VerseNumber":63,"Text":"“Kodi inu mukudabwa kuti kwadza kwa inu chenjezo lochokera kwa Ambuye wanu kudzera mwa munthu amene ali pakati panu kuti akuchenjezeni kuti mukhale anthu oopa Mulungu ndi kuti mupeze chisomo chake?”"},{"SurahNumber":7,"VerseNumber":64,"Text":"Koma iwo adamutsutsa ndipo Ife tidamupulumutsa iye pamodzi ndi amene adali ndi iye M’chombo ndipo tidawamiza onse amene adakana chivumbulutso chathu. Ndithudi iwo adali anthu akhungu"},{"SurahNumber":7,"VerseNumber":65,"Text":"Ndipo kwa Ad tidatumiza m’bale wawo Hud. Iye adati: “Oh anthu anga! Pembedzani Mulungu! Inu mulibe mulungu wina koma Iye yekha basi. Kodi simuopa?”"},{"SurahNumber":7,"VerseNumber":66,"Text":"Atsogoleri a anthu osakhulupirira ochokera ku mtundu wa Hudadati:“Ifetilikukuonakutiiwendiwewopusandipo ife tili kuganiza kuti ndiwe mmodzi wa anthu a bodza.”"},{"SurahNumber":7,"VerseNumber":67,"Text":"Iye adati: “oh anthu anga! Ine sindine wopusa koma ndine Mtumwi wochokera kwa Ambuye wazolengedwa zonse.”"},{"SurahNumber":7,"VerseNumber":68,"Text":"“Ine ndili kukulalikirani Uthenga wa Ambuye wanga ndipo ndine mchenjezi wanu wokhulupirika.”"},{"SurahNumber":7,"VerseNumber":69,"Text":"“Kodimukudabwakutikwadzachikumbutsochochokera kwa Ambuye kudzera mwa munthu wa mtundu wanu kuti akhale okuchenjezani inu? Ndipo kumbukirani kuti adakupangani inu kukhala alowam’malo a anthu a Nowa ndipo adakuonjezerani mphamvu pachilengedwe. Motero kumbukirani madalitso a Mulungu kuti mupambane.”"},{"SurahNumber":7,"VerseNumber":70,"Text":"Iwo adati: “Iwe wadza kuti ife tizingopembedza Mulungu yekha ndi kusiya milungu imene makolo athu adali kupembedza. Motero bweretsa chimene ukutiopseza nacho ngati zimene uli kunena ndi zoona.”"},{"SurahNumber":7,"VerseNumber":71,"Text":"Iye adati: “Mkwiyo wa Ambuye wanu ndiponso chilango chake chadza kale pa inu. Kodi inu mukutsutsana ndi ine pa mayina amene inu ndi makolo anu mudapeka, opanda chilolezo cha Mulungu? Dikirani nanenso ndili mmodzi mwa odikira.”"},{"SurahNumber":7,"VerseNumber":72,"Text":"Ife tidamupulumutsa iye ndi onse amene adali naye mwa chifundo chathu ndipo tidadula maziko ya onse amene anatsutsa chivumbulutso chathu ndipo iwo adali osakhulupirira"},{"SurahNumber":7,"VerseNumber":73,"Text":"Ndipo kwa anthu a Thamud, Ife tidawatumizira m’bale wawo Saleh. Iye adati: “Oh anthu anga! Pembedzani Mulungu. Inu mulibe mulungu wina koma Iye yekha. Ndithudi wadza umboni wokhulupirika kuchokera kwa Ambuye wanu. Iyi ndi Ngamira yaikazi ya Mulungu, chizindikiro kwa inu. Motero ilekeni kuti izidya m’dziko la Mulungu ndipo musaizunze ayi chifukwa mungapute chilango chowawa.”"},{"SurahNumber":7,"VerseNumber":74,"Text":"“Ndipo kumbukirani pamene Iye adakupangani inu kuti mukhale alowa m’malo a Ad, ndipo adakupatsani malo okhala m’dziko lino. Inu mwamanga nyumba zolemekezeka m’chidikha chake ndiponso mwaboola nyumba pakati pa mapiri ake. Motero kumbukirani zokoma za Mulungu ndipo musachulukitse kuwononga padziko lapansi.”"},{"SurahNumber":7,"VerseNumber":75,"Text":"Atsogoleri a anthu amene amadzikweza mu anthu ake anati kwa anthu ofoka amene adakhulupirira mwa iwo: “Kodi mukudziwa kuti Saleh ndi wotumidwa kuchokera kwa Ambuye wake?” Iwo adati: “Ndithudi ife takhulupirira mzimene iye watumidwa.”"},{"SurahNumber":7,"VerseNumber":76,"Text":"Iwo amene adali odzikuza adati: “Ndithudi ife tili kuzikanazonsezimeneinumulikuzikhulupirira.”"},{"SurahNumber":7,"VerseNumber":77,"Text":"Motero iwo adapha ngamira yaikazi ija ndipo ananyoza lamulo la Ambuye wawo ndipo adati: “Iwe Saleh! Bweretsa chimene udatiopseza nacho ngati iwe ndiwe Mtumwi woona.”"},{"SurahNumber":7,"VerseNumber":78,"Text":"Motero nthawi yomweyo chivomerezi chidagwa pa iwo ndipo pamene kumacha m’mawa onse adali lambilambi m’nyumba zawo atafa"},{"SurahNumber":7,"VerseNumber":79,"Text":"Motero Saleh adachoka nati, “oh anthu anga! Ine, ndithudi, ndapereka uthenga wa Ambuye wanga ndipo ndakupatsani chilangizo chabwino koma inu simukonda anthu okuchenjezani.”"},{"SurahNumber":7,"VerseNumber":80,"Text":"Ndi pamene Loti adanena kwa anthu ake, “Kodi inu mukuchita zinthu zonyansa zimene palibe mtundu wa anthu umene udachitapo ndi kale lomwe?”"},{"SurahNumber":7,"VerseNumber":81,"Text":"“Ndithudi inu mufuna kukwaniritsa zilakolako za matupi anu ndi amuna anzanu m’malo mwa akazi? Iyayi, ndithudi, inu ndinu anthu ochimwa kwambiri.”"},{"SurahNumber":7,"VerseNumber":82,"Text":"Ndipo yankho la anthu ake silinali lina koma adati: “Achotseni iwo mu Mzinda wanu. Awa ndi anthu amene afuna kukhala angwiro.”"},{"SurahNumber":7,"VerseNumber":83,"Text":"Ndipo Ife tidamupulumutsa iye pamodzi ndi omutsatira ake kupatula mkazi wake amene adali mmodzi mwa otsalira m’mbuyo"},{"SurahNumber":7,"VerseNumber":84,"Text":"Ndipo tidagwetsa pa iwo mvula yambiri. Onani mapeto a anthu ochita zoipa"},{"SurahNumber":7,"VerseNumber":85,"Text":"Kwa anthu a ku Midiyani tidatumiza m’bale wawo Shaibu. Iye anati: “Oh anthu anga! Pembedzani Mulungu, inu mulibe mulungu wina koma Iye yekha. Ndithudi chizindikiro chooneka chadza kwa inu kuchokera kwa Ambuye wanu motero perekani muyeso woyenera ndipo yesani zonse moyenera ndipo musachite chinyengo kwa anthu pa katundu wawo ndipo musawononge dziko lapansi pambuyo poti layeretsedwa kale. Chimenecho ndicho chinthu chabwino kwa inu ngati inu ndinu okhulupirira kwenikweni.”"},{"SurahNumber":7,"VerseNumber":86,"Text":"“Ndipo musakhale mu msewu uliwonse ndi kumaopseza anthu okhulupirira ndi kuwaletsa kutsatira njira ya Mulungu ndi kufunafuna njira yoti mukhotetsere njirayo. Kumbukirani mmene adakuchulukitsirani inu pamene mudali ochepa. Ndipo onani mmene adalili mapeto a anthu ochita zoipa.”"},{"SurahNumber":7,"VerseNumber":87,"Text":"“Ndipo ngati lilipo gulu lina pakati panu limene lidakhulupirira mu Uthenga umene ndidatumizidwa ndi gulu limene silidakhulupirire motero pilira mpaka pamene Mulungu aweruza pakati pathu. Iye ndiye wabwino mwa oweruza onse.”"},{"SurahNumber":7,"VerseNumber":88,"Text":"Mafumu odzikweza a gulu lina la mtundu wake adati: “Iwe Shaibu! Ndithudi ife tidzakuthamangitsa iwe mu mzinda wathu pamodzi ndi iwo amene akhulupirira ndi iwe kapena kuti mubwerere ku chipembedzo chathu.” Iye adati: “Chiyani! Ngakhale kuti zikutinyansa?”"},{"SurahNumber":7,"VerseNumber":89,"Text":"“Ndithudi ife timpekera Mulungu bodza ngati tibwerera ku chipembedzo chanu pamene Mulungu watipulumutsa ife ku icho. Ndipo ife sitikadatha mwa njira iliyonse kubwerera ku icho pokhapokha ndi chifuniro cha Mulungu. Ambuye wathu amadziwa chili chonse. Mwa Mulungu ife taika chikhulupiriro chathu. Ambuye wathu! Weruzani pakati pa ife ndi anthu athu mwachoonadi chifukwa Inu ndinu wodziwa kuweruza.”"},{"SurahNumber":7,"VerseNumber":90,"Text":"Ndipo mafumu a iwo amene sadakhulupirire a mtundu wa Shaibu adati: “Ngati inu mutsatira Shaibu ndithudi, mudzakhala olephera pa zochita zanu.”"},{"SurahNumber":7,"VerseNumber":91,"Text":"Ndipo nthawi yomweyo chivomerezi chidagwa pa iwo ndipo onse adali lambilambi m’nyumba zawo"},{"SurahNumber":7,"VerseNumber":92,"Text":"onse amene adatsutsa Shaibu adakhala ngati sadakhalenso malo amenewa. onse amene sadakhulupirire mwa Shaibu adali otaika"},{"SurahNumber":7,"VerseNumber":93,"Text":"Motero Shaibu adawasiya iwo nati: “Oh inu anthu anga! Ndithudi ine ndidakuuzani uthenga wa Ambuye wanga ndipo ndakupatsani ulangizi wabwino. Kodi ine ndingamvere bwanji chisoni anthu osakhulupirira?”"},{"SurahNumber":7,"VerseNumber":94,"Text":"Ndipo Ife sitimatumiza Mtumwi ku mzinda wina uli wonse koma timagwetsa pa anthu ake umphawi, matenda ndi matsoka kuti akhoza kudzichepetsa"},{"SurahNumber":7,"VerseNumber":95,"Text":"Ndipo tidasanduliza matsoka kukhala mwayi mpaka pamene iwo adachuluka ndikukhala ndi chuma ndipo adayamba kunena kuti: “Makolo athu nawonso adali kuona zosangalatsa ndiponso mavuto.” Ndipo Ife tidawapatsa chilango mwadzidzidzi pamene iwo sadali kudziwa"},{"SurahNumber":7,"VerseNumber":96,"Text":"Ndipo anthu a m’Mizinda imeneyi akadakhulupirira ndi kuopa uchimo, tikadawatsegulira madalitso kuchokera kumwamba ndi padziko lapansi. Koma iwo adakana choonadi. Motero Ife tidawalanga chifukwa cha zimene adali kuchita"},{"SurahNumber":7,"VerseNumber":97,"Text":"Kodi anthu a m’mizinda amaganiza kuti adali wotetezedwa ku chilango chathu ngati chikanadza kwa iwo nthawi ya usiku pamene iwo adali kugona"},{"SurahNumber":7,"VerseNumber":98,"Text":"Kapena anthu a m’Mizinda amaganiza kuti anali otetezedwa ku chilango chathu chimene chingadze kwa iwo masana pamene ali kusewera"},{"SurahNumber":7,"VerseNumber":99,"Text":"Kodi iwo amaganiza kuti ndi otetezedwa ku chiweruzo cha Mulungu? Palibe amene angaganize kuti ndiotetezedwa kuchilango cha Mulungu, kupatula anthu otayika"},{"SurahNumber":7,"VerseNumber":100,"Text":"Kodi m’badwo uno, umene wadza pambuyo pa wina, siuzindikira kuti ngati Ife titafuna, tikhoza kuulanga chifukwa cha machimo awo? Ndipo timaika chimatiro m’mitima mwawo kuti asamve"},{"SurahNumber":7,"VerseNumber":101,"Text":"Imeneyo ndi mizinda imene nkhani zake tili kukuuza iwe. Ndithudi kudadza kwa iwo Atumwi awo ndi zizindikiro zooneka. Koma iwo sadakhulupirire zimene adazikana kale. Kotero Mulungu amamata mitima ya anthu osakhulupirira"},{"SurahNumber":7,"VerseNumber":102,"Text":"Ife sitidaone ambiri mwa iwo amene adasunga malonjezo koma Ife tidawapeza, ndithudi, ambiri a iwo ali anthu ochita zoipa"},{"SurahNumber":7,"VerseNumber":103,"Text":"Atapita awa, Ife tidatumiza Mose ndi zizindikiro zathu kwa Farao ndi mafumu ake koma iwo adazikana. Motero taona mapeto a anthu ochita zoipa"},{"SurahNumber":7,"VerseNumber":104,"Text":"Ndipo Mose adati: “oh Farao! Ine ndine Mtumwi wochokera kwa Ambuye wazolengedwa zonse"},{"SurahNumber":7,"VerseNumber":105,"Text":"Ndithudi ine sindidzanena china chilichonse chokhudza Mulungu kupatula choonadi. Ndithudi ine ndakubweretserani chizindikiro chosakaikitsa kuchokera kwa Ambuye wanu. Motero alole ana a Israyeli kuti apite ndi ine.”"},{"SurahNumber":7,"VerseNumber":106,"Text":"Farao adati: “Ngati wabwera ndi chizindikiro, chionetse msanga ngati uli kunena zoona.”"},{"SurahNumber":7,"VerseNumber":107,"Text":"Ndipo Mose adaponya pansi ndodo yake ndipo nthawi yomweyo idasanduka njoka yeniyeni"},{"SurahNumber":7,"VerseNumber":108,"Text":"Ndipo iye adatulutsa dzanja lake ndipo nthawi yomweyo lidasanduka loyera kwa iwo amene adaliona"},{"SurahNumber":7,"VerseNumber":109,"Text":"Mafumu a anthu a Farao adati: “Ndithudi munthu uyu ndi wodziwa matsenga kwambiri"},{"SurahNumber":7,"VerseNumber":110,"Text":"Iye akufuna kukutulutsani inu mu dziko lanu, nanga inu mukuti bwanji?”"},{"SurahNumber":7,"VerseNumber":111,"Text":"Iwo adati: “Bamusungani pa kanthawi, iye pamodzi ndi m’bale wake ndipo tumizani anthu ku mizinda kuti akasonkhanitse.”"},{"SurahNumber":7,"VerseNumber":112,"Text":"Ndipo kuti abweretse kwa iwe onse odziwa matsenga.”"},{"SurahNumber":7,"VerseNumber":113,"Text":"Ndipo anthu a matsenga adadza kwa Farao. Iwo adati: “Ndithudi ife tidzapeza malipiro abwino ngati ife tipambana.”"},{"SurahNumber":7,"VerseNumber":114,"Text":"Iye adati: “Inde ndipo inu mudzakhala pafupi ndi ine.”"},{"SurahNumber":7,"VerseNumber":115,"Text":"Iwo adati: “oh iwe Mose! Kapena uyambe ndiwe kuponya ndodo yako kapena tiyambe ndife?”"},{"SurahNumber":7,"VerseNumber":116,"Text":"Iye adati: “Yambani ndinu.” Ndipo pamene iwo adaponya, iwo adalodza maso a anthu ndi kuwachititsa mantha ndipo adaonetsa matsenga akulu"},{"SurahNumber":7,"VerseNumber":117,"Text":"Ndipo ife tidati kwa Mose: “Tsopano ponya pansi ndodo yako.” Ndipo nthawi yomweyo ndodo yake idameza zonse za matsenga zimene iwo amaonetsa"},{"SurahNumber":7,"VerseNumber":118,"Text":"Motero choonadi chidakhazikitsidwa ndipo zochita zawo zidakhala zopanda pake"},{"SurahNumber":7,"VerseNumber":119,"Text":"Motero iwo adagonjetsedwa nthawi yomweyo ndipo anachititsidwa manyazi"},{"SurahNumber":7,"VerseNumber":120,"Text":"Ndipo anthu a matsenga onse adagwetsa mphumi zawo pansi ndi kulambira"},{"SurahNumber":7,"VerseNumber":121,"Text":"Iwo adati, “Ife takhulupirira mwa Ambuye wa zolengedwa zonse.”"},{"SurahNumber":7,"VerseNumber":122,"Text":"“Ambuye wa Mose ndi Aroni.”"},{"SurahNumber":7,"VerseNumber":123,"Text":"Ndipo Farao adati, “Kodi inu mwakhulupirira mwa iye popanda chilolezo changa? Ndithudi chimenechi ndi chiwembu chimene inu mwakonza mu mzinda ndi cholinga chotulutsa anthu ake koma posachedwapa mudzadziwa.”"},{"SurahNumber":7,"VerseNumber":124,"Text":"“Ndithudi ine ndidzadula manja anu ndi mapazi anu mosiyanitsa ndipo ndidzakupachikani nonse.”"},{"SurahNumber":7,"VerseNumber":125,"Text":"Iwo adamuyankha: “Ndithudi ife tili kubwerera kwa Ambuye wathu.”"},{"SurahNumber":7,"VerseNumber":126,"Text":"“Ndipo inu mufuna kubwezera kwa ife chifukwa cha kuti takhulupirira mu zizindikiro za Ambuye wathu pamene zalangizidwa kwa ife! Ambuye wathu! Tipatseni kupirira ndipo konzani kuti ife tife ngati Asilamu.”"},{"SurahNumber":7,"VerseNumber":127,"Text":"Mafumu a anthu a Farao adati: “Kodi inu mukumusiya Mose ndi anthu ake kuti azichita zoipa m’dziko ndi kukusiya iwe ndi milungu yako?” Iye adayankha, “Ife tidzapha ana awo amuna ndi kusiya ana awo akazi ndi moyo ndipo Ife ndithudi tili ndi mphamvu pa iwo.”"},{"SurahNumber":7,"VerseNumber":128,"Text":"Mose adawauza anthu ake kuti, “Pemphani thandizo kwa Mulungu ndipo mupirire. Ndithudi Mwini wake wa dziko lino ndi Mulungu. Iye amalipereka ngati mokhalamo kwa iwo, akapolo ake, amene Iye wawasankha ndipo mapeto abwino adzakhala kwa anthu angwiro.”"},{"SurahNumber":7,"VerseNumber":129,"Text":"Iwo adati, “Ife tidali kuzunzidwa iwe usadadze kwa ife ndipo tikuzunzidwabe pamene iwe wadza.” Iye adati: “Mwina Ambuye wanu akhoza kuwononga adani anu ndi kukupangani inu kukhala olamulira m’dziko kuti Iye aone mmene muzidzachitira.”"},{"SurahNumber":7,"VerseNumber":130,"Text":"Ndithudi Ife tidawalanga anthu a Farao ndi chilala cha zaka zambiri ndi kuchepa kwa zipatso kuti mwina akhoza kukumbuka"},{"SurahNumber":7,"VerseNumber":131,"Text":"Koma pamene zabwino zinali kudza kwa iwo, iwo amati: “Zimenezi ndi zotiyenera.” Koma ngati choipa chimadza pa iwo, adali kunena kuti chadza chifukwa cha Mose ndi anthu ake. Dziwani! Ndithudi zoipa zawo zimachokera kwa Mulungu koma ambiri a iwo sadziwa"},{"SurahNumber":7,"VerseNumber":132,"Text":"Iwo adati: “Zodabwitsa zina zilizonse zimene ungabweretse ndi cholinga chotizunguza ife sitidzakukhulupirira ayi.”"},{"SurahNumber":7,"VerseNumber":133,"Text":"Motero ife tidawatumizira chigumula ndi dzombe, nsabwe, achule, ndi magazi kukhala zizindikiro zoonadi zosiyanasiyana zooneka komabe iwo adazikana izo chifukwa chakuti adali anthu ochimwa"},{"SurahNumber":7,"VerseNumber":134,"Text":"Ndipo pamene mlili unali kudza pa iwo, iwo amati: “Oh Mose! Chonde, pempha kwa Ambuye wako, m’malo mwathu, chifukwa cha lonjezo lake kwa iwe. Ngati iwe utichotsera mliliwu, ndithudi, ife tidzakhulupirira mwa iwe ndipo tidzawalola ana a Israyeli kuti apite nawe.”"},{"SurahNumber":7,"VerseNumber":135,"Text":"Koma pamene Ife tidachotsa mlili pa iwo mpaka nthawi yokhazikika, imene adzaifika, taona! Iwo adaphwanya lonjezo"},{"SurahNumber":7,"VerseNumber":136,"Text":"Motero ife tidawabwezera chipongwe chawo. Ndipo tidawamiza m’nyanja chifukwa chakuti iwo adakana zizindikiro zathu ndipo sadafune kulabadira"},{"SurahNumber":7,"VerseNumber":137,"Text":"Ndipo Ife tidawapatsa anthu amene amati ndi ofooka ulamuliro wa maiko a ku m’mawa ndi ku madzulo, amene tidawadalitsa. Ndipo Mau olemekezeka Ambuye wako kwa ana a Israyeli, adakwaniritsidwa chifukwa cha kupirira kwawo. Ndipo Ife tidaononga zinthu zonse zomwe Farao ndi anthu ake adapanga ndi zimene anali kumanga"},{"SurahNumber":7,"VerseNumber":138,"Text":"Ndipo Ife tidawatsogolera ana a Israyeli powoloka nyanja ndipo iwo adapeza anthu omwe anali kupembedza mafano awo. Iwo adati, “Mose tipangire ife mulungu wolingana ndi milungu yawo.” Mose anayankha: “Ndithudi inu ndinu anthu osadziwa.”"},{"SurahNumber":7,"VerseNumber":139,"Text":"Ndithudi anthu awa adzawonongeka chifukwa chopembedza mafano. Ndipo ntchito zawo zonse ndi zopanda pake"},{"SurahNumber":7,"VerseNumber":140,"Text":"Iye anati: “Kodi ndikufunireni mulungu wina kupatula Mulungu weniweni pamene Iye wakulemekezani inu kuposa mitundu yonse.”"},{"SurahNumber":7,"VerseNumber":141,"Text":"Ndi pamene Ife tidakupulumutsani inu kwa anthu a Farao, amene adali kukuzunzani kwambiri, kupha ana anu amuna ndi kusiya ana anu akazi a moyo. Ndipo mmenemo munali mayesero akulu ochokera kwa Ambuye wanu"},{"SurahNumber":7,"VerseNumber":142,"Text":"Ife tidamusankhira Mose masiku makumi atatu ndipo tinaonjeza masiku khumi ena, motero iye adakwaniritsa nthawi imene adasankhidwa ndi Ambuye wake ya masiku makumi anayi ndipo Mose anamuuza m’bale wake Aroni kuti: Lowa m’malo mwanga pakati pa anthu anga. Uchite zinthu za ngwiro ndipo usatsatire njira ya anthu ochita zoipa"},{"SurahNumber":7,"VerseNumber":143,"Text":"Ndipo pamene Mose adabwera panthawi ndi malo osankhidwa ndi Ife, Ambuye wake adalankhula naye ndipo iye adati: “Oh Ambuye wanga! Dzionetseni inu kwa ine kuti ndikuoneni.” Mulungu adati: “Iwe siudzandiona Ine ayi. Koma uone kuphiri ndipo ngati ilo lingakhalebe chikhalire ndiye kuti ukhoza kundiona Ine.” Ndipo pamene Ambuye wake anadzionetsera pa phiri, phiri lidaphwanyika ndi kusanduka fumbi lokhalokha ndipo Mose adagwa pansi ndipo adakomoka koma pamene anatsitsimuka iye adati: “Ulemerero ukhale kwa Inu. Ine ndalapa kwa Inu ndipo ine ndine woyamba wa anthu okhulupirira.”"},{"SurahNumber":7,"VerseNumber":144,"Text":"Mulungu adati: “oh iwe Mose! Ine ndakusankha iwe kukhala wapamwamba pakati pa anthu a mitundu yonse polankhula nawe. Motero gwiritsa zimene takupatsa ndipo khala othokoza.”"},{"SurahNumber":7,"VerseNumber":145,"Text":"Ndipo tidamulembera iye, pa matabwa, malamulo osiyanasiyana ndi malangizo okhudza zinthu zonse ndipo tidati kwa iye, “Gwiritsa malamulo awa mwamphamvu ndiponso lamulira anthu ako kuti awatsatire bwinobwino. Ine ndidzakuonetsa midzi ya anthu oswa malamulo.”"},{"SurahNumber":7,"VerseNumber":146,"Text":"Ine ndidzawabisila zizindikiro zanga anthu a odzikweza ndi ochita zoipa mopanda chilungamo padziko ngakhale kuti iwo ataona chizindikiro china chilichonse, sadzachikhulupirira. Ngati aona njira yoyenera, iwo sadzaitsata, koma akaona njira yopotoka, iwo adzaitsatira iyo; chifukwa chakuti iwo adakana zizindikiro zathu ndipo sadafune kuzimvera ayi"},{"SurahNumber":7,"VerseNumber":147,"Text":"Iwo amene akana zizindikiro zathu ndi kukumana kwa patsiku la chiweruzo ntchito zawo ndi zopanda pake. Kodi iwo amayembekeza kuti adzalipidwa kuposa zimene amachita"},{"SurahNumber":7,"VerseNumber":148,"Text":"Ndipo anthu ake a Mose adaumba, iye atachoka, kuchokera ku mphete ndi ndolo zawo, chifanizo cha mwana wa ng’ombe amene adali ndi mawu. Kodi iwo sadathe kuona kuti iyo siinathe kuwalankhula kapena kuwalondolera njira? Iwo adaipembedza iyo, kotero adalakwa"},{"SurahNumber":7,"VerseNumber":149,"Text":"Koma pamene iwo adazindikira ndi kuona kuti adalakwa, iwo adati: “Ngati Ambuye wathu sakhala ndi chifundo ndi ife ndi kutikhululukira, ndithudi, ife tidzakhala anthu otayika.”"},{"SurahNumber":7,"VerseNumber":150,"Text":"Ndipo pamene Mose adabwerera kwa anthu ake, wokwiya ndi wachisoni, iye adati: “Kodi ndi chinthu choipa bwanji chimene mwachita pamene ine kudalibe! Kodi inu munafulumira ndi kusiya kupembedza Ambuye wanu?” Ndipo iye adaponya pansi matabwa a malamulo, nagwira mutu wa m’bale wake ndi kumukokera kwa iye. Aroni adati: “Iwe mwana wa Amayi anga! Ndithu anthu awa adandiposa mphamvu ndipo adakhala pang’ono kundipha ndipo usalole kuti adani anga asangalale pa ine ndipo usandiike pa gulu la anthu ochita zoipa.”"},{"SurahNumber":7,"VerseNumber":151,"Text":"Mose adati: “Ambuye wanga! Ndikhululukireni ine pamodzi ndi m’bale wanga ndipo tilowetseni m’chisoni chanu chifukwa Inu ndinu oonetsa chisoni kwambiri kuposa onse omwe amaonetsa chisoni.”"},{"SurahNumber":7,"VerseNumber":152,"Text":"Ndithudi iwo amene adapembedza ng’ombe, mkwiyo wa Ambuye wawo ndi kupeputsidwa kudzadza kwa iwo m’moyo uno. Mmenemo ndi mmene timalipirira anthu opeka mabodza"},{"SurahNumber":7,"VerseNumber":153,"Text":"Koma iwo amene anachita zoipa ndipo pambuyo pake adalapa ndi kukhala ndi chikhulupiriro, ndithu Ambuye wako pambuyo pa izo ndi wokhululukira ndi wachisoni chosatha"},{"SurahNumber":7,"VerseNumber":154,"Text":"Ndipo pamene mkwiyo wake udatha, Mose adatenga matabwa a malamulo, amene m’zolembedwa zake mudali chilangizo ndi chifundo kwa anthu amene amaopa Ambuye wawo"},{"SurahNumber":7,"VerseNumber":155,"Text":"Ndipo Mose adasankha, pakati pa anthu ake, amuna makumi asanu ndi awiri kuti adzakumane nafe ndipo pamene nthaka idagwedezeka pamapazi pawo, Mose adati: “Chikadakhala chifuniro chanu, Ambuye, mukadawaononga iwo ndi ine kale. Kodi inu mungationonge chifukwa cha ntchito za anthu amene ali pakati pathu? Awa ndi mayesero anu, amene Inu mumasocheretsa aliyense amene mwamufuna ndi kutsogolera yemwe mwamufuna. Inu nokha ndinu Mtetezi wathu ndipo tichitireni chisoni chifukwa Inu ndinu wopambana onse amene amakhululukira.”"},{"SurahNumber":7,"VerseNumber":156,"Text":"“Ndipo tipatseni ife zabwino m’moyo uno ndiponso m’moyo umene uli nkudza. Ndithudi ife tabwerera kwa Inu.” Mulungu adati: “Ine ndidzaonetsa chilango changa kwa aliyense amene ndimufuna ndipo chifundo changa chimakwanira zinthu zonse. Ine ndidzaonetsa chisoni kwa onse amene amalewa zoipa ndipo amapereka chaulere ndi iwo amene amakhulupirirazizindikirozathu.”"},{"SurahNumber":7,"VerseNumber":157,"Text":"Iwoameneamatsatira Mtumwi kapena Mneneri amene sadziwa kulemba ndi kuwerenga, amene mbiri yake inalembedwa m’Buku la chipangano chakale ndi mu chipangano chatsopano. Iye amawalamulira kuchita zabwino ndipo amawaletsa kuchita zoipa. Ndipo amawaloleza zabwino ndi kuwaletsa zonyansa. Iye amawapeputsira katundu wolemera amene adali pa iwo. Motero iwo amene akhulupirira mwa iye ndi kumulemekeza, ndi kumuthandiza iye ndi kutsata kuunika kumene kwatumizidwa ndi iye, ndi okhawo amene adzakhala opambana"},{"SurahNumber":7,"VerseNumber":158,"Text":"Nena, “Oh inu anthu! Ndithudi ine ndatumizidwa ngati Mtumwi wa Mulungu kwa inu nonse, yemwe ali Mwini ufumu wakumwamba ndi wa padziko lapansi. Kulibe mulungu wina koma Iye yekha. Iye amapereka moyo ndi imfa. Motero khulupilirani mwa Mulungu ndi mwa Mtumwi wake, Mtumwi yemwe sadziwa kuwerenga ndi kulemba, amene amakhulupirira mwa Mulungu ndi m’Mawu ake. Ndipo mutsatireni iye kuti mukhale otsogozedwa.”"},{"SurahNumber":7,"VerseNumber":159,"Text":"Pakati pa anthu a Mose, pali anthu ena amene amatsogolera mwa choonadi ndipo anali kuchita chilungamo"},{"SurahNumber":7,"VerseNumber":160,"Text":"Ndipo Ifetidawagawakukhalamafukokhumindiiwiri. Ndipo Ife tidamupatsa Mau Mose, ndipo tidati: “Menya thanthwe ndi ndodo yako.” Pomwepo a kasupe khumi ndi awiri anatumphuka kuchokera m’thanthwe ndipo gulu lililonse lidadziwa chitsime chake. Ife tidawavundikira ndi mitambo ndipo tidawatumizira Manna ndi mbalame ndipo tidati: “Idyani zinthu zabwino zimene takupatsani inu.” Iwo sadatilakwire Ife koma analakwira mizimu yawo"},{"SurahNumber":7,"VerseNumber":161,"Text":"Ndi pamene zidanenedwa kwa iwo: “Khalani mu Mzinda uwu ndipo idyani mmene mungafunire ndipo munene kuti: ‘Tikhululukireni machimo athu; ndipo lowani pa khomo modzichepetsa.’ Ife tidzakukhululukirani machimo anu. Ndipo tidzaonjezera mphotho ya iwo amene achita zabwino.”"},{"SurahNumber":7,"VerseNumber":162,"Text":"Koma anthu oipa amene adali pakati pawo, adasintha mawu amene adapatsidwa, motero Ife tidawatumizira chilango kuchokera kumwamba chifukwa cha kulakwa kwawo"},{"SurahNumber":7,"VerseNumber":163,"Text":"Ndipo afunse iwo za Mzinda umene udali pa mbali pa nyanja pamene iwo adaphwanya malamulo a tsiku la Sabata pamene nsomba zinali kusewera pafupi ndi kumatulutsa mitu yawo pamene sizidali kutero pa masiku ena. Motero Ife tidawayesa chifukwa iwo adali anthu oswa malamulo"},{"SurahNumber":7,"VerseNumber":164,"Text":"Ndi pamene gulu lina lidati, “Kodi ndi chifukwa chiyani uli kulalikira kwa anthu amene Mulungu ali pafupi kuwaononga kapena kuwalanga kwambiri?” Iwo adayankha kuti; “Ife tisadzakhale ndi mlandu kwa Ambuye wanu ndiponso kuti mwina iwo angaope Mulungu.”"},{"SurahNumber":7,"VerseNumber":165,"Text":"Ndipo pamaso pa iwo amene adaiwala chikumbutso chimene chidaperekedwa kwa iwo, Ife tidapulumutsa iwo amene amaletsa zoipa ndipo Ife tidawalanga amene adali olakwa ndi chilango chowawa chifukwa cha machimo awo"},{"SurahNumber":7,"VerseNumber":166,"Text":"Ndipo pa nthawi imene iwo adapitiriza kuchita zinthu zimene adaletsedwa kuchita, Ife tidati kwa iwo! “Khalani anyani, onyozeka ndi okanidwa.”"},{"SurahNumber":7,"VerseNumber":167,"Text":"Ndi pamene Ambuye wako adalamula kuti adzawatumizira, mpaka tsiku la chiweruzo, iwo amene azibweretsa mazunzo ndi mnyozo pa iwo. Ndithudi Ambuye wako ndi wachangu polanga. Ndipo, ndithudi, Iye ndi wokhululukira ndipo ndi wachisoni chosatha"},{"SurahNumber":7,"VerseNumber":168,"Text":"Ife tidawamwaza pa dziko lapansi m’magulu osiyanasiyana. Ena adali anthu angwiro pamene ena ndi anthu oipa. Ndipo Ife tidawayesa powapatsa madalitso ndi matsoka kuti mwina akhoza kubwerera"},{"SurahNumber":7,"VerseNumber":169,"Text":"Ndipo lidalowa m’malo gulu lina loipa limene linatenga Buku, koma iwo adasankha zinthu zopanda pake za pa dziko lapansi. Ndipo iwo adati “Tidzakhululukidwa.” Koma zitawapezanso zinthu zopanda pake za mtundu womwewo iwo akadazilandira. Kodi lonjezo la m’Buku silinalandiridwe kuchokera kwa iwo kuti sadzanena chili chonse chokhudza Mulungu kupatula choonadi? Ndipo iwo aphunzira zomwe zili m’menemo. Ndipo dziko limene lili nkudza ndi labwino kwa anthu oopa Mulungu. Kodi inu mulibe nzeru"},{"SurahNumber":7,"VerseNumber":170,"Text":"Akakhala iwo amene amatsatira moona Mau a Mulungu ndi kupitiriza mapemphero, ndithudi, Ife sitidzaononga mphotho za anthu ochita ntchito zabwino"},{"SurahNumber":7,"VerseNumber":171,"Text":"Ndi pamene tidakweza phiri ndikuliika pamwamba pawo kukhala ngati mthunzi ndipo iwo amaganiza kuti liwagwera. Ndipo Ife tidati, “Gwiritsani chimene takupatsani inu ndipo kumbukirani zimene zili m’kati mwake kuti mukhale oopa Mulungu ndi kumumvera Iye.”"},{"SurahNumber":7,"VerseNumber":172,"Text":"Ndi pamene Ambuye wako adabweretsa kuchokera kwa ana a Adamu, kuchokera m’misana mwawo mbeu yawo ndipo adawapanga kuti alumbire okha. Iye adati, “Kodi ine sindine Ambuye wanu?” Iwo adayankha: “Indedi! Ife tili kuchitira umboni.” Kuti mwina mungadzanene, pa tsiku louka kwa akufa kuti: “Ndithudi ife sitimadziwa china chilichonse cha izi.”"},{"SurahNumber":7,"VerseNumber":173,"Text":"Kapena mwina mungadzanene kuti, “Ndi makolo athu akale amene amapembedza milungu ina pambali pa Mulungu. Ife tidali m’badwo wapambuyo pawo. Kodi inu mutiononga chifukwa cha zimene adachita anthu oipa?”"},{"SurahNumber":7,"VerseNumber":174,"Text":"Motero Ife tili kulongosola chivumbulutso chathu kuti iwo abwerere"},{"SurahNumber":7,"VerseNumber":175,"Text":"Ndipo awerengere iwo za nkhani ya munthu amene Ife tidamupatsa zizindikiro zathu koma iye adazikana, ndipo Satana adamutsatira ndipo iye adali mmodzi wa anthu osochera"},{"SurahNumber":7,"VerseNumber":176,"Text":"Ndipo tikadafuna Ife tikadamukweza iye, koma iye adaumirira moyo wa pa dziko lino lapansi ndi kutsatira zilakolako zake. Motero iye akhoza kufanizidwa ndi galu, amene ngati umupilikitsa, amatulutsa lilime lake, kaya umusiya yekha iye amalitulutsabe. Limenelo ndi fanizo la anthu amene amakana zizindikiro zathu. Motero auze nkhanizi kuti mwina iwo akhoza kuganiza bwino"},{"SurahNumber":7,"VerseNumber":177,"Text":"Choipa ndicho chifanizo cha anthu amene amakana chivumbulutso chathu, ndipo iwo amachimwira mizimu yawo yomwe"},{"SurahNumber":7,"VerseNumber":178,"Text":"Aliyense amene Mulungu amamutsogolera, iye amatsogozedwa bwino ndipo aliyense amene Iye amusocheretsa, iye ndi olephera"},{"SurahNumber":7,"VerseNumber":179,"Text":"Ndithudi, Ife tanalenga majini ndi anthu ambiri kuti akalowe ku Gahena. Iwo ali ndi mitima imene sangathe kuzindikira, ali ndi maso amene sangathe kuona, ali ndi makutu amene sangathe kumva ayi. Iwo ali ngati ng’ombe. Iyai! Iwo ndi osochera kwambiri. Amenewa! Ndi nkhutukumve"},{"SurahNumber":7,"VerseNumber":180,"Text":"Mulungu ali ndi mayina abwino kwambiri. Motero muitaneni pa mayina amenewo ndipo asiyeni iwo amene amaononga ulemerero wa mayina ake. Iwo adzalangidwa chifukwa cha zimene adali kuchita"},{"SurahNumber":7,"VerseNumber":181,"Text":"Ndipo pakati pa iwo amene tidawalenga, alipo anthu amene amalangiza choonadi ndipo amachita chilungamo"},{"SurahNumber":7,"VerseNumber":182,"Text":"Iwo amene amakana chivumbulutso chathu, Ife tidzawagwira pang’onopang’ono ndi chilango chathu popanda iwo kuzindikira"},{"SurahNumber":7,"VerseNumber":183,"Text":"Ndimawapatsa nthawi, ndithudi, chikonzero changa ndi chokhwima"},{"SurahNumber":7,"VerseNumber":184,"Text":"Kodi iwo saganizira? Mulibe misala mwa m’bale wawo. Iye ndi mchenjezi basi"},{"SurahNumber":7,"VerseNumber":185,"Text":"Kodi iwo sayang’ana mu Ufumu wa kumwamba ndi wa dziko lapansi ndi zonse zimene Mulungu adazilenga kuti aone ngati ndi mapeto a moyo wawo? Kodi ndi uthenga uti pambuyo pa uwu umene iwo adzakhulupirire"},{"SurahNumber":7,"VerseNumber":186,"Text":"Aliyense amene Mulungu wamusocheza palibe wina amene angamutsogolere ndipo Iye amawasiya kuchita zinthu mwakhungu poswa malamulo"},{"SurahNumber":7,"VerseNumber":187,"Text":"Iwo amakufunsa iwe za ola lomaliza kuti lidzadza liti? Nena, “Amene adziwa za tsikuli ndi Ambuye wanga. Palibe amene adzaulule nthawi yake kupatula Iye yekha.” Lidzalemetsa kumwamba ndi dziko lapansi. Ilo silidzadza kwa inu kupatula mwadzidzidzi. Iwo alikufunsa ngati iwe umadziwa zambiri za olali. Nena, “Kuzindikira za tsikuli kuli kwa Mulungu yekha koma anthu ambiri sadziwa.”"},{"SurahNumber":7,"VerseNumber":188,"Text":"Nena, “Ine ndilibe mphamvu yopeza zinthu, kapena kupewa mavuto kupatula ndi chifuniro cha Mulungu. Ine ndikadakhala wodziwa chilichonse chobisika ndikadadzichulukitsira chuma ndipo palibe choipa chimene chikadandipeza. Ine sindine wina aliyense ayi koma wopereka chenjezo ndi wobweretsa nkhani yabwino kwa anthu okhulupirira.”"},{"SurahNumber":7,"VerseNumber":189,"Text":"Iye ndiye amene adakulengani inu kuchokera kwa munthu mmodzi ndipo kuchokera kwa munthu ameneyu adamulengera mkazi wake, kuti akhoza kupeza chisangalalo pokhala naye. Ndipo pamene iye amagona naye, iye adatenga pakati pamene ananyamula mosavutika. Koma pamene panakula, onse awiri amapempha Ambuye wawo: “Ngati Inu mutatipatsa mwana wabwino ndithudi ife tidzakhala othokoza.”"},{"SurahNumber":7,"VerseNumber":190,"Text":"Koma pamene akawapatsa mwana wabwino, iwo amakhazikitsa milungu ina pambali pa Iye kuthokoza pa zimene wawapatsa. Alemekezeke Mulungu kuposa zimene akumphatikiza nazo"},{"SurahNumber":7,"VerseNumber":191,"Text":"Kodi iwo akukhazikitsa milungu ina pambali pa Mulungu weni weni imene siingathe kulenga zina zilizonse koma kuti nayonso ndi yolengedwa"},{"SurahNumber":7,"VerseNumber":192,"Text":"Palibe chimene ingawathandize ayi ndiponso iyo siingathe kudzithandiza yokha"},{"SurahNumber":7,"VerseNumber":193,"Text":"Ndipo ngati iwe uwaitana kunjira yoyenera iwo sadzakutsatira ayi. Ndi chimodzimodzi kwa iwe kaya uwaitana kapena ukhala chete"},{"SurahNumber":7,"VerseNumber":194,"Text":"Ndithudi iwo amene mumawapembedza powonjezera pa Mulungu weniweni ndi akapolo ngati inu nomwe. Motero aitaneni ndipo akuyankheni ngati zimene munena ndi zoonadi"},{"SurahNumber":7,"VerseNumber":195,"Text":"Kodi iwo ali ndi miyendo yoti angayendere? Kodi ali ndi manja oti angagwire china chilichonse? Kapena ali ndi maso oti angaonere? Kapena ali ndi makutu oti angamvere? Nena, “Itanani milungu yanu yabodza ndipo pangani chiwembu chanu pa ine ndipo musandipatse mpumulo ayi.”"},{"SurahNumber":7,"VerseNumber":196,"Text":"Ndithudi Mtetezi wanga ndi Mulungu amene wavumbulutsa Buku ndipo Iye ndi Mtetezi wa anthu a chilungamo"},{"SurahNumber":7,"VerseNumber":197,"Text":"Ndipo iwo amene mumawapembedza powonjezera pa Iye sangathe kukuthandizani inu ndiponso sangathe kudzithandiza iwo eni"},{"SurahNumber":7,"VerseNumber":198,"Text":"Ndipo ngati iwe uwaitanira ku njira yoyenera, sakumva ayi ndipo udzawaona ali kukuyang’ana iwe koma sakuona ai"},{"SurahNumber":7,"VerseNumber":199,"Text":"Onetsa kukhululukira, lamulira zabwino ndipo uwapewe anthu osadziwa"},{"SurahNumber":7,"VerseNumber":200,"Text":"Ndipo ngati Satana akuyesa iwe, thawira kwa Mulungu. Ndithudi Iye ndi wakumva ndi wodziwa"},{"SurahNumber":7,"VerseNumber":201,"Text":"Ndithudi iwo amene amaopa Mulungu, ngati maganizo oipa adza kwa iwo kuchokera kwa Satana, iwo amakumbukira ndipo amaona kuunika"},{"SurahNumber":7,"VerseNumber":202,"Text":"Koma abale awo, iwo amawalowetsa mu uchimo ndipo salekerera"},{"SurahNumber":7,"VerseNumber":203,"Text":"Ndipo ngati iwe siubweretsa chozizwitsa iwo amati, “Kodi ndi chifukwa chiani siunabweretse?” Nena, “Ine ndimatsatira chokhacho chimene chavumbulutsidwa kwa ine kuchokera kwa Ambuye wanga.” Uwu ndi umboni wochokera kwa Ambuye wanu, malangizo ndi madalitso kwa anthu okhulupirira"},{"SurahNumber":7,"VerseNumber":204,"Text":"Ndipo pamene Korani ilakatulidwa, mverani ndipo khalani chete kuti mulandire madalitso"},{"SurahNumber":7,"VerseNumber":205,"Text":"Ndipo kumbukira Ambuye wako ndi lilime lako, mwa iwe wekha, modzichepetsa ndi mwamantha ndiponso mosakweza mawu m’mawa ndi masana ndipo usakhale ngati iwo a unyizi"},{"SurahNumber":7,"VerseNumber":206,"Text":"Ndithudi iwo amene ali ndi Ambuye wako sanyada pogwira ntchito yopembedza Mulungu koma amamulemekeza Iye ndipo amagunditsa phumi zawo pamaso pake"}]}