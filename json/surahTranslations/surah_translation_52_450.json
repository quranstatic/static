{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":52,"VerseNumber":1,"Text":"Kasam hai Tur (Mount) ki"},{"SurahNumber":52,"VerseNumber":2,"Text":"Aur ek aisi khuli kitaab ki"},{"SurahNumber":52,"VerseNumber":3,"Text":"Jo raqeeq jild(fine parchment) mein likkhi hui hai"},{"SurahNumber":52,"VerseNumber":4,"Text":"Aur aabaad (much-frequented) ghar ki"},{"SurahNumber":52,"VerseNumber":5,"Text":"Aur unchi chatt (canopy) ki"},{"SurahNumber":52,"VerseNumber":6,"Text":"Aur maujzan samandar (swelling sea) ki"},{"SurahNumber":52,"VerseNumber":7,"Text":"Ke tere Rubb ka azaab zaroor waqeh honay wala hai"},{"SurahNumber":52,"VerseNumber":8,"Text":"Jisey koi dafa karne wala nahin"},{"SurahNumber":52,"VerseNumber":9,"Text":"Woh us roz waqeh hoga jab aasmaan buri tarah dagmagayega"},{"SurahNumber":52,"VerseNumber":10,"Text":"Aur pahad udey udey phirenge"},{"SurahNumber":52,"VerseNumber":11,"Text":"Tabahi hai us roz un jhutlane walon ke liye"},{"SurahNumber":52,"VerseNumber":12,"Text":"Jo aaj khel ke taur par apni hujjat baaziyon mein lagey huey hain"},{"SurahNumber":52,"VerseNumber":13,"Text":"Jis din unhein dhakke maar maar kar naar-e-jahannum (fire of hell) ki taraf le chala jayega"},{"SurahNumber":52,"VerseNumber":14,"Text":"Us waqt unse kaha jayega ke â€œ yeh wahi aag hai jisey tum jhutlaya karte thay"},{"SurahNumber":52,"VerseNumber":15,"Text":"Ab batao yeh jaadu hai ya tumhein soojh nahin raha hai"},{"SurahNumber":52,"VerseNumber":16,"Text":"Jao ab jhulso iske andar, tum khwa sabr karo ya na karo, tumhare liye yaksan hai, tumhein waisa hi badla diya ja raha hai jaise tum amal kar rahey thay"},{"SurahNumber":52,"VerseNumber":17,"Text":"Muttaqi log wahan baagon (gardens) aur niyamaton mein hongey"},{"SurahNumber":52,"VerseNumber":18,"Text":"Lutf le rahe hongey un cheezon se jo unka Rubb unhein dega, aur unka Rubb unhein dozakh ke azaab se bacha lega"},{"SurahNumber":52,"VerseNumber":19,"Text":"(Unse kaha jayega) khao aur peo mazey se apne un aamaal ke siley mein jo tum karte rahey ho"},{"SurahNumber":52,"VerseNumber":20,"Text":"Woh aamne saamne bichey huey takhaton(thrones) par takiye(couches) lagaye baithey hongey aur hum khoobsurat aankhon waali hoorein unse biyah (marry) denge"},{"SurahNumber":52,"VerseNumber":21,"Text":"Jo log imaan laaye hain aur unki aulad bhi kisi darja-e-imaan mein unke naksh-e-qadam par chali hai unki us aulad ko bhi hun (jannat mein) unke saath mila denge aur unke amaal mein koi ghaata(loss) unko na denge. Har shaks apne kasb ke aevaz rehan hai.( Every person is pledged to what he did)"},{"SurahNumber":52,"VerseNumber":22,"Text":"Hum unko har tarah ke phal (fruits) aur gosht , jis cheez ko bhi unka ji chahega khoob diye chale jayenge"},{"SurahNumber":52,"VerseNumber":23,"Text":"Wahan woh ek dusre se jaam-e-sharaab lapak lapak kar le rahey hongey jis mein na yawa-goyi (ill speech) hogi na bad-kirdari"},{"SurahNumber":52,"VerseNumber":24,"Text":"Aur unki khidmat mein woh ladke daudte (running) phir rahey hongey jo unhi ke liye makhsoos hongey, aisey khoobsurat jaise chupa kar rakkhe huey moti(pearls)"},{"SurahNumber":52,"VerseNumber":25,"Text":"Yeh log apas mein ek dusre se (duniya mein guzre huey) halaat puchenge"},{"SurahNumber":52,"VerseNumber":26,"Text":"Yeh kahenge ke hum pehle apne ghar waalon mein darte huey zindagi basar karte thay"},{"SurahNumber":52,"VerseNumber":27,"Text":"Aakhir e kaar Allah ne hum par fazl farmaya aur humein jhulsa dene wali hawa ke azaab se bacha liya"},{"SurahNumber":52,"VerseNumber":28,"Text":"Hum pichli zindagi mein usi se duaein maangte thay, woh waqai bada hi Mohsin (beneficent) aur Raheem hai"},{"SurahNumber":52,"VerseNumber":29,"Text":"Pas aey nabi, tum nasihat kiye jao, apne Rubb ke fazal se na tum kaahin (soothsayer) ho aur na majnoon (madman)"},{"SurahNumber":52,"VerseNumber":30,"Text":"Kya yeh log kehte hain ke yeh shaks shayar hai jiske haqq mein hum gardish-e-ayyam (misfortune) ke intizaar kar rahe hain"},{"SurahNumber":52,"VerseNumber":31,"Text":"Inse kaho, accha intizaar karo, main bhi tumhare saath intizaar karta hoon"},{"SurahNumber":52,"VerseNumber":32,"Text":"Kya inki aqalein(minds) inhein aisi hi baatein karne ke liye kehti hain? Ya dar-haqeeqat yeh inaad (transgression)mein hadd se guzare huey log hain"},{"SurahNumber":52,"VerseNumber":33,"Text":"Kya ye kehte hain ke is shaks ne yeh quraan khud ghad (invented/fabricated) liya hai? Asal baat yeh hai ke yeh imaan nahin lana chahte"},{"SurahNumber":52,"VerseNumber":34,"Text":"Agar yeh apne is qaul (saying) mein sacche hain to isi shaan ka ek kalaam bana layein"},{"SurahNumber":52,"VerseNumber":35,"Text":"Kya yeh kisi khaliq ke bagair khud paida ho gaye hain? Ya yeh khud apne khaliq hain"},{"SurahNumber":52,"VerseNumber":36,"Text":"Ya zameen aur aasmaano ko inhon ne paida kiya hai? Asal baat yeh hai ke yeh yaqeen nahin rakhte"},{"SurahNumber":52,"VerseNumber":37,"Text":"Kya tere Rubb ke khazane in ke kabze mein hain? Ya un par inhi ka hukum chalta hai"},{"SurahNumber":52,"VerseNumber":38,"Text":"Kya inke paas koi seedi(ladder) hai jispar chadh kar yeh ilm-e-baala ki sun-gun letey hain? In mein se jisne sun-gun li ho woh laaye ko khuli daleel"},{"SurahNumber":52,"VerseNumber":39,"Text":"Kya Allah ke liye to hain betiyan aur tum logon ke liye hain betay (sons)"},{"SurahNumber":52,"VerseNumber":40,"Text":"Kya tum insey koi ajar maangte ho key eh zabardasti padi hui chatti ke bojh taley dabey jatey hain (burdened with a load of debt)"},{"SurahNumber":52,"VerseNumber":41,"Text":"Kya inke paas gaib ke haqaiq ka ilm hai ke uski bina par yeh likh rahe hoon"},{"SurahNumber":52,"VerseNumber":42,"Text":"Kya yeh koi chaal chalna chahte hain? (agar yeh baat hai) to kufr karne walon par in ki chaal ulti hi padegi"},{"SurahNumber":52,"VerseNumber":43,"Text":"Kya Allah ke siwa yeh koi aur maabood rakhte hain? Allah paak hai us shirk se jo yeh log kar rahey hain"},{"SurahNumber":52,"VerseNumber":44,"Text":"Yeh log aasmaan ke tukde bhi girte huye dekh lein to kahenge yeh baadal hain jo umdey chale aa rahe hain"},{"SurahNumber":52,"VerseNumber":45,"Text":"Pas aey nabi, inhein inke haal par chodh do yahan tak ke yeh apne us din ko pahunch jayein jismein yeh maar giraye jayenge"},{"SurahNumber":52,"VerseNumber":46,"Text":"Jis din na inki apni koi chaal inke kisi kaam aayegi na koi inki madad ko aayega"},{"SurahNumber":52,"VerseNumber":47,"Text":"Aur us waqt ke aane se pehle bhi zalimon ke liye ek azaab hai, magar in mein se aksar jaante nahin hain"},{"SurahNumber":52,"VerseNumber":48,"Text":"Aey Nabi , apne Rubb ka faisla aane tak sabr karo. Tum hamari nigaah mein ho. Tum jab utho to apne Rubb ki hamd ke saath uski tasbeeh karo"},{"SurahNumber":52,"VerseNumber":49,"Text":"Raat ko bhi uski tasbeeh kiya karo aur sitare jab palat-te hain us waqt bhi"}]}