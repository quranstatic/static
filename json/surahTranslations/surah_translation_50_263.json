{"Id":263,"LanguageCodes":["my","mya"],"Name":"mya-basein","Author":"Ba Sein","Language":"Burmese","Description":"Burmese","Direction":"ltr","Source":"http://quran.mmsy.info , Muslim students Myanmar Youth Student and Youth Online Organization","Translations":[{"SurahNumber":50,"VerseNumber":1,"Text":"၁။\tကားဖ်၊ မွန်မြတ်ကျော်ဇော်သောကျမ်းမြတ်ကုရ်အာန် ကျမ်းတော်အားဖြင့်။"},{"SurahNumber":50,"VerseNumber":2,"Text":"၂။\tယင်းသို့မဟုတ်ချေ၊ မိစ္ဆာဒိဋ္ဌိတို့သည် မိမိတို့ထံသို့ သတိပေးဆုံးမဖို့ရာ သူတို့သားချင်းထဲမှ တမန်တော်တစ်ပါး ပွင့်လာသည်ကို အ့ံသြကြ၏၊ ဤအရာသည် အလွန်ထူးဆန်းပေစွဟု ဆိုကြ၏။"},{"SurahNumber":50,"VerseNumber":3,"Text":"၃။\tထို့အပြင်သူတို့ပြောကြသည်မှာ ငါတို့သည် သေပျောက်၍ မြေမှုန့်အတိဖြစ်ပြီးမှ ပြန်ရှင်ရဦးမည်လော၊ ဤပြန်ခြင်း သည် အလွန်ဝေးကွာလှသောပြန်ခြင်းပေတည်း။"},{"SurahNumber":50,"VerseNumber":4,"Text":"၄။\tငါသည် သူတို့အနက် မြေကြီးက သိမ်းယူထားသူအားလုံးကို အကြွင်းမဲ့သိမြင်တော်မူ၏၊ ငါ၌ မှတ်ပုံတင်စာအုပ် ကြီးရှိ၏။"},{"SurahNumber":50,"VerseNumber":5,"Text":"၅။ သို့ပါလျက် သူတို့သည် မိမိတို့ထံသို့ မှန်ကန်သောတရားတော်ရောက်လာသောအခါ တရားတော်ကို ငြင်းဆန် ကြ၏၊ ထို့ကြောင့်သူတို့သည် ယခုဘေးဒုက္ခတွေ့ကြံုနေကြရ၏။"},{"SurahNumber":50,"VerseNumber":6,"Text":"၆။\tသူတို့သည် မိမိတို့အထက်၌ရှိသောမိုးကောင်းကင်ကို အာရုံမပြုကြသလော၊ ငါသည် မိုးကောင်းကင်ကို အဘယ် ကဲ့သို့ဖန်ဆင်းတော်မူသည်၊ အဘယ်ကဲ့သို့လှပတင့်တယ်စွာတန်ဆာဆင်ထားတော်မူသည်၊ အနည်းငယ်မျှ ပေါက်ကွဲပြိုလဲခြင်းမရှိအောင် အဘယ်ကဲ့သို့ ဖန်ဆင်းထားတော်မူသည်များကို သူတို့မစဉ်းစားမဆင်ခြင်ကြ သလော။"},{"SurahNumber":50,"VerseNumber":7,"Text":"၇။\tထို့အပြင်ငါသည် ကမ္ဘာမြေပြင်ကို ဖြန့်ခင်းတော်မူ၏၊ မြေပေါ်တွင် တောင်ကြီးတောင်ငယ်အသွယ်သွယ်တို့ကို လည်း ခိုင်ခန့်စွာဖန်ဆင်းထားတော်မူ၏၊ မြေပေါ်၌ လှပတင့်တယ်သောသစ်ပင်များကို ပေါက်ရောက်စေတော်မူ၏။"},{"SurahNumber":50,"VerseNumber":8,"Text":"၈။\tယင်းကဲ့သို့ဖန်ဆင်းထားတော်မူခြင်းကား သတိသံဝေဂရသောကျေးကျွန်တော်တိုင်းအား အသိတရားနှင့် သတိပေး ဖို့ရာအတွက်ဖြစ်၏။"},{"SurahNumber":50,"VerseNumber":9,"Text":"၉။\tထို့အပြင် ငါသည် အထက်ကောင်းကင်မှ ကောင်းကြီးမင်္ဂလာနှင့်ပြည့်စုံသောမိုးကို ရွာသွန်းစေတော်မူ၏၊ ထိုမိုးရေအားဖြင့် ဥယျာဉ်ပန်းမာလ်စသည်တို့ကိုလည်းကောင်း၊ ကောက်ပဲသီးနှံများကိုလည်းကောင်း ပေါက် ရောက်စေတော်မူ၏။"},{"SurahNumber":50,"VerseNumber":10,"Text":"၁ဝ။\tထို့အပြင်အခိုင်အသီးလုံးကြီးလုံးငယ်တို့ကို အထပ်ထပ်သီးသောစွန်ပလွံပင်များကိုလည်း မြင့်မြင့်မားမားဖန်ဆင်း တော်မူ၏။"},{"SurahNumber":50,"VerseNumber":11,"Text":"၁၁။\tထိုအသီးအနှံများကို လူသားတို့အတွက် ရိက္ခာဖြစ်စေသောငှာ ဖန်ဆင်းတော်မူ၏၊ ငါသည် မိုးရေအားဖြင့် သေနေသောမြေကြီးကို တဖန်ရှင်စေတော်မူ၏၊ ထို့အတူသင်တို့ကိုလည်း သေပြီးသည့်နောက် ပြန်ရှင်စေတော် မူမည်။"},{"SurahNumber":50,"VerseNumber":12,"Text":"၁၂။\tထိုသူတို့မဖြစ်ပေါ်မီ အထက်ကျော်ကာလက တမန်တော်နူဟိုအသင်းသားများသည်လည်းကောင်း၊ အာရ်ရိစ်တွင် နေထိုင်သူများသည်လည်းကောင်း၊ သမု(ဒ်)အသင်းသားများသည်လည်းကောင်း၊ မိမိတို့၏ တမန်တော်များကို လက်မခံငြင်းပယ်ကြ၏။"},{"SurahNumber":50,"VerseNumber":13,"Text":"၁၃။\tထို့အတူအာဒ်၏ အသင်းသား၊ ဖွာရောဘုရင်၏ အသင်းသားနှင့် တမန်တော်လွဒ်၏ အသင်းသားတို့လည်း မိမိတို့တမန်တော်များကို မယုံကြည်ပယ်ရှားကြ၏။"},{"SurahNumber":50,"VerseNumber":14,"Text":"၁၄။\tထို့အပြင်တောင်ကုန်းသားများနှင့် တွတ်ဘ(အ်)လူမျိုးများလည်း မိမိတို့တမန်တော်များကို မယုံကြည်ငြင်းပယ် ကြ၏၊ ထို့ကြောင့်ငါခြိမ်းခြောက်တော်မူသောအပြစ်ဒဏ်ကျရောက်လာ၏။"},{"SurahNumber":50,"VerseNumber":15,"Text":"၁၅။\tငါသည် အနန္တစကြာဝဠာတို့ကို ပထမအကြိမ်ဖန်ဆင်းရတော်မူသည့်အတွက် လက်ပန်းအားကုန်တော်မူသလော၊ မကုန်ချေ၊ သို့ပါလျက် သူတို့သည် အသစ်တဖန်ဖန်ဆင်းတော်မူမည်ကို ယုံမှားသံသယရှိကြ၏။"},{"SurahNumber":50,"VerseNumber":16,"Text":"၁၆။\tငါသည် လူသားကို မုချဧကန်ဖန်ဆင်းတော်မူ၏၊ လူသားက မိမိဝိညာဉ်အား တီးတိုးပြောဆိုသည်ကို ငါအကုန် အစင်သိမြင်တော်မူ၏၊ လူသားသည် ၎င်း၏ လည်ချောင်းနီးကပ်သည်ထက် ငါသည် သူနှင့်နီးကပ်တော်မူ၏။"},{"SurahNumber":50,"VerseNumber":17,"Text":"၁၇။\tလူသား၏ လင်္ကျာလက်ဝဲ၌ ကောင်းကင်တမန်တစ်ပါးစီ သူ့ကို စောင့်ရှောက်လျက်ရှိ၏။"},{"SurahNumber":50,"VerseNumber":18,"Text":"၁၈။\tလူသားအကြင်စကားကို ပြောအ့ံ၊ ထိုစကားကို မှတ်ထားရန် ကောင်းကင်တမန်တော်သည် သူနှင့်အတူတကွ ရှိ၏။"},{"SurahNumber":50,"VerseNumber":19,"Text":"၁၉။\tလူသားသည် အသက်ထွက်ခြင်းဘေးဒုက္ခနှင့် ပြင်းပြနာကျယ်စွာတွေ့ကြံုရမည်သာတည်း၊ ထိုအခါ သူ့အား ဤသို့ပြောအ့ံ၊ ဤအရေးကား သင်ရှောင်လေ့ရှိသောသေဘေးပင်တည်း။"},{"SurahNumber":50,"VerseNumber":20,"Text":"၂ဝ။\tထို့အပြင်တံပိုးကို ပြင်းစွာမှုတ်၏၊ ထိုနေ့သည် ခြိမ်းခြောက်ထားတော်မူသောနေ့တော်ကြီးဖြစ်၏။"},{"SurahNumber":50,"VerseNumber":21,"Text":"၂၁။\tထိုအခါဝိညာဉ်တိုင်းသည် ပြန်ရှင်လာရ၏၊ ဝိညာဉ်နှင့်အတူတကွ ၎င်းကို မောင်းနှင်လာသောကောင်းကင်တမန် တော်တစ်ဦး သက်သေခံမည့်ကောင်းကင်တမန်တော်တစ်ဦးပါလာကြ၏။"},{"SurahNumber":50,"VerseNumber":22,"Text":"၂၂။\tထိုအခါမကောင်းမှုကျူးလွန်သူအား ဤသို့မိန့်တော်မူလတ့ံ၊ နင်သည် ဤနေ့တော်ကြီးကို ဂရုမစိုက်ခဲ့ချေ၊ ယခုမူကား နင်၏မျက်စိကို ဖုံးအုပ်ထားသောအမြှေးကို ငါခွာပစ်တော်မူပြီ၊ ထို့ကြောင့် ယနေ့နင်၏ မျက်စိသည် စူးရှထင်ရှားစွာမြင်နိုင်၏။"},{"SurahNumber":50,"VerseNumber":23,"Text":"၂၃။ ထို့အပြင် ဒုစရိုက်ကောင်၏ ကိုယ်စောင့်တမန်တော်က ပြောသည်မှာ ဤသည်ကား သင်ပြုသမျှတို့ကို မှတ်သားထားသည့် သက်သေခံစာရင်းစာအုပ်ကြီး ဖြစ်၏။"},{"SurahNumber":50,"VerseNumber":24,"Text":"၂၄။\tထိုအခါအလ္လာဟ်အရှင်မြတ်မိန့်တော်မူသည်မှာ အေ-ကောင်းကင်တမန်တော်နှစ်ဦး၊ သင်တို့သည် ငရဲထဲသို့ ထောင်ထားခြားနားသော ကျေးဇူးကန်းသူကို ပစ်ချကြလော့။"},{"SurahNumber":50,"VerseNumber":25,"Text":"၂၅။\tဤသူယုတ်မာသည် ကောင်းမှုကို တားမြစ်ကန့်ကွက်၏၊ မကောင်းမှုကို ကျူးလွန်၏၊ တရားမှန်ကို ယုံမှားသံသယ ရှိ၏။"},{"SurahNumber":50,"VerseNumber":26,"Text":"၂၆။\tထို့အပြင် ဤသူမိုက်သည် အလ္လာဟ်အရှင်မြတ်နှင့်တကွ အခြားဘုရားတုကို တွဲဖက်ခဝပ်ကိုးကွယ်၏၊ သင်တို့ နှစ်ဦးသည် ဤသူမိုက်အား အလွန်ပြင်းပြကြောက်မက်ဖွယ်သောအပြစ်ဒဏ်တော်ထဲသို့ ဆွဲငင်ပစ်ချကြလော့။"},{"SurahNumber":50,"VerseNumber":27,"Text":"၂၇။\tထိုအခါ ဤသူယုတ်မာ၏ အဖော်က တင်လျှောက်သည်မှာ အို-အကျွနု်ပ်တို့၏ အသက်သခင်ကျေးဇူးရှင်၊ အကျွနု်ပ်သည် သူ့အား ထောင်ထားခြားနားရန် သွေးမဆောင်ခဲ့ပါ၊ သို့သော်သူသည် မိမိအလိုအလျောက် လမ်းမှားတွင် ခရီးကျွံနေခဲ့ပါ၏။"},{"SurahNumber":50,"VerseNumber":28,"Text":"၂၈။\tအလ္လာဟ်အရှင်မြတ်က နင်တို့ကို ငါသည် အချိန်မီသတိပေးစကားတော်ကို ပေးတော်မူခဲ့လေပြီ၊ ထို့ကြောင့် ငါ့မျက်မှောက်ဝယ် တစ်ဦးကို တစ်ဦးအပြစ်တင်ပြောဆိုငြင်းခုံမှုကို မပြုလုပ်ကြတော့လင့်။"},{"SurahNumber":50,"VerseNumber":29,"Text":"၂၉။\tငါ ချမှတ်တော်မူသောစီရင်ချက်တော်ကို ပြောင်းလဲ၍ မရနိုင်ချေ၊ ငါသည် မိမိ၏ ကျေးကျွန်များကို မတရား နှိပ်စက်တော်မမူချေ။"},{"SurahNumber":50,"VerseNumber":30,"Text":"၃ဝ။\tငါသည် အဝီစငရဲကို အေ-ငရဲ၊ နင့်ကို ပြည့်အောင် ဖြည့်ပြီလောဟု မေးတော်မူ၍ ငရဲက အို-အရှင်မြတ်၊ အကျွန်ုထံသို့ လာဖို့ရာရှိပါသေးသလောဟု ပြန်လျှောက်သောနေ့၌။"},{"SurahNumber":50,"VerseNumber":31,"Text":"၃၁။\tဒုစရိုက်မကောင်းမှုများကို ရှောင်ခဲ့သူတို့အဖို့အရာ နိဗ္ဗာန်ဥယျာဉ်တော်ကို ချဉ်းကပ်ပေးတော်မူ၍ နိဗ္ဗာန်မဝေးသော နေ့၌။"},{"SurahNumber":50,"VerseNumber":32,"Text":"၃၂။\tထို့အပြင် ထိုသူမြတ်တို့အား မိန့်တော်မူသည်မှာ သင်တို့အား ကတိထားခဲ့တော်မူသောနိဗ္ဗာန်ဥယျာဉ်တော်သည် ဤမွေ့လျော်စံစားရာဌာနဖြစ်၏၊ ဤဥယျာဉ်တော်သည် တရားသံဝေဂရ၍ တရားတော်ကို အရေးစိုက်သူတို့အဖို့ ဖြစ်၏။"},{"SurahNumber":50,"VerseNumber":33,"Text":"၃၃။\tထိုသူမွန်တို့သည် မဟာဂရုဏာတော်သခင်အား တိတ်တဆိတ်လျှို့ဝှက်စွာကြောက်ရွံ့ရိုသေ၍ နောင်တသံဝေဂ ကြီးစွာနှင့် လာသူများဖြစ်ကြ၏။"},{"SurahNumber":50,"VerseNumber":34,"Text":"၃၄။\tအို-သူတော်ကောင်းတို့၊ သင်တို့သည် ချမ်းအေးသာယာစွာ နိဗ္ဗာန်ရွှေဘုံတွင်းသို့ ဝင်ကြလော့၊ ဤနေ့တော်ကြီး ကား မသေမပျောက်ရသောနေ့ဖြစ်၏။"},{"SurahNumber":50,"VerseNumber":35,"Text":"၃၅။\tဤနိဗ္ဗာန်ရွှေဘုံ၌ သူတို့လိုရာာအလုံးစုံကို ရရှိကြ၏၊ ထိုထက်ပိုမိုများပြားသောဆုလာဘ်တော်များသည် ငါ့အထံ တော်၌ ရှိကြ၏။"},{"SurahNumber":50,"VerseNumber":36,"Text":"၃၆။\tဤသူများကို ဖန်ဆင်းတော်မမူမီ အထက်ကျော်ကာလ သူတို့ထက်လုံးရပ်သဏ္ဍာန် ခွန်အားကြီးမားသောကမ္ဘာ မြေကြီးပေါ်တွင် အနှံ့အပြားသွားလာနေထိုင်ကြသော လူဟောင်းအဆက်ဆက်ကို ငါဖျက်ဆီးတော်မူလေပြီ၊ တရားစီရင်တော်မူသောနေ့တော်ကြီးဆိုက်ရောက်လာသောအခါ သူတို့တွင် ခိုလှုံပုန်းအောင်းစရာနေရာဌာန တစ်စုံတစ်ရာရှိသလော။"},{"SurahNumber":50,"VerseNumber":37,"Text":"၃၇။\tမှတ်သားကြလော့၊ ဤအကြောင်းအရာများတွင် စိတ်နှလုံးအရင်းခံကောင်းသူအတွက်သော်လည်းကောင်း၊ ရေးခြားလိမ္မာစွာနားထောင်သူအတွက်သော်လည်းကောင်း၊ ဆုံးမသွန်သင်သတိပေးစကားများ ဧကန်အမှန်ပါရှိ၏။"},{"SurahNumber":50,"VerseNumber":38,"Text":"၃၈။\tအမှန်မှာ ငါသည် ကမ္ဘာမြေကြီး မိုးကောင်းကင်နှင့် မိုးမြေအကြားရှိရှိသမျှအရာများကို ခြောက်ရက်အတွင်း ပြီးစီးအောင်မုချဧကန်ဖန်ဆင်းတော်မူ၏၊ ယင်းသို့စီရင်တော်မူသည့်အတွက် ငါသည် လုံးဝမောပန်းတော်မမူချေ။"},{"SurahNumber":50,"VerseNumber":39,"Text":"၃၉။\tအေ-တမန်တော်မိုဟမ္မဒ်၊ ထိုသူမိုက်တို့ပြောစကားကို သည်းခံ၍ သင်၏အသက်သခင်ကျေးဇူးရှင်ကြီးအား အစဉ်အမြဲနေမထွက်မီ နေမဝင်မီ ချီးကျူးတသဝတ်ပြုလော့။"},{"SurahNumber":50,"VerseNumber":40,"Text":"၄ဝ။\tထို့အပြင်ညဉ့်တွင်လည်း အရှင်မြတ်အား ဝတ်ပြချီးကျူးလော့၊ ပညတ်တော်မူသည့်အတိုင်း ဦးညွတ်ချ၍ ဝတ်ပြု လော့။"},{"SurahNumber":50,"VerseNumber":41,"Text":"၄၁။\tသင်တို့နှင့်နီးကပ်သည့်နေရာမှ ကြွေးကြော်သူ ကြွေးကြော်သောနေ့၌ သင်တို့နားစိုက်၍ ကြားနာကြလော့။"},{"SurahNumber":50,"VerseNumber":42,"Text":"၄၂။\tထိုနေ့တော်ကြီး၌ သူခပ်သိမ်းတို့သည် အလွန်ပြင်းပြသောအသံကြီးကို အမှန်ကြားရလိမ့်မည်၊ ထိုနေ့ကား သေသူအားလုံးတို့သည် သချုႋင်းများအတွင်းမှ ထွက်လာရကြမည့်နေ့ဖြစ်၏။"},{"SurahNumber":50,"VerseNumber":43,"Text":"၄၃။\tမှတ်သားကြလော့၊ ငါသည် သက်မဲ့ကို သက်ရှိဖြစ်စေတော်မူ၏၊ သက်ရှိကို သက်မဲ့ဖြစ်စေတော်မူ၏၊ ငါ့အထံတော် သို့သာ ခရီးရှိ၏။"},{"SurahNumber":50,"VerseNumber":44,"Text":"၄၄။\tသူတို့ထွက်လာနိုင်ရန် ကမ္ဘာမြေကြီးကွဲအက်ပေးသောနေ့တော်ကြီး၌ သူတို့သည် အလျင်အမြန်ထွက်လာကြ ရမည်၊ သူတို့ကို စုရုံးစေတော်မူခြင်းကား ငါ့အဖို့ အလွန်လွယ်ကူ၏။"},{"SurahNumber":50,"VerseNumber":45,"Text":"၄၅။\tအို-တမန်တော်မိုဟမ္မဒ်၊ ဤမယုံကြည်သူတို့ပြောကြားသမျှကို ငါသည် အကြွင်းမဲ့သိတော်မူ၏၊ သင်သည် ၎င်းတို့အပေါ်၌ အတင်းအကျပ်ပြုနိုင်သူမဟုတ်၊ သို့သော်သင်သည် ငါ၏ ခြိမ်းခြောက်ခြင်းကို ကြောက်ရွံ့သောသူ အား ကုရ်အာန်ကျမ်းတော်အားဖြင့် သတိပေးဆုံးမလော့။"}]}