{"Id":464,"LanguageCodes":["uz","uzb"],"Name":"uzb-alauddinmansour","Author":"Alauddin Mansour","Language":"Uzbek","Description":"Uzbek","Direction":"ltr","Source":"https://quranenc.com/check/uzbek_mansour/v1.0.0-csv.1 , https://quranenc.com/en/browse/uzbek_mansour , https://quranenc.com ,","Translations":[{"SurahNumber":44,"VerseNumber":1,"Text":"Ҳо, Мим"},{"SurahNumber":44,"VerseNumber":2,"Text":"Очиқ-равшан Китобга — Қуръонга қасамки"},{"SurahNumber":44,"VerseNumber":3,"Text":"Албатта Биз уни бир муборак-баракотли кечада нозил қилдик. Дарҳақиқат, Биз (инсонларни ушбу Қуръон билан Охират азобидан) огоҳлантиргувчи бўлдик"},{"SurahNumber":44,"VerseNumber":4,"Text":"У (кеча)да барча пухта-аниқ иш(лар) айрилур (белгиланур)"},{"SurahNumber":44,"VerseNumber":5,"Text":"(Бу кечада тақдир қилинадиган барча ишлар) Бизнинг ҳузуримиздан бўлган Ишдир. Дарҳақиқат, Биз (башариятга пайғамбарлар) юборгувчи бўлдикки"},{"SurahNumber":44,"VerseNumber":6,"Text":"(Бу) Парвардигорингиз томонидан бўлган раҳмат-меҳрибонликдир. Албатта Унинг Ўзигина (барча нарсани) эшитгувчи, билгувчидир"},{"SurahNumber":44,"VerseNumber":7,"Text":"Агар ҳақиқий ишонгувчи бўлсангизлар, (ўша сизларнинг Парвардигорингиз) осмонлар ва Ернинг ҳамда уларнинг ўртасидаги бор нарсаларнинг ҳам Парвардигоридир"},{"SurahNumber":44,"VerseNumber":8,"Text":"Ҳеч қандай илоҳ йўқ, магар Унинг Ўзи бордир. Ҳаёт ва ўлим берадиган ҳам Унинг Ўзидир. Сизларнинг Парвардигорингиз ҳам, аввалги ота-боболарингизнинг Парвардигори ҳам (Унинг Ўзидир)"},{"SurahNumber":44,"VerseNumber":9,"Text":"Йўқ, улар (яъни, мушриклар қайта тирилиш хусусида) шак-шубҳада бўлиб, (Аллоҳнинг пайғамбарларининг устидан масхара қилиб) ўйнарлар"},{"SurahNumber":44,"VerseNumber":10,"Text":"Бас, (эй Муҳаммад алайҳис-салоту вас-салом), сиз осмон очиқ (яъни, барчага кўринадиган) тутунни келтирадиган Кунга кўз тутинг"},{"SurahNumber":44,"VerseNumber":11,"Text":"У (тутун барча) одамларни ўраб олур. Бу аламли азобдир"},{"SurahNumber":44,"VerseNumber":12,"Text":"«Парвардигор, Ўзинг бизлардан бу азобни аритгин. Албатта бизлар иймон келтиргувчидирмиз»"},{"SurahNumber":44,"VerseNumber":13,"Text":"(Лекин) улар учун қаёқдан ҳам (бошларига тушган бу бало-офатлардан) эслатма-ибрат олиш бўлсин?! Ҳолбуки, уларга очиқ пайғамбар (яъни, Муҳаммад алайҳис-салоту вас-салом) келди"},{"SurahNumber":44,"VerseNumber":14,"Text":"сўнгра ундан юз ўгирдилар ва: «(Унга Қуръон бировлар томонидан) ўргатиб қўйилган, (у) мажнун», дедилар-ку?! (Бас, очиқ-равшан мўъжиза — Қуръонни келтирган пайғамбарга иймон келтирмай, ундан юз ўгирган кимсалар бошқа бирон нарсадан панд-насиҳат олармидилар)"},{"SurahNumber":44,"VerseNumber":15,"Text":"Албатта Биз бу азобни (сизлардан) бир оз (вақтгача) аритгувчидирмиз, сизлар ҳам шак-шубҳасиз, (ўз куфру исёнларингизга) қайтувчидирсизлар"},{"SurahNumber":44,"VerseNumber":16,"Text":"Биз даҳшатли ушлаш билан ушлайдиган кунда (яъни, Бадр жангида ёки Қиёмат Кунида Биз улардан интиқом олурмиз). Зеро, Биз интиқом олгувчидирмиз"},{"SurahNumber":44,"VerseNumber":17,"Text":"Аниқки, Биз улардан илгари Фиръавн қавмини ҳам имтиҳон қилганмиз ва уларга бир улуғ пайғамбар (яъни, Мусо алайҳиссалом) келгандир"},{"SurahNumber":44,"VerseNumber":18,"Text":"(У уларга деди): «Сизлар менга Аллоҳнинг бандаларини (яъни, Бани Исроил қавмини) топширинглар! Албатта мен сизлар учун ишончли пайғамбардирман»"},{"SurahNumber":44,"VerseNumber":19,"Text":"«Ва Аллоҳга кибру ҳаво қилманглар! Албатта мен сизларга (ўзимнинг ҳақ пайғамар эканлигимга) очиқ-равшан ҳужжат (мўъжизалар) келтирурман»"},{"SurahNumber":44,"VerseNumber":20,"Text":"(Шунда Фиръавн ва унинг қавми Мусони ўлдириш билан таҳдид солганларида у деди): «Албатта мен Парвардигорим ва Парвардигорингиздан сизлар мени тошбўрон қилишларингиздан паноҳ сўраганман, (демак сизларнинг таҳдидларингиздан қўрқмайман)"},{"SurahNumber":44,"VerseNumber":21,"Text":"Агар менга иймон келтирмасангизлар, у ҳолда мени холи қўйинглар!»"},{"SurahNumber":44,"VerseNumber":22,"Text":"Бас, у Парвардигорига «Дарҳақиқат, улар жиноятчи қавмдир (яъни, Ўзинг уларнинг жазоларини бергин»,) деб дуо қилди"},{"SurahNumber":44,"VerseNumber":23,"Text":"Бас, (Аллоҳ Мусога ваҳий юбордики,) «Бандаларим (яъни, Бани Исроил қавми) билан бирга тунда йўлга чиққин! Албатта, сизларнинг изингизга тушилур (яъни, Фиръавн ва унинг қўшини ортингиздан қувиб етур)"},{"SurahNumber":44,"VerseNumber":24,"Text":"Ва денгизни сокин (яъни, сизлар ўтаётганда иккига бўлинган эди, ана ўша ҳолида) қўявергин (ва Фиръавн ўз қўшини билан ундан ўтиб олишидан қўрқма). Шак-шубҳасиз, улар ғарқ қилингувчи қўшиндир»"},{"SurahNumber":44,"VerseNumber":25,"Text":"Улар қанчадан-қанча боғларни, чашмаларни"},{"SurahNumber":44,"VerseNumber":26,"Text":"экинзорларни ва улуғ-гўзал жойларни қолдириб (ўзлари ғарқ бўлиб) кетдилар"},{"SurahNumber":44,"VerseNumber":27,"Text":"Ва (қанчадан-қанча) ўзлари вақтичоғлик қилган неъматларни (қолдириб кетдилар)"},{"SurahNumber":44,"VerseNumber":28,"Text":"Мана шундай! Биз у (неъматларни бошқа) бир қавмга мерос қилиб бердик"},{"SurahNumber":44,"VerseNumber":29,"Text":"Бас, уларга осмон ҳам, Ер ҳам (аза тутиб) йиғлагани йўқ ва уларга (тавба-тазарруъ учун) муҳлат ҳам берилмади"},{"SurahNumber":44,"VerseNumber":30,"Text":"Дарҳақиқат, Биз Бани Исроилга хор қилгувчи азобдан нажот бердик"},{"SurahNumber":44,"VerseNumber":31,"Text":"— Фиръавндан (нажот бердик). У ҳақиқатан, мутакаббир, ҳаддан ошувчилардан эди"},{"SurahNumber":44,"VerseNumber":32,"Text":"Дарҳақиқат, Биз уларни (Бани Исроил қавмини) билган ҳолимизда (ўз замонларидаги барча) оламлар — одамлардан танлаб олдик — афзал қилдик"},{"SurahNumber":44,"VerseNumber":33,"Text":"Ва уларга оят-мўъжизалардан (денгизнинг қоқ ўртасидан бўлиниши, осмондан ризқу рўз ёғилиши каби) нарсаларни ато этдикки, уларда (тафаккур қилгувчи учун) очиқ имтиҳон-синов бордир"},{"SurahNumber":44,"VerseNumber":34,"Text":"Албатта ана улар (яъни, Қурайш кофирлари дерларки)"},{"SurahNumber":44,"VerseNumber":35,"Text":"(«Ўлим) фақат биринчи ўлимимиздир ва бизлар қайта тирилгувчи эмасмиз"},{"SurahNumber":44,"VerseNumber":36,"Text":"Бас, агар («Охират ҳаёти ҳам бор», деган сўзларингизда) ростгўй бўлсангизлар, (ўлиб кетган) ота-боболаримизни (қайта тирилтириб) келтиринглар-чи?», дерлар"},{"SurahNumber":44,"VerseNumber":37,"Text":"Улар (куч-қувватда) яхшироқми ёки Туббаъ қавми ва улардан аввалги кимсаларми?! Биз уларни ҳалок қилдик. Чунки улар жиноятчи — осий эдилар"},{"SurahNumber":44,"VerseNumber":38,"Text":"Биз осмонлар ва Ерни ҳамда уларнинг орасидаги нарсаларни ўйнаб-беҳуда яратганимиз йўқ"},{"SurahNumber":44,"VerseNumber":39,"Text":"Биз уларни фақат Ҳақ (қонун, интизом) билан яратганмиз. Лекин уларнинг кўплари билмаслар"},{"SurahNumber":44,"VerseNumber":40,"Text":"(Ҳақ билан ботилнинг) ажралиш Куни (яъни, Қиёмат Куни) барчаларининг (инсонларнинг) ҳисоб-китоб вақтидир"},{"SurahNumber":44,"VerseNumber":41,"Text":"У Кунда дўст дўстга бирон нарсада асқотмас ва уларга ёрдам ҳам берилмас"},{"SurahNumber":44,"VerseNumber":42,"Text":"Магар Аллоҳ раҳмат қилган кишиларгагина (ёрдам берилур). Албатта Унинг Ўзигина қудратли ва меҳрибондир"},{"SurahNumber":44,"VerseNumber":43,"Text":"Албатта (дўзахнинг ўртасида ўсадиган) Заққум дарахти"},{"SurahNumber":44,"VerseNumber":44,"Text":"гуноҳкорнинг таомидир"},{"SurahNumber":44,"VerseNumber":45,"Text":"(У таом) мисоли қоринларда қайнайдиган эритилган (доғланган) ёғдир"},{"SurahNumber":44,"VerseNumber":46,"Text":"Қайноқ сувнинг қайнаши каби"},{"SurahNumber":44,"VerseNumber":47,"Text":"(Дўзах фаришталарига): «Уни (гуноҳкорни) ушлаб дўзахнинг ўртасига судраб олиб боринглар"},{"SurahNumber":44,"VerseNumber":48,"Text":"сўнгра боши устидан қайноқ сувдан — азобдан қуйинглар!», (деб амр этилур)"},{"SurahNumber":44,"VerseNumber":49,"Text":"(Унга масхара қилиш учун: «Мана бул азобни) тотиб кўргин! Дарҳақиқат, сенинг ўзинггина «қудратли ва улуғдирсан»"},{"SurahNumber":44,"VerseNumber":50,"Text":"Дарвоқеъ, бу (азоб) сизлар (ҳаёти дунёдалик пайтингизда) шак-шубҳа қилган нарсангиздир!», (дейилур)"},{"SurahNumber":44,"VerseNumber":51,"Text":"Албатта тақводор зотлар (у Кунда) осойишта жойда"},{"SurahNumber":44,"VerseNumber":52,"Text":"боғлар ва чашмалар устида бўлурлар"},{"SurahNumber":44,"VerseNumber":53,"Text":"Улар бир-бирларига рўбарў бўлган ҳолларида ипак-шойидан либослар кийиб (ўлтирурлар)"},{"SurahNumber":44,"VerseNumber":54,"Text":"Мана шундай! Яна Биз уларга оҳукўз ҳурларни жуфти ҳалол қилиб қўйгандирмиз"},{"SurahNumber":44,"VerseNumber":55,"Text":"Улар у жойда тинч-хотиржам бўлган ҳолларида (хизматкорлардан) барча мева-чевани чақирурлар"},{"SurahNumber":44,"VerseNumber":56,"Text":"Улар (жаннатда) биринчи ўлимдан (яъни, ҳаёти дунёдан кўз юмганларидан) бошқа ўлимни тотмаслар. (Аллоҳ) уларни дўзах азобидан сақлагандир"},{"SurahNumber":44,"VerseNumber":57,"Text":"(Бу) Парвардигорингиз томонидан бўлган фазлу марҳаматдир. Мана шу улуғ бахтдир"},{"SurahNumber":44,"VerseNumber":58,"Text":"Бас, (эй Муҳаммад алайҳис-салоту вас-салом), дарҳақиқат, шояд улар эслатма-ибрат олсалар, деб Биз (бу Қуръонни) сизнинг тилингиз билан осон-енгил қилиб бердик. (Лекин улар Қуръон панд-насиҳатларини қабул қилмадилар)"},{"SurahNumber":44,"VerseNumber":59,"Text":"Бас, энди сиз (уларнинг ҳоллари не кечишига) кўз тутинг! Улар ҳам албатта (сизнинг ҳалокатингизга) кўз тутгувчидирлар"}]}