{"Id":221,"LanguageCodes":["kk","kaz"],"Name":"kaz-khalifahaltaich","Author":"Khalifah Altai Charity Foundation","Language":"Kazakh","Description":"Kazakh","Direction":"ltr","Source":"","Translations":[{"SurahNumber":37,"VerseNumber":1,"Text":"Ант етемін! Сап түзеп тұратындармен"},{"SurahNumber":37,"VerseNumber":2,"Text":"және айдаған айдаушылармен"},{"SurahNumber":37,"VerseNumber":3,"Text":"және Еске салушыны / Құранды / оқитындармен"},{"SurahNumber":37,"VerseNumber":4,"Text":"Ақиқатында, сендердің құдайларың әл-Уахид / Бір, жалғыз"},{"SurahNumber":37,"VerseNumber":5,"Text":"Ол - аспандар мен жердің және екеуінің арасында болғандардың Раббысы, әрі шығыстардың Раббысы"},{"SurahNumber":37,"VerseNumber":6,"Text":"Біз төменгі аспанды аспан денелерімен / жұлдыз, ғаламшарлармен / көріктендірдік"},{"SurahNumber":37,"VerseNumber":7,"Text":"және оны барлық бойсұнбаушы шайтаннан сақтадық"},{"SurahNumber":37,"VerseNumber":8,"Text":"Олар жоғарыдағы топты тыңдай ал­майды, сөйтіп олар жан-жақтан атқыланып"},{"SurahNumber":37,"VerseNumber":9,"Text":"қуылады. Әрі оларға тұрақты азап бар"},{"SurahNumber":37,"VerseNumber":10,"Text":"Ал, кім / тыңдап / іліп алса, оның соңына отты ұшқын түседі"},{"SurahNumber":37,"VerseNumber":11,"Text":"Ей, Мұхаммед! / Олардан сұра, олар­ды жарату қиын ба, әлде Біздің жаратқандарымызды ма? Анығында, Біз оларды жабысқақ лайдан жараттық"},{"SurahNumber":37,"VerseNumber":12,"Text":"Негізінде, сен таңғалдың, ал олар / айтқандарыңды / келеке етеді"},{"SurahNumber":37,"VerseNumber":13,"Text":"Әрі қашан естеріне салынса, олар естеріне алмайды"},{"SurahNumber":37,"VerseNumber":14,"Text":"ал, егер бір белгіні көрсе, мазақ етеді"},{"SurahNumber":37,"VerseNumber":15,"Text":"Олар: «Бұл ап-анық сиқыр ғана"},{"SurahNumber":37,"VerseNumber":16,"Text":"Біз өліп, топырақ пен сүйектерге айналған кезімізде қайтадан тірілтілеміз бе"},{"SurahNumber":37,"VerseNumber":17,"Text":"Әрі біздің алдыңғы бабаларымыз да ма?» - дейді"},{"SurahNumber":37,"VerseNumber":18,"Text":"Ей, Мұхаммед! / Айт: «Иә. Әрі сендер де қор болған күйлеріңде», - деп"},{"SurahNumber":37,"VerseNumber":19,"Text":"Шын мәнінде, ол - бір дыбыс қана. Сонда олар / қайта тіріліп / қарап тұрады"},{"SurahNumber":37,"VerseNumber":20,"Text":"Олар: «Қап! Сорымыз құрысын! Бұл - Есеп күні»,- дейді"},{"SurahNumber":37,"VerseNumber":21,"Text":"Оларға!: «Міне, өздерің өтірік санап келген Айыру күні - осы», - делінеді"},{"SurahNumber":37,"VerseNumber":22,"Text":"Аса ұлы Аллаһ періштелерге / °: «Әділетсіз болғандарды және оларға ұқсағандарды және олардың табынғандарын жинаңдар"},{"SurahNumber":37,"VerseNumber":23,"Text":"Аллаһтан өзге / жалған құдайларын / . Сөйтіп оларды Жахимның / тозақтың / жолына салыңдар"},{"SurahNumber":37,"VerseNumber":24,"Text":"Әрі оларды тоқтатыңдар, өйткені олар сұраққа тартылады"},{"SurahNumber":37,"VerseNumber":25,"Text":"Оларға / : «Сендерге не болды, неге бір-біріңе көмектеспейсіңдер?» - делінеді"},{"SurahNumber":37,"VerseNumber":26,"Text":"Әрине, олар бүгін бойсұнушы"},{"SurahNumber":37,"VerseNumber":27,"Text":"Әрі олар бір-біріне қарап, сұрақ қояды"},{"SurahNumber":37,"VerseNumber":28,"Text":"Ерушілер / : «Сендер бізге оң жағымыздан келуші едіңдер», -дейді"},{"SurahNumber":37,"VerseNumber":29,"Text":"Бастаушылары / : «Жоқ! Сендер өздерің иманға келмедіңдер"},{"SurahNumber":37,"VerseNumber":30,"Text":"Әрі сендерге біздің билігіміз болған жоқ. Негізінде, сендер шектен шыққан адамдар едіңдер"},{"SurahNumber":37,"VerseNumber":31,"Text":"Енді Раббымыздың бізге қатысты Сөзі орындалды. Күмәнісіз, / жазаны / татамыз"},{"SurahNumber":37,"VerseNumber":32,"Text":"Иә, Біз сендерді адастырдық, өйткені өзіміз де адасуда едік», - дейді"},{"SurahNumber":37,"VerseNumber":33,"Text":"Әрі сол күні олар азапта бірге болады"},{"SurahNumber":37,"VerseNumber":34,"Text":"Ақиқатында, Біз қылмыскерлерге осылай істейміз"},{"SurahNumber":37,"VerseNumber":35,"Text":"Өйткені оларға: «Аллаһтан басқа ешбір құдай жоқ», - деп айтылған кезде, олар менменсіп, өздерін жоғары қоятын"},{"SurahNumber":37,"VerseNumber":36,"Text":"әрі олар: «Біз жын соққан бір ақынға бола құдайларымызды тастайық па?» -дейтін"},{"SurahNumber":37,"VerseNumber":37,"Text":"Жоқ, олай емес! Ол ақиқатпен келді және / алдыңғы / елшілердің хақтығын растады"},{"SurahNumber":37,"VerseNumber":38,"Text":"Сендер міндетті түрде қинаушы азапты татасыңдар"},{"SurahNumber":37,"VerseNumber":39,"Text":"Әрі сендерге тек, істеп өткен амалдарыңның қайтарымы беріледі"},{"SurahNumber":37,"VerseNumber":40,"Text":"Ал, Аллаһтың тазартылған құлдары басқа"},{"SurahNumber":37,"VerseNumber":41,"Text":"Міне, соларға белгілі ризық бар"},{"SurahNumber":37,"VerseNumber":42,"Text":"сан түрлі / жемістер, әрі олар құрметке бөленеді"},{"SurahNumber":37,"VerseNumber":43,"Text":"Наъим (Жәннаттың аты. Мағрасы - көптеген нығмет, игілік) бақтарында"},{"SurahNumber":37,"VerseNumber":44,"Text":"көтеріңкі орындарда бір-біріне қарама-қарсы отырады"},{"SurahNumber":37,"VerseNumber":45,"Text":"Оларды бұлақтан толтырылған кеселермен айналып жүреді"},{"SurahNumber":37,"VerseNumber":46,"Text":"аппақ әрі ішушілер үшін ләззатты"},{"SurahNumber":37,"VerseNumber":47,"Text":"Одан іш ауырмайды әрі одан олар ақыл-естерін жоғалтпайды"},{"SurahNumber":37,"VerseNumber":48,"Text":"Әрі олардың жанында көздерін қорғайтын, жанарлары үлкен / қыздар / бар"},{"SurahNumber":37,"VerseNumber":49,"Text":"Әрі олар бейне бір / аялап / қорғалған жұмыртқадай"},{"SurahNumber":37,"VerseNumber":50,"Text":"Олар / жәннаттықтар / бір-біріне қарап сұрасады"},{"SurahNumber":37,"VerseNumber":51,"Text":"Олардың біреуі: «Менің бір жолдасым бар еді"},{"SurahNumber":37,"VerseNumber":52,"Text":"Ол маған: «Сен / қайта тірілуді! шын деп сенушілерденсің бе"},{"SurahNumber":37,"VerseNumber":53,"Text":"Біз өліп топырақ пен сүйектерге айналған кезімізде есеп беріп жазаға тартыламыз ба?» - дейтін"},{"SurahNumber":37,"VerseNumber":54,"Text":"Сендер оны көріп тұрған жоқсындар ма?»- / деп жанындағылардан сұрайды"},{"SurahNumber":37,"VerseNumber":55,"Text":"Сонда өзі қарап, оны Жахимның ортасында көреді"},{"SurahNumber":37,"VerseNumber":56,"Text":"Ол: «Аллаһпен ант етейін, сәл болмағанда сен мені құрта жаздадың"},{"SurahNumber":37,"VerseNumber":57,"Text":"Раббымның игілігі болмағанда, мен / тозаққа / келтірілгендерден болар едім», -дейді"},{"SurahNumber":37,"VerseNumber":58,"Text":"Жәннаттықтар / : «Біз өлмейміз бе"},{"SurahNumber":37,"VerseNumber":59,"Text":"дүниедегі / бірінші өлімімізден басқа. Әрі біз жазаға тартылмаймыз ба?» - дейді"},{"SurahNumber":37,"VerseNumber":60,"Text":"Шын мәнінде, бұл - ұлы табыс / жетістік, игілік"},{"SurahNumber":37,"VerseNumber":61,"Text":"Амал етушілер, міне, осы секілді / ұлы игілік / үшін амал етсін"},{"SurahNumber":37,"VerseNumber":62,"Text":"Сый-сияпат ретінде осы / Жәннат / жақсы ма, әлде / тозақтағы / заққұм ағашы ма"},{"SurahNumber":37,"VerseNumber":63,"Text":"Анығында, Біз оны / заққұмды / әділетсіздер үшін сынақ еттік"},{"SurahNumber":37,"VerseNumber":64,"Text":"Ол - Жахим / тозағының / түбінен өсетін бір ағаш"},{"SurahNumber":37,"VerseNumber":65,"Text":"Оның жемістері шайтандардың бастары секілді / өте ұсқынсыз"},{"SurahNumber":37,"VerseNumber":66,"Text":"Ал, олар одан жейді әрі онымен қарындарын толтырады"},{"SurahNumber":37,"VerseNumber":67,"Text":"Содан кейін оларға оның үстінен қайнап тұрған су араластырылып беріледі"},{"SurahNumber":37,"VerseNumber":68,"Text":"Кейін олардың / әділетсіздердің / қайтар жерлері - Жахим"},{"SurahNumber":37,"VerseNumber":69,"Text":"Ақиқатында, олар аталарын адасқан күйлерінде тапты"},{"SurahNumber":37,"VerseNumber":70,"Text":"әрі өздері де олардың / аталарының / іздерінен асығыс жүгіруде"},{"SurahNumber":37,"VerseNumber":71,"Text":"Негізінде оларға дейін де алдыңғылардың көбі адасқан еді"},{"SurahNumber":37,"VerseNumber":72,"Text":"Біз оларға ескертетін ескертушілерді / пайғамбарлар / жібердік"},{"SurahNumber":37,"VerseNumber":73,"Text":"Ей, Мұхаммед! / Ал, енді ескертілгендердің соңы / қалай / болғанына назар сал"},{"SurahNumber":37,"VerseNumber":74,"Text":"тек Аллаһтың тазартқан құлдарынан басқаларының"},{"SurahNumber":37,"VerseNumber":75,"Text":"Ақиқатында, Нұх Бізге жалбарына үн қатты, Біз қандай жақсы жауап қайтарушымыз"},{"SurahNumber":37,"VerseNumber":76,"Text":"Әрі Біз оны және оның үй ішін өте үлкен қайғыдан құтқардық"},{"SurahNumber":37,"VerseNumber":77,"Text":"Әрі оның ұрпағын қалушылар еттік / қалдырдық"},{"SurahNumber":37,"VerseNumber":78,"Text":"Ол жайлы кейінгілердің арасында / ізгі сөз / қалдырдық"},{"SurahNumber":37,"VerseNumber":79,"Text":"Әлемдердің ішінде Нұхқа сәлем"},{"SurahNumber":37,"VerseNumber":80,"Text":"Күмәнсіз, Біз жақсылықты ықыласпен істеушілерге сыйын осылай береміз"},{"SurahNumber":37,"VerseNumber":81,"Text":"Шын мәнінде, ол - Біздің иманды / мүмін / құлдарымыздан"},{"SurahNumber":37,"VerseNumber":82,"Text":"Кейін басқаларды суға батырдық"},{"SurahNumber":37,"VerseNumber":83,"Text":"Әрі шын мәнінде, Ибраһим де оның жолындағылардан еді"},{"SurahNumber":37,"VerseNumber":84,"Text":"Ол Раббысына сау жүрекпен келді"},{"SurahNumber":37,"VerseNumber":85,"Text":"Ол әкесіне әрі еліне: «Сендер не нәрсеге табынасыңдар"},{"SurahNumber":37,"VerseNumber":86,"Text":"Сендер Аллаһтан өзге, ойдан құрастырылған құдайларды қалайсыңдар ма"},{"SurahNumber":37,"VerseNumber":87,"Text":"Әлемдердің Раббысы жайында не ойлайсыңдар?» - деді"},{"SurahNumber":37,"VerseNumber":88,"Text":"Сөйтіп, ол жұлдыздарға бір қарап көз тастады да"},{"SurahNumber":37,"VerseNumber":89,"Text":"«Мен ауырып тұрмын», - деді"},{"SurahNumber":37,"VerseNumber":90,"Text":"Сонда олар одан бұрылып кетті"},{"SurahNumber":37,"VerseNumber":91,"Text":"Ал, ол олардың құдайларына / пұттарына / жасырына келіп: «Сендер жемейсіңдер ме"},{"SurahNumber":37,"VerseNumber":92,"Text":"Сендерге не болды, неге сөйлемейсіңдер?» - деді"},{"SurahNumber":37,"VerseNumber":93,"Text":"Сөйтіп, ол оларды оң қолымен ұруға кірісті"},{"SurahNumber":37,"VerseNumber":94,"Text":"Сонда олар / қауымы / оған асығып келді"},{"SurahNumber":37,"VerseNumber":95,"Text":"Ол / Ибраһим / : «Сендер, өздерің қашап жасағандарыңа табынасыңдар ма"},{"SurahNumber":37,"VerseNumber":96,"Text":"Ал Аллаһ сендерді де, сендердің жасап жатқандарыңды да жаратқан», - деді"},{"SurahNumber":37,"VerseNumber":97,"Text":"Олар: «Оған бір құрылыс құрып, оны отқа лақтырыңдар», - деді"},{"SurahNumber":37,"VerseNumber":98,"Text":"Әрі олар оған бір айла жасағылары келді, бірақ Біз оларды ең төменгілерден еттік"},{"SurahNumber":37,"VerseNumber":99,"Text":"Оттан аман шыққан соң Ибраһим / : «Мен өзімнің Раббыма барамын, Ол мені тура жолмен жүргізеді"},{"SurahNumber":37,"VerseNumber":100,"Text":"Раббым! Маған ізгілерден тарту ет», - деді"},{"SurahNumber":37,"VerseNumber":101,"Text":"Сонда Біз оны өте ұстамды бір ұлмен сүйіншіледік"},{"SurahNumber":37,"VerseNumber":102,"Text":"Ол / ұлы / оның өзімен бірге жүріп, әрекет етуге жеткен кезде, ол: «Әй, балам! Мен түсімде сені / құрбандыққа / шалып жатқанымды көремін. Байқап қарашы, сен не ойлайсың?» - деді. Ол: «Әкешім! Өзіңе бұйырылғанды орында. Аллаһ қаласа, мені сабырлылардан табасың», - деді"},{"SurahNumber":37,"VerseNumber":103,"Text":"Сөйтіп, екеуі де бойсұнып, ол оны маңдайын жерге тигізіп жатқызған кезде"},{"SurahNumber":37,"VerseNumber":104,"Text":"Біз үн қатып: «Ей, Ибраһим"},{"SurahNumber":37,"VerseNumber":105,"Text":"Сен түсіңде көргеніңді растап, орындадың»,-дедік. жақсылықты ықыласпен істеушілерге қайтарым сыйын Біз осылай береміз"},{"SurahNumber":37,"VerseNumber":106,"Text":"Ақиқатында, бұл - анық сынақ"},{"SurahNumber":37,"VerseNumber":107,"Text":"Әрі Біз оның орнына ұлы құрбандық бердік"},{"SurahNumber":37,"VerseNumber":108,"Text":"Әрі кейінгілердің арасында ол жайлы / игі дұға-салауат / қалдырдық"},{"SurahNumber":37,"VerseNumber":109,"Text":"Ибраһимге сәлем / амандық / болсын"},{"SurahNumber":37,"VerseNumber":110,"Text":"Біз жақсылықты ықыласпен істеушілердің сыйын осылай береміз"},{"SurahNumber":37,"VerseNumber":111,"Text":"Шын мәнінде, ол - Біздің иманды / мүмін / құлдарымыздан"},{"SurahNumber":37,"VerseNumber":112,"Text":"Әрі Біз оны Исхақпен - ізгілердің қатарындағы пайғамбармен сүйіншіледік"},{"SurahNumber":37,"VerseNumber":113,"Text":"Әрі Біз оған және Исхаққа береке дарыттық. Ол екеуінің ұрпақтарының ішінде игілік істеушілер бар, сондай-ақ, өзіне-өзі анық әділетсіздік етуші де бар"},{"SurahNumber":37,"VerseNumber":114,"Text":"Әрі Біз Мұса мен Һарұнға да игілік жасадық"},{"SurahNumber":37,"VerseNumber":115,"Text":"Әрі ол екеуін және олардың елін үлкен қайғы-қасіреттен құтқардық"},{"SurahNumber":37,"VerseNumber":116,"Text":"және Біз оларға көмек беріп, олар жеңіске жетті"},{"SurahNumber":37,"VerseNumber":117,"Text":"Әрі Біз екеуіне анық Кітапты / Тәуратты / бердік"},{"SurahNumber":37,"VerseNumber":118,"Text":"және екеуін тура жолмен жүргіздік"},{"SurahNumber":37,"VerseNumber":119,"Text":"Әрі Біз ол екеуі жайлы кейінгілердің арасында / жақсы сөз / қалдырдық"},{"SurahNumber":37,"VerseNumber":120,"Text":"Мұса мен Һарұнға сәлем / амандық"},{"SurahNumber":37,"VerseNumber":121,"Text":"Ақиқатында, Біз жақсылықты ықыласпен істеушілердің сыйын осылай береміз"},{"SurahNumber":37,"VerseNumber":122,"Text":"Күмәнсіз, ол екеуі - Біздің иманды / мүмін / құлдарымыздан"},{"SurahNumber":37,"VerseNumber":123,"Text":"Әрі шын мәнінде, Ілияс та жіберілгендерден"},{"SurahNumber":37,"VerseNumber":124,"Text":"Кезінде ол еліне: « / Аллаһтан / қорқып, сақтанбайсыңдар ма"},{"SurahNumber":37,"VerseNumber":125,"Text":"Сендер Бәълға / пұтқа / жалбарынып, ең жақсы Жаратушыларыңды тастайсыңдар ма"},{"SurahNumber":37,"VerseNumber":126,"Text":"өздеріңнің Раббың әрі бұрынғы ата-бабаларыңның Раббысы болған Аллаһты?» - деді"},{"SurahNumber":37,"VerseNumber":127,"Text":"Сонда олар оны өтірікшіге шығарды, енді олар міндетті түрде / тозаққа / келтіріледі"},{"SurahNumber":37,"VerseNumber":128,"Text":"тек Аллаһтың тазартқан құлдарынан басқалары"},{"SurahNumber":37,"VerseNumber":129,"Text":"Әрі Біз ол жайлы кейінгілердің арасында / жақсы сөз / қалдырдық"},{"SurahNumber":37,"VerseNumber":130,"Text":"Ілиясинге сәлем"},{"SurahNumber":37,"VerseNumber":131,"Text":"Күмәнсіз, Біз жақсылықты ықыласпен істеушілердің сыйын осылай береміз"},{"SurahNumber":37,"VerseNumber":132,"Text":"Шын мәнінде, ол Біздің иманды / мүмін / құлдарымыздан"},{"SurahNumber":37,"VerseNumber":133,"Text":"Сөзсіз, Лұт та жіберілгендерден"},{"SurahNumber":37,"VerseNumber":134,"Text":"Біз оны және оның үй ішінің барлығын құтқардық"},{"SurahNumber":37,"VerseNumber":135,"Text":"тек қалушылардан болған бір кемпірден басқа"},{"SurahNumber":37,"VerseNumber":136,"Text":"Содан кейін басқаларын жойып жібердік"},{"SurahNumber":37,"VerseNumber":137,"Text":"Әрі сендер олардың жанынан таңертең өтесіңдер"},{"SurahNumber":37,"VerseNumber":138,"Text":"және түнде де. Ақылдарыңды істетіп, ұғынбайсыңдар ма"},{"SurahNumber":37,"VerseNumber":139,"Text":"Йунус та жіберілгендерден"},{"SurahNumber":37,"VerseNumber":140,"Text":"Кезінде ол лық толы болған кемеге қашқан еді"},{"SurahNumber":37,"VerseNumber":141,"Text":"Содан жеребе тартып, жеңілгендерден болды"},{"SurahNumber":37,"VerseNumber":142,"Text":"Сөйтіп оны жазғырылуға лайық болған күйінде кит жұтты"},{"SurahNumber":37,"VerseNumber":143,"Text":"Егер де ол / Аллаһты кемшіліктен / пәк деп дәріптеушілерден болмағанда"},{"SurahNumber":37,"VerseNumber":144,"Text":"оның / киттің / ішінде қайта тірілтілетін күнге дейін қалған болар еді"},{"SurahNumber":37,"VerseNumber":145,"Text":"Сонда Біз оны ашық жерге шығарып тастадық.Ал, ол әлсіз еді"},{"SurahNumber":37,"VerseNumber":146,"Text":"Әрі Біз оның үстіне / оған / иақтийн өсімдігін өсірдік"},{"SurahNumber":37,"VerseNumber":147,"Text":"Әрі Біз оны жүз мың немесе одан да көпке жібердік"},{"SurahNumber":37,"VerseNumber":148,"Text":"Олар иманға келді. Сонда Біз оларды бір мерзімге дейін пайдаландырдық"},{"SurahNumber":37,"VerseNumber":149,"Text":"Олардан / мүшріктерден / сұра, шынымен-ақ сенің Раббыңа қыздар, ал оларға ұлдар ма"},{"SurahNumber":37,"VerseNumber":150,"Text":"Әлде Біз періштелерді әйел етіп жаратып, олар оны / көріп / куә болды ма"},{"SurahNumber":37,"VerseNumber":151,"Text":"Біліңдер! Олар ойларынан шығарған жаласын айтады"},{"SurahNumber":37,"VerseNumber":152,"Text":"«Аллаһ туды», - деп. Олар - сөзсіз, өтірік айтушылар"},{"SurahNumber":37,"VerseNumber":153,"Text":"Ол ұлдарға қарағанда қыздарды таңдады ма"},{"SurahNumber":37,"VerseNumber":154,"Text":"Сендерге не болды, қалай шешім шығарасыңдар"},{"SurahNumber":37,"VerseNumber":155,"Text":"Естеріңе түсірмейсіңдер ме"},{"SurahNumber":37,"VerseNumber":156,"Text":"Әлде сендерде анық дәлел бар ма"},{"SurahNumber":37,"VerseNumber":157,"Text":"Егер шын сөзді болсаңдар, кітаптарыңды әкеліңдер"},{"SurahNumber":37,"VerseNumber":158,"Text":"Олар / серік қосушылар / Онымен / Аллаһпен / жындардың арасында туыстық байланыс бар деп ұйғарды. Ал жындар болса өздерінің / есеп беруге / келтірілетінін білді"},{"SurahNumber":37,"VerseNumber":159,"Text":"Аллаһ - олардың таңған сипаттарынан / жапқан жалаларынан / пәк"},{"SurahNumber":37,"VerseNumber":160,"Text":"тек Аллаһтың тазартқан құлдары ғана басқа / ондайдан аулақ"},{"SurahNumber":37,"VerseNumber":161,"Text":"Ал, сендер және сендердің табынғандарың"},{"SurahNumber":37,"VerseNumber":162,"Text":"Оған / Аллаһқа / қатысты ешкімді де бүлікке сала алмайсыңдар"},{"SurahNumber":37,"VerseNumber":163,"Text":"тек Жахимда (Тозақта) жанатындарды ғана / бүлікке түсіре аласыңдар"},{"SurahNumber":37,"VerseNumber":164,"Text":"Періштелер / : «Бізден орны белгілі болмаған ешкім жоқ"},{"SurahNumber":37,"VerseNumber":165,"Text":"Ақиқатында, біз қатарланып тұрушымыз"},{"SurahNumber":37,"VerseNumber":166,"Text":"Әрі біз - / Аллаһты кемшіліктерден / пәк деп дәріптеушіміз», - дейді"},{"SurahNumber":37,"VerseNumber":167,"Text":"Ал, олар / Мекке мүшріктері / кезінде"},{"SurahNumber":37,"VerseNumber":168,"Text":"«Егер де бізде әуелгілерден бір «Еске салу» болғанда"},{"SurahNumber":37,"VerseNumber":169,"Text":"онда біз де Аллаһтың таңдалған құлдарынан болар едік», - деп айтатын еді"},{"SurahNumber":37,"VerseNumber":170,"Text":"Алайда, олар оған / Елшіге / күпірлік етті / сенбеді / . Енді олар жақын арада біледі"},{"SurahNumber":37,"VerseNumber":171,"Text":"Әрі Біздің Сөзіміз Елші етіп жіберілген құлдарымызға алдын ала бекітіліп қойылған"},{"SurahNumber":37,"VerseNumber":172,"Text":"Оларға сөзсіз көмек берілетіні"},{"SurahNumber":37,"VerseNumber":173,"Text":"және Біздің әскеріміздің жеңетіні туралы"},{"SurahNumber":37,"VerseNumber":174,"Text":"Ей, Мұхаммед! / Олардан / мүшріктерден / бір уақытқа дейін жүзіңді бүр"},{"SurahNumber":37,"VerseNumber":175,"Text":"әрі Оларға қара, жақында олар / азапты / көреді"},{"SurahNumber":37,"VerseNumber":176,"Text":"Олар Біздің азабымыздың тез болуын талап ете ме"},{"SurahNumber":37,"VerseNumber":177,"Text":"Ал, ол / азап / олардың есіктерінің алдына түскен кезде, ескертілгендердің таңы қандай жаман болады"},{"SurahNumber":37,"VerseNumber":178,"Text":"Ей, Мұхаммед! / Олардан / мүшріктерден / бір уақытқа дейін жүзіңді бүр"},{"SurahNumber":37,"VerseNumber":179,"Text":"және қара, жақында олар / азапты / көреді"},{"SurahNumber":37,"VerseNumber":180,"Text":"Сенің Раббың - үстемдік Раббысы / Иесі / олардың сипаттағандарынан пәк"},{"SurahNumber":37,"VerseNumber":181,"Text":"Әрі елшілерге сәлем / амандық"},{"SurahNumber":37,"VerseNumber":182,"Text":"Барлық мақтау - Әлемдердің Раббысы Аллаһқа"}]}