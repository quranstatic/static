{"Id":74,"LanguageCodes":["bg","bul"],"Name":"bul-tzvetantheophan","Author":"Tzvetan Theophanov","Language":"Bulgarian","Description":"Bulgarian","Direction":"ltr","Source":"http://tanzil.net","Translations":[{"SurahNumber":6,"VerseNumber":1,"Text":"Слава на Аллах, Който сътвори небесата и земята, и стори тъмнините и светлината! После онези, които не вярват, към своя Господ приравняват"},{"SurahNumber":6,"VerseNumber":2,"Text":"Той е Онзи, Който ви сътвори от глина, после отсъди един срок и определен срок има при Него. После се съмнявате"},{"SurahNumber":6,"VerseNumber":3,"Text":"Той е Богът и на небесата, и на земята. Знае Той какво скривате и какво изявявате, и знае какво придобивате"},{"SurahNumber":6,"VerseNumber":4,"Text":"И не идваше при тях знамение от знаменията на техния Господ, без да се отвърнат от него"},{"SurahNumber":6,"VerseNumber":5,"Text":"И взеха за лъжа правдата, когато тя дойде при тях. Но ще ги достигнат вестите за онова, на което са се подигравали"},{"SurahNumber":6,"VerseNumber":6,"Text":"Не видяха ли колко поколения преди тях погубихме? Издигнахме ги на земята повече, отколкото издигнахме вас, и им изпратихме от небето обилен дъжд, и сторихме сред тях реките да текат, но ги погубихме заради прегрешенията им и създадохме след тях други поколения"},{"SurahNumber":6,"VerseNumber":7,"Text":"И ако ти бяхме низпослали написано Послание и го пипнеха с ръцете си, неверниците пак щяха да рекат: “Това е само явна магия.”"},{"SurahNumber":6,"VerseNumber":8,"Text":"И рекоха: “Защо не му бе проводен ангел?” А ако бяхме проводили ангел, щеше да е свършено с тях. И нямаше да бъдат изчакани"},{"SurahNumber":6,"VerseNumber":9,"Text":"И ако Пратеника сторехме ангел, щяхме да го сторим като човек и пак да им замъглим онова, което сами замъгляват"},{"SurahNumber":6,"VerseNumber":10,"Text":"Подиграваха се и на пратеници преди теб, но онези, които им се присмиваха, ги връхлетя онова, на което се подиграваха"},{"SurahNumber":6,"VerseNumber":11,"Text":"Кажи: “Вървете по земята, после вижте какъв е краят на отричащите!”"},{"SurahNumber":6,"VerseNumber":12,"Text":"Кажи: “На кого е онова на небесата и на земята?” Кажи: “На Аллах! Той отреди за Себе Си милостта. Непременно ще ви събере в Деня на възкресението, няма съмнение в това. Които погубиха душите си, те не вярват"},{"SurahNumber":6,"VerseNumber":13,"Text":"Негово е онова, което живее през нощта и през деня. Той е Всечуващия, Всезнаещия.”"},{"SurahNumber":6,"VerseNumber":14,"Text":"Кажи [о, Мухаммад]: “Нима ще взема за закрилник друг, а не Аллах - Твореца на небесата и на земята? Той храни, а не е хранен.” Кажи: “Бе ми повелено да съм първият мюсюлманин [от тази общност]. И не бъди от съдружаващите!”"},{"SurahNumber":6,"VerseNumber":15,"Text":"Кажи: “Страхувам се от мъчение във великия Ден, ако се възпротивя на своя Господ.”"},{"SurahNumber":6,"VerseNumber":16,"Text":"От когото бъде отклонено в този Ден, Той го е помилвал. Това е явното спасение"},{"SurahNumber":6,"VerseNumber":17,"Text":"Ако Аллах те застигне с вреда, не ще я отмени друг освен Той, и ако те застигне с добро, Той за всяко нещо има сила"},{"SurahNumber":6,"VerseNumber":18,"Text":"Той е Всевластващия над Своите раби, Той е Премъдрия, Сведущия"},{"SurahNumber":6,"VerseNumber":19,"Text":"Кажи: “Кое нещо е най-голямо за свидетелство?” Кажи: “Аллах е свидетел между мен и вас. Този Коран ми бе разкрит с откровение, за да предупредя с него вас и всеки, до когото стигне. Нима свидетелствате, че с Аллах има други богове?” Кажи: “Аз не свидетелствам.” Кажи: “Единственият Бог е Той и съм невинен за това, което съдружавате.”"},{"SurahNumber":6,"VerseNumber":20,"Text":"Онези, на които дарихме Писанието, го знаят, както знаят синовете си. Онези, които погубиха души си, те не вярват"},{"SurahNumber":6,"VerseNumber":21,"Text":"Кой е по-голям угнетител от онзи, който измисля лъжа за Аллах, или взима за лъжа Неговите знамения? Не ще сполучат угнетителите"},{"SurahNumber":6,"VerseNumber":22,"Text":"Един Ден ще съберем всички, после ще речем на онези, които съдружаваха: “Къде са ви съдружниците, за които твърдяхте?”"},{"SurahNumber":6,"VerseNumber":23,"Text":"После те не ще имат друго оправдание, освен само да рекат: “Кълнем се в Аллах - нашия Господ, не бяхме съдружаващи!”"},{"SurahNumber":6,"VerseNumber":24,"Text":"Виж как лъжат против себе си и от тях изчезна онова, което са измисляли!”"},{"SurahNumber":6,"VerseNumber":25,"Text":"И някои от тях те слушат, но сложихме сърцата им в броня, да не го разбират, а в ушите им - глухота. И дори да видят всякакво знамение, не ще повярват в него. Когато идваха при теб да те оспорват, неверниците казваха: “Това са само легенди на предците.”"},{"SurahNumber":6,"VerseNumber":26,"Text":"И възпират от него [- Пратеника], и се отдалечават от него, но погубват само себе си, без да усетят"},{"SurahNumber":6,"VerseNumber":27,"Text":"И ако ти би видял, когато бъдат изправени пред Огъня, как ще рекат: “О, ако бъдем върнати, не ще взимаме за лъжа знаменията на нашия Господ и ще сме от вярващите!”"},{"SurahNumber":6,"VerseNumber":28,"Text":"Да, ще им се яви онова, което преди са скривали; но и да бъдат върнати, пак ще повторят онова, от което бяха възпрени. Наистина те са лъжци"},{"SurahNumber":6,"VerseNumber":29,"Text":"Казваха: “Няма друг освен земния ни живот и не ще бъдем възкресени.”"},{"SurahNumber":6,"VerseNumber":30,"Text":"И ако би видял, когато бъдат изправени пред техния Господ, как Той ще каже: “Не е ли истина това?” Ще кажат: “Да, кълнем се в своя Господ!” Ще каже: “Вкусете тогава мъчението, че не повярвахте!”"},{"SurahNumber":6,"VerseNumber":31,"Text":"Загубили са онези, които взимат за лъжа срещата с Аллах. Когато при тях внезапно дойде Часът, ще кажат: “О, горко ни за онова, което там пропиляхме!” И ще понесат на гръб своите товари. Колко лошо е онова, което носят"},{"SurahNumber":6,"VerseNumber":32,"Text":"Земният живот е само игра и забава. А отвъдният дом е най-доброто за богобоязливите. Нима не проумявате"},{"SurahNumber":6,"VerseNumber":33,"Text":"Ние знаем, че те наскърбява онова, което казват. Но не теб взимат за лъжец, а всъщност угнетителите отричат знаменията на Аллах"},{"SurahNumber":6,"VerseNumber":34,"Text":"И други пратеници преди теб бяха взимани за лъжци, но търпяха да ги обвиняват в лъжа и да им причиняват страдания, докато дойдеше при тях Нашата подкрепа. Никой не може да подмени Словата на Аллах. И вече стигнаха до теб вести за пратениците"},{"SurahNumber":6,"VerseNumber":35,"Text":"И ако за теб е тежко тяхното отвръщане, ако можеш да подириш проход в земята или стълба в небето, за да им донесеш знамение... И ако пожелаеше Аллах, щеше да ги събере на правия път. И не бъди от невежите"},{"SurahNumber":6,"VerseNumber":36,"Text":"Откликват само тези, които чуват, а мъртвите Аллах ще възкреси, после при Него ще бъдат върнати"},{"SurahNumber":6,"VerseNumber":37,"Text":"И рекоха: “Да бе му низпослано знамение от неговия Господ!” Кажи [о, Мухаммад]: “Аллах е способен да спусне знамение, ала повечето от тях не знаят.”"},{"SurahNumber":6,"VerseNumber":38,"Text":"И няма твар по земята, нито птица, летяща с крилата си, без да са в общности, подобно на вас. Не пропуснахме нищо в Книгата. После при техния Господ ще бъдат събрани"},{"SurahNumber":6,"VerseNumber":39,"Text":"А тези, които взеха за лъжа Нашите знамения, са глухи и неми в тъмнините. Когото пожелае, Аллах оставя в заблуда, а когото пожелае, насочва по правия път"},{"SurahNumber":6,"VerseNumber":40,"Text":"Кажи: “Мислите ли, че ако ви се е явило наказанието на Аллах или ви се е явил Часът, ще зовете друг освен Аллах, ако говорите истината?”"},{"SurahNumber":6,"VerseNumber":41,"Text":"Да, Него ще зовете и Той ще премахне онова, за което зовете, ако е пожелал, и ще забравите онези, с които Го съдружавате"},{"SurahNumber":6,"VerseNumber":42,"Text":"И на общностите преди теб изпращахме пратеници и с нищета и болести ги сграбчвахме, за да се смирят"},{"SurahNumber":6,"VerseNumber":43,"Text":"И поне когато идваше при тях Нашето мъчение, да се смиряваха! Ала сърцата им закоравяваха и сатаната им разкрасяваше онова, което вършеха"},{"SurahNumber":6,"VerseNumber":44,"Text":"И щом забравяха какво им се напомняше, разтваряхме пред тях врати за всичко. И тъкмо когато ликуваха за онова, което им бе дадено, сграбчвахме ги внезапно и ето ги - отчаяни"},{"SurahNumber":6,"VerseNumber":45,"Text":"И бе изкореняван и последният угнетител. Слава на Аллах, Господа на световете"},{"SurahNumber":6,"VerseNumber":46,"Text":"Кажи: “Как мислите, ако Аллах ви отнеме слуха и зрението, и ви запечата сърцата, кой друг бог освен Аллах би ви ги възстановил?” Виж как подробно им разясняваме знаменията! После пак се отвръщат"},{"SurahNumber":6,"VerseNumber":47,"Text":"Кажи: “Как мислите, ако мъчението на Аллах ви дойде внезапно или наяве, ще бъдат ли погубени други освен хората-угнетители?”"},{"SurahNumber":6,"VerseNumber":48,"Text":"Ние изпращаме пратениците единствено като благовестители и предупредители. За които вярват и се поправят - за тях не ще има страх и не ще скърбят"},{"SurahNumber":6,"VerseNumber":49,"Text":"А които взимат за лъжа Нашите знамения, ще ги засегне мъчението заради нечестивостта им"},{"SurahNumber":6,"VerseNumber":50,"Text":"Кажи: “Не ви казвам, че при мен са съкровищниците на Аллах, нито знам неведомото, и не ви казвам, че съм ангел. Следвам единствено онова, което ми се разкрива.” Кажи: “Нима са равностойни слепият и зрящият? Не ще ли размислите?”"},{"SurahNumber":6,"VerseNumber":51,"Text":"И предупреди с това онези, които имат страх, че ще бъдат събрани при своя Господ - нямат освен Него друг покровител, нито застъпник - за да се предпазят"},{"SurahNumber":6,"VerseNumber":52,"Text":"И не прогонвай онези, които зоват своя Господ и сутрин, и вечер, искайки Неговия Лик! Ти не си отговорен с нищо за тяхната равносметка и те не са отговорни с нищо за твоята равносметка, та да ги прогонваш и да бъдеш от угнетителите"},{"SurahNumber":6,"VerseNumber":53,"Text":"Така изпитвахме едни от тях чрез други, за да кажат: “Тези ли измежду нас Аллах облагодетелства?” Не знае ли Аллах признателните най-добре"},{"SurahNumber":6,"VerseNumber":54,"Text":"И когато при теб дойдат вярващите в Нашите знамения, кажи: “Мир вам!” Вашият Господ отреди за Себе Си милостта, тъй че за онзи от вас, който е сторил зло в неведение, после се разкае след това и се поправи - Той е опрощаващ, милосърден"},{"SurahNumber":6,"VerseNumber":55,"Text":"Така разясняваме знаменията, за да проличи пътят на престъпниците"},{"SurahNumber":6,"VerseNumber":56,"Text":"Кажи [о, Мухаммад]: “Под възбрана за мен е да служа на онези, които вие зовете, освен на Аллах.” Кажи: “Не ще последвам вашите страсти - иначе да съм се заблудил и да не съм от напътените.”"},{"SurahNumber":6,"VerseNumber":57,"Text":"Кажи: “Аз имам ясен знак от своя Господ, а вие Го взехте за лъжа. Не е у мен това, за което бързате. Единствено Аллах отсъжда. Той отрежда правдата. Той е Най-добрият съдник.”"},{"SurahNumber":6,"VerseNumber":58,"Text":"Кажи: “Ако е у мен това, за което бързате, вече да е приключено делото между мен и вас. Аллах най-добре знае угнетителите.”"},{"SurahNumber":6,"VerseNumber":59,"Text":"У Него са ключовете на неведомото. Не ги знае никой друг освен Него. Той знае какво е на сушата и в морето; не пада и лист дори, без Той да знае; и няма зрънце в тъмнините на земята, и нито мокро, нито сухо, без да е записано в ясна книга"},{"SurahNumber":6,"VerseNumber":60,"Text":"Той е, Който ви прибира [душите] през нощта и знае какво сте придобили през деня, после ви възкресява през него, докато се приключи определен срок. После при Него ще се завърнете и Той ще ви извести какво сте извършили"},{"SurahNumber":6,"VerseNumber":61,"Text":"Той е Всевластващия над Своите раби и ви изпраща [ангели-] пазители. А щом при някого от вас дойде смъртта, Нашите пратеници го прибират и нищо не пропускат"},{"SurahNumber":6,"VerseNumber":62,"Text":"После [рабите] ще бъдат върнати при Аллах, техния истински Господар. Единствен Той отсъжда. Той най-бързо прави равносметка"},{"SurahNumber":6,"VerseNumber":63,"Text":"Кажи: “Кой ще ви спаси от тъмнините на сушата и на морето, щом Го призовете със смирение и дори в уединение: “Ако Той ни спаси от това, непременно ще сме от признателните.”"},{"SurahNumber":6,"VerseNumber":64,"Text":"Кажи: “Аллах ви спасява от това и от всяка горест, а после пак съдружавате.”"},{"SurahNumber":6,"VerseNumber":65,"Text":"Кажи: “Той е Способния да прати срещу вас наказание - отгоре ви или изпод нозете ви, или да ви противопостави в групи и да накара едни от вас да вкусят мъчение от други.” Виж как подробно им разясняваме знаменията, за да проумеят"},{"SurahNumber":6,"VerseNumber":66,"Text":"Твоят народ го взе за лъжа [Корана], въпреки че той е истината. Кажи: “Не съм над вас пазител.”"},{"SurahNumber":6,"VerseNumber":67,"Text":"Всяка вест си има определено време и ще узнаете"},{"SurahNumber":6,"VerseNumber":68,"Text":"И щом видиш такива, които празнословят за Нашите знамения, отстрани се от тях, докато не се впуснат в друг разговор! И ако те унесе в забрава сатаната, не сядай, щом си спомниш, с хората-угнетители"},{"SurahNumber":6,"VerseNumber":69,"Text":"Онези, които се побоят, не са отговорни за тях с нищо, ала това е напомняне, за да се побоят"},{"SurahNumber":6,"VerseNumber":70,"Text":"Остави онези, които взеха своята религия за игра и забавление, и ги съблазни земният живот! И напомняй с този [Коран], та да не погине душата заради това, което е придобила! Тя няма друг покоровител, нито застъпник, освен Аллах. И с какъвто и откуп да се откупва, не ще й бъде приет. Тези са погубените заради това, което са придобили. За тях има вряща вода да пият и болезнено мъчение заради неверието им"},{"SurahNumber":6,"VerseNumber":71,"Text":"Кажи: “Нима ще зовем не Аллах, а онези, които нито са ни от полза, нито ни вредят, и ще бъдем тласнати назад, след като Аллах ни напъти, подобно на онзи, който има другари, зовящи го към правия път: “Ела при нас!”, а сатаните го замаяха на земята и е слисан. Кажи [о, Мухаммад]: “Напътствието на Аллах е напътствие и ни бе повелено да се отдадем на Господа на световете.”"},{"SurahNumber":6,"VerseNumber":72,"Text":"И отслужвайте молитвата, и бойте се от Него! Той е Онзи, при Когото ще бъдете събрани"},{"SurahNumber":6,"VerseNumber":73,"Text":"Той е, Който сътвори небесата и земята с мъдрост; и Деня, когато казва: “Бъди!” - и то става. Неговото Слово е истината. Негово е владението в Деня, когато се протръби с Рога. Той е Знаещия скритото и явното. Той е Премъдрия, Сведущия"},{"SurahNumber":6,"VerseNumber":74,"Text":"И каза Ибрахим на баща си Бзар: “Нима смяташ изваянията за богове? Виждам, че ти и твоят народ сте в явна заблуда.”"},{"SurahNumber":6,"VerseNumber":75,"Text":"И така показваме на Ибрахим владението на небесата и на земята, за да е от убедените"},{"SurahNumber":6,"VerseNumber":76,"Text":"И когато го покри нощта, той видя звезда. Рече: “Това е моят Господ.” А когато залезе, рече: “Не обичам залязващите.”"},{"SurahNumber":6,"VerseNumber":77,"Text":"И когато видя луната да изгрява, рече: “Това е моят Господ.” А когато залезе, рече: “Ако не ме напъти моят Господ, ще бъда от заблудените хора.”"},{"SurahNumber":6,"VerseNumber":78,"Text":"И когато видя слънцето да изгрява, рече: “Това е моят Господ. То е най-голямото.” А когато залезе, рече: “О, народе мой, невинен съм за това, което съдружавате"},{"SurahNumber":6,"VerseNumber":79,"Text":"Аз обърнах правоверен своето лице към Онзи, Който е сътворил небесата и земята. Аз не съм от съдружаващите.”"},{"SurahNumber":6,"VerseNumber":80,"Text":"И го оспорваше неговият народ. Рече: “Нима ме оспорвате за Аллах, след като Той ме напъти? Не ме е страх от онова, което съдружавате с Него, освен ако моят Господ не пожелае друго. Моят Господ обгръща със знание всяко нещо. Не ще ли си припомните"},{"SurahNumber":6,"VerseNumber":81,"Text":"И как да се страхувам от онова, с което Го съдружавате, щом вие не се страхувате, че съдружавате Аллах с онова, за което не ви е низпослал довод? Коя от двете групи заслужава повече сигурност, ако знаете?”"},{"SurahNumber":6,"VerseNumber":82,"Text":"За онези, които вярват и не смесват своята вяра с гнет - за тях е сигурността и те са напътени"},{"SurahNumber":6,"VerseNumber":83,"Text":"Това е доказателството, което Ние дадохме на Ибрахим срещу народа му. Въздигаме по степени когото пожелаем. Твоят Господ е премъдър, всезнаещ"},{"SurahNumber":6,"VerseNumber":84,"Text":"И го дарихме с Исхак и Якуб. И двамата напътихме. Напътихме и Нух преди, а от неговите потомци - Дауд и Сулайман, и Айюб, и Юсуф, и Муса, и Харун. Така възнаграждаваме благодетелните"},{"SurahNumber":6,"VerseNumber":85,"Text":"И Закария, и Яхя, и Иса, и Иляс - всички са от праведниците"},{"SurahNumber":6,"VerseNumber":86,"Text":"И Исмаил, и ал-Ясаа, и Юнус, и Лут, и предпочетохме всички пред народите"},{"SurahNumber":6,"VerseNumber":87,"Text":"И от техните бащи, и от потомствата им, и от братята им. Избрахме тях и ги насочихме по правия път"},{"SurahNumber":6,"VerseNumber":88,"Text":"Това е напътствието на Аллах. С него Той напътва когото пожелае от Своите раби. И ако бяха Го съдружили, щеше да се провали онова, което вършеха"},{"SurahNumber":6,"VerseNumber":89,"Text":"Те са онези, на които дарихме Писанието и мъдростта, и пророчеството. И щом не вярват на това, Ние го възлагаме на хора, които не го отричат"},{"SurahNumber":6,"VerseNumber":90,"Text":"[Пророците-] те са онези, които Аллах напъти. Следвай техния прав път! Кажи: “Не искам от вас отплата за това. То е само напомняне за народите.”"},{"SurahNumber":6,"VerseNumber":91,"Text":"И не оцениха [неверниците] Аллах с истинското му величие, когато рекоха: “Аллах не низпосла нищо на човек.” Кажи: “Кой тогава низпосла Писанието, което Муса донесе като светлина и напътствие за хората? Пишете го върху отрязъци, които показвате, но и много скривате. И бяхте научени на това, което не знаехте нито вие, нито бащите ви.” Кажи: “Аллах!” После остави ги в своята заблуда да се забавляват"},{"SurahNumber":6,"VerseNumber":92,"Text":"И това е Книга, която Ние низпослахме - благословена, за да потвърди наличното допреди нея, и за да предупредиш Майката на градовете [Мека] и всички около нея. Които вярват в отвъдния живот, вярват и в нея. Те спазват своите молитви"},{"SurahNumber":6,"VerseNumber":93,"Text":"И кой е по-голям угнетител от онзи, който измисля лъжа за Аллах или казва: “Бе ми разкрито”, а нищо не му е било разкрито. И който казва: “Ще спусна и аз нещо подобно на онова, което Аллах низпосла.” И да би видял как угнетителите са във въртопа на смъртта, и ангелите протягат ръце: “Изведете душите си! Днес ще ви се въздаде мъчението на позора заради неправдата, която говорехте за Аллах и защото пред Неговите знамения се възгордявахте.”"},{"SurahNumber":6,"VerseNumber":94,"Text":"Идвате при Нас поединично, както ви сътворихме първия път, и оставяте зад гърбовете си онова, което Ние ви дарихме. И не виждаме с вас вашите застъпници, за които твърдяхте, че са съдружници [на Аллах]. Вече е прекъсната връзката помежду ви и се изгуби от вас онова, за което твърдяхте"},{"SurahNumber":6,"VerseNumber":95,"Text":"Аллах разпуква зърното и костилката. Изважда Той живото от мъртвото и изважда мъртвото от живото. Това е Аллах! Как сте подлъгани"},{"SurahNumber":6,"VerseNumber":96,"Text":"Той разпуква зазоряването и Той създаде нощта за покой, а слънцето и луната - за изчисление. Така е отредил Всемогъщия, Всезнаещия"},{"SurahNumber":6,"VerseNumber":97,"Text":"Той е Онзи, Който създаде за вас звездите, за да се напътвате с тях в тъмнините на сушата и на морето. Разясняваме знаменията на хора знаещи"},{"SurahNumber":6,"VerseNumber":98,"Text":"Той е Онзи, Който ви сътвори от една душа - и обиталище, и хранилище. Разясняваме знаменията на хора проумяващи"},{"SurahNumber":6,"VerseNumber":99,"Text":"Той е Онзи, Който изсипва вода от небето и изваждаме Ние с нея кълн за всяко нещо, и изваждаме от него зеленина; от нея изваждаме струпани зърна, и от палмите, от техния завръз - близки гроздове, и градини с лози и маслини, и нарове - сходни и несходни. Вижте плодовете на всяко, когато връзва плод, и неговото зреене! В това има знамения за хора вярващи"},{"SurahNumber":6,"VerseNumber":100,"Text":"И отредиха на Аллах съдружници и от джиновете, въпреки че Той ги е сътворил. И в своето неведение Му измислиха синове и дъщери. Пречист е Той, превисоко е над онова, с което Го описват"},{"SurahNumber":6,"VerseNumber":101,"Text":"Първосъздателя на небесата и на земята! Как да има Той дете, щом няма съпруга и всяко нещо е сътворил, и всяко нещо знае"},{"SurahNumber":6,"VerseNumber":102,"Text":"Това е Аллах, вашият Господ! Няма друг бог освен Него - Твореца на всяко нещо. На Него служете! Той се разпорежда с всяко нещо"},{"SurahNumber":6,"VerseNumber":103,"Text":"Не Го достигат погледите, ала Той достига погледите. Той е Всепроникващия, Сведущия"},{"SurahNumber":6,"VerseNumber":104,"Text":"Получихте прозрения от вашия Господ. Който прогледне, то е за него самия, а който е слепец, то е против него самия. [Кажи, о, Мухаммад:] “Аз не съм за вас надзирател.”"},{"SurahNumber":6,"VerseNumber":105,"Text":"Така подробно разясняваме знаменията, че [неверниците] да кажат: “Ти си учил”, и за да разкрием този [Коран] на хора знаещи"},{"SurahNumber":6,"VerseNumber":106,"Text":"Следвай това, което ти бе разкрито от твоя Господ: “Няма друг бог освен Него!”, и отстрани се от съдружаващите"},{"SurahNumber":6,"VerseNumber":107,"Text":"Ако Аллах бе пожелал, не биха Го съдружавали. Не те сторихме Ние да си им надзирател и не си им разпоредител"},{"SurahNumber":6,"VerseNumber":108,"Text":"И не хулете онези, които зоват други освен Аллах, за да не похулят и те Аллах несправедливо, без да знаят! Така разкрасихме за всяка общност делата й. После при техния Господ ще бъдат върнати и Той ще ги извести какво са правили"},{"SurahNumber":6,"VerseNumber":109,"Text":"И се заклеха в Аллах с най-усърдните си клетви, че ако дойде при тях знамение, непременно ще му повярват. Кажи: “Знаменията са от Аллах, но кое ще ви накара да осъзнаете, че дори и да дойдат, те не ще повярват?”"},{"SurahNumber":6,"VerseNumber":110,"Text":"И преобръщаме сърцата им и погледите, както не повярваха в това първия път, и ги оставяме в тяхната престъпност да се лутат"},{"SurahNumber":6,"VerseNumber":111,"Text":"И ангелите да им спуснехме, и мъртвите да им проговореха, и всичко да им съберяхме на показ, пак нямаше да повярват, освен ако Аллах не пожелае. Ала повечето от тях са невежи"},{"SurahNumber":6,"VerseNumber":112,"Text":"И така сторихме враг на всеки пророк - сатаните от хората и от джиновете. Един другиму си нашепват с измама разкрасената реч. А ако твоят Господ бе пожелал, нямаше да вършат това. Така че остави тях и това, което измислят"},{"SurahNumber":6,"VerseNumber":113,"Text":"и за да изпитват склонност към нея сърцата на тези, които не вярват в отвъдния живот, и за да се задоволяват с това, и за да придобият, каквото придобият"},{"SurahNumber":6,"VerseNumber":114,"Text":"[Кажи, о, Мухаммад:] “Нима друг, а не Аллах ще потърся за съдник? Той е Онзи, Който ви низпосла Книгата, подробно разяснена. “Онези, на които дадохме Писанието, знаят, че то е низпослано с правдата от твоя Господ. И никога не бъди от съмняващите се"},{"SurahNumber":6,"VerseNumber":115,"Text":"Словото на твоя Господ бе завършено с истина и справедливост. Никой не ще подмени Неговите Слова. Той е Всечуващия, Всезнаещия"},{"SurahNumber":6,"VerseNumber":116,"Text":"И ако се подчиниш на повечето от тези, които са на земята, ще те отклонят от пътя на Аллах. Те следват единствено догадката и само предполагат"},{"SurahNumber":6,"VerseNumber":117,"Text":"Твоят Господ най-добре знае кой се отклонява от Неговия път и най-добре знае напътените"},{"SurahNumber":6,"VerseNumber":118,"Text":"Яжте от онова, над което е споменато името на Аллах, ако вярвате в Неговите знамения"},{"SurahNumber":6,"VerseNumber":119,"Text":"И защо да не ядете от онова, над което е споменато името на Аллах, щом Той ви е разяснил какво ви е забранил, освен ако сте принудени? В неведение мнозина заблуждават със своите страсти. Твоят Господ най-добре знае престъпващите"},{"SurahNumber":6,"VerseNumber":120,"Text":"Изоставете и явния грях, и скрития! Които придобият грях, ще им бъде въздадено за онова, което са придобили"},{"SurahNumber":6,"VerseNumber":121,"Text":"И не яжте от онова, над което не е споменато името на Аллах! Това наистина е нечестивост. Сатаните внушават на своите ближни да ви оспорват, а ако им се покорите, наистина сте съдружаващи"},{"SurahNumber":6,"VerseNumber":122,"Text":"Нима онзи, който бе мъртъв и го съживихме, и му отредихме светлина, да върви с нея сред хората, е подобен на онзи, който е в тъмнините и не ще излезе оттам? Така се разкрасява за неверниците онова, което вършат"},{"SurahNumber":6,"VerseNumber":123,"Text":"Така сторихме във всяко селище големци да са неговите престъпници, за да лукавстват там. Ала лукавстват само със себе си, но не усещат"},{"SurahNumber":6,"VerseNumber":124,"Text":"И когато дойдеше при тях знамение, казваха: “Не ще повярваме, додето не ни се даде същото, което бе дадено и на пратениците на Аллах.” Аллах най-добре знае къде да положи Своето послание. Онези, които престъпваха, ще ги сполети унижение при Аллах и сурово мъчение, защото лукавстваха"},{"SurahNumber":6,"VerseNumber":125,"Text":"И когото Аллах поиска да напъти, разтваря Той гърдите му за Исляма, а когото поиска да остави в заблуда, прави гърдите му тесни, свити, сякаш се издига към небето. Така Аллах отрежда скверността за онези, които не вярват"},{"SurahNumber":6,"VerseNumber":126,"Text":"Това е правият път на твоя Господ. Вече разяснихме знаменията на хора, които се поучават"},{"SurahNumber":6,"VerseNumber":127,"Text":"За тях е Домът на мира при техния Господ. Той е Покровителят им за онова, което са вършили"},{"SurahNumber":6,"VerseNumber":128,"Text":"В Деня, когато Той ги събере всичките, [ще каже]: “О, джинове, заблудихте много от хората.” И ближните им сред хората ще рекат: “Господи, едни от други се ползвахме и достигнахме срока, който си ни насрочил.” Той ще рече: “Огънят е вашето обиталище, там ще пребивавате вечно, освен ако Аллах пожелае друго.” Твоят Господ е премъдър, всезнаещ"},{"SurahNumber":6,"VerseNumber":129,"Text":"Така възлагаме едни на други угнетителите заради онова, което са придобили"},{"SurahNumber":6,"VerseNumber":130,"Text":"О, сборище от джинове и хора, не дойдоха ли при вас пратеници измежду вас, които ви разказваха за Нашите знамения и ви предупреждаваха за срещата с този ваш Ден? Ще рекат: “Свидетели сме за себе си.” И ги прелъсти земният живот, и засвидетелстваха за себе си, че са били неверници"},{"SurahNumber":6,"VerseNumber":131,"Text":"Това е, защото твоят Господ не е такъв, че да погубва селищата за гнет, без жителите им да са предупредени"},{"SurahNumber":6,"VerseNumber":132,"Text":"За всички има степени от онова, което са извършили. Твоят Господ не подминава делата им"},{"SurahNumber":6,"VerseNumber":133,"Text":"Твоят Господ е Пребогатия, Владетеля на милостта. Ако пожелае, Той ще ви премахне и ще ви замести с когото пожелае, както ви създаде от потомството на други хора"},{"SurahNumber":6,"VerseNumber":134,"Text":"Онова, което ви бе обещано, непременно ще настъпи и не можете да го възпрете"},{"SurahNumber":6,"VerseNumber":135,"Text":"Кажи: “О, народе мой, работете според своите възможности, и аз ще работя, и ще узнаете за кого е Последната обител! Угнетителите не сполучват.”"},{"SurahNumber":6,"VerseNumber":136,"Text":"И определиха за Аллах част от посевите и добитъка, които Той е създал, и рекоха: “Това е за Аллах! - според тяхното твърдение. - А това е за съдружаваните от нас.” Ала това, което бе за съдружаваните от тях, не стигаше до Аллах, а това, което бе за Аллах, стигаше до съдружаваните от тях. Колко лошо отсъждат"},{"SurahNumber":6,"VerseNumber":137,"Text":"Така пред мнозина от съдружаващите умъртвяването на техните рожби бе разкрасено от онези, които те съдружаваха, за да ги погубят и да объркат религията им. А ако Аллах бе пожелал, нямаше да сторят това. Остави ги с техните измислици"},{"SurahNumber":6,"VerseNumber":138,"Text":"И казаха: “Това е добитък и посев под възбрана, с тях се храни само онзи, който ние пожелаем.” - според тяхното твърдение. И добичета, гърбовете на които са под възбрана, и добичета, над които не се споменава името на Аллах - това е измислица за Него. Той ще им въздаде, задето си измисляха"},{"SurahNumber":6,"VerseNumber":139,"Text":"И рекоха: “Това, което е в утробите на тези добичета, е чисто за мъжете ни и под възбрана за жените ни. А щом е мъртвородено, в него те са съучастници.” Ще им въздаде Той за тяхното предписание. Той е премъдър, всезнаещ"},{"SurahNumber":6,"VerseNumber":140,"Text":"Претърпяха загуба онези, които от безумие убиваха своите рожби в неведение и сложиха под възбрана онова, което Аллах им бе дал за препитание, с измислица за Аллах. Заблудиха се те и не бяха напътени"},{"SurahNumber":6,"VerseNumber":141,"Text":"Той е, Който създаде градини от растения с подпори и без подпори, и палмите, и насажденията с разни плодове, и маслините, и наровете - сходни и несходни. Яжте от плодовете им, когато са дали плод, и раздайте дължимото от тях в деня на беритбата им, но не прахосвайте - Той не обича прахосниците"},{"SurahNumber":6,"VerseNumber":142,"Text":"и от добитъка - превоз и постеля. Яжте от онова, което Аллах ви е дал за препитание и не следвайте стъпките на сатаната! Той е ваш явен враг"},{"SurahNumber":6,"VerseNumber":143,"Text":"[Ето] осем чифта: от овцете - два и от козите - два. Кажи [о, Мухаммад]: “Двата самеца ли Той възбрани или двете самки, или онова, което съдържаха утробите на самките? Известете ме със знание, ако говорите истината!”"},{"SurahNumber":6,"VerseNumber":144,"Text":"И от камилите - два чифта, и от кравите - два. Кажи: “Двата самеца ли Той възбрани или две самки, или онова, което съдържаха утробите на самките? Или бяхте свидетели, когато Аллах ви повели това?” И кой е по-голям угнетител от онзи, който измисля лъжа за Аллах, за да заблуди хората в неведение? Аллах не напътва хората-угнетители"},{"SurahNumber":6,"VerseNumber":145,"Text":"Кажи: “Сред онова, което ми бе разкрито, не намирам храна под възбрана за хранещия се, освен ако е мърша или пролята кръв, или свинско месо - те са нечистота, - или животно, заклано за друг, а не в името на Аллах.” А за който е принуден, без да е потисник, нито престъпващ - твоят Господ е опрощаващ, милосърден"},{"SurahNumber":6,"VerseNumber":146,"Text":"А на юдеите възбранихме всичко, което има цели копита и нокти. И от кравите, и от овцете възбранихме за тях тлъстините, освен онова, което носят гърбовете им или вътрешностите, или примесеното с кост. Това им въздадохме за тяхното потисничество. Ние сме говорещите истината"},{"SurahNumber":6,"VerseNumber":147,"Text":"А ако те взимат за лъжец, кажи: “Вашият Господ е с всеобхватна милост, ала не ще бъде отклонено Неговото мъчение от престъпните хора.”"},{"SurahNumber":6,"VerseNumber":148,"Text":"Онези, които Го съдружават, ще кажат: “Ако пожелаеше Аллах, нямаше да съдружим нито ние, нито нашите бащи, и нямаше да възбраним нищо.” Така отричаха и онези преди тях, докато вкусиха Нашето мъчение. Кажи: “Имате ли знание, та да го изявите пред нас? Вие следвате единствено догадката и само предполагате.”"},{"SurahNumber":6,"VerseNumber":149,"Text":"Кажи: “На Аллах принадлежи съвършеният довод. И ако Той бе пожелал, щеше да ви напъти всички.”"},{"SurahNumber":6,"VerseNumber":150,"Text":"Кажи: “Доведете вашите свидетели, които ще засвидетелстват, че Аллах е възбранил това!” И ако засвидетелстват, не свидетелствай с тях и не следвай страстите на онези, които взеха за лъжа Нашите знамения, и на онези, които не вярват в отвъдния живот! Те към своя Господ приравняват"},{"SurahNumber":6,"VerseNumber":151,"Text":"Кажи: “Елате аз да прочета какво ви възбранява вашият Господ! Нищо с Него да не съдружавате! И се отнасяйте с добро към двамата родители! И не убивайте своите рожби поради бедност! Ние храним и вас, и тях. И не доближавайте скверностите - и явните от тях, и скритите! И не убивайте човек - това Аллах е възбранил, освен по право! Това ви повелява Той, за да проумеете"},{"SurahNumber":6,"VerseNumber":152,"Text":"И не доближавайте имота на сирака, освен с добронамереност, докато достигне зрелост! И изпълвайте мярката и везната справедливо! На всяка душа възлагаме само според силите й. Когато говорите, бъдете справедливи, дори да е за роднина, и обета към Аллах изпълнявайте! Това ви повелява Той, за да се поучите"},{"SurahNumber":6,"VerseNumber":153,"Text":"Това е Моят път - правият път. Следвайте го и не следвайте пътищата, които ви отделят от Неговия път! Това ви повелява Той, за да се побоите"},{"SurahNumber":6,"VerseNumber":154,"Text":"После на Муса дадохме Писанието за пълнота на онзи, който е благодетелствал, и с разяснение за всяко нещо, и с напътствие и милост, за да повярват в срещата със своя Господ"},{"SurahNumber":6,"VerseNumber":155,"Text":"И това е Писание, низпослахме го Ние благословено. Следвайте го и се бойте, за да бъдете помилвани"},{"SurahNumber":6,"VerseNumber":156,"Text":"Да не казвате: “Писанието бе низпослано само на две общности допреди нас и към онова, което изучаваха, бяхме в неведение.”"},{"SurahNumber":6,"VerseNumber":157,"Text":"Или да не казвате: “Ако и на нас бе низпослано Писанието, щяхме да сме по-напътени от тях.” Ето вече получихте ясен знак от вашия Господ, и напътствие, и милост. Кой е по-голям угнетител от онзи, който взима за лъжа знаменията на Аллах и се отвръща от тях? На онези, които се отвръщат от Нашите знамения, ще въздадем най-суровото мъчение, защото са се отвръщали"},{"SurahNumber":6,"VerseNumber":158,"Text":"Нима чакат само да им се явят ангелите или да се яви твоят Господ, или да се явят някои от знаменията на твоя Господ? В деня, когато се явят някои от знаменията на твоя Господ, не ще помогне вярата на душа, която преди не е вярвала или не е придобила благо в своята вяра. Кажи: “Чакайте! И ние чакаме.”"},{"SurahNumber":6,"VerseNumber":159,"Text":"С онези, които разединиха своята религия и станаха на групи - ти [о, Мухаммад] нямаш нищо общо. Делото им принадлежи на Аллах. Той после ще ги извести какво са вършили"},{"SurahNumber":6,"VerseNumber":160,"Text":"Който дойде с добрина, ще има десет като нея. А който дойде със злина, ще му се въздаде само колкото нея и не ще бъдат угнетени"},{"SurahNumber":6,"VerseNumber":161,"Text":"Кажи: “Моят Господ ме напъти по правия път - правата вяра, религията на Ибрахим, правоверния. Той не бе от съдружаващите.”"},{"SurahNumber":6,"VerseNumber":162,"Text":"Кажи: “Моята молитва и моето служене, и моят живот, и моята смърт са за Аллах, Господа на световете"},{"SurahNumber":6,"VerseNumber":163,"Text":"Няма Той съдружник. Това ми бе повелено и съм първият отдаден на Аллах.”"},{"SurahNumber":6,"VerseNumber":164,"Text":"Кажи: “Нима друг, а не Аллах ще търся за Господ? Той е Господът на всяко нещо.” Всяка душа придобива [греха] единствено за себе си - никой съгрешил не ще носи греха на друг. После при вашия Господ е завръщането ви и Той ще ви извести онова, по което сте били в разногласие"},{"SurahNumber":6,"VerseNumber":165,"Text":"Той е Онзи, Който ви стори наследници на земята и въздигна по степени някои от вас над други, за да ви изпита в онова, което ви е дарил. Твоят Господ е бърз в наказанието. Той е опрощаващ, милосърден"}]}