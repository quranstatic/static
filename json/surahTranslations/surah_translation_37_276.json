{"Id":276,"LanguageCodes":["ny","nya"],"Name":"nya-khaledibrahimbe","Author":"Khaled Ibrahim Betala","Language":"Chichewa","Description":"Chichewa","Direction":"ltr","Source":"https://quranenc.com/en/browse/chichewa_betala","Translations":[{"SurahNumber":37,"VerseNumber":1,"Text":"“Ndikulumbira (angelo) amene amandanda m’mizere yondondozana, (popembedza ndi kugonjera Mbuye wawo)"},{"SurahNumber":37,"VerseNumber":2,"Text":"“Ndi omwe amaletsa zoipa"},{"SurahNumber":37,"VerseNumber":3,"Text":"“Ndi omwe amalalika ulaliki (wa Allah ndi kumtamanda mochulukira)"},{"SurahNumber":37,"VerseNumber":4,"Text":"“Ndithu Mulungu wanu ndi mmodzi basi"},{"SurahNumber":37,"VerseNumber":5,"Text":"“Mbuye wathambo ndi nthaka, ndi zapakati pake; ndiponso Mbuye wa kuvuma konse"},{"SurahNumber":37,"VerseNumber":6,"Text":"“Ndithu tidalikongoletsa thambo lapafupi (ndi inu) ndi chokongoletsa cha nyenyezi (zowala)"},{"SurahNumber":37,"VerseNumber":7,"Text":"“Ndi kuti lisungidwe ku satana aliyense wogalukira (lamulo la Allah)"},{"SurahNumber":37,"VerseNumber":8,"Text":"“Kuti asamvere (zomwe zikunenedwa ndi) gulu lolemekezeka (la angelo). Ndipo akugendedwa (ndi kupirikitsidwa) mbali zonse"},{"SurahNumber":37,"VerseNumber":9,"Text":"“Kuthamangitsidwa mwamphamvu; ndipo chilango chonkerankera patsogolo chili pa iwo"},{"SurahNumber":37,"VerseNumber":10,"Text":"“Kupatula amene wazembetsa mawu (akumwamba), ndipo chikumtsatira iye chenje cha moto chowala kwambiri"},{"SurahNumber":37,"VerseNumber":11,"Text":"“Tawafunsa (otsutsa zouka ku imfa): “Kodi iwo ngovuta kuwalenga kuposa zimene tidalenga, (monga: thambo, nthaka, nyenyezi ndi zina zotere)?” Ndithu Ife tidawalenga kuchokera ku dongo lonyata"},{"SurahNumber":37,"VerseNumber":12,"Text":"“Koma iwe (Mneneri) ukudabwa (za kutsutsa kwawo kuuka ku imfa pomwe zisonyezo zilipo zambirimbiri), ndipo akukuchitira chipongwe (kudabwa kwako)"},{"SurahNumber":37,"VerseNumber":13,"Text":"“Ndipo akalalikiridwa, salalikirika"},{"SurahNumber":37,"VerseNumber":14,"Text":"“Ndipo akachiona chisonyezo (chosonyeza kukhoza kwa Allah,) amachichitira chipongwe"},{"SurahNumber":37,"VerseNumber":15,"Text":"“Ndipo osakhulupirira amanena: “Palibe chilipo apa, koma ndi matsenga woonekera poyera.”"},{"SurahNumber":37,"VerseNumber":16,"Text":"““Kodi tikadzafa ndi kusanduka fumbi ndi mafupa, tidzatulutsidwanso (kuchokera m’manda tili amoyo)?”"},{"SurahNumber":37,"VerseNumber":17,"Text":"““Pamodzi ndi makolo athu akale?”"},{"SurahNumber":37,"VerseNumber":18,"Text":"“Nena (iwe Mneneri): “Inde (mudzaukitsidwa inu pamodzi ndi makolo anu) uku inu muli onyozeka.”"},{"SurahNumber":37,"VerseNumber":19,"Text":"“Ndithu (kuukako) ndimkuwe umodzi adzangodzidzimuka ali moyo, akuyang’ana"},{"SurahNumber":37,"VerseNumber":20,"Text":"“Ndipo adzanena (okanawo): “Kalanga ife! Kuonongeka nkwathu! Ili nditsiku lija lamalipiro!”"},{"SurahNumber":37,"VerseNumber":21,"Text":"“(Adzawauza): “Ili nditsiku la chiweruziro lomwe mumalitsutsa lija.”"},{"SurahNumber":37,"VerseNumber":22,"Text":"“(Kudzanenedwa kwa angelo): “Asonkhanitseni amene adali osalungama pamodzi ndi akazi awo (okana Allah) ndi milungu yawo imene amaipembedza,”"},{"SurahNumber":37,"VerseNumber":23,"Text":"““Kusiya Allah, ndipo asonyezeni njira ya ku Jahannam.”"},{"SurahNumber":37,"VerseNumber":24,"Text":"““Koma aimikeni pano chifukwa iwo afunsidwa (za chikhulupiliro chawo ndi zochita zawo):”"},{"SurahNumber":37,"VerseNumber":25,"Text":"““Kodi nchifukwa ninji inu (opembedza mafano) simukupulumutsana (monga mumanenera pa dziko lapansi kuti mudzapulumutsana)?”"},{"SurahNumber":37,"VerseNumber":26,"Text":"“Koma iwo pa tsikulo adzagonjera ndi kudzipereka (ku lamulo la Allah)"},{"SurahNumber":37,"VerseNumber":27,"Text":"“Ndipo adzatembenukirana ndi kuyamba kufunsana (ndi kudzudzulana)"},{"SurahNumber":37,"VerseNumber":28,"Text":"“Ndipo (ofooka) adzanena (kwa odzikweza): “Inu mumatidzera kumbali komwe timakuganizira kuti nkwabwino (ndi kutichotsako kunka nafe ku njira yopotoka)"},{"SurahNumber":37,"VerseNumber":29,"Text":"“(Odzikweza) adzayankha: “Koma simudali okhulupirira.”"},{"SurahNumber":37,"VerseNumber":30,"Text":"““Ndipo tidalibe nyonga zokuponderezerani inu, koma mudali anthu opyola malire (ndi kutuluka ku choonadi cha Allah).”"},{"SurahNumber":37,"VerseNumber":31,"Text":"““Choncho mawu a Mbuye wathu (onena za chilango) atsimikizika pa ife; ndithu ife tichilawa (chilango).”"},{"SurahNumber":37,"VerseNumber":32,"Text":"““Tidakusokeretsani; nafenso tidali osokera. (Choncho musatidzudzule).”"},{"SurahNumber":37,"VerseNumber":33,"Text":"“Ndithu iwo akathandizana chilango tsiku limenelo (la chiweruziro)"},{"SurahNumber":37,"VerseNumber":34,"Text":"“Ndithu (chilango chonga chimenecho) ndimomwe timawachitira olakwira (Allah)"},{"SurahNumber":37,"VerseNumber":35,"Text":"“Ndithu iwo ankati akauzidwa kuti palibe wopembedzedwa mwa choonadi koma Allah ankadzitukumula"},{"SurahNumber":37,"VerseNumber":36,"Text":"“Ndipo ankanena: “Kodi ife tisiye kupembedza milungu yathu chifukwa cha zonena za mlakatuli, wopenga?”"},{"SurahNumber":37,"VerseNumber":37,"Text":"“Iyayi koma adawadzera ndi choonadi (Mthenga wawo Muhammad yemwe siwamisala kapena wolakatula zopeka) ndipo adawatsimikizira za atumiki"},{"SurahNumber":37,"VerseNumber":38,"Text":"“Ndithu inu (osakhulupirira) mudzalawa chilango chowawa"},{"SurahNumber":37,"VerseNumber":39,"Text":"“Ndipo simudzalipidwa kupatula zokhazo zimene mumachita"},{"SurahNumber":37,"VerseNumber":40,"Text":"“Kupatula akapolo a Allah oyeretsedwa"},{"SurahNumber":37,"VerseNumber":41,"Text":"“Kwa iwo kuli zopatsidwa zodziwika (ndi Mbuye wawo Allah)"},{"SurahNumber":37,"VerseNumber":42,"Text":"“Zipatso (zamtundu uliwonse); ndipo iwo adzalandira ulemu (waukulu)"},{"SurahNumber":37,"VerseNumber":43,"Text":"“M’minda ya mtendere"},{"SurahNumber":37,"VerseNumber":44,"Text":"“Adzakhala pa makama (a mtengo wapatali) uku akuyang’anizana"},{"SurahNumber":37,"VerseNumber":45,"Text":"“Uku zikuwazungulira zikho zodzazidwa ndi zakumwa zochokera m’kasupe woyenda nthawi zonse"},{"SurahNumber":37,"VerseNumber":46,"Text":"“Woyera, wokoma kwa akumwa (zakumwazo)"},{"SurahNumber":37,"VerseNumber":47,"Text":"“(M’zakumwazo) mulibe zopweteketsa mutu (kwa ozimwa) ndiponso iwo sadzaledzera nazo"},{"SurahNumber":37,"VerseNumber":48,"Text":"“Ndipo kwa iwo kudzakhala akazi oyang’ana iwo okha, ophanuka maso (okongola)"},{"SurahNumber":37,"VerseNumber":49,"Text":"“Onga ngati dzira (la nthiwatiwa) losungidwa (m’mapiko)"},{"SurahNumber":37,"VerseNumber":50,"Text":"“Ndipo adzayang’anizana ndi kuyamba kufunsana (pakati pawo)"},{"SurahNumber":37,"VerseNumber":51,"Text":"“Adzanena wonena mmodzi wa iwo: “Ine ndidali ndi mnzanga (wopembedza mafano amene amatsutsana nane za chipembedzo ndi zophunzitsa za Qur’an yolemekezeka).”"},{"SurahNumber":37,"VerseNumber":52,"Text":"“Yemwe amandiuza: “Kodi iwe ndiwe mmodzi wa ovomereza?”"},{"SurahNumber":37,"VerseNumber":53,"Text":"““Zakuti tikadzafa ndi kusanduka fumbi ndi mafupa, (tidzaukanso) ndi kulandira malipiro (pa zochita zathu)?”"},{"SurahNumber":37,"VerseNumber":54,"Text":"“(Wokhulupirira) adzanena (kwa anzake: “Inu anthu a kumtendere) kodi simungasuzumire (nane ku moto kuti timuone)?”"},{"SurahNumber":37,"VerseNumber":55,"Text":"“Choncho adzayang’ana ndipo adzamuona ali mkatikati mwa moto"},{"SurahNumber":37,"VerseNumber":56,"Text":"“Adzanena: “Ndikulumbilira Allah! Udatsala pang’ono kuti undiononge (ndikadakuvomera paja pa dziko lapansi).”"},{"SurahNumber":37,"VerseNumber":57,"Text":"““Ndipo pakadapanda chisomo cha Mbuye wanga, ndikadakhala mmodzi mwa opezeka ku Moto.”"},{"SurahNumber":37,"VerseNumber":58,"Text":"““Kodi zili choncho kuti sitidzafanso (tizingosangalala m’Munda wamtendere).”"},{"SurahNumber":37,"VerseNumber":59,"Text":"““Kupatula imfa yathu yoyamba ija, ndi kutinso ife sitilangidwa?”"},{"SurahNumber":37,"VerseNumber":60,"Text":"“Ndithu izi (zimene Allah waika m’Munda wamtendere) ndiko kupambana kwakukulu"},{"SurahNumber":37,"VerseNumber":61,"Text":"“(Pofuna kupeza) zonga zimenezi ogwira ntchito agwire"},{"SurahNumber":37,"VerseNumber":62,"Text":"“Kodi zimenezo ndilo phwando labwino kapena mtengo wa Zaqqum (wowawa kwambiri womwe anthu a ku Moto azikadya)"},{"SurahNumber":37,"VerseNumber":63,"Text":"“Ndithu Ife taupanga (mtengo umenewu) kukhala mayeso ndi chilango cha anthu ochimwa (podzichitira okha chinyengo ndi kupembedza mafano)"},{"SurahNumber":37,"VerseNumber":64,"Text":"“Umenewu ndimtengo omwe umatuluka pakatikati pa Jahannam (adaulenga kuchokera ku Moto)"},{"SurahNumber":37,"VerseNumber":65,"Text":"“Zipatso zake (nzoipa) ngati mitu ya asatana"},{"SurahNumber":37,"VerseNumber":66,"Text":"“Ndithu iwo akadya mtengowo ndi kudzaza mimba zawo ndi zipatso zake (pakuti sakapeza chakudya china kupatula zipatso za mtengowo)"},{"SurahNumber":37,"VerseNumber":67,"Text":"“Kenako, ndithu kuwawa kwa mtengowo kosakanikirana ndi madzi owira kuzakhala pa iwo"},{"SurahNumber":37,"VerseNumber":68,"Text":"“Kenako ndithu kobwerera kwawo ndi ku Jahannam"},{"SurahNumber":37,"VerseNumber":69,"Text":"“Ndithu iwo adapeza makolo awo ali osokera"},{"SurahNumber":37,"VerseNumber":70,"Text":"“Ndipo iwonso adatsata mapazi awo mothamanga"},{"SurahNumber":37,"VerseNumber":71,"Text":"“Ndipo, ndithu akale ambiri adasokera patsogolo pawo"},{"SurahNumber":37,"VerseNumber":72,"Text":"“Ndipo, ndithu tidatuma achenjezi kwa iwo"},{"SurahNumber":37,"VerseNumber":73,"Text":"“Tapenya momwe adalili mapeto a omwe adachenjezedwa"},{"SurahNumber":37,"VerseNumber":74,"Text":"“Kupatula akapolo a Allah, oyeretsedwa (iwo ndiwo anthu a ku Munda wamtendere)"},{"SurahNumber":37,"VerseNumber":75,"Text":"“Ndithu Nuh adatiitana, (ndipo tidamuyankha mayankho abwino), taonani kukhala bwino Ife Oyankha"},{"SurahNumber":37,"VerseNumber":76,"Text":"“Ndipo tidampulumutsa iye ndi anthu ake ku vuto lalikulu"},{"SurahNumber":37,"VerseNumber":77,"Text":"“Ndipo tidazichita zidzukulu zake kukhala zotsala (pa dziko, oipa ataonongeka)"},{"SurahNumber":37,"VerseNumber":78,"Text":"“Ndipo tidamsiira mbiri yabwino kwa mibadwo yodza pambuyo pake"},{"SurahNumber":37,"VerseNumber":79,"Text":"“Mtendere ukhale pa Nuh pa zolengedwa zonse"},{"SurahNumber":37,"VerseNumber":80,"Text":"“Ndithu umu ndimomwe Ife tilipirira ochita zabwino"},{"SurahNumber":37,"VerseNumber":81,"Text":"“Ndithu iye ndi mmodzi mwa akapolo Athu okhulupirira"},{"SurahNumber":37,"VerseNumber":82,"Text":"“Kenako tidawamiza enawo"},{"SurahNumber":37,"VerseNumber":83,"Text":"“Ndipo ndithu m’gulu lake (la Nuh) muli Ibrahim"},{"SurahNumber":37,"VerseNumber":84,"Text":"“Kumbuka pamene adadza kwa Mbuye wake ndi mtima wabwino (wogonjera malamulo)"},{"SurahNumber":37,"VerseNumber":85,"Text":"“Pomwe adanena kwa bambo wake ndi anthu ake: “Mukupembedza chiyani?”"},{"SurahNumber":37,"VerseNumber":86,"Text":"““Ha! Milungu yopeka kusiya Allah, ndi imene mukuifuna?”"},{"SurahNumber":37,"VerseNumber":87,"Text":"““Kodi maganizo anu ngotani pa Mbuye wa zolengedwa zonse?”"},{"SurahNumber":37,"VerseNumber":88,"Text":"“Ndipo adayang’ana nyenyezi mozama"},{"SurahNumber":37,"VerseNumber":89,"Text":"“Ndipo adanena: “Ine ndine wodwala!”"},{"SurahNumber":37,"VerseNumber":90,"Text":"“Choncho iwo adatembenuka ndi kumsiya"},{"SurahNumber":37,"VerseNumber":91,"Text":"“(Ibrahim) adapita mozemba ku mafano awo, ndipo adawauza (mwachipongwe:) “Bwanji simukudya (chakudya chomwe chaikidwa patsogolo panupo)?”"},{"SurahNumber":37,"VerseNumber":92,"Text":"““Bwanji simukuyankhula?”"},{"SurahNumber":37,"VerseNumber":93,"Text":"“Atatero adawatembenukira ndi kuwamenya (mwamphamvu) ndi dzanja lamanja"},{"SurahNumber":37,"VerseNumber":94,"Text":"“(Pamene adamva eni mafanowo) adadza kwa iye akuthamanga"},{"SurahNumber":37,"VerseNumber":95,"Text":"“Anati: “Kodi mukupembedza (miyala) imene mwasema?”"},{"SurahNumber":37,"VerseNumber":96,"Text":"““Chikhalirecho Allah ndiye adakulengani ndi zimene mukuchita!”"},{"SurahNumber":37,"VerseNumber":97,"Text":"“Iwo adati: “Mmangireni ng’anjo, ndipo mponyeni m’motowo.”"},{"SurahNumber":37,"VerseNumber":98,"Text":"“Adafuna kumchita chiwembu (kuti amuphe ndi moto), koma tidawachita kukhala onyozeka"},{"SurahNumber":37,"VerseNumber":99,"Text":"“Ndipo (Ibrahim) adati: “Ndithu ine ndikupita kwa Mbuye wanga, Iye andiongolera.”"},{"SurahNumber":37,"VerseNumber":100,"Text":"““E Mbuye wanga! Ndipatseni mwana yemwe adzakhale (mmodzi) mwa olungama!”"},{"SurahNumber":37,"VerseNumber":101,"Text":"“Ndipo tidamuuza nkhani yabwino ya mwana wofatsa, (mwanayo ndi Ismaila)"},{"SurahNumber":37,"VerseNumber":102,"Text":"“Ndipo (adabadwa ndi kuyamba kukula.) Pamene adakwana nsinkhu woyenda pamodzi ndi tate wake pochitachita za m’dziko (Ibrahim adayesedwa mayeso kupyolera m’maloto omwe adalota). Adati: “E mwana wanga! Ine kutulo ndikuona maloto (owona ochokera kwa Allah omwe akundilamula) kuti ndikuzinge (monga nsembe yopereka kwa Allah). Nanga ukuti bwanji?” (Mwana wabwino) adanena: “Bambo wanga! Kwaniritsani chimene mukulamulidwa. Ngati Allah afuna, mundipeza ndili mmodzi mwa opirira.”"},{"SurahNumber":37,"VerseNumber":103,"Text":"“Pamene adagonjera onse awiri (chofuna cha Allah), ndipo (Ibrahim) adam’goneka chakumphumi (ndipo adatsimikiza kumupha)"},{"SurahNumber":37,"VerseNumber":104,"Text":"“Ndipo tidamuitana: “E iwe Ibrahim!”"},{"SurahNumber":37,"VerseNumber":105,"Text":"““Ndithu wavomereza maloto! (Choncho usamuphe mwana wakoyo).” Umo ndi momwe timawalipirira ochita zabwino"},{"SurahNumber":37,"VerseNumber":106,"Text":"“Ndithu amenewa ndimayeso oonekera"},{"SurahNumber":37,"VerseNumber":107,"Text":"“Ndipo tidampulumutsa pompatsa nyama yayikulu (yoti apereke nsembe)"},{"SurahNumber":37,"VerseNumber":108,"Text":"“Ndipo tidamsiira (mbiri yabwino) kwa anthu ena (amene adadza pambuyo pake)"},{"SurahNumber":37,"VerseNumber":109,"Text":"“Mtendere ukhale pa Ibrahim"},{"SurahNumber":37,"VerseNumber":110,"Text":"“M’menemo ndi mornwe timawalipirira ochita zabwino"},{"SurahNumber":37,"VerseNumber":111,"Text":"“Ndithu iye adali mmodzi mwa akapolo Athu okhulupirira"},{"SurahNumber":37,"VerseNumber":112,"Text":"“Ndiponso tidamuuza nkhani yabwino (yoti akhala ndi mwana wotchedwa) Isihaqa; mneneri; wam’gulu la olungama"},{"SurahNumber":37,"VerseNumber":113,"Text":"“Ndipo tidamdalitsa iye ndi (mwana wake) Isihaqa; ndipo m’mbumba ya awiriwa mudapezeka abwino ndi odzichitira zoipa owonekera"},{"SurahNumber":37,"VerseNumber":114,"Text":"“Ndipo ndithu tidawachitira zabwino Mûsa ndi Haruna, (powapatsa uneneri ndi madalitso ambiri)"},{"SurahNumber":37,"VerseNumber":115,"Text":"“Ndipo tidawapulumutsa (awiriwa) ndi anthu awo ku vuto lalikulu"},{"SurahNumber":37,"VerseNumber":116,"Text":"“Ndipo tidawathangata (powagonjetsera adani awo), ndipo iwo adali opambana"},{"SurahNumber":37,"VerseNumber":117,"Text":"“Ndipo tidawapatsa (Mûsa ndi Haruna) buku losonyeza poyera (malamulo)"},{"SurahNumber":37,"VerseNumber":118,"Text":"“Ndipo tidawaongolera ku njira yolunjika"},{"SurahNumber":37,"VerseNumber":119,"Text":"“Ndiponso tidawasiira (mbiri yabwino) kwa anthu ena (amene adadza pambuyo pawo)"},{"SurahNumber":37,"VerseNumber":120,"Text":"“Mtendere ukhale pa Mûsa ndi Haruna"},{"SurahNumber":37,"VerseNumber":121,"Text":"“Ndithu umu ndi momwe Ife timawalipirira ochita zabwino"},{"SurahNumber":37,"VerseNumber":122,"Text":"“Ndithu awiriwa adali m’gulu la akapoio Athu okhulupirira"},{"SurahNumber":37,"VerseNumber":123,"Text":"“Ndipo ndithu Iliyasa ndi mmodzi wa atumiki"},{"SurahNumber":37,"VerseNumber":124,"Text":"“(Kumbuka) pamene adanena kwa anthu ake: “Bwanji simuopa (Allah)?”"},{"SurahNumber":37,"VerseNumber":125,"Text":"““Mukupembedza (fano lotchedwa) Ba’la ndi kusiya (kupembedza) Wabwino zedi mwa olenga onse.”"},{"SurahNumber":37,"VerseNumber":126,"Text":"““Allah, Mbuye wanu ndi Mbuye wa makolo anu akale?”"},{"SurahNumber":37,"VerseNumber":127,"Text":"“Koma adamtsutsa; ndithu iwo adzaonekera (ku Moto)"},{"SurahNumber":37,"VerseNumber":128,"Text":"“Kupatula akapolo a Allah amene ayeretsedwa (ndi Allah)"},{"SurahNumber":37,"VerseNumber":129,"Text":"“Ndipo tidamsiira (mbiri yabwino) kwa anthu ena (amene adadza pambuyo pake)"},{"SurahNumber":37,"VerseNumber":130,"Text":"“Mtendere ukhale pa Iliyasiin"},{"SurahNumber":37,"VerseNumber":131,"Text":"“Ndithu umo ndi mmene Ife timawalipirira ochita zabwino"},{"SurahNumber":37,"VerseNumber":132,"Text":"“Ndithu iye ndimmodzi mwa akapolo Athu okhulupirira"},{"SurahNumber":37,"VerseNumber":133,"Text":"“Ndithu Luti ndi mmodzi wa atumiki"},{"SurahNumber":37,"VerseNumber":134,"Text":"“(Kumbuka) pamene tidampulumutsa iye ndi anthu ake onse"},{"SurahNumber":37,"VerseNumber":135,"Text":"“Kupatula nkhalamba yachikazi; idali mwa otsalira"},{"SurahNumber":37,"VerseNumber":136,"Text":"“Kenako tidawaononga enawo (omwe adali oipa)"},{"SurahNumber":37,"VerseNumber":137,"Text":"“Ndithu inu (a mumzinda wa Makka) mumadutsa pa malo pawopo m’mawa"},{"SurahNumber":37,"VerseNumber":138,"Text":"“Ndi usiku. Kodi bwanji simuzindikira"},{"SurahNumber":37,"VerseNumber":139,"Text":"“Ndithu Yunusu ndi mmodzi wa atumiki"},{"SurahNumber":37,"VerseNumber":140,"Text":"“(Kumbuka) pamene adathawira m’chombo chodzazidwa (ndi katundu)"},{"SurahNumber":37,"VerseNumber":141,"Text":"“Choncho adachita mayere, ndipo adali m’gulu la omgwera (mayerewo)"},{"SurahNumber":37,"VerseNumber":142,"Text":"“Choncho nsomba idammeza uku ali wodzudzulidwa"},{"SurahNumber":37,"VerseNumber":143,"Text":"“Kukadapanda kuti iye adali m’modzi mwa otamanda ndi kulemekeza Allah"},{"SurahNumber":37,"VerseNumber":144,"Text":"“Akadakhala m’mimba mwake mpaka tsiku loukitsidwa (zolengedwa ku imfa)"},{"SurahNumber":37,"VerseNumber":145,"Text":"“Koma tidamponya pa gombe uku ali wodwala"},{"SurahNumber":37,"VerseNumber":146,"Text":"“Ndipo tidammeretsera mmera wa mtundu wa nkhaka"},{"SurahNumber":37,"VerseNumber":147,"Text":"“Ndipo (atachira) tidamtuma ku anthu okwana zikwi zana limodzi (,000) kapena kupambana apa"},{"SurahNumber":37,"VerseNumber":148,"Text":"“Ndipo adakhulupirira (ndi kuvomereza ulaliki wake); choncho tidawapatsa chisangalalo kufikira nthawi (ya imfa yawo)"},{"SurahNumber":37,"VerseNumber":149,"Text":"“Choncho afunse: “Kodi Mbuye wako ndiye woyenera ana aakazi, ndipo iwo aamuna? (Pomwe iwo akabereka mwana wamkazi amanyansidwa naye)!”"},{"SurahNumber":37,"VerseNumber":150,"Text":"“Kapena kuti tidalenga angelo kukhala akazi, iwo akuona"},{"SurahNumber":37,"VerseNumber":151,"Text":"“Chenjera ndi bodza lawolo, ndithu iwo akunena"},{"SurahNumber":37,"VerseNumber":152,"Text":"““Allah wabereka.” Ndithu iwo ndi abodza"},{"SurahNumber":37,"VerseNumber":153,"Text":"“Kodi Iye adasankha ana aakazi kusiya aamuna"},{"SurahNumber":37,"VerseNumber":154,"Text":"“Kodi nchiyani chakupezani (kuti muweruze mopanda chilungamo); nanga mukuweruza bwanji (zimenezi)"},{"SurahNumber":37,"VerseNumber":155,"Text":"“Kodi bwanji simukumbukira, (mwaiwala zisonyezo Zake zodabwitsa ndi kupatukana kwake ndi zimenezo)"},{"SurahNumber":37,"VerseNumber":156,"Text":"“Kapena inu muli ndi umboni woonekera (wochokera kumwamba)"},{"SurahNumber":37,"VerseNumber":157,"Text":"“Tabweretsani buku lanulo (momwe mwalembedwa zimenezi) ngati mukunena zoona"},{"SurahNumber":37,"VerseNumber":158,"Text":"“Ndipo adapeka chibale pakati pa Iye (Allah) ndi ziwanda; (pomwe ziwanda nzobisika kwa iwo). Ndithu ziwanda zimadziwa kuti iwo osakhulupirira akaonekera (kwa Allah kuti aweruzidwe)"},{"SurahNumber":37,"VerseNumber":159,"Text":"“Walemekezeka Allah! Ndi kupatukana ndi zimene akumnamizira"},{"SurahNumber":37,"VerseNumber":160,"Text":"“Koma akapolo a Allah oyeretsedwa (ali kutali ndi zimene akusimba osakhulupirirazi)"},{"SurahNumber":37,"VerseNumber":161,"Text":"“Ndithu inu (osakhulupirira) ndi zimene mukuzipembedza (kusiya Allah)"},{"SurahNumber":37,"VerseNumber":162,"Text":"“Ndi zimenezo simungamsokeretse aliyense"},{"SurahNumber":37,"VerseNumber":163,"Text":"“Kupatula yemwe (Allah adadziwa kuti) ngolowa ku Jahannam"},{"SurahNumber":37,"VerseNumber":164,"Text":"“Ndipo (angelo adanena): “Aliyense mwa ife ali ndi malo ake odziwika.”"},{"SurahNumber":37,"VerseNumber":165,"Text":"““Ndipo ndithu (ena mwa) ife ngondanda m’mizere (ya mapemphero nthawi zonse).”"},{"SurahNumber":37,"VerseNumber":166,"Text":"““Ndipo (ena mwa) ife ngolemekeza (Allah nthawi zonse ndi kumtamanda ndi kumpatula ku zinthu zosayenerana ndi ulemelero wake).”"},{"SurahNumber":37,"VerseNumber":167,"Text":"“Ndipo (osakhulupirira) ankati"},{"SurahNumber":37,"VerseNumber":168,"Text":"““Tikadakhala ndi buku monga lomwe anthu akale adali nalo.”"},{"SurahNumber":37,"VerseNumber":169,"Text":"““Tikadakhala akapolo a Allah, oyeretsedwa.”"},{"SurahNumber":37,"VerseNumber":170,"Text":"“Koma (pamene lidawadzera bukulo), adalikana; choncho posachedwa adziwa (zotsatira zake)"},{"SurahNumber":37,"VerseNumber":171,"Text":"“Ndipo ndithu liwu lathu lidatsogola kwa akapolo athu otumidwa"},{"SurahNumber":37,"VerseNumber":172,"Text":"“(Kuti) ndithu iwo ngopulumutsidwa"},{"SurahNumber":37,"VerseNumber":173,"Text":"“Ndipo ndithu asilikali Athu ndi opambana"},{"SurahNumber":37,"VerseNumber":174,"Text":"“Choncho, asiye kwa kanthawi kochepa"},{"SurahNumber":37,"VerseNumber":175,"Text":"“Ndipo ingowayang’ana basi; posachedwapa aona"},{"SurahNumber":37,"VerseNumber":176,"Text":"“Kodi chilango chathu akuchifulumizitsa"},{"SurahNumber":37,"VerseNumber":177,"Text":"“Choncho chikadzatsika pabwalo lawo, udzakhala mmawa woipa kwa ochenjezedwa"},{"SurahNumber":37,"VerseNumber":178,"Text":"“Ndipo asiye kwa kanthawi kochepa"},{"SurahNumber":37,"VerseNumber":179,"Text":"“Ndipo ingowayang’ana basi; posachedwapa aona"},{"SurahNumber":37,"VerseNumber":180,"Text":"“Mbuye wako, Mwini ulemelero, wapatukana ndi zimene akumnamizira (osakhulupirira)"},{"SurahNumber":37,"VerseNumber":181,"Text":"“Ndipo mtendere ukhale pa atumiki onse"},{"SurahNumber":37,"VerseNumber":182,"Text":"“Ndipo kuyamikidwa konse nkwa Allah, Mbuye wa zolengedwa zonse"}]}