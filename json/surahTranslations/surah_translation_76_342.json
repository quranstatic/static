{"Id":342,"LanguageCodes":["sq","sqi"],"Name":"sqi-hassannahi","Author":"Hassan Nahi","Language":"Albanian","Description":"Albanian","Direction":"ltr","Source":"https://quranenc.com/check/albanian_nahi/v1.1.0-csv.1 , https://quranenc.com/en/browse/albanian_nahi , https://quranenc.com ,","Translations":[{"SurahNumber":76,"VerseNumber":1,"Text":"Vallë, a nuk ka kaluar një periudhë kohore, kur njeriu nuk ka qenë qenie e denjë për t’u përmendur"},{"SurahNumber":76,"VerseNumber":2,"Text":"Në të vërtetë, Ne e krijuam njeriun nga një pikë fare e përzier, për ta sprovuar dhe e bëmë që të dëgjojë dhe të shohë"},{"SurahNumber":76,"VerseNumber":3,"Text":"Natyrisht që Ne i treguam atij rrugën e drejtë, që ai të jetë ose mirënjohës, ose mosmirënjohës"},{"SurahNumber":76,"VerseNumber":4,"Text":"Pa dyshim, Ne kemi përgatitur për jobesimtarët zinxhirë, pranga dhe zjarr flakërues"},{"SurahNumber":76,"VerseNumber":5,"Text":"Sigurisht, të ndershmit besimtarë do të pinë (në Xhenet) kupa me pije të përzier me Kafur"},{"SurahNumber":76,"VerseNumber":6,"Text":"nga burimi që vetëm robtë e Allahut pinë dhe të cilin mund ta çojnë nga të duan"},{"SurahNumber":76,"VerseNumber":7,"Text":"Ata e zbatojnë premtimin dhe i frikësohen Ditës (së Kiametit), tmerri i së cilës përhapet gjithkund"},{"SurahNumber":76,"VerseNumber":8,"Text":"Ata i ushqejnë të varfrit, jetimët dhe të zënët robër edhe pse vetë janë nevojtarë"},{"SurahNumber":76,"VerseNumber":9,"Text":"duke thënë: “Ne ju ushqejmë vetëm për hir të Zotit. Për këtë, nuk duam shpërblim e as falënderim"},{"SurahNumber":76,"VerseNumber":10,"Text":"Ne i frikësohemi Zotit tonë në një Ditë të ashpër, që do t’i bëjë fytyrat të jenë të vrenjtura.”"},{"SurahNumber":76,"VerseNumber":11,"Text":"Por Allahu do t’i ruajë ata nga tmerret e asaj Dite e do t’u japë shkëlqim dhe gëzim"},{"SurahNumber":76,"VerseNumber":12,"Text":"dhe, për durimin e tyre, Ai do t’i shpërblejë me Xhenet dhe petka të mëndafshta"},{"SurahNumber":76,"VerseNumber":13,"Text":"Të mbështetur në divane, ata nuk do të kenë as vapë dhe as të ftohtë"},{"SurahNumber":76,"VerseNumber":14,"Text":"Hija e pemëve të tij (Xhenetit) është afër mbi kokat e tyre, ndërsa frutat e tyre do t’i kenë afër sa t’i arrijnë me dorë"},{"SurahNumber":76,"VerseNumber":15,"Text":"Aty do t’u shërbehet me enë të argjendta dhe kupa kristali"},{"SurahNumber":76,"VerseNumber":16,"Text":"kupa të tejdukshme argjendi, madhësinë e të cilave (do ta zgjedhin) sipas dëshirës"},{"SurahNumber":76,"VerseNumber":17,"Text":"Aty do të pinë gota me pije të përzier me xhenxhefil"},{"SurahNumber":76,"VerseNumber":18,"Text":"prej një burimi të quajtur Selsebil"},{"SurahNumber":76,"VerseNumber":19,"Text":"Atyre do t’u shërbejnë djem përherë të rinj, që, kur i shikon, të duken si margaritarë të shpërndarë"},{"SurahNumber":76,"VerseNumber":20,"Text":"Ngado që të hedhësh sytë, do të shohësh lumni dhe një mbretëri të madhe"},{"SurahNumber":76,"VerseNumber":21,"Text":"Ata do të jenë të veshur me petka të holla mëndafshi të gjelbër dhe me armaç mëndafshi të trashë, të stolisur me byzylykë të argjendtë. Zoti i tyre do t’u japë të pinë pije të pastër"},{"SurahNumber":76,"VerseNumber":22,"Text":"Ky do të jetë me të vërtetë shpërblimi juaj; përpjekjet tuaja do të jenë të pranuara"},{"SurahNumber":76,"VerseNumber":23,"Text":"Në të vërtetë, Ne ta kemi shpallur Kuranin ty hap pas hapi"},{"SurahNumber":76,"VerseNumber":24,"Text":"Prandaj ki durim për vendimin e Zotit tënd e mos dëgjo asnjë gjynahqar apo jobesimtar prej tyre"},{"SurahNumber":76,"VerseNumber":25,"Text":"Përmende emrin e Zotit tënd në mëngjes dhe në mbrëmje"},{"SurahNumber":76,"VerseNumber":26,"Text":"Në një pjesë të natës[386] bëji sexhde Atij dhe, natën falju gjatë[387] Atij"},{"SurahNumber":76,"VerseNumber":27,"Text":"Vërtet që jobesimtarët e duan jetën e këtushme dhe nuk e përfillin një Ditë të vështirë, që do t’u vijë"},{"SurahNumber":76,"VerseNumber":28,"Text":"Ne i krijuam ata dhe ua forcuam strukturën, por, nëse duam, i ndërrojmë plotësisht me të tjerë si ata"},{"SurahNumber":76,"VerseNumber":29,"Text":"Në të vërtetë, kjo është këshillë, prandaj, kush të dojë, le të ndjekë rrugën që e shpie te Zoti i tij"},{"SurahNumber":76,"VerseNumber":30,"Text":"Por ju nuk mund të dëshironi, përveçse me vullnetin e Allahut! Ai është vërtet i Gjithëdijshëm e i Urtë"},{"SurahNumber":76,"VerseNumber":31,"Text":"Ai pranon në mëshirën e Vet kë të dojë, ndërsa për keqbërësit ka përgatitur një dënim të dhembshëm"}]}