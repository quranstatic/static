{"Id":168,"LanguageCodes":["fi","fin"],"Name":"fin-unknown","Author":"Unknown","Language":"Finnish","Description":"Finnish","Direction":"ltr","Source":"","Translations":[{"SurahNumber":72,"VerseNumber":1,"Text":"Sano: »Minulle on ilmoitettu, että osa dzinneistä kuunteli ja sanoi: 'Totisesti olemme kuulleet luettavan ihmeellistä Koraania"},{"SurahNumber":72,"VerseNumber":2,"Text":"joka ohjaa oikeaan, ja me uskomme siihen emmekä koskaan tahdo asettaa ketään muuta Jumalamme rinnalle"},{"SurahNumber":72,"VerseNumber":3,"Text":"Totisesti Hän ei - ääretön on Herramme majesteetti - ole ottanut vaimoa eikä lasta"},{"SurahNumber":72,"VerseNumber":4,"Text":"Vain mielettömät joukostamme sepittävät sopimattomia asioita Jumalasta"},{"SurahNumber":72,"VerseNumber":5,"Text":"totisesti ajattelimme, etteivät ihmiset eivätkä dzinnit lausuisi valhetta Jumalaa vastaan"},{"SurahNumber":72,"VerseNumber":6,"Text":"ja että ihmisten joukosta muutamilla oli tapana paeta eräiden dzinnien turviin, ja nämä yllyttivät heitä pöyhkeyteen"},{"SurahNumber":72,"VerseNumber":7,"Text":"Totisesti he luulivat aivan niin kuin te, että Jumala ei herätä ketään kuolleista"},{"SurahNumber":72,"VerseNumber":8,"Text":"(ja Koraania kuulleet dzinnit lisäsivät:) Me todellakin etsimme nousua taivaaseen, mutta havaitsimme sen olevan täynnä voimakkaita vartijoita ja liekkejä"},{"SurahNumber":72,"VerseNumber":9,"Text":"Katso, meillä oli tapana istua muutamilla paikoilla kuullaksemme, mutta se, joka nyt yrittää kuunnella, kohtaa hänelle varatun liekin"},{"SurahNumber":72,"VerseNumber":10,"Text":"Emmekä todella tiedä, onko se pahaa, mikä on tarkoitettu maan päällä eläville, vai tarkoittaako heidän Herransa heille oikeaa ohjausta"},{"SurahNumber":72,"VerseNumber":11,"Text":"Totisesti on joukossamme niitä, jotka ovat hyviä, ja myös sellaisia, jotka eivät ole; me olemme jakaantuneet eri lahkokuntiin"},{"SurahNumber":72,"VerseNumber":12,"Text":"Katso, me uskomme, ettemme milloinkaan voi päästä Jumalaa pakoon täällä maan päällä, emmekä pääse Hänestä lentämälläkään"},{"SurahNumber":72,"VerseNumber":13,"Text":"Totisesti uskoimme johdatukseen, kun saimme kuulla sen; ja sen, joka uskoo Herraan, ei tarvitse pelätä tappiota eikä yllättävää pahaa"},{"SurahNumber":72,"VerseNumber":14,"Text":"Joukostamme ovat eräät totisesti Herralle alistuneita muslimeja, ja toiset jumalattomia. Ne, jotka ovat muslimeja, ovat niitä, joiden päämääränä on vanhurskaus"},{"SurahNumber":72,"VerseNumber":15,"Text":"Mitä taasen tulee jumalattomiin, kuluttaa heidät helvetin tuli"},{"SurahNumber":72,"VerseNumber":16,"Text":"(Sano myös:) Jos he pysyvät oikealla tiellä, me annamme heille juomavettä runsain määrin"},{"SurahNumber":72,"VerseNumber":17,"Text":"koetellaksemme heitä siten; mutta jos joku kääntyy pois unohtaen Herransa, valmistaa Hän hänelle loppumattoman vaivan"},{"SurahNumber":72,"VerseNumber":18,"Text":"Totisesti, temppelit kuuluvat Jumalalle, älkää siis huutako avuksi ketään muuta kuin Jumalaa"},{"SurahNumber":72,"VerseNumber":19,"Text":"Ja kun Jumalan palvelija nousi huutaen Hänen puoleensa, olivat he vähällä tallata hänet tungoksessa"},{"SurahNumber":72,"VerseNumber":20,"Text":"Sano: »Minä käännyn vain Herrani puoleen enkä aseta ketään Hänen rinnalleen.»"},{"SurahNumber":72,"VerseNumber":21,"Text":"Sano: »Totisesti, minulla ei ole valtaa tuottaa teille pahaa eikä hyvää.»"},{"SurahNumber":72,"VerseNumber":22,"Text":"Sano: »Totisesti, ei kukaan voi puolustaa minua asettuen Jumalaa vastaan, eikä minulla ole muuta turvapaikkaa kuin Hänen tykönään"},{"SurahNumber":72,"VerseNumber":23,"Text":"julistan vain Jumalan ilmoituksen ja Hänen sanomansa.» Jos joku ei noudata Jumalan ja Hänen sananjulistajansa tahtoa, odottaa häntä totisesti helvetin tuli, ja hänen on iäti oltava siinä"},{"SurahNumber":72,"VerseNumber":24,"Text":"aina siksi, kunnes ihmiset saavat kokea sen, millä heitä uhattiin, ja tulevat tuntemaan, kumman auttaja on heikompi ja lukumäärältään vähäisempi"},{"SurahNumber":72,"VerseNumber":25,"Text":"Sano: »En tiedä, onko jo lähellä se, millä teitä on uhattu, vai onko Herra siirtänyt sen määräajaksi"},{"SurahNumber":72,"VerseNumber":26,"Text":"Hän tietää silmiltä salatut, mutta ei ilmoita salaisuuksiaan muille"},{"SurahNumber":72,"VerseNumber":27,"Text":"paitsi valitsemalleen sananjulistajalle, ja tälle Hän asettaa suojelijan käymään hänen edellään ja samoin hänen jäljessään"},{"SurahNumber":72,"VerseNumber":28,"Text":"ollakseen varma, että he todella ovat julistaneet Herransa sanoman; Hän käsittää kaiken, mitä heissä on, ja Hän pitää lukua kaikesta.»"}]}