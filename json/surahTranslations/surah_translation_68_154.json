{"Id":154,"LanguageCodes":["fa","fas"],"Name":"fas-hussainansarian","Author":"Hussain Ansarian","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":68,"VerseNumber":1,"Text":"ن، سوگند به قلم و آنچه می نویسند،"},{"SurahNumber":68,"VerseNumber":2,"Text":"که به سبب نعمت و رحمت پروردگارت [که نبوّت، دانش و بصیرت است] تو مجنون نیستی؛"},{"SurahNumber":68,"VerseNumber":3,"Text":"و بی تردید برای تو پاداشی دایم و همیشگی است؛"},{"SurahNumber":68,"VerseNumber":4,"Text":"و یقیناً تو بر بلندای سجایای اخلاقی عظیمی قرار داری"},{"SurahNumber":68,"VerseNumber":5,"Text":"پس به زودی می بینی و [منکران هم] می بینند،"},{"SurahNumber":68,"VerseNumber":6,"Text":"که کدام یک از شما دچار جنون اند؛"},{"SurahNumber":68,"VerseNumber":7,"Text":"بی تردید پروردگارت بهتر می داند چه کسی از راه او گمراه شده، و او به راه یافتگان داناتر است. …"},{"SurahNumber":68,"VerseNumber":8,"Text":"از تکذیب کنندگان [قرآن و نبوّت] فرمان مبر"},{"SurahNumber":68,"VerseNumber":9,"Text":"دوست دارند نرمی کنی تا نرمی کنند،"},{"SurahNumber":68,"VerseNumber":10,"Text":"و از هر سوگند خورده زبون و فرومایه فرمان مبر،"},{"SurahNumber":68,"VerseNumber":11,"Text":"آنکه بسیار عیب جوست، و برای سخن چینی در رفت و آمد است،"},{"SurahNumber":68,"VerseNumber":12,"Text":"به شدت بازدارنده [مردم] از کار خیر و متجاوز و گنهکار است"},{"SurahNumber":68,"VerseNumber":13,"Text":"گذشته از این ها کینه توز و بی اصل و نسب است،"},{"SurahNumber":68,"VerseNumber":14,"Text":"[سرکشی و یاغی گری اش] برای آن [است] که دارای ثروت و فرزندان فراوان است"},{"SurahNumber":68,"VerseNumber":15,"Text":"هنگامی که آیات ما را بر او می خوانند، گوید: افسانه های پیشینیان است"},{"SurahNumber":68,"VerseNumber":16,"Text":"به زودی بر بینیِ [پر باد و خرطوم مانند] ش داغ رسوایی و خواری می نهیم"},{"SurahNumber":68,"VerseNumber":17,"Text":"بی تردید ما آنان را [که در مکه بودند] آزمودیم همان گونه که صاحبان آن باغ را [در منطقه یمن] آزمودیم، هنگامی که سوگند خوردند که صبحگاهان حتماً میوه های باغ را بچینند،"},{"SurahNumber":68,"VerseNumber":18,"Text":"و چیزی از آن را [برای تهیدستان و نیازمندان] استثنا نکردند"},{"SurahNumber":68,"VerseNumber":19,"Text":"پس در حالی که صاحبان باغ در خواب بودند، بلایی فراگیر از سوی پروردگارت آن باغ را فرا گرفت"},{"SurahNumber":68,"VerseNumber":20,"Text":"پس [آن باغ] به صورت شبی تاریک درآمد [و جز خاکستر چیزی در آن دیده نمی شد]"},{"SurahNumber":68,"VerseNumber":21,"Text":"وهنگام صبح یکدیگر را آوازدادند،"},{"SurahNumber":68,"VerseNumber":22,"Text":"که اگر قصد چیدن میوه دارید بامدادان به سوی کشتزار و باغتان حرکت کنید؛"},{"SurahNumber":68,"VerseNumber":23,"Text":"پس به راه افتادند در حالی که آهسته به هم می گفتند"},{"SurahNumber":68,"VerseNumber":24,"Text":"امروز نباید نیازمندی در این باغ بر شما وارد شود"},{"SurahNumber":68,"VerseNumber":25,"Text":"و بامدادان به قصد اینکه تهیدستان را محروم گذارند به سوی باغ روان شدند"},{"SurahNumber":68,"VerseNumber":26,"Text":"پس چون [به باغ رسیدند و آن را نابود] دیدند، گفتند: یقیناً ما گمراه بوده ایم [که چنان تصمیم خلاف حقّی درباره مستمندان و تهیدستان گرفتیم]"},{"SurahNumber":68,"VerseNumber":27,"Text":"بلکه ما [از لطف خدا هم] محرومیم"},{"SurahNumber":68,"VerseNumber":28,"Text":"عاقل ترینشان گفت: آیا به شما نگفتم که چرا خدا را [به پاک بودن از هر عیب و نقصی] یاد نمی کنید [و چرا او را از انتقام گرفتن درمانده می دانید؟]"},{"SurahNumber":68,"VerseNumber":29,"Text":"گفتند: پروردگارا! تو را به پاکی می ستاییم، مسلماً ما ستمکار بوده ایم"},{"SurahNumber":68,"VerseNumber":30,"Text":"پس به یکدیگر رو کرده به سرزنش و ملامت هم پرداختند"},{"SurahNumber":68,"VerseNumber":31,"Text":"گفتند: وای بر ما که طغیان گر بوده ایم"},{"SurahNumber":68,"VerseNumber":32,"Text":"امید است پروردگارمان بهتر از آن را به ما عوض دهد چون ما [از هر چیزی دل بریدیم و] به پروردگارمان راغب و علاقه مندیم"},{"SurahNumber":68,"VerseNumber":33,"Text":"چنین است عذاب [دنیا] و عذاب آخرت اگر معرفت و آگاهی داشتند، بزرگ تر است"},{"SurahNumber":68,"VerseNumber":34,"Text":"بی تردید برای پرهیزکاران نزد پروردگارشان بهشت های پرنعمت است"},{"SurahNumber":68,"VerseNumber":35,"Text":"آیا ما تسلیم شدگان [به فرمان ها و احکام خود] را چون مجرمان قرار می دهیم؟"},{"SurahNumber":68,"VerseNumber":36,"Text":"شما را چه شده؟ چگونه داوری می کنید؟"},{"SurahNumber":68,"VerseNumber":37,"Text":"آیا شما را کتابی [آسمانی از نزد خدا] ست که در آن می خوانید"},{"SurahNumber":68,"VerseNumber":38,"Text":"که در آن جهان هر چه را شما بخواهید و انتخاب کنید برای شما خواهد بود؟"},{"SurahNumber":68,"VerseNumber":39,"Text":"یا شما را بر ما تا روز قیامت پیمان و سوگند استواری است که هر چه را به سود خود حکم کنید ویژه شماست؟"},{"SurahNumber":68,"VerseNumber":40,"Text":"از آنان بپرس کدامشان ضامن آن ادعاست [که مسلمان و مجرم یکسانند؟]"},{"SurahNumber":68,"VerseNumber":41,"Text":"یا شریکانی [در ربوبیت خدا] دارند [که از آنان نزد خدا شفاعت کنند که در اجر و ثواب با مسلمانان یکسان شوند؟] پس اگر راستگویند، شریکانشان را [به میدان] آورند"},{"SurahNumber":68,"VerseNumber":42,"Text":"[یاد کن] روزی را که کار بر آنان به شدت سخت و دشوار شود، [و آن روز که جای هیچ تکلیف و عبادتی نیست به عنوان سرزنش و ملامت] به سجده کردن دعوت شوند، ولی در خود قدرت و استطاعت [سجده کردن] نیابند"},{"SurahNumber":68,"VerseNumber":43,"Text":"دیدگانشان از شرم و حیا، فرو افتاده، خواری و ذلت آنان را فرا گیرد و اینان [در دنیا] به سجده [بر خدا] دعوت می شدند در حالی که تندرست بودند [ولی از فرمان خدا متکبرانه روی می گرداندند]"},{"SurahNumber":68,"VerseNumber":44,"Text":"پس مرا با کسانی که این قرآن را انکار می کنند واگذار، به زودی ما آنان را به تدریج از آن جا که نمی دانند [به سوی عذاب] می کشانیم؛"},{"SurahNumber":68,"VerseNumber":45,"Text":"و [البته] آنان را مهلت می دهیم [تا گناهشان را در حال بی خبری به نهایت برسانند]، بی تردید نقشه و تدبیر من استوار است"},{"SurahNumber":68,"VerseNumber":46,"Text":"[اینکه دعوتت را نمی پذیرند] مگر از آنان در برابر ابلاغ رسالت پاداشی می طلبی که از خسارت و زیانش سنگین بارند؟"},{"SurahNumber":68,"VerseNumber":47,"Text":"[یا غیب نزد آنان است و آنان از روی آن] می نویسند [و خود با تکیه بر آن به ادعاهای خود یقین می کنند و به دیگران هم خبر می دهند؟]"},{"SurahNumber":68,"VerseNumber":48,"Text":"پس در برابر حکم و قضای پروردگارت [که هلاک کردن تدریجی این طاغیان است] شکیبا باش و مانند صاحب ماهی [یونس] مباش [که شتاب در آمدن عذاب را برای قومش خواست و به این علت در شکم ماهی محبوس شد] و در آن حال با دلی مالامال از اندوه، خدا را ندا داد"},{"SurahNumber":68,"VerseNumber":49,"Text":"اگر رحمت و لطفی از سوی پروردگارش او را در نیافته بود، یقیناً نکوهش شده به صحرایی بی آب و گیاه افکنده می شد"},{"SurahNumber":68,"VerseNumber":50,"Text":"پس پروردگارش او را برگزید و از شایستگان قرار داد"},{"SurahNumber":68,"VerseNumber":51,"Text":"و کافران چون قرآن را شنیدند، نزدیک بود تو را با چشمانشان بلغزانند [و از پای درآورند] و می گویند: بی تردید او دیوانه است"},{"SurahNumber":68,"VerseNumber":52,"Text":"در حالی که قرآن جز مایه تذکر و پند برای جهانیان نیست"}]}