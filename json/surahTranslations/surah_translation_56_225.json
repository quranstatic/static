{"Id":225,"LanguageCodes":["rw","kin"],"Name":"kin-rwandamuslimsas","Author":"Rwanda Muslims Association Team","Language":"Kinyarwanda","Description":"Kinyarwanda","Direction":"ltr","Source":"https://quranenc.com/en/browse/kinyarwanda_assoc","Translations":[{"SurahNumber":56,"VerseNumber":1,"Text":"Ubwo imperuka izaba igeze"},{"SurahNumber":56,"VerseNumber":2,"Text":"Nta we uzashobora guhinyura ukuza kwayo"},{"SurahNumber":56,"VerseNumber":3,"Text":"Izacisha bugufi (abazajya mu muriro), inashyire hejuru (abazajya mu ijuru)"},{"SurahNumber":56,"VerseNumber":4,"Text":"Ubwo isi izatigiswa n’umutingito ukomeye"},{"SurahNumber":56,"VerseNumber":5,"Text":"N’imisozi igahindurwa ubuvungukira"},{"SurahNumber":56,"VerseNumber":6,"Text":"Maze ikaba umukungugu utumuka"},{"SurahNumber":56,"VerseNumber":7,"Text":"(Icyo gihe) muzaba muri mu byiciro bitatu"},{"SurahNumber":56,"VerseNumber":8,"Text":"Hari ab’iburyo; abo bantu b’iburyo ni bantu ki"},{"SurahNumber":56,"VerseNumber":9,"Text":"N’ab’ibumoso; abo bantu b’ibumoso ni bantu ki"},{"SurahNumber":56,"VerseNumber":10,"Text":"N’aba mbere (ni ababimburiye abandi mu gukurikiza amategeko ya Allah bakiri ku isi), abo bazaba ari bo ba mbere (mu kwinjira mu Ijuru)"},{"SurahNumber":56,"VerseNumber":11,"Text":"Abo ni bo bazaba bari hafi (ya Allah)"},{"SurahNumber":56,"VerseNumber":12,"Text":"Mu ijuru ryuje ingabire"},{"SurahNumber":56,"VerseNumber":13,"Text":"Abenshi (muri bo) bazaba ari itsinda rinini ryo mu bantu bo hambere (mbere y’Intumwa Muhamadi)"},{"SurahNumber":56,"VerseNumber":14,"Text":"Na bake mu bantu bo hanyuma (bakurikiye intumwa Muhamadi)"},{"SurahNumber":56,"VerseNumber":15,"Text":"Bazaba bari ku bitanda bitatswe na zahabu"},{"SurahNumber":56,"VerseNumber":16,"Text":"Babyegamyeho, berekeranye"},{"SurahNumber":56,"VerseNumber":17,"Text":"Bazaba bazengurukwamo n’abana b’abahungu bahoraho (badasaza cyangwa ngo bapfe)"},{"SurahNumber":56,"VerseNumber":18,"Text":"(Bazaba babazengurutsamo) ibikombe, amabirika n’ibirahuri birimo ibinyobwa (byiza) byo mu masoko yo mu ijuru"},{"SurahNumber":56,"VerseNumber":19,"Text":"Ntibizabatera kurwara umutwe ndetse nta n’ubwo bizabasindisha"},{"SurahNumber":56,"VerseNumber":20,"Text":"(Bazaba banazengurutswamo) imbuto bazihitiramo"},{"SurahNumber":56,"VerseNumber":21,"Text":"Ndetse n’inyama z’inyoni bazifuza"},{"SurahNumber":56,"VerseNumber":22,"Text":"Kandi (hazaba hari) ba Huur ul-a’in (abagore bo mu Ijuru b’igikundiro n’amaso manini)"},{"SurahNumber":56,"VerseNumber":23,"Text":"Bameze nk’inigi zishashagirana (Lu’ulu’u) zikiri mu bubiko bwazo"},{"SurahNumber":56,"VerseNumber":24,"Text":"Bizaba ari ibihembo by’ibyo bakoraga"},{"SurahNumber":56,"VerseNumber":25,"Text":"Muri ryo (Ijuru) nta magambo adafite akamaro cyangwa se ayatuma bakora ibyaha bazumvamo"},{"SurahNumber":56,"VerseNumber":26,"Text":"Uretse (imvugo yo kuramukanya, igira iti) “Salamu, Salamu (amahoro, amahoro)!”"},{"SurahNumber":56,"VerseNumber":27,"Text":"Naho ab’iburyo; ni bantu ki (mbega ibihembo by’abantu b’iburyo)"},{"SurahNumber":56,"VerseNumber":28,"Text":"Bazaba mu (ijuru ririmo) ibiti bya Sidiri bidafite amahwa"},{"SurahNumber":56,"VerseNumber":29,"Text":"N’insina zifite ibitoki by’amaseri agerekeranye"},{"SurahNumber":56,"VerseNumber":30,"Text":"No mu gicucu cyagutse (kandi gihoraho)"},{"SurahNumber":56,"VerseNumber":31,"Text":"N’amazi ahora atemba"},{"SurahNumber":56,"VerseNumber":32,"Text":"Ndetse n’imbuto nyinshi"},{"SurahNumber":56,"VerseNumber":33,"Text":"Ntizizahundura (bitewe n’ihinduka ry’ibihe cyangwa ngo zigire igihe cyo kwera), kandi ntizizaba zibujijwe (kuri bo)"},{"SurahNumber":56,"VerseNumber":34,"Text":"Bazaba banafite ibitanda biri hejuru"},{"SurahNumber":56,"VerseNumber":35,"Text":"Mu by’ukuri (abagore bo ku isi bazajya mu ijuru) tuzabarema bundi bushya"},{"SurahNumber":56,"VerseNumber":36,"Text":"Maze tubagire amasugi"},{"SurahNumber":56,"VerseNumber":37,"Text":"Bakunda (abagabo babo gusa), kandi ari urungano"},{"SurahNumber":56,"VerseNumber":38,"Text":"(Ibi byose) byateganyirijwe abantu b’iburyo"},{"SurahNumber":56,"VerseNumber":39,"Text":"Abenshi (muri bo) bazaba ari itsinda rinini ryo mu bantu bo hambere (mbere y’Intumwa Muhamadi)"},{"SurahNumber":56,"VerseNumber":40,"Text":"Na benshi mu bantu bo hanyuma (bakurikiye Intumwa Muhamadi)"},{"SurahNumber":56,"VerseNumber":41,"Text":"Naho abantu b’ibumoso; ni bantu ki (mbega ibihano by’abantu b’ibumoso)"},{"SurahNumber":56,"VerseNumber":42,"Text":"Bazaba bari mu muyaga utwika ndetse n’amazi yatuye"},{"SurahNumber":56,"VerseNumber":43,"Text":"No mu gicucu cy’umwotsi w’umukara"},{"SurahNumber":56,"VerseNumber":44,"Text":"(Icyo gicucu) nta mafu kizatanga ndetse nta n’icyiza kizagiturukaho"},{"SurahNumber":56,"VerseNumber":45,"Text":"Mu by’ukuri mbere bari babayeho mu buzima bwo kwinezeza (bigomeka kuri Allah)"},{"SurahNumber":56,"VerseNumber":46,"Text":"Kandi bajyaga batsimbarara ku cyaha gihambaye (cyo kubangikanya Imana, ntibagire umugambi wo kubyicuza)"},{"SurahNumber":56,"VerseNumber":47,"Text":"Kandi bajyaga bavuga bati “ Ese nidupfa tugahinduka igitaka n’amagufa (akabora), tuzazurwa koko?”"},{"SurahNumber":56,"VerseNumber":48,"Text":"“N’abakurambere bacu (bazazurwa) se?”"},{"SurahNumber":56,"VerseNumber":49,"Text":"Vuga (yewe Muhamadi) uti “(Yego) rwose, abo hambere n’abo hanyuma"},{"SurahNumber":56,"VerseNumber":50,"Text":"Bazakoranywa ku munsi uzwi, wagenwe (umunsi w’imperuka).”"},{"SurahNumber":56,"VerseNumber":51,"Text":"Nuko mwe abayobye mukanahinyura ukuri"},{"SurahNumber":56,"VerseNumber":52,"Text":"Rwose muzarya ku giti cya Zaqumu"},{"SurahNumber":56,"VerseNumber":53,"Text":"Maze mucyuzuze inda"},{"SurahNumber":56,"VerseNumber":54,"Text":"Mukirenzeho amazi yatuye"},{"SurahNumber":56,"VerseNumber":55,"Text":"Muzayanywa nk’ingamiya zinywa zidashira inyota"},{"SurahNumber":56,"VerseNumber":56,"Text":"Iryo ni ryo zimano ryabo ku munsi w’ibihembo"},{"SurahNumber":56,"VerseNumber":57,"Text":"Ni twe twabaremye. None se kuki mutemera (izuka)"},{"SurahNumber":56,"VerseNumber":58,"Text":"Ese mutekereza iki ku byo musohora (amasohoro)"},{"SurahNumber":56,"VerseNumber":59,"Text":"Ese ni mwe muyarema cyangwa ni twe Muremyi"},{"SurahNumber":56,"VerseNumber":60,"Text":"Ni twe twabageneye urupfu kandi ntitwananirwa"},{"SurahNumber":56,"VerseNumber":61,"Text":"Kubasimbuza abameze nkamwe, maze tukabaremamo (amashusho y’) ibindi mutazi"},{"SurahNumber":56,"VerseNumber":62,"Text":"Kandi mu by’ukuri mwamenye ukuremwa (kwanyu) kwa mbere. None se kuki mutibuka"},{"SurahNumber":56,"VerseNumber":63,"Text":"Ese ntimubona ibyo muhinga"},{"SurahNumber":56,"VerseNumber":64,"Text":"Ese ni mwe mubiha kumera no gukura, cyangwa ni twe tubikora"},{"SurahNumber":56,"VerseNumber":65,"Text":"Tubishatse twabigira ubushingwe, maze mugakomeza kumirwa"},{"SurahNumber":56,"VerseNumber":66,"Text":"(Muvuga muti) “Rwose (twaruhiye ubusa none) dusigaye mu madeni”"},{"SurahNumber":56,"VerseNumber":67,"Text":"Cyangwa ahubwo turaburaniwe (tubuze byose)"},{"SurahNumber":56,"VerseNumber":68,"Text":"Ese ntimubona amazi munywa"},{"SurahNumber":56,"VerseNumber":69,"Text":"Ese ni mwe muyamanura mu bicu cyangwa ni twe tuyamanura"},{"SurahNumber":56,"VerseNumber":70,"Text":"Iyo tuza kubishaka, twari kuyagira urwunyunyu (ntanyobwe). None se kuki mudashimira (Allah)"},{"SurahNumber":56,"VerseNumber":71,"Text":"Ese ntimubona umuriro mucana"},{"SurahNumber":56,"VerseNumber":72,"Text":"Ese ni mwe mwaremye igiti cyawo (muwukomoramo) cyangwa ni twe Muremyi"},{"SurahNumber":56,"VerseNumber":73,"Text":"Ni twe twawugize urwibutso (rw’umuriro wa Jahanamu), ndetse n’ingirakamaro ku bagenzi (n’abandi bose bawukeneye)"},{"SurahNumber":56,"VerseNumber":74,"Text":"Ngaho singiza izina rya Nyagasani wawe, Uhambaye"},{"SurahNumber":56,"VerseNumber":75,"Text":"Ndahiye ibyimbo by’inyenyeri (mu isanzure)"},{"SurahNumber":56,"VerseNumber":76,"Text":"Kandi rwose iyo ni indahiro ihambaye iyo muza kumenya"},{"SurahNumber":56,"VerseNumber":77,"Text":"Ko mu by’ukuri (iyi) ari Qur’an Ntagatifu"},{"SurahNumber":56,"VerseNumber":78,"Text":"Iri mu gitabo kirinzwe neza (mu Ijuru)"},{"SurahNumber":56,"VerseNumber":79,"Text":"Kitajya kigira ugikoraho uretse abejejwe (bafite isuku)"},{"SurahNumber":56,"VerseNumber":80,"Text":"Ni uguhishurwa kwaturutse kwa Nyagasani w’ibiremwa"},{"SurahNumber":56,"VerseNumber":81,"Text":"Ese iyi nkuru (Qur’an) ni yo muhinyura"},{"SurahNumber":56,"VerseNumber":82,"Text":"Aho (gushimira Allah) ku ngabire abaha, (mumwitura) kumuhakana"},{"SurahNumber":56,"VerseNumber":83,"Text":"None se (kuki nta cyo mukora) igihe roho (y’umuntu ugiye gupfa) igeze mu muhogo"},{"SurahNumber":56,"VerseNumber":84,"Text":"Icyo gihe muba murebera"},{"SurahNumber":56,"VerseNumber":85,"Text":"Kandi tuba turi hafi ye kubarusha, ariko mwe ntimubibona"},{"SurahNumber":56,"VerseNumber":86,"Text":"None se kuki, niba mwibwira ko nta cyo muzabazwa (mukaba mwibwira ko muri abanyembaraga)"},{"SurahNumber":56,"VerseNumber":87,"Text":"Mutayigarura (iyo roho mu mubiri wayo), niba koko muri abanyakuri"},{"SurahNumber":56,"VerseNumber":88,"Text":"Niba (uwo muntu ugiye gupfa) ari mu ba hafi (ya Allah)"},{"SurahNumber":56,"VerseNumber":89,"Text":"(Ateganyirijwe) umunezero n’impumuro y’ibyishimo, ndetse n’ubusitani bwuje ingabire (Ijuru)"},{"SurahNumber":56,"VerseNumber":90,"Text":"(Uwo muntu ugiye gupfa) naba ari mu bantu b’iburyo"},{"SurahNumber":56,"VerseNumber":91,"Text":"(Azabwirwa ati) “Amahoro nabe kuri wowe kuko uri mu bantu b’iburyo.”"},{"SurahNumber":56,"VerseNumber":92,"Text":"Ariko (uwo muntu ugiye gupfa) naba ari mu bahinyura (izuka), bayobye"},{"SurahNumber":56,"VerseNumber":93,"Text":"Izimano rye rizaba ari amazi yatuye"},{"SurahNumber":56,"VerseNumber":94,"Text":"No kuzatwikirwa mu muriro"},{"SurahNumber":56,"VerseNumber":95,"Text":"Mu by’ukuri uku ni ko kuri kudashidikanywaho"},{"SurahNumber":56,"VerseNumber":96,"Text":"Ngaho tagatifuza izina rya Nyagasani wawe, Uhambaye"}]}