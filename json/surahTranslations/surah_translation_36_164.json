{"Id":164,"LanguageCodes":["fa","fas"],"Name":"fas-unknown","Author":"Unknown","Language":"Persian","Description":"Persian","Direction":"rtl","Source":"","Translations":[{"SurahNumber":36,"VerseNumber":1,"Text":"یس (یا.سین)"},{"SurahNumber":36,"VerseNumber":2,"Text":"سوگند به قرآن حکیم"},{"SurahNumber":36,"VerseNumber":3,"Text":"که تو قطعاً از پیامبران (ما) هستی"},{"SurahNumber":36,"VerseNumber":4,"Text":"بر راه راست (قرار داری)"},{"SurahNumber":36,"VerseNumber":5,"Text":"(این قرآن) فرو فرستاده ی (خداوند) پیروزمند مهربان (است)"},{"SurahNumber":36,"VerseNumber":6,"Text":"تا گروهی را هشدار دهی که نیاکانشان هشدار نیافته اند، پس آنان غافلند"},{"SurahNumber":36,"VerseNumber":7,"Text":"به راستی فرمان (الهی) بر بیشتر آنان تحقق یافته است، پس آنان ایمان نمی آورند"},{"SurahNumber":36,"VerseNumber":8,"Text":"بی گمان ما در گردنهای آنان غلهایی قرار دادیم پس آن (غلها) تا چانه ها است، لذا سرهایشان را بالا نگاه داشته است"},{"SurahNumber":36,"VerseNumber":9,"Text":"و پیش روی آنان سدی (= دیواری) و از پشت سرشان (نیز) سدی قراردادیم، آنگاه (دیدگان) آنان را پوشاندیم، لذا آنان نمی بینند"},{"SurahNumber":36,"VerseNumber":10,"Text":"و (ای پیامبر) بر آنان یکسان است، چه آنها را هشدار دهی و یا هشدارشان ندهی، ایمان نمی آورند"},{"SurahNumber":36,"VerseNumber":11,"Text":"(ای پیامبر) تو تنها کسی را هشدار می دهی که از (این) پند پیروی کند، و در نهان از (خدای) رحمان بترسد، پس او را به آمرزش و پاداشی گرامی بشارت ده"},{"SurahNumber":36,"VerseNumber":12,"Text":"یقیناً ماییم که مردگان را زنده می کنیم، و آنچه را (از اعمال نیک و بد) که از پیش فرستاده اند، و آثار (و گامهای) شان را می نویسیم، و همه چیز را در کتاب روشنگر (لوح محفوظ) شمار کرده ایم"},{"SurahNumber":36,"VerseNumber":13,"Text":"و (ای پیامبر) برای آنها مثال (و داستان) مردم آن قریه (انطاکیه) را بزن، چون رسولان (ما) بدان جا آمدند"},{"SurahNumber":36,"VerseNumber":14,"Text":"آنگاه که دو نفر (از رسولان) را به سوی آنها فرستادیم، پس آنان را تکذیب کردند، سپس با (فرستادن) سومی (آن دو را) تقویت کردیم، پس گفتند: «همانا ما به سوی شما فرستاده شده ایم»"},{"SurahNumber":36,"VerseNumber":15,"Text":"(آنها در پاسخ) گفتند: شما جز بشری همانند ما نیستید، و (خداوند) رحمان چیزی را نازل نکرده است، شما فقط دروغ می گویید"},{"SurahNumber":36,"VerseNumber":16,"Text":"(پیامبران) گفتند:« پروردگار ما می داند که ما قطعاً به سوی شما فرستاده شده ایم"},{"SurahNumber":36,"VerseNumber":17,"Text":"و بر (عهده ی) ما جز رساندن (پیام) آشکار نیست»"},{"SurahNumber":36,"VerseNumber":18,"Text":"(آنها) گفتند: «بی گمان ما شما را به فال بد گرفته ایم، اگر دست بر ندارید البته سنگسارتان خواهیم کرد، و ازسوی ما عذاب (و شکنجه) دردناکی به شما خواهد رسید»"},{"SurahNumber":36,"VerseNumber":19,"Text":"(پیامبران) گفتند:« شومی (و فال بد) تان با خود شماست، اگر به شما پند داده شود (چنین می گویید، و به فال بد می گیرید؟!) بلکه (حقیقت این است که) شما مردمی اسرافکار هستید»"},{"SurahNumber":36,"VerseNumber":20,"Text":"و مرد (مؤمنی) از دورترین نقطه شهر شتابان آمد، (و خطاب به مردم) گفت: «ای قوم من! پیامبران (خدا) را پیروی کنید"},{"SurahNumber":36,"VerseNumber":21,"Text":"کسانی را پیروی کنید که از شما مزدی طلب نمی کنند، و خودشان هدایت یافته اند"},{"SurahNumber":36,"VerseNumber":22,"Text":"و چه شده است مرا که پرستش نکنم کسی را که مرا آفریده است، (همه) به سوی او باز گردانده می شوید؟"},{"SurahNumber":36,"VerseNumber":23,"Text":"آیا غیر از او معبودهایی را بر گزینم که اگر (خداوند) رحمان بخواهد به من زیانی برساند، شفاعت آنها چیزی را از من دفع نمی کند (و کمترین فایده ای برایم ندارد) و مرا نجات نخواهند داد؟"},{"SurahNumber":36,"VerseNumber":24,"Text":"(اگر چنین کنم) یقیناً آنگاه من در گمراهی آشکاری خواهم بود"},{"SurahNumber":36,"VerseNumber":25,"Text":"من به پروردگارتان ایمان آورده ام، پس (سخنان) مرا بشنوید"},{"SurahNumber":36,"VerseNumber":26,"Text":"(پس او را شهید کردند) به او گفته شد: «وارد بهشت شو» گفت: ای کاش قوم من می دانستند( )،"},{"SurahNumber":36,"VerseNumber":27,"Text":"که پروردگارم مرا آمرزیده و از گرامی شدگان قرار داده است"},{"SurahNumber":36,"VerseNumber":28,"Text":"و بعد از او بر قومش هیچ لشکری از آسمان فرو نفرستادیم و ما فرو فرستنده نبودیم"},{"SurahNumber":36,"VerseNumber":29,"Text":"(بلکه کیفر آنها) جز یک بانگ مرگبار نبود، پس ناگاه همه خاموش(=هلاك) شدند"},{"SurahNumber":36,"VerseNumber":30,"Text":"ای افسوس بر (این) بندگان، هیچ پیامبری به سوی آنها نمی آمد مگر اینکه او را استهزاء می کردند"},{"SurahNumber":36,"VerseNumber":31,"Text":"آیا ندیدند که پیش از آنها چه بسیار نسلها را نابود کردیم، که آنها هرگز به سوی ایشان باز نمی گردند؟"},{"SurahNumber":36,"VerseNumber":32,"Text":"و همه آنها (برای حساب) نزد ما جمع و احضار می شوند"},{"SurahNumber":36,"VerseNumber":33,"Text":"و زمین مرده برای شان نشانه (و عبرتی) است که ما آن را زنده گردانیدیم، و دانه ای (غذایی) که از آن می خورند، بیرون آوردیم"},{"SurahNumber":36,"VerseNumber":34,"Text":"و در آن باغهایی از نخلها و انگورها قرار دادیم، و در آن چشمه های جاری ساختیم"},{"SurahNumber":36,"VerseNumber":35,"Text":"تا از میوه ی آن بخورند در حالی که دست آنان (در تولید آنها) هیچ دخالتی نداشته است( )، آیا سپاس نمی گویند"},{"SurahNumber":36,"VerseNumber":36,"Text":"منزه است کسی که همه ی جفتها را آفرید، از آنچه زمین می رویاند، و از (جنس) خودشان، و از آنچه نمی دانند"},{"SurahNumber":36,"VerseNumber":37,"Text":"و شب (نیز) برای آنها نشانه (و عبرتی) است ما روز را از آن بر می کشیم، پس آنگاه همه در تاریکی فرو می روند"},{"SurahNumber":36,"VerseNumber":38,"Text":"و خورشید(نیز که) پیوسته به سوی قرار گاهش( ) در حرکت است، این تقدیر (خداوند) پیروزمند داناست"},{"SurahNumber":36,"VerseNumber":39,"Text":"و برای ماه منزلگاههای مقدر کرده ایم، تا چون شاخه ی (خشک و) کهنه خرما باز گردد"},{"SurahNumber":36,"VerseNumber":40,"Text":"نه خورشید را سزد که به ماه رسد، و نه شب بر روز پیشی می گیرد، و هر یک در مدار خود شناورند"},{"SurahNumber":36,"VerseNumber":41,"Text":"نشانه ای (دیگر) برای آنان این است که فرزندانشان را بر کشتی( ) پر بار سوار کردیم"},{"SurahNumber":36,"VerseNumber":42,"Text":"و(مرکبهای دیگری) همانند آن برای آنها آفریدیم، که سوار می شوند"},{"SurahNumber":36,"VerseNumber":43,"Text":"و اگر بخواهیم آنها را غرق می کنیم، پس آنها را هیچ فریاد رسی نباشد، نه آنها رهایی یابند"},{"SurahNumber":36,"VerseNumber":44,"Text":"مگر اینکه رحمتی از سوی ما (شامل حال آنها شود) و تا زمان معینی (از دنیا) بهره بگیرند"},{"SurahNumber":36,"VerseNumber":45,"Text":"و هنگامی که به آنها گفته شود: «از آنچه پیش روی شماست، و از آنچه پشت سر شماست، بترسید، شاید مورد رحمت قرار گیرید» (اعراض می کننند)"},{"SurahNumber":36,"VerseNumber":46,"Text":"و هیچ آیه ای از آیات پروردگارشان برای آنها نیاید مگر آنان از آن روی بگردانند"},{"SurahNumber":36,"VerseNumber":47,"Text":"و هنگامی که به آنها گفته شود: از آنچه خدا به شما روزی داده است، انفاق کنید، کسانی که کافر شدند، به کسانی که ایمان آوردند می گویند: آیا ما کسی را طعام بدهیم که اگر خداوند می خواست، (خود) به او طعام می داد و شما جز در گمراهی آشکار نیستید"},{"SurahNumber":36,"VerseNumber":48,"Text":"و می گویند: « اگر راست می گویید، این وعده (عذاب) کی خواهد بود؟!»"},{"SurahNumber":36,"VerseNumber":49,"Text":"آنها جز انتظار یک بانگ مرگبار نمی کشند، که آنها را فرو گیرد در حالی که سر گرم جدال (و دشمنی) هستند"},{"SurahNumber":36,"VerseNumber":50,"Text":"پس (در آن وقت) نمی توانند وصیتی کنند، و نه به سوی خانواده ی خود باز گردند"},{"SurahNumber":36,"VerseNumber":51,"Text":"و (چون بار دیگر) در صور دمیده شود( )، پس ناگهان آنها از قبرها (بیرون آیند) شتابان به سوی پروردگارشان می روند"},{"SurahNumber":36,"VerseNumber":52,"Text":"گویند:« وای بر ما چه کسی ما را از خوابگاهمان بر انگیخت؟!» (به آنها گفته شود:) این همان است که (خداوند) رحمان وعده داده بود، و پیامبران (خدا) راست گفتند"},{"SurahNumber":36,"VerseNumber":53,"Text":"(آن) جز یک بانگ مرگبار نخواهد بود، پس ناگهان همه نزد ما جمع و احضار می شوند"},{"SurahNumber":36,"VerseNumber":54,"Text":"پس امروز به هیچ کس ذره ای ستم نخواهند شد، و جز به آنچه عمل می کردید، جزا داده نمی شوید"},{"SurahNumber":36,"VerseNumber":55,"Text":"بی گمان اهل بهشت امروز در کاری (لذت بخش) مشغولند (و) شادمان هستند"},{"SurahNumber":36,"VerseNumber":56,"Text":"آنها و همسرانشان در سایه هایی (گسترده بهشتی) بر تختها تکیه زده اند"},{"SurahNumber":36,"VerseNumber":57,"Text":"برای آنها در آن (= بهشت، انواع) میوه است، و هر چه که بخواهند برایشان (فراهم) است"},{"SurahNumber":36,"VerseNumber":58,"Text":"(به آنها گفته می شود) سلام (بر شما باد) این سخنی است از جانب پروردگار مهربان"},{"SurahNumber":36,"VerseNumber":59,"Text":"ای گنهکاران امروز(از نیکان) جدا شوید"},{"SurahNumber":36,"VerseNumber":60,"Text":"ای فرزندان آدم! آیا با شما پیمان نبستم که شیطان را نپرستید، که او برای شما دشمن آشکار است؟"},{"SurahNumber":36,"VerseNumber":61,"Text":"و اینکه مرا بپرستید، این راه مستقیم است"},{"SurahNumber":36,"VerseNumber":62,"Text":"و به راستی او گروه زیادی از شما را گمراه ساخت آیا اندیشه نکردید؟"},{"SurahNumber":36,"VerseNumber":63,"Text":"این (همان) جهنمی است که به شما وعده داده می شد"},{"SurahNumber":36,"VerseNumber":64,"Text":"امروز به سزای کفری که ورزیده اید به آن در آیید"},{"SurahNumber":36,"VerseNumber":65,"Text":"امروز بر دهانهایشان مهر می نهیم، و دستهایشان با ما سخن می گویند، و پاهایشان به آنچه می کردند گواهی می دهند"},{"SurahNumber":36,"VerseNumber":66,"Text":"و اگر بخواهیم چشمانشان را محو (ونابود) می کنیم، پس شتابان آهنگ راه می کنند، اما چگونه می توانند ببینند؟"},{"SurahNumber":36,"VerseNumber":67,"Text":"و اگر بخواهیم آنها را در جایگاهشان مسخ(ومیخ کوب) می کنیم، پس نتوانند که به پیش قدم بر دارند، و نه به عقب باز گردند"},{"SurahNumber":36,"VerseNumber":68,"Text":"و هر کس را طول عمر دهیم، در آفرینش دگرگونش کنیم، (و به حالت ناتوانی کودکی بر می گردانیم) آیا اندیشه نمی کنند؟"},{"SurahNumber":36,"VerseNumber":69,"Text":"ما (هرگز) شعر به او (= رسول) نیاموخته ایم و شایسته او نیست، این (کتاب چیزی) جز اندرز، و قرآنی روشنگر نیست"},{"SurahNumber":36,"VerseNumber":70,"Text":"تا هر کس را که زنده (دل) باشد، بیم دهد و سخن حق بر کافران ثابت شود"},{"SurahNumber":36,"VerseNumber":71,"Text":"آیا ندیدند که ما برای آنها از آنچه ساخته ی دست های ماست، چهار پایانی را آفریده ایم، پس آنان مالک آن هستند"},{"SurahNumber":36,"VerseNumber":72,"Text":"و آنها را برایشان رام کردیم، پس بر بعضی سوار می شوند، و از (گوشت) بعضی می خورند"},{"SurahNumber":36,"VerseNumber":73,"Text":"و برای آنها بهره های دیگر، و نوشیدنیها در آن (حیوانات) است، آیا سپاس نمی گویند؟"},{"SurahNumber":36,"VerseNumber":74,"Text":"و آنها غیر از خدا معبودانی (برای خود) بر گزیدند، (به این امید) شاید که یاری شوند"},{"SurahNumber":36,"VerseNumber":75,"Text":"آنها قادر به یاری ایشان نیستند، و آنان (= مشرکان) اینها (= معبودان) لشکری احضار شده (و آماده) هستند"},{"SurahNumber":36,"VerseNumber":76,"Text":"پس (ای پیامبر) سخن آنان تو را غمگین نسازد، بی گمان ما آنچه را که پنهان می دارند و آنچه را که آشکار می کنند، می دانیم"},{"SurahNumber":36,"VerseNumber":77,"Text":"آیا انسان ندیده است که ما او را از نطفه ای آفریده ایم، پس او ستیزه جویی آشکار شده است"},{"SurahNumber":36,"VerseNumber":78,"Text":"و برای ما مثلی زد، و آفرینش خود را فراموش کرد، گفت:« چه کسی (این) استخوانها را (دوباره) زنده می کند در حالی که پوسیده است؟!»"},{"SurahNumber":36,"VerseNumber":79,"Text":"بگو:« (همان) کسی آن را زنده می کند که نخستین بار آن را پدید آورد، و او به هر آفرینشی داناست،"},{"SurahNumber":36,"VerseNumber":80,"Text":"(همان) کسی که از درخت سبز برای شما آتش پدید آورد، پس آنگاه شما از آن (آتش) می افروزید»"},{"SurahNumber":36,"VerseNumber":81,"Text":"آیا کسی که آسمانها و زمین را آفریده است، نمی تواند همانند آنها (= انسانها) را بیافریند؟! آری (می تواند) و او آفریننده ی داناست"},{"SurahNumber":36,"VerseNumber":82,"Text":"جز این نیست که فرمان او، چون چیزی را اراده کند، (این است) که به آن می گوید: «موجود شو» پس (بی درنگ) موجود می شود"},{"SurahNumber":36,"VerseNumber":83,"Text":"پس منزه است، کسی که پادشاهی همه چیز در دست اوست، و (همه) به سوی او باز گردانده می شوید"}]}