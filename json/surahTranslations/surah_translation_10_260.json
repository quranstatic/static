{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":10,"VerseNumber":1,"Text":"Alif, Lam, Ra. (so Allah i Matao ko paka-aantapan Iyan on.) Giyaya so manga ayat ko kitab a pimbaibaitan"},{"SurahNumber":10,"VerseNumber":2,"Text":"Ino khabaloy ko manga manosiya a pakammsa a kiyailahami Ami ko mama a pd kiran? (sa pitharo on a:) Pamakaiktiyarang ka so manga manosiya, go pamanotholang ka ko siran a miyamaratiyaya a: Mataan! a adn a bagian iran a pangkatan a maporo sii ko Kadnan iran. Pitharo o da pamaratiyaya a: \"Mataan aya! a titho a balik mata a mapayag"},{"SurahNumber":10,"VerseNumber":3,"Text":"Mataan! a aya Kadnan iyo na so Allah, so miyadn ko manga langit ago so lopa sii ko miyakanm alongan, oriyan iyan na mithakna ko aras, thatandingann Iyan so mambbtad. Da a makaphanapaat inonta ko oriyan o idin Iyan. Giyoto man so Allah a Kadnan iyo; na zoasoata niyo Skaniyan: Ino kano di phananadm"},{"SurahNumber":10,"VerseNumber":4,"Text":"Ron kano phakandod langon. Diyandi o Allah a bnar. Mataan! a Skaniyan i pphanagipoon ko kapphangadn, oriyan iyan na khasowin Iyan (madn), ka mbalasan Iyan so miyamaratiyaya, go pinggalbk iran so manga pipiya sa kaontol; na so siran a da pamaratiyaya na adn a bagian iran a inomn a phlikabo, go siksa a malipds, sabap ko da iran kaparatiyaya"},{"SurahNumber":10,"VerseNumber":5,"Text":"Skaniyan so mimbaal ko alongan a masindaw go so olan a maliwanag, na diniyangka Iyan oto ko manga darpa, ka an iyo katokawi so manga bilangan o manga ragon go so itongan. Da ko kiya adna saya o Allah inonta na sabap ko bnar. Gii Niyan zmpadn magosay so manga tanda ko pagtaw a khitotomangkd"},{"SurahNumber":10,"VerseNumber":6,"Text":"Mataan! a adn a matatago ko gii kapakazambi o gagawii ago so dawndaw, go so inadn o Allah ko manga langit ago so lopa, a titho a manga tanda ko pagtaw a khipanananggila"},{"SurahNumber":10,"VerseNumber":7,"Text":"Mataan! a so siran a di iran ikhalk so kimbaratmowaan Rkami, go miyatomo iran so kawyagoyag ko doniya, go miyasoat siran on, go siran na siran na so manga ayat Ami na pakalilipatan iran"},{"SurahNumber":10,"VerseNumber":8,"Text":"Na siran man na darpa iran so naraka, sabap ko pinggalbk iran"},{"SurahNumber":10,"VerseNumber":9,"Text":"Mataan! a so siran a miyamaratiyaya, go pinggalbk iran so manga pipiya, - na thoroon siran o Kadnan iran (ko sorga) sabap ko paratiyaya iran: Pphamangondas ko kababaan iran so manga lawasayg sii ko manga sorga a pakalma"},{"SurahNumber":10,"VerseNumber":10,"Text":"Aya pangni ran roo na: \"Soti Ka, ya Allah!\" Na aya gi iran roo ikhokormata na: \"Salaam!\" Na aya mori ko pangni ran: \"Na so podi na rk o Allah, a Kadnan o manga kaadn"},{"SurahNumber":10,"VerseNumber":11,"Text":"Na opama ka pnggagaani o Allah ko manga manosiya so marata, lagid o gii Niyan kiran kanggagaani ko mapiya, - na mininggolalan kiran dn so taalik kiran (ko kabinasa). Na bobotawanan Ami so siran a di iran ikhalk so kimbaratmowaan Rkami ko kadadadag iran, a gii siran mromparompak"},{"SurahNumber":10,"VerseNumber":12,"Text":"Na igira a minisogat ko manosiya so morala, na mangni Rkami ko kaiiga iyan, odi na moontod, odi na gomaganat. Na kagiya a pokasn Ami ron so morala rkaniyan, na initaros iyan dn (so kaoongkir iyan), lagid o da Rkami pangni ko morala a minisogat on. Lagid aya man a kiyapharasi ko manga malawani ko pinggolawla iran"},{"SurahNumber":10,"VerseNumber":13,"Text":"Na sabnsabnar a bininasa Mi so miyagapidapid a pagtaw ko miyaonaan iyo gowani a ndarowaka siran, a minitalingoma kiran o manga sogo kiran so manga rarayag a karina, na da siran paratiyaya. Lagid aya man a kambalasi ami ko pagtaw a manga rarata i ongar"},{"SurahNumber":10,"VerseNumber":14,"Text":"Oriyan iyan na biyaloy Ami skano a miyamakasambi ko lopa ko oriyan iran, ka pagilayn Ami o antonaa i pnggolawlaan niyo"},{"SurahNumber":10,"VerseNumber":15,"Text":"Na igira a pphangadian kiran so manga ayat Ami, a manga rarayag, na gii tharoon o siran a di iran ikhalk so kimbaratmowaan Rkami a: \"Bgay ka sa pphangadian, a salakaw sii, odi na sambiing ka skaniyan;\" tharoang ka (ya Mohammad) a: \"Di rakn khapatot oba ko sambii skaniyan phoon ko pantag ko ginawa ko: da a pagonotan ko a rowar ko iphagilaham rakn: Mataan! a sakn na ikhalk akn amay ka sorangn ko so Kadnan ko, so siksa ko alongan a mala"},{"SurahNumber":10,"VerseNumber":16,"Text":"Tharoang ka a: \"Opama ka kabaya o Allah, na di ko rkano aya kapangadian, go di Niyan rkano aya pakitokawan. Na sabnar a miyathay ako rkano ko kawyagoyag akn ko dapn aya: Ba da a sabot iyo"},{"SurahNumber":10,"VerseNumber":17,"Text":"Na ba adn a lawan a darowaka ko taw a inangkob iyan so Allah sa kabokhag, odi na piyakambokhag iyan so manga ayat Iyan? Mataan aya! a di phakaslang sa maliwanag so manga rarata i ongar"},{"SurahNumber":10,"VerseNumber":18,"Text":"Na pzimbaan iran a salakaw ko Allah, so di kiran phakabinasa, go di kiran phakaompiya, go gi iran tharoon a: \"Siran aya na phamakaogop rkami sii ko Allah.\" Tharoang ka: \"Ba adn a phanotholn iyo ko Allah a di Niyan katawan, sii ko manga langit ago so lopa? - Soti Skaniyan! go maporo a kaa-awat Iyan ko ipphanakoto iran On"},{"SurahNumber":10,"VerseNumber":19,"Text":"Na da a kiya adna ko manga manosiya a rowar ko okit a isa, na da siran pagayonayon. Na o da so katharo a miyaona a phoon ko Kadnan ka, na miyakokom siran dn ko di iran phagayonayonan"},{"SurahNumber":10,"VerseNumber":20,"Text":"Na gi iran tharoon a: \"Ino a da a initoron on a tanda a phoon ko Kadnan Iyan?\" Na tharoang ka a: \"So migagaib na aya bo a phapaar on na so Allah. Na nayaw kano: Ka mataan! a sakn na pd ako niyo a pd ko khinanayaw"},{"SurahNumber":10,"VerseNumber":21,"Text":"Na igira a piyakataam Ami so manga manosiya sa limo ko oriyan o morala a minisogat kiran, na samawto na adn a antangan iran a marata ko manga ayat Ami. Tharoang ka a: \"So Allah i magaan (i kabadal) ko antangan a marata.\" Mataan! a so manga sogo Ami (a manga malaikat) na ipzorat iran so pphagantangann niyo"},{"SurahNumber":10,"VerseNumber":22,"Text":"Skaniyan so pphakalalakawn kano Niyan ko kalopaan go so kalodan; taman sa igira a miyakada kano ko kapal; - go Niyan siran ktasn sabap ko ndo a manawt, na mababaya siran sa sabap roo; na mawma siran a ndo a mabagr go siran dansali o bagl a phoon ko mbalabala, na matangkd iran a mataan! a siran na kiyatangkalan siran: Na mangni siran ko Allah, sa tolabosn iran On so kapangni sa: \"Ibt o sabta kaming Ka sii, na mataan! a mabaloy kami dn a pd ko miyamanalamat"},{"SurahNumber":10,"VerseNumber":23,"Text":"Na kagiyaa sabtn Iyan siran, na samawto na siran na pphanganiyaya siran ko lopa sa di antol. Hay manga manosiya, so kapphanganiyaya niyo na sii bo phakatana ko manga ginawa niyo, - sawiti niyo sa di mathay so kawyagoyag ko doniya: Oriyan iyan na sii kano Rkami phakandod, na phanotholn Ami rkano so pinggolawla niyo"},{"SurahNumber":10,"VerseNumber":24,"Text":"Aya dn a ibarat o kawyagoyag ko doniya na lagid o ig a piyakatoron Ami skaniyan a phoon ko kawang: Na minisabap on a kiyapakazaosaog o mangngto ko lopa, pd on so pkhakan o manga manosiya, go so manga ayam: Taman sa igira a miyanditar o lopa so parayasan iyan go kapharasan: Na maantang o khirk on a mataan! a siran na khaparoli ran (so gona on): Na makatalingoma on so sogoan Ami ko kagagawi odi na kadawndaw, na balowin Ami oto a lagid o piragon, lagid oba da maadn kagai! Lagid aya a gii Ami kazmpada magosay ko manga tanda ko pagtaw a pphamimikirann iran"},{"SurahNumber":10,"VerseNumber":25,"Text":"Na so Allah na ipthawag Iyan so (sorga a) ingd a kalilintad: Go thoroon Iyan so taw a kabaya Iyan ko okit a makaoontol"},{"SurahNumber":10,"VerseNumber":26,"Text":"Bagian o siran a miphipiyapiya so mapiya, go adn a ipagoman on! Na di kakoloban so manga paras iran sa maytm ago kahinaan. Siran man i manga taw ko sorga; siran na ron siran on dn makakakal"},{"SurahNumber":10,"VerseNumber":27,"Text":"Go adn a bagian o siran a minggagalbk ko manga rarata a balas a marata, a lagid iyan: Go kakoloban siran sa kahinaan: da a makalinding kiran ko (siksa o) Allah: Lagid oba kiyakoloban so manga paras iran, sa sabaad ko gagawii a miyangirngkirm: Siran man i manga taw ko naraka: Siran na ron siran on dn makakakal"},{"SurahNumber":10,"VerseNumber":28,"Text":"Na sii ko alongan a kalimoda Ami kiran langon; oriyan iyan na tharoon Ami ko siran a miyamanakoto a: \"(Ggnk kano ko) Darpa iyo! Skano ago so inipamanakoto niyo.\" Na pakazsnggayaan Ami siran, na tharoon o inipamanakoto iran: \"Da ami rkano sogoon a kiyasimbaa niyo rkami"},{"SurahNumber":10,"VerseNumber":29,"Text":"Na kiyasanaan so Allah a saksi rkami ago sii rkano: \"Mataan! a aya btad ami na di ami dn katawan i kapzimbaa niyo rkami"},{"SurahNumber":10,"VerseNumber":30,"Text":"Roo dn katpngi o oman i isa a ginawa so miyanggalbk iyan: Na pakandodn siran ko Allah a Kadnan iran a Bnar, na makawatan kiran so piyangmbaalan iran a kabokhag"},{"SurahNumber":10,"VerseNumber":31,"Text":"Tharoang ka: \"Antawaa i pmbgay rkano sa pagpr a phoon ko kawang go so lopa? Ino antawaa i makapapaar ko kan´g go so manga kaylay? Go antawaa i pphakagmaw ko oyagoyag a phoon ko miyatay? Go antawaa i pphakagmaw ko miyatay a phoon ko oyagoyag? Go antawaa i gii ndiyator ko pkhawlawla?\" Na ptharoon iran dn a: \"So Allah.\" Na tharoang ka a: \"Ino niyo di khalkn"},{"SurahNumber":10,"VerseNumber":32,"Text":"Na giyoto man so Allah, a Kadnan iyo a Bnar: Na da a oriyan o bnar, inonta so ribat; na andamanaya i kapthalikhod iyo"},{"SurahNumber":10,"VerseNumber":33,"Text":"Lagid aya a kiyatangkd o katharo o Kadnan ka ko siran a miyamanongklid: Mataan! a siran na di siran mapaparatiyaya"},{"SurahNumber":10,"VerseNumber":34,"Text":"Tharoang ka a: \"Ba adn a pd ko ipphamanakoto niyo a taw a pphanagipoon ko kapangadn, oriyan iyan na khasowin Iyan (madn)?\" Tharoang ka a: \"So Allah i pphanagipoon ko kapangadn, oriyan iyan na khasowin Iyan (madn): Na andamanaya i kapthalikhod iyo"},{"SurahNumber":10,"VerseNumber":35,"Text":"Tharoang ka a: \"Ba adn a pd ko ipphamanakoto niyo a taw a phakatoro ko bnar?\" Tharoang ka a: \"So Allah i phakatoro ko bnar. Ino so phakatoro ko bnar, aya patot a onotan antawaa so di niyan khatoon so lalan odi toroa? Na ino kano wai? Andamanaya i kipkhokomn iyo (ko ribat)"},{"SurahNumber":10,"VerseNumber":36,"Text":"Na da a phagonotan o kadaklan kiran a rowar sa arangan: Mataan! a so arangan na da a khibgay niyan a gona ko bnar a mayto bo. Mataan! a so Allah na katawan Iyan so gii tano nggolawlaan"},{"SurahNumber":10,"VerseNumber":37,"Text":"Na da ko btad angkai a Qor´an oba giimbabaasa a phoon ko salakaw ko Allah; na ogaid na initanto ko miyaonan iyan (a manga kitab), go iniosay ko manga kokoman, da a sangka a madadalm on, a phoon ko Kadnan o manga kaadn"},{"SurahNumber":10,"VerseNumber":38,"Text":"Ino iran gii tharoa a: \"Pimbabaas skaniyan (o Mohammad)?\" Tharoang ka a: \"Bgay kano sa sorah a lagid iyan, go panongganoy kano sa sadn sa khagaga niyo a salakaw ko Allah, o skano i manga bnar"},{"SurahNumber":10,"VerseNumber":39,"Text":"Kna, ka piyakambokhag iran so da iran szba so katao rkaniyan, go da kiran pn makatalingoma so taawil iyan: Lagid aya so kiyapakambokhaga o siran a miyaonaan iran (ko manga kitab): Na pamimikiranang ka so miyambtad o kiya akiran ko manga darowaka"},{"SurahNumber":10,"VerseNumber":40,"Text":"Na adn a pd kiran a taw a mapaparatiyaya on, go adn a pd kiran a taw a di ron mapaparatiyaya: Na so Kadnan ka i Matao ko pphamaminasa"},{"SurahNumber":10,"VerseNumber":41,"Text":"Na oba ka iran pakapmbokhaga, na tharoang ka a: \"Rk akn so galbk akn, na rk iyo so galbk iyo! Skano na angiyas kano ko gii ko nggalbkn, na sakn na angiyas ako ko gii niyo nggalbkn"},{"SurahNumber":10,"VerseNumber":42,"Text":"Na adn a pd kiran a taw a pphamamakin´gn ka iran: Ino ska, maphakan´g ka so manga bngl, - apiya pn siran na da a manga sabot iran"},{"SurahNumber":10,"VerseNumber":43,"Text":"Go adn a pd kiran a taw a phagilaing ka niyan: Ino ska, khatoroo ka so manga bota, - apiya pn siran na di siran phamakanono"},{"SurahNumber":10,"VerseNumber":44,"Text":"Mataan! a so Allah na di Niyan zalimbotan so manga manosiya sa mayto bo: Na ogaid na so manga manosiya i pzalimbot ko manga ginawa iran"},{"SurahNumber":10,"VerseNumber":45,"Text":"Na sii ko alongan a kalimoda Niyan kiran: Na lagid oba da a minitarg iran (ko doniya) a rowar ko isa ka oras ko kadawndaw: Sa makakhikilalai siran: Sabnar a miyalogi so siran a piyakambokhag iran so kimbaratmowaan ko Allah, go da siran makakdg sa ontol"},{"SurahNumber":10,"VerseNumber":46,"Text":"Na amay ka pakiilay Ami rka so sabaad ko ididiyandi Ami kiran (a siksa), - odi na tangann Ami ska, na sii siran Rkami bo phakandod: Oriyan iyan na so Allah i Saksi ko gi iran nggolaawlaan"},{"SurahNumber":10,"VerseNumber":47,"Text":"Na oman i pagtaw na adn sogo on: Na amay ka makawma so sogo kiran, na kokomn siran sa ontol, a siran na di siran kasalimbotan"},{"SurahNumber":10,"VerseNumber":48,"Text":"Na gi iran tharoon a: \"Anda dn angkai a diyandi, - o skano na mmamataan kano"},{"SurahNumber":10,"VerseNumber":49,"Text":"Tharoang ka a: \"Da a mipapaar akn a rk o ginawa ko a kabinasa, ago da a ompiya inonta sa kabaya o Allah. Adn a rk o oman i pagtaw a taalik: Na igira miyakaoma so taalik kiran, na di iran khisndod sa isa ka oras, go di iran khaktng"},{"SurahNumber":10,"VerseNumber":50,"Text":"Tharoang ka: \"Ay gda iyo, amay ka makatalingoma rkano so siksa Iyan ko gagawii, odi na dawndaw, antonaa pn i pnggagaanan on o manga rarata i ongar"},{"SurahNumber":10,"VerseNumber":51,"Text":"Ino a sa oriyan iyan na igira a miyakatana (so siksa) na pharatiyayaan iyo bo? Ino a imanto bo (i kapharatiyaya niyo) a sabnar a giyaya so pphagalokalokan niyo"},{"SurahNumber":10,"VerseNumber":52,"Text":"Oriyan iyan na tharoon ko siran a da pamaginontolan: \"Taami niyo so siksa a tatap! Da a imbalas rkano a rowar ko pinggalbk iyo"},{"SurahNumber":10,"VerseNumber":53,"Text":"Na pakiphanothol iran rka: \"Ino bnar skaniyan?\" Tharoang ka: \"Oway! Ibt ko Kadnan ko! ka mataan! aya a titho a bnar! na di niyo dn khapalagoyan"},{"SurahNumber":10,"VerseNumber":54,"Text":"Na opama ka mataan! a rk o oman i isa a ginawa, a da paginontolan, so nganin a zisii ko lopa (langon) na mataan! a iyaon iyan oto sa ginawa niyan: Na misoln iran so kazndit ko masa a kasandngi ran ko siksa: Na makokom siran sa ontol, a siran na di siran kasalimbotan"},{"SurahNumber":10,"VerseNumber":55,"Text":"Ba di mataan! a rk o Allah so nganin a zisii ko manga lagit ago so lopa? Ba di mataan! a so diyandi o Allah na bnar? Na ogaid na so kadaklan kiran na di iran katawan"},{"SurahNumber":10,"VerseNumber":56,"Text":"Skaniyan i pphangoyag go pzabap ko kapatay, go Ron kano phakandoda"},{"SurahNumber":10,"VerseNumber":57,"Text":"Hay manga manosiya, sabnar a adn a miyakaoma rkano a thoma a phoon ko Kadnan iyo, go bolong ko nganin a zisii ko manga rarb, go toroan, go limo ko miyamaratiyaya (a giya Qor´an aya)"},{"SurahNumber":10,"VerseNumber":58,"Text":"Tharoang ka a: \"Sabap ko gagaw o Allah, go sabap ko limo Iyan, na sabap roo na pakapipiyaa iran a ginawa iran:\" Ka giyoto i tomo, a di so pphanimoon iran"},{"SurahNumber":10,"VerseNumber":59,"Text":"Tharoang ka: \"Ay gda iyo ko initoron rkano o Allah a pagpr? Na biyaloy niyo to a haram go halal. Tharoang ka: Ba rkano inisogo o Allah, antawaa phagangkobn iyo so Allah"},{"SurahNumber":10,"VerseNumber":60,"Text":"Na antonaa i arangan o siran a iphagangkob iran ko Allah so kabokhag (ko khabolosan iran), ko alongan a qiyamah? Mataan! a so Allah na titho a Malai-gagaw ko manga manosiya, na ogaid na so kadaklan kiran na di siran phanalamat"},{"SurahNumber":10,"VerseNumber":61,"Text":"Na da a khatagoan rka a btad, go da a kaphangadian ka ko Qor´an, go da a mapnggalbk iyo a galbk, a ba di Skami i manga Saksi rkano ko masa a gii niyo ron kinggolalann. Na da a makaphagma ko Kadnan ka a timbang bo o kolpong sii ko lopa, go sii ko langit; go da a mayto a di giyoto go da a mala, a ba di matatago ko (Laoh Mahfodh a) kitab a mapayag"},{"SurahNumber":10,"VerseNumber":62,"Text":"Tanodan ka mataan! a so manga tabanga o Allah na da a pangandam iran, go di siran makamboko (ko alongan a mawri)"},{"SurahNumber":10,"VerseNumber":63,"Text":"Siran na miyamaratiyaya, go miyamananggila"},{"SurahNumber":10,"VerseNumber":64,"Text":"Bagian iran so mapiya a tothol, ko kawyagoyag ko doniya, go so akhirat: Di khasambian so manga katharo o Allah. Giyoto man na skaniyan so daag a mala"},{"SurahNumber":10,"VerseNumber":65,"Text":"Na oba ka mapakamboko o katharo iran: Mataan! a so mnang na rk o Allah langon: Skaniyan so Pphakan´g, a Matao"},{"SurahNumber":10,"VerseNumber":66,"Text":"Tanodan ka mataan! a rk o Allah so zisii ko manga langit go so zisii ko lopa. Na da ko phagonotan o siran a pphanongganoy siran sa salakaw ko Allah oba manga sakotowa (o Allah); da a phagonotan iran a rowar ko arangan, ka ba siran dn dii pangsar"},{"SurahNumber":10,"VerseNumber":67,"Text":"Skaniyan so miyadn rkano ko gagawii, ka ang kano ron pphakadkha, go so dawndaw a pphakabgay sa maliwanag. Mataan! a adn a matatago roo man a titho a manga tanda ko pagtaw a pphamamakin´g siran"},{"SurahNumber":10,"VerseNumber":68,"Text":"Pitharo iran a: \"Kominowa so Allah sa wata Iyan!\" Soti Skaniyan! Skaniyan na da a mapkhno Niyan! Rk Iyan so zisii ko manga langit go so zisii ko lopa. Da a karina niyo saya! Ino niyo gii tharoa makapantag ko Allah so di niyo katawan"},{"SurahNumber":10,"VerseNumber":69,"Text":"Tharoang ka a: \"Mataan! a siran a iphagangkob iran ko Allah so kabokhag na di siran makaslang sa maliwanag"},{"SurahNumber":10,"VerseNumber":70,"Text":"Matag sagad so kapphagintaw iran ko doniya! - oriyan iyan, na sii siran Rkami phakandod. Na oriyan iyan na pakitaaman Ami kiran so siksa a sangat sabap ko kiya ongkir iran"},{"SurahNumber":10,"VerseNumber":71,"Text":"Na pangadiing ka kiran (ya Mohammad) so totholan ko Noh. Gowani na pitharo iyan ko pagtaw niyan: \"Hay pagtaw akn, oba rkano mippnd so katatago akn rkano go so kapphakitadmi akn (rkano) ko manga ayat o Allah, na so bo so Allah i siyarigan ko. Na tkhsa niyo i pnggolawlaan iyo rakhs o ipphamanakoto niyo, oriyan iyan na di kakndongan rkano so pnggolawlaan iyo; na oriyan iyan na dansaln iyo rakn, sa di niyo rakn dn thaalika"},{"SurahNumber":10,"VerseNumber":72,"Text":"Na o talikhod kano, na da a piyangni akn rkano a sokay: da a sokay akn inonta so zisii ko Allah, na inisogo rakn a kabaloy akn a pd ko mimbabayorantang (ko Allah)"},{"SurahNumber":10,"VerseNumber":73,"Text":"Na piyakambokhag iran skaniyan, na siyabt Ami skaniyan, ago so manga pd iyan ko kapal, go biyaloy Ami siran a miyamakasambi (ko lopa), na inld Ami so siran a piyakambokhag iran so manga ayat Ami. Na pamimikiranang ka so miyambtad o kiya akiran ko piyamakaiktiyar (a da dn paratiyaya)"},{"SurahNumber":10,"VerseNumber":74,"Text":"Oriyan iyan na siyogoan Ami ko kiyaipos iyan sa manga sogo so pagtaw iran: Na minioma iran kiran so manga rarayag a karina, na da iran dn paratiyayaa so piyakambokhag iran gowani. Lagid aya a kapthotopi Ami ko manga poso a manga malawani"},{"SurahNumber":10,"VerseNumber":75,"Text":"Oriyan iyan na siyogo Ami ko kiyaipos iran so Mosa ago so Haron ko Pir´awn ago so manga olowan ko pagtaw niyan rakhs o manga tanda Ami. Na ba siran dn mimaratabat: Go miyabaloy siran a pagtaw a manga baradosa"},{"SurahNumber":10,"VerseNumber":76,"Text":"Na kagiya a makawma kiran so bnar a phoon ko hadapan Ami, na pitharo iran: \"Mataan aya! a titho a balik mata a mapayag"},{"SurahNumber":10,"VerseNumber":77,"Text":"Pitharo o Mosa: \"Ino niyo gii tharoa ko bnar ko wakto a kiyapakawma niyan rkano (i balik mata)? Ino, balik mata ini? Na di phakaslang sa maliwanag so manga balik mata"},{"SurahNumber":10,"VerseNumber":78,"Text":"Pitharo iran: \"Ba aya kiyapakatalingomang ka rkami na phakiawaan ka rkami so kpit a miyatoon ami ron so manga loks ami, go an iyo makowa a dowa so kapaar ko lopa? Na di ami skano pharatiyayaan"},{"SurahNumber":10,"VerseNumber":79,"Text":"Na pitharo o Pir´awn a: \"Wita niyo rakn so langowan o balik mata a mapasang"},{"SurahNumber":10,"VerseNumber":80,"Text":"Na kagiya a makawma so manga balik mata, na pitharo kiran o Mosa: \"Ithogn iyo i ipagithog iyo"},{"SurahNumber":10,"VerseNumber":81,"Text":"Na kagiya a mithog siran, na pitharo o Mosa a: \"So minitalingoma niyo na balik mata: Mataan! a so Allah na phrataan Iyan dn oto: Mataan! a so Allah na di Niyan pakaphamtsn so galbk o pphamaminasa"},{"SurahNumber":10,"VerseNumber":82,"Text":"Na thanton o Allah so bnar sabap ko manga katharo Iyan, apiya miyagowad so manga rarata i ongar"},{"SurahNumber":10,"VerseNumber":83,"Text":"Na da a miyamaratiyaya ko Mosa a rowar ko moriyataw a sabala ko pagtaw (o Pir´awn), makapantag sa kalk ko Pir´awn ago so manga nakoda kiran, sa ba niyan siran pangarasii; na mataan! a so Pir´awn na titho a mangangarasi ko lopa, go mataan! a skaniyan na pd dn ko manga malawani"},{"SurahNumber":10,"VerseNumber":84,"Text":"Na pitharo o Mosa: \"Hay pagtaw akn! o skano na piyaratiyaya niyo so Allah, na skaniyan bo i sarigi niyo o skano na mbabayorantang kano"},{"SurahNumber":10,"VerseNumber":85,"Text":"Na pitharo iran a: \"So Allah i siyarigan ami. Kadnan ami, di kaming Ka mbaloya a pangangarasiyan o pagtaw a manga darowaka"},{"SurahNumber":10,"VerseNumber":86,"Text":"Go sabap ko limoo Ka na pokasa kaming Ka ko pagtaw a miyamangongkir"},{"SurahNumber":10,"VerseNumber":87,"Text":"Na iniilaham Ami ko Mosa ago so pagari niyan a: \"Mbaal kano sa rk o pagtaw niyo sa manga walay sa Misir, go tagoi niyo so manga walay niyo sa gii zambayangan, go pamayandgn iyo so sambayang: Na pphamanotholing ka sa mapiya so miyamaratiyaya"},{"SurahNumber":10,"VerseNumber":88,"Text":"Na pitharo o Mosa: \"Kadnan ami, mataan! a Ska na bigan Ka so Pir´awn go so manga olowan ko pagtaw niyan sa parahiyasan go manga tamok ko kawyagoyag ko doniya, Kadnan ami! kagiya a mapphakasilay ran (so manga manosiya) phoon ko lalan Ka; Kadnan ami! Na ilangang Ka so manga tamok iran, go pakatgasang Ka so manga poso iran, ka di siran pharatiyaya taman sa di iran kasandngan so siksa a malipds"},{"SurahNumber":10,"VerseNumber":89,"Text":"Pitharo (o Allah) a: \"Sabnar a tiyarima so pangni niyo a dowa! Na paginontolan kano go di niyo khdga so lalan o siran a da a manga mlng iran"},{"SurahNumber":10,"VerseNumber":90,"Text":"Na piyakaripag Ami so manga moriyataw o Israil ko kalodan: Na siyaloba siran o Pir´awn ago so manga tantara iyan sa kapangakowala ago kapangarasi; taman sa kagiya a raotn skaniyan o kald, na miyatharo iyan a: \"Piyaratiyaya ko a mataan aya! a da a tohan a inonta so piyaratiyaya skaniyan o manga moriyataw o Israil: Go sakn na pd ko mimbabayorantang (ko Allah)"},{"SurahNumber":10,"VerseNumber":91,"Text":"(Pitharo on:) \"Ino a imanto bo (i kapharatiyayang ka)! a sabnar a somiyangka ka gowani? Go miyabaloy ka a pd ko miyamaminasa"},{"SurahNumber":10,"VerseNumber":92,"Text":"Na sa alongan nai na zabtn Ami ska sa sobo so lawas ka, ka angka mabaloy a tanda o taw a phakasalono rka!.\" Na mataan! a madakl ko manga manosiya a so manga tanda Ami na titho a pakalilipatan iran"},{"SurahNumber":10,"VerseNumber":93,"Text":"Na sabnsabnar a piyakapagingd Ami so manga moriyataw o Israil ko phagingdan a mapiya, go rinizkhiyan Ami siran sa manga pipiya: Na da siran zoransorang taman ko kiyapakawma kiran o katao. Mataan! a so Kadnan ka na khokomn Iyan siran sa alongan a qiyamah ko da iran pagayonayoni"},{"SurahNumber":10,"VerseNumber":94,"Text":"Na oba ka zasangka ko initoron Ami rka (ya Mohammad), na izaing ka so pphamangadi ko kitab a miyaonaan ka: Sabnsabnar a miyakaoma rka so bnar a phoon ko Kadnan ka: Na oba ka mabaloy a pd ko pkhakadowadowaan"},{"SurahNumber":10,"VerseNumber":95,"Text":"Go oba ka mabaloy a pd ko siran a piyakambokhag iran so manga ayat o Allah, ka mabaloy ka a pd ko miyangalologi"},{"SurahNumber":10,"VerseNumber":96,"Text":"Mataan! a siran a miyatangkd kiran so katharo o Kadnan ka na di siran pharatiyaya"},{"SurahNumber":10,"VerseNumber":97,"Text":"Apiya pn makawma kiran so langowan o tanda, taman sa di iran kasandngan so siksa a malipds"},{"SurahNumber":10,"VerseNumber":98,"Text":"Na ino a da a miyaadn a phagingd a miyaratiyaya, (ko kiya ilaya iran ko siksa), - na miyakanggay ron a gona so paratiyaya niyan, - a rowar ko pagtaw o Yonos? Na kagiya a maratiyaya siran, na piyokas Ami kiran so siksa a kapakarondan ko kawyagoyag ko doniya, na piyakasawit Ami siran ko kapagintaw taman ko wakto (o kapatay)"},{"SurahNumber":10,"VerseNumber":99,"Text":"Na o kabaya o Kadnan ka, na mataan! a makaparatiyaya so taw ko lopa, - sa tanan siran langon. Bang ka khatgl so manga manosiya, taman sa mabaloy siran a miyamaratiyaya"},{"SurahNumber":10,"VerseNumber":100,"Text":"Na di phaarn o baraniyawa so kapakaparatiyaya niyan, inonta o sabap sa idin o Allah, na iznggay Niyan so siksa ko siran a da a manga sabot iran"},{"SurahNumber":10,"VerseNumber":101,"Text":"Tharoang ka a: \"Pamimikirana niyo so matatago ko manga langit ago so lopa; na di phakanggay a gona so manga ayat go so pphamakaiktiyar ko pagtaw a di phamaratiyaya"},{"SurahNumber":10,"VerseNumber":102,"Text":"Na ba adn a pnayawn iran a rowar ko lagid o manga gawii o siran a miyangaiipos ko miyaonaan iran? Tharoang ka a: \"Nanayaw kano ka mataan! a sakn na pd iyo a pd ko khinanayaw"},{"SurahNumber":10,"VerseNumber":103,"Text":"Oriyan iyan na pzabtn Ami so manga sogo Ami ago so miyamaratiyaya: Lagid aya a kabnar Rkami a kasabta mi ko miyamaratiyaya"},{"SurahNumber":10,"VerseNumber":104,"Text":"Tharoang ka: \"Hay manga manosiya, oba kano zasangka ko okit akn, na di akn pzoasoatn so gii niyo zoasoatn, a salakaw ko Allah! Na ogaid na aya pzoasoatn ko na so Allah a so pthangan ko manga niyawa niyo: - go inisogo akn a mabaloy ako a pd ko miyamaratiyaya"},{"SurahNumber":10,"VerseNumber":105,"Text":"Go (pitharo rakn a:) ´Pakaantapang ka so hadap ka ko okit a makaoontol, go di ka thapi ko manga pananakoto´"},{"SurahNumber":10,"VerseNumber":106,"Text":"Go ding ka phanongganoya a salakaw ko Allah so di rka phakaompiya, go di rka phakabinasa: Na o nggolawlaang ka, na mataan! a ska samawto na pd ko manga darowaka"},{"SurahNumber":10,"VerseNumber":107,"Text":"Na o sogati ka o Allah sa morala, na da a phakapokas on a rowar Rkaniyan: Na o pakaantapi ka Niyan sa mapiya, na da a phakarn ko gagaw Niyan: Izogat Iyan oto ko taw a kabaya Iyan ko manga oripn Iyan. Na Skaniyan so Manapi, a Makalimoon"},{"SurahNumber":10,"VerseNumber":108,"Text":"Tharoang ka: \"Hay manga manosiya, sabnar a miyakaoma rkano so bnar a phoon ko Kadnan niyo! Na sadn sa taw a komdg ko ontol, na khatoro sa rk bo o ginawa niyan; na sadn sa taw a somilay, - na phakasilay sa sii bo phakatana rkaniyan: Na kna a ba kano rakn pakiaakon"},{"SurahNumber":10,"VerseNumber":109,"Text":"Na onoting ka so iphagilaham rka, go phantang ka, taman sa komokom so Allah: Ka Skaniyan i taralbi a mapiya ko manga kokoman"}]}