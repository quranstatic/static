{"Id":417,"LanguageCodes":["tr","tur"],"Name":"tur-muhammedesed","Author":"Muhammed Esed","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":27,"VerseNumber":1,"Text":"Ta-Sin. Bunlar Kuran´ın, özünde açık olan ve gerçeği bütün açıklığıyla ortaya koyan ilahi kitabın mesajlarıdır"},{"SurahNumber":27,"VerseNumber":2,"Text":"O kitap ki, inananlar için bir yol gösterici ve bir müjdedir"},{"SurahNumber":27,"VerseNumber":3,"Text":"o inananlar ki, salatta devamlı ve duyarlıdırlar, arınmak için verirler ve ahirete de yürekten inanırlar"},{"SurahNumber":27,"VerseNumber":4,"Text":"Ahirete inanmayanlara gelince, onlara yapıp ettiklerini güzel göstermişizdir; bu yüzden, körcesine bocalayıp durmaktadırlar"},{"SurahNumber":27,"VerseNumber":5,"Text":"Azabın en kötüsüne uğrayacak olanlar işte böyleleridir; ahirette en büyük kayba uğrayacak olanlar da böyleleri"},{"SurahNumber":27,"VerseNumber":6,"Text":"Fakat (sana gelince, ey inanan kişi,) sen bu Kuran´ı her şeyin aslını bilen (ve dolayısıyla) her konuda doğru hüküm ve hikmetle edip eyleyen (Allah) katından almaktasın"},{"SurahNumber":27,"VerseNumber":7,"Text":"Hani, (Çölde yolunu kaybeden) Musa ailesine: \"(Uzakta) bir ateş görüyorum; size oradan (tutacağımız yol hakkında) belki bir haber getiririm, yahut ısınmanız için biraz közlenmiş odun getiririm\" demişti"},{"SurahNumber":27,"VerseNumber":8,"Text":"Fakat oraya varınca, o´na şöyle seslenildi: \"Bu ateşin (erişme alanı) içinde olan herkes ve çevresindeki herkes kutlu kılınmıştır! Sınırsız kudretiyle yüceler yücesidir Allah, alemlerin Rabbi"},{"SurahNumber":27,"VerseNumber":9,"Text":"(Ve Allah Musa´ya:) \"Ey Musa!\" (dedi,) \"Her zaman doğru hüküm ve hikmetle edip eyleyen O yüceler yücesi Allah Benim"},{"SurahNumber":27,"VerseNumber":10,"Text":"Şimdi asanı yere bırak!\" Fakat (Musa) asasının yılan gibi hızla hareket ettiğini görünce (korkuyla) arkasına bakmadan dönüp kaçtı. \"Ey Musa, korkma!\" (dedi, Allah,) \"Çünkü, Benim Katımda mesaj taşıyıcılar için korku yok"},{"SurahNumber":27,"VerseNumber":11,"Text":"Bir haksızlık yapıp da sonra kötülüğü iyiliğe çeviren kimse için de (korku yok)! Çünkü, çok acıyıp esirgeyen gerçek bağışlayıcı Benim, Ben"},{"SurahNumber":27,"VerseNumber":12,"Text":"Şimdi elini koynuna sok; her türlü lekeden arınmış olarak bembeyaz, ışıl ışıl çıkacaktır!\" \"(Ve şimdi de) dokuz mesaj(ımız)la Firavun ve onun toplumuna (git); çünkü onlar gerçekten yoldan çıkmış bir toplum haline geldiler"},{"SurahNumber":27,"VerseNumber":13,"Text":"Fakat onlara gerçeği bütün açıklığıyla ortaya koyan mesajlarımız gelince: \"Bu apaçık bir büyü!\" dediler"},{"SurahNumber":27,"VerseNumber":14,"Text":"ve zihnen onların doğruluğuna kani oldukları halde, sırf zulmü kendilerine yol edinmiş olmalarından ve kendilerini büyüklük duygusuna kaptırmış olmalarından ötürü mesajlarımıza karşı çıktılar; bak işte bozguncuların sonu nasıl oldu"},{"SurahNumber":27,"VerseNumber":15,"Text":"Ve gerçek şu ki, Biz Davud´a da, Süleyman´a da ilim verdik; bunun için, onların ikisi de \"Bütün övgüler, bizi inanan kullarının birçoğundan üstün kılan Allah´a aittir!\" derlerdi"},{"SurahNumber":27,"VerseNumber":16,"Text":"Ve (bu bakımdan) Süleyman Davud´un (gerçek) varisi idi; öyle ki, o şöyle derdi: \"Ey insanlar! Bize kuşların dili öğretildi; (güzel ve iyi) şeylerin hepsinden (cömertçe) bahşedildi; bu (bize Allah´ın) apaçık bir lütfudur"},{"SurahNumber":27,"VerseNumber":17,"Text":"İşte (bir gün) görünmeyen varlıklardan, insanlardan ve kuşlardan oluşan ordusu Süleyman´ın önünde bir araya getirilmiş ve sonra düzenli sıralar halinde yola çıkarılmıştı"},{"SurahNumber":27,"VerseNumber":18,"Text":"(Nitekim,) karınca(larla dolu bir) vadiye geldiklerinde, karıncalardan biri: \"Ey karıncalar!\" diye bağırdı, \"Hemen yuvalarınıza girin ki Süleyman ve ordusu, farkında olmadan sizi ezip geçmesin"},{"SurahNumber":27,"VerseNumber":19,"Text":"(Süleyman temsildeki karıncanın) bu sözüne neşeyle güldü ve \"Ey Rabbim!\" dedi, \"İçimde öyle düşünceler uyandır ki, bana ve ana babama bahşettiğin nimetler için sana hep şükreden biri olayım; ve hep Senin hoşnut olacağın dürüst ve erdemli işler yapıyor olayım; ve beni, rahmetinle, dürüst ve erdemli kulların arasına sok"},{"SurahNumber":27,"VerseNumber":20,"Text":"Ve (bir gün) kuşlar arasında göz gezdirirken: \"Hüthütü niçin göremiyorum?\" dedi, \"Yoksa kayıplara mı karıştı"},{"SurahNumber":27,"VerseNumber":21,"Text":"(Eğer böyleyse,) karşıma inandırıcı bir mazeretle çıkmadığı takdirde, onu ya şiddetli bir cezayla cezalandıracağım ya da boynunu uçuracağım"},{"SurahNumber":27,"VerseNumber":22,"Text":"Fakat hüthüt çok sürmeden çıkageldi ve: \"Ben senin henüz bilmediğin bir şeyi öğrendim ve sana Sebe hakkında doğru bir haber getirdim\" dedi"},{"SurahNumber":27,"VerseNumber":23,"Text":"Oranın halkına bir kadının hükmettiğini gördüm; (öyle bir kadın ki,) kendisine (iyi ve güzel) şeylerin hepsinden (cömertçe) verilmiş; güçlü de bir yönetimi var"},{"SurahNumber":27,"VerseNumber":24,"Text":"(Ne var ki,) onu da, halkını da, Allah´ı bırakıp güneşe tapındıklarını gördüm; Şeytan onlara bu yaptıklarını güzel ve iyi gösterip kendilerini Allah´ın yolundan çevirmiş ve onlar da bu yüzden doğru yolu bulamıyorlar"},{"SurahNumber":27,"VerseNumber":25,"Text":"Allah´ın huzurunda yere kapanmaktan kaçınmaları gerek(tiğine inanıyorlar); (oysa, fark etmiş olmaları gerekirdi ki) göklerde ve yerde saklı olan ne varsa ortaya çıkaran; gizli tuttuğunuzu da, açığa vurduğunuzu da bütün gerçeğiyle bilen O´dur"},{"SurahNumber":27,"VerseNumber":26,"Text":"(Ve) en yüce hükümranlığın, arşın Sahibi olan Allah´tan başka tanrı yoktur"},{"SurahNumber":27,"VerseNumber":27,"Text":"(Süleyman): \"Doğru mu söylüyorsun, yoksa yalancılardan biri misin, bunu göreceğiz!\" dedi"},{"SurahNumber":27,"VerseNumber":28,"Text":"Al bu mektubumu onlara götür; sonra bir kenara çekilip onları kendi hallerine bırak ve bak bakalım, nasıl bir sonuca varacaklar"},{"SurahNumber":27,"VerseNumber":29,"Text":"(Sebe Melikesi Süleyman´ın mektubunu alınca,) \"Siz ey soylular!\" dedi, \"Bana çok önemli bir mektup gönderildi"},{"SurahNumber":27,"VerseNumber":30,"Text":"Mektup Süleyman´dan geliyor ve çok acıyıp esirgeyen sınırsız rahmet sahibi Allah adına yazılmış"},{"SurahNumber":27,"VerseNumber":31,"Text":"(Mektupta Allah şöyle diyor:) \"Sakın Bana karşı büyüklük taslamayın; kendi isteğinizle boyun eğerek Bana gelin"},{"SurahNumber":27,"VerseNumber":32,"Text":"Siz ey soylular!\" diye ekledi, \"Yüzyüze geldiğim bu meselede görüşünüz nedir, bana söyleyin; siz görüşlerinizi bana açıklamadan benim (kesin) bir karara varmam mümkün değil"},{"SurahNumber":27,"VerseNumber":33,"Text":"(Seçkinler:) \"Güçlü olduğumuza ve savaşta yıldırıcı bir cesaret ve maharet sahibi olduğumuza (güven), emir senindir; öyleyse artık vereceğin emri sen düşün\" diye cevap verdiler"},{"SurahNumber":27,"VerseNumber":34,"Text":"(Melike:) \"Gerçek şu ki, krallar bir ülkeye girdiklerinde orayı tarümar ederler; oranın soylu ve onurlu insanlarını aşağılarlar. İstilacıların davranış tarzı (her zaman) böyledir"},{"SurahNumber":27,"VerseNumber":35,"Text":"Bunun içindir ki, bu (mektup sahiplerine) bir hediye gönderecek ve elçilerin nasıl bir tepkiyle döneceklerini bekleyeceğim"},{"SurahNumber":27,"VerseNumber":36,"Text":"(Sebe Melikesi´nin elçileri) Süleyman´a geldiklerinde (Süleyman:) \"Benim servetime servet mi katmak istiyorsunuz? Oysa, Allah´ın bana bahşettiği şey size bahşettiği her şeyden çok daha hayırlıdır! Öyleyse, sizin bu hediyeniz (ancak) sizi(n gibi insanları) sevindirir"},{"SurahNumber":27,"VerseNumber":37,"Text":"(Şimdi seni gönderenlere) dön! Çünkü, (Allah diyor ki:) Şüphesiz, karşı duramayacakları güçlerle onların üzerine yürüyecek ve onları, küçük düşürülmüş olarak (o ülkeden) mutlaka çıkaracağız"},{"SurahNumber":27,"VerseNumber":38,"Text":"(Olayların gidişi içinde Süleyman Sebe Melikesi´nin kendisine geleceğini öğrenince, çevresindekilere:) \"Siz ey seçkin görevliler!\" dedi, \"Hanginiz bana (Sebe Melikesi´nin) tahtını, daha o ve ona bağlı olanlar Allah´a yürekten boyun eğmiş kimseler olarak bana çıkıp gelmeden önce buraya getirebilir"},{"SurahNumber":27,"VerseNumber":39,"Text":"(Süleyman´a bağlı) görünmeyen varlıklar içinden gözüpek biri: \"Daha oturduğun yerden kalkmadan onu sana getirebilirim, çünkü ben bu konuda gerçekten güvenilir bir güce sahibim!\" dedi"},{"SurahNumber":27,"VerseNumber":40,"Text":"(Buna karşılık) vahiyle bilgilendirilmiş olan kişi: \"Bana kalırsa\" dedi, \"ben onu, göz açıp kapayıncaya kadar sana getireceğim!\" Ve onu gerçekten önünde görünce, \"Benim şükür mü edeceğim yoksa nankörlük mü göstereceğim konusunda beni denemek üzere Rabbimin bahşettiği lütf(un bir belirtisi,) bu! Bununla birlikte (Allah´a) şükreden kişi, yalnızca kendi iyiliği için şükretmiş olur; nankörlük yapan kişi ise, (bilsin ki,) Rabbim hem sınırsız cömert hem de mutlak manada kendine yeterlidir"},{"SurahNumber":27,"VerseNumber":41,"Text":"(Ve) sözlerine şöyle devam etti: \"(Şimdi) onun tahtını tanınmaz hale sokun; bakalım, kendi başına doğru yolu bulacak mı, yoksa doğru yolu bulamayan kimselerden mi olacak"},{"SurahNumber":27,"VerseNumber":42,"Text":"Ve böylece, (Süleyman´ın yanına gelince) ona: \"Senin tahtın böyle miydi?\" diye soruldu. (Sebe Melikesi:) \"Sanki bunun gibiydi!\" dedi. (Süleyman, bunun üzerine, yanındakilere:) \"(İlahi) bilgi ondan önce bize verilmiş olduğu ve bizim de (başından beri) Allah´a yürekten boyun eğen kimseler olduğumuz halde, (Melike´nin, bizim kendisine bu yolda herhangi bir yardımımız olmadan, kendiliğinden hakka ulaştığını)"},{"SurahNumber":27,"VerseNumber":43,"Text":"(ve daha önce) Allah´ı bırakıp da tapınageldiği şeylerin kendisini (doğru yoldan) uzaklaştırmış olduğu, üstelik, hakkı inkar eden bir toplumun üyesi olduğu halde, (sonunda doğru yolu bulduğunu görüyoruz)\" dedi"},{"SurahNumber":27,"VerseNumber":44,"Text":"(Az sonra) ona: \"Girin bu saraya!\" dendi. Fakat sarayı görünce, (önünde) engin, duru bir su (var) sandı ve eteğini yukarı çekti. (Süleyman:) \"Bu, zemini camla döşenmiş bir saraydır!\" dedi. (Sebe Melikesi:) \"Rabbim!\" dedi, \"(Senden başkasına kulluk etmekle) ben kendime yazık etmişim; fakat (şimdi) Süleyman´la beraber alemlerin Rabbi olan Allah´a yürekten boyun eğiyorum"},{"SurahNumber":27,"VerseNumber":45,"Text":"Ve gerçek şu ki, Biz kavmine: \"Yalnızca Allah´a kulluk edin\" desin diye Semud toplumuna (da) kardeşleri Salih´i göndermiştik; onlar, bunun üzerine, hemen birbirleriyle çekişen iki hizbe ayrıldılar"},{"SurahNumber":27,"VerseNumber":46,"Text":"(Salih ilahi mesaja karşı çıkanlara:) \"Ey kavmim!\" dedi, \"İyiliği ummak yerine, neden kötülüğün çarçabuk sizi bulmasını istiyorsunuz? Belki acınıp esirgeniriz diye niçin Allah´tan günahlarınızı bağışlamasını istemiyorsunuz"},{"SurahNumber":27,"VerseNumber":47,"Text":"Biz sende ve seninle beraber olanlarda uğursuzluk görüyoruz!\" diye karşılık verdiler. (Salih:) \"Uğurumuz ya da uğursuzluğumuz Allah´ın elindedir!\" dedi, \"İşin gerçeği, sizler sınanan bir toplumsunuz"},{"SurahNumber":27,"VerseNumber":48,"Text":"İmdi, o şehirde bozgunculuk yapıp düzen ve uyumdan yana olmayan dokuz kişi vardı"},{"SurahNumber":27,"VerseNumber":49,"Text":"bunlar Allah adına yemin ederek aralarında andlaşıp \"Ona ve ailesine geceleyin baskın yapalım (ve onların hepsini öldürelim); sonra da o´na arka çıkacak olan kimseye, rahatlıkla, ´Onun ailesinin uğradığı kıyıma biz katılmadık; çünkü biz haktan yana kimseleriz! diyelim\" dediler"},{"SurahNumber":27,"VerseNumber":50,"Text":"Ve böylece bir tuzak kurdular; fakat, onların hiç fark edemeyecekleri biçimde, biz de bir tuzak kurduk"},{"SurahNumber":27,"VerseNumber":51,"Text":"Ve sonra, bak onların kurduğu bütün tuzakların sonu ne oldu: onları ve onların peşinden giden toplumu, hepsini yerle bir ettik"},{"SurahNumber":27,"VerseNumber":52,"Text":"ve işte onların yaşadığı yerler, işledikleri haksızlıklardan ötürü (şimdi) bomboş! Bu (olayda), bilmek, öğrenmek isteyen insanlar için mutlaka bir ders vardır"},{"SurahNumber":27,"VerseNumber":53,"Text":"ve inanıp Bize karşı sorumluluk bilinci taşıyan kimseleri kurtarmış olmamızda da"},{"SurahNumber":27,"VerseNumber":54,"Text":"Ve Lut´u da (böyle kurtarmıştık); hani o kavmine \"Bu çirkin eylemi, (insanın yapı ve yaratılışına aykırı olduğunu) göre göre, nasıl işliyorsunuz?\" demişti"},{"SurahNumber":27,"VerseNumber":55,"Text":"Gerçekten, kadınları bırakıp da, şehvetle erkeklere mi yöneliyorsunuz? Hayır, işin gerçeği, siz (hakka karşı körlüğü,) bilinçsizliği seçmiş bir toplumsunuz"},{"SurahNumber":27,"VerseNumber":56,"Text":"Fakat halkının o´na verdiği cevap: \"(Lut´u) ve Lut´un yandaşlarını şehrinizden çıkarın! Çünkü bunlar kendilerini temize çıkarmaya çalışan insanlar!\" demekten başka bir şey olmadı"},{"SurahNumber":27,"VerseNumber":57,"Text":"Ve bunun üzerine Biz de o´nu ve ailesini kurtardık, yalnızca karısının geride kalanlar arasında olmasını gerekli gördük"},{"SurahNumber":27,"VerseNumber":58,"Text":"Ve ötekilerin üzerine (yok edici) bir yağmur yağdırdık; uyarıl(dıkları halde aldırmay)anların uğradığı bu yağmur ne korkunç bir yağmurdur"},{"SurahNumber":27,"VerseNumber":59,"Text":"De ki: \"Bütün övgüler (gerçekte) Allah´a yaraşır. Selam olsun, O´nun (rasul olarak) seçtiği kullara!\" Zaten Allah, insanların tanrısal nitelikler yakıştırdıkları her şeyden daha üstün, daha hayırlı değil mi"},{"SurahNumber":27,"VerseNumber":60,"Text":"Peki kimdir, gökleri ve yeri yaratan ve sizin için gökten su indiren? Öyle bir su ki, onunla, sizin bir tek ağacını bile yetiştiremeyeceğiniz görkemli bağlar, bahçeler yeşertiyoruz! Allah´la beraber başka bir tanrı, öyle mi? Hayır, hayır, (böyle düşünenler) yoldan çıkmış kimselerdir"},{"SurahNumber":27,"VerseNumber":61,"Text":"Peki kimdir, yeryüzünü (yerleşmeye) uygun bir yer haline getiren ve vadilerden dereler, ırmaklar akıtan; ve onun üzerine sağlam dağlar yerleştiren; ve iki büyük su kütlesi arasına bir engel koyan? Allah´la beraber başka bir tanrı, öyle mi? Hayır hayır, (böyle düşünenlerin) çoğu (ne söylediklerini) bilmiyorlar"},{"SurahNumber":27,"VerseNumber":62,"Text":"Peki kimdir, kendisine başvurduğunda darda kalmış olanın darına yetişen, kötülüğü gideren ve sizi yeryüzüne mirasçı kılan? Allah´la beraber başka bir tanrı, öyle mi? Aklınızda ne kadar az tutuyorsunuz (bütün bu gerçekleri)"},{"SurahNumber":27,"VerseNumber":63,"Text":"Peki kimdir karanın ve denizin karanlıklarında yolunuzu bulmanızı sağlayan ve rüzgarları rahmetinin önünden müjdeci olarak gönderen? Allah´la beraber başka bir tanrı, öyle mi? Allah, insanların tanrısal nitelikler yakıştırabileceği her şeyin ötesinde, her şeyden yücedir"},{"SurahNumber":27,"VerseNumber":64,"Text":"Peki, yaratılışı ilk defa başlatan ve sonra da onu aralıksız devam ettirip, yenileyen kimdir? Ve kimdir, sizi gökten ve yerden rızıklandıran? Allah´la beraber başka bir tanrı, öyle mi? De ki: \"Eğer ileri sürdüğünüz iddiaya gerçekten inanıyorsanız getirin o zaman delilinizi"},{"SurahNumber":27,"VerseNumber":65,"Text":"De ki: \"Göklerde ve yerde olan hiç kimse, (yani) Allah´tan başka (hiç kimse,) yaratılmışların duyu ve tasavvur alanı dışında kalan gerçekleri bilemez\". (Yaratılmış olanlar) öldükten sonra ne zaman diriltileceklerini de bilemezler"},{"SurahNumber":27,"VerseNumber":66,"Text":"Hayır, onların ahiret konusundaki bilgileri gerçeğin berisinde kalmaktadır; zaten (çoğu zaman) onun gerçekliğinden yana şüphe içindedirler; hayır, ondan yana kördürler"},{"SurahNumber":27,"VerseNumber":67,"Text":"Bunun içindir ki, hakkı inkara şartlanmış olan kimseler: \"Nasıl yani, biz ve atalarımız toz toprak olduktan sonra (topraktan yeniden) çıkarılacağız, öyle mi?\" diyorlar"},{"SurahNumber":27,"VerseNumber":68,"Text":"Gerçek şu ki, bu bize ve atalarımıza daha önce de vaad edilmişti; eskilerin masallarından, efsanelerinden başka bir şey değil bu"},{"SurahNumber":27,"VerseNumber":69,"Text":"De ki: \"Yeryüzünde dolaşın da (böyle diyerek) günaha gömülüp gitmiş olanların sonunu görün"},{"SurahNumber":27,"VerseNumber":70,"Text":"Fakat sen yine de onlar için kaygılanma; (Allah´ın mesajlarına karşı) ileri sürdükleri asılsız iddialardan ötürü de canını sıkma"},{"SurahNumber":27,"VerseNumber":71,"Text":"Ve \"Eğer doğru sözlü kimselerseniz, (söyleyin siz ey inananlar,) bu (ölümden sonra diriliş) vaadi ne zaman gerçekleşecek?\" diye sordukları (zaman)"},{"SurahNumber":27,"VerseNumber":72,"Text":"de ki: \"O çarçabuk gelmesini istediğiniz azabın bir kısmı belki de peşinize düşmüştür bile"},{"SurahNumber":27,"VerseNumber":73,"Text":"İmdi, gerçek şu ki, senin Rabbin insanlara karşı sınırsız lütuf sahibidir; ne var ki onlardan çoğu şükretmez"},{"SurahNumber":27,"VerseNumber":74,"Text":"Ve yine senin Rabbin onların kalplerinin gizlediği şeyleri de, açığa vurduğu şeyleri de bütünüyle bilmektedir"},{"SurahNumber":27,"VerseNumber":75,"Text":"göklerde ve yerde gizli hiçbir şey yoktur ki (O´nun yarattığı alem için koyduğu) yasalar ve ilkeler örgüsünde yeri olmasın"},{"SurahNumber":27,"VerseNumber":76,"Text":"Bu Kuran´ın, İsrailoğulları´nın üzerinde anlaşmazlığa düştükleri pek çok meseleyi açıklığa kavuşturduğu ortadadır"},{"SurahNumber":27,"VerseNumber":77,"Text":"Çünkü o inanmak isteyenler için gerçek bir yol gösterici ve bir rahmettir"},{"SurahNumber":27,"VerseNumber":78,"Text":"Gerçek şu ki, (ey inanan kişi), senin Rabbin onların arasında kendi yasalarıyla hükmedecektir; çünkü her şeyin aslını bilen en yüce iktidar sahibi O´dur"},{"SurahNumber":27,"VerseNumber":79,"Text":"Öyleyse, (yalnızca) Allah´a güven; çünkü inandığın şey, doğruluğu besbelli gerçeğin ta kendisidir"},{"SurahNumber":27,"VerseNumber":80,"Text":"Gerçek şu ki, sen ölülere de işittiremezsin, sırt çevirip uzaklaşan sağırlara da işittiremezsin bu çağrıyı"},{"SurahNumber":27,"VerseNumber":81,"Text":"ve (yine) sen (kalben) kör olanları saptıkları yoldan çevirip doğru yola yöneltemezsin; sen (sesini) ancak mesajlarımıza inan(maya istekli ol)anlara işittirebilirsin, ki onlar da zaten bize yürekten boyun eğecek olan kimselerdir"},{"SurahNumber":27,"VerseNumber":82,"Text":"Ve (o kalben sağır ve kör olanlara gelince: Haktan yana kendilerine söylenen) söz bütün açıklığıyla gerçekleştiği zaman, onların karşısına yerden, kendilerine insanlığın mesajlarımıza gerçek bir imanla inanmadığını söyleyen bir yaratık çıkaracağız"},{"SurahNumber":27,"VerseNumber":83,"Text":"Ve o Gün her ümmetin içinden mesajlarımızı yalanlayanları ayrı bir bölük olarak toplayacağız; ve böylece, onlar (günahlarının derecesine göre) sınıflandırılacaklar"},{"SurahNumber":27,"VerseNumber":84,"Text":"öyle ki, (yargı önüne) çıktıkları zaman, Allah, onlara: \"(Doğru düşünce ve) bilgi yoluyla üstesinden gelemeyince tutup mesajlarımızı yalanlamaya kalktınız, öyle mi? Peki, bu yaptığınız neydi öyleyse?\" diyecek"},{"SurahNumber":27,"VerseNumber":85,"Text":"Ve (böylece, onlara vaktiyle söylenen) söz, onların tüm karalamalarına rağmen, olanca gerçekliğiyle karşılarına çıkacak ve onlar da buna karşılık artık diyecek söz bulamayacaklar"},{"SurahNumber":27,"VerseNumber":86,"Text":"öyle ya: geceyi, içinde sükun bulsunlar diye (derin ve kuşatıcı); gündüzü de, (olup biteni) görsünler diye (aydınlık) yaptığımızın farkında değiller miydi? Şüphesiz, bunda, inanmak isteyen insanlar için çıkarılacak dersler vardır"},{"SurahNumber":27,"VerseNumber":87,"Text":"Ve o Gün sura üflenecek ve böylece Allah´ın istediği kimseler dışında, göklerde ve yerde var olan herkes (tarifsiz bir) korkuya kapılacak; ve başları önlerine düşmüş olarak herkes O´nun huzuruna çıkacak"},{"SurahNumber":27,"VerseNumber":88,"Text":"Ve o kadar yerinden oynatılmaz sandığın dağların, (o Gün) bulutlar gibi geçip gittiğini görürsün: her şeyi şaşmaz bir düzene bağlayan Allah´ın işidir bu! İşin doğrusu, O edip eylediğiniz her şeyden haberdardır"},{"SurahNumber":27,"VerseNumber":89,"Text":"Her kim ki (O´nun huzuruna) iyi eylemlerle çıkarsa, buna karşılık (daha) hayırlısını elde edecektir; ve böyleleri o Gün´ün korkusundan emin olacaklardır"},{"SurahNumber":27,"VerseNumber":90,"Text":"Ama kimler ki kötü eylemlerle çıkıp gelirse, böyleleri yüzüstü ateşe atılacaklar; (ve kendilerine:) \"Yapıp ettiklerinize göre hak etmediğiniz bir ceza mı bu?\" (diye sorulacaktır)"},{"SurahNumber":27,"VerseNumber":91,"Text":"(Ey Muhammed, de ki:) \"Ben, yalnızca, kutlu kıldığı bu şehrin ve var olan her şeyin Rabbine kulluk etmekle emrolundum; yani, O´na yürekten boyun eğen kimselerden olmakla emrolundum"},{"SurahNumber":27,"VerseNumber":92,"Text":"bir de, bu Kuran´ı (insanlara) okuyup ulaştırmakla.\" Bundan sonra artık kim ki, doğru yolu tutarsa, o yolu kendi iyiliği için tutmuş olacaktır; ve kim de yoldan saparsa, (böylelerine) de ki: \"Ben yalnızca bir uyarıcıyım"},{"SurahNumber":27,"VerseNumber":93,"Text":"Ve yine, de ki: \"Övgüler olsun Allah´a! Alametleri(nin gerçek olduğunu) size gösterdiğinde (ne iseler) onları tanıyacaksınız\". Ve Rabbin yaptıklarınızdan asla gafil değildir"}]}