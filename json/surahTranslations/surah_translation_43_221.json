{"Id":221,"LanguageCodes":["kk","kaz"],"Name":"kaz-khalifahaltaich","Author":"Khalifah Altai Charity Foundation","Language":"Kazakh","Description":"Kazakh","Direction":"ltr","Source":"","Translations":[{"SurahNumber":43,"VerseNumber":1,"Text":"Ха. Мим"},{"SurahNumber":43,"VerseNumber":2,"Text":"Анық Кітаппен ант етемін"},{"SurahNumber":43,"VerseNumber":3,"Text":"Шын мәнінде Біз оны ақылдарыңды істетіп, ұғынуларың үшін арабша Құран еттік"},{"SurahNumber":43,"VerseNumber":4,"Text":"Әрі күмәнсіз, ол / Құран / - Біздегі негізгі Кітапта / Ләухул-махфузда / . Ол - өте жоғары, хикметті"},{"SurahNumber":43,"VerseNumber":5,"Text":"Сендер шектен шығушы ел болғандықтарың үшін сендерден Еске салуды түсірмей,ұстап қаламыз ба"},{"SurahNumber":43,"VerseNumber":6,"Text":"Әрі Біз алдыңғыларғақаншамапайғамбар жібердік"},{"SurahNumber":43,"VerseNumber":7,"Text":"Өздеріне пайғамбар келген сайын, олар оны келеке ететін"},{"SurahNumber":43,"VerseNumber":8,"Text":"Ал, Біз күш-қуатта олардан да мықтыларды жойып жібергенбіз. Әрі бұрынғылардың мысалы өтті"},{"SurahNumber":43,"VerseNumber":9,"Text":"Ей, Мұхаммед! / Егер олардан / Аллаһқа серік қосушылардан / : «Аспандарды және жерді кім жаратты?» - деп сұрасаң, олар сөзсіз: «Оларды бәрінен Үстем, бәрін Білуші жаратты», - дейді"},{"SurahNumber":43,"VerseNumber":10,"Text":"Ол сендерге жерді тұрақ етті әрі онда жол табуларың үшін сендерге жолдар белгіледі"},{"SurahNumber":43,"VerseNumber":11,"Text":"әрі Ол аспаннан суды мөлшермен түсірді. Біз онымен өлі мекенді тірілттік. Сендер де осылайша / қабірлерден / шығарыласыңдар"},{"SurahNumber":43,"VerseNumber":12,"Text":"Ол барлық түрлерді жаратты және сендерге кемелер мен малдардан өздерің мінетінді жасады"},{"SurahNumber":43,"VerseNumber":13,"Text":"оларға мінулерің үшін, кейін оның үстіне мініп отырғанда өздеріңнің Раббыңның игілігін еске алып: «Бізге мұныбағынышты еткен Ол / барлық кемшіліктен / пәк, әйтпесе біздің оған шамамыз келмес еді"},{"SurahNumber":43,"VerseNumber":14,"Text":"әрі біз күмәнсіз, Раббымызға қайтушымыз», - деп айтуларың үшін"},{"SurahNumber":43,"VerseNumber":15,"Text":"Ал, олар / Аллаһқа серік қосушылар / Оның құлдарынан бір бөлімін / періштелерді / Оның бөлігі етті / Оған таңды / . Негізінде, адам анық күпірлік етуші / берілген игіліктерді анық мойындамаушы"},{"SurahNumber":43,"VerseNumber":16,"Text":"Әлде Ол Өзі жаратқандарының ішінен қыздар алып, ал сендерге ұлдар беріп ерекшеледі ме"},{"SurahNumber":43,"VerseNumber":17,"Text":"Қашан олардың бірі, өздері әр-Рахманға мысал етіп таңғанмен / қызбен / сүйіншіленсе, ішінен тынып, жүзі түнеріп кетеді"},{"SurahNumber":43,"VerseNumber":18,"Text":"Сәндік бұйымдар, әшекейлер ішінде бой жетіп және айтыс-тартыста анық еместі / телиді / ме"},{"SurahNumber":43,"VerseNumber":19,"Text":"Әрі олар / мүшріктер / әр-Рахманның құлдары болып табылатын періштелерді әйел затына теңеді. Олар бұлардың жаратылуын көрген бе еді? Олардың куәліктері жазылады және олар бұдан сұралады"},{"SurahNumber":43,"VerseNumber":20,"Text":"Әрі олар: «Егер де әр-Рахман қалағанда, біз оларға табынбас едік», - деді. Оларда бұл туралы ешбір білім жоқ. Олар тек өтірік айтады"},{"SurahNumber":43,"VerseNumber":21,"Text":"Немесе Біз оларға бұдан бұрын бір Кітап беріп, олар соны ұстанып келе ме"},{"SurahNumber":43,"VerseNumber":22,"Text":"Жоқ! Олар: «Біз аталарымызды бір дінде таптық әрі біз олардың іздерімен жүріп келе жатырмыз», -деді"},{"SurahNumber":43,"VerseNumber":23,"Text":"Ей, Мұхаммед! / Осылай сенен бұрын бір елді мекенге ескертуші жіберсек, ондағы сән-салтанат, рахатқа шалқып жүргендер: «Біз аталарымызды бір дінде таптық әрі біз олардың салған іздерімен жүреміз», - деді"},{"SurahNumber":43,"VerseNumber":24,"Text":"Ол / пайғамбар / : «Мен сендерге ата-бабаларың ұстанғаннан да тура нәрсені / дінді / әкелсем де ме?» - деді. Олар: «Біз сендермен жіберілгенге әлбетте сенбейміз», - деді"},{"SurahNumber":43,"VerseNumber":25,"Text":"Сонда Біз оларды жазаға тарттық. Енді, назар сал, жалғанға шығарушылардың соңы немен біткеніне"},{"SurahNumber":43,"VerseNumber":26,"Text":"Кезінде Ибраһим өзінің әкесі мен еліне: «Шындығында, мен сендердің табынатындарыңа қатысым жоқ / олардан бас тартамын"},{"SurahNumber":43,"VerseNumber":27,"Text":"тек өзімді жаратқанға / құлшылық етем / . Ақиқатында, Ол ғана мені тура жолмен жүргізеді»,- деді"},{"SurahNumber":43,"VerseNumber":28,"Text":"Әрі бұл сөзді ұрпақтарына, олардың / тура дінгеРқайтуы үшін мәңгі қалдырды"},{"SurahNumber":43,"VerseNumber":29,"Text":"Иә, Мен / Аллаһ / бұларды / мүшріктерді / және олардың ата-бабаларын, өздеріне ақиқат әрі анық Елші келгенге дейін қамтамасыз еттім"},{"SurahNumber":43,"VerseNumber":30,"Text":"Ал, олар өздеріне ақиқат келген кезде: «Бұл - сиқыр. Біз оған сенбейміз»,- деді"},{"SurahNumber":43,"VerseNumber":31,"Text":"Әрі олар: «бұл Құран екі қаладан ұлы бір адамға неге түсірілмеген?» - деді"},{"SurahNumber":43,"VerseNumber":32,"Text":"Раббыңның игілігін солар бөліп бере ме? Оларға осы өмірдегі тіршілік қажеттерін Біз үлестірдік. Әрі бірін-бірі жұмыс істеуге алуы үшін дүниелік дәрежелерде олардың бірін кейбірінен жоғары көтердік. Әрі Раббыңның мейірімі олардың жинағандарынан қайырлы"},{"SurahNumber":43,"VerseNumber":33,"Text":"Егер де адамдардың бір қауым болып алуы болмағанда, әр-Рахманға күпірлік еткендердің / қарсы келгендердің / үйлерінің шатырлары мен оған көтерілетін сатыларын күмістен жасар едік"},{"SurahNumber":43,"VerseNumber":34,"Text":"сондай-ақ олардың үйлеріндегі есіктерді де және олар сүйеніп отыратын жұмсақ жиһаздарды да / күмістен жасар едік"},{"SurahNumber":43,"VerseNumber":35,"Text":"әрі әшекейлерді де. Анығында бұлардың барлығы осы өмірдің ғана болмашы нәрсесі. Ал Раббыңның алдындағы соңғы, мәңгілік өмір / ақирет / тақуаларға / Раббысына бойсұнып, жазасынан қорқып, сақтанғандарға / арналады"},{"SurahNumber":43,"VerseNumber":36,"Text":"Кімде-кім әр-Рахманның Еске салуынан / Құраннан / теріс бұрылса, Біз оған шайтанды бекітіп қоямыз да ол оған ажырамас серік болады"},{"SurahNumber":43,"VerseNumber":37,"Text":"Әрі сөзсіз, олар / шайтандар / бұларды тура жолдан қайтарады, ал бұлар өздерін тура жолдамыз деп есептейді"},{"SurahNumber":43,"VerseNumber":38,"Text":"Ал, қашан Бізге келгенде, ол / серігіне / : «Әттең! Мені мен сенің араң екі шығыстың / батыс пен Шығыстың / қашықтығыңдай болса еді! Қандай жаман серіксің!» - дейді"},{"SurahNumber":43,"VerseNumber":39,"Text":"Оларға / : «Сендер әділетсіздік істедіңдер, бүгін азапта бірге болуларың сендерге еш пайда бермейді», - делінеді"},{"SurahNumber":43,"VerseNumber":40,"Text":"Ей, Мұхаммед! / Сен кереңдерге естірте аласың ба немесе соқырларды және анық адасуда болғандарды тура жолға сала аласың ба"},{"SurahNumber":43,"VerseNumber":41,"Text":"Біз сені алып кетсек те, оларды міндетті түрде жазалаймыз"},{"SurahNumber":43,"VerseNumber":42,"Text":"Немесе Оларға уәде еткенімізді саған көрсетеміз. әлбетте, Біздің Оларға күшіміз жетеді"},{"SurahNumber":43,"VerseNumber":43,"Text":"Өзіңе уахи етілгенді ұстан! Ақиқатында, сен тура жолдасың"},{"SurahNumber":43,"VerseNumber":44,"Text":"Шын мәнінде, бұл / Құран / - саған және сенің қауымыңа еске салу. Әрі сендер жақында сұраласыңдар"},{"SurahNumber":43,"VerseNumber":45,"Text":"Сен өзіңнен бұрын жіберген елшілерімізден / олардың үмметтерінен / сұра, Біз әр-Рахманнан өзге құлшылық етілетін құдайлар жасадық ба"},{"SurahNumber":43,"VerseNumber":46,"Text":"Әрі Біз Мұсаны белгі-мұғжизаларымызбен Фиръаунға және оның уәзір, бектеріне жібердік. Ол: «Ақиқатында мен бүкіл әлемдердің Раббысының елшісімін», - деді"},{"SurahNumber":43,"VerseNumber":47,"Text":"Ол / Мұса / Оларға Біздің белгі-мұғжизаларымызды келтірген кезде, олар оған күлді"},{"SurahNumber":43,"VerseNumber":48,"Text":"Әрі Біз оларға бір белгі көрсетсек, сөзсіз, ол алдыңғысынан үлкен болды. Сондай-ақ, Біз оларды қайтулары үшін азапқа ұшыраттық"},{"SurahNumber":43,"VerseNumber":49,"Text":"Сонда олар / фиръаундықтар / : «Ей, сиқыршы! Біз үшін Раббыңа өзіңе берген уәдесі бойынша дұға қыл, біз тура жолға келеміз»,- деді"},{"SurahNumber":43,"VerseNumber":50,"Text":"Ал, қашан Біз оларды азаптан айықтырған кезімізде, олар / уәделерін / бұзады"},{"SurahNumber":43,"VerseNumber":51,"Text":"Әрі Фиръаун еліне жар салып: «Ей, елім! Мысырдың билігі әрі мына астымнан ағып жатқан өзендер менікі емес пе? Көрмей тұрсыңдар ма"},{"SurahNumber":43,"VerseNumber":52,"Text":"Әлде мен мына қадірсіз / қор / және сөзін әрең түсіндіретін біреуден артық емеспін бе"},{"SurahNumber":43,"VerseNumber":53,"Text":"Әрі неге оған алтыннан білезіктер тағылмаған? Немесе неге онымен періштелер бірге еріп келмеген?» - деді"},{"SurahNumber":43,"VerseNumber":54,"Text":"Ол елін жеңіл ойлы / байыппен ойламайтын / санады, ал олар оғанбағынды. Өйткені олар бұзық / бойсұнбаушы / ел еді"},{"SurahNumber":43,"VerseNumber":55,"Text":"Сөйтіп, олар Бізді ашуландырған кезде, оларды жазалап, барлығын суға батырдық"},{"SurahNumber":43,"VerseNumber":56,"Text":"Әрі оларды / өздері секілді / кейінгілерге / теріс / жол салушы және өзгелер үшін ғибратты мысал еттік"},{"SurahNumber":43,"VerseNumber":57,"Text":"Ей, Мұхаммед! / Мәриям ұлы мысалға келтірілгенде, сенің елің айқайлап шулай түседі"},{"SurahNumber":43,"VerseNumber":58,"Text":"Әрі олар: «Біздің құдайларымыз жақсы ма, әлде ол ма?» - дейді. Олар оны сенімен дауласу үшін ғана келтіреді. Негізінде, олар даушыл ел"},{"SurahNumber":43,"VerseNumber":59,"Text":"Ол - бар болғаны, Біз игілік берген және Исраил ұрпақтарына / ғибратты / мысал еткен құлымыз ғана"},{"SurahNumber":43,"VerseNumber":60,"Text":"Егер де қалағанымызда, сендерді жер­де орындарыңды басатын періштелермен алмастыратын едік"},{"SurahNumber":43,"VerseNumber":61,"Text":"Оларға айт / : «Ақиқатында ол / Иса / -Сағаттың / Қайта тірілу күнінің / бір белгісі. Оған еш күмәнданбаңдар әрі маған еріңдер. Міне, осы - тура жол"},{"SurahNumber":43,"VerseNumber":62,"Text":"Әрі шайтан сендерді одан / ақиқатқа еруден / тоспасын. Анығында ол - сендерге анық дұшпан», - деп"},{"SurahNumber":43,"VerseNumber":63,"Text":"Ал, Иса анық белгі-дәлелдермен келген кезде, ол: «Мен сендерге даналықпен әрі өздерің қайшылыққа түсіп отырған нәрселердің кейбірін сендерге түсіндіру үшін келдім. Ал, енді Аллаһтан / Оның тыйымдарынан / қорқып, сақтаныңдар және мағанбағыныңдар"},{"SurahNumber":43,"VerseNumber":64,"Text":"Ақиқатында, Аллаһ - менің де Раббым әрі сендердің де Раббың. Сондықтан Оғанқұлшылық етіңдер. Осы - тура жол», - деді"},{"SurahNumber":43,"VerseNumber":65,"Text":"Алайда діни топтар өзара қайшылыққа түсті. Сондай әділетсіздік еткендерге күйзелтуші Күннің азабынан үлкен қасірет бар"},{"SurahNumber":43,"VerseNumber":66,"Text":"Олар өздеріне кенеттен, сезбеген күйлерінде келетін Сағаттан / Қайта тірілу күнінен / басқа нәрсені күте ме"},{"SurahNumber":43,"VerseNumber":67,"Text":"Сол күні тақуалардан / Раббысына бойсұнып, жазасынан қорқып, сақтанғандардан / басқа жақын достар біріне-бірі жау болады"},{"SurahNumber":43,"VerseNumber":68,"Text":"Аллаһ тақуаларға / : «Ей, Менің құлдарым! Сендерге бүгін қорқыныш жоқ әрі сендер қайғырмайсыңдар», - дейді"},{"SurahNumber":43,"VerseNumber":69,"Text":"Солар Біздің аяттарымызға сенген және мұсылман болғандар / бойсұнғандар"},{"SurahNumber":43,"VerseNumber":70,"Text":"Оларға / : «Сендер және жақын достарың шаттыққа бөлендірілген күйде Жәннатқа кіріңдер», - делінеді"},{"SurahNumber":43,"VerseNumber":71,"Text":"Оларға алтыннан жасалған табақтар және кеселер ұсынылады. Ол жерде көңілдер қалайтын және көздер рахаттанатын нәрселер бар. Әрі сендер онда мәңгі қаласыңдар"},{"SurahNumber":43,"VerseNumber":72,"Text":"Міне, сендерге істеген амалдарың үшін мұра етіліп берілген Жәннат - осы"},{"SurahNumber":43,"VerseNumber":73,"Text":"Сендерге ол жерде көптеген жемістер бар. Олардан жейсіңдер"},{"SurahNumber":43,"VerseNumber":74,"Text":"Шын мәнінде, қылмыскерлер Жаһаннам азабында мәңгі қалады"},{"SurahNumber":43,"VerseNumber":75,"Text":"Оларға / азап / үзіліссіз беріліп әрі олар ол жерде күдер үзген күйде болады"},{"SurahNumber":43,"VerseNumber":76,"Text":"Біз оларға әділетсіздік істеген жоқпыз, олардың өздері әділетсіз болды"},{"SurahNumber":43,"VerseNumber":77,"Text":"Олар: «Ей, Мәлик / тозақ сақшысы / !Раббың бізді өлтірсін», - деп дауыстайды. Ол: «Сендер / мәңгілік / қаласыңдар», - дейді"},{"SurahNumber":43,"VerseNumber":78,"Text":"Біз сендерге ақиқатты әкелдік, бірақ сендердің көбің ақиқатты ұнатпадыңдар"},{"SurahNumber":43,"VerseNumber":79,"Text":"Олар бір істі бітіруге шешім қабылдады ма? Біз де шешім қабылдадық"},{"SurahNumber":43,"VerseNumber":80,"Text":"Әлде олар өздерінің жасырын сырларын және құпия әңгімелерін Біз естімейді деп ойлай ма? Олай емес! Біздің елшілеріміз / періштелер / олардың жанында жазып жүреді"},{"SurahNumber":43,"VerseNumber":81,"Text":"Ей, Мұхаммед! / Айт: «Егер әр-Рахманның баласы болса, онда мен алғашқылардан болып, құлшылық еткен болар едім», - деп"},{"SurahNumber":43,"VerseNumber":82,"Text":"Аспандардың және жердің Раббысы, Аршының Раббысы олардың таңған нәрселерінен пәк"},{"SurahNumber":43,"VerseNumber":83,"Text":"Оларды жайына қалдыр, өздеріне уәде етілген Күніне жолыққандарына дейін бос сөздерге батып, ойнап-күліп жүре тұрсын"},{"SurahNumber":43,"VerseNumber":84,"Text":"Ол - аспандарда да құдай әрі жерде де құдай. Ол аса Дана, бәрін Білуші"},{"SurahNumber":43,"VerseNumber":85,"Text":"Аспандар мен жердің және ол екеуінің арасындағылардың билігі Өзінде болған Ол - аса Берекелі. Сағат / Қайта тірілу күні / жайлы білім Оған тән. Әрі сендер Оған қайтарыласыңдар"},{"SurahNumber":43,"VerseNumber":86,"Text":"Олардың / мүшріктердің / Одан өзге жалбарынатындары ара түсу күшіне / шапағат етуге / ие емес. Тек ақиқатқа куәлік бергендер басқа, олар біледі"},{"SurahNumber":43,"VerseNumber":87,"Text":"Ал, егер олардан / серік қосушылардан / өздерін кім жаратқанын сұрасаң, олар сөзсіз: «Аллаһ», - дейді. Сонда олар қайда бұрылып барады"},{"SurahNumber":43,"VerseNumber":88,"Text":"Әрі ол: «О, Раббым! Негізінде бұлар иманға келмейтін адамдар», - деді"},{"SurahNumber":43,"VerseNumber":89,"Text":"Ей, Мұхаммед! / Олардан / кең пейілдікпен / бұрылып: «Тыныштық болсын!»- деп айт. Жақында олар білетін болады"}]}