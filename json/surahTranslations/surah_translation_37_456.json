{"Id":456,"LanguageCodes":["ur","urd"],"Name":"urd-muhammadjunagar-la","Author":"Muhammad Junagarhi","Language":"Urdu","Description":"Urdu - Transliteration","Direction":"ltr","Source":"http://www.quranraj.com","Translations":[{"SurahNumber":37,"VerseNumber":1,"Text":"Qasam hai saf bandhney walay (farishton ki)"},{"SurahNumber":37,"VerseNumber":2,"Text":"Phir poori tarah dantney walon ki"},{"SurahNumber":37,"VerseNumber":3,"Text":"Phir zikar-e-Allah ki tilawat kerney walon ki"},{"SurahNumber":37,"VerseNumber":4,"Text":"Yaqeenan tum sab ka mabood aik hi hai"},{"SurahNumber":37,"VerseNumber":5,"Text":"Aasmano aur zamin aur inn kay darmiyan ki tamam cheezon aur mashriqon ka rab wohi hai"},{"SurahNumber":37,"VerseNumber":6,"Text":"Hum ney aasman-e-duniya ko sitaron ki zeenat say aaraasta kiya"},{"SurahNumber":37,"VerseNumber":7,"Text":"Aur hifazat ki sirkash shetan say"},{"SurahNumber":37,"VerseNumber":8,"Text":"Aalam-e-bala kay farishton (ki baaton) ko sunnay kay liye woh kaan bhi nahi laga saktay bulkay her taraf say woh maaray jatay hain"},{"SurahNumber":37,"VerseNumber":9,"Text":"Bhaganey kay liye aur unn kay liye daeemi azab hai"},{"SurahNumber":37,"VerseNumber":10,"Text":"Magar jo koi aik aadh baat uchak lay bhagay to (foran hi) uss kay peechay dehakta hua shola lag jata hai"},{"SurahNumber":37,"VerseNumber":11,"Text":"Inn kafiron say poocho to kay aaya inn ka peda kerna ziyadah dushwaar hai ya (unn ka) jinhen hum ney (inn kay ilawa) peda kiya? Hum ney (insano) ko less daar mitti say peda kiya hai"},{"SurahNumber":37,"VerseNumber":12,"Text":"Bulkay tu tajjub ker raha hai aur yeh maskhara pan ker rahey hain"},{"SurahNumber":37,"VerseNumber":13,"Text":"Aur jab enhen naseehat ki jati hai yeh nahi mantay"},{"SurahNumber":37,"VerseNumber":14,"Text":"Aur jab kissi moajzzay ko dekhtay hain to mazaq uratay hain"},{"SurahNumber":37,"VerseNumber":15,"Text":"Aur kehtay hain kay yeh to bilkul khullam khulla jadoo hi hai"},{"SurahNumber":37,"VerseNumber":16,"Text":"Kiya jab hum mar jayen gay aur khak aur haddi hojayen gay phir kiya (sach much) hum uthaye jayen gay"},{"SurahNumber":37,"VerseNumber":17,"Text":"Kiya hum say pehlay kay humaray baap dada bhi"},{"SurahNumber":37,"VerseNumber":18,"Text":"Aap jawab dijiye! Kay haan haan aur tum zaleel (bhi) howo gay"},{"SurahNumber":37,"VerseNumber":19,"Text":"Woh to sirf aik zor ki jhirki hai kay yakayak yeh dekhney lagay gay"},{"SurahNumber":37,"VerseNumber":20,"Text":"Aur kahen gay kay haye humari kharabi yehi jaza (saza) ka din hai"},{"SurahNumber":37,"VerseNumber":21,"Text":"Yehi faislay ka din hai jissay tum jhutlatay rahey"},{"SurahNumber":37,"VerseNumber":22,"Text":"Zalimon ko aur unn kay humrahiyon ko aur (jin) jin ki woh Allah kay ilawa parastish kertay thay"},{"SurahNumber":37,"VerseNumber":23,"Text":"(inn sab ko) jama kerkay enhen dozakh ki raah dikha do"},{"SurahNumber":37,"VerseNumber":24,"Text":"Aur enhen theraklo (iss liye) kay inn say (zaroori) sawal kiyey janay walay hain"},{"SurahNumber":37,"VerseNumber":25,"Text":"Tumhen kiya hogaya hai kay (iss waqt) tum aik doosray ki madad nahi kertay"},{"SurahNumber":37,"VerseNumber":26,"Text":"Bulkay woh (sab kay sab) aaj farmanbardaar bann gaye"},{"SurahNumber":37,"VerseNumber":27,"Text":"Woh aik doosray ki taraf mutawajja hoker sawal-o-jawab kerney lagen gay"},{"SurahNumber":37,"VerseNumber":28,"Text":"Kahen gay kay tum to humaray pass humari dayen taraf say aatay thay"},{"SurahNumber":37,"VerseNumber":29,"Text":"Woh jawab den gay kay nahi bulkay tum hi eman daar na thay"},{"SurahNumber":37,"VerseNumber":30,"Text":"Aur kuch humara zor to tum per tha (hi) nahi. Bulkay tum (khud) sirkash log thay"},{"SurahNumber":37,"VerseNumber":31,"Text":"Abb to hum (sab) per humaray rab ki yeh baat sabit ho chuki kay hum (azab) chakhney walay hain"},{"SurahNumber":37,"VerseNumber":32,"Text":"Pus hum ney tumhen gumrah kiya hum to khud bhi gumrah hi thay"},{"SurahNumber":37,"VerseNumber":33,"Text":"So abb aaj kay din to (sab kay sab) azab mein shareek hain"},{"SurahNumber":37,"VerseNumber":34,"Text":"Hum gunehgaaro kay sath issi tarah kiya kertay hain"},{"SurahNumber":37,"VerseNumber":35,"Text":"Yeh woh (log) hain kay jab inn say kaha jata hai kay Allah kay siwa koi mabood nahi to yeh sirkashi kertay thay"},{"SurahNumber":37,"VerseNumber":36,"Text":"Aur kehtay thay kay kiya hum apnay maboodon ko aik deewaney shaeer ki baat per chor den"},{"SurahNumber":37,"VerseNumber":37,"Text":"(nahi nahi) bulkay (nabi) to haq (sacha deen) laye hain aur sab rasoolon ko sach jantay hain"},{"SurahNumber":37,"VerseNumber":38,"Text":"Yaqeenan tum dard-naak azab (ka maza) chakhney walay ho"},{"SurahNumber":37,"VerseNumber":39,"Text":"Tumhen ussi ka badla diya jayega jo tum kertay thay"},{"SurahNumber":37,"VerseNumber":40,"Text":"Magar Allah Taalaa kay khalis bargazeedah banday"},{"SurahNumber":37,"VerseNumber":41,"Text":"Unhin kay liye muqarrara rozi hai"},{"SurahNumber":37,"VerseNumber":42,"Text":"(her tarah kay) meway aur ba-izzat-o-ikraam hongay"},{"SurahNumber":37,"VerseNumber":43,"Text":"Nematon wali jannaton mein"},{"SurahNumber":37,"VerseNumber":44,"Text":"Takhton per aik doosray kay samney (bethay) hongay"},{"SurahNumber":37,"VerseNumber":45,"Text":"Jaari sharab kay jaam ka unn per dor chal raha hoga"},{"SurahNumber":37,"VerseNumber":46,"Text":"Jo saaf shaffaf peenay mein lazeez hogi"},{"SurahNumber":37,"VerseNumber":47,"Text":"Na uss say dard-e-sir ho aur na uss kay peenay say behken"},{"SurahNumber":37,"VerseNumber":48,"Text":"Aur unn kay pass neechi nazron bari bari aankhon wali (hooren) hongi"},{"SurahNumber":37,"VerseNumber":49,"Text":"Aisi jesay chupaye huyey anday"},{"SurahNumber":37,"VerseNumber":50,"Text":"(jannati) aik doosray ki taraf rukh kerkay poochen gay"},{"SurahNumber":37,"VerseNumber":51,"Text":"Unn mein say aik kehney wala kahe ga mera aik sathi tha"},{"SurahNumber":37,"VerseNumber":52,"Text":"Jo (mujh say) kaha kerta tha kay kiya tu (qayamat kay aaney ka) yaqeen kerney walon mein say hai"},{"SurahNumber":37,"VerseNumber":53,"Text":"Kiya jab kay hum mar ker mitti aur haddi hojayen gay kiya uss waqt hum jaza diyey janey walay hain"},{"SurahNumber":37,"VerseNumber":54,"Text":"Kahey ga tum chahtay ho kay jhaank ker dekh lo"},{"SurahNumber":37,"VerseNumber":55,"Text":"Jhaanktay hi ussay beechon beech jahannum mein (jalta hua) dekhay ga"},{"SurahNumber":37,"VerseNumber":56,"Text":"Kahey ga Wallah! Qareeb tha kay tu mujhay (bhi) barbaad ker day"},{"SurahNumber":37,"VerseNumber":57,"Text":"Agar meray rab ka ehsan na hota to mein bhi dizakh mein hazir kiyey janey walon mein hota"},{"SurahNumber":37,"VerseNumber":58,"Text":"Kiya (yeh sahih hai) kay hum marney walay hi nahi"},{"SurahNumber":37,"VerseNumber":59,"Text":"Ba-juz pehli aik mot kay aur na hum azab kiyey janey walay hain"},{"SurahNumber":37,"VerseNumber":60,"Text":"Phir to (zahir baat hai kay) yeh bari kaamyabi hai"},{"SurahNumber":37,"VerseNumber":61,"Text":"Aisi (kaamyabi) kay liye amal kernay walon ko amal kerna chahayey"},{"SurahNumber":37,"VerseNumber":62,"Text":"Kiya yeh mehmaani achi hai ya seendh (zaqoom) ka darakht"},{"SurahNumber":37,"VerseNumber":63,"Text":"Jissay hum ney zalimon kay liye sakht aazmaeesh bana rakha hai"},{"SurahNumber":37,"VerseNumber":64,"Text":"Be-shak woh darakht jahannum ki jarr mein say nikalta hai"},{"SurahNumber":37,"VerseNumber":65,"Text":"Jiss kay khoshay shetan kay siron jesay hotay hain"},{"SurahNumber":37,"VerseNumber":66,"Text":"(jahannumi) issi darakht mein say khayen gay aur issi say pet bharen gay"},{"SurahNumber":37,"VerseNumber":67,"Text":"Phir iss per garum jaltay jaltay paani ki malooni hogi"},{"SurahNumber":37,"VerseNumber":68,"Text":"Phir inn sab ka lotna jahannum ki (aag kay dher ki) taraf hoga"},{"SurahNumber":37,"VerseNumber":69,"Text":"Yaqeen mano! Kay enhon ney apnay baap dadon ko behka hua paya"},{"SurahNumber":37,"VerseNumber":70,"Text":"Aur yeh unhi kay naqsh-e-qadam per dortay rahey"},{"SurahNumber":37,"VerseNumber":71,"Text":"Inn say pehlay bhi boht say aglay behak chukay hain"},{"SurahNumber":37,"VerseNumber":72,"Text":"Jinn mein hum ney daraney walay (rasool) bhejay thay"},{"SurahNumber":37,"VerseNumber":73,"Text":"Abb tu dekh ley jinhen dhamkaya gaya tha unn ka anjam kaisa kuch hua"},{"SurahNumber":37,"VerseNumber":74,"Text":"Siwaye Allah kay bargazeedah bandon kay"},{"SurahNumber":37,"VerseNumber":75,"Text":"Aur humen nooh (alh-e-salam) ney pukara to (dekhlo) hum kaisay achay dua qabool kerney walay hain"},{"SurahNumber":37,"VerseNumber":76,"Text":"Hum ney ussay aur uss kay ghar walon ko uss zabardast museebat say bacha liya"},{"SurahNumber":37,"VerseNumber":77,"Text":"Aur uss ki aulad ko hum ney baqi rehney wali bana di"},{"SurahNumber":37,"VerseNumber":78,"Text":"Aur hum ney uss ka (zikar-e-khair) pichlon mein baqi rakha"},{"SurahNumber":37,"VerseNumber":79,"Text":"Nooh (alh-e-salam) per tamam jahano mein salam ho"},{"SurahNumber":37,"VerseNumber":80,"Text":"Hum neki kerney walon ko issi tarah badlay detay hain"},{"SurahNumber":37,"VerseNumber":81,"Text":"Woh humaray eman daar bandon mein say tha"},{"SurahNumber":37,"VerseNumber":82,"Text":"Phir hum ney doosron ko dobo diya"},{"SurahNumber":37,"VerseNumber":83,"Text":"Aur uss (nooh alh-e-salam ki) tabeydaari kerney walon mein say (hi) ibrahim (alh-e-salam bhi) thay"},{"SurahNumber":37,"VerseNumber":84,"Text":"Jabkay apany rab kay pass bey-aib dil laye"},{"SurahNumber":37,"VerseNumber":85,"Text":"Unhon ney apnay baap aur apni qom say kaha kay tum kiya pooj rahey ho"},{"SurahNumber":37,"VerseNumber":86,"Text":"Kiya tum Allah kay siwa gharay huyey maboob chahtay ho"},{"SurahNumber":37,"VerseNumber":87,"Text":"To yeh (batlao kay) tum ney rab-ul-aalameen ko kiya samjh rakha hai"},{"SurahNumber":37,"VerseNumber":88,"Text":"Abb ibrahim (alh-e-salam) ney aik nigah sitaron ki taraf uthaee"},{"SurahNumber":37,"VerseNumber":89,"Text":"Aur kaha mein to beemar hun"},{"SurahNumber":37,"VerseNumber":90,"Text":"Iss per woh sab uss say mun moray huyey wapis chalay gaye"},{"SurahNumber":37,"VerseNumber":91,"Text":"Aap (chup chupatay) unn kay maboodon kay pass gaye aur farmaney lagay tum khatay kiyon nahi"},{"SurahNumber":37,"VerseNumber":92,"Text":"Tumhen kiya hogaya kay baat tak nahi kertay"},{"SurahNumber":37,"VerseNumber":93,"Text":"Phir to (poori qooat kay sath) dayen hath say unhen maarney per pal paray"},{"SurahNumber":37,"VerseNumber":94,"Text":"Woh (butt parast) doray bhagay aap ki taraf mutawajja huyey"},{"SurahNumber":37,"VerseNumber":95,"Text":"To aap ney farmaya tum enhen poojtay ho jinhen (khud) tum tarashtay ho"},{"SurahNumber":37,"VerseNumber":96,"Text":"Halankay tumhen aur tumhari banaee hui cheezon ko Allah hi ney peda kiya hai"},{"SurahNumber":37,"VerseNumber":97,"Text":"Woh kehney lagay iss kay liye aik makan banao aur iss (dekakti hui) aag mein issay daal do"},{"SurahNumber":37,"VerseNumber":98,"Text":"Unhon ney to iss (ibrahim alh-e-salam) kay sath makar kerna chaha lekin hum ney unhi ko neecha ker diya"},{"SurahNumber":37,"VerseNumber":99,"Text":"Aur uss (ibrahim alh-e-salam) ney kaha mein to hijrat kerkay apnay perwerdigar ki taraf janey wala hun. Woh zaroor meri rehnumaee keray ga"},{"SurahNumber":37,"VerseNumber":100,"Text":"Aey meray rab! Mujhay nek bakht aulad ata farma"},{"SurahNumber":37,"VerseNumber":101,"Text":"To hum ney ussay aik burd-baar bachay ki bisharat di"},{"SurahNumber":37,"VerseNumber":102,"Text":"Phir jab woh (bacha) itni umar ko phoncha kay uss kay sath chalay phiray to uss (ibrahim alh-e-salam) ney kaha meray piyaray bachay! Mein khuwab mein apnay aap ko tujhay zibah kertay huyey dekh raha hun. Abb tu bata kay teri kiya raye hai? Betay ney jawab diya kay abba! Jo hukum hua hai ussay baja layiye inshaAllah aap mujhay sabar kerney walon mein say payen gay"},{"SurahNumber":37,"VerseNumber":103,"Text":"Gharz jab dono mutee hogaye aur uss ney (baap ney) uss ko (betay ko) paishaani kay bal gira diya"},{"SurahNumber":37,"VerseNumber":104,"Text":"To hum ney aawaz di kay aey ibrahim"},{"SurahNumber":37,"VerseNumber":105,"Text":"Yaqeenan tu ney apna khuwab sacha ker dikhaya be-shak hum neki kerney walon ko issi tarah jaza detay hain"},{"SurahNumber":37,"VerseNumber":106,"Text":"Dar-haqeeqat yeh khulla imtehan tha"},{"SurahNumber":37,"VerseNumber":107,"Text":"Aur hum ney aik bara zabeeha iss kay fidyey mein dey diya"},{"SurahNumber":37,"VerseNumber":108,"Text":"Aur hum ney unn ka zikar-e-khair pichlon mein baqi rakha"},{"SurahNumber":37,"VerseNumber":109,"Text":"Ibrahim (alh-e-salam) per salam ho"},{"SurahNumber":37,"VerseNumber":110,"Text":"Hum neko karon ko issi tarah badla detay hain"},{"SurahNumber":37,"VerseNumber":111,"Text":"Be-shak woh humaray eman daar bandon mein say tha"},{"SurahNumber":37,"VerseNumber":112,"Text":"Aur hum ney uss ko ishaq (alh-e-salam) nabi ki bisharat di jo saleh logon mein say hoga"},{"SurahNumber":37,"VerseNumber":113,"Text":"Aur hum ney ibrahim-o-ishaq (al-e-heem-us-salam) per barkaten nazil farmaeen aur inn dono ki aulad mein baazay to nek bakht hain aur baaz apnay nafs per sareeh zulm kerney walay hain"},{"SurahNumber":37,"VerseNumber":114,"Text":"Yaqeenan hum ney musa aur haroon (al-e-heem-us-salam) per bara ehsan kiya"},{"SurahNumber":37,"VerseNumber":115,"Text":"Aur unhen aur unn ki qom ko baray dukh dard say nijat dey di"},{"SurahNumber":37,"VerseNumber":116,"Text":"Aur unn ki madad ki to wohi ghalib rahey"},{"SurahNumber":37,"VerseNumber":117,"Text":"Aur hum ney unhen (wazeh aur) roshan kitab di"},{"SurahNumber":37,"VerseNumber":118,"Text":"Aur unhen seedhay rastay per qaeem rakha"},{"SurahNumber":37,"VerseNumber":119,"Text":"Aur hum ney unn dono kay liye peechay aanay walon mein yeh baat baqi rakhi"},{"SurahNumber":37,"VerseNumber":120,"Text":"Kay musa aur haroon (al-e-heem-us-salam) per salam ho"},{"SurahNumber":37,"VerseNumber":121,"Text":"Be-shak hum nek logon ko issi tarah badlay diya kertay hain"},{"SurahNumber":37,"VerseNumber":122,"Text":"Yaqeenan yeh dono humaray momin bandon mein say thay"},{"SurahNumber":37,"VerseNumber":123,"Text":"Be-shak ilyas (alh-e-salam) bhi payghumbaron mein say thay"},{"SurahNumber":37,"VerseNumber":124,"Text":"Jabkay unhon ney apni qom say farmaya kay tum Allah say dartay nahi ho"},{"SurahNumber":37,"VerseNumber":125,"Text":"Kiya tum ba’al (naami butt) ko pukartay ho? Aur sabb say behtar khaliq ko chor detay ho"},{"SurahNumber":37,"VerseNumber":126,"Text":"Allah jo tumhara aur tumharay aglay tamam baap dadon ka rab hai"},{"SurahNumber":37,"VerseNumber":127,"Text":"Lekin qom ney unhen jhutlaya pus woh zaroor (azab mein) hazir rakhay jayen gay"},{"SurahNumber":37,"VerseNumber":128,"Text":"Siwaye Allah Taalaa kay mukhlis bandon kay"},{"SurahNumber":37,"VerseNumber":129,"Text":"Hum ney (ilyas alh-e-salam) ka zikar-e-khair pichlon mein bhi baqi rakha"},{"SurahNumber":37,"VerseNumber":130,"Text":"Kay ilyas per salam ho"},{"SurahNumber":37,"VerseNumber":131,"Text":"Hum neki kerney walon ko issi tarah badla detay hain"},{"SurahNumber":37,"VerseNumber":132,"Text":"Be-shak woh humaray eman daar bandon mein say tha"},{"SurahNumber":37,"VerseNumber":133,"Text":"Be-shak loot (alh-e-salam bhi) payghumbaron mein say thay"},{"SurahNumber":37,"VerseNumber":134,"Text":"Hum ney unhen aur unn kay ghar walon sab ko nijat di"},{"SurahNumber":37,"VerseNumber":135,"Text":"Ba-juz uss burhiya kay jo peechay reh janey walon mein reh gaee"},{"SurahNumber":37,"VerseNumber":136,"Text":"Phir hum ney auron ko halak ker diya"},{"SurahNumber":37,"VerseNumber":137,"Text":"Aur tum to subha honey per unn ki bastiyon kay pass say guzartay ho"},{"SurahNumber":37,"VerseNumber":138,"Text":"Aur raat ko bhi kiya phir bhi nahi samajhtay"},{"SurahNumber":37,"VerseNumber":139,"Text":"Aur bila-shuba younus (alh-e-salam) nabiyon mein say thay"},{"SurahNumber":37,"VerseNumber":140,"Text":"Jab bhag ker phonchay bhari kashti per"},{"SurahNumber":37,"VerseNumber":141,"Text":"Phir qura-andazi hui to maghloob hogaye"},{"SurahNumber":37,"VerseNumber":142,"Text":"To phir unhen machli ney nigal liya aur woh khud apnay aap ko malamat kerney lag gaye"},{"SurahNumber":37,"VerseNumber":143,"Text":"Pus agar yeh paki biyan kerney walon mein say na hotay"},{"SurahNumber":37,"VerseNumber":144,"Text":"To logon kay uthaye janey kay din tak uss kay pet mein hi rehtay"},{"SurahNumber":37,"VerseNumber":145,"Text":"Pus unhen hum ney chatyal medan mein daal diya aur woh uss waqt beemar thay"},{"SurahNumber":37,"VerseNumber":146,"Text":"Aur unn per saya kerney wala aik bel daar darakht hum ney uga diya"},{"SurahNumber":37,"VerseNumber":147,"Text":"Aur hum ney unhen aik lakh bulkay aur ziyadah aadmiyon ki taraf bheja"},{"SurahNumber":37,"VerseNumber":148,"Text":"Pus woh eman laye aur hum ney unhen aik zamaney tak aish-o-ishrat di"},{"SurahNumber":37,"VerseNumber":149,"Text":"Inn say daryaft kijiye! Kay kiya aap kay rab ki to betiyan hain aur inn kay betay hain"},{"SurahNumber":37,"VerseNumber":150,"Text":"Ya yeh uss waqt mojood thay jabkay hum ney farishton ko moanniss peda kiya"},{"SurahNumber":37,"VerseNumber":151,"Text":"Aagah raho! Kay yeh log sirf apni iftra per-dazi say keh rahey hain"},{"SurahNumber":37,"VerseNumber":152,"Text":"Kay Allah Taalaa ki aulad hai. Yeqeenan yeh mehaz jhootay hain"},{"SurahNumber":37,"VerseNumber":153,"Text":"Kiya Allah Taalaa ney apnay liye betiyon ko beton per tarjeeh di"},{"SurahNumber":37,"VerseNumber":154,"Text":"Tumhen kiya hogaya hai kaisay hukum lagatay phirtay ho"},{"SurahNumber":37,"VerseNumber":155,"Text":"Kiya tum iss qadar bhi nahi samajhtay"},{"SurahNumber":37,"VerseNumber":156,"Text":"Ya tumharay pass iss ki koi saaf daleel hai"},{"SurahNumber":37,"VerseNumber":157,"Text":"To jao agar sachay ho to apni hi kitab ley aao"},{"SurahNumber":37,"VerseNumber":158,"Text":"Aur inn logon ney to Allah kay aur jinnaat kay darmiyan bhi qarabat daari theraee hai aur halankay khud jinnaat ko maloom hai kay woh (iss aqeeday kay log azab kay samney) paish kiyey jayen gay"},{"SurahNumber":37,"VerseNumber":159,"Text":"Jo kuch yeh (Allah kay baray mein) biyan ker rahey hain uss say Allah Taalaa bilkul pak hai"},{"SurahNumber":37,"VerseNumber":160,"Text":"Siwaye Allah kay mukhlis bandon kay"},{"SurahNumber":37,"VerseNumber":161,"Text":"Yaqeen mano kay tum sab aur tumharay maboodaan (baatil)"},{"SurahNumber":37,"VerseNumber":162,"Text":"Kissi aik ko bhi behka nahi saktay"},{"SurahNumber":37,"VerseNumber":163,"Text":"Ba-juz uss kay jo jahannumi hi hai"},{"SurahNumber":37,"VerseNumber":164,"Text":"(farishton ka qol hai kay) hum mein say to her aik ki jagah muqarrar hai"},{"SurahNumber":37,"VerseNumber":165,"Text":"Aur hum to (bandag-e-elahee mein) saff basta kharay hain"},{"SurahNumber":37,"VerseNumber":166,"Text":"Aur uss ki tasbeeh biyan ker rahey hain"},{"SurahNumber":37,"VerseNumber":167,"Text":"Kuffaar to kaha kertay thay"},{"SurahNumber":37,"VerseNumber":168,"Text":"Kay agar humaray samney aglay logon ka zikar hota"},{"SurahNumber":37,"VerseNumber":169,"Text":"To hum bhi Allah kay cheedah banday bann jatay"},{"SurahNumber":37,"VerseNumber":170,"Text":"Lekin phir iss quran kay sath kufur ker gaye pus abb un-qareeb jaan len gay"},{"SurahNumber":37,"VerseNumber":171,"Text":"Aur albata humara wada pehlay hi apnay rasoolon kay liye sadir ho chuka hai"},{"SurahNumber":37,"VerseNumber":172,"Text":"Kay yaqeenan woh hi madad kiyey jayen gay"},{"SurahNumber":37,"VerseNumber":173,"Text":"Aur humara hi lashkar ghalib (aur bartar) rahey ga"},{"SurahNumber":37,"VerseNumber":174,"Text":"Abb aap kuch dino tak inn say mun pher lijiyey"},{"SurahNumber":37,"VerseNumber":175,"Text":"Aur enhen dekhtay rahiyey aur yeh bhi aagay chal ker dekh len gay"},{"SurahNumber":37,"VerseNumber":176,"Text":"Kiya yeh humaray azab ki jaldi macha rahey hain"},{"SurahNumber":37,"VerseNumber":177,"Text":"Suno! Jab humara azab inn kay medan mein utar aaye ga uss waqt unn ki jin ko muta-nabbay ker diya gaya tha bari buri subha hogi"},{"SurahNumber":37,"VerseNumber":178,"Text":"Aap kuch waqt tak inn ka khayal chor dijiyey"},{"SurahNumber":37,"VerseNumber":179,"Text":"Aur dekhtay rahiyey yeh bhi abhi abhi dekh len gay"},{"SurahNumber":37,"VerseNumber":180,"Text":"Pak hai aap ka rab jo bot bari izzat wala hai her uss cheez say (jo mushrik) biyan kertay hain"},{"SurahNumber":37,"VerseNumber":181,"Text":"Payghumbaron per salam hai"},{"SurahNumber":37,"VerseNumber":182,"Text":"Aur sab tarah ki tareef Allah kay liye hai jo saray jahan ka rab hai"}]}