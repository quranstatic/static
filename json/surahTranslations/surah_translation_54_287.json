{"Id":287,"LanguageCodes":["prs"],"Name":"prs-mawlawimuhammad","Author":"Mawlawi Muhammad Anwar Badkhashani","Language":"Dari","Description":"Dari","Direction":"rtl","Source":"https://quranenc.com/en/browse/dari_badkhashani","Translations":[{"SurahNumber":54,"VerseNumber":1,"Text":"قیامت نزدیک شد و ماه شگافت"},{"SurahNumber":54,"VerseNumber":2,"Text":"و اگر معجزه‌ای را ببیند روی می‌گردانند و می‌گویند: جادویی پی در پی است"},{"SurahNumber":54,"VerseNumber":3,"Text":"و تکذیب کردند و از خواهشات (نفسانی) خود پیروی نمودند. و هر کاری هم جایگاه و قرارگاهی دارد"},{"SurahNumber":54,"VerseNumber":4,"Text":"البته خبرهای مهم، آنچه که موجب بیزاری (از گناهان) شود، به اندازۀ کافی برای آنان آمده است"},{"SurahNumber":54,"VerseNumber":5,"Text":"(قرآن) حکمتی رسا است، پس بیم دهندگان (برای سرکشان) سودی نبخشیدند"},{"SurahNumber":54,"VerseNumber":6,"Text":"پس از ایشان روی بگردان (و منتظر باش تا) آن روزی که دعوت دهنده به‌سوی چیزی ناخوشایند فرا خواند"},{"SurahNumber":54,"VerseNumber":7,"Text":"در حالیکه چشم‌هایشان (از ترس و وحشت) فروافتاده است. از گورها چنان بیرون می‌آیند که گویی آنها ملخ‌هایی پراگنده‌اند"},{"SurahNumber":54,"VerseNumber":8,"Text":"شتابان به‌سوی دعوت دهنده می‌روند. کافران می‌گویند: این روزی بسیار سخت است"},{"SurahNumber":54,"VerseNumber":9,"Text":"پیش از آنان قوم نوح تکذیب کردند و بندۀ ما را دروغگو شمردند و گفتند: دیوانه است. و (او) به خشونت (از دعوت دادن به‌سوی حق) منع شد"},{"SurahNumber":54,"VerseNumber":10,"Text":"پس پروردگار خود را خواند که من مغلوب شده‌ام پس (از آنها) انتقام بگیر"},{"SurahNumber":54,"VerseNumber":11,"Text":"پس درهای آسمان را با ریزش آب باز کردیم"},{"SurahNumber":54,"VerseNumber":12,"Text":"و از زمین چشمه‌ها جاری کردیم، پس (هردو) آب برای انجام کاری که مقدر شده بود یکجا شد"},{"SurahNumber":54,"VerseNumber":13,"Text":"و نوح را بر کشتی که دارای تخته‌ها و میخها بود، برداشتیم"},{"SurahNumber":54,"VerseNumber":14,"Text":"(کشتی) زیر نظر چشم‌های ما روان بود. (این امر) پاداش کسی بود که (نبوتش) انکار شده بود"},{"SurahNumber":54,"VerseNumber":15,"Text":"و البته آن را نشانه‌ای باقی گذاشتیم، پس آیا عبرت گیرنده‌ای هست؟"},{"SurahNumber":54,"VerseNumber":16,"Text":"پس عذاب و ترساندن من چطور بود؟"},{"SurahNumber":54,"VerseNumber":17,"Text":"البته ما قرآن را برای تذکر و عبرت آسان گردانیده‌ایم، پس آیا عبرت گیرنده‌ای هست؟"},{"SurahNumber":54,"VerseNumber":18,"Text":"(قوم) عاد تکذیب کردند (پس ببین) عذاب من و بیم دادن‌هایم چطور بود؟"},{"SurahNumber":54,"VerseNumber":19,"Text":"البته که ما در روزی بی‌خیر و برکت (و) پی در پی تند باد سختی را بر آنان فرستادیم"},{"SurahNumber":54,"VerseNumber":20,"Text":"آن باد مردم را (از زمین) بر می‌داشت، گویی که آنها تنه‌های درختان خرمای ریشه کن شده‌اند"},{"SurahNumber":54,"VerseNumber":21,"Text":"پس عذاب من و بیم دادن‌هایم چطور بود؟"},{"SurahNumber":54,"VerseNumber":22,"Text":"و البته قرآن را برای پند و عبرت گرفتن آسان گردانیده‌ایم، پس آیا عبرت گیرنده‌ای هست؟"},{"SurahNumber":54,"VerseNumber":23,"Text":"ثمود بیم دادن (پیغمبر شان) را تکذیب کردند"},{"SurahNumber":54,"VerseNumber":24,"Text":"پس گفتند: آیا از فردی پیروی کنیم که از خود ماست؟ يقينا ما در این صورت در گمراهی و جنون عمیق خواهیم بود"},{"SurahNumber":54,"VerseNumber":25,"Text":"آیا از میان همۀ ما وحی بر او نازل کرده شد؟ بلکه او دروغگویی متکبر است"},{"SurahNumber":54,"VerseNumber":26,"Text":"فردا خواهند دانست که دروغگوی و متکبر کیست؟"},{"SurahNumber":54,"VerseNumber":27,"Text":"البته ما ماده شتر را برای امتحان آنان خواهیم فرستاد، پس (ای صالح) در انتظار (هلاکت شان) باش و صبر کن"},{"SurahNumber":54,"VerseNumber":28,"Text":"و به آنان خبر ده که آب در میان آنان تقسیم شده است. نوبت هر کدام که باشد بر سر آب حاضر شود"},{"SurahNumber":54,"VerseNumber":29,"Text":"پس یارشان را صدا کردند و او دست درازی کرد پس شتر را از پای در آورد"},{"SurahNumber":54,"VerseNumber":30,"Text":"پس عذاب من و بیم دادن‌هایم چطور بود؟"},{"SurahNumber":54,"VerseNumber":31,"Text":"همانا بر آنان صدای مرگبار را فرستادیم و ایشان همگی مانند گیاه خشک و ریزه شده شدند"},{"SurahNumber":54,"VerseNumber":32,"Text":"و البته قرآن را برای پند و عبرت گرفتن آسان گردانیده‌ایم، پس آیا عبرت گیرنده‌ای هست؟"},{"SurahNumber":54,"VerseNumber":33,"Text":"قوم لوط بیم دهندگان را دروغ شمردند"},{"SurahNumber":54,"VerseNumber":34,"Text":"(لذا) ما بر آنان سنگ باد فرستادیم، جز خانواده لوط که آنان را به هنگام سحر نجات دادیم. (همه نابود شدند)"},{"SurahNumber":54,"VerseNumber":35,"Text":"این (نجات) نعمتی بود از جانب ما، این چنین کسی را که شکر گزار باشد، جزای نیک می‌دهیم"},{"SurahNumber":54,"VerseNumber":36,"Text":"و البته (لوط) آنان را از عقوبت ما بیم داده بود، اما آنان دربارۀ بیم دهندگان (پیغمبران) شک کردند"},{"SurahNumber":54,"VerseNumber":37,"Text":"و البته (با لوط) دربارۀ (سوء قصد به) مهمانانش سخن گفتند، پس ما چشمهای آنها را کور کردیم (و گفتیم: لذت) عذاب من و ترسانیدن‌های مرا بچشید"},{"SurahNumber":54,"VerseNumber":38,"Text":"و البته صبحگاهان عذاب پیاپی و پایدار بر ایشان آمد"},{"SurahNumber":54,"VerseNumber":39,"Text":"(و گفتیم: لذت) عذاب من و ترسانیدن‌های مرا بچشید"},{"SurahNumber":54,"VerseNumber":40,"Text":"و البته قرآن را برای پند و عبرت گرفتن آسان گردانیده‌ایم، پس آیا عبرت گیرنده‌ای هست؟"},{"SurahNumber":54,"VerseNumber":41,"Text":"و البته بیم دهندگان به نزد فرعون و پیروان او آمده بودند"},{"SurahNumber":54,"VerseNumber":42,"Text":"آنان همه آیات ما را تکذیب کردند، لذا آنها را مانند گرفتن مقتدر و توانا (به قهر خود) گرفتیم"},{"SurahNumber":54,"VerseNumber":43,"Text":"(بگو: ای اهل مکه!) آیا کافران شما از این‌ها (که ذکر شد) بهترند یا اینکه برائت شما از عذاب، در کتاب‌های (آسمانی سابق) درج است؟"},{"SurahNumber":54,"VerseNumber":44,"Text":"یا می‌گویند: ما گروه شکست ناپذیر و انتقام گیر هستیم و یکدیگر را پشتیبانی می‌کنیم؟"},{"SurahNumber":54,"VerseNumber":45,"Text":"زود است که این گروه شکست بخورند (و در مقابل مسلمانان) پشت بگردانند"},{"SurahNumber":54,"VerseNumber":46,"Text":"بلکه وعدۀ عذاب آنها قيامت است. و (عذاب) قیامت سخت‌تر و تلخ‌تر است"},{"SurahNumber":54,"VerseNumber":47,"Text":"يقينا مجرمان در گمراهی و آتش دوزخ‌اند"},{"SurahNumber":54,"VerseNumber":48,"Text":"روزی که بر روی‌هایشان در دوزخ کشیده می‌شوند (و به آنان گفته شود:) طعم رسیدن آتش را بچشید"},{"SurahNumber":54,"VerseNumber":49,"Text":"ما هر چیز را به اندازۀ معین آفریده‌ایم"},{"SurahNumber":54,"VerseNumber":50,"Text":"و حكم ما نیست مگر مانند یک چشم زدن"},{"SurahNumber":54,"VerseNumber":51,"Text":"و يقينا امثال شما (هم فکران و هم‌مسلکان شما) را نابود کردیم. پس آیا پند پذیری هست؟"},{"SurahNumber":54,"VerseNumber":52,"Text":"و هر چیزی را که انجام داده‌اند، در نامه‌های اعمال‌شان ثبت است"},{"SurahNumber":54,"VerseNumber":53,"Text":"و هر خورد و بزرگ نوشته شده است"},{"SurahNumber":54,"VerseNumber":54,"Text":"بی‌گمان پرهیزگاران در باغها و (در جوار) نهرها خواهند بود"},{"SurahNumber":54,"VerseNumber":55,"Text":"در مقام و منزلت راستین، نزد فرمانروایی مقتدر"}]}