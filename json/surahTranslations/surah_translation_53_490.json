{"Id":490,"LanguageCodes":["zu","zul"],"Name":"zul-iqembulezifundi","Author":"Iqembu Lezifundiswa, Mussa Muhammad Telela , Uthman Mfanafuthi Msomi, Moulana Abdur Rahman Chilipa, Haji Ibrahim Mondli Japhet Mthembu, Moulana Imran Ngcobo, Moulana Eshaaq Osman","Language":"Zulu","Description":"Zulu","Direction":"ltr","Source":"Islamic Dawah Movement of Southern Africa(IDM), https://www.alqurantranslation.com/","Translations":[{"SurahNumber":53,"VerseNumber":1,"Text":"Ngenkanyezi uma yehla"},{"SurahNumber":53,"VerseNumber":2,"Text":"Akazange aduke umngane wenu futhi akazange aphambuke"},{"SurahNumber":53,"VerseNumber":3,"Text":"Futhi akakhulumi ngokuthanda (kwakhe)"},{"SurahNumber":53,"VerseNumber":4,"Text":"Akuyilutho ngaphandle kwesambulo esambuliwe"},{"SurahNumber":53,"VerseNumber":5,"Text":"Wafundiswa onzima onamandla (ingelosi uGabriyeli)"},{"SurahNumber":53,"VerseNumber":6,"Text":"Enamandla amakhulu, manjalo yama yaqonda (ingelosi)"},{"SurahNumber":53,"VerseNumber":7,"Text":"Futhi yona yayisemkhathini iphakeme kakhulu"},{"SurahNumber":53,"VerseNumber":8,"Text":"Yabe seyiyasondela yeza eduzane"},{"SurahNumber":53,"VerseNumber":9,"Text":"Futhi kwaba yibanga elingangemicibisholo emibili noma okuseduze (kunalokho)"},{"SurahNumber":53,"VerseNumber":10,"Text":"Ngakho-ke\t(iNkosi)\tyembula\tencekwini\tyakhe\tlokho eyakwembula"},{"SurahNumber":53,"VerseNumber":11,"Text":"Inhliziyo ayizange iwaqambe amanga ngalokho eyakubona"},{"SurahNumber":53,"VerseNumber":12,"Text":"Ngakube niyaphikisana naye kulokho akubona na"},{"SurahNumber":53,"VerseNumber":13,"Text":"Futhi ngempela wayibona (ingelosi) kwesinye isambulo"},{"SurahNumber":53,"VerseNumber":14,"Text":"Eduzane nesihlahla somlothi ngasekugcineni komkhawulo"},{"SurahNumber":53,"VerseNumber":15,"Text":"Eduze kwayo kunesivande sokuphumula (izulu)"},{"SurahNumber":53,"VerseNumber":16,"Text":"Ngenkathi kumboza isidra loko okumbozayo"},{"SurahNumber":53,"VerseNumber":17,"Text":"Akuzange kuphambuke ukubona futhi akuzange kuphule umthetho"},{"SurahNumber":53,"VerseNumber":18,"Text":"Ngempela wabona okwezimpawu zeNkosi yakhe ezinkulu"},{"SurahNumber":53,"VerseNumber":19,"Text":"Ngakube nimbonile yini ullata kanye no uzza"},{"SurahNumber":53,"VerseNumber":20,"Text":"Kanye noManat esinye (isithixo) sesithathu"},{"SurahNumber":53,"VerseNumber":21,"Text":"Ngakube okwenu abesilisa abakhe abesifazane na"},{"SurahNumber":53,"VerseNumber":22,"Text":"Lokho ukwahlukana okungenabo ubulungiswa"},{"SurahNumber":53,"VerseNumber":23,"Text":"Aziyilutho (izithixo) ngaphandle kwamagama eniwaqambe zona, nina kanye naboyihlo, okungukuthi uMvelinqangi akalehliselanga phansi igunya ngako, abalandeli ngaphandle komcabango kanye nalokho okufiswa yimiphefumulo, futhi ngempela kwabafikela ukuholwa okuvela eNkosini yabo"},{"SurahNumber":53,"VerseNumber":24,"Text":"Noma ngakube okomuntu yilokho akufisayo"},{"SurahNumber":53,"VerseNumber":25,"Text":"Kepha kungokukaMvelinqangi okokugcina (impilo ezayo) nokokuqala (impilo yalomhlaba)"},{"SurahNumber":53,"VerseNumber":26,"Text":"Futhi zingaki izingelosi ezisemazulwini okungasizi ngalutho ukuncenga kwazo ngaphandle kwangemumva kokuba uma uMvelinqangi evumela lowo amthandayo namthokozelayo"},{"SurahNumber":53,"VerseNumber":27,"Text":"Ngempela labo abangakholelwa empilweni ezayo baqamba izingelosi ngamagama abesifazane"},{"SurahNumber":53,"VerseNumber":28,"Text":"Futhi abanalo ulwazi ngako (lokho abakushoyo), abalandeli lutho ngaphandle komcabango futhi ngempela umcabango awuzuzi lutho eqinisweni"},{"SurahNumber":53,"VerseNumber":29,"Text":"Ngakho-ke qhelelana nalowo ofulathela isikhumbuzo sethu futhi ongathandi ngaphandle kwempilo yalomhlaba"},{"SurahNumber":53,"VerseNumber":30,"Text":"Lokho yisamba sabo solwazi, ngempela iNkosi yakho yona yazi kangcono ngalowo ophambukile endleleni yayo futhi yona yazi kangcono ngalowo oholeleke (endleleni eqondile)"},{"SurahNumber":53,"VerseNumber":31,"Text":"Futhi ngokukaMvelinqangi konke okusemazulwini nakho konke okusemhlabeni ukuze anikeze umvuzo labo abenza okubi ngalokho abakwenzayo futhi anikeze umvuzo labo abenza okuhle kakhulu ngokuhle"},{"SurahNumber":53,"VerseNumber":32,"Text":"Labo abagwema izono ezinkulu kanye nemikhuba ngaphandle kwamaphutha amancane, ngempela iNkosi yakho inentethelelo ebanzi, yona yazi kabanzi ngani ngenkathi iniveza emhlabeni nangenkathi nina niseyizingane ezingakazalwa eziswini zonyoko, ngakho-ke ningayiphi imiphefumulo yenu ubumsulwa yena wazi kakhulu ngalowo owesaba (uMvelinqangi nogwema okubi futhi olungileyo)"},{"SurahNumber":53,"VerseNumber":33,"Text":"Ngakube umbonile yini lowo owafulathela"},{"SurahNumber":53,"VerseNumber":34,"Text":"Futhi wapha kancane wabe eseyayeka"},{"SurahNumber":53,"VerseNumber":35,"Text":"Ngakube unalo yini ulwazi lokungabonwa ukuze yena abone"},{"SurahNumber":53,"VerseNumber":36,"Text":"Noma akazange yini atshelwe ngalokho okusemibhalweni kaMose"},{"SurahNumber":53,"VerseNumber":37,"Text":"Kanye no-Abrahamu owayegcwalisekisa (lokho okudingekayo kuyena)"},{"SurahNumber":53,"VerseNumber":38,"Text":"Ukuthi akekho umthwali wemithwalo oyothwala umthwalo womunye"},{"SurahNumber":53,"VerseNumber":39,"Text":"Futhi akukho okomuntu ngaphandle kwalokho akwenzayo"},{"SurahNumber":53,"VerseNumber":40,"Text":"Futhi imisebenzi yakhe iyobonakala"},{"SurahNumber":53,"VerseNumber":41,"Text":"Bese (uMvelinqangi) emnika umvuzo, umvuzo ogcwele"},{"SurahNumber":53,"VerseNumber":42,"Text":"Futhi iseNkosini yakho lapho kuyisiphetho khona"},{"SurahNumber":53,"VerseNumber":43,"Text":"Futhi iyona eyenza ukuhleka nokukhala"},{"SurahNumber":53,"VerseNumber":44,"Text":"Futhi iyona edala ukufa nenika impilo"},{"SurahNumber":53,"VerseNumber":45,"Text":"Nokuthi yadala ngakubili, isilisa nesifazane"},{"SurahNumber":53,"VerseNumber":46,"Text":"Ngesidoda uma sikhishwa"},{"SurahNumber":53,"VerseNumber":47,"Text":"Futhi kuyena (uMvelinqangi) kunokunye ukuvezwa (indalo noma ukuvuswa kwabafileyo)"},{"SurahNumber":53,"VerseNumber":48,"Text":"Nokuthi nguyena ophanayo (ngomnotho) nokwaneliseka"},{"SurahNumber":53,"VerseNumber":49,"Text":"Nokuthi yena (uMvelinqangi) uyiNkosi ye-As’shiri (inkanyezi eyayikhonzwa yingxenye yama-Arab)"},{"SurahNumber":53,"VerseNumber":50,"Text":"Nokuthi yona yabhubhisa i-A’D yokuqala"},{"SurahNumber":53,"VerseNumber":51,"Text":"NeThamud\t(abantu\tbaseThamud)\takazange\tabashiye (wababhubhisa)"},{"SurahNumber":53,"VerseNumber":52,"Text":"Kanye nabantu baNowa (babhujiswa) ngaphambilini, ngempela bona babengenabo ubulungiswa ngokudlulele futhi bephula umthetho ngokudlulele"},{"SurahNumber":53,"VerseNumber":53,"Text":"Futhi wabhubhisa amadolobha agumbukeqiswa phansi"},{"SurahNumber":53,"VerseNumber":54,"Text":"Ngakho-ke (amadolobha) ambozwa yilokho akwambozwa"},{"SurahNumber":53,"VerseNumber":55,"Text":"Ngakho-ke yikuphi kobubele beNkosi yakho okungabazayo na"},{"SurahNumber":53,"VerseNumber":56,"Text":"Lona ngumxwayisi wabaxwayisi bakudala (basemandulo)"},{"SurahNumber":53,"VerseNumber":57,"Text":"Usuku lokuvuka kwabafileyo luyasondela"},{"SurahNumber":53,"VerseNumber":58,"Text":"Akekho namunye ongalivimba ngaphandle kukaMvelinqangi"},{"SurahNumber":53,"VerseNumber":59,"Text":"Ngakube niyamangala yini kulenkulumo na"},{"SurahNumber":53,"VerseNumber":60,"Text":"Futhi niyahleka anikhali"},{"SurahNumber":53,"VerseNumber":61,"Text":"Kulapho nina nizijabulisa"},{"SurahNumber":53,"VerseNumber":62,"Text":"Ngakho-ke guqelani uMvelinqangi futhi nimkhonze"}]}