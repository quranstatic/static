{"Id":458,"LanguageCodes":["ur","urd"],"Name":"urd-muhammadjunagar1","Author":"Muhammad Junagarhi, Muhammad Kazim","Language":"Urdu","Description":"Urdu","Direction":"ltr","Source":"","Translations":[{"SurahNumber":15,"VerseNumber":1,"Text":"alif laam raa ye ktaabe ilaahi ki aayate hai aur khole aur roushan Qur’an ki"},{"SurahNumber":15,"VerseNumber":2,"Text":"wo bhi waqt hoga, ke kaafir apne musalmaan hone ki aarzo karenge"},{"SurahNumber":15,"VerseNumber":3,"Text":"aap unhe khaata, nafa uthaata aur (jhoti) ummido mein mashghool hota chohd dijiye, ye khud abhi jaan lenge"},{"SurahNumber":15,"VerseNumber":4,"Text":"kisi basti ko hum ne halaak nahi kiya magar ye ke us ke liye muqarrara navishta1 tha"},{"SurahNumber":15,"VerseNumber":5,"Text":"koyi gruh apni mauth se na aage badta hai na piche rehta hai"},{"SurahNumber":15,"VerseNumber":6,"Text":"unhone kaha ke aye wo shaqs jis par Qur’aan utara gaya hai yaqinan tu, to koyi diwana hai"},{"SurahNumber":15,"VerseNumber":7,"Text":"agar tu saccha hee hai to hamaare paas farishto ko kyo nahi laata"},{"SurahNumber":15,"VerseNumber":8,"Text":"hum farishto ko haq ke saath hee utaarte hai aur us waqt wo mahulath diye gaye nahi hote"},{"SurahNumber":15,"VerseNumber":9,"Text":"hum ne hee is Qur’an ko naazil farmaya hai aur hum hee is ke muhaafiz hai"},{"SurahNumber":15,"VerseNumber":10,"Text":"hum ne aap se pehle agli ummato mein bhi apne rasool (baraabar) bheje"},{"SurahNumber":15,"VerseNumber":11,"Text":"aur (lekin) jo bhi rasool aata wo us ka mazaaq udaate"},{"SurahNumber":15,"VerseNumber":12,"Text":"gunahgaaro ke dilo mein hum isi tarah yahi racha diya karte hai"},{"SurahNumber":15,"VerseNumber":13,"Text":"wo us par imaan nahi laate aur yaqinan aglo ka tariqa guzra hoa hai"},{"SurahNumber":15,"VerseNumber":14,"Text":"aur agar hum un par aasmaan ka darwaza khol bhi de aur ye waha chadne bhi lag jaaye"},{"SurahNumber":15,"VerseNumber":15,"Text":"tab bhi yahi kahenge ke hamari nazar bandi kardi gayi hai, balke hum logo par jaadu kar diya gaya hai"},{"SurahNumber":15,"VerseNumber":16,"Text":"yaqinan hum ne aasmaan mein burj2 banaaye hai aur dekhne walo ke liye ose sajaa diya gaya hai"},{"SurahNumber":15,"VerseNumber":17,"Text":"aur ose har mardoodh shaitaan se mehfooz rakha hai"},{"SurahNumber":15,"VerseNumber":18,"Text":"haan magar jo chori chupe sunne ki koshish kare us ke piche dehekta hoa (khula shola) lagta hai"},{"SurahNumber":15,"VerseNumber":19,"Text":"aur zameen ko hum ne phaila diya hai aur us par (atal) pahaad daal diye hai aur us mein hum ne har cheez ek muayyan meghdaar se ugaadi hai"},{"SurahNumber":15,"VerseNumber":20,"Text":"aur osi mein hum ne tumhari roziya banadi hai aur jinhe tum rozi dene wale nahi ho"},{"SurahNumber":15,"VerseNumber":21,"Text":"aur jitni bhi cheeze hai un sub ke khazaane hamare paas hai aur hum har cheez ko us ke muqarrara andaaz se utaarte hai"},{"SurahNumber":15,"VerseNumber":22,"Text":"aur hum bhejte hai bhujal hawaae phir aasmaan se paani barsa kar wo tumhe pilaate hai aur tum us ka zaqira karne wale nahi ho"},{"SurahNumber":15,"VerseNumber":23,"Text":"hum hee jilaate hai aur maarte hai aur hum hee (bil aaqar) waaris hai"},{"SurahNumber":15,"VerseNumber":24,"Text":"aur tum mein se aage badne wale aur piche hatne wale bhi hamare ilm mein hai"},{"SurahNumber":15,"VerseNumber":25,"Text":"aap ka rab sab logo ko jama karega yaqinan wo badi hikmato wala bade ilm wala hai"},{"SurahNumber":15,"VerseNumber":26,"Text":"yaqinan hum ne insaan ko kaali aur sadi hoyi khan-khanaati mitti se paida farmaya hai"},{"SurahNumber":15,"VerseNumber":27,"Text":"aur us se pehle jinnaath ko hum ne loo wali aag se paida kiya"},{"SurahNumber":15,"VerseNumber":28,"Text":"aur jab tere parvardigaar ne farishto se farmaya ke main ek insaan ko kaali aur sadi hoyi khan-khanaati mitti se paida karne wala hoon"},{"SurahNumber":15,"VerseNumber":29,"Text":"to jab main ose pura bana chuko, aur us mein apni ruh phok doon to tum sub us ke liye sajde mein gir padna"},{"SurahNumber":15,"VerseNumber":30,"Text":"chuna che tamaam farishto ne, sab ke sab ne sajda kar liya"},{"SurahNumber":15,"VerseNumber":31,"Text":"magar iblees ke, ke us ne sajda karne walo mein shamuliyath karne se (saaf) inkaar kar diya"},{"SurahNumber":15,"VerseNumber":32,"Text":"(Allah ta’ala ne) farmaya aye iblees, tujhe kya hoa ke tu sajda karne walo mein shamil na hoa"},{"SurahNumber":15,"VerseNumber":33,"Text":"wo bola ke main aisa nahi ke is insaan ko sajda karo jise tu ne kaali aur sadi hoyi khan-khanaati mitthi se paida kiya hai"},{"SurahNumber":15,"VerseNumber":34,"Text":"farmaya ab tu bahisht se nikal ja kyo ke tu raanda darga3 hai"},{"SurahNumber":15,"VerseNumber":35,"Text":"aur tujh par meri phitkaar hai qayaamat ke din tak"},{"SurahNumber":15,"VerseNumber":36,"Text":"kehne laga ke aye mere rub mujhe us din tak ki dheel de ke log dubaara utha khade kiye jaaye"},{"SurahNumber":15,"VerseNumber":37,"Text":"farmaya ke accha tu un mein se hai jinhe muhullath mili hai"},{"SurahNumber":15,"VerseNumber":38,"Text":"roze muqarrar tak ke waqt ki"},{"SurahNumber":15,"VerseNumber":39,"Text":"(shaitaan ne) kaha ke aye mere rab! chu ke tu ne mujhe gumrah kiya hai mujhe bhi qasam hai ke main bhi zameen mein un ke liye mu-aasi4 ko muzayyan5 karonga aur un sab ko behkaaonga bhi"},{"SurahNumber":15,"VerseNumber":40,"Text":"sivaae tere un bandho ke jo muntaqab kar liye gaye hai"},{"SurahNumber":15,"VerseNumber":41,"Text":"irshaad hoa ke haan yahi mujh tak pahonchne ki sidhi raah hai"},{"SurahNumber":15,"VerseNumber":42,"Text":"mere bandho par tujhe koi ghalba nahi lekin haan jo gumraah log teri pairvi kare"},{"SurahNumber":15,"VerseNumber":43,"Text":"yaqinan un sub ke waade ki jageh jahannam hai"},{"SurahNumber":15,"VerseNumber":44,"Text":"jis ke saath darwaaze hai, har darwaaze ke liye un ka ek hissa bata hoa hai"},{"SurahNumber":15,"VerseNumber":45,"Text":"parhezgaar jannati log baagho aur chashmo mein honge"},{"SurahNumber":15,"VerseNumber":46,"Text":"(un se kaha jayega) salaamti aur aman ke saath is mein dakhil ho jao"},{"SurahNumber":15,"VerseNumber":47,"Text":"un ke dilo mein jo kuch ranjish wa kina tha hum sub kuch nikaal denge, wo bhai bhai bane hoye ek dosre ke aamne saamne taqto par baithe honge"},{"SurahNumber":15,"VerseNumber":48,"Text":"na to waha unhe koi takleef cho sakti hai aur na wo wahaa se kabhi nkaale jayenge"},{"SurahNumber":15,"VerseNumber":49,"Text":"mere bandho ko qabar de do ke main bahuth hee baqshne wala aur bada hee meherbaan hoon"},{"SurahNumber":15,"VerseNumber":50,"Text":"aur saath hee mere azaab bhi nihaayath dardnaak hai"},{"SurahNumber":15,"VerseNumber":51,"Text":"unhe ibraheem ke mehmaano ka (bhi) haal suna do"},{"SurahNumber":15,"VerseNumber":52,"Text":"ke jab unhone un ke paas aa kar salaam kaha to unhone kaha ke hum ko to tum se dar lagta hai"},{"SurahNumber":15,"VerseNumber":53,"Text":"unhone kaha daro nahi, hum tujhe ek saahebe ilm farzand ki bashaarat dete hai"},{"SurahNumber":15,"VerseNumber":54,"Text":"kaha kya is bhudaape ke aa jaane ke baadh tum mujhe khush qabri dete ho! ye khush qabri tum kaise de rahe ho"},{"SurahNumber":15,"VerseNumber":55,"Text":"unhone kaha hum aap ko bilkul sacchi khush qabri sunaate hai, aap mayoos logo mein shaamil na ho"},{"SurahNumber":15,"VerseNumber":56,"Text":"kaha apne rab ta’ala ki rehmat se na ummid to sirf gumraah aur behke hoye log hee hote hai"},{"SurahNumber":15,"VerseNumber":57,"Text":"pucha ke Allah ke bheje hoye (farishto!) tumhara aisa kya ehem kaam hai"},{"SurahNumber":15,"VerseNumber":58,"Text":"unhone jawaab diya ke hum mujrim khaum ki taraf bheje gaye hai"},{"SurahNumber":15,"VerseNumber":59,"Text":"magar khandaan looth ke, hum un sub ko to zaroor bacha lenge"},{"SurahNumber":15,"VerseNumber":60,"Text":"sivayae us (looth) ki biwi ke, ke hum ne ose rukne aur baaqi reh jaane walo mein muqarrar kar diya hai"},{"SurahNumber":15,"VerseNumber":61,"Text":"jab bheje hoye farishte aale looth ke paas pahonche"},{"SurahNumber":15,"VerseNumber":62,"Text":"to unhone (looth alaihissalaam) ne kaha tum log to kuch anjaan se maloom ho rahe ho"},{"SurahNumber":15,"VerseNumber":63,"Text":"unhone kaha nahi balke hum tere paas wo cheez laye hai jis mein ye log shak shuba kar rahe thein"},{"SurahNumber":15,"VerseNumber":64,"Text":"hum to tere paas (sarih) haq laaye hai aur hai bhi bilkul sacche"},{"SurahNumber":15,"VerseNumber":65,"Text":"ab tu apne khandaan sameth is raath ke kisi hisse mein chal de, aur aap un ke piche rehna aur (qabardaar) tum mein se koyi (piche) mud kar bhi na dekhe aur jahaan ka tumhe hukm kiya ja raha hai waha chale jaana"},{"SurahNumber":15,"VerseNumber":66,"Text":"aur hum ne us ki taraf is baath ka faisla kar diya ke subah hote hote un logo ki jade kaat di jayengi"},{"SurahNumber":15,"VerseNumber":67,"Text":"aur shahar waale khushiya manaate hoye aaye"},{"SurahNumber":15,"VerseNumber":68,"Text":"(looth alaihissalaam ne) kaha ye log mere mehmaan hai, tum mujhe ruswa na karo"},{"SurahNumber":15,"VerseNumber":69,"Text":"Allah ta’ala se daro aur mujhe ruswa na karo"},{"SurahNumber":15,"VerseNumber":70,"Text":"wo bole kya hum ne tujhe dunya bhar (ki theke daari) se mana nahi kar rakha"},{"SurahNumber":15,"VerseNumber":71,"Text":"(looth alaihissalaaam ne) kaha agar tumhe karna hee hai to ye meri bacchiya maujoodh hai"},{"SurahNumber":15,"VerseNumber":72,"Text":"teri umr ki qasam! wo to apni badh masti mein sar garda thein"},{"SurahNumber":15,"VerseNumber":73,"Text":"pas suraj nikalte nikalte unhe ek bade zoor ki awaaz ne pakad liya"},{"SurahNumber":15,"VerseNumber":74,"Text":"bil aaqir hum ne us shahar ko upar ta-le kar diya aur un logo par kankar waale patthar barsaaye"},{"SurahNumber":15,"VerseNumber":75,"Text":"bila shuba basirath walo ke liye us mein bahuth si nishaaniya hai"},{"SurahNumber":15,"VerseNumber":76,"Text":"ye basti aisi raah par hai jo baraabar chalti rehti (aam guzar gaah) hai"},{"SurahNumber":15,"VerseNumber":77,"Text":"aur us mein imaan walo ke liye badi nishaani hai"},{"SurahNumber":15,"VerseNumber":78,"Text":"ye ke basti ke rehne wale bhi bade zaalim thein"},{"SurahNumber":15,"VerseNumber":79,"Text":"jin se (aaqir) hum ne inteqaam le hee liya, ye duno shehar khole (aam) raaste par hai"},{"SurahNumber":15,"VerseNumber":80,"Text":"aur hijr walo ne bhi rasulo ko jhutlaaya"},{"SurahNumber":15,"VerseNumber":81,"Text":"aur hum ne un ko apni nishaaniya bhi ataa farmaai (lekin) taaham wo un se ro gardaani hee karte rahe"},{"SurahNumber":15,"VerseNumber":82,"Text":"ye log pahaado ko taraash taraash kar ghar banaate thein be khauf ho kar"},{"SurahNumber":15,"VerseNumber":83,"Text":"aaqir unhe bhi subah hote hote chinghaad ne aa dabocha"},{"SurahNumber":15,"VerseNumber":84,"Text":"pas un ki kisi tadbeer wa amal ne unhe koyi fayeda na diya"},{"SurahNumber":15,"VerseNumber":85,"Text":"hum ne aasmaano aur zameen ko aur un ke darmiyaan ki sab cheezo ko haq ke saath hee paida farmaya hai aur qayaamath zaroor zaroor aane wali hai, pas tu husn wa qoobi aur (acchaayi) se darguzar karle"},{"SurahNumber":15,"VerseNumber":86,"Text":"yaqinan tera parvardigaar hee paida karne wala aur jaanne wala hai"},{"SurahNumber":15,"VerseNumber":87,"Text":"yaqinan hum ne aap ko saath aayate de rakhi hai ke dohraayi jaati hai aur azeem Qur’aan bhi de rakha hai"},{"SurahNumber":15,"VerseNumber":88,"Text":"aap har giz apni nazre us cheez ki taraf na daudaaye jis se hum ne un mein se kayi qism ke logo ko behra mandh kar rakha hai, na un par aap afsoos kare aur momino ke liye apne baazo jhukaaye rahe"},{"SurahNumber":15,"VerseNumber":89,"Text":"aur keh dijiye ke main to khullam khulla daraane wala hoon"},{"SurahNumber":15,"VerseNumber":90,"Text":"jaise ke hum ne un taqseem karne waalo par utara"},{"SurahNumber":15,"VerseNumber":91,"Text":"jinhone is kitaab ilaahi ke tukde tukde kar diye"},{"SurahNumber":15,"VerseNumber":92,"Text":"qasam hai tere paalne wale ki!hum un sab se zaroor baaz purs karenge"},{"SurahNumber":15,"VerseNumber":93,"Text":"har us cheez ki jo wo karte thein"},{"SurahNumber":15,"VerseNumber":94,"Text":"pas aap us hukm ko jo aap ko kiya ja raha hai khol kar suna dijiye! aur mushriko se mu pher lijiye"},{"SurahNumber":15,"VerseNumber":95,"Text":"aap se jo log masqara pan karte hai, un ki saza ke liye hum kaafi hai"},{"SurahNumber":15,"VerseNumber":96,"Text":"jo Allah ke saath dosre maboodh muqarrar karte hai, unhe an-qareeb maloom ho jayega"},{"SurahNumber":15,"VerseNumber":97,"Text":"hamein qoob ilm hai ke un ki baatho se aap ka dil tang hota hai"},{"SurahNumber":15,"VerseNumber":98,"Text":"aap apne parvardigaar ki tasbih aur hamd bayaan karte rahe aur sajda karne walo mein shaamil ho jaye"},{"SurahNumber":15,"VerseNumber":99,"Text":"aur apne rub ki ibaadath karte rahe, yahaa tak ke aap ko mauth aa jaaye"}]}