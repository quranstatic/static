{"Id":365,"LanguageCodes":["tg","tgk"],"Name":"tgk-abdolmohammaday","Author":"Abdolmohammad Ayati","Language":"Tajik","Description":"Tajik","Direction":"ltr","Source":"http://tanzil.net","Translations":[{"SurahNumber":71,"VerseNumber":1,"Text":"Мо Нӯҳро ба сӯи қавмаш фиристодем, ки қавми худро пеш аз он ки азобе дардовар бар сарашон фуруд ояд, бим деҳ"},{"SurahNumber":71,"VerseNumber":2,"Text":"Гуфт: «Эй қавми ман, ман бимдиҳандае равшангарам"},{"SurahNumber":71,"VerseNumber":3,"Text":"Худоро бипарастед ва аз Ӯ битарсед ва ба ман итоъат кунед"},{"SurahNumber":71,"VerseNumber":4,"Text":"то гуноҳонатонро бибахшояд ва шуморо то муддате муъайян мӯҳлат диҳад, зеро он муддати худо вақте ояд, — агар бидонед, — дигар ба дер наяфтад»"},{"SurahNumber":71,"VerseNumber":5,"Text":"Гуфт: «Эй Парвардигори ман, ман қавми худро шабу рӯз даъват кардам"},{"SurahNumber":71,"VerseNumber":6,"Text":"ва датъвати ман ҷуз ба фирорашон наяфзуд"},{"SurahNumber":71,"VerseNumber":7,"Text":"Ва ман, ҳар бор, ки даъваташон кардам, то Ту онҳоро бибахшоӣ, ангуштҳо дар гӯшҳои худ карданд ва ҷома дар сар кашиданд ва пой фишурданд ва ҳар чӣ бештар саркашӣ карданд"},{"SurahNumber":71,"VerseNumber":8,"Text":"Пас онҳоро ба овози баланд даъват кардам"},{"SurahNumber":71,"VerseNumber":9,"Text":"Боз ба ошкор гуфтам ва дар ниҳон гуфтам"},{"SurahNumber":71,"VerseNumber":10,"Text":"Сипас гуфтам: «Аз Парвардигоратон бахшоиш бихоҳед, ки Ӯ бахшоянда аст"},{"SurahNumber":71,"VerseNumber":11,"Text":"то аз осмон бароятон пай дар пай борон фиристад"},{"SurahNumber":71,"VerseNumber":12,"Text":"ва шуморо ба'молҳову фарзандон мадад кунад ва бароятон бӯстонҳову наҳрҳо биёфаринад"},{"SurahNumber":71,"VerseNumber":13,"Text":"Шуморо чӣ мешавад, ки аз шукӯҳи Худованд наметарсед"},{"SurahNumber":71,"VerseNumber":14,"Text":"ҳол он ки шуморо ба гунаҳои мухталиф биёфарид"},{"SurahNumber":71,"VerseNumber":15,"Text":"Оё намебинед, ки чӣ гуна Худо ҳафт осмони табақа-табақаро биёфарид"},{"SurahNumber":71,"VerseNumber":16,"Text":"Ва моҳро равшании онҳо ва хуршедро чароғашон гардонид"},{"SurahNumber":71,"VerseNumber":17,"Text":"Ва Худо шуморо чун наботе аз замин бирӯёнид"},{"SurahNumber":71,"VerseNumber":18,"Text":"Боз шуморо ба он бозмегардонад ва боз аз он берун меоварад"},{"SurahNumber":71,"VerseNumber":19,"Text":"Ва Худо заминро чун фарше бароятон бигустурд"},{"SurahNumber":71,"VerseNumber":20,"Text":"то бар роҳҳои паҳновари он биравед»"},{"SurahNumber":71,"VerseNumber":21,"Text":"Нӯҳ гуфт: «Эй Парвардигори ман, онҳо фармони ман набурданд ва ба касе пайравӣ карданд, ки молу фарзандаш ҷуз ба зиёнаш наяфзуд"},{"SurahNumber":71,"VerseNumber":22,"Text":"Макр карданд — макре бузург"},{"SurahNumber":71,"VerseNumber":23,"Text":"Ва гуфтанд: «Худоёнатонро тарк накунед:, Вадд ва Сувоъ ва Яғус ва Яъуқ ва Насрро* тарк накунед!»"},{"SurahNumber":71,"VerseNumber":24,"Text":"Бисёреро гумроҳ карданд ва ту ҷуз бар гумроҳии ситамкорон наяфзой!»"},{"SurahNumber":71,"VerseNumber":25,"Text":"Ба ҷазои гуноҳонашон ғарк шуданд ва ба оташ рафтанд ва ҷуз Худо барои худ ёваре наёфтанд"},{"SurahNumber":71,"VerseNumber":26,"Text":"Ва Нӯҳ гуфт: «Эй Парвардигори ман, бар рӯи замин ҳеҷ як аз кофиронро магузор"},{"SurahNumber":71,"VerseNumber":27,"Text":"ки агар бигузорияшон, бандагонро гупроҳ мекунанд ва ҷуз фарзандоне фоҷиру кофир наёваранд"},{"SurahNumber":71,"VerseNumber":28,"Text":"Эй Парвардигори ман, марову падару модарамро ва ҳар киро бо имон ба хонаи ман ворид шавад ва низ мардони мӯъмину занони мӯъминро бибахшо ва ситамкоронро ҷуз ба ҳалокаташон маяфзой!»"}]}