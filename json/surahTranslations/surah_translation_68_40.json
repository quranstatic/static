{"Id":40,"LanguageCodes":["as","asm"],"Name":"asm-shaykhrafeequli","Author":"Shaykh Rafeequl Islam Habibur Rahman","Language":"Assamese","Description":"Assamese","Direction":"ltr","Source":"https://quranenc.com/check/assamese_rafeeq/v1.0.0-csv.1 , https://quranenc.com/en/browse/assamese_rafeeq , https://quranenc.com ,","Translations":[{"SurahNumber":68,"VerseNumber":1,"Text":"নূন; কলমৰ শপত আৰু সিহঁতে যি লিখে তাৰ শপত"},{"SurahNumber":68,"VerseNumber":2,"Text":"তোমাৰ প্ৰতিপালকৰ অনুগ্ৰহ যে, তুমি উন্মাদ নহয়।"},{"SurahNumber":68,"VerseNumber":3,"Text":"আৰু নিশ্চয় তোমাৰ বাবে আছে নিৰবিচ্ছিন্ন পুৰষ্কাৰ।"},{"SurahNumber":68,"VerseNumber":4,"Text":"আৰু নিশ্চয় তুমি মহান চৰিত্ৰৰ উচ্চ শৃঙ্গত অধিষ্ঠিত।"},{"SurahNumber":68,"VerseNumber":5,"Text":"এতেকে অনতিপলমে তুমি দেখিবলৈ পাবা আৰু সিহঁতেও দেখিবলৈ পাব"},{"SurahNumber":68,"VerseNumber":6,"Text":"তোমালোকৰ মাজত কোন বিকাৰগ্ৰস্থ"},{"SurahNumber":68,"VerseNumber":7,"Text":"নিশ্চয় তোমাৰ প্ৰতিপালক সম্যক অৱগত সিহঁতৰ বিষয়ে যিহঁতে তেওঁৰ পথৰ পৰা বিচ্যুত হৈছে, আৰু তেওঁ হিদায়ত প্ৰাপ্তসকলৰ বিষয়েও সম্যক পৰিজ্ঞাত।"},{"SurahNumber":68,"VerseNumber":8,"Text":"গতিকে তুমি মিথ্যাৰোপকাৰীসকলৰ আনুগত্য নকৰিবা।"},{"SurahNumber":68,"VerseNumber":9,"Text":"সিহঁতে কামনা কৰে যে, তুমি আপোষকামী হোৱা, তেন্তে সিহঁতেও আপোষকামী হ'ব।"},{"SurahNumber":68,"VerseNumber":10,"Text":"আৰু তুমি আনুগত্য নকৰিবা প্ৰত্যেক এনে ব্যক্তিৰ যিয়ে অধিক শপতকাৰী, লাঞ্ছিত"},{"SurahNumber":68,"VerseNumber":11,"Text":"পিঠিৰ আঁৰত নিন্দাকাৰী আৰু যিজন চোগলখুৰী কৰি ফুৰে"},{"SurahNumber":68,"VerseNumber":12,"Text":"কল্যাণৰ কামত বাধা প্ৰদানকাৰী, সীমালঙ্ঘনকাৰী, পাপিষ্ঠ"},{"SurahNumber":68,"VerseNumber":13,"Text":"দুষ্ট প্ৰকৃতিৰ, তদুপৰি কুখ্যাত"},{"SurahNumber":68,"VerseNumber":14,"Text":"এই বাবেই যে, সি আছিল ধন-সম্পদ আৰু সন্তান-সন্ততিৰ অধিকাৰী।"},{"SurahNumber":68,"VerseNumber":15,"Text":"যেতিয়া তাৰ ওচৰত আমাৰ আয়াতসমূহ তিলাৱাত কৰা হয় তেতিয়া সি কয়, এইবোৰ পূৰ্বৱৰ্তীসকলৰ কল্প-কাহিনী মাত্ৰ।"},{"SurahNumber":68,"VerseNumber":16,"Text":"অতি শীঘ্ৰে আমি তাৰ শুৰত (নাকত) দাগ দিম।"},{"SurahNumber":68,"VerseNumber":17,"Text":"নিশ্চয় আমি ইহঁতক পৰীক্ষা কৰিছো, যেনেকৈ পৰীক্ষা কৰিছিলো উদ্যান-অধিপতিসকলক, যেতিয়া সিহঁতে শপত কৰিছিল যে, অৱশ্যে ৰাতিপুৱাই সিহঁতে বাগানৰ ফল আহৰণ কৰিব।"},{"SurahNumber":68,"VerseNumber":18,"Text":"আৰু সিহঁতে ‘ইন শ্বা আল্লাহ’ কোৱা নাছিল।"},{"SurahNumber":68,"VerseNumber":19,"Text":"সেয়ে তোমাৰ প্ৰতিপালকৰ ওচৰৰ পৰা এটা প্ৰদক্ষিণকাৰী (বিপৰ্যয়, জুই) বাগানৰ ওপৰত প্ৰদক্ষিণ কৰিলে, সেই সময়ত সিহঁত আছিল টোপনিত।"},{"SurahNumber":68,"VerseNumber":20,"Text":"ফলত ই (জুই লাগি) কলাবৰ্ণৰ নিচিনা হৈ গ’ল।"},{"SurahNumber":68,"VerseNumber":21,"Text":"ৰাতিপুৱাই সিহঁতে ইজনে সিজনক মাতি ক’লে"},{"SurahNumber":68,"VerseNumber":22,"Text":"‘যদি তোমালোকে ফল আহৰণ কৰিব বিচৰা তেনেহ’লে পুৱতি নিশাই তোমালোকৰ বাগানলৈ যোৱা’।"},{"SurahNumber":68,"VerseNumber":23,"Text":"তাৰ পিছত সিহঁতে যাবলৈ ধৰিলে, আৰু নিম্নস্বৰে এই কথা কৈ আছিল"},{"SurahNumber":68,"VerseNumber":24,"Text":"যে ‘আজি তাত তোমালোকৰ ওচৰত যাতে কোনো দুখীয়া-অভাৱী প্ৰৱেশ কৰিব নোৱাৰে’।"},{"SurahNumber":68,"VerseNumber":25,"Text":"আৰু সিহঁতে পুৱতি নিশাই দৃঢ় ইচ্ছা শক্তি লৈ সক্ষম অৱস্থাত (বাগানলৈ) যাত্ৰা কৰিলে।"},{"SurahNumber":68,"VerseNumber":26,"Text":"তাৰ পিছত সিহঁতে যেতিয়া বাগানখন দেখিবলৈ পালে, তেতিয়া সিহঁতে ক’লে, ‘নিশ্চয় পথ হেৰুৱাইছো’।"},{"SurahNumber":68,"VerseNumber":27,"Text":"‘বৰং আমি বঞ্চিত’।"},{"SurahNumber":68,"VerseNumber":28,"Text":"সিহঁতৰ মাজৰ শ্ৰেষ্ঠ ব্যক্তিজনে ক’লে, ‘মই তোমালোকক কোৱা নাছিলোনে যে, তোমালোকে কিয় আল্লাহৰ পৱিত্ৰতা আৰু মহিমা ঘোষণা নকৰা’"},{"SurahNumber":68,"VerseNumber":29,"Text":"সিহঁতে ক’লে, ‘আমি আমাৰ প্ৰতিপালকৰ পৱিত্ৰতা ঘোষণা কৰোঁ। নিশ্চয় আমি যালিম আছিলো’।"},{"SurahNumber":68,"VerseNumber":30,"Text":"তাৰ পিছত সিহঁতে ইজনে সিজনক দোষাৰোপ কৰিবলৈ ধৰিলে।"},{"SurahNumber":68,"VerseNumber":31,"Text":"সিহঁতে ক’লে, ‘হায়, আমাৰ ধ্বংস! নিশ্চয় আমি সীমালঙ্ঘনকাৰী আছিলো’।"},{"SurahNumber":68,"VerseNumber":32,"Text":"সম্ভৱতঃ আমাৰ প্ৰতিপালকে আমাক ইয়াতকৈয়ো উৎকৃষ্ট বিনিময় প্ৰদান কৰিব। অৱশ্যে আমি আমাৰ প্ৰতিপালকৰ প্ৰতি আগ্ৰহী।"},{"SurahNumber":68,"VerseNumber":33,"Text":"এইদৰেই হয় শাস্তি আৰু আখিৰাতৰ শাস্তি আৰু ডাঙৰ, যদি সিহঁতে জানিলেহেঁতেন।"},{"SurahNumber":68,"VerseNumber":34,"Text":"নিশ্চয় মুত্তাক্বীসকলৰ বাবে তেওঁলোকৰ প্ৰতিপালকৰ ওচৰত আছে নিয়ামতপূৰ্ণ জান্নাত।"},{"SurahNumber":68,"VerseNumber":35,"Text":"আমি মুছলিম (আনুগত)সকলক অপৰাধীসকলৰ দৰে গণ্য কৰিম নেকি"},{"SurahNumber":68,"VerseNumber":36,"Text":"তোমালোকৰ কি হৈছে, তোমালোকে এইটো কেনেকুৱা সিদ্ধান্ত কৰা"},{"SurahNumber":68,"VerseNumber":37,"Text":"তোমালোকৰ ওচৰত কোনো পুথি আছে নেকি য’ত তোমালোকে অধ্যয়ন কৰা"},{"SurahNumber":68,"VerseNumber":38,"Text":"যে, নিশ্চয় তোমালোকৰ বাবে তাত এনেকুৱা বস্তু আছে যি তোমালোকে পছন্দ কৰা"},{"SurahNumber":68,"VerseNumber":39,"Text":"অথবা তোমালোকৰ বাবে আমাৰ লগত কিয়ামত পৰ্যন্ত বলবৎ থকা এনেকুৱা কোনো অঙ্গীকাৰ আছে নেকি যে, তোমালোকে নিজৰ বাবে যিটোৱে ফয়চালা কৰিবা সেইটোৱে পাবা"},{"SurahNumber":68,"VerseNumber":40,"Text":"তুমি সিহঁতক সোধা, সিহঁতৰ মাজত এই দাবীৰ জিম্মাদাৰ কোন"},{"SurahNumber":68,"VerseNumber":41,"Text":"অথবা সিহঁতৰ বাবে (আল্লাহৰ লগত) বহুতো অংশীদাৰ আছে নেকি? আছে যদি তেন্তে সিহঁতে সিহঁতৰ অংশীদাৰসকলক উপস্থিত কৰক—যদি সিহঁত সত্যবাদী হয়।"},{"SurahNumber":68,"VerseNumber":42,"Text":"সেইদিনা ভৰিৰ কলাফুলি উন্মোচিত কৰা হ’ব, সেইদিনা সিহঁতক মাতা হ’ব ছাজদাহ কৰিবলৈ, কিন্তু সিহঁত সক্ষম নহ’ব"},{"SurahNumber":68,"VerseNumber":43,"Text":"সিহঁতৰ দৃষ্টিসমূহ অৱনত অৱস্থাত থাকিব, অপমানে সিহঁতক আচ্ছন্ন কৰিব অথচ যেতিয়া সিহঁত নিৰাপদ আছিল তেতিয়া সিহঁতক মাতা হৈছিল ছাজদা কৰিবলৈ (কিন্তু সিহঁতে ছাজদা কৰা নাছিল)।"},{"SurahNumber":68,"VerseNumber":44,"Text":"এতেক এৰি দিয়া মোক আৰু সিহঁতক যিসকলে এই বাণী প্ৰত্যাখ্যান কৰে। আমি সিহঁতক লাহে লাহে এনেকৈ ধৰিম যে, সিহঁতে গমেই নাপাব।"},{"SurahNumber":68,"VerseNumber":45,"Text":"আৰু মই সিহঁতক অৱকাশ দিম। নিশ্চয় মোৰ কৌশল অত্যন্ত বলিষ্ঠ।"},{"SurahNumber":68,"VerseNumber":46,"Text":"তুমি সিহঁতৰ ওচৰত পাৰিশ্ৰমিক (বিনিময়) দাবী কৰিছা নেকি, যাৰ ফলত সিহঁতে ঋণৰ কাৰণে ভাৰাক্ৰান্ত হৈ পৰিছে"},{"SurahNumber":68,"VerseNumber":47,"Text":"নে সিহঁতৰ ওচৰত গায়েবৰ জ্ঞান আছে, যিটো সিহঁতে লিখি ৰাখে"},{"SurahNumber":68,"VerseNumber":48,"Text":"এতেকে তুমি তোমাৰ প্ৰতিপালকৰ আদেশৰ অপেক্ষাত ধৈৰ্য ধাৰণ কৰা, আৰু তুমি মাছৰ গৰাকীৰ দৰে নহ’বা, যেতিয়া তেওঁ বিষাদ আচ্ছন্ন অৱস্থাত আহ্বান কৰিছিল।"},{"SurahNumber":68,"VerseNumber":49,"Text":"যদি তেওঁৰ প্ৰতিপালকৰ অনুগ্ৰহ তেওঁৰ ওচৰত আহি নাপালেহেঁতেন, তেন্তে তেওঁ লাঞ্ছিত অৱস্থাত উন্মুক্ত প্ৰান্তৰত নিক্ষিপ্ত হ’লেহেঁতেন।"},{"SurahNumber":68,"VerseNumber":50,"Text":"তাৰ পিছত তেওঁৰ প্ৰতিপালকে তেওঁক মনোনীত কৰিলে আৰু তেওঁক সৎকৰ্মপৰায়ণসকলৰ অন্তৰ্ভূক্ত কৰিলে।"},{"SurahNumber":68,"VerseNumber":51,"Text":"আৰু কাফিৰসকলে যেতিয়া উপদেশবাণী (কোৰআন) শুনে তেতিয়া সিহঁতে এনেকুৱা দৃষ্টিৰে তোমাৰ ফালে চায় যেনিবা তোমাক বাগৰাই দিব, আৰু সিহঁতে কয়, ‘নিশ্চয় এওঁ এজন উন্মাদ (বলিয়া)’।"},{"SurahNumber":68,"VerseNumber":52,"Text":"অথচ এই কোৰআন কেৱল বিশ্ববাসীৰ বাবে উপদেশ।"}]}