{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":50,"VerseNumber":1,"Text":"Qaf. (So Allah i Matao ko paka-aantapan Iyan on). Ibt ko Qor´an a sslaan; (ka so Mohammad na sogo o Allah)"},{"SurahNumber":50,"VerseNumber":2,"Text":"Kna, ka miyammsa siran sa kiyapakawma kiran o miyamakaiktiyar a pd kiran. Na pitharo o miyamangongkir a: \"Giyaya na shay´ a piyakammsa"},{"SurahNumber":50,"VerseNumber":3,"Text":"Ino amay ka matay tano go mbaloy tano a botha, (khawyag tano zaroman)? Giyoto na kapakandod a mawatan"},{"SurahNumber":50,"VerseNumber":4,"Text":"Sabnar a katawan Ami so pkhorangn kiran o lopa; go zisii Rkami so daptar a sisiyapn"},{"SurahNumber":50,"VerseNumber":5,"Text":"Kna, ka piyakambokhag iran so bnar ko kiyapakawma niyan kiran: Na siran na matatago ko btad a di thatana"},{"SurahNumber":50,"VerseNumber":6,"Text":"Ba iran da pagilaylaya so langit ko kaporoan iran? O andamanaya i kiyambalaya Mi ron go so kiyapharasi Ami ron, a da a manga lbo niyan"},{"SurahNumber":50,"VerseNumber":7,"Text":"Go so lopa a kiyayat Ami skaniyan, go piyakabknan Ami oto sa manga palaw, go piyakatho Ami ron so pizoson a pakaranon"},{"SurahNumber":50,"VerseNumber":8,"Text":"In´ngka, ago pananadm o oman i oripn a pphangongonotan (ko Allah)"},{"SurahNumber":50,"VerseNumber":9,"Text":"Na piyakatoron Ami a phoon ko kawang so ig a madakl i gona, na piyakatho Ami sa sabap rkaniyan so manga pamomolan go so pr a mapphragon"},{"SurahNumber":50,"VerseNumber":10,"Text":"Go so manga korma a manga poporo, a adn a onga niyan a miyakanggontogontor"},{"SurahNumber":50,"VerseNumber":11,"Text":"Pagpr ko manga oripn (o Allah;) go inioyag Ami oto ko ingd a maatay: Lagid man oto so kaphakagmaw (phoon ko manga kobor)"},{"SurahNumber":50,"VerseNumber":12,"Text":"Tomiyaplis ko miyaonaan iran so pagtaw o Noh, go so khibabaling sa (ingd a) Rassi, go so pagtaw a Samod"},{"SurahNumber":50,"VerseNumber":13,"Text":"Go so pagtaw a Ad, go so Pir´awn, go so manga pagari o Lot"},{"SurahNumber":50,"VerseNumber":14,"Text":"Go so khibabaling sa Aykah, go so pagtaw o Tobba´: Oman i isa kiran na piyakambokhag iyan so manga rasol, na miyatangkd (kiran) so siksa Akn"},{"SurahNumber":50,"VerseNumber":15,"Text":"Ba Kami minikopay ko kiyapangadn a paganay? Kna, ka siran na matatago ko kazasangka ko kaphangadn a bago"},{"SurahNumber":50,"VerseNumber":16,"Text":"Na sabnsabnar a inadn Ami so manosiya, go katawan Ami so pkhigdi skaniyan o ginawa niyan: Go Skami i lbi a marani ron a di so ogat ko bakrng"},{"SurahNumber":50,"VerseNumber":17,"Text":"Gowani a pphanorat so dowa a malaikat, sii sa kawanan go sa diwang khioontod"},{"SurahNumber":50,"VerseNumber":18,"Text":"Daa maptharo iyan a katharo a ba da a zisii rkaniyan, a tomotonggo a makadadarpa"},{"SurahNumber":50,"VerseNumber":19,"Text":"Na mitalingoma o Sakratol Mawt so bnar. \"Giyoto man so ska na pphalagoyan ka skaniyan"},{"SurahNumber":50,"VerseNumber":20,"Text":"Na iyopn so sanggakala:, giyoto man so alongan a diyandi"},{"SurahNumber":50,"VerseNumber":21,"Text":"Na makawma so oman i isa a ginawa a: Adn a pd iyan a pndndg on go saksi"},{"SurahNumber":50,"VerseNumber":22,"Text":"(Tharoon on a:) \"Sabnsabnar a miyatago ka ko kalilipati sangkai, na piyokas Ami rka so mirrnding rka, na so kaylaing ka sa alongan nai na malambt"},{"SurahNumber":50,"VerseNumber":23,"Text":"Na tharoon o (malaikat a) pd iyan a: \"Giyaya so kadadarpaang ko"},{"SurahNumber":50,"VerseNumber":24,"Text":"(Tharoon o Allah:) \"Phozanga niyo a dowa ko naraka Jahannam so oman i miyongkir, a somiyangka"},{"SurahNumber":50,"VerseNumber":25,"Text":"Phagrn ko mapiya, a mmamalawani, a pkhadowadowaan"},{"SurahNumber":50,"VerseNumber":26,"Text":"A so miyangmbaal sa rimbang o Allah a katohanan a salakaw: Na pozanga niyo skaniyan ko siksa a sangat"},{"SurahNumber":50,"VerseNumber":27,"Text":"Tharoon o (shaytan a) pd iyan: \"Kadnan ami, da akn dadaga skaniyan, na ogaid na miyatago ko kadadag a mawatan"},{"SurahNumber":50,"VerseNumber":28,"Text":"Tharoon (o Allah) a: \"Di kano gii phapawala ko hadapan Ko: Ka sabnar a miniona ko rkano so kapakaiktiyar"},{"SurahNumber":50,"VerseNumber":29,"Text":"Di khasambian so katharo ko hadapan Ko, go di Akn zalimbotan so manga oripn (Ko)"},{"SurahNumber":50,"VerseNumber":30,"Text":"Sii ko alongan a tharoon Ami ko Jahannam: \"Ba ka miyapno?\" Na tharoon iyan: \"Ba adn a khiyoman"},{"SurahNumber":50,"VerseNumber":31,"Text":"Na ipakarani so sorga ko miyamananggila, a di mawatan"},{"SurahNumber":50,"VerseNumber":32,"Text":"Giyaya so ididiyandi rkano, a rk o oman i pphananangoran (ko Allah) a masiyapn"},{"SurahNumber":50,"VerseNumber":33,"Text":"A so maalkn ko Masalinggagaw, a migagaib, go miyakaoma rakhs o poso a thotolabos"},{"SurahNumber":50,"VerseNumber":34,"Text":"Pamanold kano ron sa kapipiya ginawa. Giyaya so alongan a kakal"},{"SurahNumber":50,"VerseNumber":35,"Text":"Khakowa iran so nganin a kabaya iran roo; go adn a zisii Rkami a lawan on"},{"SurahNumber":50,"VerseNumber":36,"Text":"Na madakl a bininasa Ami ko miyaonaan iran a pagtaw, siran i mala a di siran i guus, go miyanbnb iran so manga ingd! Na ba adn a kiyaapasan (iran)"},{"SurahNumber":50,"VerseNumber":37,"Text":"Mataan! a adn a matatago roo man a titho a ndao ko taw a adn a sabot iyan, maana tiyandang iyan so kapamamakin´g, a skaniyan na tomototoo"},{"SurahNumber":50,"VerseNumber":38,"Text":"Na sabnsabnar a inadn Ami so manga langit go so lopa, go so nganin a lt a dowa nan sii ko nm a alongan, na da Kami raota a dokaw"},{"SurahNumber":50,"VerseNumber":39,"Text":"Na phantanging ka so di iran tharoon, go pthasbikn ka so podi o Kadnan ka, ko di pn kapakasbang o alongan, go so di niyampn kasdp"},{"SurahNumber":50,"VerseNumber":40,"Text":"Go sii ko kagagawii, na pthasbik ka Rkaniyan, go so manga oriyan o sojiod"},{"SurahNumber":50,"VerseNumber":41,"Text":"Na pamakin´gang ka so alongan a mananawag so phananawag ko darpa a marani"},{"SurahNumber":50,"VerseNumber":42,"Text":"Sii ko alongan a man´g iran so lalis a rakhs o bnar: Giyoto man so alongan a kapakambowat (ko kobor)"},{"SurahNumber":50,"VerseNumber":43,"Text":"Mataan! a Skami na Skami i pphangoyag go pphangimatay; go sii Rkami so khabolosan"},{"SurahNumber":50,"VerseNumber":44,"Text":"Sii ko alongan a manga bbngkag kiran so lopa, a gii siran makanggagaan (lomiyo ko manga kobor): Giyoto man i kaplimod a malbod Rkami"},{"SurahNumber":50,"VerseNumber":45,"Text":"Skami i lbi a Matao ko gi iran tharoon; na kna a ba ka kiran pakaphamaasa. Na pakitadming ka so Qor´an ko taw a ikaalk iyan so pangangalk Akn"}]}