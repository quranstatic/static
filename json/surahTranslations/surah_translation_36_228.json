{"Id":228,"LanguageCodes":["ky","kir"],"Name":"kir-shamsaldinhakim","Author":"Shams Al Din Hakimov","Language":"Kirghiz","Description":"Kirghiz","Direction":"ltr","Source":"https://qurancomplex.gov.sa/","Translations":[{"SurahNumber":36,"VerseNumber":1,"Text":"Йа,Син"},{"SurahNumber":36,"VerseNumber":2,"Text":"Даанышман Кураанга ант"},{"SurahNumber":36,"VerseNumber":3,"Text":"Сенчынында, пайгамбарлардансың"},{"SurahNumber":36,"VerseNumber":4,"Text":"Туура Жол үстүндөгү"},{"SurahNumber":36,"VerseNumber":5,"Text":"(Кураан) Ырайымдуу, Кудуреттүүнүн түшүргөнү"},{"SurahNumber":36,"VerseNumber":6,"Text":"коом(уң)ду эскертишиң үчүн. Алардын ата-бабалары (эч бир пайгамбар тарабынан) эскертилген эмес, өздөрү да наадан-билимсиз адамдар эле"},{"SurahNumber":36,"VerseNumber":7,"Text":"Алардын көпчүлүгүнө сөз (азап келиши) акыйкат болуп калды. Эми алар ыйман келтиришпейт"},{"SurahNumber":36,"VerseNumber":8,"Text":"Бизалардын моюндарына ээктерине чейин кишен ороп койгонбуз. Анан алар какайып (ийиле албай) калышкан"},{"SurahNumber":36,"VerseNumber":9,"Text":"Бизалардын алдынан, артынан (ыймандан тосо турган) тосмолорду коюп, эч нерсени көрө албай турган кылып (наадандык пардасы менен) ороп салдык"},{"SurahNumber":36,"VerseNumber":10,"Text":"Эми аларды эскертесиңби же эскертпейсиңби — айырмасы жок: ыйман келтиришпейт"},{"SurahNumber":36,"VerseNumber":11,"Text":"(О, Мухаммад!) Сен Зикирге (Кураан акыйкатына) ээрчиген жана кайыптагы (көрүнбөгөн) Рахмандан корккон кишини гана эскерте аласың. Сен ага (Аллаһ тарабынан боло турган) кечиримдин жана улук сооп-сыйлыктын кубанычтуу кабарын бер"},{"SurahNumber":36,"VerseNumber":12,"Text":"Албетте Биз өлүктөрдү (кайрадан) тирилтебиз жана мурда жасаган иштерин, (өзүнөн калган) издерин жазып койобуз. Жана Биз бардык нерсени Анык Китепте! (алдын ала) эсептеп койгонбуз"},{"SurahNumber":36,"VerseNumber":13,"Text":"Жана сен аларга (мушриктерге) каапыр шаардын элдерин мисалга тарт: Бир кезде ал шаарга пайгамбарлар келди.”"},{"SurahNumber":36,"VerseNumber":14,"Text":"Биз аларга (элчилерден) экөөсүн жибергенибизде, экөөнү тең «жалганчы» дешти. Анан үчүнчүсү менен кубаттадык. Алар «Чынында, биз силерге жиберилген элчилер болобуз»-дешти"},{"SurahNumber":36,"VerseNumber":15,"Text":"(Каапырлар) айтышты: «Силер (элчи) эмес, өзүбүз сыяктуу эле адамсыңар. Рахман (Аллаһ) силерге эч нерсе түшүргөн эмес! Силер жалган сүйлөп жатасыңар!»"},{"SurahNumber":36,"VerseNumber":16,"Text":"Алар айтышты: «Раббибиз билет, биз чындап силерге жиберилген элчилербиз"},{"SurahNumber":36,"VerseNumber":17,"Text":"Биздин вазыйпабыз (силерге акыйкатты) анык жеткирип коюудан гана турат»"},{"SurahNumber":36,"VerseNumber":18,"Text":"(Каапырлар) айтышты: «Биз силерден (каражолтой деп) ырым кылып жатабыз. Эгер (дааватыңарды) токтотпосоңор силерди ташбараңга алабыз жана бизден (силерге) жан ооруткан азап жетип калат!»"},{"SurahNumber":36,"VerseNumber":19,"Text":"«Ырымыңар өзүңөргө «сыйлоо»! Эмне, эгер (биз себептүү) эскертилсеңер эле (ошенте бере-сиңерби)?! Жок! Силер чектен чыккан эл экенсиңер!»-дешти (пайгамбарлар)"},{"SurahNumber":36,"VerseNumber":20,"Text":"(Ошондо) шаардын наркы четинен бир адам чуркап келип: «О, коомум! пайгамбарларды ээрчигиле"},{"SurahNumber":36,"VerseNumber":21,"Text":"Өздөрү Туура Жол үстүндө болуп (силерди ошол жолго чакырганы үчүн) акы сурабаган кишилерди ээрчигиле!»-деди. (Мушриктер аны курчап алып: «Сен жалгыз кудайга сыйынып калдыңбы?»-деп кыйнаганда, мындай жооп берди)"},{"SurahNumber":36,"VerseNumber":22,"Text":"«Эмне үчүн мен өзүмдү (жоктон) бар кылган Кудайга ибадат кылбайт экенмин?! Силер дагы Ага кайтарыласыңар"},{"SurahNumber":36,"VerseNumber":23,"Text":"Андан башкаларды кудай кылып алайынбы?! Эгер мага Рахман бир зыян (жеткирүүнү) кааласа, мага алардын шапаат-ортомчулуктары эч кандай пайда бербейт жана алар мени куткара да алышпайт"},{"SurahNumber":36,"VerseNumber":24,"Text":"(Эгер Аллаһтан башканы кудай кылып алсам) анда мен анык адашууда болуп каламын"},{"SurahNumber":36,"VerseNumber":25,"Text":"Мен силердин (чыныгы) Раббиңерге ыйман келтирдим, мени уккула!». (Анан мушриктер аны өлтүрүп коюшат. Шейит болуп, Раббисинин алдына барганда, ага)"},{"SurahNumber":36,"VerseNumber":26,"Text":"айтылды: «Бейишке Кир»! Ал киши айтты: «Кана эми, менин коомум билсе"},{"SurahNumber":36,"VerseNumber":27,"Text":"Раббим мени кечиргенин жана урматтуу адамдардан кылганын!»"},{"SurahNumber":36,"VerseNumber":28,"Text":"Анын (өлтүрүлгөн мусулмандын) артынан Биз (каапыр) коомдун үстүнө асмандан (периштелерден куралган) аскерлерибизди түшүрбөдүк. Түшүрбөйт да болчубуз"},{"SurahNumber":36,"VerseNumber":29,"Text":"(Себеби:) Бир гана ач айкырык болду! Анан.., бардыгы (өлүп, кыйрап) тынып калышты"},{"SurahNumber":36,"VerseNumber":30,"Text":"Кайран гана пенделер! (Айып өздөрүндө!) Аларга бир пайгамбар келсе эле (дароо) шылдыңдай башташат"},{"SurahNumber":36,"VerseNumber":31,"Text":"Көрүшпөйбү, Биз алардан мурун нечендеген (каапыр) муундарды кыйратып салдык! Эми алар өздөрүнө (бул дүйнөгө) кайтып келишпейт"},{"SurahNumber":36,"VerseNumber":32,"Text":"Албетте, алардын (кыйрагандардын) бардыгы (Кыяматта) Биздин алдыбызда (суроо-жооп үчүн) даяр турушат"},{"SurahNumber":36,"VerseNumber":33,"Text":"Аларга (кудуретибизден дагы бир) белги-өлүк жер. Биз аны (жамгыр менен) тирилттик жана андан данды (өндүрүп) чыгардык. Эми, ошондон жеп жатышат"},{"SurahNumber":36,"VerseNumber":34,"Text":"Жана Биз жерде курмалардан, жүзүмдөрдөн бак-бостондорду жараттык. Жана анын боорун жарып, булактарды чыгардык"},{"SurahNumber":36,"VerseNumber":35,"Text":"Ошол бактардын мөмөсүнөн жесин деп. Ал мөмөлөрдү алардын колу жасаган жок! Шүгүр кылышпайбы, эми"},{"SurahNumber":36,"VerseNumber":36,"Text":"Жер өстүрүп чыгарган нерселерден, өздөрүнөн жана өздөрү да билбеген (көп) нерселерден бардык жуп-жубайларды жараткан Аллаһ — Аруу,Таза"},{"SurahNumber":36,"VerseNumber":37,"Text":"Аларга (дагы бир) белги — түн. Биз андан күндүздү сыйрып алаарыбыз менен, алар караңгыда калышат"},{"SurahNumber":36,"VerseNumber":38,"Text":"(Дагы бир белги —) Күн, өзүнө белгиленген орунда гана (айланып) жүрөт. Бул — Кудуретүү, Билүүчүнүн тагдыр кылганы"},{"SurahNumber":36,"VerseNumber":39,"Text":"Биз Айга да, курманын эски шиңгили сыяктуу болуп (ийрейип) калганга чейин бир нече орундарды белгилеп койгонбуз"},{"SurahNumber":36,"VerseNumber":40,"Text":"Күн (өз айлануусунда) Айга жетиши мүмкүн эмес, түн дагы күндүздөн озуп кете албайт.! Бардыгы асманда сүзүп жүрүшөт"},{"SurahNumber":36,"VerseNumber":41,"Text":"Аларга (дагы бир) белги: (Нухтун доорунда) Биз алардын урпактарын (айбандар жана ыймандуу адамдар менен) толтурулган кемеде (топон суунун бетине) көтөрүп койгонубуз"},{"SurahNumber":36,"VerseNumber":42,"Text":"Дагы (бир белги) Биз аларга ошол кеме сыяктуу (бирок, башка түрдөгү) мине турган нерселерди жаратып бердик"},{"SurahNumber":36,"VerseNumber":43,"Text":"Эгер кааласак Биз аларды (кеме менен сапарга чыккан араб мушриктерин) чөктүрүп жиберебиз. Кийин аларга эч бир жардамчы болбойт жана куткарылышпайт"},{"SurahNumber":36,"VerseNumber":44,"Text":"(Бирок, качан) Биз тараптан ырайым болсо жана белгилүү убакытка чейин пайдалануулары үчүн куткарылышы мүмкүн"},{"SurahNumber":36,"VerseNumber":45,"Text":"Эгер аларга алдыңардагы жана артыңардагы (азаптан) корккула, ажеп эмес ырайымына жолуксаңар деп айтылчу болсо, (такыр кулак салышпайт)"},{"SurahNumber":36,"VerseNumber":46,"Text":"Аларга Раббилеринин аят-белгилеринен бири келсе, андан да жүз бурушат"},{"SurahNumber":36,"VerseNumber":47,"Text":"Эгер аларга: «Аллаһ ырыскы кылып берген нерселерден (муктаждарга) садака кылгыла»-деп айтылса, каапырлар момундарга: «Аллаһ Өзү тамактандырууну каалаган кишилерди биз тамактандырабызбы?! Силер анык адашууда экенсиңер!»-дешет"},{"SurahNumber":36,"VerseNumber":48,"Text":"Жана айтышат: «Эгер чынчыл болсоңор (айткылачы) бул убада (Кыямат) качан келет?»"},{"SurahNumber":36,"VerseNumber":49,"Text":"Алар (эч нерседен бейкапар) өз ара жаңжалдашып турганда (жандарын) ала турган бир айкырыкты гана күтүп калышты.”"},{"SurahNumber":36,"VerseNumber":50,"Text":"(Аларга өлүм келгенде) осуят кылууга да үлгүрбөй калышат. Жана үй-бүлөлөрүнө да кайтып бара алышпайт"},{"SurahNumber":36,"VerseNumber":51,"Text":"Жана (Кыяматта) Сур (кернейи экинчи ирет) тартылат. Кийин, капыстан алар Раббисине (сурак берүү үчүн) мүрзөлөрүнөн суурулуп чыгышат"},{"SurahNumber":36,"VerseNumber":52,"Text":"(Жана) айтышат: «О, шорубуз! Бизди уйкубуздан (өлүмдөн) ким тургузду экен?! Бул Рахмандын (кайра тирилүү жөнүндөгү) убадасы турбайбы! пайгамбарлар туура сүйлөгөн экен!»"},{"SurahNumber":36,"VerseNumber":53,"Text":"Бир гана айкырык (Сур кернейинин добушу) болот. Анан дароо алардын баары Биздин алдыбызда туруп калышат"},{"SurahNumber":36,"VerseNumber":54,"Text":"Ал күндө эч бир жан зулумдук көрбөйт. Жана силер өзүңөр жасаган ишиңерге гана ылайык жаза аласыңар"},{"SurahNumber":36,"VerseNumber":55,"Text":"Ал Күнү Бейиш элдери кубаныч менен гана алек"},{"SurahNumber":36,"VerseNumber":56,"Text":"Жубайлары менен көлөкөнүн астына коюлган сөрүлөрдө жөлөнүп отурушат"},{"SurahNumber":36,"VerseNumber":57,"Text":"Ал жерде алар үчүн мөмөлөр, тилеген бардык нерселери бар"},{"SurahNumber":36,"VerseNumber":58,"Text":"Алардын Ырайымдуу Раббиси тарабынан «Салам» деген сөз (айтылат)"},{"SurahNumber":36,"VerseNumber":59,"Text":"Эй, күнөөкөрлөр! Бул күндө силер (жакшылардан) бөлүнгүлө"},{"SurahNumber":36,"VerseNumber":60,"Text":"О, Адам урпактары! Мен силерге: «Шайтанга ибадат кылбагыла! Ал силерге анык душман"},{"SurahNumber":36,"VerseNumber":61,"Text":"Өзүмө гана ибадат кылгыла! Туура Жол — ушул!» деп буюрбадым беле"},{"SurahNumber":36,"VerseNumber":62,"Text":"Ал силерден көп муундарды азгырып жиберди го! Акылыңарды иштетпейт белеңер"},{"SurahNumber":36,"VerseNumber":63,"Text":"Силерге убада кылынган тозок — ушул"},{"SurahNumber":36,"VerseNumber":64,"Text":"Каапыр болгонуңар себептүү бүгүн ага киргиле!»"},{"SurahNumber":36,"VerseNumber":65,"Text":"Ал күндө алардын оозуна мөөр басып койобуз. Бизге анын кылмыштары жөнүндө колдору сүйлөйт, буттары күбөлүк берет"},{"SurahNumber":36,"VerseNumber":66,"Text":"Жана эгер кааласак, көзүн тегиздеп (сокур кылып) койобуз. Анан Бейиш жолун издегенге шашылышат. Көрмөк кайда эми"},{"SurahNumber":36,"VerseNumber":67,"Text":"Жана эгер кааласак аларды турган жеринде катырып койобуз. Алдыга басканга да артка кайтканга да кудурети келбей калат"},{"SurahNumber":36,"VerseNumber":68,"Text":"Биз кимге узун өмүр берсек, анын түзүлүшүн начар кылып койобуз. Акылдарын иштетишпейби"},{"SurahNumber":36,"VerseNumber":69,"Text":"Биз ага (Мухаммадга) ыр үйрөткөнүбүз жок. (Акын болуу) ага ылайык эмес. Ал (Мухаммад окуган нерселер) Зикир (эскертүү) жана анык Кураан"},{"SurahNumber":36,"VerseNumber":70,"Text":"Тирүү адамдарды эскертүү үчүн жана каапырларга (азап жөнүндөгү өкүм) сөздү чындыкка чыгаруу үчүн (түшүрүлгөн эскертүү)"},{"SurahNumber":36,"VerseNumber":71,"Text":"Алар көрбөй жатышабы, Биз алар үчүн Өз Колубуз жасаган нерселерден чарба айбандарын жаратып, колдоруна мүлк кылып бердик"},{"SurahNumber":36,"VerseNumber":72,"Text":"Жана аларга ал(айбанд)арды моюн сундуруп бердик. Алардан арасынан мингендери бар, этин жегендери бар"},{"SurahNumber":36,"VerseNumber":73,"Text":"Жана аларда пайдалар (айран, сүт сыяктуу) ичимдиктер бар. Шүгүр кылышпайбы?! (Шүгүр кылмак кайда! Кайра, ошол нерселерди Аллай эмес, арбактар, бут-статуялар жаратып бергенсип)"},{"SurahNumber":36,"VerseNumber":74,"Text":"Аллаһтан башка нерселерди кудай кылып алышты. Алардан жардам болсо кана"},{"SurahNumber":36,"VerseNumber":75,"Text":"(«Кудайлары») аларга жардам берүүгө кудуреттүү эмес!. (Бирок ошого карабай) аларга даярдалган аскерлер (сыяктуу кызматын кылып, сыйына беришет)"},{"SurahNumber":36,"VerseNumber":76,"Text":"(О, пайгамбар!) Сени алардын сөздөрү кайгыга салбасын. Биз алардын жашыруун, ашкере иштерин билип турабыз"},{"SurahNumber":36,"VerseNumber":77,"Text":"Инсан билбейби, Биз аны (бир тамчы) суудан жараттык эле, анан капыстан Бизге анык душман болуп чыга келди"},{"SurahNumber":36,"VerseNumber":78,"Text":"Жана, өзүнүн (эмнеден) жаралганын унутуп, (чириген сөөктү колуна кармап): «Сөпөт болгон сөөктү ким (кайрадан) тирилте алат?»-деп, Бизге (каршы) мисал келтирет"},{"SurahNumber":36,"VerseNumber":79,"Text":"Айткын: «Аны биринчи ирет (оболу топурактан, анан бел суудан) жараткан Кудай (кайра дагы ошол топурактан) тирилтет. Ал ар бир макулукту (кандай жаратаарын жакшы) билет"},{"SurahNumber":36,"VerseNumber":80,"Text":"Ал силерге көк (жана ным) дарактан отун жасап берген.! Силер аны жагып жатасыңар"},{"SurahNumber":36,"VerseNumber":81,"Text":"Асмандарды жана Жерди жарата алган Зат алардын окшошун (экинчи ирет) жаратууга кудуреттүү эмеспи?? Жок! Кудуреттүү! Ал эң мыкты жаратуучу жана эң илимдүү"},{"SurahNumber":36,"VerseNumber":82,"Text":"Эгер бир нерсени (жаратууну) кааласа, Анын иши «Бол!» деп айтуудан гана турат. Анан ал нерсе болуп калат"},{"SurahNumber":36,"VerseNumber":83,"Text":"Бардык нерселердин бийлик-өкүмдарлыгы Өз колунда болгон Аллаһ (мушриктердин «жарата албайт» деген сыпаттоосунан) Таза! Бардыгыңар Өзүнө кайта-рыласыңар"}]}