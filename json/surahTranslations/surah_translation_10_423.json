{"Id":423,"LanguageCodes":["tr","tur"],"Name":"tur-sabanpiris","Author":"Saban Piris","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":10,"VerseNumber":1,"Text":"Elif Lâm Râ. İşte bunlar hikmetli kitabın ayetleridir"},{"SurahNumber":10,"VerseNumber":2,"Text":"İçlerinden bir adama: -İnsanları uyar, iman edenlere Rab’leri katında yüksek makamlar olduğunu müjdele! diye vahyetmemiz insanların tuhafına mı gitti ki, kafirler: -Bu açıkça bir büyücüdür, dediler"},{"SurahNumber":10,"VerseNumber":3,"Text":"Şüphesiz, Rabbiniz, gökleri ve yeri altı günde yaratan sonra arşa hükmeden, işi düzenleyen Allah’tır. İzni olmadan kimse şefaat edemez. işte sizin Rabbiniz Allah budur. O’na kulluk edin, öğüt dinlemiyor musunuz"},{"SurahNumber":10,"VerseNumber":4,"Text":"Hepinizin dönüşü O’nadır. Allah’ın vadi haktır. O, yaratmayı başlatır. Sonra da iman edip, doğruları yapanları adaletle mükafatlandırmak için yeniden diriltir. Kafirlere gelince, kafirlik yaptıkları için onlara kızgın bir içecek ve can yakan bir ceza vardır"},{"SurahNumber":10,"VerseNumber":5,"Text":"Güneşi ışık, ayı aydınlık kılan, yılların sayısını ve hesabı bilmeniz için aya menziller takdir eden O’dur. Allah bunları sadece hak olarak yapmıştır, bilen bir toplum için ayetleri açıklıyor"},{"SurahNumber":10,"VerseNumber":6,"Text":"Gece ile gündüzün birbiri ardınca gelişinde, Allah’ın göklerde ve yerde yarattığı şeylerde sakınan bir toplum için işaretler vardır"},{"SurahNumber":10,"VerseNumber":7,"Text":"Bizimle karşılaşmayı ummayan ve geçici hayata razı olup onunla tatmin olanlar, işte onlar ayetlerimizden gafildirler"},{"SurahNumber":10,"VerseNumber":8,"Text":"İşte onlar, kazandıklarının karşılığı olarak ateş onların varacağı yerdir"},{"SurahNumber":10,"VerseNumber":9,"Text":"İman edip, doğruları yapanları Rab’leri inanmaları sebebiyle altından ırmakların aktığı nimet cennetlerine eriştirir"},{"SurahNumber":10,"VerseNumber":10,"Text":"Orada duaları: \"Allah’ım sen ne yücesin\" dir. Sağlık temennileri “Selam”dır, dualarının sonu ise:”Alemlerin Rabbine hamd olsun” dur"},{"SurahNumber":10,"VerseNumber":11,"Text":"Eğer Allah, insanlara hayrı çarçabuk istedikleri gibi şerri de çarçabuk verseydi, hemen ecellerine hükmedilirdi (helak edilirlerdi.) Bizimle buluşmayı ümit etmeyenleri azgınlıkları içinde bocalar bir halde bırakırız"},{"SurahNumber":10,"VerseNumber":12,"Text":"İnsana bir darlık dokunduğu zaman, yatarken otururken veya ayakta iken bize yalvarır. Biz onun darlığını giderdiğimizde sanki başına gelen darlık sebebiyle bize hiç yalvarmamış gibi geçip gider. İşte, böyle müsriflere yapmakta oldukları şey güzel görünür"},{"SurahNumber":10,"VerseNumber":13,"Text":"And olsun ki , sizden önce nesilleri, resulleri onlara belgeler getirdikleri halde zulmedip, iman etmedikleri için yıkıma uğrattık. Suçlu bir toplumu işte böyle cezalandırırız"},{"SurahNumber":10,"VerseNumber":14,"Text":"Sonra onların ardından, nasıl hareket edeceğinize bakmak için sizi yeryüzünde iş başına getirdik"},{"SurahNumber":10,"VerseNumber":15,"Text":"Ayetlerimiz açık açık onlara okununca, bizimle karşılaşmayı ummayanlar: -Bundan başka bir Kur’an getir ya da bunu değiştir, dediler. De ki: -O’nu kendi arzuma göre değiştirmem mümkün değildir. Ben, sadece bana vahyedilene uyarım. Ben eğer Rabbime isyan edersem, büyük bir günün azabından korkarım"},{"SurahNumber":10,"VerseNumber":16,"Text":"De ki: -Eğer Allah dileseydi onu size hiç okumazdım ve O’nu size hiç bildirmezdi. Daha önce sizin aranızda bir ömür yaşadım, hiç düşünmüyor musunuz"},{"SurahNumber":10,"VerseNumber":17,"Text":"Allah adına yalan uydurandan veya ayetlerini yalan sayandan daha zalim kim olabilir. Suçlular kesinlikle kurtuluşa eremezler"},{"SurahNumber":10,"VerseNumber":18,"Text":"Kendilerine fayda da zarar da veremeyen şeylere: -Bunlar Allah katında bizim şefaatçilerimizdir, diyerek Allah’tan başkalarına kulluk ederler. De ki: -Allah’a, göklerde ve yerde bilmediği bir şeyi mi haber veriyorsunuz? Allah, koştukları şirklerden münezzeh ve yücedir"},{"SurahNumber":10,"VerseNumber":19,"Text":"İnsanlar tek ümmetti, sonra ayrıldılar. Rabbinden daha önce bir söz verilmemiş olmasaydı; ayrılığa düştükleri konuda aralarında hüküm verilirdi"},{"SurahNumber":10,"VerseNumber":20,"Text":"Rabbinden O’na bir mucize indirilseydi ya! derler. De ki: -Gayb Allah’ındır, bekleyiniz ben de sizinle birlikte bekleyenlerdenim"},{"SurahNumber":10,"VerseNumber":21,"Text":"İnsanlara darlık/zorluk dokunduktan sonra, onlara bir rahmet tattırdığımız zaman, hemen ayetlerimiz hakkında hile kurarlar. De ki: -Allah hile kurmada daha hızlıdır. Şüphesiz bizim elçilerimiz onların kurdukları planı yazıyorlar"},{"SurahNumber":10,"VerseNumber":22,"Text":"Sizi karada ve denizde yürüten O’dur. Öyle ki siz bir gemide iken ve güzel bir rüzgar ile akıp giderken insanlar onunla neşelenirler. Şiddetli bir rüzgar çıkıp, her taraftan onları dalgaların sardığı ve çepeçevre kuşatıldıklarını anladıkları zaman dini tamamen O’na has kılanlar olarak: -Eğer bizi bundan kurtarırsan andolsun ki şükredenlerden olacağız, diye Allah’a dua ederler"},{"SurahNumber":10,"VerseNumber":23,"Text":"Allah onları kurtarınca, hemen yeryüzünde haksız yere taşkınlık ederler. Ey insanlar, sizin taşkınlığınız dünya hayatı boyunca kendi aleyhinizedir. Sonra da dönüşünüz bizedir. O zaman size yapmakta olduğunuz şeyleri haber veririz"},{"SurahNumber":10,"VerseNumber":24,"Text":"Dünya hayatının örneği, gökten indirdiğimiz su gibidir. Onunla insanların ve hayvanların yiyeceği bitkiler, ürün verir. Yeryüzü tüm güzellikleriyle süslenip bezenir. İnsanlar da ona güç yetirdiklerini sandıkları bir anda, geceleyin veya gündüzün emrimiz gelirde sanki dün hiçbir şey yokmuş gibi kırıp geçiririz. Düşünen bir topluma ayetleri böyle açıklıyoruz"},{"SurahNumber":10,"VerseNumber":25,"Text":"Allah esenlik diyarına çağırır, dileyeni de dosdoğru yola yöneltmektedir"},{"SurahNumber":10,"VerseNumber":26,"Text":"İyi davrananlara, daha iyisi ve bir fazlası vardır. Onların yüzlerini karartı ve zillet bürümez. Onlar cennet dostlarıdır, onlar orada ebedidirler"},{"SurahNumber":10,"VerseNumber":27,"Text":"Kötülük işleyenlere, kötülükleri kadar ceza vardır. Onların yüzünü zillet bürümüştür. Onları Allah’a karşı savunacak kimse yoktur. Sanki onların yüzleri gece gibi karanlık bir parçayla örtülmüştür. İşte onlar ateşin dostlarıdır. Onlar, orada ebedidirler"},{"SurahNumber":10,"VerseNumber":28,"Text":"O gün onların hepsini bir araya toplarız. Sonra şirk koşanlara: -Siz ve ortaklarınız (şirk koştuklarınız) yerlerinize! deriz. Ve aralarını ayırırız. Ortak koştukları: -Siz bize kulluk etmiyordunuz. Allah, sizinle bizim aramızda şahit olarak yeter. Sizin bize kulluk ettiğinizden haberimiz yoktu, derler"},{"SurahNumber":10,"VerseNumber":29,"Text":"O gün onların hepsini bir araya toplarız. Sonra şirk koşanlara: -Siz ve ortaklarınız (şirk koştuklarınız) yerlerinize! deriz. Ve aralarını ayırırız. Ortak koştukları: -Siz bize kulluk etmiyordunuz. Allah, sizinle bizim aramızda şahit olarak yeter. Sizin bize kulluk ettiğinizden haberimiz yoktu, derler"},{"SurahNumber":10,"VerseNumber":30,"Text":"İşte orada herkes dünyada yaptığı şeyin gerçek mahiyetini kavrar. Ve gerçek mevlaları olan Allah’a döndürülürler. Ve uydurdukları düzmeceler onlardan kaybolup gider"},{"SurahNumber":10,"VerseNumber":31,"Text":"De ki: -Gökten ve yerden size rızık veren kimdir? Kulak ve gözlere hükmeden kimdir? ölüden diriyi çıkaran; ölüyü de diriden çıkaran kimdir? Her işi düzenleyen kimdir? Onlar: -Allah’tır! diyecekler. -O halde O’na karşı gelmekten sakınmaz mısınız? de"},{"SurahNumber":10,"VerseNumber":32,"Text":"İşte gerçek Rabbiniz Allah budur. Haktan sonra dalaletten başka ne vardır? O halde nasıl sırt çeviriyorsunuz"},{"SurahNumber":10,"VerseNumber":33,"Text":"Böylece, fasık olanların inanmayacaklarına dair Rabbinin sözü gerçekleşti"},{"SurahNumber":10,"VerseNumber":34,"Text":"De ki: -Ortak koştuklarınızdan yaratmayı başlatan ve sonra bunu tekrar eden var mıdır? De ki: -Yaratmayı başlatan ve onu tekrarlayan Allah’tır. Nasıl da uyduruyorsunuz"},{"SurahNumber":10,"VerseNumber":35,"Text":"De ki: -Ortak koştuklarınızdan gerçeğe eriştiren var mıdır? De ki: -Allah, gerçeği gösterir. Gerçeği gösteren mi uyulmaya daha layıktır; yoksa birisi yol göstermezse, doğruya ulaşamayan mı? Ne oluyor size? Nasıl hüküm veriyorsunuz"},{"SurahNumber":10,"VerseNumber":36,"Text":"Onların çoğu sadece zanna uyarlar. Gerçekte zan hakikat karşısında bir şey ifade etmez. Şüphesiz ki Allah, onların ne yaptıklarını bilendir"},{"SurahNumber":10,"VerseNumber":37,"Text":"Bu Kur’an, Allah’tandır. Başkası tarafından uydurulmuş değildir. Ancak kendinden öncekileri tasdik ve Alemlerin Rabbi’nden (geldiğine) şüphe olmayan kitabın açıklamasıdır"},{"SurahNumber":10,"VerseNumber":38,"Text":"Yoksa ‘Onu uydurdu.’ mu diyorlar? De ki: -O’nun sûrelerine benzer bir sûre meydana getirin, iddianızda samimi iseniz Allah’tan başka çağırabileceklerinizi de çağırın"},{"SurahNumber":10,"VerseNumber":39,"Text":"Onlar, ilmini kavrayamadıkları ve henüz açıklaması onlara gelmemiş olan bir şeyi yalanladılar. Onlardan öncekiler de böyle yalanlamışlardı. Zalimlerin sonunun nasıl olduğuna bir bak"},{"SurahNumber":10,"VerseNumber":40,"Text":"Aralarında ona inananlar da vardır; inanmayanlar da, Rabbin ise bozguncuları daha iyi bilir"},{"SurahNumber":10,"VerseNumber":41,"Text":"Seni yalanlarlarsa ‘Benim yaptığım banadır. Siz benim yaptığımdan sorumlu değilsiniz. Ben de sizin yaptıklarınızdan sorumlu değilim.’ de"},{"SurahNumber":10,"VerseNumber":42,"Text":"Onlardan seni dinleyenler vardır. Şayet akletmez olduysalar sağırlara sen mi işittireceksin"},{"SurahNumber":10,"VerseNumber":43,"Text":"Onlardan sana bakanlar vardır. Basiretlerini kaybetmişlerse körlere sen mi yol göstereceksin"},{"SurahNumber":10,"VerseNumber":44,"Text":"Allah insanlara hiç zulmetmez, fakat insanlar kendilerine zulmederler"},{"SurahNumber":10,"VerseNumber":45,"Text":"Onları toplayacağı gün, sanki gündüz birbirleriyle tanışacakları bir zaman kadar kalmış gibidirler. Allah ile karşılaşmayı yalanlayıp doğru yolda olmayanlar kaybetmişlerdir"},{"SurahNumber":10,"VerseNumber":46,"Text":"Onlara vaat ettiğimizin bir kısmını sana ya gösteririz; ya da seni vefat ettiririz. Nasıl olsa onların dönüşü bizedir. Sonra Allah, onların yaptıklarına zaten şahittir"},{"SurahNumber":10,"VerseNumber":47,"Text":"Her ümmet için bir resul vardır. Onlara Resulleri geldiğinde aralarında adaletle hükmedilir ve onlara zulmedilmez"},{"SurahNumber":10,"VerseNumber":48,"Text":"Doğru söylüyorsanız bu vaat ne zaman gerçekleşecektir? derler"},{"SurahNumber":10,"VerseNumber":49,"Text":"De ki: -Allah’ın dilediğinden başka kendim için bir zarar da fayda da sağlayamam. Her ümmetin bir eceli vardır. Eceli geldiği zaman bir saat bile geri de bırakılmaz; ileri de alınmaz.”"},{"SurahNumber":10,"VerseNumber":50,"Text":"De ki: -Allah’ın azabı size gece veya gündüz gelirse ne yaparsınız? Suçlular onu ne acele istiyorlar"},{"SurahNumber":10,"VerseNumber":51,"Text":"O, gerçekleştikten sonra mı ona inandınız? Siz onu acele istiyordunuz"},{"SurahNumber":10,"VerseNumber":52,"Text":"Sonra zalimlere şöyle denir: -Sonsuz azabı tadın! Kazandıklarınızdan başkasıyla mı cezalandırılacaksınız? denir"},{"SurahNumber":10,"VerseNumber":53,"Text":"Gerçek mi bu? diye sana soruyorlar. De ki: -Evet, Rabbim hakkı için o gerçektir. Siz ondan kaçamayacaksınız"},{"SurahNumber":10,"VerseNumber":54,"Text":"Zulmetmiş herkes yeryüzündeki her şeyi fidye olarak vermek ister.. Azabı gördüklerinde pişmanlık duyarlar. Oysa onlara zulmedilmeden aralarında adaletle hükmedilmiştir"},{"SurahNumber":10,"VerseNumber":55,"Text":"İyi bilin ki, göklerde ve yerde olanlar Allah’ındır. İyi bilin ki, Allah’ın vaadi haktır. Fakat onların çoğu bilmez"},{"SurahNumber":10,"VerseNumber":56,"Text":"Dirilten ve öldüren O’dur. O’na döndürüleceksiniz"},{"SurahNumber":10,"VerseNumber":57,"Text":"Ey İnsanlar! Rabbinizden size bir öğüt, kalplerde olana bir şifa, kılavuz ve müminler için bir rahmet gelmiştir"},{"SurahNumber":10,"VerseNumber":58,"Text":"De ki: -Bunlar, Allah’ın fazlı ve O’nun rahmetiyledir. İşte buna sevinsinler. Bu onların biriktirdiklerinden hayırlıdır"},{"SurahNumber":10,"VerseNumber":59,"Text":"De ki: -Allah’ın size indirdiğinin bir kısmını haram, bir kısmını helal kıldığınızı görüyor musunuz? De ki: -Size Allah mı izin verdi; yoksa Allah hakkında yalan mı uyduruyorsunuz"},{"SurahNumber":10,"VerseNumber":60,"Text":"Allah hakkında yalan uyduranlar kıyamet gününü ne zannettiler? Şüphesiz Allah insanlara karşı bol ihsan sahibidir fakat, insanların çoğu şükretmezler"},{"SurahNumber":10,"VerseNumber":61,"Text":"Ne durumda olursan ol, Kur’an’dan ne okursanız okuyun ve ne yaparsanız yapın; yaptıklarınıza daldığınız anda kesinlikle biz sizin üzerinizde şahit olmuşuzdur. Yerde ve gökte zerre kadar bir şey; bundan küçüğü de büyüğü de Rabbinden gizli değildir, apaçık bir kitaptadır"},{"SurahNumber":10,"VerseNumber":62,"Text":"İyi bilin ki, Allah’ın velilerine korku yoktur, onlar üzülmeyeceklerdir"},{"SurahNumber":10,"VerseNumber":63,"Text":"Onlar Allah’a inanmış ve O’na karşı gelmekten sakınmışlardır"},{"SurahNumber":10,"VerseNumber":64,"Text":"Dünya hayatında da ahirette de müjde onlaradır. Allah’ın sözlerinde hiç bir değişme yoktur. Bu büyük kurtuluştur"},{"SurahNumber":10,"VerseNumber":65,"Text":"İnkarcıların sözleri seni üzmesin, çünkü bütün güç Allah’ındır. O, işiten ve bilendir"},{"SurahNumber":10,"VerseNumber":66,"Text":"İyi bilin ki, göklerde ve yerde kim varsa hepsi Allah’ındır. Allah’ı bırakıp da ortak koştuklarına dua edenler yalnızca zanna uyanlardır. Onlar sadece tahminde bulunuyorlar"},{"SurahNumber":10,"VerseNumber":67,"Text":"Size geceyi dinlenesiniz diye karanlık ve gündüzü de çalışasınız diye aydınlık olarak yaratan Allah’tır. Kulak veren toplum için bunlarda ayetler vardır"},{"SurahNumber":10,"VerseNumber":68,"Text":"“Allah bir çocuk edindi.” dediler. Hâşâ, O, bundan uzaktır. Göklerde ve yerde olan her şey O’nundur. Bu hususta bir deliliniz de yoktur. O halde Allah hakkında bilmediğiniz bir şeyi mi söylüyorsunuz"},{"SurahNumber":10,"VerseNumber":69,"Text":"De ki: -Allah hakkında yalan uyduranlar asla kurtuluşa eremezler"},{"SurahNumber":10,"VerseNumber":70,"Text":"Dünyada biraz geçimlik; sonra dönüşleri yine bize olacaktır. Biz de onlara inkar etmiş olmaları sebebiyle şiddetli azabı tattıracağız"},{"SurahNumber":10,"VerseNumber":71,"Text":"Onlara Nuh’un haberini oku! Hani kavmine demişti ki: -Ey Kavmim! İçinizde bulunmam ve Allah’ın ayetlerini hatırlatmam eğer sizin zorunuza gidiyorsa -Ben zaten Allah’a bağlanmışımdır- Haydi, ortak koştuklarınızla gücünüzü birleştirin, sonra da yapacağınız size dert olmasın. Hiç beklemeden vereceğiniz kararı bana uygulayın"},{"SurahNumber":10,"VerseNumber":72,"Text":"Eğer yüz çevirmişseniz, ben sizden bir ücret istememiştim. Benim ücretim sadece Allah’a aittir. Ben müslümanlardan olmakla emrolundum"},{"SurahNumber":10,"VerseNumber":73,"Text":"O’nu yalanlamışlardı. Biz de O’nu ve O’nunla birlikte gemide olanları kurtarmış, ayetlerimizi yalanlayanları ise suda boğmuştuk. Uyarılanların sonunun nasıl olduğuna bak"},{"SurahNumber":10,"VerseNumber":74,"Text":"O’ndan sonra da toplumlarına elçiler göndermiştik. (O toplumlara) elçiler belgelerle gelmişlerdi. Daha önce yalanladıkları şeye inanacak değillerdi. İşte, haddi aşanların kalplerini böyle mühürleriz"},{"SurahNumber":10,"VerseNumber":75,"Text":"Sonra onların ardından Musa ve Harun’u ayetlerimizle Firavun ve çevresine gönderdik. Fakat büyüklük taslamışlardı. Onlar zaten suçlu bir kavim idi"},{"SurahNumber":10,"VerseNumber":76,"Text":"Katımızdan onlara gerçek geldiği zaman, onlar: -Bu, apaçık bir sihirdir! demişlerdi"},{"SurahNumber":10,"VerseNumber":77,"Text":"Musa: -Size gelen gerçek için mi böyle söylüyorsunuz? Bu sihir midir? Sihirbazlar asla kurtuluşa eremezler, demişti"},{"SurahNumber":10,"VerseNumber":78,"Text":"Onlar ise: -Sen bize, babalarımızı bulduğumuz yoldan bizi ayırmak ve yeryüzünde büyüklük sadece ikinizin olsun diye mi geldin? Biz ikinize de inanmıyoruz"},{"SurahNumber":10,"VerseNumber":79,"Text":"Firavun ise: -Bütün bilgin sihirbazları bana getirin! dedi"},{"SurahNumber":10,"VerseNumber":80,"Text":"Sihirbazlar gelince Musa onlara: -Ne ortaya koyacaksanız koyun! dedi"},{"SurahNumber":10,"VerseNumber":81,"Text":"Onlar, ortaya koyunca, Musa: -Yaptığınız şeyler sihirdir. Şüphesiz Allah onları boşa çıkaracaktır. Allah bozguncuların işlerini düzeltmez, dedi"},{"SurahNumber":10,"VerseNumber":82,"Text":"Günahkarlar hoşlanmasa da Allah sözleriyle hakkı ortaya koyacaktır"},{"SurahNumber":10,"VerseNumber":83,"Text":"Firavun ve çevresindekilerin işkence yapmasından korkmalarından dolayı kavminden Musa’ya çok küçük bir grubun dışında inanan olmadı. Çünkü Firavun o yerde hakimdi ve O, aşırı gidenlerdendi"},{"SurahNumber":10,"VerseNumber":84,"Text":"Musa: -Ey Kavmim, Allah’a inanıyorsanız ve teslim olmuşsanız O’na güvenin, dedi"},{"SurahNumber":10,"VerseNumber":85,"Text":"Allah’a güvendik, “ey Rabbimiz! Bizi o zulmeden kavme fitne yapma”"},{"SurahNumber":10,"VerseNumber":86,"Text":"Rahmetinle bizi kafirlerden kurtar, dediler"},{"SurahNumber":10,"VerseNumber":87,"Text":"Musa ve kardeşine: -Mısır’da milletinize evler hazırlayın; evlerinizi namazgah edinin. Namaz kılın ve iman edenlere müjde verin! diye vahyettik"},{"SurahNumber":10,"VerseNumber":88,"Text":"Musa: -Rabbimiz, doğrusu sen Firavun’a ve çevresine zinetler ve dünya hayatında mallar verdin. Rabbimiz, senin yolundan saptırsınlar diye mi? Rabbimiz, mallarını yok et, kalplerini sık; çünkü onlar can yakıcı azabı görmedikçe inanmazlar, dedi"},{"SurahNumber":10,"VerseNumber":89,"Text":"Allah: -İkinizin duası da kabul olundu, dürüst hareket edin; bilmeyenlerin yoluna asla uymayın, dedi"},{"SurahNumber":10,"VerseNumber":90,"Text":"İsrailoğullarını denizden geçirdik. Firavun ve askerleri haksızlık ve düşmanlıkla arkalarına düştüler. Firavun boğulacağı anda: -İsrailoğulları’nın inandığından başka ilah olmadığına inandım. Artık ben O’na teslim olanlardanım, dedi"},{"SurahNumber":10,"VerseNumber":91,"Text":"Şimdi mi? Sen, önceden isyan etmiş ve bozgunculardan olmuştun"},{"SurahNumber":10,"VerseNumber":92,"Text":"Bugün senin cesedini arkandan gelenlere ibret olması için kurtaracağız. Şüphesiz, insanların çoğu bizim ayetlerimizden gafildir"},{"SurahNumber":10,"VerseNumber":93,"Text":"İsrailoğullarını hoşlanacakları evlere yerleştirmiş, temiz yiyeceklerle onları rızıklandırmıştık. Kendilerine ilim gelene kadar da anlaşmazlığa düşmemişlerdi. Şüphesiz Rabbin, anlaşamadıkları konu hakkında kıyamet günü aralarında hüküm verecektir"},{"SurahNumber":10,"VerseNumber":94,"Text":"Şayet sana indirdiğimizden şüphede isen; senden önce indirdiğimiz kitapları okuyanlara sor. Andolsun ki sana Rabbinden hak gelmiştir. Sakın şüphelenenlerden olma"},{"SurahNumber":10,"VerseNumber":95,"Text":"Allah’ın ayetlerini yalanlayanlardan da olma; Yoksa kaybedenlerden olursun"},{"SurahNumber":10,"VerseNumber":96,"Text":"Şüphesiz Rabbinin söz verdiği azabı hak edenler inanmazlar"},{"SurahNumber":10,"VerseNumber":97,"Text":"Can yakıcı azabı görene kadar, kendilerine her türlü belge gelse bile"},{"SurahNumber":10,"VerseNumber":98,"Text":"Bir şehir (halkı) inanmalı değil miydi ki imanları kendilerine fayda versin?! Ancak Yunus’un Kavmi.. Onlar iman edince, dünya hayatında onlardan zillet azabını gidermiş ve belirli bir süre daha geçindirmiştik"},{"SurahNumber":10,"VerseNumber":99,"Text":"Eğer Rabbin dileseydi, yeryüzünde bulunanların tümü inanırdı. Öyleyken insanları inanmaya sen mi zorlayacaksın"},{"SurahNumber":10,"VerseNumber":100,"Text":"Allah’ın izni olmadıkça hiç kimse inanamaz. O, aklını kullanmayanlara kötü bir azap verir. Ve pisliği akıllarını kullanmayanların üzerine koyar"},{"SurahNumber":10,"VerseNumber":101,"Text":"“Göklerde ve yerde neler var bir bakın!” de, inanmayacak bir topluma ayetler ve uyarmalar fayda vermez"},{"SurahNumber":10,"VerseNumber":102,"Text":"Kendilerinden önce geçenlerin başlarına gelen olaylardan başka bir şey mi bekliyorlar? (Öyle mi) -Bekleyin, ben de sizinle beraber beklemekteyim, de"},{"SurahNumber":10,"VerseNumber":103,"Text":"Sonra biz Peygamberlerimizi ve iman edenleri böyle kurtarırız. İman edenleri verdiğimiz söz gereğince kurtarmamız bize haktır"},{"SurahNumber":10,"VerseNumber":104,"Text":"De ki: -Ey İnsanlar! Benim dinimden şüphede iseniz bilin ki ben Allah’tan başka taptıklarınıza tapmam; ancak sizi öldürecek olan Allah’a kulluk ederim. Müminlerden olmakla emrolundum"},{"SurahNumber":10,"VerseNumber":105,"Text":"Yönünü hanif olarak dine çevir, sakın müşriklerden olma"},{"SurahNumber":10,"VerseNumber":106,"Text":"Allah’ı bırakıp, sana fayda da zarar da veremeyecek olan şeylere yalvarma! Eğer böyle yaparsan kesinlikle zalimlerden olursun"},{"SurahNumber":10,"VerseNumber":107,"Text":"Allah sana bir sıkıntı verirse, onu O’ndan başkası gideremez. Sana bir iyilik dilerse; O’nun nimetini engelleyecek yoktur. Onu kullarından dilediğine verir. O, bağışlayandır, merhametlidir"},{"SurahNumber":10,"VerseNumber":108,"Text":"De ki: -Ey İnsanlar! Rabbinizden size hak gelmiştir. Doğru yola giren sadece kendisi için girmiş ve sapıtan da kendi zararına sapıtmıştır. Ben, sizin bekçiniz değilim"},{"SurahNumber":10,"VerseNumber":109,"Text":"Sana vahyedilene uy, Allah hükmünü verene kadar sabret! O, hüküm verenlerin en iyisidir"}]}