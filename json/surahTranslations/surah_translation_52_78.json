{"Id":78,"LanguageCodes":["cs","ces"],"Name":"ces-arnykl","Author":"A. R. Nykl","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":52,"VerseNumber":1,"Text":"Při HOŘE"},{"SurahNumber":52,"VerseNumber":2,"Text":"při Knize napsané"},{"SurahNumber":52,"VerseNumber":3,"Text":"na svitku rozbaleném"},{"SurahNumber":52,"VerseNumber":4,"Text":"při domu (četně) navštíveném"},{"SurahNumber":52,"VerseNumber":5,"Text":"při (klenbě) střechy pozdvižené"},{"SurahNumber":52,"VerseNumber":6,"Text":"při moři rozbouřeném"},{"SurahNumber":52,"VerseNumber":7,"Text":"(přisahám, že) trest Pána tvého jest nezvratný"},{"SurahNumber":52,"VerseNumber":8,"Text":"a není, kdo by jej zadržel"},{"SurahNumber":52,"VerseNumber":9,"Text":"V den, kdy valiti se budou nebesa valem"},{"SurahNumber":52,"VerseNumber":10,"Text":"a hýbati se budou hory hybem"},{"SurahNumber":52,"VerseNumber":11,"Text":"běda v den onen těm, kdož (proroka) lhářem zvali"},{"SurahNumber":52,"VerseNumber":12,"Text":"kdož si v planém žvastu hráli"},{"SurahNumber":52,"VerseNumber":13,"Text":"V den ten vrženi budou, v oheň pekla vrhem"},{"SurahNumber":52,"VerseNumber":14,"Text":"„Totoť oheň jest, jejž vylhaným jste zvali"},{"SurahNumber":52,"VerseNumber":15,"Text":"Jest kouzlem to, či nevidíte"},{"SurahNumber":52,"VerseNumber":16,"Text":"Pecte se v něm: ať trpělivě snášeti jej budete, či nikoli, jedno bude to pro vás: tak od-měněni jen budete za skutky své.“"},{"SurahNumber":52,"VerseNumber":17,"Text":"Však bohabojní budou v zahradách (ráje) a v rozkoš"},{"SurahNumber":52,"VerseNumber":18,"Text":"radujíce se z toho, co dal jim Pán jejich: a z toho, že spasil je od muk plamene pekelného"},{"SurahNumber":52,"VerseNumber":19,"Text":"„Pojídejte a po-píjejte ve zdraví, v odměnu za skutky své!“"},{"SurahNumber":52,"VerseNumber":20,"Text":"Spočívati budou na pohovkách seřazených, a za manželky dáme jim děvy velkých očí černých"},{"SurahNumber":52,"VerseNumber":21,"Text":"Ti, kdož uvěřili, a jež následovalo potomstvo jejich ve víře, spojíme s potomstvem jejich: a neošidíme je o nic ze skutků jejich. Každý člověk jest rukojmím za to, čeho dobyl si"},{"SurahNumber":52,"VerseNumber":22,"Text":"A v hojnosti dáme jim z ovoce i masa, cokoliv přáti si budou"},{"SurahNumber":52,"VerseNumber":23,"Text":"Podávati si tam budou pohár, z nějž nepojde řeč svévolná, ni k hříchu příčina"},{"SurahNumber":52,"VerseNumber":24,"Text":"Obcházeti budou je mládci-číšníci, jak perly skryté (krásní)"},{"SurahNumber":52,"VerseNumber":25,"Text":"I obrátí se k sobě se vzájemnými dotazy"},{"SurahNumber":52,"VerseNumber":26,"Text":"řkouce: „Zajisté byli jsme kdys o rodiny své plni starostí"},{"SurahNumber":52,"VerseNumber":27,"Text":"však popřál nám Bůh dobrodiní svého a spasil nás od muk větru žárného"},{"SurahNumber":52,"VerseNumber":28,"Text":"neb zajisté jsme jej předtím vzývali: onť pak dobrodějný jest a slitovný.“"},{"SurahNumber":52,"VerseNumber":29,"Text":"Pročež napomínej, neb nejsi, z milosti Pána svého, ni hadačem, ni (duchem) posedlým"},{"SurahNumber":52,"VerseNumber":30,"Text":"Či říkají: „Básník jest to; dávejme pozor naň, jak osud jeho změní se.“"},{"SurahNumber":52,"VerseNumber":31,"Text":"Rci: „Dávejte jen pozor: i já s vámi pozor budu dávati!“"},{"SurahNumber":52,"VerseNumber":32,"Text":"Či nabádají je k tomuto (jednání) sny jich, anebo lidem jsou svévolným"},{"SurahNumber":52,"VerseNumber":33,"Text":"Či říkají: „Podvrhl jej?“ Naopak, však oni nevěří"},{"SurahNumber":52,"VerseNumber":34,"Text":"Nechť tedy předvedou vyprávění jemu podobné, jsou-li pravdomluvnými"},{"SurahNumber":52,"VerseNumber":35,"Text":"Či stvořeni byli z ničeho — anebo sami jsou stvořiteli"},{"SurahNumber":52,"VerseNumber":36,"Text":"Či oni stvořili nebe a zemi? Naopak, ale pevné víry nemají"},{"SurahNumber":52,"VerseNumber":37,"Text":"Či mají snad (v moci) pokladnice Pána tvého, aneb vrchními jsou rozhodčími"},{"SurahNumber":52,"VerseNumber":38,"Text":"Či mají snad žebřík, pomocí jehož mohli by přislouchati? Nechť ten, jenž přislouchal tak, předvede moc zjevnou"},{"SurahNumber":52,"VerseNumber":39,"Text":"Či Bůh má dcery a vy syny"},{"SurahNumber":52,"VerseNumber":40,"Text":"Či žádáš si odměny, když oni dluhy jsou obtěžkáni"},{"SurahNumber":52,"VerseNumber":41,"Text":"Či znají věci skryté tak, aby je mohli spisovati"},{"SurahNumber":52,"VerseNumber":42,"Text":"Či chtějí lest ti strojiti? Však ti, kdož neuvěřili, sami budou obelstěni"},{"SurahNumber":52,"VerseNumber":43,"Text":"Či mají jiného boha, mimo Boha? Chválen budiž Bůh nad to, co s ním spolčují"},{"SurahNumber":52,"VerseNumber":44,"Text":"A kdyby viděli kus nebe padati na sebe, řekli by: „Toť mračno zhuštěné.“"},{"SurahNumber":52,"VerseNumber":45,"Text":"I ponech je až do chvíle, kdy setkají se se dnem (soudu) svého, jímž postiženi budou"},{"SurahNumber":52,"VerseNumber":46,"Text":"dnem, kdy neprospěje jim lest jejich pranic a nebude jim pomoženo"},{"SurahNumber":52,"VerseNumber":47,"Text":"Zajisté těm, kdož nepravostni byli, připadnou ještě jiné tresty vedle toho: však většina jich není si toho vědoma"},{"SurahNumber":52,"VerseNumber":48,"Text":"Vyčkávej tedy trpělivě rozsudek Pána svého, neb tys pod dozorem naším; a vyvyšuj Pána svého ve chvále jeho, když vstáváš"},{"SurahNumber":52,"VerseNumber":49,"Text":"a za noci pěj chválu jeho a při odchodu hvězd"}]}