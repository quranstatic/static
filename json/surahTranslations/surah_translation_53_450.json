{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":53,"VerseNumber":1,"Text":"Kasam hai taare ki jabke woh guroob hua"},{"SurahNumber":53,"VerseNumber":2,"Text":"Tumhara rafeeq(companion) na bhatka hai na behka(deluded) hai"},{"SurahNumber":53,"VerseNumber":3,"Text":"Woh apni khwaish-e-nafs se nahin bolta"},{"SurahNumber":53,"VerseNumber":4,"Text":"Yeh to ek wahee (Inspiration /revelation) hai jo uspar nazil ki jati hai"},{"SurahNumber":53,"VerseNumber":5,"Text":"Usey zabardast quwwat waley ne taleem di hai"},{"SurahNumber":53,"VerseNumber":6,"Text":"Jo bada sahib-e-hikmat hai"},{"SurahNumber":53,"VerseNumber":7,"Text":"Woh saamne aa khada hua jabke woh balaii ufuq par tha(highest part of the horizon)"},{"SurahNumber":53,"VerseNumber":8,"Text":"Phir kareeb aaya aur upar muallak ho gaya.(approached and descended)"},{"SurahNumber":53,"VerseNumber":9,"Text":"Yahan tak ke do kamano (bow lengths) ke barabar ya issey kuch kam faasla reh gaya"},{"SurahNumber":53,"VerseNumber":10,"Text":"Tab usne Allah ke banday ko wahee (revelation) pahunchayi jo wahee (revelation) bhi usey pahunchani thi"},{"SurahNumber":53,"VerseNumber":11,"Text":"Nazar ne jo kuch dekha, dil ne usmein jhoot na milaya"},{"SurahNumber":53,"VerseNumber":12,"Text":"Ab kya tum us cheez par ussey jhagadte ho jisey woh aankhon se dekhta hai"},{"SurahNumber":53,"VerseNumber":13,"Text":"Aur ek martaba phir usney"},{"SurahNumber":53,"VerseNumber":14,"Text":"Sidratul muntaha ke paas usko (Angel Gibriel) dekha"},{"SurahNumber":53,"VerseNumber":15,"Text":"Jahan paas hi jannat-ul-maawa hai"},{"SurahNumber":53,"VerseNumber":16,"Text":"Us waqt sidrah par chaa raha tha jo kuch ke chaa raha tha"},{"SurahNumber":53,"VerseNumber":17,"Text":"Nigaah na chundhyayi (waver / swerve) na hadd se mutajawiz (transgress) hui"},{"SurahNumber":53,"VerseNumber":18,"Text":"Aur usney apne Rubb ki badi badi nishaniyan dekhi"},{"SurahNumber":53,"VerseNumber":19,"Text":"Ab zara batao , tumne kabhi is Laat aur is Uzza (names of pagan idols)"},{"SurahNumber":53,"VerseNumber":20,"Text":"Aur tisri (third) ek aur devi Manaat ki haqeeqat par kuch gaur bhi kiya"},{"SurahNumber":53,"VerseNumber":21,"Text":"Kya betay (sons) tumhare liye hain aur betiyan (daughters) khuda ke liye"},{"SurahNumber":53,"VerseNumber":22,"Text":"Yeh to badi dhandhli (unjust/unfair) ki taqseem hui"},{"SurahNumber":53,"VerseNumber":23,"Text":"Darasal yeh kuch nahin hain magar bas chandh naam jo tumne aur tumhare baap dada ne rakh liye hain. Allah ne inke liye koi sanad nazil nahin ki. Haqeeat yeh hai ke log mehez weham-o-gumaan ki pairvi kar rahey hain aur khwahishaat-e-nafs ke mureed bane huey hain, halanke unke Rubb ki taraf se unke paas hidayat aa chuki hai"},{"SurahNumber":53,"VerseNumber":24,"Text":"Kya insaan jo kuch chaahe uske liye wahi haqq hai"},{"SurahNumber":53,"VerseNumber":25,"Text":"Duniya aur aakhirat ka maalik to Allah hi hai"},{"SurahNumber":53,"VerseNumber":26,"Text":"Aasmano mein kitne hi farishte maujood hain, un ki shafaat (intercession) kuch bhi kaam nahin aa sakti jab tak ke Allah kisi aisey shaks ke haqq mein uski ijazat na dey jiske liye woh koi arzdaasht (plea) sunna chahe aur usko pasand karey"},{"SurahNumber":53,"VerseNumber":27,"Text":"Magar jo log aakhirat ko nahin maante woh farishton ko deviyon (godess) ke naamo se mausoom karte hain"},{"SurahNumber":53,"VerseNumber":28,"Text":"Halaanke is maamle ka koi ilm (knowledge) unhein haasil nahin hai. Woh mehez gumaan ki pairvi kar rahey hain, aur gumaan haqq ki jagah kuch bhi kaam nahin de sakta"},{"SurahNumber":53,"VerseNumber":29,"Text":"Pas aey Nabi, jo shaks hamarey zikr se mooh pherta hai, aur duniya ki zindagi ke siwa jise kuch matloob nahin hai, usey uske haal par chodh do"},{"SurahNumber":53,"VerseNumber":30,"Text":"In logon ka mablag-e-ilm (utmost of their knowledge) bas yahi kuch hai, yeh baat tera Rubb hi zyada jaanta hai ke uske raaste se kaun bhatak gaya hai aur kaun seedhe raaste par hai"},{"SurahNumber":53,"VerseNumber":31,"Text":"Aur zameen aur aasmaano ki har cheez ka maalik Allah hi hai. Taa-ke Allah burayi karne waalon ko unke amal ka badla de aur un logon ko acchi jaza se nawaze jinhon ne neik rawayya ikhtiyar kiya hai"},{"SurahNumber":53,"VerseNumber":32,"Text":"Jo badey badey gunahon aur khule khule qabeeh afaal (shameful deeds) se parheiz karte hain, illa yeh ke kuch kasoor unse sarzad ho jaye. Bila shubhah tere Rubb ka daaman-e-magfirat bahut waseeh hai. Woh tumhein us waqt se khoob jaanta hai jab usne zameen se tumhein paida kiya, aur jab tum apni maaon (mothers) ke paiton (wombs) mein abhi janin (fetuses) hi thay. Pas apne nafs ki paaki ke daawe na karo. Wahi behtar jaanta hai ke waqai muttaqi kaun hai"},{"SurahNumber":53,"VerseNumber":33,"Text":"Phir aey Nabi, tumne us shaks ko bhi dekha jo raah-e-khuda se phir gaya"},{"SurahNumber":53,"VerseNumber":34,"Text":"Aur thoda sa de kar ruk gaya"},{"SurahNumber":53,"VerseNumber":35,"Text":"Kya uske paas gaib ka ilm hai ke woh haqeeqat ko dekh raha hai"},{"SurahNumber":53,"VerseNumber":36,"Text":"Kya usey un baaton ki koi khabar nahin pahunchi jo moosa ke sahifon"},{"SurahNumber":53,"VerseNumber":37,"Text":"Aur us Ibrahim ke sahifon mein bayan hui hai jisne wafa ka haqq ada kar diya"},{"SurahNumber":53,"VerseNumber":38,"Text":"Yeh ke koi bojh uthane wala dusre ka bojh nahin uthayega"},{"SurahNumber":53,"VerseNumber":39,"Text":"Aur yeh ke Insaan ke liye kuch nahin hai magar woh jiski usne saii(koshish /Strive) ki hai"},{"SurahNumber":53,"VerseNumber":40,"Text":"Aur yeh ke uski saii (koshih/strive/effort) anqareeb dekhi jayegi"},{"SurahNumber":53,"VerseNumber":41,"Text":"Aur uski puri jaza use di jayegi"},{"SurahNumber":53,"VerseNumber":42,"Text":"Aur yeh ke aakhir-e-kaar pahunchna tere Rubb hi ke paas hai"},{"SurahNumber":53,"VerseNumber":43,"Text":"Aur yeh ke usi ne hasaya aur usi ne rulaya"},{"SurahNumber":53,"VerseNumber":44,"Text":"Aur yeh ke usi ne maut di aur usi ne zindagi bakshi"},{"SurahNumber":53,"VerseNumber":45,"Text":"Aur yeh ke usi ne narr (male) aur maada (female) ka joda paida kiya"},{"SurahNumber":53,"VerseNumber":46,"Text":"Ek boond (sperm-drop) se jab woh tapkayi jati hai"},{"SurahNumber":53,"VerseNumber":47,"Text":"Aur yeh ke dusri zindagi bakshna bhi usi ke zimme hai"},{"SurahNumber":53,"VerseNumber":48,"Text":"Aur yeh ke usi ne gani (enriches) kiya aur jaidad bakshi"},{"SurahNumber":53,"VerseNumber":49,"Text":"Aur yeh ke wahi sheraa (Sirius / mighty star) ka Rubb hai"},{"SurahNumber":53,"VerseNumber":50,"Text":"Aur yeh ke usi ne Aad-e-oola (people of Aad) ko halaak kiya"},{"SurahNumber":53,"VerseNumber":51,"Text":"Aur samood ko aisa mitaya ke unmein se kisi ko baaki na choda"},{"SurahNumber":53,"VerseNumber":52,"Text":"Aur unse pehle qaum-e-Nooh ko tabaah kiya kyunke woh thay hi sakht zaalim-o-sarkash log"},{"SurahNumber":53,"VerseNumber":53,"Text":"Aur aundhi girne wali bastiyon ko utha phenka. (Qaum-e-Lut)"},{"SurahNumber":53,"VerseNumber":54,"Text":"Phir chaa diya unpar woh kuch jo (tum jaante hi ho ke) kya chaa diya"},{"SurahNumber":53,"VerseNumber":55,"Text":"Pas aey mukhatib, apne Rubb ki kin kin niyamaton mein tu shakk karega"},{"SurahNumber":53,"VerseNumber":56,"Text":"Yeh ek tambeeh (warning) hai pehle aaye huye tambihaat(warnings) mein se"},{"SurahNumber":53,"VerseNumber":57,"Text":"Aane wali ghadi qareeb aa lagi hai"},{"SurahNumber":53,"VerseNumber":58,"Text":"Allah ke siwa koi usko hatane wala nahin"},{"SurahNumber":53,"VerseNumber":59,"Text":"Ab kya yahi woh baatein hain jinpar tum izhaar- e-taajub karte ho"},{"SurahNumber":53,"VerseNumber":60,"Text":"Hanste(laugh) ho aur rotey (weep) nahin ho"},{"SurahNumber":53,"VerseNumber":61,"Text":"Aur gaa (singing) bajaa kar inhein taalte ho"},{"SurahNumber":53,"VerseNumber":62,"Text":"Jhuk jao Allah ke aagey aur bandagi baja laaoo (ayat-e-sajda)"}]}