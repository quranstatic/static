{"Id":221,"LanguageCodes":["kk","kaz"],"Name":"kaz-khalifahaltaich","Author":"Khalifah Altai Charity Foundation","Language":"Kazakh","Description":"Kazakh","Direction":"ltr","Source":"","Translations":[{"SurahNumber":71,"VerseNumber":1,"Text":"Ақиқатында, Біз, Нұхты еліне: «Қауымыңды, оларға жан күйзелтуші азап келместен бұрын ескерт», - деп жібердік"},{"SurahNumber":71,"VerseNumber":2,"Text":"Ол айтты: «Әй, елім, шын мәнінде мен - сендерге анық ескертушімін"},{"SurahNumber":71,"VerseNumber":3,"Text":"Аллаһқа Құлшылық жасаңдар, Одан / Оның жазасынан / қорқып, сақтаныңдар және маған бағыныңдар"},{"SurahNumber":71,"VerseNumber":4,"Text":"Ол күнәларыңды кешіреді және сендерге белгіленген бір мерзімге дейін мұрсат береді. Шын мәнінде, Аллаһ белгілеген мерзім жетсе, ол кейінге ұзартылмайды, Егер де сендер білсеңдер», - деп"},{"SurahNumber":71,"VerseNumber":5,"Text":"Ол айтты: «Раббым, ақиқатында мен елімді түнде де, күндіз де / иманға / шақырдым"},{"SurahNumber":71,"VerseNumber":6,"Text":"Алайда, шақыруым олардың кері қашуын ғана арттырды"},{"SurahNumber":71,"VerseNumber":7,"Text":"Ақиқатында, мен оларды Сенің кешіруің үшін шақырған сайын олар саусақтарын құлақтарына тығып, киімдерімен бүркеніп алды және қасарысып, өздерін жоғары қойып, тәкаппарлана түсті"},{"SurahNumber":71,"VerseNumber":8,"Text":"Мен оларды ашық түрде шақырдым"},{"SurahNumber":71,"VerseNumber":9,"Text":"Содан кейін мен оларды жалпы және оңаша / жекеше / түрде де / үгіттедім"},{"SurahNumber":71,"VerseNumber":10,"Text":"Сондай-ақ: «Өздеріңнің Раббыңнан кешірім тілеңдер, өйткені Ол - көп Кешіруші / Ғаффар"},{"SurahNumber":71,"VerseNumber":11,"Text":"Ол сендерге аспаннан мол жаңбыр жібереді"},{"SurahNumber":71,"VerseNumber":12,"Text":"сендерді мал-мүліктермен және перзенттермен қолдайды. Сендерге бау-бақшалар өсіріп және сендер үшін өзендер пайда қылады"},{"SurahNumber":71,"VerseNumber":13,"Text":"Сендер неге Аллаһқа бойсұнып, Одан қорықпайсыңдар"},{"SurahNumber":71,"VerseNumber":14,"Text":"Негізінде, Ол сендерді кезең-кезеңдермен жаратты"},{"SurahNumber":71,"VerseNumber":15,"Text":"Аллаһ жеті аспанды қабат-қабат етіп қалай жаратқанын көрмедіңдер ме"},{"SurahNumber":71,"VerseNumber":16,"Text":"Олардың ішінде айды нұр қылып, күнді жарық шығарушы қылды"},{"SurahNumber":71,"VerseNumber":17,"Text":"Аллаһ сендерді жерден / өсімдік секілді / шығарды"},{"SurahNumber":71,"VerseNumber":18,"Text":"Содан кейін сендерді оған қайтарады және қайта шығарады"},{"SurahNumber":71,"VerseNumber":19,"Text":"Әрі Аллаһ сендерге жерді кілем етті"},{"SurahNumber":71,"VerseNumber":20,"Text":"онда кең жолдармен жүрулерің үшін», - деп"},{"SurahNumber":71,"VerseNumber":21,"Text":"Нұх айтты: «Раббым! Ақиқатында, олар мағанбағынбай, сондай, өздеріне мал-дүниесі мен перзенттері зияннан басқаны арттырмаған біреулерге ілесті»"},{"SurahNumber":71,"VerseNumber":22,"Text":"Сондай-ақ, олар өте үлкен құлықпен айлакерлік істеді"},{"SurahNumber":71,"VerseNumber":23,"Text":"және / қауымына / айтты: «Сендер ешқашан өз құдайларыңды тастамаңдар. Уадты, Суағты, Яғусты, Яғуқты және Нәсірді еш уақытта тастаушы болмаңдар», - деп"},{"SurahNumber":71,"VerseNumber":24,"Text":"Нұх / : «Ақиқатында, бұлар көбін адастырды. Сен де / Раббым / әділетсіздерге адасудан басқаны арттырма!» - деді"},{"SurahNumber":71,"VerseNumber":25,"Text":"Олар біле тұра істеген қателерінің салдарынан суға батырылып әрі отқа кіргізілді. Сөйтіп, олар өздеріне Аллаһтан басқа ешқандай көмек берушілерді таппады"},{"SurahNumber":71,"VerseNumber":26,"Text":"Нұх айтты: «Раббым, кәпірлерден жерде бірде-бір тұрғын қалдырма"},{"SurahNumber":71,"VerseNumber":27,"Text":"Өйткені, Сен оларды қалдырсаң, олар құлдарыңды адастырады және бұзық, кәпірден басқаны көбейтпейді"},{"SurahNumber":71,"VerseNumber":28,"Text":"Раббым, мені, ата-анамды, үйіме иманды болып кіргендерді және иманды ерлер мен иманды әйелдерді кешір! Ал, әділетсіздерге жойылып кетуден басқаны арттырма!» - деді"}]}