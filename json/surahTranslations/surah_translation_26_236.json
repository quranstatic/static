{"Id":236,"LanguageCodes":["ku","kur"],"Name":"kur-burhanmuhammada","Author":"Burhan Muhammad Amin","Language":"Kurdish","Description":"Kurdish","Direction":"rtl","Source":"http://tanzil.net","Translations":[{"SurahNumber":26,"VerseNumber":1,"Text":"سه‌رنجی سه‌ره‌تای سوره‌تی (البقر‌ة) بده"},{"SurahNumber":26,"VerseNumber":2,"Text":"ئه‌و سووره‌ته چه‌ندین ئایه‌ته له ئایه‌ته‌کانی قورئانی ئاشکرا و ڕوون"},{"SurahNumber":26,"VerseNumber":3,"Text":"ئه‌ی پێغه‌مبه‌ر صلی الله علیه وسلم خه‌ریکیت له داخ و خه‌فه‌تدا خۆت ده‌فه‌وتێنیت کاتێک ده‌بینیت خوانه‌ناسان باوه‌ڕناهێنن"},{"SurahNumber":26,"VerseNumber":4,"Text":"خۆ ئه‌گه‌ر بمانه‌وێت موعجیزه‌یه‌کیان له ئاسمانه‌وه بۆ دابه‌زێنین ئه‌وسا به‌رده‌وام گه‌ردنیان بۆی ملکه‌چ و زه‌لیل ده‌بێت"},{"SurahNumber":26,"VerseNumber":5,"Text":"هیچ یاد خستنه‌وه و ئامۆژگاریه‌کی گۆیا له خوای میهره‌بانه‌وه بۆیان نه‌هاتووه‌، پشتیان تێ نه‌کردبێت و سه‌رپێچیان لێ نه‌کردبێت"},{"SurahNumber":26,"VerseNumber":6,"Text":"بێگومان ئه‌وانه (به‌رنامه‌ی ئێمه‌یان) به‌درۆ زانی، له ئاینده‌یه‌کی نزیکدا هه‌واڵی هه‌موو ئه‌و سه‌ره‌نجامه‌یان پێ ده‌گات، که گاڵته‌یان پێ ده‌کرد"},{"SurahNumber":26,"VerseNumber":7,"Text":"ئایا سه‌رنجی زه‌وییان نه‌داوه و لێی ورد نه‌بونه‌ته‌وه، چه‌نده‌ها جووت گژوگیاو ڕووه‌کی به نرخی هه‌موو جۆرو و ڕازاوه‌مان تێدا ڕواندووه‌"},{"SurahNumber":26,"VerseNumber":8,"Text":"به ڕاستی ئا له‌وه‌دا به‌ڵگه و نیشانه‌ی (به‌هێز هه‌یه له‌سه‌ر ده‌سه‌ڵاتی خوای په‌روه‌ردگار) که‌چی زۆربه‌یان باوه‌ڕدار نه‌بوون"},{"SurahNumber":26,"VerseNumber":9,"Text":"به‌ڕاستی هه‌ر په‌روه‌ردگاری تۆ (ئه‌ی محمد صلی الله علیه وسلم، ئه‌ی ئیماندار) باڵا ده‌سته (به‌سه‌ر بێ باوه‌ڕاندا) به‌سۆز و میهره‌بانیشه (به ئیمانداران)"},{"SurahNumber":26,"VerseNumber":10,"Text":"(بیریان بخه‌ره‌وه‌) کاتێک په‌روه‌ردگارت (له لاپاڵی کێوی طوردا) فه‌رمانیدا به موسا که بچۆ بۆ لای قه‌ومی سته‌مکار و سته‌م پیشه‌"},{"SurahNumber":26,"VerseNumber":11,"Text":"که قه‌ومی فیرعه‌ونه... وه پێیان بڵێت: ئایا له خوا ناترسن؟ پارێزکار نابن؟"},{"SurahNumber":26,"VerseNumber":12,"Text":"موسا وتی: په‌روه‌ردگارا، بێگومان من ده‌ترسم بڕوام پێ نه‌که‌ن"},{"SurahNumber":26,"VerseNumber":13,"Text":"ته‌نگه نه‌فه‌س وسینه نه‌نگیش ببم و زمانم پاراو نه‌بێت، به‌ڵکو په‌یام بۆ هارونی براشم بنێرێت (تا هاوکاریم بکات و یاریده‌ده‌رم بێت)"},{"SurahNumber":26,"VerseNumber":14,"Text":"تۆڵه‌‌ی تاوانێکیشان وا به‌سه‌رمه‌وه (کاتێک به هه‌ڵه قبط‌یه‌که‌م کوشت) بۆیه ده‌ترسم بمکوژنه‌وه‌"},{"SurahNumber":26,"VerseNumber":15,"Text":"خوا فه‌رمووی: نه‌خێر (ناتوانن بتکوژن)، که‌واته بڕۆن هه‌ردووکتان هاوڕێ له‌گه‌ڵ موعجیزه‌کانماندا، ئێمه به‌ڕاستی له‌گه‌ڵتانداین و چاودێرو گوێگرین"},{"SurahNumber":26,"VerseNumber":16,"Text":"بچن بۆ لای فیرعه‌ون و بڵێن: ئێمه به‌ڕاستی هه‌ردووکمان نێردراوی په‌روه‌ردگاری جیهانیانین"},{"SurahNumber":26,"VerseNumber":17,"Text":"داوات لێ ده‌که‌ین که ده‌ستبه‌رداری نه‌وه‌ی ئیسرائیل ببیت و ئازادیان بکه‌یت با له‌گه‌ڵ ئێمه‌دا بن"},{"SurahNumber":26,"VerseNumber":18,"Text":"کاتێک موسا و هاروون په‌یامی خوایان گه‌یاند، فیرعه‌ون به موسای وت: (ئه‌مه پاداشتی پیاوه‌تی‌یه) ئایا ئێمه به منداڵی به خێومان نه‌کردیت؟ چه‌نده‌ها ساڵی ته‌مه‌نت له‌ناوماندا نه‌برده‌سه‌ر؟"},{"SurahNumber":26,"VerseNumber":19,"Text":"ئه‌وه‌شت کرد که کردت (مه‌به‌ست کوشتنی قبطیه‌که‌یه‌) دیاره که تۆ له ڕیزی ئه‌و که‌سانه‌دایت که ناشکورن و پاداشتی پیاوه‌تی نازانن"},{"SurahNumber":26,"VerseNumber":20,"Text":"موسا وتی: ئه‌و کاته ئه‌وه‌مکرد، له نه‌زانه‌کان بووم، (نه‌مده‌زانی به‌وه ده‌مرێت)"},{"SurahNumber":26,"VerseNumber":21,"Text":"ئینجا ئه‌وه بوو له ده‌ست ئێوه هه‌ڵاتم کاتێک ترسام (له‌سه‌ر کوشتنی هه‌ڵه بمکوژنه‌وه)، ئیتر په‌روه‌ردگارم دانایی پێبه‌خشیووم و کردوومی به یه‌کێک له پێغه‌مبه‌ران"},{"SurahNumber":26,"VerseNumber":22,"Text":"جا ئه‌وه نازو نیعمه‌ته منه‌تم به‌سه‌ردا ده‌که‌یت که تۆ نه‌وه‌ی ئیسرائیلت کردۆته به‌نده‌ی خۆت و زه‌لیلت کردوون؟ (چونکه به‌هۆی سته‌می تۆوه من له ماڵی ئێوه‌دا به‌خێوکرام)"},{"SurahNumber":26,"VerseNumber":23,"Text":"ئینجا فیرعه‌وون وتی: باشه، په‌روه‌ردگاری جیهانه‌کان چی‌یه و کێ‌یه؟"},{"SurahNumber":26,"VerseNumber":24,"Text":"موسا وتی: ئه‌و په‌روه‌ردگاره‌، به‌دیهێنه‌ری هه‌موو ئاسمانه‌کان و زه‌ویه‌و هه‌رچیش وا له نێوانیاندایه ئه‌گه‌ر ئێوه بڕوا ده‌که‌ن و دڵنیا ده‌بن"},{"SurahNumber":26,"VerseNumber":25,"Text":"(فیرعه‌ون به له خۆبایی بوونێکه‌وه‌) به‌وانه‌ی ده‌وروبه‌ری وت: ئه‌وه گوێ ناگرن چی ده‌ڵێت"},{"SurahNumber":26,"VerseNumber":26,"Text":"(موسا ڕووی کرده خه‌ڵکه‌که‌) وتی: په‌روه‌ردگاری من په‌روه‌ردگاری ئێوه‌ش و په‌روه‌ردگاری باو باپیرانی دێرینیشتانه"},{"SurahNumber":26,"VerseNumber":27,"Text":"فیرعه‌ون (به گاڵته پێکردنه‌وه‌) وتی: به ڕاستی (وا دیاره‌) ئه‌و پێغه‌مبه‌ره‌ی بۆ ئێوه ڕه‌وانه کراوه شێته‌"},{"SurahNumber":26,"VerseNumber":28,"Text":"موسا وتی: په‌روه‌ردگاری خۆرهه‌ڵات و خۆرئاواو هه‌موو ئه‌و شتانه‌شه که‌وا له نێوانیاندایه ئه‌گه‌ر عه‌قڵ و بیروهۆشتان بخه‌نه کار"},{"SurahNumber":26,"VerseNumber":29,"Text":"فیرعه‌ون سوێندی خوارد و وتی: ئه‌گه‌ر جگه له من که‌سێکی تر بکه‌یته خوای خۆت و فه‌رمانبه‌رداری بیت، ده‌تخه‌مه ڕیزی به‌ندکراوه‌کانه‌وه و زیندانیت ده‌که‌م"},{"SurahNumber":26,"VerseNumber":30,"Text":"موسا وتی: باشه‌، ئه‌گه‌ر به‌ڵگه و شتێکی ئاشکرات پیشان بده‌م (له‌سه‌ر ڕاستگۆیی خۆم هه‌ر به‌ندم ده‌که‌یت)"},{"SurahNumber":26,"VerseNumber":31,"Text":"فیرعه‌ون وتی: ئاده‌ی بزانم چیت پێ ده‌کرێت ئه‌نجامی بده ئه‌گه‌ر ڕاست ده‌که‌یت"},{"SurahNumber":26,"VerseNumber":32,"Text":"ئه‌ویش گۆچانه‌که‌ی فڕێدا، ده‌ستبه‌جێ بوو به هه‌‌ژدیهایه‌کی گه‌وره‌ی ئاشکرا (فیرعه‌ون و دار و ده‌سته‌ی تۆقان)"},{"SurahNumber":26,"VerseNumber":33,"Text":"ده‌ستیشی (خسته بن باڵی) و ده‌ریهێنا خێرا بوو به (کافوری) سپی و ده‌دره‌وشایه‌وه له به‌ر چاوی ته‌ماشاکاران"},{"SurahNumber":26,"VerseNumber":34,"Text":"فیرعه‌ون (هیچی بۆ نه‌مایه‌وه‌) به دانیشتوانی ده‌وروبه‌ری خۆی وت: ئه‌م (فرستاده‌یه‌) جاودووگه‌رێکی زاناو شاره‌زایه‌"},{"SurahNumber":26,"VerseNumber":35,"Text":"ده‌یه‌وێت له‌سه‌ر زه‌وی خۆتان ده‌رتان بکات به هۆی جادوه‌که‌یه‌وه‌، فه‌رمانتان به چی‌یه؟ (چی بکه‌ین باشه تا سنورێکی بۆ دابنێین)"},{"SurahNumber":26,"VerseNumber":36,"Text":"دارو ده‌سته‌ی فیرعه‌ون وتیان: مۆڵه‌تێک بده به موساو براکه‌ی، فه‌رمانیش بنێره بۆ کاربه‌ده‌ستانی هه‌موو شاره‌کان تا خه‌ڵکی کۆبکه‌نه‌وه و له پیلانه‌که ئاگاداریاین بکه‌ین"},{"SurahNumber":26,"VerseNumber":37,"Text":"بۆ ئه‌وه‌ی فه‌رمانبه‌ران هه‌رچی جادووگه‌ری شاره‌زا هه‌یه بۆت بهێنن"},{"SurahNumber":26,"VerseNumber":38,"Text":"سه‌ره‌نجام جادوگه‌ران له ڕۆژێکی دیاریکراو و کاتێکی دیاریکراودا کۆکرانه‌وه‌"},{"SurahNumber":26,"VerseNumber":39,"Text":"پاشان به خه‌ڵکی وترا: ئایا (بۆ دیتنی ئه‌م دیمه‌ن و شانۆیه‌) کۆنابنه‌وه‌؟"},{"SurahNumber":26,"VerseNumber":40,"Text":"بۆ ئه‌وه‌ی شوێنی جادووگه‌ران بکه‌وین ئه‌گه‌ر ئه‌وان سه‌رکه‌وتن و بردیانه‌وه‌"},{"SurahNumber":26,"VerseNumber":41,"Text":"کاتێک جادووگه‌ران هاتن بۆ لای فیرعه‌ون، وتیان: ئایا پاداشتمان ده‌بێت ئه‌گه‌ر ئێمه سه‌رکه‌وتین و بردمانه‌وه‌؟"},{"SurahNumber":26,"VerseNumber":42,"Text":"فیرعه‌ون وتی: به‌ڵێ بێگومان ئێوه له‌و کاته‌دا سه‌ره‌ڕای ئه‌وه له نزیکانی من ده‌بن"},{"SurahNumber":26,"VerseNumber":43,"Text":"(پاشان له ڕۆژ و کاتی دیاریکراودا) موسا به جادووگه‌رانی وت: چیتان پێیه فڕێی بده‌ن و چیتان له ده‌ست دێت درێغی مه‌که‌ن؟"},{"SurahNumber":26,"VerseNumber":44,"Text":"ئه‌وانیش هه‌رچی په‌ت و گوریس و دارو گۆچانیان هه‌یه فڕێیاندا و وتیان: به یارمه‌تی و ده‌سه‌ڵاتی فیرعه‌ون، بێگومان هه‌ر ئێمه سه‌رده‌که‌وین و هه‌ر ئێمه ده‌یبه‌ینه‌وه‌"},{"SurahNumber":26,"VerseNumber":45,"Text":"ئینجا موسا عه‌ساکه‌ی فڕێدا، هه‌رچی درۆ و ده‌له‌سه و گوریس و داریان هه‌بوو، هه‌ر هه‌مووی هه‌ڵلووشی و له ناوی برد"},{"SurahNumber":26,"VerseNumber":46,"Text":"ئه‌وسا ئیتر هه‌موو جادووگه‌ران، خران به ڕووداو سوژده‌یان برد بۆ خوا"},{"SurahNumber":26,"VerseNumber":47,"Text":"وتیان: ئێمه باوه‌ڕمان هێناوه به په‌روه‌ردگاری جیهانه‌کان"},{"SurahNumber":26,"VerseNumber":48,"Text":"په‌روه‌ردگاری موساو هاروون"},{"SurahNumber":26,"VerseNumber":49,"Text":"فیرعه‌ون وتی: هه‌روا باوه‌ڕتان پێ هێنا پێش ئه‌وه‌ی مۆڵه‌تتان بده‌م بێگومان ئه‌م جادووگه‌ره‌، گه‌وره‌که‌تانه‌، که فێری جادووگه‌ری کردوون، خۆتان ده‌بیننه‌وه‌، ده‌بێت ده‌ست قاچتان به پێچه‌وانه‌وه بقرتێنم و هه‌مووتان له جاچ بده‌م"},{"SurahNumber":26,"VerseNumber":50,"Text":"جادووگه‌رانی ئه‌وسا و ئیماندارانی ئێستا، بێ ترس وتیان: هیچ زه‌ره‌رو زیانی بۆمان نابێت (له هه‌ڕه‌شه ناترسین) چونکه ئێمه دڵنیاین که بۆ لای په‌روه‌ردگارمان ده‌گه‌ڕێینه‌وه‌"},{"SurahNumber":26,"VerseNumber":51,"Text":"ئێمه به ڕاستی به‌ته‌ماین و ئومێده‌وارین که په‌روه‌ردگارمان له گوناهه‌کانمان خۆش ببێت هه‌ر به‌وه‌ی یه‌که‌م ده‌سته‌ین له ئیمانداران (چاوپۆشی له ڕابووردووی ناپه‌سه‌ندمان ده‌کات)"},{"SurahNumber":26,"VerseNumber":52,"Text":"(دوای ساڵه‌ها) وه‌حیمان نارد بۆ موسا (ئیتر وڵات به‌جێ بهێڵێت) شه‌وڕه‌ویی بکه به به‌نده‌کانم و دڵنیاش بن که (دوژمنان) شوێنتان ده‌که‌ون"},{"SurahNumber":26,"VerseNumber":53,"Text":"فیرعه‌ون (که هه‌واڵی زانی) ناردی بۆ شاره‌کان که هێز کۆبکه‌نه‌وه و (نه‌یه‌ڵن نه‌وه‌ی ئیسرائیل کۆچ بکه‌ن)"},{"SurahNumber":26,"VerseNumber":54,"Text":"(جاڕی داو وتی) بێگومان ئه‌وانه ده‌سته‌یه‌کی که‌من و زوو باڵبه‌ستیان ده‌که‌ین"},{"SurahNumber":26,"VerseNumber":55,"Text":"به ڕاستی ئه‌وانه سه‌رکه‌شییان کردووه و ئێمه‌یان تووڕه کردووه"},{"SurahNumber":26,"VerseNumber":56,"Text":"(خه‌متان نه‌بێت) بێگومان ئێمه هه‌موومان بێدارو ئاگادارین (له نه‌خشه‌یان)"},{"SurahNumber":26,"VerseNumber":57,"Text":"ئینجا ئێمه (به‌و شێوه‌یه فیرعه‌ون ودارو ده‌سته‌یمان) ده‌رهێنا له ناو باخ و باخات و کانیاوه‌کان"},{"SurahNumber":26,"VerseNumber":58,"Text":"له نێو گه‌نجینه‌ی جۆراو جۆر و جێگه و ڕێگه‌ی خۆش و ڕازاوه‌دا"},{"SurahNumber":26,"VerseNumber":59,"Text":"نه‌وه‌ی ئیسرائیلمان کرد به خاوه‌نی (زۆربه‌ی) ماڵ و سامانیان"},{"SurahNumber":26,"VerseNumber":60,"Text":"ئه‌وسا (فیرعه‌ون و دارو ده‌سته‌ی) شوێنیان که‌وتن، له‌گه‌ڵ خۆرهه‌ڵاتندا پێیان گه‌یشتن"},{"SurahNumber":26,"VerseNumber":61,"Text":"کاتێک هه‌ردوولا یه‌کتریان به‌دی کرد، یارانی موسا وتیان: به‌ڕاستی پێمانگه‌یشتن و ئێمه تیا چووین"},{"SurahNumber":26,"VerseNumber":62,"Text":"موسا وتی: نه‌خێر، وا نیه‌، من به‌ڕاستی په‌روه‌ردگارم له‌گه‌ڵدایه‌و ڕێنموویم ده‌کات (بۆ ڕزگاری و سه‌رفرازی)"},{"SurahNumber":26,"VerseNumber":63,"Text":"ئه‌وسا ئێمه وه‌حیمان نارد بۆ موسا که‌: به عه‌ساکه‌ت بماڵه به ده‌ریاکه‌دا، (هه‌ر که ئه‌و کاره‌ی کرد) ده‌ریا شه‌ق بوو و هه‌ر ڕێگه و شه‌قامێکی ده‌وره درا به شه‌پۆلی گه‌وره‌ی ئاو، که وه‌ک کێوی گه‌وره و مه‌زن وابوو (ئاوه‌که هه‌ڵدرایه‌وه دوانزه کۆڵانی بۆ دوانزه تایه‌فه‌که‌ی نه‌وه‌ی ئیسرائیل دروست کردو به نێوانیاندا په‌ڕینه‌وه‌)"},{"SurahNumber":26,"VerseNumber":64,"Text":"پاشان ئه‌وانی ترمان له‌و شوێنه نزیک کرده‌وه‌"},{"SurahNumber":26,"VerseNumber":65,"Text":"موسا و هه‌موو ئه‌وانه‌ش له‌گه‌ڵیدا بوون ڕزگارمان بوو"},{"SurahNumber":26,"VerseNumber":66,"Text":"پاشان ئه‌وانی ترمان نوقمی ده‌ریا کرد"},{"SurahNumber":26,"VerseNumber":67,"Text":"ته‌ماشای ئایه‌تی 8، 9 بکه‌"},{"SurahNumber":26,"VerseNumber":68,"Text":"ته‌ماشای ئایه‌تی 8، 9 بکه‌"},{"SurahNumber":26,"VerseNumber":69,"Text":"هه‌روه‌ها به‌سه‌رهات وهه‌واڵی ئیبراهیم بۆ ئه‌و خه‌ڵکه باس بکه"},{"SurahNumber":26,"VerseNumber":70,"Text":"کاتێک به باوکی و به قه‌ومه‌که‌ی وت: باشه‌، ئه‌وه ئێوه چی ده‌په‌رستن؟"},{"SurahNumber":26,"VerseNumber":71,"Text":"وتیان (ئاشکرایه‌) ئێمه کۆمه‌ڵێ بت ده‌په‌رستین و به‌رده‌وام ده‌ورو خولیان ده‌ده‌ین"},{"SurahNumber":26,"VerseNumber":72,"Text":"ئیبراهیم وتی: ئایا کاتێک که هاناو هاواریان بۆ ده‌به‌ن و دوعا و نزا ده‌که‌ن، گوێیان له ئا‌هو ناڵه و داخوازیه‌کانتان هه‌یه‌؟"},{"SurahNumber":26,"VerseNumber":73,"Text":"یاخود ده‌توانن ئه‌وانه قازانجێک یان زیانێکتان پێبگه‌یه‌نن؟"},{"SurahNumber":26,"VerseNumber":74,"Text":"بت په‌رستان وتیان: (ئێمه ئه‌وه نازانین) باو باپیرانمان بینیوه ئاوایان کردووه (ئێمه‌ش وا ده‌که‌ین)"},{"SurahNumber":26,"VerseNumber":75,"Text":"ئیبراهیم وتی: باشه ئاخر ئێوه نابینن چی ده‌په‌رستن (که‌ی ئه‌و شتانه شایسته‌ی په‌رستنن)"},{"SurahNumber":26,"VerseNumber":76,"Text":"به ڕاستی ئێوه‌ش و باو باپیرانی دێرینیشتان (به هه‌ڵه‌دا چوون)"},{"SurahNumber":26,"VerseNumber":77,"Text":"بێگومان هه‌موو ئه‌وانه دوژمنی منن، به دوژمنی خۆمیان ده‌زانم جگه له په‌روه‌ردگاری جیهانه‌کان"},{"SurahNumber":26,"VerseNumber":78,"Text":"ئه‌وه‌ی دروستی کردووم هه‌ر ئه‌و ڕێنموییم ده‌کات (بۆ به‌خته‌وه‌ری هه‌ردوو جیهان)"},{"SurahNumber":26,"VerseNumber":79,"Text":"ئه‌و زاته‌ش خۆی خۆراکم پێ ده‌به‌خشێت و تینویه‌تیم ده‌شکێنێت"},{"SurahNumber":26,"VerseNumber":80,"Text":"کاتێکیش که نه‌خۆش ده‌که‌وم، ئه‌وه هه‌ر ئه‌و چاره‌سه‌رم ده‌کات و شیفام بۆ ده‌نێرێت"},{"SurahNumber":26,"VerseNumber":81,"Text":"هه‌ر ئه‌ویش ده‌ممرێنێت و له‌وه‌ودواش زیندووم ده‌کاته‌وه‌"},{"SurahNumber":26,"VerseNumber":82,"Text":"هه‌ر ئه‌وه ئومێدم پێیه‌تی که له گوناهم خۆش ببێت له ڕۆژی قیامه‌تدا"},{"SurahNumber":26,"VerseNumber":83,"Text":"(ئینجا ئیبراهیم نزای کردو وتی) په‌روه‌ردگارا: زانیاری ودانایی و ده‌سه‌ڵاتی ته‌واوم پێ ببه‌خشه و په‌یوه‌ستم بکه به چاکه‌کارانه‌وه‌"},{"SurahNumber":26,"VerseNumber":84,"Text":"په‌روه‌ردگارا؛ یادی خێرم با له‌سه‌ر زاری نه‌وه‌کانی داهاتوودا بمێنێت"},{"SurahNumber":26,"VerseNumber":85,"Text":"بمگێڕه له ئه‌و که‌سه‌ناش که به‌هه‌شتی پڕ له نازو نیعمه‌ت به‌ده‌ست ده‌هێنن و ده‌بنه خاوه‌نی"},{"SurahNumber":26,"VerseNumber":86,"Text":"له باوکیشم خۆش ببه به‌ڕاستی ئه‌و له ڕیزی گومڕاکاندا بوو (دیاره هێشتا لێی نا ئومێد نه‌بووه)"},{"SurahNumber":26,"VerseNumber":87,"Text":"له ڕۆژی زیندوو بوونه‌وه‌ی ئه‌و خه‌ڵكه‌دا شه‌رمه‌زارو خه‌جاڵه‌تم مه‌که"},{"SurahNumber":26,"VerseNumber":88,"Text":"ئه‌و ڕۆژه‌ی نه ماڵ سوود ده‌به‌خشێت و (فریای ئاده‌میزاد ده‌که‌وێت) نه منداڵ و نه‌وه‌"},{"SurahNumber":26,"VerseNumber":89,"Text":"مه‌گه‌ر که‌سێک به دڵ و ده‌روونی پاک و بێگه‌ردو پڕ له ئیمان، به خزمه‌ت په‌روه‌ردگار گه‌یشتبێت"},{"SurahNumber":26,"VerseNumber":90,"Text":"ئه‌و کاته‌، به‌هه‌شت له چاکه‌کاران و خواناسان نزیک کراوه‌ته‌وه"},{"SurahNumber":26,"VerseNumber":91,"Text":"دۆزه‌خیش بۆ گومڕاو سه‌رلێشێواوه‌کان ده‌رخراوه‌"},{"SurahNumber":26,"VerseNumber":92,"Text":"پێشیان ده‌وترێ: له کوێن ئه‌وانه‌ی ده‌تانپه‌رست؟"},{"SurahNumber":26,"VerseNumber":93,"Text":"له جیاتی خوا، ئایا یارمه‌تی ئێوه‌یان پێ ده‌درێت یان فریای خۆیان ده‌که‌ون؟"},{"SurahNumber":26,"VerseNumber":94,"Text":"ئینجا هه‌موویان به پاڵه‌په‌ستۆو توندو تیژی‌یه‌وه‌، بته‌کان و گومڕاکان به‌سه‌ر ڕوودا فڕێ ده‌درێنه ناو ئاگری دۆزه‌خه‌وه"},{"SurahNumber":26,"VerseNumber":95,"Text":"(هاوڕێ له‌گه‌ڵ) هه‌ر هه‌موو سه‌ربازان و ده‌ست و پێوه‌ندی شه‌یتاندا"},{"SurahNumber":26,"VerseNumber":96,"Text":"(بت په‌رستان: به بته‌کان و په‌رستراوه‌کانیان) ده‌ڵێن: به ڕق و کینه‌وه‌، له کاتێکدا که ئاژاوه‌و کێشه ده‌گێڕن له دۆزه‌خدا"},{"SurahNumber":26,"VerseNumber":97,"Text":"سوێند به خوا به ڕاستی ئێمه له گومڕاییه‌کی ئاشکرادا ده‌ژیاین"},{"SurahNumber":26,"VerseNumber":98,"Text":"کاتێک که ئێوه‌مان ده‌برده ڕیزی په‌روه‌ردگاری جیهانیانه‌وه و یه‌کسانمان ده‌کردن له‌گه‌ڵیدا"},{"SurahNumber":26,"VerseNumber":99,"Text":"ئێمه که‌س گومڕای نه‌کردین ته‌نها گوناهکار و تاوانباره‌کان نه‌بێت"},{"SurahNumber":26,"VerseNumber":100,"Text":"که‌واته ئێمه هیچ تکاکارێکمان بۆ نی‌یه"},{"SurahNumber":26,"VerseNumber":101,"Text":"یاخود هاوڕێیه‌کی دلسۆز هه‌وڵێکمان بۆ بدات، یان دڵخۆشیمان بداته‌وه‌"},{"SurahNumber":26,"VerseNumber":102,"Text":"جا خۆزگه جارێکی تر مۆڵه‌تمان بدرایه و (بگه‌ڕاینه‌وه بۆ دنیا) و به هۆی ئه‌وه‌وه بچینه ڕیزی ئیماندارانه‌وه‌"},{"SurahNumber":26,"VerseNumber":103,"Text":"سه‌رنجی ئایه‌تی 8 - 9 بده‌"},{"SurahNumber":26,"VerseNumber":104,"Text":"سه‌رنجی ئایه‌تی 8 - 9 بده‌"},{"SurahNumber":26,"VerseNumber":105,"Text":"قه‌ومی - نوح - یش به‌رنامه‌ی هه‌ر هه‌موو پێغه‌مبه‌رانیان به درۆ زانی"},{"SurahNumber":26,"VerseNumber":106,"Text":"کاتێک - نوح - ی برایان پێی وتن: باشه‌، ئه‌وه ئێوه له خوا ناترسن، پارێزکار نابن؟"},{"SurahNumber":26,"VerseNumber":107,"Text":"به ڕاستی دڵنیابن که من فرستاده‌یه‌کی ئه‌مین و دڵسۆزم بۆتان"},{"SurahNumber":26,"VerseNumber":108,"Text":"که‌وابوو له خوا بترسن و فه‌رمانبه‌رداری من بکه‌ن"},{"SurahNumber":26,"VerseNumber":109,"Text":"من داوای هیچ جۆره پاداشتێکتان لێ ناکه‌م له‌سه‌ری، من ته‌نها پاداشتی خۆم له په‌روه‌ردگاری جیهانه‌کان ده‌خوازم"},{"SurahNumber":26,"VerseNumber":110,"Text":"هه‌میشه له خوا بترسن و فه‌رمانبه‌رداری من بن"},{"SurahNumber":26,"VerseNumber":111,"Text":"(هه‌ندێک له ده‌مدارانی قه‌وموکه‌ی) وتیان: ئێمه چۆن باوه‌ڕ له به‌ر خاتری تۆ بهێنین، له کاتێکدا که که‌سانی هه‌ژارو داماو شوێنت که‌وتوون"},{"SurahNumber":26,"VerseNumber":112,"Text":"نوح وتی: جا من چوزانم، ئه‌وان چ کارو کرده‌وه‌یه‌کیان ئه‌نجامده‌دا (من بانگم کردن بۆ ئیمان و بڕوایان هێناوه‌)"},{"SurahNumber":26,"VerseNumber":113,"Text":"حساب و پرسینه‌وه‌یان ته‌نها له‌سه‌ر په‌روه‌ردگاری منه‌و له‌سه‌ر که‌سی تر نی‌یه، ئه‌گه‌ر هه‌ست و هۆشیاریتان هه‌یه‌"},{"SurahNumber":26,"VerseNumber":114,"Text":"من هه‌رگیز ئیمانداران ده‌رناکه‌م و (دڵیان نائێشێنم)"},{"SurahNumber":26,"VerseNumber":115,"Text":"به‌ڵکو من ته‌نها بێدارکه‌ره‌وه‌یه‌کی ئاشکرا نه‌بێت هیچی تر نیم"},{"SurahNumber":26,"VerseNumber":116,"Text":"(ئه‌وسا ده‌سه‌ڵاتداران) وتیان: ئه‌ی نوح ئه‌گه‌ر کۆڵ نه‌ده‌یت و کۆتای به‌م باسانه نه‌هێنیت، به‌ڕاستی له ڕه‌جم کراوان ده‌بیت و (به‌رد بارانت ده‌که‌ین)"},{"SurahNumber":26,"VerseNumber":117,"Text":"(نوح سکاڵای کردو) وتی: په‌روه‌ردگارا به‌ڕاستی قه‌ومه‌که‌م بڕوایان پێنه‌کردم"},{"SurahNumber":26,"VerseNumber":118,"Text":"که‌واته داواکارم سه‌رکه‌وتنم پێببه‌خشیت به‌سه‌ریاندا و ده‌روم لێ بکه‌یته‌وه و خۆم و ئیماندارانی یاوه‌ریشم ڕزگار بکه‌یت"},{"SurahNumber":26,"VerseNumber":119,"Text":"(ئه‌وسا ئێمه‌) خۆی و هه‌رچی له‌گه‌ڵیدا بوون ڕزگارمان کرد له که‌شتیه بارهه‌ڵگره‌که‌دا"},{"SurahNumber":26,"VerseNumber":120,"Text":"پاشان دوای ئه‌وان هه‌رچی مایه‌وه (له‌خه‌ڵکه گومڕاکه‌) نوقمی ئاوی زریانه‌که‌مان کرد"},{"SurahNumber":26,"VerseNumber":121,"Text":"سه‌رنجی ئایه‌تی 8 - 9 بده‌"},{"SurahNumber":26,"VerseNumber":122,"Text":"سه‌رنجی ئایه‌تی 8-9 بده‌"},{"SurahNumber":26,"VerseNumber":123,"Text":"قه‌ومی عادیش به‌رنامه‌ی هه‌ر هه‌موو پێغه‌مبه‌رانیان به درۆزانی"},{"SurahNumber":26,"VerseNumber":124,"Text":"کاتێک (هود)ی پێغه‌مبه‌ری برایان پێی وتن: باشه، ئێوه له خوا ناترسن، پارێزکار نابن"},{"SurahNumber":26,"VerseNumber":125,"Text":"به‌ڕاستی دڵنیابن که من فرستاده‌یه‌کی ئه‌مین و دڵسۆزم بۆتان"},{"SurahNumber":26,"VerseNumber":126,"Text":"له خوا بترسن و فه‌رمانبه‌ردارم بن"},{"SurahNumber":26,"VerseNumber":127,"Text":"سه‌رنجی ئایه‌تی 109 بده‌"},{"SurahNumber":26,"VerseNumber":128,"Text":"ئایا ئێوه له هه‌موو شوێنێکی بڵندو سازگاردا کۆشک و ته‌لار دروست ده‌که‌ن و خۆتان سه‌رگه‌رمی که‌یف و شادی ده‌که‌ن؟! (ئایا بۆ ئه‌وه دروست کراون؟)"},{"SurahNumber":26,"VerseNumber":129,"Text":"هه‌ر خه‌ریکی دروستکردنی کارگه‌و کارخانه‌ن و به ئومێدی ئه‌وه‌ن هه‌میشه بژین و نه‌مرن"},{"SurahNumber":26,"VerseNumber":130,"Text":"کاتێک په‌لامار ده‌ده‌ن، به شێوه‌یه‌کی زۆر دڵ ڕه‌ق و دڕندانه په‌لامار ده‌ده‌ن ده‌ست ده‌وه‌شێنن"},{"SurahNumber":26,"VerseNumber":131,"Text":"که‌واته له خوا بترسن و فه‌رمانبه‌ردارم بن"},{"SurahNumber":26,"VerseNumber":132,"Text":"له‌و زاته بترسن که خۆتان ده‌زانن چی پێبه‌خشیوون"},{"SurahNumber":26,"VerseNumber":133,"Text":"ماڵاتی زۆر و نه‌وه‌ی زۆری پێبه‌خشیوون"},{"SurahNumber":26,"VerseNumber":134,"Text":"هه‌روه‌ها باخچه و باخات و کانی و سه‌رچاوه‌ی زۆر"},{"SurahNumber":26,"VerseNumber":135,"Text":"به‌ڕاستی من ده‌ترسم له ڕۆژێکی زۆر سه‌ختدا به‌ڵایه‌کی گه‌وره یه‌خه‌تان پێ بگرێت"},{"SurahNumber":26,"VerseNumber":136,"Text":"(سته‌مکاران) وتیان: چوونیه‌‌که به‌لای ئێمه‌وه ئامۆژگاری کردبێت یانه‌تکردبێت؟"},{"SurahNumber":26,"VerseNumber":137,"Text":"ئه‌م بیر و باوه‌ڕه‌ی ئێمه هه‌مانه ڕه‌وشتی پێشینانمانه‌و هیچی تر"},{"SurahNumber":26,"VerseNumber":138,"Text":"(ئێمه بڕوا ناکه‌ین که وه‌ک تۆ ده‌ڵێیت) له سزادراوان وئازاردراوان بین"},{"SurahNumber":26,"VerseNumber":139,"Text":"ئه‌وان بڕوایان پێنه‌کرد، ئێمه‌ش له‌ناومان بردن، به‌ڕاستی له به‌سه‌رهاتیاندا به‌ڵگه و نیشانه‌و عیبره‌ت هه‌یه‌، هه‌رچه‌نده زۆربه‌شیان باوه‌ڕدار نه‌بوون"},{"SurahNumber":26,"VerseNumber":140,"Text":"به‌ڕاستی په‌روه‌ردگاری تۆ (ئه‌ی محمد صلی الله علیه وسلم، ئه‌ی ئیماندار) باڵا ده‌سته (به‌سه‌ر بێ باوه‌ڕاندا) و به‌سۆزو میهره‌بانه (به ئیمانداران)"},{"SurahNumber":26,"VerseNumber":141,"Text":"قه‌ومی (ثمود) یش بڕوایان به پێغه‌مبه‌رانیان نه‌کرد"},{"SurahNumber":26,"VerseNumber":142,"Text":"کاتێک صالحی برایان پێی وتن: باشه ئه‌وه ئێوه له خوا ناترسن، پارێزکار نابن؟"},{"SurahNumber":26,"VerseNumber":143,"Text":"سه‌رنجی ئایه‌تی 107 بده‌"},{"SurahNumber":26,"VerseNumber":144,"Text":"له 108 دا مانا کراوه"},{"SurahNumber":26,"VerseNumber":145,"Text":"له 109 دا مانا کراوه‌"},{"SurahNumber":26,"VerseNumber":146,"Text":"ئایا واده‌زانن هه‌روا ئالێره‌دا به خۆشی و ئاسووده‌یی ده‌هێلرێنه‌وه (ژیانتان کۆتای نایه‌ت)؟"},{"SurahNumber":26,"VerseNumber":147,"Text":"له ناو باخ و باخات و کانیاوی سازگاردا؟"},{"SurahNumber":26,"VerseNumber":148,"Text":"له ناو بێستان و دارخورمادا که خورمای نه‌رم و ناسک و به‌تام ده‌گرێت؟"},{"SurahNumber":26,"VerseNumber":149,"Text":"(هه‌روه‌ها بۆتان ده‌لوێت) ماڵو شوێنی خۆش له چیاکان دابتاشن و به جوانی دروستی بکه‌ن و به‌خۆشی تیایدا که‌شخه بکه‌ن؟"},{"SurahNumber":26,"VerseNumber":150,"Text":"له خوا بترسن و فه‌رمانبه‌رداری من بکه‌ن"},{"SurahNumber":26,"VerseNumber":151,"Text":"به فه‌رمانی موسریف وله سنوور ده‌رچووه‌کان هه‌ڵس وکه‌وت مه‌که‌ن"},{"SurahNumber":26,"VerseNumber":152,"Text":"ئه‌وانه‌ی که تۆوی فه‌سادو تاوان له زه‌ویدا ده‌چێنن و هه‌رگیز چاکسازی ناکه‌ن"},{"SurahNumber":26,"VerseNumber":153,"Text":"خوانه‌ناسان وتیان: وادیاره تۆ به‌ڕاستی له‌وانه‌ی که فێڵ و جادووت لێکراوه‌"},{"SurahNumber":26,"VerseNumber":154,"Text":"تۆ جگه له‌وه‌ی که هه‌ر به‌شه‌رێکی وه‌ک ئێمه‌، هیچی تر نیت، به‌ڵگه‌یه‌کمان نیشان بده ئه‌گه‌ر له ڕاستگۆیانیت؟"},{"SurahNumber":26,"VerseNumber":155,"Text":"(جا خوای به توانا حوشترێکی بۆ به‌دیهێنان، تا ده‌مکوتیان بکات و بیانویان ببڕێت)، ئینجا _ صالح_ پێغه‌مبه‌ر پێی وتن: ئه‌مه وشترێکه‌و موعجیزه‌یه‌که ده‌بێت ڕۆژێک ئاو ته‌نها بۆ ئه‌م بێت، ڕۆژێکیش بۆ ئێوه دیاریکراو بێت"},{"SurahNumber":26,"VerseNumber":156,"Text":"نه‌که‌ن ده‌ستدرێژی بکه‌نه سه‌رو ئازاری بده‌ن، به‌هۆی ئه‌وه‌وه سزایه‌کی سه‌خت له ڕۆژێکی سامناکدا یه‌خه‌تان نه‌گرێت"},{"SurahNumber":26,"VerseNumber":157,"Text":"(به‌ڵام گوێیان نه‌دا به ئامۆژگاریه‌کانی صالح)، جا سه‌ریان بڕی و ده‌ستبه‌جێ له به‌یانیدا په‌شیمان بوونه‌وه‌"},{"SurahNumber":26,"VerseNumber":158,"Text":"ئه‌وسا به‌هۆی ئه‌وه‌وه خێرا سزای خوایی یه‌خه‌ی گرتن، به‌ڕاستی ئا له‌وه‌دا به‌ڵگه و نیشانه هه‌یه (له‌سه‌ر تۆڵه‌ی خوایی) هه‌رچه‌نده زۆربه‌شیان باوه‌ڕدار نه‌بوون"},{"SurahNumber":26,"VerseNumber":159,"Text":"سه‌رنجی ئایه‌تی 9 بده‌"},{"SurahNumber":26,"VerseNumber":160,"Text":"قه‌ومی لوطیش بڕوایان به پێغه‌مبه‌ران نه‌کرد"},{"SurahNumber":26,"VerseNumber":161,"Text":"کاتێک (لوط) ی برایان پێی وتن: باشه ئه‌وه ئێوه له خوا ناترسن"},{"SurahNumber":26,"VerseNumber":162,"Text":"ئایه‌ته‌کانی (162)، (163)، (164) له (107 - 108 - 109) دا مانا کراوه"},{"SurahNumber":26,"VerseNumber":163,"Text":"ئایه‌ته‌کانی (162)، (163)، (164) له (107 - 108 - 109) دا مانا کراوه‌"},{"SurahNumber":26,"VerseNumber":164,"Text":"ئایه‌ته‌کانی (162)، (163)، (164) له (107-108-109) دا مانا کراوه‌"},{"SurahNumber":26,"VerseNumber":165,"Text":"ئایا له ناو ئه‌و هه‌موو خه‌ڵکه‌دا ئێوه به شوێن نێرینه‌دا ده‌گه‌ڕێن و ده‌تانه‌وێت ئاره‌زووی جووت بوون له‌گه‌ڵ ئه‌واندا جێبه‌جێ بکه‌ن؟"},{"SurahNumber":26,"VerseNumber":166,"Text":"وازیش ده‌هێنن له هاوسه‌ران و هاوجووتانی خۆتان که په‌روه‌ردگارتان بۆی دروست کردوون، به‌ڵکو ئێوه هه‌ر قه‌ومێکی ناله‌بارو به‌دڕه‌وشت و ناڕه‌سه‌نن"},{"SurahNumber":26,"VerseNumber":167,"Text":"تاوانباران وتیان: ئه‌ی لوط، ئه‌گه‌ر کۆڵ نه‌ده‌یت له ده‌ربه‌ده‌ر کراوان ده‌بیت"},{"SurahNumber":26,"VerseNumber":168,"Text":"لوط وتی: به‌ڕاستی من بێزارم له کارو کرده‌وه‌تان و نه‌فره‌تی لێده‌که‌م و بێده‌نگ نابم"},{"SurahNumber":26,"VerseNumber":169,"Text":"ئه‌وسا که نائومێد بوو لێیان، نزای کردو وتی: په‌روه‌ردگارا خۆم و ماڵ و خێزانم ڕزگار بکه له‌و کاروکرده‌وانه‌ی ئه‌مانه ده‌یکه‌ن"},{"SurahNumber":26,"VerseNumber":170,"Text":"جا ئێمه‌ش نزامان گیرا کرد و خۆی و ماڵ و خێزانیمان هه‌مووی ڕزگار کرد"},{"SurahNumber":26,"VerseNumber":171,"Text":"جگه له پیره‌ژنێک (که هاوسه‌ری بوو) له تیا چووه‌کان بوو (چونکه باوه‌ڕی به په‌یامه‌که‌ی نه‌بوو)"},{"SurahNumber":26,"VerseNumber":172,"Text":"له‌وه‌ودوا ئه‌وانی ترمان ڕیشه‌که‌ن کرد"},{"SurahNumber":26,"VerseNumber":173,"Text":"به‌سه‌ختیش به‌رد بارانمان کردن، ئای که خراپ و سه‌خت و دژواره بارانی بێدارکراوه‌کان"},{"SurahNumber":26,"VerseNumber":174,"Text":"، (175) سه‌رنجی ئایه‌تی 8 - 9 بده‌"},{"SurahNumber":26,"VerseNumber":175,"Text":"، (174) سه‌رنجی ئایه‌تی 8 - 9 بده‌"},{"SurahNumber":26,"VerseNumber":176,"Text":"خاوه‌نی باخ و باخاته چڕو پڕه‌کانیش به‌رنامه‌ی گشت پێغه‌مبه‌رانیان به‌درۆزانی"},{"SurahNumber":26,"VerseNumber":177,"Text":"کاتێک شوعه‌یب پێغه‌مبه‌ر پێی وتن: باشه‌، ئه‌وه ئێوه له خوا ناترسن، پارێزکار نابن؟"},{"SurahNumber":26,"VerseNumber":178,"Text":"سه‌رنجی ئایه‌تی 107 بده‌"},{"SurahNumber":26,"VerseNumber":179,"Text":"سه‌رنجی ئایه‌تی 108 بده‌"},{"SurahNumber":26,"VerseNumber":180,"Text":"سه‌رنجی ئایه‌تی 109 بده‌"},{"SurahNumber":26,"VerseNumber":181,"Text":"له کێشان و پێواندا وه‌فادار بن و فێڵ مه‌که‌ن و له‌و که‌سانه مه‌بن که زه‌ره‌ر به خه‌ڵکی ده‌گه‌یه‌نن و شتیان بێ نرخ ده‌که‌ن و (هه‌ر به‌رژه‌وه‌ندی خۆیانیان ده‌وێت)"},{"SurahNumber":26,"VerseNumber":182,"Text":"به ته‌رازوو پێوه‌ری ڕاست و دروستیش کێشانه بکه‌ن"},{"SurahNumber":26,"VerseNumber":183,"Text":"نرخی که‌لوپه‌ل و شتومه‌کی خه‌ڵكی مه‌شکێننو سووکی مه‌که‌ن و له زه‌ویدا فه‌ساد و تاوان ئه‌نجام مه‌ده‌ن"},{"SurahNumber":26,"VerseNumber":184,"Text":"هه‌ر له‌و زاته بترسن که ئێوه‌ش و نه‌وه‌کانی پێش ئێوه‌شی دروست کردووه‌"},{"SurahNumber":26,"VerseNumber":185,"Text":"(نه‌فامان) وتیان: به‌ڕاستی تۆ ئه‌ی شوعه‌یب هه‌ر له جادوو لێکراوانیت"},{"SurahNumber":26,"VerseNumber":186,"Text":"تۆ ته‌نها مرۆڤێکی وک ئێمه‌یت و هیچی تر، به‌ڕاستی واگومان ده‌به‌ین که‌له درۆزنان بیت"},{"SurahNumber":26,"VerseNumber":187,"Text":"ده پارچه‌یه‌ک له ئاسمانه‌وه به‌سه‌رماندا دابارێنه ئه‌گه‌ر تۆ له ڕیزی ڕاستگۆیاندایت؟"},{"SurahNumber":26,"VerseNumber":188,"Text":"شوعه‌یب وتی: من دڵنیام له‌وه‌ی که په‌روه‌ردگارم ئاگاداره به‌وه‌ی که ده‌یکه‌ن"},{"SurahNumber":26,"VerseNumber":189,"Text":"سه‌ره‌نجام، قه‌ومی ناله‌بار بڕوایان به شوعه‌یب نه‌کرد، ئیتر سزای هه‌ورو سێبه‌ر (که له ژێریدا ئاگر باران کران) دایگرتن، به‌ڕاستی ئه‌و سزایه سزای ڕۆژێکی گه‌وره‌و سه‌خت بوو"},{"SurahNumber":26,"VerseNumber":190,"Text":"سه‌رنجی ئایه‌تی 8 - 9 بده‌"},{"SurahNumber":26,"VerseNumber":191,"Text":"سه‌رنجی ئایه‌تی 8 - 9 بده‌"},{"SurahNumber":26,"VerseNumber":192,"Text":"به‌ڕاستی ئه‌م قورئانه له‌لایه‌ن په‌روه‌ردگاری جیهانه‌کانه‌وه ڕه‌وانه کراوه‌"},{"SurahNumber":26,"VerseNumber":193,"Text":"جوبره‌ئیلی ئه‌مین (فریشته‌ی وه‌حی) دایبه‌زاندووه‌"},{"SurahNumber":26,"VerseNumber":194,"Text":"بۆ سه‌ر دڵی تۆ ئه‌ی محمد صلی الله علیه وسلم تا بچیته ڕیزی ئه‌و که‌سانه‌وه که خه‌ڵکی بێدارده‌که‌نه‌وه و له خه‌وی غه‌فڵه‌ت دایانده‌چڵه‌کێنن"},{"SurahNumber":26,"VerseNumber":195,"Text":"به زمانی عه‌ره‌بی ڕوون و ئاشکرا، یاخود به زمانێکی پاراو و شیرین و ڕوون"},{"SurahNumber":26,"VerseNumber":196,"Text":"بێگومان هه‌واڵی ڕاستی و دروستی ئه‌م قورئانه له کتێبه پێشووه‌کاندا باسکراوه‌"},{"SurahNumber":26,"VerseNumber":197,"Text":"ئایا له‌وه‌دا به‌ڵگه و نیشانه نه‌بوو بۆ ئه‌و خه‌ڵکه که زاناکانی نه‌وه‌ی ئیسرائیل ده‌رباره‌ی پێغه‌مبه‌ر و قورئان، گه‌لێ شت ده‌زانن"},{"SurahNumber":26,"VerseNumber":198,"Text":"خۆ ئه‌گه‌ر قورئانمان دابه‌زاندایه بۆ سه‌ر که‌سانێکی تر جگه له عه‌ره‌به‌کان"},{"SurahNumber":26,"VerseNumber":199,"Text":"بیشخوێندایه به‌سه‌ریاندا هه‌ر باوه‌ڕیان پێ نه‌ده‌کرد"},{"SurahNumber":26,"VerseNumber":200,"Text":"هه‌ر ئابه‌و شێوه‌یه‌، به‌رده‌وام کارکردی قورئان له دڵی تاوانباراندا جێگیر ده‌که‌ین"},{"SurahNumber":26,"VerseNumber":201,"Text":"که هه‌ر باوه‌ڕیان پێی نابێت هه‌تا سزایه‌کی به ئێش و ئازار ده‌بینن"},{"SurahNumber":26,"VerseNumber":202,"Text":"که کوتوپڕ یه‌خه‌یان ده‌گرێت و ئه‌وان هه‌ست به نزیک بوونه‌وه‌ی ناکه‌ن"},{"SurahNumber":26,"VerseNumber":203,"Text":"(ئه‌و کاته هاوار ده‌که‌ن و) ده‌ڵێن: ئایا ئیتر مۆڵه‌تمان ده‌درێت، ئایا ئیتر جارێکی تر فرسه‌تمان ده‌درێتێ؟"},{"SurahNumber":26,"VerseNumber":204,"Text":"ئایا ئه‌وانه په‌له‌یانه زوو سزای ئێمه یه‌خه‌یان بگرێت؟"},{"SurahNumber":26,"VerseNumber":205,"Text":"باشه ئایا ئه‌گه‌ر ساڵه‌ها مۆڵه‌تیان بده‌ین و ژیانی دنیا به‌خۆشی ببه‌نه سه‌ر، باوه‌ڕ ده‌هێنن؟"},{"SurahNumber":26,"VerseNumber":206,"Text":"پاشان ئه‌گه‌ر ئه‌و هه‌ڕه‌شه و سزایه‌ی که له‌وان کراوه هاته دی و پێش هات، ده‌توانن چی بکه‌ن؟"},{"SurahNumber":26,"VerseNumber":207,"Text":"ئه‌وسا ئیتر ئه‌و ڕابواردنه‌ی دنیایان هیچ فریایان ناکه‌وێت و بێ سوود ده‌بێت"},{"SurahNumber":26,"VerseNumber":208,"Text":"ئێمه هه‌ر شارو شارۆچکه‌یه‌کمان کاول کردبێت به‌بێ فرستاده و بێدارخه‌ره‌وه نه‌بووه‌"},{"SurahNumber":26,"VerseNumber":209,"Text":"تا دابچڵه‌کێن و بیر بکه‌نه‌وه‌، بێگومان هه‌رگیز ئێمه سته‌مکار نه‌بووین و نابین"},{"SurahNumber":26,"VerseNumber":210,"Text":"دڵنیا بن که ئایه‌ته‌کانی ئه‌م قورئانه وه‌نه‌بێت له ڕێگه‌ی شه‌یتانه‌کانه‌وه ڕه‌وانه کرابێت"},{"SurahNumber":26,"VerseNumber":211,"Text":"شتی وا به‌وان ناکرێت و هه‌رگیز ناتوانن به کاری وا هه‌ستن"},{"SurahNumber":26,"VerseNumber":212,"Text":"بێگومان ئه‌و شه‌یتانانه له بیستنی وه‌حی و فه‌رمانه‌کانی خوا که ڕاده‌گه‌یه‌نرێت به فریشته‌کان دوور و به‌رکه‌نارن"},{"SurahNumber":26,"VerseNumber":213,"Text":"که‌واته ئه‌ی ئیمانداران، له‌گه‌ڵ خوادا هانا و هاوار بۆ به‌ناو خوایه‌کی تر مه‌به‌، چونکه به‌هۆی ئه‌وه‌وه تۆش له سزا دراوان ده‌بیت"},{"SurahNumber":26,"VerseNumber":214,"Text":"ئه‌ی محمد (صلی الله علیه وسلم) سه‌ره‌تا عه‌شره‌ت و تایه‌فه و که‌س و کاری نزیکت بێدار بکه‌ره‌وه و بترسێنه‌"},{"SurahNumber":26,"VerseNumber":215,"Text":"باڵی به‌زه‌یی و میهره‌بانی خۆت نه‌وی بکه بۆ ئه‌و ئیماندارانه‌ی که شوێنت که‌وتوون"},{"SurahNumber":26,"VerseNumber":216,"Text":"ئه‌گه‌ر خوانه‌ناسان یاخی بوون و سه‌رپێچیان کرد، ئه‌وه پێیان بڵێ: که به‌ڕاستی من به‌ریم له هه‌موو ئه‌و کارو کرده‌وانه‌ی که ده‌یکه‌ن"},{"SurahNumber":26,"VerseNumber":217,"Text":"محمد (صلی الله علیه وسلم) پشت به خوای باڵا ده‌ست ومیهره‌بانت ببه‌سته‌"},{"SurahNumber":26,"VerseNumber":218,"Text":"ئه‌و زاته‌ی که ده‌تبینێت کاتێک هه‌ڵده‌ستیت له شه‌وگاردا ده‌یپه‌رستیت"},{"SurahNumber":26,"VerseNumber":219,"Text":"ئه‌و زاته تۆ ده‌بینێت که چۆن له ڕیزی سوژده‌به‌راندا هه‌ڵس و که‌وت ده‌که‌یت"},{"SurahNumber":26,"VerseNumber":220,"Text":"به‌ڕاستی ئه‌و خوایه زاتێکی بیسه‌رو زانایه (به‌گوفتارو نیه‌تتان)"},{"SurahNumber":26,"VerseNumber":221,"Text":"ئایا پێتان بڵێم که شه‌یتانه‌کان داده‌به‌زنه سه‌ر کێ؟"},{"SurahNumber":26,"VerseNumber":222,"Text":"داده‌به‌زنه سه‌ر هه‌موو که‌سێکی بوختانچی و تاوانبار و گوناهکار"},{"SurahNumber":26,"VerseNumber":223,"Text":"شه‌یتانه‌کان گوێ هه‌ڵده‌خه‌ن بۆ هه‌واڵی ئاسمان و زۆربه‌شیان درۆزنن"},{"SurahNumber":26,"VerseNumber":224,"Text":"سه‌رگه‌ردان و سه‌رلێشێواوه‌کانیش شوێنی شاعیران ده‌که‌ون"},{"SurahNumber":26,"VerseNumber":225,"Text":"ئایا نابینیت که ئه‌وانه له هه‌موو دۆڵێکدا سه‌رهه‌ڵده‌ده‌ن و له هه‌موو شتێک ده‌دوێن"},{"SurahNumber":26,"VerseNumber":226,"Text":"به‌ڕاستی ئه‌وانه شتێک ده‌ڵێن و به‌کرده‌وه نایکه‌ن (کردارو گوفتاریان دووره له یه‌که‌وه‌)"},{"SurahNumber":26,"VerseNumber":227,"Text":"جگه له‌وانه‌یان که باوه‌ڕیان هێناوه و کرده‌وه چاکه‌کانیان ئه‌نجامداوه و یادی خوایان زۆر کردووه‌، (به‌و تواناییه‌ی که هه‌یانه‌) پشتیوانیان کردووه له‌و ئیماندارانه‌ی که سته‌میان لێکراوه‌، سه‌رئه‌نجام ئه‌وانه‌ی سته‌میان کردووه ده‌زانن که به‌چۆن تێکشکاویه‌ک ده‌گه‌ڕێنه‌وه بۆ لای خواو چۆن ژێره‌و ژوور ده‌بن و تیاده‌چن"}]}