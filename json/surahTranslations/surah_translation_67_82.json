{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":67,"VerseNumber":1,"Text":"Požehnán buď ten, v jehož rukou je království a jenž všemocný je nad každou věcí"},{"SurahNumber":67,"VerseNumber":2,"Text":"jenž stvořil smrt i život, aby vyzkoušel, kdo z vás bude v skutcích nejlepší - a On mocný je i odpouštějící"},{"SurahNumber":67,"VerseNumber":3,"Text":"jenž stvořil sedm nebes ve vrstvách. A nespatříš ve stvoření Milosrdného nesouměrnost žádnou! Pozvedni jen zrak svůj, zda uvidíš trhlinu nějakou"},{"SurahNumber":67,"VerseNumber":4,"Text":"A potom obrať svůj zrak ještě dvakrát, a pohled tvůj se k tobě navrátí ponížen a vyčerpán námahou marnou"},{"SurahNumber":67,"VerseNumber":5,"Text":"My věru jsme ozdobili nejbližší nebe svítilnami, jež určili jsme i pro satanů kamenováni, a připravili jsme pro ně trest plamenný"},{"SurahNumber":67,"VerseNumber":6,"Text":"Těm, kdož neuvěřili v Pána svého, náleží trest pekelný a jak hnusný je to cíl konečný"},{"SurahNumber":67,"VerseNumber":7,"Text":"A až tam vrháni budou, uslyší řev jeho, vřením vydávaný"},{"SurahNumber":67,"VerseNumber":8,"Text":"a div že nevybuchne zuřivostí. A pokaždé když doň jedna skupina bude házena, zeptají se strážci jeho: \"Což nepřišel k vám varovatel žádný"},{"SurahNumber":67,"VerseNumber":9,"Text":"A odpovědí: \"Ano, přišel k nám varovatel, ale za lháře jsme jej prohlásili a řekli: \"Bůh vůbec nic neseslal a vy jste jenom ve velkém bludu"},{"SurahNumber":67,"VerseNumber":10,"Text":"A dodají: \"Kdybychom byli naslouchali či pochopili, nebyli bychom dnes věru plamene obyvateli"},{"SurahNumber":67,"VerseNumber":11,"Text":"Svou vinu tedy doznali - pryč s plamene obyvateli"},{"SurahNumber":67,"VerseNumber":12,"Text":"Těm, kdo bojí se Pána svého kvůli nepoznatelnému, těm věru dostane se odpuštění i převeliké odměny"},{"SurahNumber":67,"VerseNumber":13,"Text":"Utajujte si řeči své či dávejte je najevo co skryto je v hrudích, On dobře ví"},{"SurahNumber":67,"VerseNumber":14,"Text":"Což nezná On ty, které stvořil, On, jenž prozíravý je a dobře zpravený"},{"SurahNumber":67,"VerseNumber":15,"Text":"On je ten, jenž pro vás zemi pokornou učinil; choďte po zádech jejích a jezte z toho, co vám uštědřil a u Něho bude pak vzkříšeni"},{"SurahNumber":67,"VerseNumber":16,"Text":"Jste si jisti tím, že ten, kdo na nebi dlí, vás nedá pohltit zemí? Hle, ona se již chví"},{"SurahNumber":67,"VerseNumber":17,"Text":"Jste si jisti tím, že ten, kdo na nebi dlí, na vás nepošle vichřici plnou kamení? Pak poznáte, co znamená Mé varování"},{"SurahNumber":67,"VerseNumber":18,"Text":"Již ti, kdo před nimi byli, posly za lháře prohlásili. A jaká byla Má nevole"},{"SurahNumber":67,"VerseNumber":19,"Text":"Což neviděli ptactvo nad sebou, jak křídla roztahuje a skládá? Nikdo krom Milosrdného je nedrží a On jasně všechny věci zří"},{"SurahNumber":67,"VerseNumber":20,"Text":"A kdo je ten, jenž pro vás vojskem je, aby vám pomohl, leda Milosrdný? Však nevěřící jsou jen v zaslepení"},{"SurahNumber":67,"VerseNumber":21,"Text":"A kdo je ten, jenž obživu vaši vám uštědří, jestliže On štědrost svou zadrží? Však naopak oni setrvávají ve vzpurnosti a odmítání"},{"SurahNumber":67,"VerseNumber":22,"Text":"Což ten, jenž klopýtá padaje na tvář svou, je veden lépe než ten, kdo vzpřímeně po stezce přímé kráčí"},{"SurahNumber":67,"VerseNumber":23,"Text":"Rci: \"On je ten, kdo vzniknout vám dal a daroval vám sluch, zrak i srdce - a jak málo jste vděčni"},{"SurahNumber":67,"VerseNumber":24,"Text":"Rci: \"On je ten, kdo rozšířil vás po zemi - a k Němu budete shromážděni"},{"SurahNumber":67,"VerseNumber":25,"Text":"A ptají se: \"A kdy se tento slib splní, jste-li pravdomluvní"},{"SurahNumber":67,"VerseNumber":26,"Text":"Odpověz: \"Vědomost o tom je u Boha jedině - já jsem jen varovatel zjevný"},{"SurahNumber":67,"VerseNumber":27,"Text":"A až zblízka trest uvidí, naplní se tváře těch, kdož nevěřili, hrůzou; a bude jim řečeno: \"Tohle je to, co jste požadovali"},{"SurahNumber":67,"VerseNumber":28,"Text":"Rci: \"Co si myslíte? A ať již Bůh mě zahubí spolu s těmi, kdož se mnou jsou, anebo se nad námi slituje, kdo potom ochrání nevěřící před trestem bolestným"},{"SurahNumber":67,"VerseNumber":29,"Text":"Rci: \"On je Milosrdný; uvěřili jsme v Něho a spoléháme na Něho. A záhy se dozvíte, kdo vlastně v bludu zjevném se nalézá"},{"SurahNumber":67,"VerseNumber":30,"Text":"Rci: \"Co si myslíte? Kdyby se jednou zrána vody vaše v hloubce ztratily, kdo tedy, ne-li Bůh, vodu pramenitou vám dá"}]}