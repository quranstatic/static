{"Id":464,"LanguageCodes":["uz","uzb"],"Name":"uzb-alauddinmansour","Author":"Alauddin Mansour","Language":"Uzbek","Description":"Uzbek","Direction":"ltr","Source":"https://quranenc.com/check/uzbek_mansour/v1.0.0-csv.1 , https://quranenc.com/en/browse/uzbek_mansour , https://quranenc.com ,","Translations":[{"SurahNumber":53,"VerseNumber":1,"Text":"Ботиб кетаётган юлдузга қасамки"},{"SurahNumber":53,"VerseNumber":2,"Text":"Сизларнинг соҳибингиз (яъни, Муҳаммад алайҳис-салоту вас-салом) залолатга ҳам кетгани йўқ, йўлдан ҳам озгани йўқ"},{"SurahNumber":53,"VerseNumber":3,"Text":"Ва у (сизларга келтираётган Қуръонни) ўз ҳавойи-хоҳиши билан сўзламас"},{"SurahNumber":53,"VerseNumber":4,"Text":"У (Қуръон) фақат (Аллоҳ томонидан пайғамбарга) ваҳий қилинаётган (туширилаётган) бир ваҳийдир"},{"SurahNumber":53,"VerseNumber":5,"Text":"Унга (бу ваҳийни) бир кучга тўлган зот (яъни, Жаброил алайҳиссалом) таълим бермишдир"},{"SurahNumber":53,"VerseNumber":6,"Text":"Соҳиби қудрат (яъни, Жаброил алайҳиссалом таълим бермишдир)"},{"SurahNumber":53,"VerseNumber":7,"Text":"Бас, у (аввал) юксак уфқда (кўриниб), тик турди"},{"SurahNumber":53,"VerseNumber":8,"Text":"Сўнгра яқинлашиб, пастлади"},{"SurahNumber":53,"VerseNumber":9,"Text":"Бас, (Муҳаммад алайҳис-салоту вас-саломга) икки камон оралиғида ё (ундан-да) яқинроқ бўлиб"},{"SurahNumber":53,"VerseNumber":10,"Text":"(Аллоҳ) ўз бандаси (Муҳаммад алайҳис-салоту вас-салом)га туширган ваҳийни келтиради"},{"SurahNumber":53,"VerseNumber":11,"Text":"(Пайғамбарнинг) кўнгли кўрган нарсасини инкор этмади. (Яъни, Жаброил фариштанинг суратини кўриб, пайғамбарнинг кўнгли ҳам қаноатланди ва унинг Аллоҳ таоло томонидаи фаришта эканлигига иймон келтирди)"},{"SurahNumber":53,"VerseNumber":12,"Text":"Энди сизлар, (эй мушриклар, пайғамбар) кўриб турган нарсаси устида у билан тортишурмисизлар"},{"SurahNumber":53,"VerseNumber":13,"Text":"Қасамки, (Муҳаммад алайҳис-салоту вас-салом Жаброил фариштани ўзининг аслий суратида) иккинчи бор кўрди"},{"SurahNumber":53,"VerseNumber":14,"Text":"(Жаннат) четидаги Нилуфар олдида (кўрди)"},{"SurahNumber":53,"VerseNumber":15,"Text":"Жаннати маъво ҳам ўша (Нилуфар)нинг олдидадир"},{"SurahNumber":53,"VerseNumber":16,"Text":"Ўшанда Нилуфарни ўраган нарса (яъни, Аллоҳ таолонинг файзи илоҳийси) ўраб олган эди"},{"SurahNumber":53,"VerseNumber":17,"Text":"(Пайғамбарнинг) кўзи (ўнгу сўлга) оғгани ҳам йўқ, ўз ҳаддидан ошгани ҳам йўқ"},{"SurahNumber":53,"VerseNumber":18,"Text":"Дарҳақиқат, у (ўша соатда) Парвардигорининг буюк оятларини (яъни, У зотнинг қудрати илоҳийсига далолат қиладиган жуда кўп аломатларни) кўрди"},{"SurahNumber":53,"VerseNumber":19,"Text":"(Эй мушриклар, ўзларингизча сиғинаётган санамларингиз) — «Лот», «Уззо» ҳақида ҳеч ўйлаб кўрдингларми"},{"SurahNumber":53,"VerseNumber":20,"Text":"Ва яна учинчилари бўлмиш тубан «Манот» ҳақидачи"},{"SurahNumber":53,"VerseNumber":21,"Text":"(Сизлар ўша бут-санамларни ва фаришталарни «Аллоҳнинг қизлари», дейсизлар, демак) эркак (жинси) сизларники-ю, аёл (жинси) У зотникими"},{"SurahNumber":53,"VerseNumber":22,"Text":"У ҳолда бу адолатсиз тақсим-ку"},{"SurahNumber":53,"VerseNumber":23,"Text":"У (ном)лар фақат сизлар ўзларингиз ва ота-боболарингиз қўйиб олган номлардир. Аллоҳ улар(га ибодат қилиш) ҳақида бирон ҳужжат туширган эмас. У (мушрик)ларга (Пайғамбар алайҳис-салоту вас-салом воситаларида) Парвардигор томонидан ҳидоят (Қуръон) келиб турган ҳолда улар фақат гумонга ва ҳавойи нафсларигагина эргашадилар-а"},{"SurahNumber":53,"VerseNumber":24,"Text":"Ёки инсон учун ўзи орзу қилган нарса бўлаверарми?! (Ҳаргиз бўлмас)"},{"SurahNumber":53,"VerseNumber":25,"Text":"Зеро, Охират ҳам, дунё ҳам ёлғиз Аллоҳникидир"},{"SurahNumber":53,"VerseNumber":26,"Text":"Осмонларда қанчадан-қанча фаришталар бўлиб, ўшаларнинг шафоатлари ҳам бирон фойда бермас, магар Аллоҳ Ўзи хоҳлаган рози бўлган кишилар учун (шафоатга) изн берганидан кейингина (у шафоатнинг фойдаси тегур)"},{"SurahNumber":53,"VerseNumber":27,"Text":"Дарвоқеъ, Охиратга иймон келтирмайдиган кимсалар фаришталарни аёллар номи билан атайдилар"},{"SurahNumber":53,"VerseNumber":28,"Text":"Ҳолбуки, улар учун бу ҳақда (яъни, фаришталарнинг қайси жинсдан эканлиги ҳақида) бирон билим-ҳужжат йўқдир. Улар фақат гумон-тахминга эргашурлар, холос. Аниқки, гумон ҳақиқатдан бирон нарсанинг ўрнига ўтмас"},{"SurahNumber":53,"VerseNumber":29,"Text":"Бас, (эй Муҳаммад алайҳис-салоту вас-салом), сиз Бизнинг эслатмамиздан орқа ўгириб кетган ва фақат ҳаёти дунёнигина истаган кимсалардан юз ўгиринг"},{"SurahNumber":53,"VerseNumber":30,"Text":"Уларнинг «илм»дан етган жойлари мана шу (ҳаёти дунё матоларинигина исташ)дир. Албатта Парвардигорингизнинг Ўзи Унинг йўлидан озган кимсаларни жуда яхши билгувчидир ва У ҳидоят топган зотларни ҳам жуда яхши билгувчидир"},{"SurahNumber":53,"VerseNumber":31,"Text":"Осмонлардаги ва Ердаги бор нарсалар ёлғиз Аллоҳникидир. У зотнинг Ўзи ёмонлик-гуноҳ қилиб ўтган кимсаларни қилган амаллари билан жазолагай ва чиройли амал қилган зотларни гўзал (савоб-жаннат) билан мукофотлагай"},{"SurahNumber":53,"VerseNumber":32,"Text":"Улар (яъни, жаннатга сазовор бўлганлар) кичик хатолардан бошқа катта гуноҳлардан ва бузуқликлардан йироқ бўладиган зотлардир. Албатта Парвардигорингиз мағфирати кенг Зотдир. У сизларни (яъни, оталарингиз Одамни) Ердан — тупроқдан пайдо қилган пайтиданоқ ва сизлар оналарингизнинг қорнида ҳомила бўлган пайтингизданоқ жуда яхши билгувчидир. Бас, сизлар ўзларингизни покламай қўя қолинглар! У тақводор бўлган кишиларни жуда яхши билгувчидир"},{"SurahNumber":53,"VerseNumber":33,"Text":"(Эй Муҳаммад алайҳис-салоту вас-салом, иймондан) юз ўгириб кетган"},{"SurahNumber":53,"VerseNumber":34,"Text":"ва озгина (мол) бериб, (кейин шарт қилинган молни беришни) тўхтатган кимсани кўрдингизми"},{"SurahNumber":53,"VerseNumber":35,"Text":"Унинг ҳузурида ғайб илми бормидики, у (келажакда бошқа биров ўзининг гуноҳини зиммасига олишини) билиб олса"},{"SurahNumber":53,"VerseNumber":36,"Text":"Ёки унга Мусонинг саҳифаларидаги сўзлар хабари берилмаганмиди"},{"SurahNumber":53,"VerseNumber":37,"Text":"Ва (аҳдига) вафодор зот бўлган Иброҳимнинг саҳифаларидаги сўзлар (хабари берилмаганмиди)"},{"SurahNumber":53,"VerseNumber":38,"Text":"Ҳеч бир кўтаргувчи (яъни, гуноҳкор жон) ўзга жоннинг юкини (яъни, гуноҳини) кўтармас"},{"SurahNumber":53,"VerseNumber":39,"Text":"Инсон учун фақат ўзи қилган ҳаракатигина бўлур (яъни, ўзгаларнинг қилган яхши амалларидан унга бирон фойда етмас)"},{"SurahNumber":53,"VerseNumber":40,"Text":"Унинг қилган саъй-ҳаракати эса яқинда (Қиёмат Кунида) кўринур"},{"SurahNumber":53,"VerseNumber":41,"Text":"Сўнгра у (ўша саъй-ҳаракати учун) тўла-тўкис жазо-мукофот олур"},{"SurahNumber":53,"VerseNumber":42,"Text":"Албатта охирги чегара ёлғиз Парвардигорингиз олдига (бормоқлик)дир"},{"SurahNumber":53,"VerseNumber":43,"Text":"Албатта кулдирган ҳам, йиғлатган ҳам Унинг Ўзидир"},{"SurahNumber":53,"VerseNumber":44,"Text":"Албатта ўлдирган ҳам, тирилтирган ҳам Унинг Ўзидир"},{"SurahNumber":53,"VerseNumber":45,"Text":"Ва албатта У зот эркак-аёл жуфтларни яратгандир"},{"SurahNumber":53,"VerseNumber":46,"Text":"(Уларни) отилиб чиқадиган нутфадан (яратгандир)"},{"SurahNumber":53,"VerseNumber":47,"Text":"Албатта (барча халойиқни ўлганидан сўнг) иккинчи бор пайдо қилиш ҳам ёлғиз Унинг зиммасидадир"},{"SurahNumber":53,"VerseNumber":48,"Text":"Албатта бой қилган ҳам, бадавлат қилган ҳам Унинг Ўзидир"},{"SurahNumber":53,"VerseNumber":49,"Text":"Албатта Шеъро (юлдузи)нинг Парвардигори ҳам Унинг Ўзидир"},{"SurahNumber":53,"VerseNumber":50,"Text":"Албатта У зот аввалги Од (қабиласи)ни ҳалок қилди"},{"SurahNumber":53,"VerseNumber":51,"Text":"Ва Самуд (қабиласи)ни ҳам (ҳалок қилди), бас (улардан бирон кишини тирик) қолдирмади"},{"SurahNumber":53,"VerseNumber":52,"Text":"Яна У зот илгари Нуҳ қавмини ҳам (ҳалок қилгандир). Чунки уларнинг ўзлари жуда золим ва туғёнга тушган кимсалар эдилар"},{"SurahNumber":53,"VerseNumber":53,"Text":"Яна У зот зеру-забар бўлган қишлоқни (яъни, Лут пайғамбар қавмини) ҳам қулатиб"},{"SurahNumber":53,"VerseNumber":54,"Text":"уни ўраган нарса (яъни, осмонда ёғилган тошлар) билан ўраб кўмиб ташлади"},{"SurahNumber":53,"VerseNumber":55,"Text":"Бас, (эй инсон) Парвардигорингнинг қайси неъматлари ҳақида шак-шубҳа қилурсан"},{"SurahNumber":53,"VerseNumber":56,"Text":"Бу (яъни, Муҳаммад алайҳис-салоту вас-салом ҳам) аввалги огоҳлантиргувчилар (пайғамбарлар жумласи)дан бир огоҳлантиргувчидир"},{"SurahNumber":53,"VerseNumber":57,"Text":"Яқин бўлгувчи (Қиёмат) яқин қолди"},{"SurahNumber":53,"VerseNumber":58,"Text":"Унинг учун Аллоҳдан ўзга бирон очгувчи (қачон бўлишини билдиргувчи) йўқдир"},{"SurahNumber":53,"VerseNumber":59,"Text":"(Эй мушриклар), ҳали сизлар мана шу Сўздан (Қуръондан) ажабланурсизларми"},{"SurahNumber":53,"VerseNumber":60,"Text":"(Ундаги оятларнинг беназир ва бемисл ўгит-насиҳатларидан таъсирланиб) йиғламасдан, кулурсизларми"},{"SurahNumber":53,"VerseNumber":61,"Text":"Ғофил бўлган ҳолларингизда (йиғламасдан, кулурсизларми)"},{"SurahNumber":53,"VerseNumber":62,"Text":"Бас, сизлар ёлғиз Аллоҳга сажда ва ибодат қилинглар"}]}