{"Id":461,"LanguageCodes":["ur","urd"],"Name":"urd-muhammadtaqiusm","Author":"Muhammad Taqi Usmani","Language":"Urdu","Description":"Urdu","Direction":"rtl","Source":"","Translations":[{"SurahNumber":54,"VerseNumber":1,"Text":"قیامت قریب آلگی ہے اور چاند پھٹ گیا ہے۔"},{"SurahNumber":54,"VerseNumber":2,"Text":"اور ان لوگوں کا حال یہ ہے کہ اگر وہ کوئی نشانی دیکھتے ہیں تو منہ موڑ لیتے ہیں، اور کہتے ہیں کہ یہ تو ایک چلتا ہوا جادو ہے۔"},{"SurahNumber":54,"VerseNumber":3,"Text":"انہوں نے حق کو جھٹلایا، اور اپنی خواہشات کے پیچھے چل نکلے۔ اور ہر کام کو آخر کسی ٹھکانے پر ٹک کر رہنا ہے۔"},{"SurahNumber":54,"VerseNumber":4,"Text":"اور ان لوگوں کو (پچھلی قوموں کے) واقعات کی اتنی خبریں پہنچ چکی ہیں جن میں تنبیہ کا بڑا سامان تھا۔"},{"SurahNumber":54,"VerseNumber":5,"Text":"دل میں اتر جانے والی دانائی کی باتیں تھیں، پھر بھی یہ تنبیہات (ان پر) کچھ کارگر نہیں ہو رہیں۔"},{"SurahNumber":54,"VerseNumber":6,"Text":"لہذا (اے پیغمبر) تم بھی ان کی پرواہ مت کرو۔ جس دن پکارنے والا ایک ناگوار چیز کی طرف بلائے گا۔"},{"SurahNumber":54,"VerseNumber":7,"Text":"اس دن یہ اپنی آنکھیں جھکائے قبروں سے اس طرح نکل کھڑے ہوں گے جیسے ہر طرف پھیلی ہوئی ٹڈیاں۔"},{"SurahNumber":54,"VerseNumber":8,"Text":"دوڑے جارہے ہوں گے اسی پکارے والے کی طرف۔ یہی کافر (جو قیامت کا انکار کرتے تھے) کہیں گے کہ یہ تو بہت ہی کٹھن دن ہے۔"},{"SurahNumber":54,"VerseNumber":9,"Text":"ان سے پہلے نوح کی قوم نے بھی جھٹلانے کا رویہ اختیار کیا تھا۔ انہوں نے ہمارے بندے کو جھٹلایا، اور کہا کہ : یہ دیوانے ہیں، اور انہیں دھمکیاں دی گئیں۔"},{"SurahNumber":54,"VerseNumber":10,"Text":"اس پر انہوں نے اپنے پروردگار کو پکارا کہ : میں بےبس ہوچکا ہوں، اب آپ ہی بدلہ لیجیے۔"},{"SurahNumber":54,"VerseNumber":11,"Text":"چنانچہ ہم نے ٹوٹ کر برسنے والے پانی سے آسمان کے دروازے کھول دیے۔"},{"SurahNumber":54,"VerseNumber":12,"Text":"اور زمین کو پھاڑ کر چشموں میں تبدیل کردیا۔ اور اس طرح (دونوں قسم کا) سارا پانی اس کام کے لیے مل گیا جو مقدر ہوچکا تھا۔"},{"SurahNumber":54,"VerseNumber":13,"Text":"اور نوح کو ہم نے ایک تختوں اور میخوں والی (کشتی) پر سوار کردیا۔"},{"SurahNumber":54,"VerseNumber":14,"Text":"جو ہماری نگرانی میں رواں دواں تھی، تاکہ اس (پیغمبر) کا بدلہ لیا جائے جس کی ناقدری کی گئی تھی۔"},{"SurahNumber":54,"VerseNumber":15,"Text":"اور حقیقت یہ ہے کہ ہم نے اس کو (عبرت کی) ایک نشانی بنادیا۔ تو کیا کوئی ہے جو نصیحت حاصل کرے ؟"},{"SurahNumber":54,"VerseNumber":16,"Text":"اب سوچو کہ میرا عذاب اور میری تنبیہات کیسی تھیں ؟"},{"SurahNumber":54,"VerseNumber":17,"Text":"اور حقیقت یہ ہے کہ ہم نے قرآن کو نصیحت حاصل کرنے کے لیے آسان بنادیا ہے۔ اب کیا کوئی ہے جو نصیحت حاصل کرے ؟"},{"SurahNumber":54,"VerseNumber":18,"Text":"عاد کی قوم نے بھی تنبیہ کرنے والوں کو جھٹلانے کا رویہ اختیار کیا، پھر دیکھ لو کہ میرا عذاب اور میری تنبیہات کیسی تھیں ؟"},{"SurahNumber":54,"VerseNumber":19,"Text":"ہم نے ایک مسلسل نحوست کے دن میں ان پر تیز آندھی والی ہوا چھوڑ دی تھی۔"},{"SurahNumber":54,"VerseNumber":20,"Text":"جو لوگوں کو اس طرح اکھاڑ پھینک دیتی تھی جیسے وہ کھجور کے اکھڑے ہوئے درخت کے تنے ہوں۔"},{"SurahNumber":54,"VerseNumber":21,"Text":"اب سوچو کہ میرا عذاب اور میری تنبیہات کیسی تھیں ؟"},{"SurahNumber":54,"VerseNumber":22,"Text":"اور حقیقت یہ ہے کہ ہم نے قرآن کو نصیحت حاصل کرنے کے لیے آسان بنادیا ہے۔ اب کیا کوئی ہے جو نصیحت حاصل کرے ؟"},{"SurahNumber":54,"VerseNumber":23,"Text":"ثمود کی قوم نے بھی تنبیہ کرنے والوں کو جھٹلانے کا رویہ اختیار کیا۔"},{"SurahNumber":54,"VerseNumber":24,"Text":"چنانچہ کہنے لگے کہ : کیا ہم اپنے ہی میں سے ایک تنہا آدمی کے پیچھے چل پڑیں ؟ ایسا کریں گے تو یقینا ہم بڑی گمراہی اور دیوانگی میں جاپڑیں گے۔"},{"SurahNumber":54,"VerseNumber":25,"Text":"بھلا کیا ہم سارے لوگوں کے درمیان یہی ایک شخص رہ گیا تھا جس پر نصیحت نازل کی گئی ؟ نہیں، بلکہ دراصل یہ پرلے درجے کا جھوٹا شیخی باز ہے۔"},{"SurahNumber":54,"VerseNumber":26,"Text":"ہم نے پیغمبر صالح (علیہ السلام) سے کہا کہ) کل ہی انہیں پتہ چل جائے گا کہ پرلے درجے کا جھوٹا شیخی باز کون تھا ؟"},{"SurahNumber":54,"VerseNumber":27,"Text":"ہم ان کے پاس ان کی آزمائش کے طور پر اونٹنی بھیج رہے ہیں، اس لیے تم انہیں دیکھتے رہو، اور صبر سے کام لو۔"},{"SurahNumber":54,"VerseNumber":28,"Text":"اور ان کو بتادو کہ (کنویں کا) پانی ان کے درمیان تقسیم کردیا گیا ہے۔ ہر پانی کا حق دار اپنی باری میں حاضر ہوگا۔"},{"SurahNumber":54,"VerseNumber":29,"Text":"پھر انہوں نے اپنے آدمی کو بلایا، چنانچہ اس نے ہاتھ بڑھایا، اور (اونٹنی کو) قتل کر ڈالا۔"},{"SurahNumber":54,"VerseNumber":30,"Text":"اب سوچو کہ میرا عذاب اور میری تنبیہات کیسی تھیں ؟"},{"SurahNumber":54,"VerseNumber":31,"Text":"ہم نے ان پر بس ایک ہی چنگھاڑ بھیجی، جس سے وہ ایسے ہو کر رہ گئے جیسے کانٹوں کی روندی ہوئی باڑھ ہوتی ہے۔"},{"SurahNumber":54,"VerseNumber":32,"Text":"اور حقیقت یہ ہے کہ ہم نے قرآن کو نصیحت حاصل کرنے کے لیے آسان بنادیا ہے۔ اب کیا کوئی ہے جو نصیحت حاصل کرے ؟"},{"SurahNumber":54,"VerseNumber":33,"Text":"لوط کی قوم نے (بھی) تنبیہ کرنے والوں کو جھٹلایا۔"},{"SurahNumber":54,"VerseNumber":34,"Text":"ہم نے ان پر پتھروں کا مینہ برسایا، سوائے لوط کے گھر والوں کے جنہیں ہم نے سحری کے وقت بچا لیا تھا۔"},{"SurahNumber":54,"VerseNumber":35,"Text":"یہ ہماری طرف سے ایک نعمت تھی۔ جو لوگ شکر گزار ہوتے ہیں، ان کو ہم ایسا ہی صلہ دیتے ہیں۔"},{"SurahNumber":54,"VerseNumber":36,"Text":"اور لوط نے لوگوں کو ہماری پکڑ سے ڈرایا تھا، لیکن وہ ساری تنبیہات میں میکھ نکالتے رہے۔"},{"SurahNumber":54,"VerseNumber":37,"Text":"اور انہوں نے لوط کو ان کے مہمانوں کے بارے میں پھسلانے کی کوشش کی۔ جس پر ہم نے ان کی آنکھوں کو اندھا کردیا کہ : چکھو میرے عذاب اور میری تنبیہات کا مزہ۔"},{"SurahNumber":54,"VerseNumber":38,"Text":"اور صبح سویرے ان پر ایسا عذاب حملہ آور ہوا جو کم کر رہ گیا۔"},{"SurahNumber":54,"VerseNumber":39,"Text":"کہ : چکھو میرے عذاب اور میری تنبیہات کا مزہ۔"},{"SurahNumber":54,"VerseNumber":40,"Text":"اور حقیقت یہ ہے کہ ہم نے قرآن کو نصیحت حاصل کرنے کے لیے آسان بنادیا ہے۔ اب کیا کوئی ہے جو نصیحت حاصل کرے ؟"},{"SurahNumber":54,"VerseNumber":41,"Text":"اور فرعون کے خاندان کے پاس بھی تنبیہات آئیں۔"},{"SurahNumber":54,"VerseNumber":42,"Text":"انہوں نے ہماری تمام نشانیوں کو جھٹلا دیا تھا، اس لیے ہم نے ان کو ایسی پکڑ میں لیا جیسی ایک زبردست قدرت والے کی پکڑ ہوتی ہے۔"},{"SurahNumber":54,"VerseNumber":43,"Text":"کیا تمہارے یہ کافر لوگ ان سے اچھے ہیں، یا تمہارے لیے (خدا کی) کتابوں میں کوئی بےگناہی کا پروانہ لکھا ہوا ہے ؟"},{"SurahNumber":54,"VerseNumber":44,"Text":"یا ان کا کہنا یہ ہے کہ ہم ایسی جمیعت ہیں جو اپنا بچاؤ آپ کرلے گی ؟"},{"SurahNumber":54,"VerseNumber":45,"Text":"(حقیقت تو یہ ہے کہ) اس جمیعت کو عنقریب شکست ہوجائے گی، اور یہ سب پیٹھ پھیر کر بھاگیں گے۔"},{"SurahNumber":54,"VerseNumber":46,"Text":"یہی نہیں، بلکہ ان کے اصل وعدے کا وقت تو قیامت ہے اور قیامت اور زیادہ مصیبت اور کہیں زیادہ کڑوی ہوگی۔"},{"SurahNumber":54,"VerseNumber":47,"Text":"حقیقت یہ ہے کہ یہ مجرم لوگ بڑی گمراہی اور بےعقلی میں پڑے ہوئے ہیں۔"},{"SurahNumber":54,"VerseNumber":48,"Text":"جس دن ان کو منہ کے بل آگ میں گھسیٹا جائے گا (اس دن انہیں ہوش آئے گا، اور ان سے کہا جائے گا کہ) چکھو دوزخ کے چھونے کا مزہ۔"},{"SurahNumber":54,"VerseNumber":49,"Text":"ہم نے ہر چیز کو ناپ تول کے ساتھ پیدا کیا ہے۔"},{"SurahNumber":54,"VerseNumber":50,"Text":"اور ہمارا حکم بس ایک ہی مرتبہ آنکھ جھپکنے کی طرح (پورا) ہوجاتا ہے۔"},{"SurahNumber":54,"VerseNumber":51,"Text":"اور تمہارے ہم مشرب لوگوں کو ہم پہلے ہی ہلاک کرچکے ہیں۔ اب بتاؤ ہے کوئی جو نصیحت حاصل کرے ؟"},{"SurahNumber":54,"VerseNumber":52,"Text":"اور جو جو کام انہوں نے کیے ہیں، وہ سب اعمال ناموں میں درج ہیں۔"},{"SurahNumber":54,"VerseNumber":53,"Text":"اور ہر چھوٹی اور بڑی بات لکھی ہوئی ہے۔"},{"SurahNumber":54,"VerseNumber":54,"Text":"(البتہ) جن لوگوں نے تقوی کی روش اپنا رکھی ہے وہ باغات اور نہروں میں ہوں گے۔"},{"SurahNumber":54,"VerseNumber":55,"Text":"ایک سچی عزت والی نشست میں۔ اس بادشاہ کے پاس جس کے قبضے میں سارا اقتدار ہے۔"}]}