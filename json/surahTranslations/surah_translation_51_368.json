{"Id":368,"LanguageCodes":["tg","tgk"],"Name":"tgk-khojamirov","Author":"Khoja Mirov","Language":"Tajik","Description":"Tajik","Direction":"ltr","Source":"","Translations":[{"SurahNumber":51,"VerseNumber":1,"Text":"(Аллоҳ савганд ёд мекунад:) Савганд ба бодҳое, ки хокро ба сахтӣ пароканда мекунанд"},{"SurahNumber":51,"VerseNumber":2,"Text":"пас савганд ба абрҳои бардорандаи бори об"},{"SurahNumber":51,"VerseNumber":3,"Text":"пас савганд ба киштиҳое, ки ба осонӣ дар обҳои баҳру уқёнусҳо равонанд"},{"SurahNumber":51,"VerseNumber":4,"Text":"пас савганд ба фариштагоне, ки бо фармони Аллоҳ миёни халқаш тақсимкунандаи корҳоянд"},{"SurahNumber":51,"VerseNumber":5,"Text":"ки ҳароина, он чӣ шуморо ваъда ва бим медиҳанд, аз омадани қиёмат ва ҳисоб рост аст"},{"SurahNumber":51,"VerseNumber":6,"Text":"ва ҳароина, рӯзи ҷазои аъмол, ҳатман омаданист"},{"SurahNumber":51,"VerseNumber":7,"Text":"(Ва Аллоҳ савганд ёд мекунад:) Савганд ба осмон, ки ороста ба ситорагон аст"},{"SurahNumber":51,"VerseNumber":8,"Text":"Бегумон шумо эй такзибкунандагон дар бораи Қуръон ва ба хусуси пайғамбар дар сухане гуногун дар бораи ваҳй бо ҳам ихтилоф доред"},{"SurahNumber":51,"VerseNumber":9,"Text":"Аз ҳақ (Қуръон ва паёмбар) рӯй гардон мешавад, он касе, ки аз имон овардан ба Қуръон ва паёмбар рӯйгардон шуда бошад. (Аз сабаби он, ки ҳуҷҷату бурҳонҳои равшани илоҳиро қабул надошт, пас ба роҳи хайр муваффақ нашуд)"},{"SurahNumber":51,"VerseNumber":10,"Text":"Марг бод бар он шаккокон ва дурӯғгӯён"},{"SurahNumber":51,"VerseNumber":11,"Text":"онон, ки ба ғафлат дар куфру дар ҷаҳл фурӯ мондаанд"},{"SurahNumber":51,"VerseNumber":12,"Text":"Инҳо дурӯғгӯён бо тамасхур мепурсанд: «Рӯзи ҷазо кай хоҳад буд?»"},{"SurahNumber":51,"VerseNumber":13,"Text":"Рӯзи ҷазо, рӯзест, ки бар оташ азобашон мекунанд"},{"SurahNumber":51,"VerseNumber":14,"Text":"ва барояшон гуфта мешавад «Азоби худро бичашед! Ин аст он чизе, ки дар дунё ба шитоб металабидед! »"},{"SurahNumber":51,"VerseNumber":15,"Text":"Ҳароина, парҳезгорон, ки дар дунё аз Аллоҳ метарсиданд, дар боғҳову канори чашмасорон бошанд"},{"SurahNumber":51,"VerseNumber":16,"Text":"Он чиро аз орзуҳояшон Парвардигорашон ба онҳо ато кардааст, ба хурсандӣ гирифтаанд ва ба он розӣ ҳастанд Ҳароина, пеш аз он дар дунё бо ба ҷо овардани амалҳои шоиста некӯкор будан"},{"SurahNumber":51,"VerseNumber":17,"Text":"Он некӯкорон андаке аз шабро мехобиданд ва шабро бо намоз зиндадорӣ мекарданд"},{"SurahNumber":51,"VerseNumber":18,"Text":"ва ба ҳангоми саҳар аз гуноҳони хеш истиғфор (тавба) мекарданд"},{"SurahNumber":51,"VerseNumber":19,"Text":"ва дар амволашон барои муҳтоҷон аз пурсандаву маҳрум; (он ки аз рӯи ҳаё намепурсад), ҳаққе буд"},{"SurahNumber":51,"VerseNumber":20,"Text":"Ва дар замин барои аҳли яқин (ба онон, ки ба ваҳдонияти Аллоҳ бовар доранд ва рисолатии паёмбарашро тасдиқ мекунанд), далоили равшан ва ибратҳоест"},{"SurahNumber":51,"VerseNumber":21,"Text":"ва низ дар вуҷуди худатон нишонаҳои ошкоре ҳаст, ки далолат бар ягонагии офаридагори шумо мекунад ва танҳо Ӯ сазовори ибодат аст. Оё намебинед, то аз он ибрат бигиред"},{"SurahNumber":51,"VerseNumber":22,"Text":"Ва ризқи шумо ва ҳар чӣ ба шумо аз неку бад ва савобу иқоб ваъда шуда, ҳамааш дар осмон навишта шудааст"},{"SurahNumber":51,"VerseNumber":23,"Text":"(Пас, Аллоҳ ба Зоти поки худ қасам ёд мекунад:) савганд ба Парвардигори осмонҳову замин, ки он чи ваъда шудааст бароятон ҳақ аст, ҳамон гуна ки шумо бо якдигар) сухан мегӯед ва дар суханатон шак намеоред"},{"SurahNumber":51,"VerseNumber":24,"Text":"Эй Расул, оё хабари меҳмонони гиромии Иброҳим ба ту расидааст, ки он меҳмонон фариштагон буданд"},{"SurahNumber":51,"VerseNumber":25,"Text":"Он гоҳ ки назди ӯ омаданду гуфтанд: «Салом!» Гуфт: «Салом! Шумо мардуми ношиносед!»"},{"SurahNumber":51,"VerseNumber":26,"Text":"Дар ниҳон ва шитобон назди аҳли худ рафт ва қасд ба гӯсолаи фарбеҳе карда онро кушта бирён карда овард"},{"SurahNumber":51,"VerseNumber":27,"Text":"Таъомро ба наздашон гузошту бо лутфу меҳрубони гуфт: «Чаро намехӯред?»"},{"SurahNumber":51,"VerseNumber":28,"Text":"Он ҳангом, ки дид, ки намехӯранд, пас дар дилаш аз онҳо тарсе ёфт. Гуфтанд (барояш): «Матарс!» Мо паёмбарони Аллоҳ ҳастем. Ва ӯро ба писаре доно башорат доданд, ки ҳамсари ӯ Сора барояш таваллуд мекунад ва чун ба ҳадди мардӣ мерасад, онгоҳ бисёр доно ва огоҳ аз илми илоҳӣ мешавад ва ӯ Исҳоқ алайҳиссалом аст"},{"SurahNumber":51,"VerseNumber":29,"Text":"Пас чун занаш башорати малоикаҳоро шунид, фарёдзанон (аз таъаҷҷуб) омад ва бар чеҳрааш заду гуфт: «чӣ гуна таваллуд мекунам, ҳол он ки ман пирзани нозо ҳастам»"},{"SurahNumber":51,"VerseNumber":30,"Text":"Малоикаҳо барояш гуфтанд: «Парвардигори ту ҳамчунин фармудааст он чӣ ба ту хабар додаем ва Ӯ бар ҳар чӣ қодир аст, пас дар қудрати Ӯ таъаҷҷубе нст. Ва ҳароина, Ӯ ҳаким аст ҳама ашёро ба ҳикмати худ дар ҷояш мегузорад ва ба шоистагии бандагонаш доност!»"},{"SurahNumber":51,"VerseNumber":31,"Text":"Иброҳим ба малоикаҳо гуфт: «Эй расулон, ба чӣ кор омадаед?»"},{"SurahNumber":51,"VerseNumber":32,"Text":"Гуфтанд: «Мо ҳароина, ба сӯи мардуми табаҳкор фиристода шудаем"},{"SurahNumber":51,"VerseNumber":33,"Text":"то пораҳои сангҳои гилӣ бар сарашон биборем, ҳалокашон созем"},{"SurahNumber":51,"VerseNumber":34,"Text":"ки бар он сангҳо аз ҷониби Парвардигорат барои аз ҳад гузаштаҳо (дар гуноҳ) нишонае гузошта шудааст»"},{"SurahNumber":51,"VerseNumber":35,"Text":"Пас, ҳамаи касонеро, ки дар он ҷо имон оварда буданд, аз диёри қавми Лут берун овардем"},{"SurahNumber":51,"VerseNumber":36,"Text":"Ва дар он шаҳр ҷуз як хонаи дигаре аз фармонбардорон наёфтем. Ва он хонаи Лут алайҳиссалом буд, магар ҳамсараш, ки ӯ аз ҳалокёфтагон буд"},{"SurahNumber":51,"VerseNumber":37,"Text":"Ва дар он сарзамин барои касоне, ки аз азоби дардовар метарсанд, нишоне, ки далолат бар ҳалоки куффор аст, боқӣ гузоштем"},{"SurahNumber":51,"VerseNumber":38,"Text":"Ва дар қиссаи Мӯсо, барои касоне, ки аз азоби дарднок метарсанд, нишонае қарор додем, он гоҳ ки ӯро бо далелҳои ошкор (бо мӯъҷизаҳои равшан) назди Фиръавн фиристодем"},{"SurahNumber":51,"VerseNumber":39,"Text":"Ва Фиръавн ба ҳамаи нерӯяш рӯй гардонду гуфт: Ин Мӯсо: «Ҷодугарест ё девонае!»"},{"SurahNumber":51,"VerseNumber":40,"Text":"Пас Фиръавн ва лашкарҳояшро фурӯ гирифтем ва ба баҳр андохтем. Ва ӯ ба сабаби куфру инкори ҳақ сазовори маломат буд"},{"SurahNumber":51,"VerseNumber":41,"Text":"Ва низ барои андешакунандагон ибратест дар ҳалок шудани қавми Од, чун боди ақимро бар онҳо фиристодем"},{"SurahNumber":51,"VerseNumber":42,"Text":"Ба ҳар чизе ки мевазид, онро боқӣ намегузошт, магар ки онро чун устухони пӯсида мегардонд"},{"SurahNumber":51,"VerseNumber":43,"Text":"Ва низ панду ибратест дар ҳалок шудани қавми Самуд, чун ба онҳо гуфта шуд: «Замоне чанд то ба охир расидани умратон баҳра баред»"},{"SurahNumber":51,"VerseNumber":44,"Text":"Пас онон аз фармони Парвардигорашон сар тофтанд ва ҳамчунон ки бо чашми сар менигаристанд, раъди тунде онҳоро фурӯ гирифт"},{"SurahNumber":51,"VerseNumber":45,"Text":"Пас на тавони гурехтан ва на тавони ба по истодан доштанд ва на интиқомгиранда буданд, то худро кумак кунанд"},{"SurahNumber":51,"VerseNumber":46,"Text":"Ва пеш аз он гурӯҳ қавми Нӯҳро ҳалок сохта будем, зеро онҳо қавми фосиқе буданд"},{"SurahNumber":51,"VerseNumber":47,"Text":"Ва аммо осмонро бо қувват ва қудрати азим бино кардем ва онро сақфе барои замин қарор додем ва ҳаққо, ки Мо бар паҳноварии канорҳои он тавоноем"},{"SurahNumber":51,"VerseNumber":48,"Text":"Ва заминро паҳн кардаем ва барои зиндагии мардумон омода сохтаем, пас чӣ омодакунандагони хубе ҳастем"},{"SurahNumber":51,"VerseNumber":49,"Text":"Ва аз ҳар (мавҷудот) чиз ҷуфте биёфаридаем, бошад, ки аз қудрати илоҳӣ ибрат гиред"},{"SurahNumber":51,"VerseNumber":50,"Text":"Пас Паёмбар гӯяд: Эй мардум аз азоби Аллоҳ, ба сӯи раҳмати Аллоҳ ба василаи имон овардан ба Аллоҳу расулаш ва ба пайравӣ намудану амал кардан ба фармонаш бигрезед. Ҳароина, ман шуморо аз ҷониби ӯ бимдиҳандае ошкорам"},{"SurahNumber":51,"VerseNumber":51,"Text":"Ва бо Аллоҳи якто маъбуди дигареро мапарастед. Ҳароина, ман шуморо аз ҷониби ӯ бимдиҳандае ошкорам"},{"SurahNumber":51,"VerseNumber":52,"Text":"Ҳамин гуна, ки қурайшиҳо паёмбарашон Муҳаммад саллаллоҳу алайҳи ва салламро дурӯғ мебароранд, ҳеҷ паёмбаре ба сӯи мардумони пеш аз онҳо наёмад, магар ин гуфтанд: «Ӯ ҷодугар ё девонаест»"},{"SurahNumber":51,"VerseNumber":53,"Text":"Оё ба гузаштагон ва ояндагон дурӯғ баровардани паёмбаронро бо якдигар васият карда буданд? На! Балки, онҳо мардуми саркаше буданд, ки дилҳо ва амалҳояшон дар куфр варзидан ва саркашӣ кардан монанди якдигараст. Пас ояндагоншон чунин гуфтаанд, чунон ки гузаштагонашон гуфтаанд"},{"SurahNumber":51,"VerseNumber":54,"Text":"Пас, эй Расул, аз мушрикон рӯй бигардон, то фармони Аллоҳ дар ҳаққи онҳо ба ту нозил гардад. Касе туро маломат нахоҳад кард, зеро он чиро, ки бар ӯҳдаи ту буд, ба охир расонидаӣ"},{"SurahNumber":51,"VerseNumber":55,"Text":"Ва панд деҳ, ба ростӣ ки панд додан ба мӯъминон фоидае мебахшад"},{"SurahNumber":51,"VerseNumber":56,"Text":"Ва ҷинну одамиро наёфаридаам, магар барои (ҳадафи бузурге, то танҳо) маро ибодат кунанд, (на ғайри Маро)"},{"SurahNumber":51,"VerseNumber":57,"Text":"Аз онҳо ризқе намехоҳам ва намехоҳам, ки маро таъом диҳанд. (Аллоҳ таъоло худ эҳтиёҷ ба халқ надорад, балки онҳо ҳама ба Ӯ эҳтиёҷманданд. Ӯ офаридагор ва рӯзидиҳандаи онҳост ва аз онҳо бениёз аст)"},{"SurahNumber":51,"VerseNumber":58,"Text":"Ҳароина, Аллоҳ барои бандагонаш рӯзидиҳандааст. Ва Ӯст соҳиби тамоми нерӯи сахти устувор"},{"SurahNumber":51,"VerseNumber":59,"Text":"Пас, ҳароина, барои касоне, ки ситам кардаанд, аз азоб насибаест монанди насибае, ки ёронашон доштанд. Пас, набояд, ки ба шитоб аз ман азоб талаб кунанд! Бегумон он омаданист"},{"SurahNumber":51,"VerseNumber":60,"Text":"Вой (ва ҳалокӣ бод) бар онон, ки куфр варзиданд ба Аллоҳу расулаш, аз он рӯз, ки онҳо ба фуруд омадани азоб ваъда дода мешаванд! Ва он рӯз рӯзи қиёмат аст"}]}