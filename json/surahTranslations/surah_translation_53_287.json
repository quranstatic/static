{"Id":287,"LanguageCodes":["prs"],"Name":"prs-mawlawimuhammad","Author":"Mawlawi Muhammad Anwar Badkhashani","Language":"Dari","Description":"Dari","Direction":"rtl","Source":"https://quranenc.com/en/browse/dari_badkhashani","Translations":[{"SurahNumber":53,"VerseNumber":1,"Text":"قسم به ستاره وقتی پنهان شود"},{"SurahNumber":53,"VerseNumber":2,"Text":"(که) هم صحبت شما نه گمراه شده و نه منحرف گشته است"},{"SurahNumber":53,"VerseNumber":3,"Text":"و از روی هوی و هوس سخن نمی‌گوید"},{"SurahNumber":53,"VerseNumber":4,"Text":"نیست این کلام مگر پیغام الهی که به او وحی می‌شود"},{"SurahNumber":53,"VerseNumber":5,"Text":"(فرشتۀ) بس نیرومند آن را به او آموخته است"},{"SurahNumber":53,"VerseNumber":6,"Text":"(فرشتۀ نیرومند برای رساندن و حی) راست و برابر ایستاد"},{"SurahNumber":53,"VerseNumber":7,"Text":"در حالیکه او بر کنارۀ بلند آسمان بود"},{"SurahNumber":53,"VerseNumber":8,"Text":"باز نزدیک شد، پس فرود آمد"},{"SurahNumber":53,"VerseNumber":9,"Text":"تا جایی که فاصله‌اش به اندازۀ دو کمان یا کمتر گردید"},{"SurahNumber":53,"VerseNumber":10,"Text":"پس (الله) آنچه را باید وحی می‌کرد (توسط آن فرشته) به بنده‌اش وحی کرد"},{"SurahNumber":53,"VerseNumber":11,"Text":"دل (پیغمبر) آنچه را دید دروغ نشمرد"},{"SurahNumber":53,"VerseNumber":12,"Text":"آیا با او دربارۀ چیزی که می‌بیند جدال می‌کنید؟"},{"SurahNumber":53,"VerseNumber":13,"Text":"و البته او (فرشته) را بار دیگر در فرود آمدنش هم دید"},{"SurahNumber":53,"VerseNumber":14,"Text":"نزد سدرة المنتهى (درختی که علم مخلوقات به آن منتهی می‌شود)"},{"SurahNumber":53,"VerseNumber":15,"Text":"که آرامگاه متقیان در بهشت نزد آن درخت است"},{"SurahNumber":53,"VerseNumber":16,"Text":"وقتی که (درخت) سدره را پوشاند آنچه که می‌پوشانید"},{"SurahNumber":53,"VerseNumber":17,"Text":"چشم (پیغمبر) منحرف نشد و از حد تجاوز نکرد"},{"SurahNumber":53,"VerseNumber":18,"Text":"البته او بخشی از نشانه‌های بزرگ پروردگار خود را مشاهده کرد"},{"SurahNumber":53,"VerseNumber":19,"Text":"آیا (بت‌های) «لات» و «عزی» را دیده‌اید؟"},{"SurahNumber":53,"VerseNumber":20,"Text":"و «منات» آن بت سومی دیگر را؟"},{"SurahNumber":53,"VerseNumber":21,"Text":"آیا (گمان دارید که) پسر برای شما است و دختر برای او (الله)؟"},{"SurahNumber":53,"VerseNumber":22,"Text":"در این صورت این تقسیم ظالمانه است"},{"SurahNumber":53,"VerseNumber":23,"Text":"این بتها جز نام‌هایی بیش نیستند که شما و پدرانتان آنرا نام نهاده‌اید که الله دربارۀ (حقانیت) آن دلیلی نازل نکرده است؟! جز از گمان و خواهشات نفس پیروی نمی‌کنند در حالیکه از (سوی) پروردگارشان برای آنان هدایت آمده است"},{"SurahNumber":53,"VerseNumber":24,"Text":"آیا (گمان دارند که) انسان به هر چه آرزو کند می‌رسد؟"},{"SurahNumber":53,"VerseNumber":25,"Text":"پس آخرت و دنیا برای الله است"},{"SurahNumber":53,"VerseNumber":26,"Text":"و چه بسا فرشتگانی در آسمانهاست (ولی) شفاعتشان سودی ندارد مگر بعد از آنکه الله برای هرکس که بخواهد و راضی شود، اجازه شفاعت دهد"},{"SurahNumber":53,"VerseNumber":27,"Text":"البته آنان که به روز آخرت ایمان ندارند، فرشته‌ها را بنام دختران نام گذاری می‌کنند"},{"SurahNumber":53,"VerseNumber":28,"Text":"در حالیکه آنان به آن هیچ علمی ندارند، جز از گمان پیروی نمی‌کنند و به یقین گمان، انسان را از (شناخت) حق بی‌نیاز نمی‌کند"},{"SurahNumber":53,"VerseNumber":29,"Text":"لذا، از کسی روی بگردان که از یاد ما روی گردان شده و جز زندگی دنیوی نمی‌خواهد"},{"SurahNumber":53,"VerseNumber":30,"Text":"این مُنتهای علم و شناخت آنان است، بی‌گمان پروردگارت به کسیکه از راه او گمراه شده داناتر است و او به کسیکه راهیاب شده داناتر می‌باشد"},{"SurahNumber":53,"VerseNumber":31,"Text":"و آنچه در آسمان‌ها و زمین است برای الله است تا کسانی را که بدی کرده‌اند به (سزای) آنچه کرده‌اند جزا دهد و تا نیکوکاران را به بهترین وجه پاداش دهد"},{"SurahNumber":53,"VerseNumber":32,"Text":"آنانی که از گناهان کبیره و زشتی‌ها جز گناهان صغيره اجتناب می‌کنند (بدانند که) البته پروردگارت (نسبت به آنان) آمرزشش وسیع است. او به (حال) شما وقتیکه شما را از زمین آفرید و هنگامی که شما در شکم‌های مادرانتان جنينها بودید داناتر است. پس از پاک بودن خود سخن مگویید. او به پرهیزگاران داناتر است"},{"SurahNumber":53,"VerseNumber":33,"Text":"پس آیا دیدی آن شخصی را که اعراض کرد؟"},{"SurahNumber":53,"VerseNumber":34,"Text":"و اندکی (از مال) داد و سنگ دل شد (و از دادن آن دست کشید)"},{"SurahNumber":53,"VerseNumber":35,"Text":"آیا او علم غیب دارد پس او (همه چیز را) می‌بیند؟"},{"SurahNumber":53,"VerseNumber":36,"Text":"یا به آنچه که در صحیفه‌های موسی آمده، خبر داده نشده است؟"},{"SurahNumber":53,"VerseNumber":37,"Text":"و (نیز به آنچه در صحیفه‌های) ابراهیم که (در عهد خود با الله) وفا کرد"},{"SurahNumber":53,"VerseNumber":38,"Text":"(مضمون همۀ کتب آسمانی این بود که) هیچ کس بار گناه دیگری را حمل نمی‌کند"},{"SurahNumber":53,"VerseNumber":39,"Text":"و اینکه برای انسان جز آنچه تلاش کرده (نصیب دیگر) نیست"},{"SurahNumber":53,"VerseNumber":40,"Text":"و اینکه تلاش و سعی او به زودی دیده خواهد شد"},{"SurahNumber":53,"VerseNumber":41,"Text":"باز جزای کافی به او داده خواهد شد"},{"SurahNumber":53,"VerseNumber":42,"Text":"و اینکه انتهای همه چیز به‌سوی پروردگار توست"},{"SurahNumber":53,"VerseNumber":43,"Text":"و اینکه اوست که می‌خنداند و می‌گریاند"},{"SurahNumber":53,"VerseNumber":44,"Text":"و اینکه اوست که می‌میراند و زنده می‌کند"},{"SurahNumber":53,"VerseNumber":45,"Text":"و اوست که دو زوج نر و ماده را آفرید"},{"SurahNumber":53,"VerseNumber":46,"Text":"از نطفه‌ای که (در رحم) ریخته می‌شود"},{"SurahNumber":53,"VerseNumber":47,"Text":"و بر (عهدۀ) اوست آفریدن دوباره"},{"SurahNumber":53,"VerseNumber":48,"Text":"اوست که غنی می‌سازد و راضی می‌کند"},{"SurahNumber":53,"VerseNumber":49,"Text":"و اوست پروردگار ستارۀ شعری"},{"SurahNumber":53,"VerseNumber":50,"Text":"و او عاد اول را نابود کرد"},{"SurahNumber":53,"VerseNumber":51,"Text":"و قوم ثمود را (هلاک کرد) و کسی از ایشان را باقی نگذاشت"},{"SurahNumber":53,"VerseNumber":52,"Text":"و (نیز) پیش از این قوم نوح را (هلاک کرد) چون آنان ظالم‌تر و سرکش‌تر بودند"},{"SurahNumber":53,"VerseNumber":53,"Text":"و (دیار) مؤتفکه (زیر و زبر شدۀ قوم لوط) را سرنگون کرد"},{"SurahNumber":53,"VerseNumber":54,"Text":"پس آن قریه را (با قهر و غضب خود) پوشانید آنچه پوشانید"},{"SurahNumber":53,"VerseNumber":55,"Text":"پس به کدام یک از نعمت‌های پروردگارت شک و تردید می‌کنی؟"},{"SurahNumber":53,"VerseNumber":56,"Text":"این (پیغمبر) بیم دهنده‌ای از بیم دهندگان پیشین است"},{"SurahNumber":53,"VerseNumber":57,"Text":"قیامت نزدیک گردیده است"},{"SurahNumber":53,"VerseNumber":58,"Text":"کسی غیر از الله برطرف کننده‌ای (شدت و سختی آن روز) نیست"},{"SurahNumber":53,"VerseNumber":59,"Text":"آیا از این سخن الهی تعجب می‌کنید؟"},{"SurahNumber":53,"VerseNumber":60,"Text":"و می‌خندید و گریه نمی‌کنید"},{"SurahNumber":53,"VerseNumber":61,"Text":"در حالیکه شما غافليد و هوس رانید؟"},{"SurahNumber":53,"VerseNumber":62,"Text":"پس تنها برای الله سجده کنید و (او را) عبادت کنید"}]}