{"Id":184,"LanguageCodes":["ha","hau"],"Name":"hau-abubakarmahmood","Author":"Abubakar Mahmood Jummi","Language":"Hausa","Description":"Hausa","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":72,"VerseNumber":1,"Text":"Ka ce: \"An yi wahayi zuwa gare ni cewa wasu jama'a na aljannu sun saurũri (karatuna), sai suka ce: Lalle ne mũ mun ji wani abin karantãwa (Alƙui'ãni), mai ban mãmãki"},{"SurahNumber":72,"VerseNumber":2,"Text":"Yana nũni zuwa ga hanyar ƙwarai, sabõda haka mun yi ĩmãni da shi bã zã mu kõma bautã wa Ubangijinmu tãre da kõwa ba"},{"SurahNumber":72,"VerseNumber":3,"Text":"Kuma lalle ne shĩ girman Ubangijinmu, Ya ɗaukaka, bai riƙi mãta ba, kuma bai riƙi ɗã ba"},{"SurahNumber":72,"VerseNumber":4,"Text":"Kuma lalle ne shi, wãwanmu ya kasance yana faɗar abin da ya ƙetare haddi ga Allah"},{"SurahNumber":72,"VerseNumber":5,"Text":"Kuma lalle ne mũ, mun yi zaton mutum da aljani bã zã su iya faɗar ƙarya ba ga Allah"},{"SurahNumber":72,"VerseNumber":6,"Text":"Kuma lalle ne shi wasu maza daga cikin mutãne, sun kasance sunã nẽman tsari da wasu maza daga cikin aljannu, sabõda haka suka ƙara musu girman kai"},{"SurahNumber":72,"VerseNumber":7,"Text":"Kuma lalle ne sũ, sun yi zato, kamar yadda kuka yi zato, cewa Allah bã zai aiko kowa ba"},{"SurahNumber":72,"VerseNumber":8,"Text":"Kuma lalle ne mũ mun nẽmi (hawan) sama, sai muka, sãme ta an cika ta da tsaro mai tsanani da kuma yũlãye"},{"SurahNumber":72,"VerseNumber":9,"Text":"Kuma lalle ne mũ, mun kasance muna zama daga garẽta, a wurãren zama dõmin saurare. To wanda ya yi saurãre a yanzu, zai sãmi yũla, mai dãko dõminsa"},{"SurahNumber":72,"VerseNumber":10,"Text":"Kuma lalle ne mũ ba mu sani ba, shin, sharri ne aka yi nufi ga waɗanda ke cikin ƙasa, ko Ubangijinsu Yã yi nufin shiriya a gare su ne"},{"SurahNumber":72,"VerseNumber":11,"Text":"Kuma lalle ne mũ, akwai sãlaihai a cikinmu, kuma akwai a cikinmu waɗanda ba haka bã mun kasance ƙungiyõyi dabam-dabam"},{"SurahNumber":72,"VerseNumber":12,"Text":"Kuma lalle ne mũ mun tabbatã bã zã mu buwãyi Allah ba, a cikin ƙasa, kuma bã zã mu buwãye Shi da gudu ba"},{"SurahNumber":72,"VerseNumber":13,"Text":"Kuma lalle ne mũ, a lõkacin da muka ji shiriya, mun yi ĩmãni da ita. To wanda ya yi ĩimãni da Uhangijinsa, bã zai ji tsõron nakkasa ba, kuma bã zai ji tsõron zãlunci ba"},{"SurahNumber":72,"VerseNumber":14,"Text":"Kuma lalle ne mũ akwai a cikinmu, waɗanda suka mĩƙa wuya, kuma akwai a cikinmu karkatattu. to, wanda ya mĩƙa wuya waɗancan kam sun nufi shiryuwa"},{"SurahNumber":72,"VerseNumber":15,"Text":"Kuma amma karkatattu sai suka kasance makãmashi ga Jahannama"},{"SurahNumber":72,"VerseNumber":16,"Text":"Kuma dã sun tsayu* sõsai a kan hanya, dã lalle Mun shãyar da su ruwa mai yawa"},{"SurahNumber":72,"VerseNumber":17,"Text":"Domin Mu jarraba su a ciki, kuma wanda ya kau da kai daga tuna Ubangijinsa, Ubangijinsa zai shigar da shi azãba mai hauhawa"},{"SurahNumber":72,"VerseNumber":18,"Text":"Kuma lalle ne wurãren sujada na Allah ne, saboda haka kada ku kira kõwa tãre da Allah (da su, a cikinsu)"},{"SurahNumber":72,"VerseNumber":19,"Text":"Kuma, lalle ne shi, a lõkacin da bãwan Allah* ke kiran Sa sun yi kusa su zama kamar shirgi a kansa"},{"SurahNumber":72,"VerseNumber":20,"Text":"Ka ce: \"lna kiran Ubangijina ne kawai, kuma bã zan tãra kowa da Shi ba"},{"SurahNumber":72,"VerseNumber":21,"Text":"Ka ce: \"Lalle ne, nĩ bã ni mallakar wata cũta gare ku, kuma bã ni mallakar wani alhẽri"},{"SurahNumber":72,"VerseNumber":22,"Text":"Ka ce: \"Lalle ne, nĩ kõwa bã ya iya cẽtona daga Allah, kuma bã zan iya sãmun mafaka ba daga gare Shi"},{"SurahNumber":72,"VerseNumber":23,"Text":"Fãce iyarwa, daga Allah, da manzancinsa. To, wanda ya sãɓa wa Allah da Manzon Sa, to, lalle yana da wutar Jahannama suna mãsu dawwama a cikinta, har abada"},{"SurahNumber":72,"VerseNumber":24,"Text":"Har idan sun ga abin da ake yi musu gargaɗi da shi, to, zã su san wanda ya zama mafi raunin mataimaki da mafi ƙarancin adadi"},{"SurahNumber":72,"VerseNumber":25,"Text":"Ka ce: \"Ban sani ba a kusa ne abin da ake yi muku gargaɗi da shi, ko Ubangijina Ya sanya masa dõgon ajali"},{"SurahNumber":72,"VerseNumber":26,"Text":"Shi ɗai ne Masanin fake sabõda haka, bã Ya bayyana gaibinsa ga kowa"},{"SurahNumber":72,"VerseNumber":27,"Text":"Fãce ga wanda Yã yarda da shi, wato wani manzo sa'an nan lalle ne, zai sanya* gãdi a gaba gare shi da bãya gare shi"},{"SurahNumber":72,"VerseNumber":28,"Text":"Dõmin Ya san lalle, sun iyar da sãƙonnin Ubangijinsu, kuma (Shi Ubangijin) Yã kẽwaye su da sani, kuma Yã lissafe dukan kõme da ƙididdiga"}]}