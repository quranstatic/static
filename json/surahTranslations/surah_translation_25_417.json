{"Id":417,"LanguageCodes":["tr","tur"],"Name":"tur-muhammedesed","Author":"Muhammed Esed","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":25,"VerseNumber":1,"Text":"Bütün insanlığa bir uyarı olsun diye kuluna hakkı batıldan ayırıcı bir ölçü indiren (Allah) ne yüce, ne cömerttir"},{"SurahNumber":25,"VerseNumber":2,"Text":"O ki, göklerin ve yerin egemenliği O´na aittir; soy sop edinmemiştir; egemenliğinde herhangi bir ortağı yoktur; çünkü her şeyi yaratan ve her şeyi belli bir yasalar örgüsüne göre düzene koyan O´dur"},{"SurahNumber":25,"VerseNumber":3,"Text":"Hal böyleyken, yine de O´nu bırakıp, hiçbir şey yaratmayan, tersine kendileri yaratılmış bulunan; ne kendilerinden bir darlığı uzaklaştıracak ne de kendilerine bir yarar sağlayacak güce sahip olmayan; ne ölüm üzerinde, ne hayat üzerinde, ne de ölümden sonra kalkış üzerinde herhangi bir etkisi bulunmayan birtakım düzmece tanrılara kulluk ediyorlar"},{"SurahNumber":25,"VerseNumber":4,"Text":"Üstelik, hakkı inkara şartlanmış olanlar: \"Bu (Kuran) doğruyu çarpıtıp yalanı ve sahteyi ortaya çıkaran başka bir topluluğun yardımıyla o´nun (kendisinden) uydurduğu bir yalandan başka bir şey değildir\" deyip duruyorlar"},{"SurahNumber":25,"VerseNumber":5,"Text":"Ayrıca, \"Onun, sabah akşam kendisine okunsunlar diye yazdırdığı eskilerin masalları, efsaneleridir bu!\" diyorlar"},{"SurahNumber":25,"VerseNumber":6,"Text":"De ki: \"Göklerin ve yerin bütün sırlarını bilen (Allah) indirdi onu! Doğrusu O, çok acıyıp esirgeyen gerçek bağışlayıcıdır"},{"SurahNumber":25,"VerseNumber":7,"Text":"Ama onlar yine de şöyle diyorlar: \"Bu nasıl peygamber ki (diğer ölümlüler gibi) yiyip içiyor, çarşı-pazar dolaşıyor? Onunla beraber bir uyarıcı olarak (görünür) bir melek gönderilseydi ya"},{"SurahNumber":25,"VerseNumber":8,"Text":"Yahut kendisine (Allah tarafından) bir hazine verilseydi, yahut (zahmetsiz) yiyip içtiği (tılsımlı) bir bahçesi olsaydı ya!\" Ve bu zalimler (birbirlerine): \"Eğer (Muhammed´e) uyacak olsaydınız, büyülenmiş bir adamdan başkasına (uymuş, olmazdınız)!\" diyorlar"},{"SurahNumber":25,"VerseNumber":9,"Text":"(Ey Rasul,) seni benzettikleri şeye bak! Zaten onlar bir kere yoldan çıkmış bulunuyorlar, bir daha da (doğru) yolu bulamayacaklar"},{"SurahNumber":25,"VerseNumber":10,"Text":"Dilerse sana, (onların dile getirdiği) bu şeylerden daha hayırlısını -içlerinde derelerin, ırmakların çağıldadığı hasbahçeler- verebilecek ve senin için köşkler, konaklar yapabilecek olan (Allah) ne yüce, ne cömerttir"},{"SurahNumber":25,"VerseNumber":11,"Text":"(O inkarcılara gelince;) onlar asıl Son Saat´in (geleceğini) yalanladılar! Oysa, Biz Son Saat gerçeğini yalanlayanlar için harlı bir ateş hazırlamışızdır"},{"SurahNumber":25,"VerseNumber":12,"Text":"O ateş uzaktan karşılarına çıkınca onun öfkeli kükremesini ve uğultusunu işitecekler"},{"SurahNumber":25,"VerseNumber":13,"Text":"ve birbirlerine bağlı olarak daracık bir yerden onun içine atıldıkları zaman, orada o an yok olup gitmek için yakaracaklar"},{"SurahNumber":25,"VerseNumber":14,"Text":"(Ama o zaman onlara denecek ki:) \"Bugün bir defada yok olup gitmek için değil, defalarca yok olup gitmek için yakarın, bakalım"},{"SurahNumber":25,"VerseNumber":15,"Text":"De ki: \"(Şimdi söyleyin,) bu mu daha hayırlı, yoksa Allah´a karşı sorumluluk bilinci taşıyanlara bir mükafat ve yerleşme yeri olarak vaad edilen ebedi cennet mi"},{"SurahNumber":25,"VerseNumber":16,"Text":"O cennet ki, orada istedikleri her şeye ulaşırlar ve orada sonsuza kadar yaşayıp giderler; bu, Rabbinin (insan için her zaman) istenmeye değer bir vaadidir"},{"SurahNumber":25,"VerseNumber":17,"Text":"Fakat (Rabbinin birliğini unutan kimselere gelince,) o Gün (Rabbin) onları ve onların Allah yerine kul köle oldukları varlıkları bir araya toplayacak ve (kendilerine tanrısal nitelikler yakıştırılan bu varlıklara): \"Bu kullarımı siz mi yoldan çıkardınız, yoksa onların kendileri mi doğru yoldan ayrıldılar?\" diye soracak"},{"SurahNumber":25,"VerseNumber":18,"Text":"Onlar: \"Sınırsız kudret ve yüceliğinle Seni tenzih ederiz!\" diye cevap verecekler, \"Senden başka dostlar, efendiler edinmek bize yakışmazdı! Fakat, (bunlara gelince) Sen bunlara ve babalarına dünya hayatının tadını çıkarmaları için fırsat verdin; öyle ki, onlar da sonunda (Seni) anmayı büsbütün unuttular; çünkü bunlar her türlü iyilikten yoksun kimselerdi"},{"SurahNumber":25,"VerseNumber":19,"Text":"(Bunun üzerine, Allah da, müşriklere): \"İşte (sizin tanrı yerine koyduğunuz kimseler, geçmişte) ileri sürdüğünüz iddiaların yalan olduğunu ortaya koydular\" diyecek, \"artık ne (hak ettiğiniz azabı) savuşturabilirsiniz, ne de kendinize bir destek bulabilirsiniz! Çünkü içinizden her kim (böyle bir) kötülük işlemişse, ona büyük bir azap tattıracağız"},{"SurahNumber":25,"VerseNumber":20,"Text":"(Ey Muhammed,) Biz senden önce de yiyip içen, çarşıda pazarda dolaşan (ölümlü) insanların dışında kimseyi elçi olarak göndermedik. (Böyle yaparak, ey insanlar,) kiminizi kiminiz için bir imtihan vesilesi kıldık (ki,) sabredecek misiniz, (bunu kendiniz de göresiniz; yoksa,) Allah zaten her şeyi olduğu gibi görmektedir"},{"SurahNumber":25,"VerseNumber":21,"Text":"Fakat Bizim huzurumuza çıkarılacaklarını hiç beklemeyen kimseler: \"Bize niçin melekler gönderilmedi?\", yahut \"Neden Rabbimizi görmüyoruz?\" diye sorup duruyorlar. Gerçek şu ki, onlar büyük bir küstahlıkla (Allah´ın mesajına karşı böylece) burunlarını dikerek kendilerini onulmaz bir büyüklük duygusuna kaptırmış bulunuyorlar"},{"SurahNumber":25,"VerseNumber":22,"Text":"(Oysa,) melekleri görecekleri Gün (gelip çatınca), o Gün, günaha gömülüp gitmiş olanlar için asla iyi haberler olmayacak; ve (o Gün böyleleri:) \"(Vah bize, meğer) dönüşü olmamacasına (Allah´ın rahmetinden) kovulmuşuz!\" diyecekler"},{"SurahNumber":25,"VerseNumber":23,"Text":"Çünkü, Biz (o Gün) bütün o edip eyledikleri işlerin üzerine varacak ve onları toza toprağa çevireceğiz"},{"SurahNumber":25,"VerseNumber":24,"Text":"(ama) o Gün, cennetliklere kalınacak yerlerin en iyisi, dinlenilecek yerlerin en güzeli, en rahatı bahşedilecektir"},{"SurahNumber":25,"VerseNumber":25,"Text":"O Gün ki, gök bulutlarla birlikte, bütün yüküyle parçalanacak ve birbiri ardından melekler indirilecektir"},{"SurahNumber":25,"VerseNumber":26,"Text":"o Gün ki, gerçek egemenliğin (yalnızca) Rahman´a ait olduğu (bütün açıklığıyla ortaya çıkacaktır); ve bunun içindir ki, (o Gün) hakkı inkara şartlanmış olanlar için çok zor bir Gün olacaktır"},{"SurahNumber":25,"VerseNumber":27,"Text":"o Gün ki, (vaktiyle) haksızlığı kendisine yol edinmiş olan kişi ellerini kemirip, \"Ah, n´olurdu, Rasul´ün gösterdiği yolu tutmuş olsaydım!\" diyecek"},{"SurahNumber":25,"VerseNumber":28,"Text":"Vah bana, n´olurdu, falancayı kendime dost edinmemiş olsaydım"},{"SurahNumber":25,"VerseNumber":29,"Text":"Gerçekte, bana uyarıcı, hatırlatıcı mesaj geldikten sonra, beni (Allah´ı) hatırlamaktan o uzaklaştırdı!\" Zaten, Şeytan (işte böyle) yalnız ve çaresiz bırakır insanı"},{"SurahNumber":25,"VerseNumber":30,"Text":"Ve (o gün) Rasul: \"Ey Rabbim!\" diyecek, \"Kavmimden (bazıları) bu Kuran´ı gözden çıkarılacak bir şey olarak gördü"},{"SurahNumber":25,"VerseNumber":31,"Text":"İşte bu (senin çağında olduğu) gibi, biz her nebiye günaha gömülüp gitmiş kimseler içinden düşmanlar çıkardık; bununla birlikte, sana yol gösterici ve yardımcı olarak Rabbin yeter"},{"SurahNumber":25,"VerseNumber":32,"Text":"İmdi, hakkı inkara şartlanmış olan kimseler: \"Kuran ona bir bütün olarak bir kerede indirilseydi ya!\" diyorlar. Oysa, Biz onu (sana) böyle tutarlı bir bütün oluşturacak şekilde belli bir düzen içinde ağır ağır vahyediyoruz ki onunla senin kalbini pekiştirelim"},{"SurahNumber":25,"VerseNumber":33,"Text":"Bunun içindir ki, hangi soruyla karşına çıkarlarsa çıksınlar, Biz sana mutlaka asıl doğru olan neyse onu ve en güzel açıklamayı getirmekteyiz"},{"SurahNumber":25,"VerseNumber":34,"Text":"(Öyleyse, hakkı inkara kalkışan o kimselere söyle ki) yüzleri üstüne sürüler halinde cehenneme tıkılacak olanlar (var ya); (öte dünyadaki) yerleri en kötü olanlar ve halen (doğru) yoldan en fazla sapmış bulunanlar işte böyleleridir"},{"SurahNumber":25,"VerseNumber":35,"Text":"Gerçek şu ki, (Muhammed´den çok önce) Biz Musa´ya da kitap verdik ve kardeşi Harun´u görevinde o´na yardımcı kıldık"},{"SurahNumber":25,"VerseNumber":36,"Text":"ve onlara: \"Siz ikiniz mesajlarımızı yalanlayan (şu toplumu uyarmay)a gidin!\" dedik. Ama sonunda, o (günahkar toplumun) insanlarını kırıp geçirdik"},{"SurahNumber":25,"VerseNumber":37,"Text":"Ve Nuh toplumunu da, rasuller(den birin)i yalanladıklarında sulara gömüverdik; böylece onları bütün insanlık için ibret yaptık; çünkü Biz bütün zalimler için çok can yakıcı bir azap hazırlamışızdır"},{"SurahNumber":25,"VerseNumber":38,"Text":"Ve ´Ad toplumunu, Semud toplumunu, Ress halkını ve bunların arasında (gelip geçen) daha nice (günahkar) nesilleri (topluca cezalandırdık)"},{"SurahNumber":25,"VerseNumber":39,"Text":"oysa, her birine uyarıcı dersler vermiştik; ama (bunlara aldırış etmeyince) hepsini yerle bir ettik"},{"SurahNumber":25,"VerseNumber":40,"Text":"Bu (Bizim mesajlarımızı inkar edenler) o cezalandırıcı yağmura tutulan şehri görmüş olmalılar; peki orada olup biteni fark etmediler mi? Hayır, bunlar ölümden sonra kalkışı beklemiyorlar"},{"SurahNumber":25,"VerseNumber":41,"Text":"Bunun içindir ki, (ey Muhammed,) ne zaman senden söz etseler, mutlaka, \"Allah´ın bize rasul olarak gönderdiği kişi bu mu?\" diyerek, seni alay, eğlence konusu yapıyorlar"},{"SurahNumber":25,"VerseNumber":42,"Text":"Eğer onlara sıkıca sarılmasaydık, bizi neredeyse tanrılarımızdan uzaklaştıracaktı!\" (diyorlar.) Fakat (kendilerini bekleyen) azabı gördükleri zaman (doğru) yoldan uzaklaşan kişilerin kim olduğunu öğrenecekler"},{"SurahNumber":25,"VerseNumber":43,"Text":"Sen hiç kendi heva ve heveslerini tanrılaştıran (birin)i düşündün mü? İmdi, böyle birinden de sen mi sorumlu olacaksın"},{"SurahNumber":25,"VerseNumber":44,"Text":"yoksa sen onlardan çoğunun (senin ulaştırdığın mesajı) dinlediklerini ve akıllarını kullandıklarını mı sanıyorsun? Hayır hayır, koyun sürüsü gibidir onlar: doğru yoldan hiç mi hiç haberleri yok"},{"SurahNumber":25,"VerseNumber":45,"Text":"Görmez misin (ey insanoğlu), Rabbin gölgeyi (akşama doğru) nasıl uzatıyor; eğer dileseydi, hiç şüphesiz onu olduğu gibi bırakırdı; fakat sonra gölgeye güneşi yol gösterici kılmışızdır"},{"SurahNumber":25,"VerseNumber":46,"Text":"ve sonra da onu yavaş yavaş Kendimize çekmekteyiz"},{"SurahNumber":25,"VerseNumber":47,"Text":"Sizin için geceyi bir örtü, uykuyu bir dinlenme hali kılan ve her (yeni) günün (sizin için, adeta) yeni bir diriliş olmasını sağlayan O´dur"},{"SurahNumber":25,"VerseNumber":48,"Text":"Rahmetinin önünden rüzgarları müjdeci olarak gönderen O´dur. Evet, böylece gökten tertemiz suyu Biz indiriyoruz"},{"SurahNumber":25,"VerseNumber":49,"Text":"ki onunla ölü toprağı yeşertip canlandıralım ve yine onunla, hayvan olsun, insan olsun, yarattığımız nice canlıyı suya kavuşturalım"},{"SurahNumber":25,"VerseNumber":50,"Text":"Gerçek şu ki, Biz bütün bunları insanların gözü önüne hep seregelmişizdir ki, belki ders alıp akıllarında tutarlar; ama insanların çoğu, nankörlükte direnmektedir"},{"SurahNumber":25,"VerseNumber":51,"Text":"Eğer dileseydik, (önceki çağlarda olduğu gibi) her topluma (ayrı) bir uyarıcı gönderirdik"},{"SurahNumber":25,"VerseNumber":52,"Text":"bunun içindir ki, sen hakkı inkara şartlanmış olan kimselere uyma; tersine, bu (ilahi mesajın) ışığında onlara karşı bütün gücünü ortaya koyarak büyük bir direnç ve çaba göster"},{"SurahNumber":25,"VerseNumber":53,"Text":"İki büyük su kütlesini -ki bunlardan biri tatlı ve susuzluğu giderici, diğeri tuzlu ve acıdır- birbirine salıveren ve ikisinin arasına bir engel, karışmalarını önleyen bir perde koyan O´dur"},{"SurahNumber":25,"VerseNumber":54,"Text":"Ve insanı (işte bu) sudan yaratan ve onu soy sop ve evlilik yoluyla kazanılan yakınlık, bağlılık (duygusuyla) donatan O´dur; (evet,) çünkü Rabbin sınırsız kudret Sahibidir"},{"SurahNumber":25,"VerseNumber":55,"Text":"Ama yine de bazı insanlar, Allah´ı bırakıp, kendilerine ne yarar ne de zarar ulaştırmaya gücü olmayan şeylere tapınıp duruyorlar; zaten (gerçek) kafir de, Rabbine sırtını dönen kişidir"},{"SurahNumber":25,"VerseNumber":56,"Text":"Bununla birlikte, (ey Peygamber,) Biz seni yalnızca bir müjdeci ve uyarıcı olarak gönderdik"},{"SurahNumber":25,"VerseNumber":57,"Text":"De ki: \"Bunun için sizden, dileyen kimsenin Rabbine giden yolu bulmasından başka bir karşılık istemiyorum"},{"SurahNumber":25,"VerseNumber":58,"Text":"Öyleyse, ebediyyen ölmeyecek olan o mutlak diri varlığa güven ve O´nun sınırsız kudret ve yüceliğini övgülerle an, ki kimse kullarının günahlarından O´nun kadar haberdar değildir"},{"SurahNumber":25,"VerseNumber":59,"Text":"Gökleri, yeri ve bu ikisi arasında var olan her şeyi altı evrede yaratan ve kudret ve hükümranlık tahtına kurulan O´dur, O: Rahman / sınırsız Bağış (Kayra) Sahibi! O´nu (Kendisinden), O her şeyden Haberdar Olan´dan sor"},{"SurahNumber":25,"VerseNumber":60,"Text":"Hal böyleyken, onlara \"Rahman önünde secdeye varın\" denildiğinde, \"Rahman da neymiş (ya da kimmiş?) Şimdi biz senin buyurduğun şeyin önünde mi secdeye varalım yani?\" derler; ve böylece (senin çağrın) onların nefretini artırır"},{"SurahNumber":25,"VerseNumber":61,"Text":"Göğe büyük takım yıldızları serpiştiren, ve yine oraya (parlak) bir ışık kaynağı ve ay (gibi) bir aydınlatıcı yerleştiren (Allah) ne yüce, ne cömerttir"},{"SurahNumber":25,"VerseNumber":62,"Text":"Ve, hatırda tutmak isteyen, yani şükretmek isteyen kimseler için (varlığına, birliğine işaret olmak üzere) geceyle gündüzün birbiri ardınca gelmesini sağlayan da O´dur"},{"SurahNumber":25,"VerseNumber":63,"Text":"Rahman´ın has kulları ki, onlar yeryüzünde tevazu ve vekar içinde yürürler ve ne zaman kötü niyetli, dar kafalı kimseler kendilerine laf atacak olsa, (sadece) selam! derler"},{"SurahNumber":25,"VerseNumber":64,"Text":"Onlar ki, gecenin derinliklerinde secdeye vararak ve kıyama durarak, Rablerini anarlar"},{"SurahNumber":25,"VerseNumber":65,"Text":"Ve onlar ki, \"Ey Rabbimiz!\" derler, \"Cehennem azabını bizden uzaklaştır; çünkü onun çektireceği azap, gerçekten, pek korkunç, pek yaralayıcı olacaktır"},{"SurahNumber":25,"VerseNumber":66,"Text":"gerçekten, o ne kötü bir yer, o ne kötü bir durak"},{"SurahNumber":25,"VerseNumber":67,"Text":"Ve onlar ki, başkaları için harcadıkları zaman, ne saçıp savururlar, ne de cimrilik yaparlar; bu ikisi arasında her zaman bir orta yol bulunduğunu (bilirler)"},{"SurahNumber":25,"VerseNumber":68,"Text":"Ve onlar ki, Allah´la beraber, asla birtakım düzmece tanrılara yalvarıp yakarmazlar; ve hukuki bir gerekçe olmadıkça Allah´ın dokunulmaz kıldığı cana kıymazlar ve zina etmezler. Çünkü (bilirler ki,) bunlardan herhangi birini işleyen kimse, bir kötülüğe bulaşmış olmakla (kalmayacak)"},{"SurahNumber":25,"VerseNumber":69,"Text":"(fakat) Kıyamet Günü´nde böyle birinin çekeceği azap kat kat artacak ve o Gün aşağılık bir durumda kalakalacaktır"},{"SurahNumber":25,"VerseNumber":70,"Text":"Şu kadar ki, pişman olup doğru yola dönen, inanıp dürüst ve erdemli davranışlar ortaya koyan kimseler bunun dışındadır; bundan ötürü, (önceki) kötü hallerini Allah´ın iyi hallere dönüştürdüğü kimseler işte böyleleridir; çünkü Allah çok acıyıp esirgeyen gerçek bağışlayıcıdır"},{"SurahNumber":25,"VerseNumber":71,"Text":"Zaten kim ki tevbe eder ve (sonra da) dürüstçe, erdemlice davranırsa, gereği üzere Allah´a yönelen işte odur"},{"SurahNumber":25,"VerseNumber":72,"Text":"Onlar ki, yalan ve asılsız olandan yana şehadet etmezler; boş ve anlamsız şeylerle (uğraşan kimselere) rastladıkları zaman yanlarından vekarla geçip giderler"},{"SurahNumber":25,"VerseNumber":73,"Text":"Ve onlar ki, kendilerine Rablerinin mesajları hatırlatıldığı zaman, körler(in) ve sağırlar(ın yaptığı) (gibi) (düşünüp anlamadan) onların üzerine üşüşmezler"},{"SurahNumber":25,"VerseNumber":74,"Text":"Ve onlar ki, \"Ey Rabbimiz!\" diye niyaz ederler, \"Bize göz nuru olacak eşler ve çocuklar bahşet; bizi Sana karşı sorumluluk bilinci taşıyan kimseler için örnek ve öncü yap"},{"SurahNumber":25,"VerseNumber":75,"Text":"İşte bunlar, güçlüklere göğüs germelerinden ötürü (cennette) üstün bir makamla mükafatlandırılıp orada dirlik ve esenlik nidalarıyla karşılanacak olan kimselerdir"},{"SurahNumber":25,"VerseNumber":76,"Text":"(ve onlar) orada sonsuza kadar yaşayıp gideceklerdir; bu ne güzel bir varış yeri, bu ne üstün bir makam"},{"SurahNumber":25,"VerseNumber":77,"Text":"(İnananlara) de ki: \"Dua ve yönelişiniz O´na olan inancınız için değilse, Rabbim size niçin değer versin?\" (Ve inkarcılara da de ki:) \"Gerçek şu ki, siz (Allah´ın mesajını) yalanladınız: artık bu (günah) yakanızı bırakmayacaktır"}]}