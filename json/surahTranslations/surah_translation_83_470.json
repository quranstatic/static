{"Id":470,"LanguageCodes":["xh","xho"],"Name":"xho-imaamismaaeelng","Author":"Imaam Ismaaeel Ngqoyiyana","Language":"Xhosa","Description":"Xhosa","Direction":"ltr","Source":"The Islamic Dawah Movement of Southern Africe(IDM) , https://www.alqurantranslation.com/","Translations":[{"SurahNumber":83,"VerseNumber":1,"Text":"Yeha kwabo banobuqhetseba"},{"SurahNumber":83,"VerseNumber":2,"Text":"Abo bathi xa kufuneka befumene into kwabanye abantu, bafune umlinganiselo ozeleyo"},{"SurahNumber":83,"VerseNumber":3,"Text":"Kodwa xa kufuneka ibe ngabo amabanike abanye abantu umlinganiselo onguwo, suke bona babanike omncinane kunofanelekileyo"},{"SurahNumber":83,"VerseNumber":4,"Text":"Abacingi na ukuba baza kuphinda bavuswe (baxoxiswe)"},{"SurahNumber":83,"VerseNumber":5,"Text":"NgoMhla oMkhulu"},{"SurahNumber":83,"VerseNumber":6,"Text":"UMhla abaya kuthi bonke abantu bame phambi kweNkosi yamazwe"},{"SurahNumber":83,"VerseNumber":7,"Text":"Yeha inene, imibhalo yezenzo zabangcolileyo igcinwe kwi- Sijjîn"},{"SurahNumber":83,"VerseNumber":8,"Text":"Yintoni na enokukucacisela okokuba iyintoni na iSijjiîn"},{"SurahNumber":83,"VerseNumber":9,"Text":"YiNcwadi ebhaliweyo"},{"SurahNumber":83,"VerseNumber":10,"Text":"Yeha kwabo baphikayo ngaloo Mini"},{"SurahNumber":83,"VerseNumber":11,"Text":"Abo baphika iMini yoMgwebo"},{"SurahNumber":83,"VerseNumber":12,"Text":"Akakho oyiphikayo ngaphandle komoni ogabadeleyo"},{"SurahNumber":83,"VerseNumber":13,"Text":"Lowo uthi xa efundelwa iziTyhilelo zeThu athi: “Ziintsomi zamandulo”"},{"SurahNumber":83,"VerseNumber":14,"Text":"Nakanye! (Banongcoliseko) lomhlwa ezintliziyweni zabo ngenxa yezenzo zabo"},{"SurahNumber":83,"VerseNumber":15,"Text":"Inene baya kusithwa bangayiboni iNkosi yabo ngaloo Mini"},{"SurahNumber":83,"VerseNumber":16,"Text":"Kwakhona, inene baya kuphoswa eMlilweni wesiHogo"},{"SurahNumber":83,"VerseNumber":17,"Text":"Yaye kuya kuthiwa (kubo): “Le yilaa (nyaniso) naniyiphika!”"},{"SurahNumber":83,"VerseNumber":18,"Text":"Inene iiNcwadi zezenzo zamalungisa zigcinwe kwi- ‘Iliyyûn"},{"SurahNumber":83,"VerseNumber":19,"Text":"Yintoni na enokukucacisela okokuba iyintoni na i-’Iliyyûn"},{"SurahNumber":83,"VerseNumber":20,"Text":"YiNcwadi ebhaliweyo"},{"SurahNumber":83,"VerseNumber":21,"Text":"Engqinwa ngabasondele kuAllâh"},{"SurahNumber":83,"VerseNumber":22,"Text":"Inene amalungisa aya kuba selonwabeni"},{"SurahNumber":83,"VerseNumber":23,"Text":"Ehleli ezihlalweni eziphakamileyo, emana ukujonga-jonga, (ebukela ubuhle bezinto eziseMyezweni)"},{"SurahNumber":83,"VerseNumber":24,"Text":"Uya kubona inkazimlo yochulumanco ebusweni bawo"},{"SurahNumber":83,"VerseNumber":25,"Text":"Unxano\tlwawo\tluya\tkuqatyulwa\tngewayini\tenyulu, etywiniweyo"},{"SurahNumber":83,"VerseNumber":26,"Text":"Etywina\tlayo\tliziziqholo\tzeMisk1:\tNantsi\tke\tinto abanomnqweno abanokukhuphisana ngayo"},{"SurahNumber":83,"VerseNumber":27,"Text":"Ixutywe namanzi omthombo weTasnîm. okwabo iya kuba ngumvuzo ongasokuze ube nasiphelo"},{"SurahNumber":83,"VerseNumber":28,"Text":"Umthombo ekusela kuwo abo bakufuphi no Allâh"},{"SurahNumber":83,"VerseNumber":29,"Text":"Inene, aboni babedla ngokubahleka abo bakholwayo"},{"SurahNumber":83,"VerseNumber":30,"Text":"Ngalo lonke ixesha begqitha ecaleni kwabo (bakholwayo), baqobelane amehlo (begculela)"},{"SurahNumber":83,"VerseNumber":31,"Text":"Bathi bakufika kumawabo benze intlekisa"},{"SurahNumber":83,"VerseNumber":32,"Text":"Baze bathi lonke ixesha xa bebabona bathi: “Yabonani! Aba bantu balahlekile ngenene!”"},{"SurahNumber":83,"VerseNumber":33,"Text":"Ukanti babengathunywanga ukuba babe ngabalondolozi babo"},{"SurahNumber":83,"VerseNumber":34,"Text":"Ngale\tMini\tngabakholwayo\tabaya\tkuba\tbehleka abangakholwayayo"},{"SurahNumber":83,"VerseNumber":35,"Text":"Behleli ezihlalweni (ezimfuma-mfuma), eziphakamileyo, bejonga-jonga"},{"SurahNumber":83,"VerseNumber":36,"Text":"Abamelanga\tkubuyekezwa\tna\tabangakholwayo\tngoko bakwenzayo"}]}