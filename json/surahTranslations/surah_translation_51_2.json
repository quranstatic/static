{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":51,"VerseNumber":1,"Text":"Demi angen kreuh jipho peurabe"},{"SurahNumber":51,"VerseNumber":2,"Text":"Awan meuteuntee ujeun jiruwah"},{"SurahNumber":51,"VerseNumber":3,"Text":"Demi dum kapai jijak mudah that"},{"SurahNumber":51,"VerseNumber":4,"Text":"Dum malaikat jak bagi tugah"},{"SurahNumber":51,"VerseNumber":5,"Text":"Keubit nyang janji geubri keu gata Leupah that beuna hana meusalah"},{"SurahNumber":51,"VerseNumber":6,"Text":"Geubalah amai pih keubit beuna"},{"SurahNumber":51,"VerseNumber":7,"Text":"Di langet teuma jalan le leupah"},{"SurahNumber":51,"VerseNumber":8,"Text":"Teuma dum gata le that meudawa"},{"SurahNumber":51,"VerseNumber":9,"Text":"Na nyang han suka deungo peurintah"},{"SurahNumber":51,"VerseNumber":10,"Text":"Awak nyang sulet keunong muruka"},{"SurahNumber":51,"VerseNumber":11,"Text":"Jinom lam paya jahe sileupah"},{"SurahNumber":51,"VerseNumber":12,"Text":"Jitanyong pajan uroe kiamat"},{"SurahNumber":51,"VerseNumber":13,"Text":"Uroe nyan meuhat azeub that payah Geupeulop jih dum dalam nuraka"},{"SurahNumber":51,"VerseNumber":14,"Text":"Jinoe karasa pakri geubalah Dilee kalakee beu rijang teuka Nyoe keuh ka teuka azeub that leupah"},{"SurahNumber":51,"VerseNumber":15,"Text":"Keubit roe teuma ureueng takwa Dalam churuga keubon nyan indah Mata ie sinan pih jeureuengeh that"},{"SurahNumber":51,"VerseNumber":16,"Text":"Keu gopnyan meuhat Neubri le Allah Dumpeue nyang Neubri uleh Po gopnyan Geucok bandum nyan seunang sileupah Amai geuh dilee got that amalan"},{"SurahNumber":51,"VerseNumber":17,"Text":"‘Oh teungoh malam geubeudoh bagah Nit that nyang geueh bak watee malam"},{"SurahNumber":51,"VerseNumber":18,"Text":"Geulakee ampon dacha bak Allah Bak watee saho geubeudoh laju Ampon Tuhanku sibarang salah"},{"SurahNumber":51,"VerseNumber":19,"Text":"Arta gopnyan sit hak gop laen Keu ureueng gasien lakee seudeukah Nyang hana lakee pih geujok ligat Ureueng gasien that sayang sileupah"},{"SurahNumber":51,"VerseNumber":20,"Text":"Teuma di bumoe sit le that tanda Soe nyang peucaya yakin keu Allah"},{"SurahNumber":51,"VerseNumber":21,"Text":"Peue hana taeu lom bak droe gata"},{"SurahNumber":51,"VerseNumber":22,"Text":"Raseuki gata pih Tuhan keubah Di langet sideh Neubri raseuki Lom nyang ka janji Neubri le Allah"},{"SurahNumber":51,"VerseNumber":23,"Text":"Demi Po langet deungon Po bumoe Janji Tuhan nyoe beuna that leupah Saban ngon beuna narit dum gata Nyang tabicara nyang hana salah"},{"SurahNumber":51,"VerseNumber":24,"Text":"Peue na troh haba keunan bak gata Jamee nyan teuka keudeh geulangkah Ubak Ibrahim jamee nyan teuka Jamee mulia surohan Allah"},{"SurahNumber":51,"VerseNumber":25,"Text":"‘Oh ban geutamong ubak Ibrahim Geumeubri saleum teuma le bagah Geujaweub saleum hana lon turi"},{"SurahNumber":51,"VerseNumber":26,"Text":"Tamong bak ahli teuma geupeugah Jeh aneuk leumo saboh nyang teumbon"},{"SurahNumber":51,"VerseNumber":27,"Text":"Tabri makanan jamee troh langkah Pakon dum hana tacok makanan"},{"SurahNumber":51,"VerseNumber":28,"Text":"Ibrahim yoh nyan teumakot leupah Han peue tatakot kheun dum ureueng nyan Kamoe ba peusan sideh bak Allah Geupeugah treuk na haba gembira Lahe aneukda sidroe nyang ceudah"},{"SurahNumber":51,"VerseNumber":29,"Text":"Teuma peurumoh nabi Ibrahim Oh geudeungo nyan karu geuh leupah Geupoh-poh muka geukheun peue haba Lon nyoe ka tuha peue nyan tapeugah Lon nyoe ka tuha lom pih lon male"},{"SurahNumber":51,"VerseNumber":30,"Text":"(Jamee dum kheun le hana peue susah Meunan ka Neukheun le Tuhan gata That bijaksana peue nyang Neupeugah JUZ 27) Allah Taʻala dumpeue Neuteupue Hana meusapeue pih na meuilah"},{"SurahNumber":51,"VerseNumber":31,"Text":"Ibrahim tanyong teuma peue haba Jamee mulia ho tameulangkah"},{"SurahNumber":51,"VerseNumber":32,"Text":"Geukheun dum kamoe Neuyue jak keudeh Bak kawom paleh raya that salah"},{"SurahNumber":51,"VerseNumber":33,"Text":"Ngon batee tanoh Kamoe rhom dum jih"},{"SurahNumber":51,"VerseNumber":34,"Text":"Ka na tanda jih Neubri le Allah Bandum batee nyan ka na meutanda Nibak Po gata keu awak salah"},{"SurahNumber":51,"VerseNumber":35,"Text":"Kamoe peuteubiet ureueng meuiman Bandum di sinan bek keunong tulah"},{"SurahNumber":51,"VerseNumber":36,"Text":"Cit saboh rumoh nyang na Iseulam Laen nibak nyan bandum si jadah"},{"SurahNumber":51,"VerseNumber":37,"Text":"Kamoe keubah treuk tanda di sinan Keu ureueng mukmin geutueng phaedah Ureueng nyang takot akan geuazeub Keubit peudeh that teuma geubalah"},{"SurahNumber":51,"VerseNumber":38,"Text":"Teuma lom haba keu Nabi Musa Kamoe yue teuka keudeh geulangkah Ubak Peuraʻun geuba ngon tanda Nyang leupah nyata bak jih geupeugah"},{"SurahNumber":51,"VerseNumber":39,"Text":"Teuma jipaleng han jitem pateh Ngon dum rakyat jih jikheun beurakah Jikheun nyan sihe adak han gila"},{"SurahNumber":51,"VerseNumber":40,"Text":"Meupeubinasa treuk jih dum bagah Jih ngon teuntra jih meutiek lam laot Keu umpeun eungkot sinan meukeubah Jeut jih geucaci lom pih binasa"},{"SurahNumber":51,"VerseNumber":41,"Text":"Meunan pih teuma si ‘Ad seurakah Angen raya that meukirem keu jih"},{"SurahNumber":51,"VerseNumber":42,"Text":"Abeh bandum jih anco ngon bicah Peue nyang meurimbah bandum jisama"},{"SurahNumber":51,"VerseNumber":43,"Text":"Di Tsamud teuma pih seunang leupah Meuseunang-seunang bandum keuh siat Meunan ibarat bak jih geupeugah"},{"SurahNumber":51,"VerseNumber":44,"Text":"Peurintah Tuhan jidarohaka Geulanteue teuka jieu trang leupah Jitak jih bandum sinan meugule"},{"SurahNumber":51,"VerseNumber":45,"Text":"Hana beudoh le meuseumpom reubah Han ek soe tulong bandum binasa"},{"SurahNumber":51,"VerseNumber":46,"Text":"Kawom Noh teuma pasek that leupah Ĉ Bandum jih dilee abeh binasa Hana kuasa jilawan Allah"},{"SurahNumber":51,"VerseNumber":47,"Text":"Meupeugot langet ngon that kuasa Takalon nyata Kamoe peuluah"},{"SurahNumber":51,"VerseNumber":48,"Text":"Kamoe leung bumoe pih lagee tika Seunang that gata sinan meukeubah"},{"SurahNumber":51,"VerseNumber":49,"Text":"Meujudo-judo meupeujeut dumpeue Mangat gata nyoe tatueng phaedah Mangat taingat kuasa Tuhan"},{"SurahNumber":51,"VerseNumber":50,"Text":"Taplueng bak Tuhan jinoe le bagah Neuyue jak lon nyoe bak gata meuhat Neuyue peuingat nyata that leupah"},{"SurahNumber":51,"VerseNumber":51,"Text":"Teuma bek tacok Tuhan nyang laen Tapeugah Tuhan nyang bukon Allah Neuyue jak lon nyoe bak gata meuhat Neuyue peuingat nyata that leupah"},{"SurahNumber":51,"VerseNumber":52,"Text":"Teuma sit meunan sabe dileekon Keu rasul Tuhan bandum jibantah Jipeugah sihe atawa gila"},{"SurahNumber":51,"VerseNumber":53,"Text":"Peue jih seureuta peusan jipeugah Tapi jih kawom nyang darohaka"},{"SurahNumber":51,"VerseNumber":54,"Text":"Bek that di gata jih nyan tapapah Bah jih di sinan jidarohaka Teuma di gata han jeut keu susah Han jeut geucaci peue nyang buet gata"},{"SurahNumber":51,"VerseNumber":55,"Text":"Peuingat saja gata ka sudah Ureueng meuiman meu tapeuingat Raya munaphaʻat hanaban peugah"},{"SurahNumber":51,"VerseNumber":56,"Text":"Lon peujeut dum jen ngon manusia Mangat Lon saja di jih jiseumah"},{"SurahNumber":51,"VerseNumber":57,"Text":"Di Lon kon napsu bak jih raseuki Lom kon nak jibri makanan mudah Makanan keu Lon hana peue jibri"},{"SurahNumber":51,"VerseNumber":58,"Text":"Nyang bri raseuki cit sidroe Allah Tuhan nyang teuga nyang kong ban baja"},{"SurahNumber":51,"VerseNumber":59,"Text":"Nyang lalem teùma meuhat Neubalah Sabab na bagi jih lagee ngon jih Bandum rakan jih nyang pubuet salah Han peue jilakee beu rijang Lon bri"},{"SurahNumber":51,"VerseNumber":60,"Text":"Teuma si kaphe ceulaka leupah Lagee geupeugah yoh geumeujanji Sinan keuh meuri keu jih meubalah"}]}