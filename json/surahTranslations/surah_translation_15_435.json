{"Id":435,"LanguageCodes":["tr","tur"],"Name":"tur-yasarnuriozturk","Author":"Yasar Nuri Ozturk","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":15,"VerseNumber":1,"Text":"Elif, Lâm, Râ. İşte sana o Kitap'ın ve açık anlatımlı Kur'an'ın ayetleri"},{"SurahNumber":15,"VerseNumber":2,"Text":"O küfre batmış olanlar zaman zaman, keşke Müslüman olsaydılar diye derin bir özlem duyarlar"},{"SurahNumber":15,"VerseNumber":3,"Text":"Bırak onları yesinler, nimetlenip zevk etsinler ve sonu gelmez arzu kendilerini oyalasın. Ama yakında bilecekler"},{"SurahNumber":15,"VerseNumber":4,"Text":"Biz hiçbir yurt ve medeniyeti, belirlenmiş bir yazgısı olmaksızın ortadan kaldırmadık"},{"SurahNumber":15,"VerseNumber":5,"Text":"Hiçbir ümmet kendisi için belirlenen sürenin ne önüne geçebilir ne de o süreyi geriletebilir"},{"SurahNumber":15,"VerseNumber":6,"Text":"Şöyle haykırdılar: \"Hey! Kendisine o zikir/Kur'an indirilen! Sen gerçekten tam bir delisin"},{"SurahNumber":15,"VerseNumber":7,"Text":"Hadi getirsene bize o melekleri, eğer doğru sözlülerdensen"},{"SurahNumber":15,"VerseNumber":8,"Text":"Biz o melekleri ancak ve ancak hak üzere, hak bir yolla indiririz. Ve o zaman inkârcılara göz açtırılmaz"},{"SurahNumber":15,"VerseNumber":9,"Text":"Hiç kuşkusuz, o zikiri/Kur'an'ı biz indirdik, biz; her hal ve şartta onu muhakkak koruyacak olan da biziz"},{"SurahNumber":15,"VerseNumber":10,"Text":"Yemin olsun ki, senden öncekilerin o ilk kümeleri içine de nebiler gönderdik biz"},{"SurahNumber":15,"VerseNumber":11,"Text":"Onlara bir Tanrı elçisi gelir gelmez, onunla mutlaka alay ederlerdi"},{"SurahNumber":15,"VerseNumber":12,"Text":"Biz ona, günaha batmışların gönüllerinde böyle bir yol veririz"},{"SurahNumber":15,"VerseNumber":13,"Text":"Ona inanmazlar. Oysaki, öncekilerin yol ve yöntemleri gözlerinin önünden geçmiştir"},{"SurahNumber":15,"VerseNumber":14,"Text":"Üzerlerine gökten bir kapı açsak da oradan yükseliyor olsalardı"},{"SurahNumber":15,"VerseNumber":15,"Text":"Kesinlikle şöyle diyeceklerdi: \"Bizim gözlerimiz döndürüldü, bakışlarımız sarhoş edildi. Belki de biz büyüye çarptırılmış bir toplumuz"},{"SurahNumber":15,"VerseNumber":16,"Text":"Yemin olsun, biz gökte burçlar oluşturduk ve onu/onları, seyredenler için süsledik"},{"SurahNumber":15,"VerseNumber":17,"Text":"Ve onu/onları, her kovulup taşlanmış şeytandan koruduk"},{"SurahNumber":15,"VerseNumber":18,"Text":"Ancak kulak hırsızlığı eden olur; onun peşine de parlak bir ateş alevi düşer"},{"SurahNumber":15,"VerseNumber":19,"Text":"Yeri yayıp döşedik, ona kuvvetli dağlar diktik ve içinde ölçülü/ahenkli her şeyden bitirdik"},{"SurahNumber":15,"VerseNumber":20,"Text":"Orada sizin için ve rızıklandırıcısı siz olmadığınız kimse için geçimlikler yarattık"},{"SurahNumber":15,"VerseNumber":21,"Text":"Hiçbir şey yoktur ki, hazineleri bizim yanımızda olmasın. Ama biz onu ancak belirli bir ölçüde/bir kaderle indiririz"},{"SurahNumber":15,"VerseNumber":22,"Text":"Rüzgârları dölleyiciler olarak gönderdik; gökten bir su indirdik de onunla sizi suvardık. Onun depolayıcıları siz değilsiniz"},{"SurahNumber":15,"VerseNumber":23,"Text":"Biz, elbette biz, hayat veriyoruz; biz öldürüyoruz. Ve biziz Vâris olanlar/mirasçı kalanlar"},{"SurahNumber":15,"VerseNumber":24,"Text":"Yemin olsun, sizin önden gidenlerinizi bilmişizdir; yemin olsun, geriye kalanları da bilmişizdir"},{"SurahNumber":15,"VerseNumber":25,"Text":"Hiç kuşkusuz, Rabbindir, evet O'dur onları haşredecek olan. Hakîmdir O, Alîm'dir"},{"SurahNumber":15,"VerseNumber":26,"Text":"Yemin olsun, biz insanı; kuru çamurdan, değişken-cıvık bir balçıktan yarattık"},{"SurahNumber":15,"VerseNumber":27,"Text":"Cini/İblis'i de daha önce kavurucu ateşten yaratmıştık"},{"SurahNumber":15,"VerseNumber":28,"Text":"Hatırla o zamanı ki Rabbin meleklere, \"Ben, kupkuru bir çamurdan, değişken, cıvık balçıktan bir insan yaratacağım.\" demişti"},{"SurahNumber":15,"VerseNumber":29,"Text":"Onu, amaçlanan düzgünlüğe ulaştırıp öz ruhumdan içine üflediğim zaman, önünde hemen secdeye kapanın"},{"SurahNumber":15,"VerseNumber":30,"Text":"Meleklerin tümü, toplu halde secde ettiler"},{"SurahNumber":15,"VerseNumber":31,"Text":"İblis müstesna. O, secde edenlerle beraber olmaya karşı çıktı"},{"SurahNumber":15,"VerseNumber":32,"Text":"Allah dedi: \"Ey İblis! Sana ne oluyor da secde edenlerle beraber olmuyorsun"},{"SurahNumber":15,"VerseNumber":33,"Text":"Dedi: \"Kuru bir çamurdan, değişken-cıvık bir balçıktan yarattığın bir insana secde etmek için var olmadım"},{"SurahNumber":15,"VerseNumber":34,"Text":"Buyurdu: \"Öyleyse çık oradan, çünkü kovuldun"},{"SurahNumber":15,"VerseNumber":35,"Text":"Din gününe kadar üzerinde lanet var"},{"SurahNumber":15,"VerseNumber":36,"Text":"Dedi: \"Rabbim, onların diriltileceği güne kadar bana süre ver"},{"SurahNumber":15,"VerseNumber":37,"Text":"Buyurdu: \"Hadi, süre verilenlerdensin"},{"SurahNumber":15,"VerseNumber":38,"Text":"Bilinen vaktin gününe kadar"},{"SurahNumber":15,"VerseNumber":39,"Text":"Dedi: \"Rabbim! Beni azdırmana yemin ederim ki, yeryüzünde onlar için mutlaka süslemeler yapacağım ve onların tümünü kesinlikle azdıracağım"},{"SurahNumber":15,"VerseNumber":40,"Text":"İçlerinden riyaya sapmamış, samimi kulların müstesna"},{"SurahNumber":15,"VerseNumber":41,"Text":"Buyurdu: \"İşte bana varan dosdoğru yol budur"},{"SurahNumber":15,"VerseNumber":42,"Text":"Benim kullarım aleyhine senin elinde hiçbir güç/kanıt olmayacak. Azgınların seni izleyenleri müstesna"},{"SurahNumber":15,"VerseNumber":43,"Text":"Cehennem onların tümünün şaşmaz buluşma yeridir"},{"SurahNumber":15,"VerseNumber":44,"Text":"Yedi kapısı vardır onun. Her kapıya onlardan bir bölük ayrılmıştır"},{"SurahNumber":15,"VerseNumber":45,"Text":"Sakınılması gereken şeylerden sakınanlar ise cennetlerde pınarlar içindedir"},{"SurahNumber":15,"VerseNumber":46,"Text":"Güvene kavuşmuş olarak selamla girin oraya"},{"SurahNumber":15,"VerseNumber":47,"Text":"Göğüslerindeki düşmanlığı çekip almışızdır. Köşkler/divanlar üzerinde karşı karşıya oturan kardeşler olmuşlardır"},{"SurahNumber":15,"VerseNumber":48,"Text":"Orada kendilerine zahmet/yorgunluk dokunmaz. Oradan çıkarılmazlar da"},{"SurahNumber":15,"VerseNumber":49,"Text":"Haber ver kullarıma: Hiç kuşkusuz benim, evet benim, Gafûr ve Rahîm"},{"SurahNumber":15,"VerseNumber":50,"Text":"Ama acıklı azabın ta kendisidir benim azabım"},{"SurahNumber":15,"VerseNumber":51,"Text":"Onlara İbrahim'in misafirlerinden bahset"},{"SurahNumber":15,"VerseNumber":52,"Text":"Hani onun yanına girmişlerdi de \"Selam!\" demişlerdi. O da \"Biz sizden korkuyoruz.\" diye konuşmuştu"},{"SurahNumber":15,"VerseNumber":53,"Text":"Korkma! Biz sana bilgin bir oğlan müjdeliyoruz.\" dediler"},{"SurahNumber":15,"VerseNumber":54,"Text":"Dedi: \"İhtiyarlık yakama yapıştıktan sonra mı bana müjde veriyorsunuz! Neye dayanarak müjde veriyorsunuz"},{"SurahNumber":15,"VerseNumber":55,"Text":"Dediler: \"Hakk'a dayanarak müjdeledik sana, sakın ümitsizliğe düşenlerden olma"},{"SurahNumber":15,"VerseNumber":56,"Text":"Dedi: \"Sapıtmışlardan başka kim ümit keser Rabbin rahmetinden"},{"SurahNumber":15,"VerseNumber":57,"Text":"Amacınız nedir ey elçiler?\" diye sordu"},{"SurahNumber":15,"VerseNumber":58,"Text":"Dediler: \"Biz günahkâr bir topluluğa gönderildik"},{"SurahNumber":15,"VerseNumber":59,"Text":"Yalnız Lût'un ailesi suçlu değildir. Biz onların hepsini kurtaracağız"},{"SurahNumber":15,"VerseNumber":60,"Text":"Lût'un karısı hariç. O günahkârlarla geride kalacaktır. Öyle takdir ettik"},{"SurahNumber":15,"VerseNumber":61,"Text":"Elçiler Lût ailesine geldiklerinde"},{"SurahNumber":15,"VerseNumber":62,"Text":"Lût: \"Siz tanınmayan kimselersiniz.\" dedi"},{"SurahNumber":15,"VerseNumber":63,"Text":"Dediler: \"Sana öyle bir şey getirdik ki, onun hakkında kuşkulanıp duruyorlardı"},{"SurahNumber":15,"VerseNumber":64,"Text":"Sana gerçeği getirdik. Biz, özü-sözü doğru olanlarız"},{"SurahNumber":15,"VerseNumber":65,"Text":"Gecenin bir yerinde aileni yola çıkar. Sen de arkalarından onları izle. Hiçbiriniz geri dönüp bakmasın. Emredildiğiniz yere kadar gidin"},{"SurahNumber":15,"VerseNumber":66,"Text":"Ona şu emri bir hüküm olarak ilettik: Şunlar, kökleri kesilmiş olarak sabahlayacaklardır"},{"SurahNumber":15,"VerseNumber":67,"Text":"Şehir halkı geldi. Muştulanmış olmanın sevincini yaşıyorlardı"},{"SurahNumber":15,"VerseNumber":68,"Text":"Lût dedi: \"Bunlar benim konuklarımdır, aman beni utandırmayın"},{"SurahNumber":15,"VerseNumber":69,"Text":"Allah'tan korkun, beni rezil etmeyin"},{"SurahNumber":15,"VerseNumber":70,"Text":"Dediler: \"Seni elâlemin işiyle uğraşmaktan men etmemiş miydik"},{"SurahNumber":15,"VerseNumber":71,"Text":"Lût dedi: \"Eğer bir şey yapacaksanız, işte kızlarım"},{"SurahNumber":15,"VerseNumber":72,"Text":"Senin ömrüne yemin olsun ki onlar, kendi sersemlikleri içinde bocalıyorlardı"},{"SurahNumber":15,"VerseNumber":73,"Text":"Nihayet o korkunç titreşimli ses, onları güneş doğarken yakaladı"},{"SurahNumber":15,"VerseNumber":74,"Text":"O kentin üstünü altına getirdik/üst düzeydekileri alt düzeye indirdik. Ve üzerlerine pişmiş çamurdan taşlar yağdırdık"},{"SurahNumber":15,"VerseNumber":75,"Text":"Hiç kuşkusuz, bunda, işaretlerden anlam çıkaranlar için ibretler vardır"},{"SurahNumber":15,"VerseNumber":76,"Text":"O kentin izleri/işaretleri, hâlâ işleyen bir yol üzerindedir"},{"SurahNumber":15,"VerseNumber":77,"Text":"İnananlar için bunda elbette bir ibret vardır"},{"SurahNumber":15,"VerseNumber":78,"Text":"Eyke halkı da gerçekten zalim insanlardı"},{"SurahNumber":15,"VerseNumber":79,"Text":"Onlardan intikam aldık. Her ikisi önde, belirgin bir biçimde durmaktadır"},{"SurahNumber":15,"VerseNumber":80,"Text":"Yemin olsun, Hicr halkı da gönderilen elçileri yalanladı"},{"SurahNumber":15,"VerseNumber":81,"Text":"Ayetlerimizi onlara verdik ama onlardan yüz çeviriyorlardı"},{"SurahNumber":15,"VerseNumber":82,"Text":"Dağlardan güvenli güvenli evler yontuyorlardı"},{"SurahNumber":15,"VerseNumber":83,"Text":"Korkunç titreşimli ses onları da sabaha girecekleri sırada yakaladı"},{"SurahNumber":15,"VerseNumber":84,"Text":"Kazanıp durdukları şeylerin kendilerine hiçbir yararı olmadı"},{"SurahNumber":15,"VerseNumber":85,"Text":"Biz gökleri, yeri ve bunların arasındakileri hak olarak yarattık. O saat elbette gelecektir. Şimdi sen, uzanan elleri tut, güzel davran"},{"SurahNumber":15,"VerseNumber":86,"Text":"Kuşkusuz senin Rabbin, evet o, Hallâk'tır, hiç durmadan yaratır; en iyi şekilde bilir"},{"SurahNumber":15,"VerseNumber":87,"Text":"Yemin olsun ki, biz sana ikişerlerden/ikililerden/iç içe kıvrımlar halindeki çift mânalılardan yedi taneyi ve şu büyük Kur'an'ı verdik"},{"SurahNumber":15,"VerseNumber":88,"Text":"Sakın, onlardan bazı çiftlere verdiğimiz nimet ve zevklere gözlerini dikme. Onlar için tasalanma da. Müminler için kanadını indir sen"},{"SurahNumber":15,"VerseNumber":89,"Text":"Ve de ki: \"Ben, evet ben, apaçık konuşan bir uyarıcıyım"},{"SurahNumber":15,"VerseNumber":90,"Text":"Aynı şekilde, o bölücülere/yemin edip duranlara da beyyineler indirmiştik"},{"SurahNumber":15,"VerseNumber":91,"Text":"Onlar ki Kur'an'ı parça parça/bölük bölük/falcılık aracı yaptılar"},{"SurahNumber":15,"VerseNumber":92,"Text":"Rabbine yemin olsun ki, biz onları toplu halde sorgu suale çekeceğiz/hepsinden mutlaka hesap soracağız"},{"SurahNumber":15,"VerseNumber":93,"Text":"Yapıp ettiklerinden"},{"SurahNumber":15,"VerseNumber":94,"Text":"Emrolunduğun şeyi, kafalarını çatlatırcasına tebliğ et; şirke bulaşmışlara aldırma"},{"SurahNumber":15,"VerseNumber":95,"Text":"Alay edip eğlenenlere karşı biz sana yeteriz"},{"SurahNumber":15,"VerseNumber":96,"Text":"Allah ile beraber başka tanrılar benimseyenler yakında bilecekler"},{"SurahNumber":15,"VerseNumber":97,"Text":"Yemin olsun ki, onların söyledikleri yüzünden senin göğsünün daraldığını biliyoruz"},{"SurahNumber":15,"VerseNumber":98,"Text":"Şimdi sen, Rabbine hamt ile tespih et ve secde edenlerden ol"},{"SurahNumber":15,"VerseNumber":99,"Text":"Sana şaşmaz ve kesin bilgi gelinceye kadar Rabbine ibadet et"}]}