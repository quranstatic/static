{"Id":52,"LanguageCodes":["bn","ben"],"Name":"ben-abubakrzakaria","Author":"Abu Bakr Zakaria","Language":"Bengali","Description":"Bengali","Direction":"ltr","Source":"https://qurancomplex.gov.sa/","Translations":[{"SurahNumber":36,"VerseNumber":1,"Text":"ইয়াসীন [১]"},{"SurahNumber":36,"VerseNumber":2,"Text":"শপথ প্রজ্ঞাময় কুরআনের"},{"SurahNumber":36,"VerseNumber":3,"Text":"নিশ্চয় আপনি রাসূলদের অন্তর্ভুক্ত"},{"SurahNumber":36,"VerseNumber":4,"Text":"সরল পথের উপর প্রতিষ্ঠিত।"},{"SurahNumber":36,"VerseNumber":5,"Text":"এ কুরআন প্রবল পরাক্রমশালী, পরম দয়ালু আল্লাহর কাছ থেকে নাযিলকৃত।"},{"SurahNumber":36,"VerseNumber":6,"Text":"যাতে আপনি সতর্ক করতে পারেন এমন এক জাতিকে যাদের পিতৃ পুরুষদেরকে সতর্ক করা হয় নি, সুতরাং তারা গাফিল।"},{"SurahNumber":36,"VerseNumber":7,"Text":"অবশ্যই তাদের অধিকাংশের উপর সে বাণী অবধারিত হয়েছে [১]; কাজেই তারা ঈমান আনবে না।"},{"SurahNumber":36,"VerseNumber":8,"Text":"নিশ্চয় আমরা তাদের গলায় চিবুক পর্যন্ত বেড়ি পরিয়েছি, ফলে তারা ঊর্ধ্বমুখী হয়ে গেছে।"},{"SurahNumber":36,"VerseNumber":9,"Text":"আর আমরা তাদের সামনে প্রাচীর ও পিছনে প্রাচীর স্থাপন করেছি তারপর তাদেরকে আবৃত করেছি; ফলে তারা দেখতে পায় না [১]।"},{"SurahNumber":36,"VerseNumber":10,"Text":"আর আপনি তাদেরকে সতর্ক করুন বা না করুন, তাদের পক্ষে উভয়ই সমান; তারা ঈমান আনবে না।"},{"SurahNumber":36,"VerseNumber":11,"Text":"আপনি শুধু তাদেরকেই সতর্ক করতে পারেন যে 'যিকর' এর অনুসরণ করে [১] এবং গায়েবের সাথে রহমানকে ভয় করে। অতএব, তাকে আপনি ক্ষমা ও সম্মানজনক পুরস্কারের সুসংবাদ দিন।"},{"SurahNumber":36,"VerseNumber":12,"Text":"নিশ্চয় আমরা মৃতকে জীবিত করি এবং লিখে রাখি যা তারা আগে পাঠায় ও যা তারা পিছনে রেখে যায় [১]। আর আমরা প্রত্যেক জিনিস স্পষ্ট কিতাবে সংরক্ষিত রেখেছি [২]।"},{"SurahNumber":36,"VerseNumber":13,"Text":"আর তাদের কাছে বর্ণনা করুন এক জনপদের অধিবাসীর দৃষ্টান্ত; যখন তাদের কাছে এসেছিল রাসূলগণ।"},{"SurahNumber":36,"VerseNumber":14,"Text":"যখন আমরা তাদের কাছে পাঠিয়েছিলাম দুজন রাসূল, তখন তারা তাদের প্রতি মিথ্যারোপ করেছিল, তারপর আমরা তাদেরকে শক্তিশালী করেছিলাম তৃতীয় একজন দ্বারা। অতঃপর তারা বলেছিলেন, 'নিশ্চয় আমরা তোমাদের কাছে প্রেরিত হয়েছি।"},{"SurahNumber":36,"VerseNumber":15,"Text":"তারা বলল, 'তোমরা তো আমাদের মতই মানুষ [১], রহমান তো কিছুই নাযিল করেননি। তোমরা শুধু মিথ্যাই বলছ।"},{"SurahNumber":36,"VerseNumber":16,"Text":"তারা বললেন, 'আমাদের রব জানেন--- নিশ্চয় আমরা তোমাদের কাছে প্রেরিত হয়েছি।"},{"SurahNumber":36,"VerseNumber":17,"Text":"আর 'স্পষ্টভাবে প্রচার করাই আমাদের দায়িত্ব।"},{"SurahNumber":36,"VerseNumber":18,"Text":"তারা বলল, 'আমরা তো তোমাদেরকে অমঙ্গলের কারণ মনে করি [১], যদি তোমরা বিরত না হও তোমাদেরকে অবশ্যই পাথরের আঘাতে হত্যা করব এবং অবশ্যই স্পর্শ করবে তোমাদের উপর আমাদের পক্ষ থেকে যন্ত্রণাদায়ক শাস্তি।"},{"SurahNumber":36,"VerseNumber":19,"Text":"তারা বললেন, তোমাদের অমঙ্গল তোমাদেরই সাথে [১]; এটা কি এজন্যে যে, তোমাদেরকে উপদেশ দেওয়া হচ্ছে [২]? বরং তোমরা এক সীমালঙ্ঘনকারী সম্প্রদায়।"},{"SurahNumber":36,"VerseNumber":20,"Text":"আর নগরীর প্রান্ত থেকে এক ব্যক্তি ছুটে আসল, সে বলল, 'হে আমার সম্প্রদায়! তোমরা রাসূলদের অনুসরণ কর"},{"SurahNumber":36,"VerseNumber":21,"Text":"অনুসরণ কর তাদের, যারা তোমাদের কাছে কোনো প্রতিদান চায় না [১] যারা সৎপথপ্রাপ্ত।"},{"SurahNumber":36,"VerseNumber":22,"Text":"আর আমার কি যুক্তি আছে যে, যিনি আমাকে সৃষ্টি করেছেন এবং যাঁর কাছে তোমাদেরকে ফিরিয়ে নেওয়া হবে, আমি তার 'ইবাদত করব না"},{"SurahNumber":36,"VerseNumber":23,"Text":"‘আমি কি তাঁর পরিবর্তে অন্য ইলাহ্ গ্রহণ করব [১]? রহমান আমার কোনো ক্ষতি করতে চাইলে তাদের সুপারিশ আমার কোনো কাজে আসবে না এবং তারা আমাকে উদ্ধার করতেও পারবে না।"},{"SurahNumber":36,"VerseNumber":24,"Text":"এরূপ করলে আমি অবশ্যই স্পষ্ট বিভ্রান্তিতে পড়ব।"},{"SurahNumber":36,"VerseNumber":25,"Text":"নিশ্চয় আমি তোমাদের রবের উপর ঈমান এনেছি, অতএব তোমরা আমার কথা শোন।"},{"SurahNumber":36,"VerseNumber":26,"Text":"তাকে বলা হল, 'জান্নাতে প্রবেশ কর [১]।' সে বলে উঠল, 'হায়! আমার সম্প্রদায় যদি জানতে পারত"},{"SurahNumber":36,"VerseNumber":27,"Text":"কিরূপে আমার রব আমাকে ক্ষমা করেছেন এবং আমাকে সম্মানিত করেছেন।"},{"SurahNumber":36,"VerseNumber":28,"Text":"আর আমরা তার পরে তার সম্প্রদায়ের বিরুদ্ধে আসমান থেকে কোনো বাহিনী পাঠাইনি এবং পাঠানোরও ছিলাম না [১]।"},{"SurahNumber":36,"VerseNumber":29,"Text":"সেটা ছিল শুধুমাত্র এক বিকট শব্দ। ফলে তারা নিথর নিস্তব্ধ হয়ে গেল।"},{"SurahNumber":36,"VerseNumber":30,"Text":"পরিতাপ বান্দাদের জন্য [১]; তাদের কাছে যখনই কোনো রাসূল এসেছে তখনই তারা তার সাথে ঠাট্টা-বিদ্রূপ করেছে [২]।"},{"SurahNumber":36,"VerseNumber":31,"Text":"তারা কি লক্ষ্য করে না, আমরা তাদের আগে বহু প্রজন্মকে ধ্বংস করেছি [১]? নিশ্চয় তারা তাদের মধ্যে ফিরে আসবে না।"},{"SurahNumber":36,"VerseNumber":32,"Text":"আর নিশ্চয় তাদের সবাইকে একত্রে আমাদের কাছে উপস্থিত করা হবে [১]।"},{"SurahNumber":36,"VerseNumber":33,"Text":"আর তাদের জন্য একটি নিদর্শন মৃত যমীন, যাকে আমরা সঞ্জীবিত করি এবং তা থেকে বের করি শস্য, অতঃপর তা থেকেই তারা খেয়ে থাকে।"},{"SurahNumber":36,"VerseNumber":34,"Text":"আর সেখানে আমরা সৃষ্টি করি খেজুর ও আঙ্গুরের উদ্যান এবং সেখানে উৎসারিত করি কিছু প্রস্রবণ"},{"SurahNumber":36,"VerseNumber":35,"Text":"যাতে তারা খেতে পারে তার ফলমূল হতে অথচ তাদের হাত এটা সৃষ্ট করেনি। তবুও কি তারা কৃতজ্ঞতা প্রকাশ করবে না"},{"SurahNumber":36,"VerseNumber":36,"Text":"পবিত্র ও মহান তিনি, যিনি সৃষ্টি করেছেন সকল প্রকার সৃষ্টি, যমীন থেকে উৎপন্ন উদ্ভিদ এবং তাদের (মানুষদের) মধ্য থেকেও (পুরুষ ও নারী)। আর তারা যা জানে না তা থেকেও [১]।"},{"SurahNumber":36,"VerseNumber":37,"Text":"আর তাদের জন্য এক নিদর্শন রাত, তা থেকে আমরা দিন অপসারিত করি, তখন তারা অন্ধকারাচ্ছন্ন হয়ে পড়ে [১]।"},{"SurahNumber":36,"VerseNumber":38,"Text":"আর সূর্য ভ্রমণ করে তার নির্দিষ্ট গন্তব্যের দিকে [১], এটা পরাক্রমশালী, সর্বজ্ঞের নির্ধারণ।"},{"SurahNumber":36,"VerseNumber":39,"Text":"আর চাঁদের জন্য নির্দিষ্ট করেছি বিভিন্ন মন্‌যিল; অবশেষে সেটা শুষ্ক বাঁকা, পুরোনো খেজুর শাখার আকারে ফিরে যায়।"},{"SurahNumber":36,"VerseNumber":40,"Text":"সূর্যের পক্ষে সম্ভব নয় চাঁদের নাগাল পাওয়া এবং রাতের পক্ষে সম্ভব নয় দিনকে অতিক্রমকারী হওয়া। আর প্রত্যেকে নিজ নিজ কক্ষপথে সাঁতার কাটে।"},{"SurahNumber":36,"VerseNumber":41,"Text":"আর তাদের জন্য নিদর্শন এই যে, আমরা তাদের বংশধরদেরকে বোঝাই নৌযানে আহরণ করিয়েছিলাম [১]"},{"SurahNumber":36,"VerseNumber":42,"Text":"এবং তাদের জন্য অনূরুপ যানবাহন সৃষ্টি করেছি যাতে তারা আরোহণ করে [১]।"},{"SurahNumber":36,"VerseNumber":43,"Text":"আর আমরা ইচ্ছা করলে তাদেরকে নিমজ্জিত করতে পারি; সে অবস্থায় তাদের কোনো উদ্ধারকারী থাকবে না এবং তারা পরিত্রাণও পাবে না"},{"SurahNumber":36,"VerseNumber":44,"Text":"আমার পক্ষ থেকে রহমত না হলে এবং কিছু কালের জন্য জীবনোপভোগ করতে না দিলে।"},{"SurahNumber":36,"VerseNumber":45,"Text":"আর যখন তাদেরকে বলা হয়, 'যা তোমাদের সামনে ও তোমাদের পিছনে রয়েছে সে ব্যাপারে তাকওয়া অবলম্বন কর [১]; যাতে তোমাদের উপর রহমত করা হয়"},{"SurahNumber":36,"VerseNumber":46,"Text":"আর যখনই তাদের রবের আয়াতসমূহের কোনো আয়াত তাদের কাছে আসে, তখনই তারা তা থেকে মুখ ফিরিয়ে নেয়।"},{"SurahNumber":36,"VerseNumber":47,"Text":"আর যখন তাদেরকে বলা হয়, 'আল্লাহ্ তোমাদেরকে যে রিযিক দিয়েছেন তা থেকে ব্যয় কর' তখন কাফিররা মুমিনদেরকে বলে, 'যাকে আল্লাহ্ ইচ্ছা করলে খাওয়াতে পারতেন আমরা কি তাকে খাওয়াব? তোমরা তো স্পষ্ট বিভ্রান্তিতে রয়েছ।"},{"SurahNumber":36,"VerseNumber":48,"Text":"আর তারা বলে, 'তোমরা যদি সত্যবাদী হও তবে বল, এ প্রতিশ্রুতি কখন পূর্ণ হবে"},{"SurahNumber":36,"VerseNumber":49,"Text":"তারা তো অপেক্ষায় আছে এক বিকট শব্দের, যা তাদেরকে আঘাত করবে তাদের বাক-বিতণ্ডাকালে [১]।"},{"SurahNumber":36,"VerseNumber":50,"Text":"তখন তারা ওসিয়াত করতে সমর্থ হবে না এবং নিজেদের পরিবার-পরিজনদের কাছে ফিরেও আসতে পারবে না।"},{"SurahNumber":36,"VerseNumber":51,"Text":"আর যখন শিংগায় ফুঁক দেয়া হবে তখনই তারা কবর থেকে ছুটে আসবে তাদের রবের দিকে [১]।"},{"SurahNumber":36,"VerseNumber":52,"Text":"তারা বলবে, 'হায়! দুর্ভোগ আমাদের! কে আমাদেরকে আমাদের নিদ্রাস্থল থেকে উঠাল? দয়াময় আল্লাহ্‌ তো এরই প্রতিশ্রুতি দিয়েছিলেন এবং রাসূলগণ সত্যই বলেছিলেন।’"},{"SurahNumber":36,"VerseNumber":53,"Text":"এটা হবে শুধু এক বিকট শব্দ; তখনই এদের সকলকে উপস্থিত করা হবে আমাদের সামনে"},{"SurahNumber":36,"VerseNumber":54,"Text":"অতঃপর আজ কারো প্রতি কোনো যুলুম করা হবে না এবং তোমরা যা করতে শুধু তারই প্রতিফল দেয়া হবে।"},{"SurahNumber":36,"VerseNumber":55,"Text":"এ দিন জান্নাতবাসীগণ আনন্দে মগ্ন থাকবে"},{"SurahNumber":36,"VerseNumber":56,"Text":"তারা এবং তাদের স্ত্রীগণ সুশীতল ছায়ায় সুসজ্জিত আসনে হেলান দিয়ে বসবে।"},{"SurahNumber":36,"VerseNumber":57,"Text":"সেখানে তাদের জন্য ফলমূল এবং তাদের জন্য বাঞ্ছিত সমস্ত কিছু"},{"SurahNumber":36,"VerseNumber":58,"Text":"পরম দয়ালু রবের পক্ষ থেকে সালাম, (সাদর সম্ভাষণ বা নিরাপত্তা)।"},{"SurahNumber":36,"VerseNumber":59,"Text":"আর 'হে অপরাধীরা! তোমরা আজ পৃথক হয়ে যাও [১]।"},{"SurahNumber":36,"VerseNumber":60,"Text":"হে বনী আদম! আমি কি তোমাদেরকে নির্দেশ দেইনি যে, তোমরা শয়তানের ইবাদত করো না [১], কারণ সে তোমাদের প্রকাশ্য শত্রু"},{"SurahNumber":36,"VerseNumber":61,"Text":"আর আমারই ইবাদত কর, এটাই সরল পথ।"},{"SurahNumber":36,"VerseNumber":62,"Text":"আর শয়তান তো তোমাদের বহু দলকে বিভ্রান্ত করেছিল, তবুও কি তোমরা বুঝনি"},{"SurahNumber":36,"VerseNumber":63,"Text":"এটাই সে জাহান্নাম, যার প্রতিশ্রুতি তোমাদেরকে দেওয়া হয়েছিল।"},{"SurahNumber":36,"VerseNumber":64,"Text":"তোমরা যে কুফরী করতে সে কারণে আজ তোমরা এতে দগ্ধ হও [১]।"},{"SurahNumber":36,"VerseNumber":65,"Text":"আমরা আজ এদের মুখ মোহর করে দেব, এদের হাত কথা বলবে আমাদের সাথে এবং এদের পা সাক্ষ্য দেবে এদের কৃতকর্মের [১]।"},{"SurahNumber":36,"VerseNumber":66,"Text":"আর আমরা ইচ্ছে করলে অবশ্যই এদের চোখগুলোকে লোপ করে দিতাম, তখন এরা পথ অন্বেষণে দৌড়ালে [১] কি করে দেখতে পেত"},{"SurahNumber":36,"VerseNumber":67,"Text":"আর আমরা ইচ্ছে করলে স্ব স্ব স্থানে এদের আকৃতি পরিবর্তন করে দিতাম, ফলে এরা এগিয়েও যেতে পারত না এবং ফিরেও আসতে পারত না।"},{"SurahNumber":36,"VerseNumber":68,"Text":"আর আমরা যাকে দীর্ঘ জীবন দান করি, সৃষ্টি অবয়বে তার অবনতি ঘটায়। তবুও কি তারা বুঝে না [১]"},{"SurahNumber":36,"VerseNumber":69,"Text":"আর আমরা রাসূলকে কাব্য রচনা করতে শিখাইনি এবং এটা তাঁর পক্ষে শোভনীয়ও নয় [১]। এটা তো শুধু এক উপদেশ এবং সুস্পষ্ট কুরআন"},{"SurahNumber":36,"VerseNumber":70,"Text":"যাতে তা সতর্ক করতে পারে জীবিতকে এবং যাতে কাফিরদের বিরুদ্ধে শাস্তির কথা সত্য হতে পারে।"},{"SurahNumber":36,"VerseNumber":71,"Text":"আর তারা কি লক্ষ্য করে না যে, আমাদের হাত যা তৈরী করেছে তা থেকে তাদের জন্য আমরা সৃষ্টি করেছি গবাদিপশুসমূহ, অতঃপর তারাই এগুলোর অধিকারী [১]"},{"SurahNumber":36,"VerseNumber":72,"Text":"আর আমরা এগুলোকে তাদের বশীভূত করে দিয়েছি। ফলে এগুলোর কিছু সংখ্যক হয়েছে তাদের বাহন। আর কিছু সংখ্যক থেকে তারা খেয়ে থাকে।"},{"SurahNumber":36,"VerseNumber":73,"Text":"আর তাদের জন্য এগুলোতে আছে বহু উপকারিতা এবং আছে পানীয় উপাদান। তবুও কি তারা কৃতজ্ঞ হবে না"},{"SurahNumber":36,"VerseNumber":74,"Text":"আর তারা আল্লাহর পরিবর্তে অন্য ইলাহ্ গ্রহণ করেছে এ আশায় যে, তারা সাহায্যপ্রাপ্ত হবে।"},{"SurahNumber":36,"VerseNumber":75,"Text":"কিন্তু তারা (এ সব ইলাহ্) তাদেরকে সাহায্য করতে সক্ষম নয়; আর তারা তাদের বাহিনীরূপে উপস্থিতকৃত হবে [১]।"},{"SurahNumber":36,"VerseNumber":76,"Text":"অতএব তাদের কথা আপনাকে যেন দুঃখ না দেয়। আমরা তো জানি যা তারা গোপন করে এবং যা তারা ব্যক্ত করে।"},{"SurahNumber":36,"VerseNumber":77,"Text":"মানুষ কি দেখে না যে, আমরা তাকে সৃষ্টি করেছি শুক্রবিন্দু থেকে? অথচ পরে সে হয়ে পড়ে প্রকাশ্য বিতণ্ডাকারী।"},{"SurahNumber":36,"VerseNumber":78,"Text":"আর সে আমাদের সম্বন্ধে উপমা রচনা করে [১], অথচ সে নিজের সৃষ্টির কথা ভুলে যায় [২]। সে বলে, 'কে অস্থিতে প্রাণ সঞ্চার করবে যখন তা পচে গলে যাবে?’"},{"SurahNumber":36,"VerseNumber":79,"Text":"বলুন, 'তাতে প্রাণ সঞ্চার করবেন তিনিই যিনি তা প্রথমবার সৃষ্টি করেছেন [১] এবং তিনি প্রত্যেকটি সৃষ্টি সম্বন্ধে সম্যক পরিজ্ঞাত।"},{"SurahNumber":36,"VerseNumber":80,"Text":"তিনি তোমাদের জন্য সবুজ গাছ থেকে আগুন উৎপাদন করেন, ফলে তোমরা তা থেকে আগুন প্রজ্বলিত কর।"},{"SurahNumber":36,"VerseNumber":81,"Text":"যিনি আসমানসমূহ ও যমীন সৃষ্টি করেছেন তিনি কি তাদের অনুরূপ সৃষ্টি করতে সমর্থ নন? হ্যাঁ, নিশ্চয়। আর তিনি মহাস্রষ্টা, সর্বজ্ঞ।"},{"SurahNumber":36,"VerseNumber":82,"Text":"তাঁর ব্যাপার শুধু এই যে, তিনি যখন কোনো কিছুর ইচ্ছে করেন, তিনি বলেন, 'হও', ফলে তা হয়ে যায়।"},{"SurahNumber":36,"VerseNumber":83,"Text":"অতএব, পবিত্র ও মহান তিনি, যাঁর হাতেই প্রত্যেক বিষয়ের সর্বময় কর্তৃত্ব; আর তাঁরই কাছে তোমরা প্রত্যাবর্তিত হবে [১]।"}]}