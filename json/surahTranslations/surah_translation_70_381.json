{"Id":381,"LanguageCodes":["tr","tur"],"Name":"tur-ademugur","Author":"Adem Ugur","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":70,"VerseNumber":1,"Text":"Bir soran inecek azabı sordu"},{"SurahNumber":70,"VerseNumber":2,"Text":"İnkârcılar için; ki onu savacak yoktur"},{"SurahNumber":70,"VerseNumber":3,"Text":"Yükselme derecelerinin sahibi olan Allah katından"},{"SurahNumber":70,"VerseNumber":4,"Text":"Melekler ve Rûh (Cebrail), oraya, miktarı (dünya senesi ile) ellibin yıl olan bir günde yükselip çıkar"},{"SurahNumber":70,"VerseNumber":5,"Text":"(Resûlüm!) Şimdi sen güzelce sabret"},{"SurahNumber":70,"VerseNumber":6,"Text":"Doğrusu onlar, o azabı (ihtimalden) uzak görüyorlar"},{"SurahNumber":70,"VerseNumber":7,"Text":"Biz ise onu yakın görmekteyiz"},{"SurahNumber":70,"VerseNumber":8,"Text":"O gün gökyüzü, erimiş maden gibi olur"},{"SurahNumber":70,"VerseNumber":9,"Text":"Dağlar da atılmış yüne döner"},{"SurahNumber":70,"VerseNumber":10,"Text":"Dost, dostu sormaz"},{"SurahNumber":70,"VerseNumber":11,"Text":"Birbirlerine gösterilirler (fakat herkes kendi derdindedir). Günahkâr kimse ister ki, o günün azabından (kurtuluş için), oğullarını"},{"SurahNumber":70,"VerseNumber":12,"Text":"Karısını ve kardeşini"},{"SurahNumber":70,"VerseNumber":13,"Text":"Kendisini koruyup barındıran tüm ailesini"},{"SurahNumber":70,"VerseNumber":14,"Text":"Ve yeryüzünde kim varsa hepsini fidye olarak versin de, tek kendini kurtarsın"},{"SurahNumber":70,"VerseNumber":15,"Text":"Fakat ne mümkün! Bilinmeli ki, o (cehennem) alevlenen bir ateştir"},{"SurahNumber":70,"VerseNumber":16,"Text":"Derileri kavurup soyar"},{"SurahNumber":70,"VerseNumber":17,"Text":"Yüz çevirip geri döneni, (kendine) çağırır"},{"SurahNumber":70,"VerseNumber":18,"Text":"(Servet) toplayıp yığan kimseyi"},{"SurahNumber":70,"VerseNumber":19,"Text":"Gerçekten insan, pek hırslı (ve sabırsız) yaratılmıştır"},{"SurahNumber":70,"VerseNumber":20,"Text":"Kendisine fenalık dokunduğunda sızlanır, feryat eder"},{"SurahNumber":70,"VerseNumber":21,"Text":"Ona imkân verildiğinde ise pinti kesilir"},{"SurahNumber":70,"VerseNumber":22,"Text":"Ancak şunlar öyle değildir: Namaz kılanlar"},{"SurahNumber":70,"VerseNumber":23,"Text":"Ki, onlar namazlarında devamlıdırlar (ihmal göstermezler)"},{"SurahNumber":70,"VerseNumber":24,"Text":"Mallarında, belli bir hak vardır"},{"SurahNumber":70,"VerseNumber":25,"Text":"Sâile ve mahrûma (vermek için)"},{"SurahNumber":70,"VerseNumber":26,"Text":"Ceza (ve hesap) gününün doğruluğuna inananlar"},{"SurahNumber":70,"VerseNumber":27,"Text":"Rab´lerinin azabından korkanlar"},{"SurahNumber":70,"VerseNumber":28,"Text":"Ki Rab´lerinin azabı(na karşı) emin olunamaz"},{"SurahNumber":70,"VerseNumber":29,"Text":"Irzlarını koruyanlar"},{"SurahNumber":70,"VerseNumber":30,"Text":"Ancak eşlerine ve cariyelerine karşı müstesna; çünkü onlar kınanmaz"},{"SurahNumber":70,"VerseNumber":31,"Text":"Bundan öteye (geçmek) isteyenler ise, onlar taşkınların ta kendileridir"},{"SurahNumber":70,"VerseNumber":32,"Text":"Emanetlerine ve ahitlerine riayet edenler"},{"SurahNumber":70,"VerseNumber":33,"Text":"Şahitliklerini (dosdoğru) yapanlar"},{"SurahNumber":70,"VerseNumber":34,"Text":"Namazlarını koruyanlar"},{"SurahNumber":70,"VerseNumber":35,"Text":"İşte bunlar, cennetlerde ağırlanırlar"},{"SurahNumber":70,"VerseNumber":36,"Text":"(Resûlüm!) O kâfirlere ne oluyor ki, sana doğru koşuyorlar"},{"SurahNumber":70,"VerseNumber":37,"Text":"Bölük bölük sağından ve solundan (gelip etrafını sarıyorlar)"},{"SurahNumber":70,"VerseNumber":38,"Text":"Onlardan her biri nimet cennetine sokulacağını mı umuyor"},{"SurahNumber":70,"VerseNumber":39,"Text":"Hayır (hiç ummasınlar!) Şüphesiz biz onları, kendilerinin de bildikleri şeyden yarattık (fakat ibret almadılar, imana gelmediler)"},{"SurahNumber":70,"VerseNumber":40,"Text":"Doğuların ve batıların Rabbine yemin ederim ki, bizim gücümüz yeter"},{"SurahNumber":70,"VerseNumber":41,"Text":"Şüphesiz onların yerine daha iyilerini getirmeye bizim gücümüz yeter ve kimse bizim önümüze geçemez"},{"SurahNumber":70,"VerseNumber":42,"Text":"Ama sen onları (şimdilik) bırak da, tehdit edildikleri günlerine kavuşuncaya dek dalsınlar, oynayadursunlar"},{"SurahNumber":70,"VerseNumber":43,"Text":"O gün onlar, sanki dikili bir şeye koşuyorlar gibi, kabirlerinden fırlaya fırlaya çıkarlar"},{"SurahNumber":70,"VerseNumber":44,"Text":"Gözleri horluktan aşağı düşmüş ve kendileri zillete bürünmüş bir halde. İşte bu, onların tehdit edilegeldikleri gündür"}]}