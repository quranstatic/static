{"Id":275,"LanguageCodes":["ny","nya"],"Name":"nya-alhajiyusufmuha","Author":"Al Haji Yusuf Muhammad Kanyamula","Language":"Chichewa","Description":"Chichewa","Direction":"ltr","Source":"http://goodwordbooks.com/, Goodword Books, Islamic Dawah Movement of Southern Africa","Translations":[{"SurahNumber":3,"VerseNumber":1,"Text":"Alif Lam Mim"},{"SurahNumber":3,"VerseNumber":2,"Text":"Mulungu! Kulibe Mulungu wina koma Iye yekha. Wamuyaya ndi Msungi wa zinthu zonse"},{"SurahNumber":3,"VerseNumber":3,"Text":"Ndiye amene wavumbulutsa kwa iwe Buku la choonadi, kutsimikiza mawu amene adaperekedwa kale. Ndipo Iye anavumbulutsa Buku la chipangano chakale ndi Buku la chipangano chatsopano"},{"SurahNumber":3,"VerseNumber":4,"Text":"Kale ngati ulangizi kwa anthu ndipo adatumiza muyeso. Ndithudi iwo amene amakana chivumbulutso cha Mulungu adzalangidwa kwambiri. Ndipo Mulungu ndi wamphamvu ndiponso Mwini kubwezera"},{"SurahNumber":3,"VerseNumber":5,"Text":"Ndithudi palibe chinthu chimene chili padziko lapansi kapena kumwamba chimene chimabisika kwa Mulungu"},{"SurahNumber":3,"VerseNumber":6,"Text":"Iye ndiye amene amakukonzani pamene muli m’mimba mwa amayi anu mwa chifuniro chake. Kulibe Mulungu wina koma Iye yekha, Mwini mphamvu ndi Mwini nzeru"},{"SurahNumber":3,"VerseNumber":7,"Text":"Ndiye amene wavumbulutsa kwa iwe Buku. Ndipo ena mwamavesiakealindimatanthauzoozindikirika, omwendi mazikoa Buku, pameneenandiovutakuwazindikira. Ndipo iwo amene mitima yawo yadzazidwa ndi chisokonekero, iwo amatsatira mavesi amene ndi ovuta kuwazindikira ndi cholinga chofuna chisokonezo ndi kufuna kupereka matanthauzo awoawo. Koma palibe amene amadziwa matanthauzo ake kupatula Mulungu. Ndipo iwo amene ali ndi nzeru amati: “Ife timakhulupirira mwa ilo chifukwa lonse ndi lochokera kwa Ambuye wathu.” Ndipo palibe amene amalabadira kupatula okhawo amene ali ndi nzeru"},{"SurahNumber":3,"VerseNumber":8,"Text":"oh Ambuye wathu! Musalole kuti mitima yathu isokere pamene Inu mwatilangiza ndipo tipatseni chisomo chanu. Ndithudi Inu ndinu opereka moolowa manja"},{"SurahNumber":3,"VerseNumber":9,"Text":"oh Ambuye wathu! Ndithudi Inu mudzasonkhanitsa anthu onse kudza kwa Inu pa tsiku lopanda chikaiko. Ndithudi Mulungu saphwanya lonjezo lake"},{"SurahNumber":3,"VerseNumber":10,"Text":"Ndithudi iwo amene sakhulupirira, chuma chawo ndiponso ana awo sadzatha kuwapulumutsa ku mkwiyo wa Mulungu ndipo iwo adzakhala nkhuni za ku Gahena"},{"SurahNumber":3,"VerseNumber":11,"Text":"Monga anthu a Farawo ndi iwo amene adalipo kale, iwo adakana chivumbulutso chathu, motero Mulungu adawalanga chifukwa cha machimo awo. Mulungu amakhwimitsa chilango chake"},{"SurahNumber":3,"VerseNumber":12,"Text":"Nena kwa anthu amene sakhulupirira: “Inu mudzagonjetsedwa ndi kusonkhanitsidwa kupita ku Gahena omwe ndi malo oipa kukhalako.”"},{"SurahNumber":3,"VerseNumber":13,"Text":"Ndithudi mudali chizindikiro kwa inu, m’magulu awiri ankhondo, amene adakumana pamalo omenyera nkhondo. Gulu lina linali kumenya nkhondo munjira ya Mulungu pamene lina linali gulu la anthu osakhulupirira. Anthu okhulupirira adaona ndi maso awo kuti anthu osakhulupirira adali ambiri kuposa iwo. Koma Mulungu amapereka mphamvu ndi chipulumutso chake kwa amene wamufuna. Ndithudi mu zimenezi muli phunziro kwa anthu ozindikira"},{"SurahNumber":3,"VerseNumber":14,"Text":"Zokoma kwa amuna ndi chikondi chimene ali nacho pa zinthu zimene apeza, akazi, ana, chuma cha golide ndi siliva chimene chasonkhanitsidwa, mahatchi okongola, ziweto ndipo minda yolimidwa bwino. Ichi ndi chisangalalo cha m’moyo uno koma Mulungu ali ndi zinthu zabwino"},{"SurahNumber":3,"VerseNumber":15,"Text":"Nena: “Kodi ine ndikuuzeni zinthu zabwino kuposa izi? Kwa anthu olungama kuli minda imene ili ndi Ambuye wawo,yoyenda madzi pansi pake, imene adzakhalako mpaka kalekale ndipo adzapatsidwa akazi abwino chimene chili chisomo chochokera kwa Ambuye wawo. Mulungu ali kuwaona akapolo ake.”"},{"SurahNumber":3,"VerseNumber":16,"Text":"Iwo amene amati: “Ambuye wathu! Ife timakhulupirira mwa Inu kotero tikhululukireni machimo athu ndipo titetezeni kuchilango chamoto.”"},{"SurahNumber":3,"VerseNumber":17,"Text":"Iwo amene ali opirira, a chilungamo, omvera ndi woolowa manja, ndipo iwo ndi amene amapempha chikhululukiro kwa Mulungu nthawi ya m’mawa"},{"SurahNumber":3,"VerseNumber":18,"Text":"Mulungu achitira umboni kuti kulibe mulungu wina koma Iye yekha ndipo angelo ake ndi anthu ozindikira, nawo amachitira umboni, Iye amasamala zolengedwa zake mwa chilungamo. Kulibe mulungu wina koma Iye yekha, Mwini mphamvu zonse ndi Mwini nzeru"},{"SurahNumber":3,"VerseNumber":19,"Text":"Ndithudi chipembedzo cha Mulungu ndi Chisilamu. Iwo amene adapatsidwa Buku sadagawikane pa chifukwa china chili chonse koma nsanje pamene nzeru zidadza kwa iwo. Ndipo aliyense amene akana zizindikiro za Mulungu, ndithudi, Mulungu ndi wachangu polanga"},{"SurahNumber":3,"VerseNumber":20,"Text":"Ndipo ngati iwo atsutsana nawe, nena: “Ine ndadzipereka kwa Mulungu pamodzi ndi anthu onse amene anditsatira ine.” Ndipo nena kwa iwo amene adalandira Buku kale ndi kwa iwo amene ali mbuli kuti: “Kodi inu mwadzipereka?” Ngati iwo adzipereka, iwo ndi otsogozedwa koma ngati salabadira, iwe ntchito yako ndi kupereka uthenga ndipo Mulungu amaona akapolo ake"},{"SurahNumber":3,"VerseNumber":21,"Text":"Ndithudi iwo amene sakhulupirira chivumbulutso cha Mulungu ndipo kumapha Atumwi mosayenera, ndipo amapha anthu amene amalamulira kuchita chilungamo, auzeni za chilango chowawa"},{"SurahNumber":3,"VerseNumber":22,"Text":"Amenewa ndiwo amene ntchito zawo zidzakhala zopanda pake m’dziko lino ndi m’dziko limene lili nkudza ndipo iwo sadzapeza owathandiza"},{"SurahNumber":3,"VerseNumber":23,"Text":"Kodi siunawaone iwo amene adapatsidwa gawo la Mau a Mulungu? Iwo ali kuitanidwa kuti adzamve mawu amene ali m’Buku la Mulungu kuti aweruzane pakati pawo koma gulu lina mwa iwo limabwerera m’mbuyo ndipo limachita mwano"},{"SurahNumber":3,"VerseNumber":24,"Text":"Ichi ndi chifukwa chakuti iwo amanena kuti: “Ife sitidzakhudzidwa ndi moto kupatula masiku owerengeka okha.” Ndipo chimene iwo amapeka chokhudza chipembedzo chawo, chawasokeretsa iwo"},{"SurahNumber":3,"VerseNumber":25,"Text":"Kodi zidzakhala bwanji pamene Ife tidzawasonkhanitsa pamodzi pa tsiku losakaikitsa? Ndipo mzimu uliwonse udzalipidwa chimene udachita. Ndipo iwo sadzaponderezedwa"},{"SurahNumber":3,"VerseNumber":26,"Text":"Nena: “oh Ambuye! Mwini Ufumu! Inu mumamupatsa ufumu aliyense amene mwamufuna ndipo mumalanda ufumu wa aliyense amene mwamufuna. Inu mumalemekeza aliyense amene mwamufuna ndi kumpeputsa aliyense amene mwamufuna. M’manja mwanu muli ubwino wonse. Ndithudi Inu muli ndi mphamvu pa chinthu china chilichonse.”"},{"SurahNumber":3,"VerseNumber":27,"Text":"“Inu mumasanduliza usiku kuti ukhale usana ndi usana kuti ukhale usiku. Inu mumatulutsa cha moyo kuchokera ku chakufa ndi chakufa kuchokera ku chamoyo. Inu mumapereka chuma ndi chakudya moolowa manja kwa aliyense amene Inu mwamufuna.”"},{"SurahNumber":3,"VerseNumber":28,"Text":"Anthu okhulupirira asapange ubwenzi ndi anthu osakhulupirira m’malo mwa anthu okhulupirira, ndipo aliyense amene achita izi sadzathandizidwa ndi Mulungu mwanjira ili yonse kupatula ngati inu muopa choipa chochokera kwa iwo. Ndipo Mulungu ali kukuchenjezani za chilango chake ndipo pomaliza ndi kwa Mulungu kumene zonse zidzabwerera"},{"SurahNumber":3,"VerseNumber":29,"Text":"Nena: “Kaya mubisa zimene zili mumitima mwanu kapena muulula, zonse Mulungu akuzidziwa. Ndipo Iye amadziwa zonse zimene zili mlengalenga ndi zimene zili padziko lapansi. Ndipo Mulungu ali ndi mphamvu pa zinthu zonse.”"},{"SurahNumber":3,"VerseNumber":30,"Text":"Pa tsiku limene mzimu uliwonse udzaona zabwino zonse zimene udachita zitabweretsedwa ndiponso zoipa zonse zimene udachita, iwo udzafunitsitsa kuti pakadakhala mtunda wautali pakati pa iwo ndi zoipazo. Ndipo Mulungu ali kukuchenjezani inu zachilango chake ndipo Mulungu ali ndi chisoni chambiri kwa akapolo ake"},{"SurahNumber":3,"VerseNumber":31,"Text":"Nena: “Ngati inu, ndithudi, mukonda Mulungu, nditsatireni ine. Mulungu adzakukondani ndipo adzakukhululukirani machimo anu. Mulungu ndi wokhululukira ndi wachisoni chosatha.”"},{"SurahNumber":3,"VerseNumber":32,"Text":"Nena: “Mverani Mulungu ndi Mtumwi. Koma ngati simumvera Mulungu sakonda anthu osakhulupirira.”"},{"SurahNumber":3,"VerseNumber":33,"Text":"Ndithudi Mulungu adasankha Adamu, Nowa ndi banja la Abrahamu ndi banja la Imran kukhala opambana mitundu yonse ya nthawi yawo"},{"SurahNumber":3,"VerseNumber":34,"Text":"Ana a wina ndi mnzake ndipo Mulungu ndi wakumva ndi wodziwa"},{"SurahNumber":3,"VerseNumber":35,"Text":"Pamene mkazi wa Imran adati: “Ambuye wanga! Ine ndilonjeza kwa Inu chinthu chimene chili m’mimba mwanga kuti chidzakhale chokutumikirani Inu. Motero landirani ichi kuchokera kwa ine ngati nsembe yanga. Ndithudi Inu ndinu wakumva ndi wozindikira.”"},{"SurahNumber":3,"VerseNumber":36,"Text":"Ndipo pamene iye anabereka mwana wake, iye adati: “Ambuye wanga! Ine ndabereka mwana wamkazi.” Koma Mulungu anadziwiratu chimene iye wabereka. “Ndipo mwana wamwamuna salingana ndi mwana wa mkazi, ndipo ine ndamutcha dzina la Maria ndipo ndili kumupereka iye pamodzi ndi mbewu yake kwa Inu kuti muwateteze kwa Satana wotembereredwa.”"},{"SurahNumber":3,"VerseNumber":37,"Text":"Motero Ambuye wake adamulandira iye, ndi manja awiri. Ndipo Iye anamukuza bwino, ndipo anamupereka m’manja mwa Zakariya kuti amulere. Nthawi zonse pamene Zakariya adali kulowa ku chipinda kumene iye anali kukhala, anali kumupeza ndi chakudya. Iye adati: “oh Maria! Kodi chakudya ichi chili kuchokera kuti?” Iye adati: “Chili kuchokera kwa Mulungu. Ndithudi Mulungu amapereka chakudya mopanda malire, kwa aliyense amene wamufuna.”"},{"SurahNumber":3,"VerseNumber":38,"Text":"Nthawi imeneyo Zakariya adapempha kwa Ambuye wake nati: “Ambuye wanga! Ndipatseni ine kuchokera kwa Inu mwana wangwiro. Inu ndithudi mumamva pemphero.”"},{"SurahNumber":3,"VerseNumber":39,"Text":"Ndipo pamene iye adapitiriza mapemphero m’chipinda, angelo anamuitana iye nati: “Mulungu ali kukuuza nkhani yabwino ya Yohane amene adzatsimikiza Mawu ochokera kwa Mulungu. Iye adzakhala wolemekezeka ndi wodzisunga kwa akazi, Mtumwi wochokera pakati pa anthu angwiro.”"},{"SurahNumber":3,"VerseNumber":40,"Text":"Zakariya adati: “Ambuye wanga! Kodi ine ndingakhale ndi mwana wamwamuna bwanji pamene ine ndine wokalamba ndipo mkazi wanga ndi wouma?” Iye adati: “Mulungu amachita chimene Iye wafuna.”"},{"SurahNumber":3,"VerseNumber":41,"Text":"Iye adati: “Ambuye wanga! Ndionetseni chizindikiro.” Iye adati: “Chizindikiro chako ndi chakuti iwe siudzayankhula ndi anthu pa masiku atatu kupatulam’zizindikirozokhazokha. Ndipoumukumbukire kwambiri Ambuye wako ndi kumulemekeza madzulo ndi m’mawa.”"},{"SurahNumber":3,"VerseNumber":42,"Text":"Ndi pamene angelo adati: “oh Maria! Ndithudi Mulungu wakusankha ndi kukuyeretsa iwe ndipo wakusankha kukhala wapamwamba pakati pa akazi ena a zolengedwa zonse.”"},{"SurahNumber":3,"VerseNumber":43,"Text":"“Oh Maria! Khala omvera Ambuye wako, gwetsa nkhope yako pansi, ndipo werama pamodzi ndi iwo amene amapembedza mowerama.”"},{"SurahNumber":3,"VerseNumber":44,"Text":"Iyi ndi nkhani yobisika imene Ife tili kukuululira. Iwe kudalibe pamene iwo adachita mayere ndi zolembera zawo oti aone kuti kodi ndani wa iwo amene ayenera kusamala Maria ndiponso iwe kudalibe pamene iwo adali kukangana"},{"SurahNumber":3,"VerseNumber":45,"Text":"Ndi pamene angelo adati: “oh Maria! Ndithudi Mulungu ali kukupatsa nkhani yabwino ya Mawu ochokera kwa Iye amene dzina lake ndi Messiya, Yesu mwana wa Maria, wolemekezeka m’dziko lino ndi m’dziko limene lili nkudza ndipo adzakhala m’gulu la anthu okhala pafupi ndi Mulungu.”"},{"SurahNumber":3,"VerseNumber":46,"Text":"“Iye adzayankhula kwa anthu ali m’chikuta ndi atakula msinkhu ndipo adzakhala mugulu la anthu angwiro.”"},{"SurahNumber":3,"VerseNumber":47,"Text":"Iye adati: “oh Ambuye wanga! Kodi ine ndingabereke mwana bwanji pamene sindidakhudzidwe ndi mwamuna?” Iye adati: “Zidzakhala choncho, chifukwa Mulungu amalenga chimene afuna. Ndipo pamene afuna chinthu, Iye amangonena kwa icho, ‘Khala’ ndipo chimakhala.”"},{"SurahNumber":3,"VerseNumber":48,"Text":"Ndipo Iye adzamuphunzitsa kulemba ndi luntha, Torah ndi Utenga wabwino"},{"SurahNumber":3,"VerseNumber":49,"Text":"Ndipo adzamupanga iye kukhala Mtumwi wa ana a Israyeli nati: “Ine ndadza kwa inu ndi chizindikiro chochokera kwa Ambuye wanu ndipo kuchokera ku dothi ndidzakuumbirani chinthu chofanana ndi mbalame ndipo ine ndidzaipumira mpweya ndipo ndi chilolezo cha Mulungu idzakhala mbalame ya moyo. Ndi chilolezo cha Mulungu, ine ndidzachiza anthu a khungu, akhate ndi kuukitsa anthu akufa. Ine ndidzakuuzani zimene muzidya ndi zimene musunga m’nyumba mwanu. Ndithudi mu zimenezi muli zizindikiro kwa inu ngati muli okhulupirira.”"},{"SurahNumber":3,"VerseNumber":50,"Text":"“Ndipo ine ndadzatsimikiza zimene zidalipo pambuyo panga ndi kukulolezani inu kuchita zina mwa zinthu zimene mudaletsedwa ndipo ine ndadza ndi chizindikiro chochokera kwa Ambuye wanu. Motero opani Mulungu ndipo mundimvere ine.”"},{"SurahNumber":3,"VerseNumber":51,"Text":"“Ndithudi! Mulungu ndi Ambuye wanga ndi Ambuye wanu; ‘Motero m’pembedzeni Iye yekha.’ Imeneyi ndiyo njira yoyenera.”"},{"SurahNumber":3,"VerseNumber":52,"Text":"Ndipo pamene Yesu adaona kuti iwo adalibe chikhulupiriro, iye adati: “Kodi ndani adzandithandiza ine mu ntchito ya Mulungu?” Ophunzira ake adati: Ife ndife othandiza mu ntchito ya Mulungu, Ife takhulupirira mwa Mulungu ndipo chitirani umboni kuti ife ndife Asilamu"},{"SurahNumber":3,"VerseNumber":53,"Text":"“Ambuyewathu!Ifetakhulupirirazimenemwavumbulutsa ndipo titsatira Mtumwi wanu motero tiikeni ife m’gulu la mboni zanu.”"},{"SurahNumber":3,"VerseNumber":54,"Text":"Ndipo iwo adachita chiwembu koma Mulungu adakonza chiwembu chake. Ndipo Mulungu ndi wodziwa kwambiri pokonza chiwembu"},{"SurahNumber":3,"VerseNumber":55,"Text":"Ndi Pamene Mulungu adati: “Oh iwe Yesu! Ine ndidzakutenga kudza kwa Ine ndipo ndidzakuyeretsa kwa anthu osakhulupirira ndipo ndidzawapanga onse amene amakutsatira iwe kukhala apamwamba pa iwo amene sakhulupirira mpaka pa tsiku la kuuka kwa akufa. Ndipo inu mudzabwerera kwa Ine ndipo Ine ndidzaweruza pa zimene mudali kutsutsana"},{"SurahNumber":3,"VerseNumber":56,"Text":"Akakhala iwo amene sakhulupirira, Ine ndidzawalanga ndi chilango chowawa m’dziko lino ndi m’dziko limene lili nkudza ndipo sadzapeza wina wowathandiza"},{"SurahNumber":3,"VerseNumber":57,"Text":"Akakhala iwo amene ndi okhulupirira ndipo amachita ntchito zabwino, Mulungu adzawalipira mphotho yawo yokwanira. Ndipo Mulungu sakonda anthu ochita zoipa"},{"SurahNumber":3,"VerseNumber":58,"Text":"Ichi chimene tiri kulakatula kwa iwe ndi Mavesi ndi Chikumbutso cha nzeru.”"},{"SurahNumber":3,"VerseNumber":59,"Text":"Ndithudi kulingana kwa Yesu pamaso pa Mulungu ndi chimodzimodzi ndi Adamu. Iye anamulenga kuchokera ku dothi ndipo adati kwa iye: “Khala” ndipo adakhala"},{"SurahNumber":3,"VerseNumber":60,"Text":"Ichi ndi choonadi chochokera kwa Ambuye wako, motero usakhale mmodzi wa anthu okaika"},{"SurahNumber":3,"VerseNumber":61,"Text":"Ndipo iye amene atsutsana nawe pankhani za Yesu utalandira nzeru izi muuze kuti: “Bwerani kuti taitane ana athu ndi ana anu, akazi athu ndi akazi anu, ife ndi inu ndipo tipemphe modzichepetsa kuti matemberero a Mulungu akhale pa anthu amene ali nkunama.”"},{"SurahNumber":3,"VerseNumber":62,"Text":"Ndithudi iyi ndi nkhani yoona, ndipo kulibe Mulungu wina koma mmodzi yekha. Ndipo ndithudi, Mulungu ndi Wamphamvu ndi Wanzeru"},{"SurahNumber":3,"VerseNumber":63,"Text":"Ngati iwo sakumvera, ndithudi, Mulungu anadziwa anthu ochita zoipa"},{"SurahNumber":3,"VerseNumber":64,"Text":"Nena: “oh inu anthu a m’Buku! Bwerani ku Mau amene ndi oona pakati pa inu ndi ife, kuti tisapembedze wina aliyense koma Mulungu mmodzi ndipo tisamuphatikize ndi china chili chonse ndipo pasakhale wina pakati pathu amene adzasankha ena ngati ambuye powonjezera pa Mulungu. Ndipo ngati iwo akana, nena: “Inu chitirani umboni kuti Ife ndife Asilamu.”"},{"SurahNumber":3,"VerseNumber":65,"Text":"“oh inu anthu a m’Buku! Kodi ndi chifukwa chiyani mukutsutsana za Abrahamu, pamene Buku la Chipangano chakale ndi Chipangano Chatsopano linali lisanavumbulutsidwe panthawi yake? Kodimulibenzeru"},{"SurahNumber":3,"VerseNumber":66,"Text":"Kodiinundinuamenemumatsutsana pa nkhani zimene mumazidziwa? Nanga ndi chifukwa chiyani mukutsutsana pa zinthu zimene simudziwa? Ndi Mulungu amene amadziwa ndipo inu simuzidziwa"},{"SurahNumber":3,"VerseNumber":67,"Text":"Abrahamu sadali Myuda kapena Mkhirisitu. Iye adali munthu wangwiro amene adadzipereka kwathunthu kwa Mulungu. Iye sadali opembedza mafano ayi"},{"SurahNumber":3,"VerseNumber":68,"Text":"Ndithudi pakati pa anthu amene ali kufupi ndi Abrahamu, pali iwo amene adamutsatira iye ndi Mtumwi uyu ndi iwo amene akhulupirira. Ndipo Mulungu amasamalira anthu okhulupirira"},{"SurahNumber":3,"VerseNumber":69,"Text":"Ena mwa anthu amene amakhulupirira Buku amafuna kukusocheretsa iwe. Komatu iwo sangasocheretse wina aliyense koma iwo eni, ndipo iwo sazindikira"},{"SurahNumber":3,"VerseNumber":70,"Text":"oh inu anthu a m’Buku! Bwanji mumakana zizindikiro za Mulungu pamene inu mumachita umboni"},{"SurahNumber":3,"VerseNumber":71,"Text":"Oh inu anthu a m’Buku! Bwanji mumasakaniza choonadi ndi bodza ndipo mumabisa choonadi pamene inu muli kudziwa"},{"SurahNumber":3,"VerseNumber":72,"Text":"Ndipo ena mwa anthu a m’Buku amati: Khulupirirani mu zimene zavumbulutsidwa kwa anthu okhulupirira m’mawa ndipo muzikane madzulo ake kuti iwo akhoza kubwerera m’mbuyo"},{"SurahNumber":3,"VerseNumber":73,"Text":"Ndipo musakhulupilire wina aliyense kupatula amene atsatira chipembedzo chanu. Nena: “Ndithudi! Chilangizo choonadi ndi chilangizo cha Mulungu” ndipo musakhulupirire kuti wina wake adzapatsidwa chinthu cholingana ndi chimene chapatsidwa kwa inu. Kapena iye adzatsutsana nanu pamaso pa Ambuye wanu. Nena: “Ndithudi zonse zili m’manja mwa Mulungu. Iye amazipereka kwa aliyense amene Iye wamufuna. Ndipo Mulungu ali ndi chili chonse chimene zolengedwa zake zimafuna, Mwini kudziwa chilichonse.”"},{"SurahNumber":3,"VerseNumber":74,"Text":"Iye amaonetsa chifundo chake kwa aliyense amene Iye wamufuna ndipo Mulungu ndiye mwini zinthu zochuluka"},{"SurahNumber":3,"VerseNumber":75,"Text":"Pakati pa anthu a m’Buku, alipo wina amene ngati ungamusungitse mulu wa chuma iye adzakubwezera chonse osachotsapo koma pakati pawo alipo wina amene ngati iwe umusungitsa ndalama imodzi ya siliva, sadzakubwezera pokhapokha utalimbikira kuitanitsa. Chifukwa iwo amati: “Ife tilibe njira yonenedwa pachifukwa cha anthu opanda nzeru.” Kotero amanena zinthu zabodza zokhudza Mulungu pamene iwo akudziwa"},{"SurahNumber":3,"VerseNumber":76,"Text":"Inde, aliyense amene amakwaniritsa lonjezo lake ndi kuopa Mulungu kwambiri, ndithudi Mulungu amakonda iwo amene amamuopa Iye"},{"SurahNumber":3,"VerseNumber":77,"Text":"Ndithudi, onse amene amagula phindu lochepa pa mtengo wa lonjezo la Mulungu, ndi malonjezo awo, iwo sadzakhala ndi gawo m’moyo umene uli nkudza. Mulungu sadzalankhula nawo kapena kuwayang’ana patsiku louka kwa akufa. Iye sadzawayeretsa ndipo iwo adzalandira chilango chowawa"},{"SurahNumber":3,"VerseNumber":78,"Text":"Ndipo, ndithudi, pakati pawo pali iwo amene amatembenuza tanthauzo la Buku ndi malirime awo pamene akuwerenga ndi cholinga chakuti iwe uziganiza kuti zonse zimene ali kunena ndi zochokera m’Buku pamene sichoncho ayi, ndipo iwo amati: “Mawu awa ndi ochokera kwa Mulungu” pamene sadachokere kwa Mulungu ndipo iwo amanena zabodza zokhudza Mulungu pamene iwo akudziwa kuti limenelo ndi bodza"},{"SurahNumber":3,"VerseNumber":79,"Text":"Sizili kwa munthu amene Mulungu adamupatsa Buku lake, nzeru ndi kuzindikira malamulo a chipembedzo kuti anene kwa anthu kuti: “Ndipembedzeni ine m’malo mwa Mulungu.” Koma iye akhoza kunena kuti: “Khalani anthu ophunzira chipembedzo amene amachita zimene adziwa ndi kuuza anzawo chifukwa inu muli kuphunzitsa Buku ndipo inu muli kuliphunzira ilo.”"},{"SurahNumber":3,"VerseNumber":80,"Text":"Ndipo iye sangakulamuleni kuti musandutse Angelo ndi Atumwi ngati milungu yanu ayi. Kodi iye akhoza kukulamulirani inu kuti mukhale anthu osakhulupirira pamene inu mwadzipereka kale kwa Mulungu"},{"SurahNumber":3,"VerseNumber":81,"Text":"Ndi pamene Mulungu analandira chipangano cha Atumwi ponena: “Tsatirani chimene ndidakupatsani kuchokera m’Buku ndi luntha.” Ndipo Mtumwi adadza kudzatsimikiza zimene muli nazo. Inu muyenera kumukhulupirira ndi kumuthandiza iye. Ndipo Mulungu adati: “Kodi mwatsimikiza ndi kuvomera udindo umene ndakhazikitsa pa inu?” Iwo adati: “Ife tavomera.” Iye adati: “Choncho chitirani umboni ndipo Ine ndiri ndi inu pochitira umboni.”"},{"SurahNumber":3,"VerseNumber":82,"Text":"Ndipo iwo amene angabwerere pambuyo pakumva izi ndi wolakwa"},{"SurahNumber":3,"VerseNumber":83,"Text":"Kodi iwo ali kufuna chipembedzo chosiyana ndi chipembedzo cha Mulungu pamene zonse zimene zili kumwamba ndi padziko lapansi zagonjera kwa Iye monyinyirika kapena mosanyinyirika? Ndipo ndi kwa Iye kumene onse adzabwerera"},{"SurahNumber":3,"VerseNumber":84,"Text":"Nena: “Ife timakhulupirira mwa Mulungu ndi zimene zavumbulutsidwa kwa ife ndi zimene zinavumbulutsidwa kwa Abrahamu ndi Ishimayeli, kwa Isake ndi Yakobo, ndi kwa ana a Yakobo; ndi zimene anapatsidwa Mose, Yesu ndi kwa Atumwi kuchokera kwa Ambuye wawo. Ife sitisiyanitsa pakati pawo ayi ndipo ndi kwa Iye kumene tadzipereka.”"},{"SurahNumber":3,"VerseNumber":85,"Text":"Ndipo aliyense amene afuna chipembedzo china osati chipembezo cha Chisilamu, sichidzaloledwa kwa iye ndipo m’dziko limene lili nkudza iye adzakhala mmodzi wa anthu otayika"},{"SurahNumber":3,"VerseNumber":86,"Text":"Kodi Mulungu adzatsogolera bwanji anthu amene anakana pambuyo pokhulupilira pamene iwo anachitira umboni woti Mtumwi ndi woona ndiponso zizindikiro zooneka zitadza kwa iwo? Ndithudi Mulungu satsogolera anthu ochita zoipa"},{"SurahNumber":3,"VerseNumber":87,"Text":"Iwo malipiro awo, ndithudi, ndi matemberero ochokera kwa Mulungu, angelo ndi anthu onse"},{"SurahNumber":3,"VerseNumber":88,"Text":"Iwo adzakhala m’menemo mpaka kalekale. Chilango chawo sichidzachepetsedwa ayi kapena kuchedwetsedwa"},{"SurahNumber":3,"VerseNumber":89,"Text":"Kupatula okhawo amene pambuyo pake alapa machimo awo ndi kuchita nchito zabwino. Ndithudi Mulungu ndi wokhululukira ndi wachisoni chosatha"},{"SurahNumber":3,"VerseNumber":90,"Text":"Ndithudi iwo amene adakana atayamba akhulupirira ndipo anapitiliza kusakhulupilira kwawo, kulapa kwawo sikudzavomerezeka. Ndipo iwo ndi osochera"},{"SurahNumber":3,"VerseNumber":91,"Text":"Ndithudi iwo amene sanakhulupirire, ndipo akufa ali osakhulupirira, machimo awo sadzakhululukidwa ngakhale atapereka golide wodzadza dziko lonse lapansi ngati chodziombolera. Kwa otero, chilango chowawa chili kuwadikira ndipo iwo sadzapeza aliyense owathandiza"},{"SurahNumber":3,"VerseNumber":92,"Text":"Inu simudzapeza ubwino mpaka mutapereka zimene mumazikonda kwambiri ndipo zopereka zonse zimene mupereka, ndithudi Mulungu amazidziwa bwino"},{"SurahNumber":3,"VerseNumber":93,"Text":"Chakudya chonse chidali chololedwa kwa ana Israyeli kupatula zimene Israyeli adadziletsa yekha Buku la Chipangano chakale lisanavumbulutsidwe. Nena: “Bweretsani Buku la Chipangano chakale ndipo liwerengeni ngati zimene munena ndi zoona.”"},{"SurahNumber":3,"VerseNumber":94,"Text":"Ndipo zitachitika izi, aliyense amene ampekera bodza Mulungu, otere ndi osakhulupilira"},{"SurahNumber":3,"VerseNumber":95,"Text":"Nena: “Mulungu wanena choonadi motero tsatirani chipembedzo cha Abrahamu wangwiro ndipo iye sadali mmodzi wa anthu opembeza mafano.”"},{"SurahNumber":3,"VerseNumber":96,"Text":"Ndithudi Nyumba yoyamba kuti anthu azipembedzeramo ndi ija imene idali ku Mecca, yodzadza ndi madalitso, ndi malangizo kwa anthu a mitundu yonse"},{"SurahNumber":3,"VerseNumber":97,"Text":"M’menemo muli zizindikiro zooneka, malo a Abrahamu ndipo aliyense amene alowamo ndi otetezedwa. Kupita ku Hajji ndi udindo umene anthu ayenera kukwaniritsa kwa Mulungu makamaka iwo amene ali ndi chuma. Ndipo aliyense amene sakhulupirira, Mulungu safuna chithandizo cha zolengedwa zake"},{"SurahNumber":3,"VerseNumber":98,"Text":"Nena: “Inu anthu a m’Buku! Kodi bwanji mumakana chivumbulutso cha Mulungu pamene Mulungu amaona yekha zochita zanu zonse?”"},{"SurahNumber":3,"VerseNumber":99,"Text":"Nena: “Inu anthu a m’Buku. Kodi bwanji mumatsekereza anthu amene akhulupirira kutsatira njira ya Mulungu ndipo mumafuna kusokoneza pamene inu mudziwa kuti ndi yoyenera? Ndipo Mulungu amadziwa zonse zimene mumachita.”"},{"SurahNumber":3,"VerseNumber":100,"Text":"Oh Inu anthu okhulupirira! Ngati inu mumvera anthu amene anapatsidwa Buku kale iwo adzakubwezerani kukhala osakhulupirira pamene munali okhulupirira"},{"SurahNumber":3,"VerseNumber":101,"Text":"Kodi simungakhulupirire bwanji pamene mau a Mulungu ali kulakatulidwa kwa inu ndipo Mtumwi wake ali pakati panu? Ndipo aliyense amene akakamira Mulungu, ndithudi iye watsogozedwa m’njira yoyenera"},{"SurahNumber":3,"VerseNumber":102,"Text":"oh inu anthu okhulupirira! Muopeni Mulungu monga momwe ayenera kuopedwera. Musafe pokha pokha muli Asilamu"},{"SurahNumber":3,"VerseNumber":103,"Text":"Ndipo gwiritsani nonsenu, chingwe cha Mulungu ndipo musagawikane. Kumbukirani zokoma zimene Mulungu wakuchitirani chifukwa mudali mdani wa wina ndi mnzake ndipo Iye adayanjanitsa mitima yanu, ndipo chifukwa cha chisomo chake, muli achibale; ndipo inu mudali m’mphepete mwadzenje la moto koma Iye adakupulumutsani ku motowo. Motero Mulungu ali kufotokoza momveka zizindikiro zake kwa inu, kuti mukhale otsogozedwa"},{"SurahNumber":3,"VerseNumber":104,"Text":"Pakati panu payenera kukhala gulu la anthu limene liziitanira ndi kumalamulira zabwino ndi kuletsa zinthu zoipa. Ndipo ndi iwo amene ali opambana"},{"SurahNumber":3,"VerseNumber":105,"Text":"Ndipo musakhalengatiiwoameneanagawanikanandikusemphana maganizo pambuyo pakuti zizindikiro zooneka zidabwera kwa iwo. Ndi chifukwa cha iwo kuli chilango chowawa"},{"SurahNumber":3,"VerseNumber":106,"Text":"Patsiku limene nkhope zina zidzakhala zowala ndi za chimwemwe pamene zina zidzakhala za kuda.Anthu amene adzakhala ndi nkhope zakuda adzafunsidwa kuti: “Kodi inu mudakana chikhulupiriro mutachivomera poyamba? Motero lawani chilango, chifukwa chokana kukhulupilira.”"},{"SurahNumber":3,"VerseNumber":107,"Text":"Iwo amene nkhope zawo zidzakhala zowala, adzakhala, mpaka kalekale, m’chisomo cha Mulungu"},{"SurahNumber":3,"VerseNumber":108,"Text":"Awa ndi Mau a Mulungu. Ife tili kuwalakatula kwa iwe mwachoonadi ndipo Mulungu safuna kupondereza zolengedwa zake"},{"SurahNumber":3,"VerseNumber":109,"Text":"Zake ndi zinthu zonse zimene zili kumwamba ndi padziko lapansi. Ndipo kwa Iye zinthu zonse zidzabwerera"},{"SurahNumber":3,"VerseNumber":110,"Text":"Inu ndinu anthu abwino amene adalengedwera mtundu wa anthu, inu mumalamulira kuchita zabwino ndi kuletsa zoipa ndipo mumakhulupilira mwa Mulungu. Ndipo anthu a m’Buku akadakhulupilira, zikadawakhalira bwino. Pakati pawo pali ena amene ali ndi chikhulupiliro, koma ambiri a iwo ndi ochita zoipa"},{"SurahNumber":3,"VerseNumber":111,"Text":"Iwo sangakupwetekeni ayi, kupatula kukuvutitsani kokha ndipo ngati iwo amenyana nanu iwo adzakuonetsani misana yawo ndipo sadzathandizidwa"},{"SurahNumber":3,"VerseNumber":112,"Text":"Iwo adzanyozedwa kulikonse kumene adzapezeke kupatula ngati atetezedwa ndi Mulungu ndi anthu. Mkwiyo wa Mulungu ukuyenera pa iwo. Ndipo manyazi adzakhazikitsidwa pa iwo. Ichi ndi chifukwa chakuti iwo sadakhulupirire chivumbulutso cha Mulungu ndipo anapha Atumwi popanda chifukwa. Ichi ndi chifukwa chakuti adaswa malamulo mopyola muyeso"},{"SurahNumber":3,"VerseNumber":113,"Text":"Onse sali chimodzimodzi. Gulu lina la anthu a m’Buku ndi anthu angwiro,iwo amawerenga Mawu a Mulungu nthawi ya usiku ndi kumagunditsa nkhope pansi"},{"SurahNumber":3,"VerseNumber":114,"Text":"Iwo amakhulupirira mwa Mulungu ndi tsiku la chimaliziro, amalamulira zolungama ndi kuletsa zoipa ndipo amakhala ndi changu pochita ntchito zabwino,ndipo iwo ali pamodzi ndi anthu olungama"},{"SurahNumber":3,"VerseNumber":115,"Text":"Ndipo chabwino chilichonse chimene achita, palibe chimene chidzakanidwa chifukwa Mulungu amadziwa anthu olungama"},{"SurahNumber":3,"VerseNumber":116,"Text":"Ndithudi iwo amene amakana kukhulupirira, chuma chawo ndi ana awo sadzawathandiza ngakhale ndi pang’ono pomwe polimbana ndi Mulungu. Iwo ndiwo eni ake a ku Gahena ndipo adzakhala komweko mpaka kalekale"},{"SurahNumber":3,"VerseNumber":117,"Text":"Fanizo la zimene amapereka mu umoyo wa m’dziko lino zili ngati mphepo ya chisanu imene imagwa m’minda ya anthu ochita zoipa ndi kuiononga. Mulungu sadawalakwire ayi koma iwo adadzilakwira okha"},{"SurahNumber":3,"VerseNumber":118,"Text":"Oh inu anthu okhulupirira! Musapalane ubwenzi ndi anthu ena kupatula anthu a chipembedzo chanu. Iwo sadzasiya kukuchitirani zoipa chifukwa iwo afuna kukuonongani. Chidani chawo ndi chooneka chifukwa cha zimene amanena koma zimene zimabisala m’mitima mwawo ndi zoopsya. Ndithudi ife taonetsa zizindikiro zathu poyera kwa inu ngati muli ndi nzeru"},{"SurahNumber":3,"VerseNumber":119,"Text":"Iyayi! Ndinu amene muli kuwakonda iwo koma iwo sakukondani inu ayi ngakhale inu mumakhulupirira mu Mabuku onse. Pamene akumana nanu iwo amati: “Nafenso ndife okhulupirira.” Koma akakhala paokha, amaluma nsonga za zala zawo mokwiya. Nena: “Ifani ndi mkwiyo wanu! Ndithu Mulungu amadziwa zimene zili m’mitima mwanu.”"},{"SurahNumber":3,"VerseNumber":120,"Text":"Ngati inu mupeza bwino, iwo amadandaula, koma ngati zovuta zikugwerani, iwo amasangalala. Koma ngati inu mupirira ndi kudziteteza kumachimo, ziwembu zawo sizidzakuonongani ayi. Ndithudi Mulungu amadziwa zochita zawo zonse"},{"SurahNumber":3,"VerseNumber":121,"Text":"Ndi pamene iwe udasiya abale ako m’mawa kukayika anthu okhulupirira ku malo omenyera nkhondo. Mulungu ndi wakumva ndi wodziwa"},{"SurahNumber":3,"VerseNumber":122,"Text":"Pamene magulu anu awiri adali ndi mantha koma Mulungu adali Mtetezi wawo. Ndipo mwa Mulungu anthu okhulupirira ayenera kuika chikhulupiliro chawo"},{"SurahNumber":3,"VerseNumber":123,"Text":"Mulungu adakupambanitsani pa nkhondo ya ku Badr pamene inu mudali ofoka. Choncho opani Mulungu kwambiri kuti mukhale othokoza"},{"SurahNumber":3,"VerseNumber":124,"Text":"Pamene iwe udanena kwa anthu okhulupirira: “Kodi simunakhutitsidwe pamene Ambuye anakuthandizani ndi angelo zikwi zitatu amene adatsitsidwa kuchokera kumwamba kuti akuthandizeni?”"},{"SurahNumber":3,"VerseNumber":125,"Text":"“Inde, ngati inu mupirira ndi kukhala angwiro ndipo pamene mdani adza mofulumira kwa inu, Ambuye wanu adzakuthandizani ndi angelo zikwi zisanu a zizindikiro.”"},{"SurahNumber":3,"VerseNumber":126,"Text":"Mulungu adakonza ichi kuti chikhale nkhani yabwino kwa inu kuti mitima yanu ikhazikike. Kupambana sikuchokera kwa wina aliyense koma Mulungu, Mwini mphamvu ndi Mwini nzeru zonse"},{"SurahNumber":3,"VerseNumber":127,"Text":"Kuti Iye akhoza kumwaza gulu la anthu osakhulupirira kapena kuwanyoza kuti akhoza kumwazikana"},{"SurahNumber":3,"VerseNumber":128,"Text":"Iwe ulibe lamulo lililonse munkhani iyi. Kaya Iye adzawakhululukira kapena kuwalanga, ndithudi iwo ndi anthu ochita zoipa"},{"SurahNumber":3,"VerseNumber":129,"Text":"Zake za Mulungu ndi zinthu zonse zimene zili kumwamba ndi padziko lapansi. Iye amakhululukira aliyense amene wamufuna ndi kulanga aliyense amene wamufuna. Mulungu ndi wokhululukira ndi wachisoni"},{"SurahNumber":3,"VerseNumber":130,"Text":"Oh inu anthu okhulupirira! Musadye ndalama za katapila musachulukitse ndalama motero, ndipo opani Mulungu kuti inu mupambane"},{"SurahNumber":3,"VerseNumber":131,"Text":"Ndipo opani Moto wa ku Gahena, umene wakonzedwera anthu osakhulupirira"},{"SurahNumber":3,"VerseNumber":132,"Text":"Ndipo mverani Mulungu ndi Mtumwi wake kuti mupeze chifundo chake"},{"SurahNumber":3,"VerseNumber":133,"Text":"Ndipo fulumirani kukapeza chikhululukiro cha Ambuye wanu ndi Paradiso imene kutambasuka kwake kuli ngati kumwamba ndi dziko lapansi, yokonzedwera anthu oopa Mulungu"},{"SurahNumber":3,"VerseNumber":134,"Text":"Amene amapereka mu mtendere kapena m’mavuto, ndipo amaleza mtima akakwiya ndipo amakhululukira anthu. Ndithudi Mulungu amakonda anthu ochita zabwino"},{"SurahNumber":3,"VerseNumber":135,"Text":"Ndi iwo amene, ngatiachitachigololokapenaalakwiramizimuyawo, amakumbukira Mulungu ndi kupempha chikhululukiro cha machimo awo, ndipo palibe wina amene angakhululukire machimo kupatula Mulungu, ndipo sapitiliza kuchita zoipa pamene iwo ali nkudziwa"},{"SurahNumber":3,"VerseNumber":136,"Text":"Kwa otere, malipiro awo ndi chikhululukiro chochokera kwa Ambuye wawo ndi minda yothiriridwa ndi mitsinje yoyenda pansi pake kumene iwo adzakhalako mpaka kalekale. Dipo la bwino kwa iwo amene amachita ntchito zabwino"},{"SurahNumber":3,"VerseNumber":137,"Text":"Anthu akale nawo anaona mavuto otere. Motero inu yendani padziko lapansi ndipo muone chimene chidawachitikira anthu osakhulupirira"},{"SurahNumber":3,"VerseNumber":138,"Text":"Awa ndi mawu omveka kwa anthu, chilangizo ndi chenjezo kwa iwo amene amalewa zoipa"},{"SurahNumber":3,"VerseNumber":139,"Text":"Motero musagwe ulesi kapena kudandaula, inu mudzapambana, ngati ndinu okhulupirira"},{"SurahNumber":3,"VerseNumber":140,"Text":"Ngati inu muvulala, zindikirani kuti ena nawo adavulala. Ndipo masiku sakoma onse ndipo Ife timapereka kwa anthu mwakasintha sintha kuti Mulungu ayese iwo amene akhulupirira ndipo kuti akhoza kupha ena kuchokera ku magulu anu. Ndipo Mulungu sakonda iwo amene amachita zoipa"},{"SurahNumber":3,"VerseNumber":141,"Text":"Ndi kuti Mulungu ayeretse anthu okhulupirira ndi kuononga anthu osakhulupirira"},{"SurahNumber":3,"VerseNumber":142,"Text":"Kodi inu mumaganiza kuti mukalowa ku Paradiso Mulungu asanadziwe anthu amene anamenya nkhondo m’njira ya Mulungu ndikuwadziwa amene anapirira"},{"SurahNumber":3,"VerseNumber":143,"Text":"Inu, ndithudi, munali kufuna imfa musadakumane nayo. Ndipo tsopano mwaiona mmene imakhalira ndi maso anu"},{"SurahNumber":3,"VerseNumber":144,"Text":"Muhammad siwina aliyense koma Mtumwi ndipo, ndithudi, Atumwi ena adalipo kale iye asanadze. Ngati iye akufa kapena aphedwa, kodi inu mudzabwerera m’mbuyo? Yense amene abwerera m’mbuyo sadzachita chilichonse chopweteka Mulungu ndipo Mulungu adzalipira anthu oyamika"},{"SurahNumber":3,"VerseNumber":145,"Text":"Ndipo palibe amene amafa kupatula ndi chilolezo cha Mulungu ndi pa nthawi yokhazikitsidwa kale. Ndipo iye amene afuna malipiro a m’dziko lino, Ife tidzamupatsa ndipo iye amene afuna malipiro a m’moyo umene uli nkudza Ife tidzamupatsa. Ndipo Ife tidzalipira anthu othokoza"},{"SurahNumber":3,"VerseNumber":146,"Text":"Ndi Atumwi ambiri amene adamenya nkhondo ndipo pamodzi ndi iye panali anthu ambiri odziwa chipembedzo. Koma iwo sadataye mtima chifukwa cha zimene zidagwa pa iwo m’njira ya Mulungu kapena kufoka ayi kapena kudzinyoza. Ndipo Mulungu amakonda anthu opirira"},{"SurahNumber":3,"VerseNumber":147,"Text":"Ndipo iwo sadanene china koma kuti: “oh Ambuye! Tikhululukireni machimo athu ndi kuswa malamulo kwathu. Limbikitsani mapazi athu ndipo tipambanitseni kwa anthu osakhulupirira.”"},{"SurahNumber":3,"VerseNumber":148,"Text":"Motero Mulungu adawapatsa mphotho ya m’moyo uno ndi mphotho yolemekezeka ya m’moyo umene uli nkudza. Mulungu amakonda anthu olungama"},{"SurahNumber":3,"VerseNumber":149,"Text":"Oh inu anthu okhulupirira! Ngati inu mumvera anthu osakhulupilira iwo adzakupangani kukhala osakhulupirira ndipo mudzabwerera ngati otaika"},{"SurahNumber":3,"VerseNumber":150,"Text":"Iyayi, Mulungu ndiye Mtetezi wanu, ndipo Iye ndiye wothandiza kupambana wina aliyense"},{"SurahNumber":3,"VerseNumber":151,"Text":"Ife tidzaika mantha m’mitima ya anthu osakhulupirira chifukwa amatumikira milungu ina yowojezera pa Mulungu imene iwo sadalandire chilolezo choti azitumikira. Moto udzakhala mudzi wawo. Ndithu onyansa kwambiri ndi malo amene anthu ochita zoipa akakhalako"},{"SurahNumber":3,"VerseNumber":152,"Text":"Ndipo Mulungu, ndithudi, adakwaniritsa lonjezo lake kwa inu pamene inu munali kuwapha ndi chilolezo chake mpaka pamene munafooka ndipo mudayamba kukangana ndipo simunamvere Iye atakulangizani chimene mukonda. Pakati panu pali iwo amene amafuna moyo wa m’mdziko lapansi ndi ena amene afuna moyo umene uli nkudza. Ndipo Iye adakonza kuti muthawe kuti Iye akhoza kukuyesani. Koma, ndithudi, Iye adakukhululukirani inu ndipo Mulungu amaonetsa chifundo kwa anthu okhulupirira"},{"SurahNumber":3,"VerseNumber":153,"Text":"Pamene inu mudathawa osaona kumbali kwa wina aliyense ndipo Mtumwi adali m’mbuyo mwanu kukuitanani. Pamenepo Mulungu anakupatsani vuto powonjezera pa vuto lina ngati kubwezera ndi cholinga chokuphunzitsani inu kuti musamve chisoni pa zimene simunazipeze kapena zimene zinadza kwa inu. Mulungu amadziwa zonse zimene mumachita"},{"SurahNumber":3,"VerseNumber":154,"Text":"Ndipo chitantha chisoni, adakutsitsirani mtendere kuti udze pa inu. Ndipo tulo tidagwira ena a inu pamene ena adangogona kumavutika m’maganizo, chifukwa cha zilakolako zawo, kuganiza mosalungama ndikukhala ndi maganizo a umbuli okhudza Mulungu. Iwo adafunsa: “Kodi ife tili ndi chonena pankhani iyi?” Nena: “Zonse zili m’manja mwa Mulungu.” Iwo amabisa m’mitima mwawo zinthu zimene safuna kuulula kwa iwe. Iwo amanena kuti: “Tikadakhala kuti tidaloledwa kunenapo maganizo athu pankhaniyi, ife sitikanaphedwa pano.” Nena: “Ngakhale inu mukadakhala kunyumba zanu ndithudi ena amene adalembedwa kuti aphedwe akadapita ku malo kumene akadakaphedwa.” Ndipo Mulungu adachita zimenezi kuti ayese zimene zili m’mitima mwanu ndi kuyeretsa zimene zili m’mitima mwanu ndipo ndithudi Mulungu akudziwa zimene zili m’mitima"},{"SurahNumber":3,"VerseNumber":155,"Text":"Ena a inu amene mudathawa patsiku limene anthu a magulu awiri ankhondo adakumana, ndi Satana amene adawapangitsa kuti athawe zimene adachita. Zoonadi Mulungu adawakhululukira. Ndithudi Mulungu ndi okhululukira ndi wopilira kwambiri"},{"SurahNumber":3,"VerseNumber":156,"Text":"oh inu anthu okhulupirira! Musakhale ngati osakhulupirira amene amanena kwa abale awo pamene ayenda padziko kapena apita kunkhondo: “Akadakhala kuti adali ndi ife kuno, iwo sakadafa ayi kapena sakadaphedwa.” Mulungu amatero kuti iwo adzakumbukire mawu awo. Ndi Mulunguameneamaperekamoyondiimfa. Ndipo Mulungu amaona ntchito zonse zimene mumachita"},{"SurahNumber":3,"VerseNumber":157,"Text":"Ndipo ngati inu muphedwa kapena mukufa mnjira ya Mulungu, chikhululukiro ndi chifundo chochokera kwa Mulungu ndi chabwino kuposa chuma chimene akusonkhanitsa"},{"SurahNumber":3,"VerseNumber":158,"Text":"Ngati inu muphedwa kapena mufa, ndithudi ndi kwa Mulungu kumene nonse mudzasonkhanitsidwa"},{"SurahNumber":3,"VerseNumber":159,"Text":"Ndi chifundo cha Mulungu iwe udakhala nawo mwa ufulu. Ndipo iwe ukadakhala wa nkhanza kapena owuma mtima, ndithudi onse akadakuthawira. Motero akhululukire ndipo pempha kuti awakhululukire ndipo kambirana nawo. Ndipo ukatsimikiza, ika chikhulupiriro chako mwa Mulungu. Ndithudi Mulungu amakonda iwo amene amaika chikhulupiliriro chawo mwa Iye"},{"SurahNumber":3,"VerseNumber":160,"Text":"Ngati Mulungu akuthandizani inu, palibe amene angakugonjetseni ndipo ngati Iye atakutayani, kodi ndani amene angakuthandizeni inu kupatula Iye yekha? Ndipo mwa Mulungu onse okhulupirira ayenera kuika chikhulupiriro chawo"},{"SurahNumber":3,"VerseNumber":161,"Text":"Ndikosaloledwa kuti Mtumwi wina aliyense atenge katundu wopeza munkhondo mopanda kulamulidwa ndipo aliyense amene anyenga omutsatira ake pa nkhani ya chuma chopeza ku nkhondo, adzanyamula patsiku louka kwa akufa zimene iye anatenga mopanda chilolezo. Ndipo munthu aliyense adzalipidwa molingana ndi zochita zake ndipo iwo sadzaponderezedwa ai"},{"SurahNumber":3,"VerseNumber":162,"Text":"Kodi munthu amene atsata zokondweretsa Mulungu angafanizidwe ndi munthu amene walandira mkwiyo wa Mulungu? Gahena idzakhala mudzi wake ndipo malo omwe adzakhalako ndi onyansa"},{"SurahNumber":3,"VerseNumber":163,"Text":"Iwo ali m’magulu osiyana siyana pamaso pa Mulungu. Ndipo Mulungu ali kuona chili chonse chimene amachita"},{"SurahNumber":3,"VerseNumber":164,"Text":"Ndithudi Mulungu anaika chisomo chake pa anthu okhulupirira pamene anatumiza pakati pawo Mtumwi wochokera pakati pawo kudzawawerengera chivumbulutso chake ndi kuwayeretsa ndi kuwaphunzitsa Buku ndi luntha; angakhale kuti iwo kale adali anthu osochera moonetsera"},{"SurahNumber":3,"VerseNumber":165,"Text":"Pamene mavuto adza pa inu ngakhale kuti inu mudapha anthu kwambiri, inu mudati: “Kodi zichokera kuti izi?” Nena: “Zimenezi zichokera kwa inu nomwe. Ndithudi Mulungu ali ndi mphamvu pa chinthu china chilichonse.”"},{"SurahNumber":3,"VerseNumber":166,"Text":"Kugonjetsedwa kwanu, panthawi imene magulu awiri adakumana, kudalamulidwa ndi Mulungu ndi cholinga chakuti akhoza kuyesa anthu okhulupirira"},{"SurahNumber":3,"VerseNumber":167,"Text":"Ndipo kuti ayese anthu achinyengo ndipo iwo auzidwa kuti: “Bwerani kuti mumenye nkhondo mu njira ya Mulungu kapena kuti mudziteteze inu nokha.” Iwo adati: “Ngati ife tikadadziwa kuti kukhala nkhondo, ndithudi Ife tikadapita nanu.” Patsiku limeneli kusakhulupirira kwawo kudawayandikira kuposa chikhulupiriro. Iwo anali kunena ndi milomo yawo zinthu zomwe sizinali m’mitima yawo. Ndipo Mulungu amadziwa zimene iwo anali kubisa"},{"SurahNumber":3,"VerseNumber":168,"Text":"Iwondiameneadanenazaabaleawoameneanafapamene iwo anakhala osapita ku nkhondo: Iwo akadatimvera ife, sakadaphedwa ayi. Nena: “Dzichotsereni imfa imene ili pakati panu ngati zimene munena ndi zoona.”"},{"SurahNumber":3,"VerseNumber":169,"Text":"Inu musaganize kuti amene adaphedwa m’njira ya Mulungu adafa ayi. Iyayi, koma iwo ali ndi moyo ndipo amasamalidwa ndi Ambuye wawo ndipo ali ndi gawo lawo"},{"SurahNumber":3,"VerseNumber":170,"Text":"Iwo amasangalala chifukwa cha zimene Mulungu wawapatsa mwa chisomo chake ndi chifukwa cha iwo amene sadalowe mgulu lawo ndipo anatsala m’mbuyo, ndipo iwo sadzakhala ndi mantha kapena kumva chisoni"},{"SurahNumber":3,"VerseNumber":171,"Text":"Iwo amasangalala ndi chisomo ndi chuma chochokera kwa Mulungu ndipo kuti Mulungu sadzaononga malipiro a okhulupirira"},{"SurahNumber":3,"VerseNumber":172,"Text":"Iwo amene adavomera kuitana kwa Mulungu ndi Mtumwi pamene atavulala ndi iwo amene amachita ntchito zabwino ndi kuopa Mulungu, adzalandira mphotho ya mtengo wapatali"},{"SurahNumber":3,"VerseNumber":173,"Text":"Iwo amene anthu adati kwa iwo: “Ndithudi anthu asonkhanitsidwa kuti alimbane nanu, motero chitani mantha.” Koma izi zidangoonjezera chikhulupiriro chawo ndipo iwo adati: “Chithandizo cha Mulungu ndi chokwanira kwa ife chifukwa Iye ndiye Mtetezi wabwino.”"},{"SurahNumber":3,"VerseNumber":174,"Text":"Ndipo iwo adabwerera ndi chisomo ndi zokoma zake za Mulungu. Ndipo padalibe choipa chimene chidawagwera iwo. Ndipo iwo adatsatira zomukondweretsa Mulungu. Ndipo Mulungu ndiye Mwini wa zokoma zazikulu zosatha"},{"SurahNumber":3,"VerseNumber":175,"Text":"Ndi Satana amene amakupangitsani kuti inu muziopa omutsatira ake. Musawaope iwo koma ndiopeni Ine ngati inu ndinu okhulupirira"},{"SurahNumber":3,"VerseNumber":176,"Text":"Ndipo asakukhumudwitseni anthu amene amachita changu posakhulupirira. Ndithudi iwo sangachite chili chonse chomupweteka Mulungu. Ndi cholinga cha Mulungu kuti iwo asadzapatsidwe gawo lina lililonse m’moyo umene uli nkudza. Iwo ali ndi chilango chachikulu"},{"SurahNumber":3,"VerseNumber":177,"Text":"Ndithudi iwo amene amasinthitsa chikhulupiriro chawo posankha kusakhulupirira sadzachita china chili chonse chopweteka Mulungu ayi. Ndipo chilango chowawa chidzakhala pa iwo"},{"SurahNumber":3,"VerseNumber":178,"Text":"Ndipo anthu osakhulupirira asaganize kuti Ife tili kuchedwetsa chilango chawo ndi cholinga chabwino kwa iwo. Ife tili kuchichedwetsa ndi cholinga chakuti apitilize kulakwa. Chilango chochititsa manyazi chili kuwayembekezera"},{"SurahNumber":3,"VerseNumber":179,"Text":"Mulungu sadzawasiya anthu okhulupirira m’mavuto amene muli nawo tsopano mpaka pamene Iye asiyanitsa oipa pakati pa abwino. Ndipo Mulungu sadzakuululilani zinthu zobisika, koma Mulungu amasankha Atumwi ake amene Iye wawafuna. Kotero khulupirirani mwa Mulungu ndi Atumwi ake. Ndipo ngati inu mukhulupirira ndi kuopa Mulungu, mudzakhala ndi malipiro akulu"},{"SurahNumber":3,"VerseNumber":180,"Text":"Ndipo anthu oumira, amene safuna kupereka gawo lina limene Mulungu wawapatsa kuchokera ku chuma chake, asaganize kuti ali kuchita zabwino. Iyayi, zidzawavuta. Zinthu zimene amabisa zidzamangidwa m’makosi mwawo patsiku louka kwa akufa. Mulungu ndiye mwini wa chilichonse chimene chili mlengalenga ndi padziko lapansi ndipo Mulungu amadziwa chilichonse chimene mumachita"},{"SurahNumber":3,"VerseNumber":181,"Text":"Ndithudi Mulungu wamva mawu a iwo amene adati: “Ndithudi Mulungu ndi osauka koma ife ndife olemera.” Ife tidzalemba zomwe amanena ndi kupha kwawo kwa Atumwi opanda chifukwa ndipo Ife tidzanena kuti: “Lawani chilango chanu cha moto wowotcha.”"},{"SurahNumber":3,"VerseNumber":182,"Text":"Ichi ndi chifukwa cha zimene manja anu adatsogoza. Ndipo ndithudi Mulungu sapondereza akapolo ake"},{"SurahNumber":3,"VerseNumber":183,"Text":"Iwo amene adati: “Ndithudi Mulungu adavomera lonjezo lathu loti tisakhulupirire mwa Mtumwi wina aliyense pokhapokha ngati iye atibweretsera nsembe yomwe idzawotchedwa ndi moto wochokera kumwamba.” Nena: “Ndithudi! Kudadza kwa inuAtumwi ena ine ndisanadze ndi zizindikiro zooneka ndi zina za zimene mwanenazi. Kodi ndi chifukwa chiyani mudawapha awa ngati zimene muli kunena ndi zoona?”"},{"SurahNumber":3,"VerseNumber":184,"Text":"Ngati iwo akukana iwe, Atumwi ena adakanidwanso iwe usanadze, amene adabweretsa zizindikiro zooneka, Mau a Mulungu ndi Buku loonetsa chilangizo"},{"SurahNumber":3,"VerseNumber":185,"Text":"Mzimu uliwonse udzalawa imfa. Inu mudzalandira malipiro anu patsiku la kuuka kwa akufa. Ndipo aliyense amene adzapulumutsidwa ku moto ndi kulowa ku Paradiso, ndithudi, iye adzakhala opambana. Moyo wa padziko lapansi si wina uliwonse koma ka mtendere ka nthawi kochepa"},{"SurahNumber":3,"VerseNumber":186,"Text":"Ndithudi inu mudzayesedwa mu chuma chanu ndi inu eni, ake ndipo inu mudzamva zonyansa zambiri kuchokera kwa anthu amene adapatsidwa Buku inu musadadze ndi kuchokera kwa iwo amene amafanizira Mulungu ndi zinthu zina. Koma ngati mupirira ndi kumuopa Mulungu, ndithudi, zimenezo ndizo zofunikira kuchita"},{"SurahNumber":3,"VerseNumber":187,"Text":"Ndi pamene Mulungu adachita chipangano ndi iwo amene analandira Buku kale, kuti: “Alalikire Mau kwa anthu a mitundu yonse mosabisa ayi.” Koma iwo adaponya Mau a Mulungu kumbuyo kwawo ndi kugula zinthu zopanda pake. Ndithudi zoipa zokha ndizo zimene iwo adagula"},{"SurahNumber":3,"VerseNumber":188,"Text":"Musaganize kuti iwo amene amasangalala ndi zimene achita ndiponso iwo amene amafuna kuyamikidwa pa zinthu zimene iwo sanachite, kuti adzathawa chilango chathu, ndipo chilango chowawa chiri kuwadikira"},{"SurahNumber":3,"VerseNumber":189,"Text":"Mwini Ufumu wa kumwamba ndi wa padziko lapansi ndi Mulungu. Mulungu ali ndi mphamvu pa zinthu zonse"},{"SurahNumber":3,"VerseNumber":190,"Text":"Ndithudi! Muchilengedwe chakumwamba ndi dziko lapansi ndi m’kasinthidwe ka usiku ndi usana, ndithudi muli zizindikiro kwa anthu anzeru"},{"SurahNumber":3,"VerseNumber":191,"Text":"Iwo amene amakumbukira Mulungu ataimirira, atakhala pansi ndi pamene agona cham’mbali ndipo amaganiza m’zachilengedwe chakumwamba ndi dziko lapansi; namati: “Ambuye wathu! Inu simudalenge izi wopanda cholinga ayi. Ulemerero ukhale kwa Inu! Tipulumutseni ife ku mazunzo a ku moto.”"},{"SurahNumber":3,"VerseNumber":192,"Text":"“Ambuye wathu! Ndithudi yense amene Inu mudzamuponya ku Moto, ndithudi, wotero adzachititsidwa manyazi ndipo anthu ochita zoipa sadzapeza owathandiza.”"},{"SurahNumber":3,"VerseNumber":193,"Text":"“Ambuye wathu! Ndithudi ife tamva kuitana kwa iye amene ali kuwaitana anthu kuti adze ku chipembedzo choonadi.” Iye adati: “Khulupirirani mwa Ambuye wanu ndipo ife takhulupirira. Ambuye wathu tikhululukireni ife machimo athu ndipo chotsani kwa ife ntchito zathu zoipa ndipo tipangeni kuti tife pamodzi ndi anthu olungama.”"},{"SurahNumber":3,"VerseNumber":194,"Text":"“Ambuye wathu! Tipatseni ife zimene mudatilonjeza kudzera mwa Atumwi anu ndipo musadzatichititse manyazi ife pa tsiku la kuuka kwa akufa chifukwa Inu simuphwanya lonjezo.”"},{"SurahNumber":3,"VerseNumber":195,"Text":"Motero Ambuye wawo adavomera pemphero lawo nati: “Ine sindidzaononga mphoto ya ntchito za munthu wa mwamuna kapena wa mkazi amene ali pakati panu.” Inu ndinu amodzi. Iwo amene adasamuka m’nyumba zawo ndi kupirikitsidwa kuchoka mu izo ndi kuzunzidwa mu njira yanga ndi iwo amene adamenya nkhondo ndi kuphedwa mnjira yanga, ndithudi, Ine ndidzawakhululukira machimo awo ndipo ndidzawalowetsa ku minda yothiriridwa ndi madzi a m’mitsinje yoyenda pansi pake, mphatso yochokera kwa Mulungu. Ndipo kwa Mulungu ndiye kumene kuli malipiro abwino"},{"SurahNumber":3,"VerseNumber":196,"Text":"Inu musanyengedwe ndi makhalidwe a anthu osakhulupirira pa dziko lonse lapansi"},{"SurahNumber":3,"VerseNumber":197,"Text":"Kupeza bwino kwawo ndi kwa kanthawi kochepa ndipo Gahena ndiyo idzakhala mudzi wawo, malo onyansa kukhalamo"},{"SurahNumber":3,"VerseNumber":198,"Text":"Koma iwo amene amaopa Mulungu, kuli minda yothiriridwa ndi madzi woyenda pansi pake kumene adzakhalako mpaka kalekale, chisangalalo chochokera kwa Ambuye wawo. Ndithudi chimene chili ndi Mulungu ndi chabwino kwa anthu olungama"},{"SurahNumber":3,"VerseNumber":199,"Text":"Ndipo, ndithudi, alipo anthu ena pakati pa anthu a m’Buku amene amakhulupirira mwa Mulungu ndi zimene zavumbulutsidwa kwa inu ndi kwa iwo ndipo amadzichepetsa pamaso pa Mulungu. Ndipo iwo sagulitsa chivumbulutso chake pamtengo wochepa ndipo malipiro awo ali kwa Ambuye wawo. Ndithudi Mulungu ndi wachangu powerengera"},{"SurahNumber":3,"VerseNumber":200,"Text":"oh inu anthu okhulupirira! Pilirani ndipo khalani opirira kwambiri ndipo tetezani dziko lanu poika Asirikari pamalo okhazikika pamene adani anu akhoza kudzera, ndipo muope Mulungu kuti mukhoza kukhala opambana"}]}