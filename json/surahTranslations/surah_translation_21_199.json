{"Id":199,"LanguageCodes":["ilp"],"Name":"ilp-abdulazizgroaal","Author":"Abdul Aziz Gro Aalem Saromintang","Language":"Iranun","Description":"Iranun","Direction":"ltr","Source":"https://www.islamic-invitation.com/ , King Fahd Quran Complex","Translations":[{"SurahNumber":21,"VerseNumber":1,"Text":"Miyakarani ko manga Manosiya so Kaphamagitonga kiran: A siran na matatago ko kalipat a khitatalikhod"},{"SurahNumber":21,"VerseNumber":2,"Text":"Da-a phakatalingoma kiran a Pananadum a pho-on ko Kadnan niran a bago, a ba iran ndi Phamamakinuga a siran na Sasabula-on niran"},{"SurahNumber":21,"VerseNumber":3,"Text":"Mabibimban so manga poso iran. Na ini Punanaıi ran so bitiyara a siran na manga darowaka: A da ko ungkaya inonta na Manosiya a lagid iyo; a ti shongkano ko Balik Mata a sukano na Pukhailai niyo"},{"SurahNumber":21,"VerseNumber":4,"Text":"Pitharo (o Muhammad): So Kadnan Ko na katawan Niyan so Katharo Ko Langit a go so Lopa: Go Sukaniyan so Puphakanug a Mata-o"},{"SurahNumber":21,"VerseNumber":5,"Text":"Kuna, ka Pitharo iran: A manga sambar a manga Taginupun!Kuna, ka Pimbaba-as Iyan noto!Kuna, ka Sukaniyan na Pababayok! Na witi tano Niyan sa Tanda lagid o Kiyasogowa ko miyanga-o ona"},{"SurahNumber":21,"VerseNumber":6,"Text":"Da-a Miyaratiyaya a Miyaona an niran a Phagingud, a bininasa Mi sukaniyan: Ino siran Pharatiyaya siran"},{"SurahNumber":21,"VerseNumber":7,"Text":"Na da-a Siyogo Ami ko Miyaona an Ka a rowar sa manga Mama, a Phagilahaman Nami siran: Na ishai niyo so adun a Kata-o Niyan o sukano na di niyo katawi"},{"SurahNumber":21,"VerseNumber":8,"Text":"Na da-a Mi siran sunggai sa lawas a di Phamangangan ko Pangunungkun, go kuna a ba siran Phangakakakal (ko Doniya)"},{"SurahNumber":21,"VerseNumber":9,"Text":"Oriyan niyan na initoman Nami kiran so diyandi, na Siyabut Ami siran a go so tao a kabaya Ami, go bininasa mi so manga Malawani"},{"SurahNumber":21,"VerseNumber":10,"Text":"Sabunsabunar a Tiyoronan Nami sukano sa Kitab a ndodon so Munang iyo: Ino niyo di Punggudaguda-a"},{"SurahNumber":21,"VerseNumber":11,"Text":"Na madakul a bininasa Mi a Phagingud a aya butad iyan na Darowaka, na mimbago Kami ko oriyan niyan sa pagtao a manga salakao"},{"SurahNumber":21,"VerseNumber":12,"Text":"Na kagiya a magudam iran so siksa Ami, na sa maoto na siran na Punggaga-anan niran malagoi"},{"SurahNumber":21,"VerseNumber":13,"Text":"(Pitharo kiran): Di kano Phamalagoi, go kasoi kano ko ini Pangalimo rukano, go so manga darpa iyo, ka angkano kai sha-i"},{"SurahNumber":21,"VerseNumber":14,"Text":"Miyatharo iran: Hai dowan dowan tano! Mata-an! A sukutano na mimbaloi tano a manga Darowaka"},{"SurahNumber":21,"VerseNumber":15,"Text":"Na da dun maputa angkoto a Kapunggoraok iran, taman sa biyaloi Ami siran a (lagid o) piragon a miyanga-tutubas"},{"SurahNumber":21,"VerseNumber":16,"Text":"Na kuna a ba aya Kiya-aduna Mi ko Langit a go so Lopa go so nganin a lut a dowa nan na ba Ami Kabimbanan"},{"SurahNumber":21,"VerseNumber":17,"Text":"O kabaya Ami a komowa Kami sa Karıimbaran, na Mata-an a kowa- an Nami sukaniyan pho-on ko Hadapan Nami, o Sukami na Punggolaola Ami"},{"SurahNumber":21,"VerseNumber":18,"Text":"Kuna, ka ipumbasbas Ami so Ontol ko ribat, na mapakaphagotukotuk Iyan, na sa maoto na sukaniyan na Pukhailang! Na aya ruk iyo na so sangat a siksa po-on ko iphuropa niyo"},{"SurahNumber":21,"VerseNumber":19,"Text":"Na Ruk Iyan so shisi-i ko manga Langit go so Lopa: Go so (manga Malaikat a) shisi-i ko Ha- dapan Niyan na di iran Iphunama a ka Pushimba-a Rukaniyan, go di siran Purotosun"},{"SurahNumber":21,"VerseNumber":20,"Text":"Gi-i Ran Iphoroporo ko Gagawi-i go so Daondao sa di Iran Purintasun"},{"SurahNumber":21,"VerseNumber":21,"Text":"Ba siran miyakakowa sa manga Katohanan pho-on ko Lopa asiran na Makaphangoyag siran saMiyatai"},{"SurahNumber":21,"VerseNumber":22,"Text":"O adun a matatago sa dowa oto, a manga Tohan a salakao ko Allah, na Mabinasa dun a dowa oto! Na Soti so Allah, a Kadnan o Aras: Po-on ko iphuropa iran"},{"SurahNumber":21,"VerseNumber":23,"Text":"Di ron khi-isha so gi-i NiyanNggolaola-an, ka siran i khaisha-an"},{"SurahNumber":21,"VerseNumber":24,"Text":"Ba siran miyakakowa sa manga Katohanan a salakao ko Allah? Tharowangka: A bugai kano sa karina niyo: Giyaya na Pananadum o tao a pud Akun, go Pananadum o tao a miya-ona an Ko; ogaid na so kadakulan kiran na di iran katawan so Bunar, na siran na khitatalikhod"},{"SurahNumber":21,"VerseNumber":25,"Text":"Na da-a Siyogo Ami ko Miya-ona an Ka a Sogo a ba Ami Ron di Phagilahamun: A Mata-an naya! A da-a Tohan a inonta Sakun; na Simba-a Ko niyo"},{"SurahNumber":21,"VerseNumber":26,"Text":"Na Pitharo iran: A kominowa so (Allah a) Masalinggagao sa Wata (a manga Malaikat) Soti Sukaniyan! Kuna, ka manga Oripun a Khisusula-an"},{"SurahNumber":21,"VerseNumber":27,"Text":"Da-a Khi-ona iran Non a Katharo, go Siran na so Sogowan Niyan 1i gi-i ran Manggolaola"},{"SurahNumber":21,"VerseNumber":28,"Text":"Katawan Niyan so kasasangoran Niran, go so katatalikhodan Niran, go da-a Khaogopan Niran a inonta so Miyasowaton (so Allah,), go Siran na po-on ko kaluk Rukaniyan na Somasangkop Siran"},{"SurahNumber":21,"VerseNumber":29,"Text":"Na sa dun sa Tharo a pud Kiran: Sa Mata-an! A Sakun na Tohan a salakao ko Allah, na giyoto man na imbadal Ami ron so Naraka Jahannam: Lagid man noto a imbadal Ami ko manga Darowaka"},{"SurahNumber":21,"VerseNumber":30,"Text":"Ba da katokawi o siran a Miyamangongkir a Mata-an! A so manga Langit a go so Lopa na aya butad a Dowa oto na masasatiman (sa awal), na piyakambulag Ami Siran? Na Inadun Ami a pho-on ko ig so langowan taman a Oyagoyag. Ba siran ndi Pharatiyaya"},{"SurahNumber":21,"VerseNumber":31,"Text":"Na Piyamakabukunan Nami so Lopa sa manga Palao, ka-aniyan siran ndi Pukhakoyong, go Miyangumba-al Kami ron sa manga dadaya a okita: A manga lalan, ka-an siran makakudug ko Ontol"},{"SurahNumber":21,"VerseNumber":32,"Text":"Go biyaloi Ami so Langit a Atup a sisiyapun: Na siran na so manga Tanda on na tatalikhodan niran"},{"SurahNumber":21,"VerseNumber":33,"Text":"Na Sukaniyan so Miyadun ko Gagawi-i go so Daondao, go soAlongan go so Olan: Oman i isa on na si-i ko okit Iyan Puphamangudug"},{"SurahNumber":21,"VerseNumber":34,"Text":"Na da-a singgayan Nami a Manosiya a miya-ona an Ka ko kakakal (ko doniya): Ino amai kaMatai Ka, na siran na khakakal siran"},{"SurahNumber":21,"VerseNumber":35,"Text":"Oman i Baraniyawa na Phakata-am ko Kapatai: Na iputhupung Ami rukano so marata go so Mapiya, ka Tiyoba. Na si-i kano Rukami Phakandoda"},{"SurahNumber":21,"VerseNumber":36,"Text":"Na igira a miya-ilai Ka o siran a Miyamangongkir, na ba Ka iran ndun pukhowa-a Kasandagan. (Gi-i ran Tharo-on): Ba giya i so phagaloi ko manga Katohanan niyo? Go siran ko kapukha-aloi o (Allah a) Masalinggagao na siran na o Ongkirun niran"},{"SurahNumber":21,"VerseNumber":37,"Text":"Inadun so Manosiya a a-alokalokun: Phaki-ilai Yakun rukano dun so manga Tanda Akun; na di niyo phagalokaloki"},{"SurahNumber":21,"VerseNumber":38,"Text":"Na gi-i ran Tharo-on: Anda dun angkai a diyandi, o sukano na Mumamata-an Kano"},{"SurahNumber":21,"VerseNumber":39,"Text":"O katokawi o siran a Miya- mangongkir so masa a di ran marunko manga Paras iran so Apoi, go somanga likod iran, go di siran kata- bangan (na diran noto Matharo)"},{"SurahNumber":21,"VerseNumber":40,"Text":"Kuna, ka phakatalingoma kiran sa mitalumba, na makatukutuk kiran: Na di ran magaga i karuna-on, go di kiran mata-alik"},{"SurahNumber":21,"VerseNumber":41,"Text":"Na Sabunsabunar a piyamagompat so manga Sogo ko miyaona an Ka; na Miyakatoron ko siran a miyamagurug kiran so Piyamagompat iran (a siksa)"},{"SurahNumber":21,"VerseNumber":42,"Text":"Tharowangka: A antawa-a i makasiyap rukano ko Gagawi-i go so Daondao ko (siksa o Allah a) Masalinggagao? Kuna, ka siran na so Pananadum ko Kadnan niran na tatalikhodan niran"},{"SurahNumber":21,"VerseNumber":43,"Text":"Ba adun a manga Katohanan niran a Makalinding kiran a salakao Rukami! Di ran khagaga i katabangi ko manga ginawa iran, go da-a Makaphaninindugan kiran pho-on Rukami"},{"SurahNumber":21,"VerseNumber":44,"Text":"Kuna, ka piyakisawitan Nami so Kapaginutao ko siran naya, a go so manga lokus iran taman sa miyakalundo kiran so Omor. Ba iran ndi khailai a Mata-an! a Sukami na pushangorun Nami so Lopa, na pukhorangan Nami sukaniyan ko mbalabala-on? Ba siran i Phamakada-ag"},{"SurahNumber":21,"VerseNumber":45,"Text":"Tharowangka (Ya Muhammad): A aya bo a ipuphamaka-iktiyar Akun rukano na so Wahy (a pho-on ko Allah): Na di Phamakinugun o manga bungul so Pananawag, igira a Puphamaka-iktiyarun siran"},{"SurahNumber":21,"VerseNumber":46,"Text":"Na Mata-an a o adun a misogat kiran a maito bo ko siksa o Kadnan Ka, na Mata-an a Putharoon niran ndun: Hai dowan dowan tano! Mata-an! A sukutano na mimbaloi tano a manga Darowaka"},{"SurahNumber":21,"VerseNumber":47,"Text":"Na ibutad Ami so manga Timbangan a Ontol si-i ko Alongan a Qiyamah, na da-a Kasalimbotan a Baraniyawa sa maito bo. Na o adun a timbang (bo) o od a Hardal, na italingoma Mi sukaniyan: Na Makatatarotop Kami a manga pagiitong"},{"SurahNumber":21,"VerseNumber":48,"Text":"Na Sabunsabunar a ini bugai Ami ko Musa go so Haroun so (taurat) a Padoman, go Sindao go Pananadum a bagiyan o Khipanananggila"},{"SurahNumber":21,"VerseNumber":49,"Text":"Siran na somasangkop siran ko Kadnan niran a Migagaib, go siran na so Bangkit na ika-aluk iran"},{"SurahNumber":21,"VerseNumber":50,"Text":"Na giyangkaya (a Qur-an) na Pananadum a piyakandakulan sa Mapiya: A Initoron Namı Sukaniyan; ino sukano Pagongkirun niyo Sukaniyan"},{"SurahNumber":21,"VerseNumber":51,"Text":"Na Sabunsabunar a inibugai Ami ko Ibrahim so Torowan Rukaniyan gowani, go Sukami i manga Tata-o ron"},{"SurahNumber":21,"VerseNumber":52,"Text":"Gowani na Pitharo Iyan ki Ama Iyan go so pagtao Niyan: antona-a angkai a manga Barahala, a so sukano na aya niyo dun Sisimbaan"},{"SurahNumber":21,"VerseNumber":53,"Text":"Pitharo Iran: A miyato-on nami so manga lokus ami a Puphamanimba-an niran"},{"SurahNumber":21,"VerseNumber":54,"Text":"Pitharo Iyan: A Sabunsabunar a miyatago kano sukano go so manga lokus iyo ko Kadadag a Mapayag"},{"SurahNumber":21,"VerseNumber":55,"Text":"Pitharo iran: Bangka rukami inowit so Bunar, antawa-a Suka na pud ko manga Sasabulao"},{"SurahNumber":21,"VerseNumber":56,"Text":"Pitharo Iyan: Kuna, ka aya Kadnan niyo na so Kadnan o manga Langit a go so Lopa, a so Miyadun kiran: Na Sakun sa makapantag ro-o man na pud ko manga saksi (on)"},{"SurahNumber":21,"VerseNumber":57,"Text":"Na Ibut ko Allah, ka Purataan Ko dun so manga Barahala niyoko oriyan o kalalakao niyo, a Mamakatalikhod kano"},{"SurahNumber":21,"VerseNumber":58,"Text":"Na pipho-onan Niyan siran Muroroput, inonta so mala kiran, ka kalokalo siran na pangundodan niran sukaniyan"},{"SurahNumber":21,"VerseNumber":59,"Text":"Pitharo iran: Antawa-a i Minggolaola si-i ko manga Katohanan tano? Mata-an! A Sukaniyan na pud dun ko manga Darowaka"},{"SurahNumber":21,"VerseNumber":60,"Text":"Pitharo iran: A miyanug Ami a Mangoda a phagalowin Niyan siran: A Pumbuthowan Sukaniyan sa Ibrahim"},{"SurahNumber":21,"VerseNumber":61,"Text":"Pitharo iran: Na wita niyo Sukaniyan ko phanga-i ilai o manga Manosia, ka-an niran kashaksi-i"},{"SurahNumber":21,"VerseNumber":62,"Text":"Pitharo iran: Ba Suka i Minggolaola saya ko manga Katohanan nami, hai Ibrahim"},{"SurahNumber":21,"VerseNumber":63,"Text":"Pitharo Iyan: Kuna, ka aya Minggolaola-on na giya mala kiran naya! Na ishai niyo siran, o siran na Makaputharo siran"},{"SurahNumber":21,"VerseNumber":64,"Text":"Na kiyandodan niran a ginawa iran na Pitharo iran: A Mata-an! A sukano na sukano i manga Darowaka"},{"SurahNumber":21,"VerseNumber":65,"Text":"Oriyan niyan na Miyabariyonsong a manga Olo iran (na Pitharo iran:) Sabunsabunar a katawan Ka a di siran naya Makaputhataro"},{"SurahNumber":21,"VerseNumber":66,"Text":"Pitharo Iyan: Ino niyo Pushimba-a a salakao ko Allah, so da-a Khiyompiya niyan rukano a maitobo, go da-a Khibinasa niyan rukano"},{"SurahNumber":21,"VerseNumber":67,"Text":"Marshik kano, a go so Pushimba-an niyo a salakao ko Allah! Ba kano di Punggudaguda"},{"SurahNumber":21,"VerseNumber":68,"Text":"Pitharo iran: Totonga niyo Sukaniyan, go tabangi niyo so manga Katohanan niyo, o sukano na Punggolaola-an niyo"},{"SurahNumber":21,"VerseNumber":69,"Text":"Pitharo Ami: Hai. Apoi! mbaloi ka a matunggao, go Kalilintad a si-i ko Ibrahim"},{"SurahNumber":21,"VerseNumber":70,"Text":"Na piyaka-antapan niran Sukaniyan sa tipo: Na biyaloi Ami siran a titho a manga logi"},{"SurahNumber":21,"VerseNumber":71,"Text":"Na siyabut Ami so Ibrahim go so Lut sa inowit Ami ko Lopa (a Sham) a so piyakandakulan Nami sa Mapiya so dalum iyan, a bagiyan o manga Ka-adun"},{"SurahNumber":21,"VerseNumber":72,"Text":"Na inibugai Ami Ron so Ishaq; go so Yaqoub a ini oman. Na oman i isa Kiran na biyaloi Ami a manga Bilangatao"},{"SurahNumber":21,"VerseNumber":73,"Text":"Go biyaloi Ami Siran a Pukhakaonotan, a Ipuphamando Iran so Sogowan Nami, go ini Ilaham Ami Kiran so Kanggolaola-a ko manga Pipiya, go so kipamayandugun ko Sambayang, go so katonaya ko zakat; go miyabaloi Siran a Puphamanimba Rukami"},{"SurahNumber":21,"VerseNumber":74,"Text":"Go so Lut, na bigan Nami Sukaniyan sa Kokoman go Kata-o, go siyabut Ami Sukaniyan ko (tao ko) Ingud a so miyabaloi a gi-i nggolaola ko manga rurushik: Mata-an! A siran na miyabaloi siran a pagtao a marata, a manga songklid"},{"SurahNumber":21,"VerseNumber":75,"Text":"Na piyakasolud Ami Sukaniyan ko Limo Ami: Mata-an! A Sukaniyan na pud ko manga Bilangatao"},{"SurahNumber":21,"VerseNumber":76,"Text":"Go so Nuh, ko masa a kiyapanguni Niyan gowani: na tiyarima Ami Sukaniyan, go siyabut Ami Sukaniyan go so Ta-alokon pho-on ko boko a mala"},{"SurahNumber":21,"VerseNumber":77,"Text":"Go tiyabangan Nami Sukaniyan ko pagtao a so Piyakambokhag iran so manga Ayat Ami: Mata-an! A siran na miyabaloi siran a pagtao a marata: Na inulud Ami siran langon"},{"SurahNumber":21,"VerseNumber":78,"Text":"Go so Dawood go so Sulaiman, na gowani na Pukhokomun Niran so Pangoma-an gowani a manathabon so Kambing o pagtao: Na miyabaloi Kami ko Kokoman Niran a manga saksi"},{"SurahNumber":21,"VerseNumber":79,"Text":"Na piyakisabotan Nami oto ko Sulaiman: Go oman i isa Kiran na bigan Nami sa Kokoman go Kata-o; go piyakaphasiyonot Ami a rakhus o Dawood so manga Palaoa Puthasbik Siran, a go so manga Papanok: Na Sukami i Minggolaola (ro-o)"},{"SurahNumber":21,"VerseNumber":80,"Text":"Go Inindao Ami Ron so kaphandai sa Rabun a bagiyan niyo, ka-angkano Niyan marunding ko goma-an (o ridowai) niyo: Na una, sukano Phanalamat kano"},{"SurahNumber":21,"VerseNumber":81,"Text":"Go (Piyakaphasiyonot Ami ko) bagiyan o Sulaiman so ndo a mabagur, pushambur sa sabap sa Sogowan Niyan, si-i ko Lopa a so piyakandakul Ami ron so manga pipiya: Na miyabaloi Kami si-i ko langowan taman a manga Tata-o"},{"SurahNumber":21,"VerseNumber":82,"Text":"Go (Piyakaphasiyonot Ami Ron) so manga Shaitan, a so ipuphaninub iran (sa Montiya) go gi-i siran nggalubuk sa galubuk a salakao ro-o; na Sukami i somisiyap kiran"},{"SurahNumber":21,"VerseNumber":83,"Text":"Go so Ayyub, gowani na Miyanguni ko Kadnan Niyan, (sa Pitharo Iyan:) Mata-an! A Sakun na miyasogat Ako a morala, na Suka i Lubi a Makalimo-on ko Puphamangalimo"},{"SurahNumber":21,"VerseNumber":84,"Text":"Na tiyarima Ami Sukaniyan: Na inangkat Ami so minisogatọn a morala, go inibugai Ami Ron so taalokon, go so lagid iran a rakhus iran,- a Limo a pho-on ko Hadapan Nami, go Pananadum a bagiyan o manga Barasimba"},{"SurahNumber":21,"VerseNumber":85,"Text":"Go so Ismail, go so Idris, go so Zilkifli, oman i isa Kiran na pud ko manga Papantang"},{"SurahNumber":21,"VerseNumber":86,"Text":"Na piyakasolud Ami Siran ko Limo Ami: Mata-an! A Siran na pud ko manga Bilangatao"},{"SurahNumber":21,"VerseNumber":87,"Text":"Go so Yunus a liyamud a suda, gowani a lomalakao a Pukhararangitan: Na aya antangan Niyan na di Yami dun kaphakasimpitan Sukaniyan! Na minigoraok Iyan ko katatago Iyan ko manga lilibotung: Da-a Tohan a inonta Suka: Soti Ka: Mata-an! A Sakun na miyabaloi Ako a pud ko manga Baradosa"},{"SurahNumber":21,"VerseNumber":88,"Text":"Na tiyarima Ami Sukaniyan: Go siyabut Ami Sukaniyan pho-on ko kapakandadamar: Na lagid man naya a kashabuta Mi ko Miyamaratiyaya"},{"SurahNumber":21,"VerseNumber":89,"Text":"Go so Zakariya, gowani a Manguni ko KĶKadnan Niyan: Kadnan Ko! Diyakongka mbagakun a tawantawan, na Suka i Lubi a mapiya ko manga Waris"},{"SurahNumber":21,"VerseNumber":90,"Text":"Na tiyarima Ami Sukaniyan: Go inibugai Ami Rukaniyan so Yahya: Go tiyanor Ami Rukaniyan si Karoma Niyan. Mata-an! A Siran na miyabaloi Siran a gi-i Siran magoradorad ko manga pipiya: Go Puphamanguni Siran Rukami sa kabaya a go kaluk, go miyabaloi Siran a si-i Siran Rukami Puphananang kopan"},{"SurahNumber":21,"VerseNumber":91,"Text":"Go so (Maryam a) sinyap Iyan a Ginawa Niyan: Na ini iyop Ami Ron so pud ko Inadun Nami a Niyawa, go biyaloi Ami Sukaniyan a go so Wata Iyan a Tanda ko manga Ka-adun"},{"SurahNumber":21,"VerseNumber":92,"Text":"Mata-an! A giya i okit iyo a okit a isa, go Sakun i Kadnan niyo: Na Simba-a Ko niyo"},{"SurahNumber":21,"VerseNumber":93,"Text":"Na pishapotol iran so okit iran, ko lut-lut iran: Na oman 1 isa kiran na si-i siran Rukami Phamakandod"},{"SurahNumber":21,"VerseNumber":94,"Text":"Na sa dun sa nggalubukun niyan so manga pipiya a sukaniyan na Mapaparatiyaya,- na di kalimungan so galubuk iyan: Go Mata-an! A Sukami i1 Puphanoraton"},{"SurahNumber":21,"VerseNumber":95,"Text":"Na inurun so Phagingud a bininasa Mi sukaniyan: Mata-an! A siran na di siran makambalingan"},{"SurahNumber":21,"VerseNumber":96,"Text":"Taman ko masa a kaluka-an so Yajuj a go so Majuj, a siran na Mamakapo-on ko oman i bobongan a gi-i siran shasakoya"},{"SurahNumber":21,"VerseNumber":97,"Text":"Na miyakarani so diyandi abunar: Na sa maoto na giyoto! Na Masambolayang so manga kailai osiran a Miyamangongkir: (Matharo iran:) Hai dowan dowan tano! Sabunar a miyatago tano ko da kai- nungka-a sangkai; kuna, ka mimbaloi tano a manga darowaka"},{"SurahNumber":21,"VerseNumber":98,"Text":"Mata-an! A sukano a go so Pusimba-an niyo a salakao ko Allah, na itagon ko Naraka Jahannam! Sukano na rongkano Phamakasołlud"},{"SurahNumber":21,"VerseNumber":99,"Text":"O aya butad o siran naya na manga Katohanan, na di siran non mamakasolud! Na oman i isa kiran na ron siran non ndun makakakal"},{"SurahNumber":21,"VerseNumber":100,"Text":"Aya bagiyan niran non na katagao, go siran na di siran ro-ọ phamakanug"},{"SurahNumber":21,"VerseNumber":101,"Text":"Mata-an! A siran a miyaona a bagiyan niran a pho-on Rukami so mapiya, na siran man na piyakawatan siran non"},{"SurahNumber":21,"VerseNumber":102,"Text":"Di ran khanug so dagudub iyan: Go siran i khatago ko pukhababaya-an o manga ginawa iran, sa makakakal siran (ro-o)"},{"SurahNumber":21,"VerseNumber":103,"Text":"Di siran mapakamboko o pakalukluk a lubi a mala: Go ipagalao kiran o manga Malaikat: A giyai so Alongan niyo,a so sukano na idi diyandi rukano"},{"SurahNumber":21,"VerseNumber":104,"Text":"Alongan a kalolona Mi ko Langit lagid o kapulolona o Panonorat ko manga Kitab,- lagid-o kinipho-onun Nami ko paganai a Kiyapangadun, a khasowin Nami sukaniyan: Diyandi a matatangkud Rukami: Mata-an! A Sukami i tatap a Punggagalubuk"},{"SurahNumber":21,"VerseNumber":105,"Text":"Na Sabunsabunar a ini Sorat Ami ko Zaboor, ko oriyan o Pananadum: A Mata-an! A so Lopa na Kaphangowarisan noto o manga Oripun ko, a manga Bilangatao"},{"SurahNumber":21,"VerseNumber":106,"Text":"Mata-an! A matatago saya so tanto a tarotop a undao a bagiyan o pagtao a manga Barasimba"},{"SurahNumber":21,"VerseNumber":107,"Text":"Na da-a Kiyasogo Ami Ruka (Ya Muhammad), a rowar sa Limo ko manga Ka-adun"},{"SurahNumber":21,"VerseNumber":108,"Text":"Tharowangka (Ya Muhammad): A aya bo a Iphagilaham Rakun na aya bo a Tohan niyo na Tohan a Isa: Na una, sukano Mimbayorantang kano"},{"SurahNumber":21,"VerseNumber":109,"Text":"Na amai ka tomalikhod siran, na Tharowangka: A piyakatokao Akun sukano sa mulagilagid; na di Ko katawan o ino marani antawa-a mawatan so idi diyandi rukano"},{"SurahNumber":21,"VerseNumber":110,"Text":"Mata-an! A Sukaniyan na katawan Niyan so matanog a Katharo, go katawan Niyan so pagu-uma an niyo"},{"SurahNumber":21,"VerseNumber":111,"Text":"Na Diyakun katawan ọ ba giyaya na tiyoba rukano, go kashonor taman ko masa (o kapatai)"},{"SurahNumber":21,"VerseNumber":112,"Text":"Pitharo Iyan: Kadnan Ko! Kokomun Ka (Rukami) so bunar! Na aya Kadnan Nami na so (Allah a)Masalinggagao a Kapuphanguniyan sa tabang, a sorang ko iphuropa niyo"}]}