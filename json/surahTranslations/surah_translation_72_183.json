{"Id":183,"LanguageCodes":["ha","hau"],"Name":"hau-abubakarmahmood-la","Author":"Abubakar Mahmood Jummi","Language":"Hausa","Description":"Hausa - Transliteration","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":72,"VerseNumber":1,"Text":"Ka ce: \"An yi wahayi zuwa gare ni cewa wasu jama'a na aljannu sun saururi (karatuna), sai suka ce: Lalle ne mu mun ji wani abin karantawa (Alƙui'ani), mai ban mamaki"},{"SurahNumber":72,"VerseNumber":2,"Text":"Yana nuni zuwa ga hanyar ƙwarai, saboda haka mun yi imani da shi ba za mu koma bauta wa Ubangijinmu tare da kowa ba"},{"SurahNumber":72,"VerseNumber":3,"Text":"Kuma lalle ne shi girman Ubangijinmu, Ya ɗaukaka, bai riƙi mata ba, kuma bai riƙi ɗa ba"},{"SurahNumber":72,"VerseNumber":4,"Text":"Kuma lalle ne shi, wawanmu ya kasance yana faɗar abin da ya ƙetare haddi ga Allah"},{"SurahNumber":72,"VerseNumber":5,"Text":"Kuma lalle ne mu, mun yi zaton mutum da aljani ba za su iya faɗar ƙarya ba ga Allah"},{"SurahNumber":72,"VerseNumber":6,"Text":"Kuma lalle ne shi wasu maza daga cikin mutane, sun kasance suna neman tsari da wasu maza daga cikin aljannu, saboda haka suka ƙara musu girman kai"},{"SurahNumber":72,"VerseNumber":7,"Text":"Kuma lalle ne su, sun yi zato, kamar yadda kuka yi zato, cewa Allah ba zai aiko kowa ba"},{"SurahNumber":72,"VerseNumber":8,"Text":"Kuma lalle ne mu mun nemi (hawan) sama, sai muka, same ta an cika ta da tsaro mai tsanani da kuma yulaye"},{"SurahNumber":72,"VerseNumber":9,"Text":"Kuma lalle ne mu, mun kasance muna zama daga gareta, a wuraren zama domin saurare. To wanda ya yi saurare a yanzu, zai sami yula, mai dako dominsa"},{"SurahNumber":72,"VerseNumber":10,"Text":"Kuma lalle ne mu ba mu sani ba, shin, sharri ne aka yi nufi ga waɗanda ke cikin ƙasa, ko Ubangijinsu Ya yi nufin shiriya a gare su ne"},{"SurahNumber":72,"VerseNumber":11,"Text":"Kuma lalle ne mu, akwai salaihai a cikinmu, kuma akwai a cikinmu waɗanda ba haka ba mun kasance ƙungiyoyi dabam-dabam"},{"SurahNumber":72,"VerseNumber":12,"Text":"Kuma lalle ne mu mun tabbata ba za mu buwayi Allah ba, a cikin ƙasa, kuma ba za mu buwaye Shi da gudu ba"},{"SurahNumber":72,"VerseNumber":13,"Text":"Kuma lalle ne mu, a lokacin da muka ji shiriya, mun yi imani da ita. To wanda ya yi iimani da Uhangijinsa, ba zai ji tsoron nakkasa ba, kuma ba zai ji tsoron zalunci ba"},{"SurahNumber":72,"VerseNumber":14,"Text":"Kuma lalle ne mu akwai a cikinmu, waɗanda suka miƙa wuya, kuma akwai a cikinmu karkatattu. to, wanda ya miƙa wuya waɗancan kam sun nufi shiryuwa"},{"SurahNumber":72,"VerseNumber":15,"Text":"Kuma amma karkatattu sai suka kasance makamashi ga Jahannama"},{"SurahNumber":72,"VerseNumber":16,"Text":"Kuma da sun tsayu* sosai a kan hanya, da lalle Mun shayar da su ruwa mai yawa"},{"SurahNumber":72,"VerseNumber":17,"Text":"Domin Mu jarraba su a ciki, kuma wanda ya kau da kai daga tuna Ubangijinsa, Ubangijinsa zai shigar da shi azaba mai hauhawa"},{"SurahNumber":72,"VerseNumber":18,"Text":"Kuma lalle ne wuraren sujada na Allah ne, saboda haka kada ku kira kowa tare da Allah (da su, a cikinsu)"},{"SurahNumber":72,"VerseNumber":19,"Text":"Kuma, lalle ne shi, a lokacin da bawan Allah* ke kiran Sa sun yi kusa su zama kamar shirgi a kansa"},{"SurahNumber":72,"VerseNumber":20,"Text":"Ka ce: \"lna kiran Ubangijina ne kawai, kuma ba zan tara kowa da Shi ba"},{"SurahNumber":72,"VerseNumber":21,"Text":"Ka ce: \"Lalle ne, ni ba ni mallakar wata cuta gare ku, kuma ba ni mallakar wani alheri"},{"SurahNumber":72,"VerseNumber":22,"Text":"Ka ce: \"Lalle ne, ni kowa ba ya iya cetona daga Allah, kuma ba zan iya samun mafaka ba daga gare Shi"},{"SurahNumber":72,"VerseNumber":23,"Text":"Face iyarwa, daga Allah, da manzancinsa. To, wanda ya saɓa wa Allah da Manzon Sa, to, lalle yana da wutar Jahannama suna masu dawwama a cikinta, har abada"},{"SurahNumber":72,"VerseNumber":24,"Text":"Har idan sun ga abin da ake yi musu gargaɗi da shi, to, za su san wanda ya zama mafi raunin mataimaki da mafi ƙarancin adadi"},{"SurahNumber":72,"VerseNumber":25,"Text":"Ka ce: \"Ban sani ba a kusa ne abin da ake yi muku gargaɗi da shi, ko Ubangijina Ya sanya masa dogon ajali"},{"SurahNumber":72,"VerseNumber":26,"Text":"Shi ɗai ne Masanin fake saboda haka, ba Ya bayyana gaibinsa ga kowa"},{"SurahNumber":72,"VerseNumber":27,"Text":"Face ga wanda Ya yarda da shi, wato wani manzo sa'an nan lalle ne, zai sanya* gadi a gaba gare shi da baya gare shi"},{"SurahNumber":72,"VerseNumber":28,"Text":"Domin Ya san lalle, sun iyar da saƙonnin Ubangijinsu, kuma (Shi Ubangijin) Ya kewaye su da sani, kuma Ya lissafe dukan kome da ƙididdiga"}]}