{"Id":184,"LanguageCodes":["ha","hau"],"Name":"hau-abubakarmahmood","Author":"Abubakar Mahmood Jummi","Language":"Hausa","Description":"Hausa","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":79,"VerseNumber":1,"Text":"Ina rantsuwa da mala'iku mãsu fisgar rãyuka (na kafirai) da ƙarfi"},{"SurahNumber":79,"VerseNumber":2,"Text":"Da mãsu ɗibar rãyuka (na mũminai) da sauƙi a cikin nishãɗi"},{"SurahNumber":79,"VerseNumber":3,"Text":"Da mãsu sauka daga sama da umurnin Allah kamar suna iyo"},{"SurahNumber":79,"VerseNumber":4,"Text":"Sa'an nan, su zama mãsu gaugãwa (da umarnin Allah) kamar suna tsẽre"},{"SurahNumber":79,"VerseNumber":5,"Text":"Sa, an nan, su kasance masu shirya gudanar da umarni"},{"SurahNumber":79,"VerseNumber":6,"Text":"Rãnar da mai girgiza abũbuwa (bũsar farko) zã ta kaɗa"},{"SurahNumber":79,"VerseNumber":7,"Text":"Mai biyar ta (bũsa ta biyu) nã biye"},{"SurahNumber":79,"VerseNumber":8,"Text":"Wasu zukãta, a rãnar nan, mãsu jin tsõro ne"},{"SurahNumber":79,"VerseNumber":9,"Text":"Alhãli idãnunsu na ƙasƙantattu"},{"SurahNumber":79,"VerseNumber":10,"Text":"Sunã cẽwa \"Ashe lalle zã a iya mayar da mu a kan sãwunmu"},{"SurahNumber":79,"VerseNumber":11,"Text":"Ashe, idan muka zama ƙasusuwa rududdugaggu"},{"SurahNumber":79,"VerseNumber":12,"Text":"Suka ce: \"Waccan kam kõmãwa ce, tãɓaɓɓiya"},{"SurahNumber":79,"VerseNumber":13,"Text":"To, ita kam, tsãwa guda kawai ce"},{"SurahNumber":79,"VerseNumber":14,"Text":"Sai kawai gã su a bãyan ƙasa"},{"SurahNumber":79,"VerseNumber":15,"Text":"Shin, lãbãrin Mũsã ya zo maka"},{"SurahNumber":79,"VerseNumber":16,"Text":"A lõkacin da Ubangijinsa Ya kirãye shi, a cikin kwari mai tsarki, wato Duwã"},{"SurahNumber":79,"VerseNumber":17,"Text":"Ka tafi zuwa ga Fir'auna, lalle ne shi, ya ƙẽtare haddi"},{"SurahNumber":79,"VerseNumber":18,"Text":"Sai ka ce masa, Kõ zã ka so ka tsarkaka"},{"SurahNumber":79,"VerseNumber":19,"Text":"Kuma in shiryar da kai zuwa ga Ubangijinka domin ka ji tsoron Sa"},{"SurahNumber":79,"VerseNumber":20,"Text":"Sai ya nũna masa ãyar* nan mafi girma"},{"SurahNumber":79,"VerseNumber":21,"Text":"Sai ya ƙaryata, kuma ya sãɓa (umurni)"},{"SurahNumber":79,"VerseNumber":22,"Text":"Sa'an nan ya jũya bãya, yanã tafiya da sauri"},{"SurahNumber":79,"VerseNumber":23,"Text":"Sai ya yi gayya, sa'an nan ya yi kira"},{"SurahNumber":79,"VerseNumber":24,"Text":"Sai ya ce: \"Nĩ ne Ubangijinku mafi ɗaudaka"},{"SurahNumber":79,"VerseNumber":25,"Text":"Sabõda haka Allah Ya kama shi, dõmin azãbar maganar ƙarshe da ta farko"},{"SurahNumber":79,"VerseNumber":26,"Text":"Lalle ne, a cikin wannan haƙiƙa akwai abin kula ga wanda yake tsõron Allah"},{"SurahNumber":79,"VerseNumber":27,"Text":"Shin, kũ ne mafi wuyar halitta ko sama? Allah Ya gina ta"},{"SurahNumber":79,"VerseNumber":28,"Text":"Ya ɗaukaka rufinta, sa'an nan Ya daidaita ta"},{"SurahNumber":79,"VerseNumber":29,"Text":"Kuma Ya duhuntar da darenta, kuma Ya fitar da hantsinta"},{"SurahNumber":79,"VerseNumber":30,"Text":"Kuma, ƙasa a bayan haka Ya mulmula ta"},{"SurahNumber":79,"VerseNumber":31,"Text":"Ya fitar da ruwanta daga gare ta da makiyãyarta"},{"SurahNumber":79,"VerseNumber":32,"Text":"Da duwatsu, Yã kafe ta"},{"SurahNumber":79,"VerseNumber":33,"Text":"Domin jiyarwa dãɗi a gare ku, kuma ga dabbõbinku"},{"SurahNumber":79,"VerseNumber":34,"Text":"To, idan uwar masĩfu, mafi girma, ta zo"},{"SurahNumber":79,"VerseNumber":35,"Text":"Rãnar da mutum zai yi tunãnin abin da ya aikata"},{"SurahNumber":79,"VerseNumber":36,"Text":"Kuma, a bayyana Jahĩm ga mai gani"},{"SurahNumber":79,"VerseNumber":37,"Text":"To, amma wanda ya yi girman kai"},{"SurahNumber":79,"VerseNumber":38,"Text":"Kuma, ya zãɓi rãyuwa ta kusa, (wato dũniya)"},{"SurahNumber":79,"VerseNumber":39,"Text":"To, lalle ne Jahĩm, ita ce makõma"},{"SurahNumber":79,"VerseNumber":40,"Text":"Kuma, amma wanda ya ji tsõron tsayi a gaba ga Ubangijinsa, kuma ya kange kansa daga son rai"},{"SurahNumber":79,"VerseNumber":41,"Text":"To, lalle ne Aljanna ita ce makõma"},{"SurahNumber":79,"VerseNumber":42,"Text":"Sunã tambayar ka game da sa'a, wai yaushe ne matabbatarta"},{"SurahNumber":79,"VerseNumber":43,"Text":"Me ya haɗã ka da ambatonta"},{"SurahNumber":79,"VerseNumber":44,"Text":"Zuwa ga Ubangijinka ƙarshen al'amarinta yake"},{"SurahNumber":79,"VerseNumber":45,"Text":"Kai mai gargaɗi kawai ne ga mai tsõron ta"},{"SurahNumber":79,"VerseNumber":46,"Text":"Kamar sũ a rãnar da zã su gan ta, ba su zauna ba fãce a lõkacin marẽce ko hantsinsa"}]}