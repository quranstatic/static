{"Id":447,"LanguageCodes":["uk","ukr"],"Name":"ukr-mykhayloyakubov","Author":"Mykhaylo Yakubovych","Language":"Ukrainian","Description":"Ukrainian","Direction":"ltr","Source":"","Translations":[{"SurahNumber":46,"VerseNumber":1,"Text":"Ха. Мім"},{"SurahNumber":46,"VerseNumber":2,"Text":"Писання, зіслане від Аллага, Всемогутнього, Мудрого"},{"SurahNumber":46,"VerseNumber":3,"Text":"Ми створили небеса та землю лише в істині та на визначений строк. Але ті, які не вірують, відвертаються від того, чим їх застерігають"},{"SurahNumber":46,"VerseNumber":4,"Text":"Скажи: «Чи ви бачили тих, кого ви кличете замість Аллага? Покажіть мені, яку частину землі вони створили? Невже вони мають спільність на небесах? Принесіть мені Писання, давніше за це, або хоча б якийсь слід знання, якщо ви правдиві!»"},{"SurahNumber":46,"VerseNumber":5,"Text":"Хто ж заблукав сильніше, ніж той, хто кличе замість Аллага тих, які не дадуть йому відповіді аж до Дня Воскресіння та й не знають про його заклики"},{"SurahNumber":46,"VerseNumber":6,"Text":"Коли люди будуть зібрані, ті стануть їхніми ворогами та зрікатимуться їхнього поклоніння"},{"SurahNumber":46,"VerseNumber":7,"Text":"Коли ти читаєш їм Наші знамення, ті, які не увірували в істину, що прийшла до них, говорять: «Це — справжнє чаклунство!»"},{"SurahNumber":46,"VerseNumber":8,"Text":"Невже вони говорять: «Він вигадав його»? Скажи: «Якщо я вигадав його, то ви ніяк не захистите мене від Аллага! Він краще знає про ваші балачки; достатньо Його як свідка між мною та вами. А Він — Прощаючий, Милосердний!»"},{"SurahNumber":46,"VerseNumber":9,"Text":"Скажи: «Я не є чимось новим серед посланців і я не знаю, що станеться зі мною та вами. Я лише йду за тим, що відкрито мені. І я лише несу від Нього до вас ясну пересторогу!»"},{"SurahNumber":46,"VerseNumber":10,"Text":"Скажи: «Як ви думаєте, а якщо це — від Аллага, а ви у це не увірували? Адже свідок з-посеред синів Ісраїля засвідчив про подібне йому та увірував, тоді як ви погордо знехтували цим. Воістину, Аллаг не веде прямим шляхом несправедливих людей!»"},{"SurahNumber":46,"VerseNumber":11,"Text":"Ті, які не увірували, говорять тим, які увірували: «Якби він був благом, то вони не випередили б нас у цьому!» Вони не пішли за ним прямим шляхом, і тому скажуть: «Воістину, це — прадавня брехня!»"},{"SurahNumber":46,"VerseNumber":12,"Text":"Раніше за нього було Писання Муси — керівництво та милість. А це Писання арабською мовою є підтвердженням, щоб застерігати тих, які є несправедливими, а також доброю звісткою для праведників"},{"SurahNumber":46,"VerseNumber":13,"Text":"Воістину, ті, які говорять: «Господь наш — Аллаг», — а далі йдуть прямим шляхом, не буде страху їм, і не будуть засмучені вони"},{"SurahNumber":46,"VerseNumber":14,"Text":"Саме такі є жителями раю; вони будуть там вічно — за те, що робили"},{"SurahNumber":46,"VerseNumber":15,"Text":"Ми заповідали людині добре ставитись до своїх батьків. Для матері важко носити [плід] та народжувати, а час від початку вагітності до відняття від грудей займає тридцять місяців. Коли ж [людина] досягає зрілого віку та досягає сорока років, то говорить: «Господи! Зроби так, щоб я був вдячним за Твою милість, яку Ти дарував мені та моїм батькам, щоб я робив добрі вчинки, якими Ти будеш задоволений, і щоб був праведним я і нащадки мої! Каюсь перед Тобою; воістину, я– один із відданих Тобі!»"},{"SurahNumber":46,"VerseNumber":16,"Text":"Саме вони є тими жителями раю, від кого Ми приймемо те найкраще, яке робили вони, і Ми простимо їм злі вчинки їхні; такою є правдива обіцянка, яку їм дали"},{"SurahNumber":46,"VerseNumber":17,"Text":"Є такий, хто говорить своїм батькам: «Фе! Невже ви погрожуєте мені тим, що мене виведуть [із могили], якщо ще раніше за мене минуло стільки поколінь?» Вони просять допомоги в Аллага [і говорять]: «Горе тобі! Увіруй, адже обіцянка Аллага правдива!» Але він говорить: «Це — лише казки давніх народів!»"},{"SurahNumber":46,"VerseNumber":18,"Text":"Справдилося слово про них та про джинів і людей з-посеред народів, які жили ще раніше. Вони втратили все"},{"SurahNumber":46,"VerseNumber":19,"Text":"На кожного чекає свій ступінь — відповідно до того, що робили вони. Це так, щоб вони сповна отримали за свої вчинки, і щоб ні з ким не вчинили несправедливо"},{"SurahNumber":46,"VerseNumber":20,"Text":"[Буде сказано в] День, коли невіруючих поставлять перед вогнем: «Ви витрачали свої блага в земному житті та користувалися ними. Сьогодні вам відплатять принизливою карою за те, що ви без права вивищували себе на землі, та за те, що ви були нечестивцями!»"},{"SurahNumber":46,"VerseNumber":21,"Text":"Згадай брата адитів. Ось він застерігав свій народ біля аль- Ахкафу, хоча застерігачі були до нього і після нього: «Не поклоняйтесь нікому, окрім Аллага; я боюся, що впаде на вас кара у Великий День!»"},{"SurahNumber":46,"VerseNumber":22,"Text":"Вони відповіли: «Ти прийшов, щоб відвернути нас від наших богів? Покажи нам те, чим ти погрожуєш нам, якщо ти є правдивим!»"},{"SurahNumber":46,"VerseNumber":23,"Text":"Той сказав: «Знання належить лише Аллагу, а я переказую вам те, із чим мене відіслано. Але я бачу, що ви — люди нерозумні!»"},{"SurahNumber":46,"VerseNumber":24,"Text":"Коли ж вони побачили хмару, яка насувалася на їхні долини, то сказали: «Ця хмара проллє на нас дощ!» Та ж ні! Ось те, що ви намагалися прискорити — вітер, який несе болісну кару"},{"SurahNumber":46,"VerseNumber":25,"Text":"За наказом свого Господа він знищує кожну річ. Тож зранку було видно лише їхні житла! Ось так Ми винагороджуємо грішних людей"},{"SurahNumber":46,"VerseNumber":26,"Text":"Ми укріпили їх так, як не укріплювали вас. Ми дарували їм слух, зір і серця. Але ні слух їхній, ні зір, ні серця не допомогли їм, адже вони заперечували знамення Аллага; їх вразило те, із чого вони глузували"},{"SurahNumber":46,"VerseNumber":27,"Text":"Ми вже знищили селища поблизу вас; Ми пояснили знамення — можливо, повернуться [на прямий шлях] вони"},{"SurahNumber":46,"VerseNumber":28,"Text":"Чому ж їм не допомогли ті, кого вони беруть собі за богів замість Аллага, прагнучи до Нього наблизитись? Але ж ті залишили їх! Такою є їхня брехня й те, що вони собі вигадують"},{"SurahNumber":46,"VerseNumber":29,"Text":"Ось Ми відіслали до тебе кількох джинів, щоб вони послухали Коран. І коли вони з’явилися там, то сказали: «Мовчки слухайте!» А коли було закінчено, то вони повернулися до свого народу застерігачами"},{"SurahNumber":46,"VerseNumber":30,"Text":"Вони сказали: «О народе наш! Воістину, ми слухали Писання, яке зіслано після Муси та підтверджує те, що було до нього; воно провадить до істини та до прямого шляху"},{"SurahNumber":46,"VerseNumber":31,"Text":"О народе наш! Дайте відповідь тому, хто закликає до Аллага та увіруйте в Нього! Він простить вам гріхи ваші та врятує вас від болісної кари!»"},{"SurahNumber":46,"VerseNumber":32,"Text":"А хто не відповість тому, хто закликає до Аллага, той не зможе врятуватися на землі та не матиме покровителів замість Нього. Такі перебувають у справжній омані"},{"SurahNumber":46,"VerseNumber":33,"Text":"Невже вони не бачать, що Аллаг — Той, Хто створив небеса й не втомився від їхнього створення — спроможний воскресити мертвих? Так, Він спроможний на кожну річ"},{"SurahNumber":46,"VerseNumber":34,"Text":"[Буде сказано в] День, коли невіруючих поставлять перед вогнем: «Невже це не істина?» Вони скажуть: «Так, клянемося нашим Господом!» А Він скаже: «Скуштуйте ж кару за те, що ви не вірували!»"},{"SurahNumber":46,"VerseNumber":35,"Text":"Терпи ж, як терпіли рішучі посланці, і не намагайся прискорити для них [кару]. У той День, коли вони побачать обіцяне, подумають, що пробули [на землі] лише якусь годину дня. Таким є послання! Невже загине хтось, окрім нечестивих людей"}]}