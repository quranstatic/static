{"Id":379,"LanguageCodes":["tr","tur"],"Name":"tur-abdulbakigolpin","Author":"Abdulbaki Golpinarli","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":72,"VerseNumber":1,"Text":"De ki: Bana vahyedildi bu gerçekten de; cinlerin bir topluluğu, beni dinlediler de şüphe yok ki dediler, biz, şaşılacak bir Kur'an duyduk"},{"SurahNumber":72,"VerseNumber":2,"Text":"Doğru yolu göstermede, derken inandık ona ve kesin olarak hiçbir kimseyi, Rabbimize ortak saymayacağız"},{"SurahNumber":72,"VerseNumber":3,"Text":"Ve şüphe yok ki Rabbimizin şanı, yücelerden de yüce, ne bir arkadaş edinmiştir ve ne bir oğul"},{"SurahNumber":72,"VerseNumber":4,"Text":"Ve şüphe yok ki aklı olmayanımız, Allah hakkında saçma ve boş laflar ediyormuş"},{"SurahNumber":72,"VerseNumber":5,"Text":"Ve bizse şüphe yok ki ne insanlar, ne de cinler, Allah hakkında yalan şeyler söylemez sanıyorduk"},{"SurahNumber":72,"VerseNumber":6,"Text":"Ve gene şüphe yok ki insanlardan bazı kimseler, cinlerden bazılarına sığınıyorlar da onların taşkınlığını, zulümlerini arttırıyorlar"},{"SurahNumber":72,"VerseNumber":7,"Text":"Ve şüphe yok ki onlar da sizin sandığınız gibi Allah'ın, kesin olarak hiçbir kimseyi tekrar diriltmiyeceğini sanıyorlar"},{"SurahNumber":72,"VerseNumber":8,"Text":"Ve gerçekten de biz, göğü yokladık da orasını, kuvvetli bekçilerle ve şihaplarla dolu bulduk"},{"SurahNumber":72,"VerseNumber":9,"Text":"Ve gerçekten de biz, orada, bir söz duymak için bazı yerlere otururduk, fakat şimdi kim, dinlemeye kalkışsa kendisini gözetliyen bir şihap buluyor"},{"SurahNumber":72,"VerseNumber":10,"Text":"Ve gerçekten de bilmiyoruz, yeryüzündekilere bir kötülük gelmesi mi isteniyor, yoksa Rabbleri, onlara doğru yolu buldurmayı mı diledi"},{"SurahNumber":72,"VerseNumber":11,"Text":"Ve gerçekten bizden temiz kişiler de vardı, içimizde, böyle olmayanlar da vardı; ayrıayrı yollar tutmuştuk"},{"SurahNumber":72,"VerseNumber":12,"Text":"Ve gerçekten de iyice anladık ki yeryüzünde Allah'ı aciz bırakmamıza imkan yok ve kaçmakla da asla onu acze düşüremeyiz"},{"SurahNumber":72,"VerseNumber":13,"Text":"Ve gerçekten de doğru yolu gösteren Kur'an'ı duyunca inandık ona; kim Rabbine inanırsa artık ne mükafatın azalmasından korkar, ne de zulümden ve kötülükten"},{"SurahNumber":72,"VerseNumber":14,"Text":"Ve gerçekten de bizden, Müslüman olanlar da var, gerçekten sapıp zulmedenler de; artık kimler Müslüman olursa onlardır doğruluk yolunu arayıp bulanlar"},{"SurahNumber":72,"VerseNumber":15,"Text":"Fakat gerçekten sapıp zulmedenlere gelince, onlar da cehenneme odun olurlar"},{"SurahNumber":72,"VerseNumber":16,"Text":"Ve eğer yolda dosdoğru yürüselerdi onları bolbol suvarırdık elbette"},{"SurahNumber":72,"VerseNumber":17,"Text":"Sınamak için onları böylece ve kim, Rabbini anmaktan yüz çevirirse onu, gittikçe artıp duran bir azaba sokar"},{"SurahNumber":72,"VerseNumber":18,"Text":"Ve şüphe yok ki secde edilen yerler, Allah'a aittir, artık orada Allah'la beraber hiçbir kimseyi çağırmayın"},{"SurahNumber":72,"VerseNumber":19,"Text":"Ve şüphe yok ki Allah'ın kulu, ona çağırmaya kalktı mı cinler, öylesine toplanıyorlardı etrafına ki neredeyse birbirlerini ezeceklerdi"},{"SurahNumber":72,"VerseNumber":20,"Text":"De ki: Ben, ancak Rabbime çağırmadayım ve ona, hiçbir kimseyi ortak olarak kabul etmemedeyim"},{"SurahNumber":72,"VerseNumber":21,"Text":"De ki: Benim, size bir zarar vermeye de gücüm yetmez, sizi doğru yola götürmeye de"},{"SurahNumber":72,"VerseNumber":22,"Text":"De ki: Beni, hiçbir kimse, Allah'ın azabından kurtaramaz ve ben ondan başka sığınacak birisini de bulamam"},{"SurahNumber":72,"VerseNumber":23,"Text":"Bana düşen, ancak Allah'tan tebliğdir ve onun hükümlerini size bildirmektir; ve kim, Allah'a ve Peygamberine karşı gelirse artık onun hakkıdır cehennem ateşi, ebedi olarak da kalır orada"},{"SurahNumber":72,"VerseNumber":24,"Text":"Sonunda, vaadedilen şeyi gördüler mi artık bilirler kimmiş yardımcısı daha zayıf ve sayı bakımından taraftarı daha az"},{"SurahNumber":72,"VerseNumber":25,"Text":"De ki: Ben bilmem, size vaadedilen pek mi yakın, yoksa Rabbim, onu bir müddet uzattı mı"},{"SurahNumber":72,"VerseNumber":26,"Text":"Gizliyi bilen odur, gizlediği şey de hiçbir kimseye açılmaz"},{"SurahNumber":72,"VerseNumber":27,"Text":"Ancak peygamberlerden seçtiği müstesna; onların da önlerinde, artlarında gözetleyiciler yollar"},{"SurahNumber":72,"VerseNumber":28,"Text":"Gerçekten de Rablerinin elçiliklerini hakkıyla yaptıklarını, hükümlerini tebliğ ettiklerini bilsin diye ve onların her halini de bilgisiyle kavramış, kuşatmıştır ve her şeyi, birbir sayıp tespit etmiştir"}]}