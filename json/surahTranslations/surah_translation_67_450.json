{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":67,"VerseNumber":1,"Text":"Nihayat buzurg-o-bartar hai woh jiske haath mein qayinaat ki sultanat hai , aur woh har cheez par qudrat rakhta hai"},{"SurahNumber":67,"VerseNumber":2,"Text":"Jisne maut aur zindagi ko ijaat kiya taa-ke tum logon ko aazma kar dekhey tum mein se kaun behtar amal karne wala hai, aur woh zabardast bhi hai aur darguzar farmane wala bhi"},{"SurahNumber":67,"VerseNumber":3,"Text":"Jisne teh-bar-teh saat (seven) aasman banaye tum Rehman ki takhleeq(creation) mein kisi kism ki be-rabti (incongruity) na paogey phir palat kar dekho, kahin tumhein koi khalal (flaw) nazar aata hai"},{"SurahNumber":67,"VerseNumber":4,"Text":"Baar baar nigaah daudao tumhari nigaah thak kar na-murad palat aayegi"},{"SurahNumber":67,"VerseNumber":5,"Text":"Humne tumhare kareeb ke aasman ko azeem-o-shaan chiragon se aarasta (adorned /beautify) kiya hai aur unhein shayateen ko maar bhagane ka zariya bana diya hai. In shaytano ke liye bhadakti hui aag humne muhayya kar rakkhi hai"},{"SurahNumber":67,"VerseNumber":6,"Text":"Jin logon ne apne Rubb se kufr kiya hai unke liye jahannum ka azaab hai aur woh bahut hi bura thikana hai"},{"SurahNumber":67,"VerseNumber":7,"Text":"Jab woh usmein phenke jayenge to uske dhahadne (roar) ki haulnaak aawaz sunengey aur woh josh kha rahi hogi"},{"SurahNumber":67,"VerseNumber":8,"Text":"Shiddat-e-gazab se phati jati hogi, har baar jab koi anbwah (multitude/group) us mein dala jayega uske kaarinde (keepers) un logon se puchenge “kya tumhare paas koi khabardaar karne wala nahin aaya tha?”"},{"SurahNumber":67,"VerseNumber":9,"Text":"Woh jawab denge “haan ,khabardaar karne wala hamare paas aaya tha,magar humne usey jhutla diya aur kaha Allah ne kuch bhi nazil nahin kiya hai, tum badi gumraahi mein padey huey ho”"},{"SurahNumber":67,"VerseNumber":10,"Text":"Aur woh kahenge “kaash hum sunte ya samajhte to aaj is bhadakti hui aag ke sazawaron mein na shamil hotey”"},{"SurahNumber":67,"VerseNumber":11,"Text":"Is tarah woh apne kasoor ka khud aitraaf (confess) kar lengey, laanat hai in dozakhiyon par"},{"SurahNumber":67,"VerseNumber":12,"Text":"Jo log be-dekhe apne Rubb se darte hai , yaqeenan unke liye magfirat hai aur bada ajar"},{"SurahNumber":67,"VerseNumber":13,"Text":"Tum khwah chupke se baat karo ya unchi aawaz se (Allah ke liye yaksa hai) woh to dilon ka haal tak jaanta hai"},{"SurahNumber":67,"VerseNumber":14,"Text":"Kya wahi na jaanega jisne paida kiya hai? Halanke woh baareek-been aur bakhabar hai"},{"SurahNumber":67,"VerseNumber":15,"Text":"Wahi to hai jisne tumhare liye zameen ko taabeh kar rakkha hai , chalo uski chaati par aur khao khuda ka rizq, usi ke huzoor tumhein dobara zinda ho kar jana hai"},{"SurahNumber":67,"VerseNumber":16,"Text":"Kya tum issey be-khauf ho ke woh jo aasman mein hai tumhein zameen mein dhasa de aur yakayak yeh zameen jhakoley khane lagey (shake/rock violently)"},{"SurahNumber":67,"VerseNumber":17,"Text":"Kya tum issey be-khauf ho ke wo jo aasman mein hai tum par pathrao karne wali hawa bhej de? Phir tumhein maloom ho jayega ke meri tambeeh (warning) kaisi hoti hai"},{"SurahNumber":67,"VerseNumber":18,"Text":"Inse pehle guzre huey log jhutla chuke hain phir dekhlo ke meri giraft kaisi sakht thi"},{"SurahNumber":67,"VerseNumber":19,"Text":"Kya yeh log apne upar udney waley parindon ko par phaylaye aur sukedte nahin dekhte? Rehman ke siwa koi nahin jo inhein thamey huey ho. Wahi har cheez ka nigehbaan hai"},{"SurahNumber":67,"VerseNumber":20,"Text":"Batao, aakhir woh kaunsa lashkar tumhare paas hai jo Rehman ke muqable mein tumhari madad kar sakta hai? Haqeeqat yeh hai ke yeh mukireen dhoke mein padey huey hain"},{"SurahNumber":67,"VerseNumber":21,"Text":"Ya phir batao, kaun hai jo tumhein rizq de sakta hai agar Rehman apna rizq roak ley? Dar-asal yeh log sarkashi aur haqq se gurez par adey huey hai"},{"SurahNumber":67,"VerseNumber":22,"Text":"Bhala socho, jo shaks mooh aundhaey (grovelling) chal raha ho woh zyada sahih raah paney wala hai ya woh jo sar uthaye seedha ek hamwar sadak par chal raha ho"},{"SurahNumber":67,"VerseNumber":23,"Text":"Inse kaho Allah hi hai jisne tumhein paida kiya, tumko sunney aur dekhne ki taaqatein di aur sochne samajhne waley dil diye, magar tum kam hi shukr ada karte ho"},{"SurahNumber":67,"VerseNumber":24,"Text":"Insey kaho, Allah hi hai jisne tumhein zameen mein phailaya hai aur usi ki taraf tum sametey jaogey"},{"SurahNumber":67,"VerseNumber":25,"Text":"Yeh kehte hain “Agar tum sacchey ho to batao yeh wada kab poora hoga?”"},{"SurahNumber":67,"VerseNumber":26,"Text":"Kaho “Iska ilm to Allah ke paas hai, main to bas saaf saaf khabardar kardene wala hoon"},{"SurahNumber":67,"VerseNumber":27,"Text":"Phir jab yeh us cheez ko kareeb dekh lenge to un sab logon ke chehre bigad jayenge jinhon ne inkar kiya hai, aur us waqt unse kaha jayega ke yahi hai woh cheez jiske liye tum takazey kar rahey (ask for) thay"},{"SurahNumber":67,"VerseNumber":28,"Text":"Insey kaho, kabhi tumne yeh bhi socha ke Allah khwa mujhey aur mere saathiyon ko halaaq karde ya hum par Reham karey, kafiron ko dardnaak azaab se kaun bacha lega"},{"SurahNumber":67,"VerseNumber":29,"Text":"Insey kaho, woh bada Raheem hai, usi par hum imaan laye hain, aur usi par hamara bharosa hai, ankareeb tumhein maloom ho jayega ke sareeh gumrahi (manifest error) mein pada hua kaun hai"},{"SurahNumber":67,"VerseNumber":30,"Text":"Inse kaho, kabhi tumne yeh bhi socha ke agar tumhare kuwon (wells) ka pani zameen mein utar jaye to kaun hai jo is pani ki behti hui sotein (flowing water) tumhein nikal kar la dega"}]}