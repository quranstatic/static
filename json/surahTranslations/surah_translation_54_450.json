{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":54,"VerseNumber":1,"Text":"Qayamat ki ghadi kareeb aa gayi aur chaand phatt (split) gaya"},{"SurahNumber":54,"VerseNumber":2,"Text":"Magar in logon ka haal yeh hai ke khwa koi nishani dekh lein mooh moadh jaatey hain aur kehte hain yeh to chalta hua jaadu hai"},{"SurahNumber":54,"VerseNumber":3,"Text":"Inhon ne (isko bhi) jhutla diya aur apni khwahishat-e-nafs hi ki pairwi ki.Har maamlay ko Aakhir-e-kaar ek anjaam par pahunch kar rehna hai"},{"SurahNumber":54,"VerseNumber":4,"Text":"In logon ke saamne (pichle qaumon ke) woh halaat aa chuke hain jinmein sarkashi se baaz rakhne ke liye kafi samaan-e-ibrat hai"},{"SurahNumber":54,"VerseNumber":5,"Text":"Aur aisi hikmat jo nasihat ke maqsad ko ba-darja-e-atam (consummate wisdom) pura karti hain magar tambihat(warnings) in par kaargar nahin hoti"},{"SurahNumber":54,"VerseNumber":6,"Text":"Pas aey Nabi, insey rukh pher lo. Jis roz pukarne wala ek sakht nagawaar cheez ki taraf pukarega"},{"SurahNumber":54,"VerseNumber":7,"Text":"Log sehmi hui (down-cast) nigaahon ke saath apni qabraon se is tarah niklenge goya woh bikhri huyi tiddiyan (locusts) hain"},{"SurahNumber":54,"VerseNumber":8,"Text":"Pukarne wale ki taraf daudey jaa rahey hongey Aur wahi munkireen (jo duniya mein iska inkar karte thay)us waqt kahenge ke yeh din to bada kathin hai"},{"SurahNumber":54,"VerseNumber":9,"Text":"Insey pehle Nooh ki qaum jhutla chuki hai. Unhon ne hamare bandey ko jhoota karar diya aur kaha ke yeh deewana hai, aur woh buri tarah jhidka (rebuffed) gaya"},{"SurahNumber":54,"VerseNumber":10,"Text":"Aakhir-e-kaar usne apne Rubb ko pukara ke “main magloob ho chuka , ab tu inse inteqam le”"},{"SurahNumber":54,"VerseNumber":11,"Text":"Tab humne mausla-dhaar baarish se aasmaan ke darwaze khol diye aur zameen ko phaad kar chasmon mein tabdeel kar diya"},{"SurahNumber":54,"VerseNumber":12,"Text":"Aur yeh saara paani us kaam ko pura karne ke liye mil gaya jo mukaddar ho chuka tha"},{"SurahNumber":54,"VerseNumber":13,"Text":"Aur Nooh ko humne ek takhaton(planks) aur keelon (nails) wali par sawar kar diya"},{"SurahNumber":54,"VerseNumber":14,"Text":"Jo hamari nigrani mein chal rahi thi .yeh tha badla us shaks ki khatir jiski na-qadri ki gayi thi"},{"SurahNumber":54,"VerseNumber":15,"Text":"Us kashti ko humne ek nishani bana kar chodh diya, phir koi hai nasihat qabool karne wala"},{"SurahNumber":54,"VerseNumber":16,"Text":"Dekhlo, kaisa tha mera azaab aur kaisi thi meri tambihaat (warnings)"},{"SurahNumber":54,"VerseNumber":17,"Text":"Humne is Quran ko nasihat ke liye aasaan zariya bana diya hai, phir kya hai koi nasihat qabool karne wala"},{"SurahNumber":54,"VerseNumber":18,"Text":"Aad ne jhutlaya, to dekhlo ke kaisa tha mera azaab aur kaisi thi meri tambihaat (warnings)"},{"SurahNumber":54,"VerseNumber":19,"Text":"Humne ek paiham nahusat (unremitting misfortune) ke din sakht toofani hawa unpar bhej di jo logon ko utha utha kar is tarah phenk rahi thi"},{"SurahNumber":54,"VerseNumber":20,"Text":"Jaise woh jadd (roots) se ukhade huey khajoor ke taney (trunks) hon"},{"SurahNumber":54,"VerseNumber":21,"Text":"Pas dekhlo ke kaisa tha mera azaab aur kaisi thi meri tambihaat (warnings)"},{"SurahNumber":54,"VerseNumber":22,"Text":"Humne is Quran ko nasihat ke liye aasaan zariya bana diya hai, phir kya hai koi nasihat qabool karne wala"},{"SurahNumber":54,"VerseNumber":23,"Text":"Samood ne tambihaat ko jhutlaya"},{"SurahNumber":54,"VerseNumber":24,"Text":"Aur kehne lagey “Ek akela aadmi jo hum hi mein se hai kya ab hum uske peechey chalein? Iska ittibaah hum qabool karlein to iske maani yeh hongey ke hum behak gaye hain aur hamari aqal maari gayi hai"},{"SurahNumber":54,"VerseNumber":25,"Text":"Kya hamare darmiyan bas yahi ek shaks tha jispar khuda ka zikr nazil kiya gaya? nahin, balke yeh parle darje ka jhoota aur bar-khud galat (insolent liar)hai”"},{"SurahNumber":54,"VerseNumber":26,"Text":"(Humne apne paigambar se kaha) “ Kal hi inhein maaloom hua jata hai ke kaun parle darje ka jhoota aur bar khud galat hai"},{"SurahNumber":54,"VerseNumber":27,"Text":"Hum ountni (she-camel) ko inke liye fitna bana kar bhej rahe hain, ab zara sabr ke saath dekh ke inka kya anjaam hota hai"},{"SurahNumber":54,"VerseNumber":28,"Text":"Inko jata de ke paani inke aur ountni(she-camel) ke darmiyaan takseem hoga aur har ek apni baari ke din paani par aayega”"},{"SurahNumber":54,"VerseNumber":29,"Text":"Aakhir-e-kaar un logon ne apne aadmi ko pukara aur usne is kaam ka beda uthaya aur ountni (she-camel) ko maar dala"},{"SurahNumber":54,"VerseNumber":30,"Text":"Phir dekh lo ke kaisa tha mera azaab aur kaisi thi meri tambeehat (warnings)"},{"SurahNumber":54,"VerseNumber":31,"Text":"Humne unpar bas ek hi dhamaka chodha aur woh baade wale ki rondhi hui baad ke taraah bhus ho kar reh gaya. (Lo! We sent upon them one Shout, and they became as the dry twigs (rejected by) the builder of a cattle-fold"},{"SurahNumber":54,"VerseNumber":32,"Text":"Humne is Quran ko nasihat ke liye aasaan zariya bana diya hai, ab hai koi nasihat qabool karne wala"},{"SurahNumber":54,"VerseNumber":33,"Text":"Lut ki qaum ne tambihat ko jhutlaya"},{"SurahNumber":54,"VerseNumber":34,"Text":"Aur humne pattharao karne wali hawa is par bhej di. Sirf Lut ke ghar wale ussey mehfooz rahe"},{"SurahNumber":54,"VerseNumber":35,"Text":"Unko humne apne fazl se raat ke pichle pehar bacha kar nikal diya. Yeh jaza dete hai hum har us shaks ko jo shukar guzar hota hai"},{"SurahNumber":54,"VerseNumber":36,"Text":"Lut ne apni qaum ke logon ko hamari pakad se khabardaar kiya magar woh saari tambihat ko mashkuk (doubtful) samajh kar baaton mein udate rahey"},{"SurahNumber":54,"VerseNumber":37,"Text":"Phir unhon ne usey apne mehmano ki hifazat se baaz rakhne ki koshish ki. Aakhir-e-kaar humne unki aankhein moond-di (blinded), ke chakkho ab mera azaab aur meri tambihaat ka maza"},{"SurahNumber":54,"VerseNumber":38,"Text":"Subah sawerey hi ek atal azaab ne unko aa liya"},{"SurahNumber":54,"VerseNumber":39,"Text":"Chakkho mazaa ab mere azaab ka aur meri tambihaat ka"},{"SurahNumber":54,"VerseNumber":40,"Text":"Humne is Quran ko nasihat ke liye aasaan zariya bana diya hai, pas hai koi nasihat qabool karne wala"},{"SurahNumber":54,"VerseNumber":41,"Text":"Aur aal-e-Firoun ke paas bhi tambihaat aayi thi"},{"SurahNumber":54,"VerseNumber":42,"Text":"Magar unhon ne hamari saari nishaniyon ko jhutla diya. Aakhir ko humne unhein pakda jis taraah koi zabardast qudrat wala pakadta hai"},{"SurahNumber":54,"VerseNumber":43,"Text":"Kya tumhare kuffar kuch un logon se behtar hain? Ya aasmani kitaabon mein tumhare liye koi maafi likhi hui hai"},{"SurahNumber":54,"VerseNumber":44,"Text":"Ya in logon ka kehna yeh hai ke hum ek mazboot jattha (jamaat) hain, apna bachao kar lengey"},{"SurahNumber":54,"VerseNumber":45,"Text":"Ankareeb yeh jattha(jamaat) shikhast kha jayega aur yeh sab peeth pheir kar bhaagte nazar aayenge"},{"SurahNumber":54,"VerseNumber":46,"Text":"Balke insey nimatne ke liye asal waade ka waqt to qayamat hai aur woh badi aafat aur zyaada talkh-saa-at (badi sakht aur kadwi cheez) hai"},{"SurahNumber":54,"VerseNumber":47,"Text":"Yeh mujrim log dar haqeeqat galat fehmi mein mubtala hain aur inki aqal maari gayi hai"},{"SurahNumber":54,"VerseNumber":48,"Text":"Jis roz yeh mooh ke bal aag mein ghaseetey jayenge us roz insey kaha jayega ke ab chakkho jahannum ki lapat ka maza"},{"SurahNumber":54,"VerseNumber":49,"Text":"Humne har cheez ek taqdeer ke saath paida ki hai"},{"SurahNumber":54,"VerseNumber":50,"Text":"Aur hamara hukum bas ek hi hukum hota hai aur palak jhapakate (twinkling of an eye) woh amal mein aa jata hai"},{"SurahNumber":54,"VerseNumber":51,"Text":"Tum jaisey bahut-soon ko hum halak kar chuke hain. Phir hai koi nasihat qabool karne wala"},{"SurahNumber":54,"VerseNumber":52,"Text":"Jo kuch inhon ne kiya hai woh sab daftaron (office) mein darj hai"},{"SurahNumber":54,"VerseNumber":53,"Text":"Aur har choti badi baat likhi hui maujood hai"},{"SurahNumber":54,"VerseNumber":54,"Text":"Nafarmani se parhez karne waley yaqeenan baaghon aur neharon mein hongey"},{"SurahNumber":54,"VerseNumber":55,"Text":"Sacchi izzat ki jagah, badey zeeh-iqtedar baadshah ke kareeb"}]}