{"Id":459,"LanguageCodes":["ur","urd"],"Name":"urd-muhammadkaramsh","Author":"Muhammad Karam Shah Al Azhari","Language":"Urdu","Description":"Urdu","Direction":"rtl","Source":"https://dailyayat.com","Translations":[{"SurahNumber":36,"VerseNumber":1,"Text":"اے سیّد (عرب و عجم)"},{"SurahNumber":36,"VerseNumber":2,"Text":"قسم ہے قرآن حکیم کی"},{"SurahNumber":36,"VerseNumber":3,"Text":"بیشک آپ رسولوں میں سے ہیں"},{"SurahNumber":36,"VerseNumber":4,"Text":"(یقینا) آپ راہ راست پر ہیں"},{"SurahNumber":36,"VerseNumber":5,"Text":"نازل فرمایا ہے ( قرآن حکیم کو) عزیز (اور ) رحیم نے"},{"SurahNumber":36,"VerseNumber":6,"Text":"تا کہ آپ ڈرا سکیں اس قوم کو جن کے باپ دادا کو (طویل عرصہ سے) نہیں ڈرایا گیا اس لیے وہ غافل ہیں"},{"SurahNumber":36,"VerseNumber":7,"Text":"بے شک (ان کے پیہم کفر و عنادکے باعث) یہ بات لازم ہو چکی ہے ان میں سے اکثر پر کہ وہ ایمان نہیں لائیں گے"},{"SurahNumber":36,"VerseNumber":8,"Text":"ہم نے ڈال دئیے ہیں ان کی گردنوں میں طوق پس وہ ان کی ٹھوڑیوں تک پہنچے ہوئے ہیں، اس لیے ان کے سر اوپر کو اٹھے ہوئے ہیں"},{"SurahNumber":36,"VerseNumber":9,"Text":"اور ہم نے بنا دی ہے ان کے سامنے ایک دیوار اور ان کے پیچھے ایک دیوار اور ان کی آنکھوں پر پردہ ڈال دیا ہے پس وہ کچھ نہیں دیکھ سکتے"},{"SurahNumber":36,"VerseNumber":10,"Text":"اور یکساں ہے ان کے لیے چاہے آپ انہیں ڈرائیں یا نہ ڈرائیں وہ ایمان نہیں لائیں گے"},{"SurahNumber":36,"VerseNumber":11,"Text":"آپ تو صرف اسی کو ڈرا سکتے ہیں جو اتباع کرتا ہے قرآن کا اور ڈرتا ہے (خداوند ) رحمان سے بن دیکھے پس مژدہ سنائیے ایسے شخص کو مغفرت کا اور بہترین اجر کا"},{"SurahNumber":36,"VerseNumber":12,"Text":"بیشک ہم ہی زندہ کرتے ہیں مردوں کو اور لکھ لیتے ہیں (ان اعمال کو) جو وہ آگے بھیجتے ہیں اور ان کے اس آثار کو جو وہ پیچھے چھوڑ جاتے ہیں اور ہر چیز کو ہم نے شمار کر رکھا ہے لوح محفوظ میں"},{"SurahNumber":36,"VerseNumber":13,"Text":"اور بیان فرمائیے ان کے (سمجھانے کے لیے) مثال اس گاؤں کے باشندوں کی جب آئے وہاں (ہمارے) رسُول"},{"SurahNumber":36,"VerseNumber":14,"Text":"جب (پہلے) ہم نے بھیجاان کی طرف دو رسول تو انہوں نے ان کو جھٹلایا پس ہم نے تقویت دی (انہیں) ایک تیسرے رسول سے، تو ان تینوں نے (انہیں) کہا کہ ہمیں تمہاری طرف بھیجا گیا ہے"},{"SurahNumber":36,"VerseNumber":15,"Text":"بستی والوں نے کہا نہیں ہو تم مگر انسان ہماری مانند اور نہیں اتاری رحمن نے کوئی چیز نہیں ہو تم مگر جھوٹ بول رہے ہو"},{"SurahNumber":36,"VerseNumber":16,"Text":"رسولوں نے کہا ہمارا رب جانتا ہے کہ ہم یقیناً تمہاری طرف بھیجے گئے ہیں"},{"SurahNumber":36,"VerseNumber":17,"Text":"اور نہیں ہم پر کوئی ذمہ داری بجز اس کے (کہ پیغام حق) کھول کر پہنچا دیں"},{"SurahNumber":36,"VerseNumber":18,"Text":"وہ کہنے لگے ہم تو تمہیں اپنے لیے فال بد سمجھتے ہیں اگر تم باز نہ آئے تو ہم تمہیں ضرور سنگسار کر دیں گے اور پہنچے گا تمہیں ہماری طرف سے دردناک عذاب"},{"SurahNumber":36,"VerseNumber":19,"Text":"رسولوں نے فرمایا تمہاری بدفالی تمہیں نصیب ہو (حیرت ہے) اگر تمہیں نصیحت کی جاتی ہے (تو تم دھمکیاں دینے لگتے ہو) بلکہ تم لوگ حد سے بڑھ جانے والے ہو"},{"SurahNumber":36,"VerseNumber":20,"Text":"دریں اثنا آیا شہر کے کنارے سے ایک شخص ڈورتا ہوا۔ اس نے کہا اے میری قوم ! پیروی کرو رسولوں کی"},{"SurahNumber":36,"VerseNumber":21,"Text":"پیروی کرو ان (پاکبازوں ) کی جو تم سے کوئی اجر طلب نہیں کرتے اور وہ سیدھی راہ پر ہیں"},{"SurahNumber":36,"VerseNumber":22,"Text":"اور مجھے کیا حق پہنچتا ہے کہ میں عبادت نہ کروں اس کی جس نے مجھے پیدا فرمایا اسی کی طرف تم (سب) نے لوٹ کر جانا ہے"},{"SurahNumber":36,"VerseNumber":23,"Text":"کیا (میرے لیے جائز ہے کہ) میں بنا لوں اسے چھوڑ کر کوئی اور خدا ؟ (ہر گز نہیں ) اگر رحمن مجھے کوئی تکلیف پہنچانا چاہے تو ان کی سفارش مجھے ذرا فائدہ نہ پہنچا سکے گی اور نہ وہ مجھے چھڑا سکیں گے"},{"SurahNumber":36,"VerseNumber":24,"Text":"(اگر میں شرک کروں) تو میں بھی اس وقت کھلی گمراہی میں مبتلا ہو جاؤں گا"},{"SurahNumber":36,"VerseNumber":25,"Text":"میں ایمان لے آیا ہوں تمہارے رب پر پس (کان کھول کر) میرا اعلان سن لو"},{"SurahNumber":36,"VerseNumber":26,"Text":"حکم ہوا (جا) جنت میں داخل ہو جا وہ بولا کاش! میری قوم بھی جان لیتی"},{"SurahNumber":36,"VerseNumber":27,"Text":"کہ بخش دیا ہے مجھے میرے رب نے اور شامل کر دیا ہے مجھے با عزت لوگوں میں"},{"SurahNumber":36,"VerseNumber":28,"Text":"اور نہ اتارا ہم نے اس کی قوم پر اس (کی شہادت) کے بعد کوئی لشکر آسمان سے اور نہ ہمیں اس کی ضرورت تھی"},{"SurahNumber":36,"VerseNumber":29,"Text":"نہ تھی مگر ایک گرج پس وہ بجھے ہوئے کوئلے بن گئے"},{"SurahNumber":36,"VerseNumber":30,"Text":"صد افسوس ان بندوں پر ۔ نہیں آیا ان کے پاس کوئی رسول مگر وہ اس کے ساتھ مذاق کرنے لگ گئے"},{"SurahNumber":36,"VerseNumber":31,"Text":"کیا انہیں علم نہیں کہ کتنی امتوں کو ہم نے ان سے پہلے ہلاک کر دیا (اور) وہ (آج تک) ان کی طرف لوٹ کر نہ آئے"},{"SurahNumber":36,"VerseNumber":32,"Text":"اور ان سب کو ہمارے سامنے حاضر کر دیا جائے گا"},{"SurahNumber":36,"VerseNumber":33,"Text":"اور ایک نشانی ان کے لیے یہ مردہ زمین ہے ہم نے اسے زندہ کر دیا اور ہم نے نکالا اس سے غلہ پس وہ اس سے کھاتے ہیں"},{"SurahNumber":36,"VerseNumber":34,"Text":"اور ہم نے اگائے اس میں باغات کھجور اور انگوروں کے اور جاری کر دیے اس میں چشمے"},{"SurahNumber":36,"VerseNumber":35,"Text":"تا کہ کھائیں وہ اس کے پھلوں سے اور نہیں بنایا ہے اس کو ان کے ہاتھوں نے ۔ کیا وہ ان نعمتوں پر شکر ادا نہیں کرتے"},{"SurahNumber":36,"VerseNumber":36,"Text":"ہر عیب سے پاک ہے وہ ذات جس نے ہر چیز کو جوڑا جوڑا پیدا فرمایا جنہیں زمین اگاتی ہے اور خود ان کے نفسوں کو بھی اور ان چیزوں کو بھی جنہیں وہ (ابھی) نہیں جانتے"},{"SurahNumber":36,"VerseNumber":37,"Text":"اور دوسری نشانی ان کے لیے رات ہے ہم اتار لیتے ہیں اس سے دن کو تو یکلخت وہ اندھیرے میں رہ جاتے ہیں"},{"SurahNumber":36,"VerseNumber":38,"Text":"اور (یہ) آفتاب ہے جو چلتا رہتا ہے اپنے ٹھکانے کی طرف۔ یہ اندازہ مقرر کیا ہو ا ہے اس (خدا کا) جو عزیز (اور) علیم ہے"},{"SurahNumber":36,"VerseNumber":39,"Text":"اور (ذرا) چاند کو دیکھوہم نے مقرر کر دی ہیں اس کے لیے منزلیں آخر کار ہو جاتا ہے کھجور کی بوسیدہ شاخ کی مانند"},{"SurahNumber":36,"VerseNumber":40,"Text":"نہ سورج کی یہ مجال کہ (پیچھے سے) چاند کو آپکڑے اور نہ رات کی یہ طاقت ہے کہ دن سے آگے نکل جائے۔ اور سب (سیارے اپنے اپنے) فلک میں تیر رہے ہیں"},{"SurahNumber":36,"VerseNumber":41,"Text":"اور ایک نشانی ان کے لیے یہ بھی ہے کہ ہم نے سوار کیا ان کی اولاد کو ایک کشتی میں جو بھری ہوئی تھی"},{"SurahNumber":36,"VerseNumber":42,"Text":"اور ہم نے پیدا کیں ان کے لیے اس کشتی کی مانند اور چیزیں جن پر وہ سوار ہوتے ہیں"},{"SurahNumber":36,"VerseNumber":43,"Text":"اور اگر ہم چاہیں تو انہیں غرق کر دیں پس کوئی ان کی فریاد سننے والا نہ ہو اور نہ وہ ڈوبنے سے بچائے جا سکیں"},{"SurahNumber":36,"VerseNumber":44,"Text":"بجز اس کے کہ ہم ان پر رحمت فرمائیں اور انہیں کچھ وقت تک لطف اندوز ہونے دیں"},{"SurahNumber":36,"VerseNumber":45,"Text":"اور جب انہیں کہا جاتا ہے کہ ڈرو (اس عذاب سے) جو تمہارے سامنے ہے اور جو تمہارے پیچھے ہے تاکہ تم پر حرام کیا جائے"},{"SurahNumber":36,"VerseNumber":46,"Text":"اور نہیں آتی ان کے پاس کوئی نشانی ان کے رب کی نشانیوں سے ، مگر وہ اس سے روگردانی کرنے لگتے ہیں"},{"SurahNumber":36,"VerseNumber":47,"Text":"اور جب انہیں کہا جاتا ہے کہ خرچ کرو اس مال سے جو تمہیں اللہ تعالیٰ نے دیا ہے تو کافر کہتے ہیں اہل ایمان کو کیا ہم انہیں کھانا کھلائیں جنہیں اگر اللہ چاہتا تو خود کھلا دیتا۔ (اے ناصحو!) تم تو بالکل بہک گئے ہو"},{"SurahNumber":36,"VerseNumber":48,"Text":"اور کافر کہتے ہیں یہ وعدہ کب آئے گا اگر تم سچے ہو (تو اس کا وقت مقرر بتا دو)"},{"SurahNumber":36,"VerseNumber":49,"Text":"یہ (نا ہنجار) نہیں انتظار کر رہے مگر اس ایک گرج کا جو (اچانک) انہیں دبوچ لے گی جب وہ بحث مباحثہ کر رہے ہوں گے"},{"SurahNumber":36,"VerseNumber":50,"Text":"پس نہ وہ (اس وقت ) کوئی وصیت کر سکیں گے اور نہ اپنے گھر والوں کی طرف لوٹ کر آسکیں گے"},{"SurahNumber":36,"VerseNumber":51,"Text":"اور (دوبارہ جب) صور پھُونکا جائے گا تو فوراً وہ اپنی قبروں سے نکل نکل کر اپنے پروردگار کی طرف تیزی سے جانے لگیں گے"},{"SurahNumber":36,"VerseNumber":52,"Text":"(اس وقت) کہیں گے ہائے ہم برباد ہو گئے! کس نے ہمیں اٹھا کھڑا کیا ہے ہماری خوابگاہ سے (آواز آئے گی) یہ وہی ہے جس کا رحمن نے وعدہ فرمایا تھا اور سچ کہا تھا (اسکے) رسولوں نے"},{"SurahNumber":36,"VerseNumber":53,"Text":"نہیں ہو گی مگر ایک زوردار کڑک پھر وہ فوراً سب کے سب ہمارے سامنے حاضر کر دیے جائیں گے"},{"SurahNumber":36,"VerseNumber":54,"Text":"پس آج نہیں ظلم کیا جائے گا کسی پر ذرہ بھر اور نہ ہی بدلہ دیا جائے گا تمہیں مگر ان اعمال کا جو تم کیا کرتے تھے"},{"SurahNumber":36,"VerseNumber":55,"Text":"بیشک اہل بہشت آج (حسب مراتب) اپنے اپنے شغل سے لطف اندوز ہو رہے ہوں گے"},{"SurahNumber":36,"VerseNumber":56,"Text":"وہ اور ان کی بیویاں سایہ میں (مرصع) تختوں پر تکیہ لگائے بیٹھے ہوں گے"},{"SurahNumber":36,"VerseNumber":57,"Text":"ان کے لیے وہاں (طرح طرح کے لذیذ) پھل ہوں گے اور انہیں ملے گا جو وہ طلب کرینگے"},{"SurahNumber":36,"VerseNumber":58,"Text":"تم سلامت رہو!(انہیں) یہ کہا جائے گا اپنے رحیم رب کی طرف سے"},{"SurahNumber":36,"VerseNumber":59,"Text":"اور (حکم ہو گا) اے مجرمو!(میرے دوستو سے) آج الگ ہو جاؤ"},{"SurahNumber":36,"VerseNumber":60,"Text":"کیا میں نے تمہیں یہ تاکیدی حکم نہیں دیا تھا ، اے اولاد آدم! کہ شیطان کی عبادت نہ کرنا بلاشبہ وہ تمہارا کھلا دشمن ہے"},{"SurahNumber":36,"VerseNumber":61,"Text":"اور میری عبادت کرنا ۔ یہ سیدھا راستہ ہے"},{"SurahNumber":36,"VerseNumber":62,"Text":"(بایں ہمہ) گمراہ کر دیا شیطان نے تم میں سے بہت سے لوگوں کو کیا تم عقل (وخرد) نہیں رکھتے تھے"},{"SurahNumber":36,"VerseNumber":63,"Text":"یہ ہے وہ جہنم جس کا تم سے وعدہ کیا جاتا تھا (٦٣) آج اس کی آگ تاپو اس کفر کے باعث جو تم کیا کرتے تھے"},{"SurahNumber":36,"VerseNumber":64,"Text":"آج اس کی آگ تاپو اس کفر کے باعث جو تم کیا کرتے تھے"},{"SurahNumber":36,"VerseNumber":65,"Text":"آج ہم مہر لگا دیں گے کفار کے مونہوں پر اور بات کریں گے ہم سے ان کے ہاتھ اور گواہی دیں گے ان کے پاؤں ان (بدکاریوں پر) جو وہ کمایا کرتے تھے"},{"SurahNumber":36,"VerseNumber":66,"Text":"اور اگر ہم چاہتے تو ان کی آنکھوں کا نشان تک محو کر دیتے پھر وہ راستہ کی طرف ڈور کر آتے بھی تو ان (اندھوں ) کو راستہ کیسے نظر آتا"},{"SurahNumber":36,"VerseNumber":67,"Text":"اور اگر ہم چاہتے تو ہم انہیں مسخ کر کے رکھ دیتے انکی جگہوں پر پھر وہ نہ آگے جا سکتے اور نہ پیچھے پلٹ سکتے"},{"SurahNumber":36,"VerseNumber":68,"Text":"اور جس کو ہم طویل عمر دیتے ہیں تو کمزور کر دیتے ہیں اس کی قوتوں کو پھر کیا یہ اتنی بات بھی نہیں سمجھتے"},{"SurahNumber":36,"VerseNumber":69,"Text":"اور نہیں سکھایا ہم نے اپنے نبی کو شعر، اور نہ یہ ان کے شایان شان ہے نہیں ہے یہ مگر نصیحت اور قرآن جو بالکل واضح ہے"},{"SurahNumber":36,"VerseNumber":70,"Text":"تا کہ وہ بروقت خبردار کرے جو زندہ ہے اور تاکہ حجت تمام کر دے کفّار پر"},{"SurahNumber":36,"VerseNumber":71,"Text":"کیا یہ لوگ نہیں دیکھتے کہ ہم نے پیدا فرمائے ان کے لیے اس مخلوق سے جو ہم نے اپنے ہاتھوں سے بنائی، مویشی پھر (اب) یہ ان کے مالک ہیں"},{"SurahNumber":36,"VerseNumber":72,"Text":"اور ہم نے تابعدار بنا دیا انہیں ان کا ۔ پس ان میں سے بعض پر سواری کرتے ہیں اور بعض کا (گوشت) کھاتے ہیں"},{"SurahNumber":36,"VerseNumber":73,"Text":"اور ان کے لیے ان مویشیوں میں اور بھی کئی منفعتیں ہیں اور پینے کی چیزیں ہیں کیا وہ شکر ادا نہیں کرتے"},{"SurahNumber":36,"VerseNumber":74,"Text":"اور ان (ظالموں نے بنالیے ہیں اللہ تعالیٰ کو چھوڑ کر اور خدا کہ شاید وہ ان کی مدد کریں)"},{"SurahNumber":36,"VerseNumber":75,"Text":"یہ جھوٹے خدا نہیں مدد کر سکتے ان کی اور یہ کفّار ان کے لیے تیار شدہ لشکر ہیں"},{"SurahNumber":36,"VerseNumber":76,"Text":"پس نہ رنجیدہ کرے آپ کو (اے حبیب!) ان کا قول۔ ہم خوب جانتے ہیں جس بات کو وہ چھپاتے ہیں ۔ اور جو ظاہر کرتے ہیں"},{"SurahNumber":36,"VerseNumber":77,"Text":"کیا انسان (اس حقیقت کو) نہیں جانتا کہ ہم نے اسے نطفہ سے پیدا کیا ہے پس اب وہ (ہمارا) کُھلا دشمن بن بیٹھا ہے"},{"SurahNumber":36,"VerseNumber":78,"Text":"اور بیان کرنے لگا ہے ہمارے لیے (عجیب و غریب) مثالیں اور ا س نے فراموش کر دیا ہے اپنی پیدائش کو (گستاخ) کہتا ہے اجی! کون زندہ کر سکتا ہے ہڈیوں کو جب وہ بوسیدہ ہو چکی ہوں"},{"SurahNumber":36,"VerseNumber":79,"Text":"آپ فرمائیے (اے گستاخ سُن!) زندہ فرمائے گا انہیں وہی جس نے انہیں پہلی بار پیدا کیا تھا اور وہ ہر مخلوق کو خوب جانتا ہے"},{"SurahNumber":36,"VerseNumber":80,"Text":"جس نے (اپنی حکمت سے) رکھ دی تمہارے لیے سبز درختوں میں آگ پھر تم اس سے اور آگ سلگاتے ہو"},{"SurahNumber":36,"VerseNumber":81,"Text":"کیا وہ (قادر مطلق) جس نے پیدا فرمایا آسمانوں اور زمین کو قدرت نہیں رکھتا کہ پیدا کر سکے ان جیسی (چھوٹی سی) مخلوق۔ بیشک !(وہ ایسا کر سکتا ہے) اور وہی پیدا فرمانے والا ، سب کچھ جاننے والا ہے"},{"SurahNumber":36,"VerseNumber":82,"Text":"اس کا حکم ، جب وہ کسی چیز کا ارادہ کرتا ہے تو صرف اتنا ہی ہے کہ وہ فرماتا ہے اس کو ہو جا ، پس وہ ہو جاتی ہے"},{"SurahNumber":36,"VerseNumber":83,"Text":"پس وہ (ہر عیب سے) پاک ہے جس کے ہاتھ میں ہر چیز کی حکومت ہے اور اسی کی طر ف تمہیں لوٹایا جائے گا"}]}