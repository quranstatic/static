{"Id":185,"LanguageCodes":["ha","hau"],"Name":"hau-abubakarmahmoud-la","Author":"Abubakar Mahmoud Gumi","Language":"Hausa","Description":"Hausa - Transliteration","Direction":"ltr","Source":"http://tanzil.net","Translations":[{"SurahNumber":79,"VerseNumber":1,"Text":"Ina rantsuwa da mala'iku masu fisgar rayuka (na kafirai) da ƙarfi"},{"SurahNumber":79,"VerseNumber":2,"Text":"Da masu ɗibar rayuka (na muminai) da sauƙi a cikin nishaɗi"},{"SurahNumber":79,"VerseNumber":3,"Text":"Da masu sauka daga sama da umurnin Allah kamar suna iyo"},{"SurahNumber":79,"VerseNumber":4,"Text":"Sa'an nan, su zama masu gaugawa (da umurnin Allah) kamar suna tsere"},{"SurahNumber":79,"VerseNumber":5,"Text":"Sa, an nan, su kasance masu shirya gudanar da umurni"},{"SurahNumber":79,"VerseNumber":6,"Text":"Ranar da mai girgiza abubuwa (busar farko) za ta kaɗa"},{"SurahNumber":79,"VerseNumber":7,"Text":"Mai biyar ta (busa ta biyu) na biye"},{"SurahNumber":79,"VerseNumber":8,"Text":"Wasu zukata, a ranar nan, masu jin tsoro ne"},{"SurahNumber":79,"VerseNumber":9,"Text":"Alhali idanunsu na ƙasƙantattu"},{"SurahNumber":79,"VerseNumber":10,"Text":"Suna cewa \"Ashe lalle za a iya mayar da mu a kan sawunmu"},{"SurahNumber":79,"VerseNumber":11,"Text":"Ashe, idan muka zama ƙasusuwa rududdugaggu"},{"SurahNumber":79,"VerseNumber":12,"Text":"Suka ce: \"Waccan kam komawa ce, taɓaɓɓiya"},{"SurahNumber":79,"VerseNumber":13,"Text":"To, ita kam, tsawa guda kawai ce"},{"SurahNumber":79,"VerseNumber":14,"Text":"Sai kawai ga su a bayan ƙasa"},{"SurahNumber":79,"VerseNumber":15,"Text":"Shin, labarin Musa ya zo maka"},{"SurahNumber":79,"VerseNumber":16,"Text":"A lokacin da Ubangijinsa Ya kiraye shi, a cikin kwari mai tsarki, wato Duwa"},{"SurahNumber":79,"VerseNumber":17,"Text":"Ka tafi zuwa ga Fir'auna, lalle ne shi, ya ƙetare haddi"},{"SurahNumber":79,"VerseNumber":18,"Text":"Sai ka ce masa, Ko za ka so ka tsarkaka"},{"SurahNumber":79,"VerseNumber":19,"Text":"Kuma in shiryar da kai zuwa ga Ubangijinka domin ka ji tsoronSa"},{"SurahNumber":79,"VerseNumber":20,"Text":"Sai ya nuna masa ayar nan mafi girma"},{"SurahNumber":79,"VerseNumber":21,"Text":"Sai ya ƙaryata, kuma ya saɓa (umurni)"},{"SurahNumber":79,"VerseNumber":22,"Text":"Sa'an nan ya juya baya, yana tafiya da sauri"},{"SurahNumber":79,"VerseNumber":23,"Text":"Sai ya yi gayya, sa'an nan ya yi kira"},{"SurahNumber":79,"VerseNumber":24,"Text":"Sai ya ce: \"Ni ne Ubangijinku mafi ɗaudaka"},{"SurahNumber":79,"VerseNumber":25,"Text":"Saboda haka Allah Ya kama shi, domin azabar maganar ƙarshe da ta farko"},{"SurahNumber":79,"VerseNumber":26,"Text":"Lalle ne, a cikin wannan haƙiƙa akwai abin kula ga wanda yake tsoron Allah"},{"SurahNumber":79,"VerseNumber":27,"Text":"Shin, ku ne mafi wuyar halitta ko sama? Allah Ya gina ta"},{"SurahNumber":79,"VerseNumber":28,"Text":"Ya ɗaukaka rufinta, sa'an nan Ya daidaita ta"},{"SurahNumber":79,"VerseNumber":29,"Text":"Kuma Ya duhuntar da darenta, kuma Ya fitar da hantsinta"},{"SurahNumber":79,"VerseNumber":30,"Text":"Kuma, ƙasa a bayan haka Ya mulmula ta"},{"SurahNumber":79,"VerseNumber":31,"Text":"Ya fitar da ruwanta daga gare ta da makiyayarta"},{"SurahNumber":79,"VerseNumber":32,"Text":"Da duwatsu, Ya kafe ta"},{"SurahNumber":79,"VerseNumber":33,"Text":"Domin jiyarwa daɗi a gare ku, kuma ga dabbobinku"},{"SurahNumber":79,"VerseNumber":34,"Text":"To, idan uwar masifu, mafi girma, ta zo"},{"SurahNumber":79,"VerseNumber":35,"Text":"Ranar da mutum zai yi tunanin abin da ya aikata"},{"SurahNumber":79,"VerseNumber":36,"Text":"Kuma, a bayyana Jahim ga mai gani"},{"SurahNumber":79,"VerseNumber":37,"Text":"To, amma wanda ya yi girman kai"},{"SurahNumber":79,"VerseNumber":38,"Text":"Kuma, ya zaɓi rayuwa ta kusa, (wato duniya)"},{"SurahNumber":79,"VerseNumber":39,"Text":"To, lalle ne Jahim, ita ce makoma"},{"SurahNumber":79,"VerseNumber":40,"Text":"Kuma, amma wanda ya ji tsoron tsayi a gaba ga Ubangijinsa, kuma ya kange kansa daga son rai"},{"SurahNumber":79,"VerseNumber":41,"Text":"To, lalle ne Aljanna ita ce makoma"},{"SurahNumber":79,"VerseNumber":42,"Text":"Suna tambayar ka game da sa'a, wai yaushe ne matabbatarta"},{"SurahNumber":79,"VerseNumber":43,"Text":"Me ya haɗa ka da ambatonta"},{"SurahNumber":79,"VerseNumber":44,"Text":"Zuwa ga Ubangijinka ƙarshen al'amarinta yake"},{"SurahNumber":79,"VerseNumber":45,"Text":"Kai mai gargaɗi kawai ne ga mai tsoron ta"},{"SurahNumber":79,"VerseNumber":46,"Text":"Kamar su a ranar da za su gan ta, ba su zauna ba face a lokacin marece ko hantsinsa"}]}