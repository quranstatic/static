{"Id":163,"LanguageCodes":["fa","fas"],"Name":"fas-sayyedjalaloddi","Author":"Sayyed Jalaloddin Mojtabavi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":73,"VerseNumber":1,"Text":"اى جامه به خود پيچيده"},{"SurahNumber":73,"VerseNumber":2,"Text":"شب را [به نماز] برخيز مگر اندكى"},{"SurahNumber":73,"VerseNumber":3,"Text":"نيمى از آن را، يا اندكى از نيمه بكاه- تا به ثلث رسد"},{"SurahNumber":73,"VerseNumber":4,"Text":"يا بر آن بيفزاى- تا به دو ثلث رسد- و قرآن را شمرده و آرام- واضح و با درنگ- بخوان"},{"SurahNumber":73,"VerseNumber":5,"Text":"ما بر تو سخنى سنگين و دشوار- يا گرانمايه- خواهيم افكند- يعنى اين قرآن را بر تو فروخواهيم آورد"},{"SurahNumber":73,"VerseNumber":6,"Text":"همانا ساعتهاى شب- يا قيام و عبادت در شب- استوارتر و پابرجاتر و به گفتار درست‌تر است- از عبادت روز"},{"SurahNumber":73,"VerseNumber":7,"Text":"زيرا تو را در روز آمد و شد- كار و شغل- دراز و بسيار است- پس شب را ويژه عبادت و خلوت و مناجات كن"},{"SurahNumber":73,"VerseNumber":8,"Text":"و نام پروردگارت را ياد كن و از همه بريده شو و يكسره روى دل بدو آر،"},{"SurahNumber":73,"VerseNumber":9,"Text":"خداوند خاور و باختر، هيچ خدايى جز او نيست، پس او را كارساز خويش گير"},{"SurahNumber":73,"VerseNumber":10,"Text":"و بر آنچه مى‌گويند شكيبا باش و به شيوه‌اى نيكو از آنان كناره بگير"},{"SurahNumber":73,"VerseNumber":11,"Text":"و مرا با آن دروغ انگاران كامران و توانگر- صناديد قريش- واگذار، و اندكى مهلتشان ده"},{"SurahNumber":73,"VerseNumber":12,"Text":"هر آينه نزد ما بندهاى گران و آتش افروخته است،"},{"SurahNumber":73,"VerseNumber":13,"Text":"و خوراكى گلوگير و عذابى دردناك،"},{"SurahNumber":73,"VerseNumber":14,"Text":"به روزى كه زمين و كوه‌ها به لرزه در آيد، و كوه‌ها توده‌اى ريگ روان گردد"},{"SurahNumber":73,"VerseNumber":15,"Text":"همانا به سوى شما پيامبرى فرستاديم كه بر [اعمال‌] شما گواه است همچنانكه به سوى فرعون پيامبرى فرستاديم"},{"SurahNumber":73,"VerseNumber":16,"Text":"اما فرعون آن پيامبر را نافرمانى كرد، پس او را بگرفتيم گرفتنى سخت"},{"SurahNumber":73,"VerseNumber":17,"Text":"اگر [امروز] كافر باشيد، پس چگونه پروا مى‌كنيد از [عذاب‌] روزى كه كودكان را سپيد موى- پير- مى‌گرداند؟"},{"SurahNumber":73,"VerseNumber":18,"Text":"آسمان در آن روز شكافته شود وعده او شدنى است"},{"SurahNumber":73,"VerseNumber":19,"Text":"همانا اين آيتها يادآورى و پندى است، پس هر كه خواهد راهى به سوى پروردگار خويش فرا گيرد"},{"SurahNumber":73,"VerseNumber":20,"Text":"همانا پروردگارت مى‌داند كه تو نزديك دو ثلث شب و نيم آن و ثلث آن را به نماز برمى‌خيزى و گروهى از آنان كه با تواند نيز [چنين مى‌كنند]، و خدا شب و روز را اندازه مى‌كند- به اندازه آن داناست و مى‌داند كه شما چه اندازه از شب را به نماز مى‌ايستيد- مى‌داند كه شمار آن نتوانيد داشت پس [به مِهر و بخشايش خود] بر شما بازگشت- آن را بر شما سبك ساخت- پس هر چه ميسر شود از قرآن بخوانيد، مى‌داند كه برخى از شما بيمار و برخى ديگر به جست‌وجوى فضل خدا- روزى- در سفرند و گروهى ديگر در راه خدا كارزار مى‌كنند، پس هر چه ميسر شود از آن بخوانيد، و نماز را برپا داريد و زكات بدهيد و خداى را وام دهيد وامى نيكو- در راه خدا انفاق كنيد- و هر كار نيكى كه براى خويشتن پيش فرستيد آن را نزد خداى بازيابيد- به پاداش آن مى‌رسيد-، كه آن بهتر و مزدش بزرگتر است، و از خداى آمرزش بخواهيد، كه خدا آمرزگار و مهربان است"}]}