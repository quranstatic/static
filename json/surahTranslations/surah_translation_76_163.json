{"Id":163,"LanguageCodes":["fa","fas"],"Name":"fas-sayyedjalaloddi","Author":"Sayyed Jalaloddin Mojtabavi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":76,"VerseNumber":1,"Text":"آيا بر آدمى روزگارى بر آمد كه چيزى يادكردنى نبود؟"},{"SurahNumber":76,"VerseNumber":2,"Text":"ما آدمى را از نطفه‌اى آميخته- نطفه مرد و زن- بيافريديم، او را مى‌آزماييم و از اين رو شنوا و بينايش ساختيم"},{"SurahNumber":76,"VerseNumber":3,"Text":"ما راه را به او بنموديم، يا سپاسگزار باشد و يا ناسپاس"},{"SurahNumber":76,"VerseNumber":4,"Text":"ما براى كافران زنجيرها و بندها و آتش سوزان آماده ساخته‌ايم"},{"SurahNumber":76,"VerseNumber":5,"Text":"همانا نيكوكاران از جامى مى‌نوشند كه آميزه آن كافور است- سرد و خوشبوست"},{"SurahNumber":76,"VerseNumber":6,"Text":"چشمه‌اى كه بندگان خدا از آن مى‌آشامند هر گونه و به هر جا كه بخواهند روانش مى‌سازند"},{"SurahNumber":76,"VerseNumber":7,"Text":"به نذر [خود] وفا مى‌كنند و از روزى كه بدى و سختى آن فراگير است مى‌ترسند"},{"SurahNumber":76,"VerseNumber":8,"Text":"و طعام را با دوستى آن- با آنكه خود به آن مايل‌تر و نيازمندترند- به بينوا و يتيم و اسير مى‌خورانند"},{"SurahNumber":76,"VerseNumber":9,"Text":"[زبان حالشان اين است كه‌] همانا شما را براى خشنودى خداى مى‌خورانيم از شما پاداش و سپاسى نمى‌خواهيم"},{"SurahNumber":76,"VerseNumber":10,"Text":"ما از پروردگارمان در روزى كه گرفته و دژم و سخت و سهمگين است مى‌ترسيم"},{"SurahNumber":76,"VerseNumber":11,"Text":"پس خداى ايشان را از بدى و سختى آن روز نگاه دارد و ايشان را تازگى و شادمانى پيش آرد"},{"SurahNumber":76,"VerseNumber":12,"Text":"و ايشان را به سبب آنكه شكيبايى كردند بهشت و پرنيان پاداش دهد"},{"SurahNumber":76,"VerseNumber":13,"Text":"در آنجا بر تختها [ى آراسته‌] تكيه زنند، در آنجا نه [گرمى‌] آفتابى بينند و نه سرمايى"},{"SurahNumber":76,"VerseNumber":14,"Text":"و سايه‌هاى [درختان‌] آن بر آنان نزديك باشد و ميوه‌هايش به آسانى رام گشته- در دسترس- است"},{"SurahNumber":76,"VerseNumber":15,"Text":"و جامهايى از نقره و سبوهايى از آبگينه بر ايشان مى‌گردانند"},{"SurahNumber":76,"VerseNumber":16,"Text":"آبگينه‌هايى از سيم- سفيد و شفاف به صفاى آبگينه- كه [فراخور نوشندگان‌] به اندازه كرده باشند"},{"SurahNumber":76,"VerseNumber":17,"Text":"و در آنجا جامى بنوشانندشان كه آميزه آن زنجبيل است"},{"SurahNumber":76,"VerseNumber":18,"Text":"[از] چشمه‌اى در آنجا كه سلسبيل- روان و گوارا- نامند"},{"SurahNumber":76,"VerseNumber":19,"Text":"و پسرانى جاودانى و پاينده بر گردشان مى‌گردند- به خدمت- كه چون آنان را ببينى پندارى كه مرواريد پراكنده‌اند"},{"SurahNumber":76,"VerseNumber":20,"Text":"و چون به آنجا بنگرى نعمتها بينى- كه در وصف نگنجد- و پادشاهيى بزرگ"},{"SurahNumber":76,"VerseNumber":21,"Text":"بر بالايشان جامه‌هاى سبز از ديباى نازك و ستبر است، و با دستواره‌هاى سيمين زيور شده‌اند، و پروردگارشان شرابى پاكيزه بنوشاندشان"},{"SurahNumber":76,"VerseNumber":22,"Text":"همانا اين براى شما پاداشى است و كوشش شما پذيرفته و سپاس داشته است"},{"SurahNumber":76,"VerseNumber":23,"Text":"همانا ما قرآن را بر تو فرو فرستاديم، فرستادنى- به تدريج، سوره سوره و آيه آيه"},{"SurahNumber":76,"VerseNumber":24,"Text":"پس بر فرمان پروردگارت شكيبايى كن و از آنان هيچ گنه‌پيشه يا ناسپاسى را فرمان مبر"},{"SurahNumber":76,"VerseNumber":25,"Text":"و نام پروردگارت را بامداد و شبانگاه ياد كن- در نماز و بيرون نماز"},{"SurahNumber":76,"VerseNumber":26,"Text":"و در پاسى از شب او را سجده آر- نماز بگزار- و شبى دراز او را به پاكى بستاى"},{"SurahNumber":76,"VerseNumber":27,"Text":"همانا اينان اين [دنياى‌] شتابان و زودگذر را دوست مى‌دارند و روزى گران- يعنى رستاخيز- را پشت سرشان مى‌افكنند- فراموش مى‌كنند"},{"SurahNumber":76,"VerseNumber":28,"Text":"ما ايشان را آفريديم و آفرينش- يا بندهاى اندامهاى- آنان را استوار ساختيم، و هر گاه بخواهيم به جاى آنها مانندشان را بياوريم آوردنى- كه از آن ناتوان نيستيم"},{"SurahNumber":76,"VerseNumber":29,"Text":"همانا اين- آيات قرآن يا اين سوره- يادآورى و پند است، پس هر كه خواهد به سوى پروردگار خويش راهى فرا گيرد"},{"SurahNumber":76,"VerseNumber":30,"Text":"و شما نمى‌خواهيد مگر آنكه خداى بخواهد. همانا خداوند دانا و با حكمت است"},{"SurahNumber":76,"VerseNumber":31,"Text":"هر كه را خواهد در مهر و بخشايش خويش درآرد و ستمكاران را عذابى دردناك آماده ساخته است"}]}