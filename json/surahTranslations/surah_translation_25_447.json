{"Id":447,"LanguageCodes":["uk","ukr"],"Name":"ukr-mykhayloyakubov","Author":"Mykhaylo Yakubovych","Language":"Ukrainian","Description":"Ukrainian","Direction":"ltr","Source":"","Translations":[{"SurahNumber":25,"VerseNumber":1,"Text":"Благословенний Той, Хто зіслав Розрізнення своєму рабу, щоб він був застерігачем для світів"},{"SurahNumber":25,"VerseNumber":2,"Text":"Він — Той, Кому належить влада на небесах і на землі. Він не брав Собі дитини й не було Йому рівного у владі! Він створив кожну річ і розмірив її мірою"},{"SurahNumber":25,"VerseNumber":3,"Text":"Замість Нього вони беруть собі богами тих, які нічого не творять, але створені самі; тих, які не мають влади завдати собі шкоди чи принести користь; тих, які не мають влади ні над смертю, ні над життям, ні над воскресінням"},{"SurahNumber":25,"VerseNumber":4,"Text":"Ті, які не вірують, говорять: «Це тільки брехня, яку він вигадав за допомогою інших людей!» Так вони чинять кривду й брешуть"},{"SurahNumber":25,"VerseNumber":5,"Text":"Вони говорять: «Казки давніх народів! Він попросив записати їх і йому читають це зранку та ввечері!»"},{"SurahNumber":25,"VerseNumber":6,"Text":"Скажи: «Його зіслав Той, Хто знає таємниці небес і землі. Воістину, Він — Прощаючий та Милосердний!»"},{"SurahNumber":25,"VerseNumber":7,"Text":"Вони говорять: «Що це за посланець? Він споживає їжу й ходить по базарах! Чому до нього не зіслано ангела, який би застерігав разом із ним"},{"SurahNumber":25,"VerseNumber":8,"Text":"Чому йому не зіслано скарб? Чому не має він саду, з якого б він споживав їжу?» Нечестивці сказали: «Ви йдете слідом за чоловіком, якого зачаровано!»"},{"SurahNumber":25,"VerseNumber":9,"Text":"Поглянь, як вони наводять тобі притчі! Вони заблукали й не можуть знайти шляху"},{"SurahNumber":25,"VerseNumber":10,"Text":"Благословенний Той, Хто, якщо побажає, дарує тобі краще за це все — сади, де течуть ріки. Він також поставить для тебе палаци"},{"SurahNumber":25,"VerseNumber":11,"Text":"Та ж ні! Вони вважають Час за брехню! А для тих, хто вважає Час за брехню, приготували Ми полум’я"},{"SurahNumber":25,"VerseNumber":12,"Text":"Щойно воно побачить їх здалеку, вони почують його шипіння й гуркіт"},{"SurahNumber":25,"VerseNumber":13,"Text":"А коли їх, закутих, кинуть до тісного місця, вони проситимуть там для себе загибелі"},{"SurahNumber":25,"VerseNumber":14,"Text":"Сьогодні не кличте на себе однієї загибелі, кличте їх багато"},{"SurahNumber":25,"VerseNumber":15,"Text":"Скажи: «Що краще — таке [покарання] чи сад вічності, який чекає на богобоязливих і буде їхньою винагородою, й місцем для повернення?»"},{"SurahNumber":25,"VerseNumber":16,"Text":"Там вони матимуть усе, що побажають, і будуть вони там довіку! Така обіцянка, взята Твоїм Господом, про яку запитують"},{"SurahNumber":25,"VerseNumber":17,"Text":"Того Дня Він збере їх і тих, кому вони поклонялись замість Аллага. І скаже: «Це ви ввели в оману Моїх рабів, чи вони самі збилися зі шляху?»"},{"SurahNumber":25,"VerseNumber":18,"Text":"Ті скажуть: «Преславний Ти! Нам не годиться брати покровителів замість Тебе, але це Ти дозволив їм та їхнім батькам насолоджуватися благами, тож вони забули нагадування й стали людьми, які згинули!»"},{"SurahNumber":25,"VerseNumber":19,"Text":"Вони заперечили те, що ви говорите, тож ви не зможете ні відвернути [кару], ні допомогти собі. Тих із вас, які були несправедливі, Ми змусимо скуштувати великої кари"},{"SurahNumber":25,"VerseNumber":20,"Text":"Посланці, яких Ми відсилали раніше, також споживали їжу й ходили по базарах. Одних із вас Ми зробили спокусою для інших — чи будете ви терплячі? А Господь твій — Всевидячий"},{"SurahNumber":25,"VerseNumber":21,"Text":"Ті, які не сподіваються на зустріч із Нами, говорять: «Чому до нас не зіслано ангелів? Чому ми не бачимо нашого Господа?» Вони вивищуються та вперті в своїй зухвалості"},{"SurahNumber":25,"VerseNumber":22,"Text":"Того Дня, коли вони побачать ангелів, для грішників не буде жодної доброї звістки. Їм скажуть: «Це — нездоланна перепона!»"},{"SurahNumber":25,"VerseNumber":23,"Text":"Ми займемося вчинками, які вони робили та перетворимо їх на розвіяний пил"},{"SurahNumber":25,"VerseNumber":24,"Text":"Жителі раю того дня матимуть кращий притулок та ліпше місце відпочинку"},{"SurahNumber":25,"VerseNumber":25,"Text":"Того Дня розколеться небо, вкрите хмарами, і буде зіслано ангелів"},{"SurahNumber":25,"VerseNumber":26,"Text":"Істинна влада цього Дня буде належати Милостивому! Важкий буде цей День для невіруючих"},{"SurahNumber":25,"VerseNumber":27,"Text":"Того Дня нечестивий кусатиме свої руки й говоритиме: «Якби ж я пристав на шлях Посланця"},{"SurahNumber":25,"VerseNumber":28,"Text":"Горе мені! Якби ж я не брав собі такого приятеля"},{"SurahNumber":25,"VerseNumber":29,"Text":"Адже саме він відвернув мене від нагадування, коли воно прийшло до мене!» Так шайтан зрікається людини"},{"SurahNumber":25,"VerseNumber":30,"Text":"Посланець сказав: «Господи! Воістину, мій народ відкинув цей Коран!»"},{"SurahNumber":25,"VerseNumber":31,"Text":"Саме так Ми поставили кожному пророку ворога з грішників, але достатньо твого Господа як Провідника й Помічника"},{"SurahNumber":25,"VerseNumber":32,"Text":"Ті, які не увірували, говорять: «Чому Коран не зіслано одразу цілком?» Це так, адже Ми прагнемо зміцнити ним твоє серце й прочитати у певному ладі"},{"SurahNumber":25,"VerseNumber":33,"Text":"Які б притчі вони тобі не наводили, Ми приходили до тебе з істиною та найкращим тлумаченням"},{"SurahNumber":25,"VerseNumber":34,"Text":"Тих, яких зберуть у геєні долілиць, чекає найгірше місце, адже вони заблукали найбільше"},{"SurahNumber":25,"VerseNumber":35,"Text":"Ми дарували Мусі Писання та поставили йому помічника — його брата, Гаруна"},{"SurahNumber":25,"VerseNumber":36,"Text":"І Ми сказали: «Йдіть до народу, який визнав Наші знамення брехнею!» А потім Ми геть винищили тих людей"},{"SurahNumber":25,"VerseNumber":37,"Text":"Народ Нуха, який заперечував посланців, Ми втопили, зробивши знаменням для людей. Ми приготували для нечестивців болісну кару"},{"SurahNumber":25,"VerseNumber":38,"Text":"Так само адитів, самудитів, жителів ар-Рассу та багато інших поколінь, які жили між ними"},{"SurahNumber":25,"VerseNumber":39,"Text":"Усім їм Ми наводили притчі та всіх їх Ми знищили"},{"SurahNumber":25,"VerseNumber":40,"Text":"Вони вже проходили повз селище, на яке випав поганий дощ. Невже вони не бачили цього селища? Не сподіваються вони на воскресіння"},{"SurahNumber":25,"VerseNumber":41,"Text":"Коли вони бачать тебе, то лише глузують: «Невже це його Аллаг зробив посланцем"},{"SurahNumber":25,"VerseNumber":42,"Text":"Він відвернув би нас від наших богів, якби ми не мали терпіння!» Коли вони побачать кару, то швидко дізнаються, хто насправді збився зі шляху"},{"SurahNumber":25,"VerseNumber":43,"Text":"Чи ти бачив того, хто зробив богом своє бажання? Невже ти будеш для такого опікуном"},{"SurahNumber":25,"VerseNumber":44,"Text":"Невже ти вважаєш, що більшість із них здатна щось чути чи розуміти? Вони наче худоба! Та ж ні, ще більше збилися зі шляху"},{"SurahNumber":25,"VerseNumber":45,"Text":"Невже ти не бачиш, як твій Господь подовжує тінь? А якби Він побажав, то зробив би її незмінною. Сонце Ми зробили для неї дороговказом"},{"SurahNumber":25,"VerseNumber":46,"Text":"а потім потроху відтягуємо її до Себе"},{"SurahNumber":25,"VerseNumber":47,"Text":"Він — Той, Хто зробив для вас ніч покровом, а сон — відпочинком. А день Він зробив часом повернення до життя"},{"SurahNumber":25,"VerseNumber":48,"Text":"Він — Той, Хто посилає вітри добрими вісниками Своєї милості. І Ми проливаємо з неба чисту воду"},{"SurahNumber":25,"VerseNumber":49,"Text":"щоб оживити нею мертву землю й напоїти худобу та багатьох людей, яких Ми створили"},{"SurahNumber":25,"VerseNumber":50,"Text":"Ми розподіляємо воду між ними, щоб вони замислилися, але більшість людей відвертається від усього, крім невір’я"},{"SurahNumber":25,"VerseNumber":51,"Text":"Якби Ми побажали, то відіслали б застерігача до кожного селища"},{"SurahNumber":25,"VerseNumber":52,"Text":"Тож не корися невіруючим, а борися проти них за допомогою цього великою боротьбою"},{"SurahNumber":25,"VerseNumber":53,"Text":"Він — Той, Хто змішав дві водойми. Одна з них — приємна на смак, прісна, а друга — солона, гірка. І Він поставив між ними загорожу й нездоланну перепону"},{"SurahNumber":25,"VerseNumber":54,"Text":"Він — Той, Хто створив людину з води й дарував їй родичів та свояків. Твій Господь — Всемогутній"},{"SurahNumber":25,"VerseNumber":55,"Text":"[Багатобожники] поклоняються замість Аллага тим, хто не може ні принести користі, ні завдати шкоди. Невіруючий допомагає тим, хто проти його Господа"},{"SurahNumber":25,"VerseNumber":56,"Text":"Ми відіслали тебе лише як доброго вісника й застерігача"},{"SurahNumber":25,"VerseNumber":57,"Text":"Скажи: «Я не прошу за це ніякої винагороди, крім того, щоб той, хто побажає, пристав на шлях свого Господа!»"},{"SurahNumber":25,"VerseNumber":58,"Text":"Покладайся на Живого, Який не помирає, і прославляй Його хвалою! Достатньо того, що Він відає про гріхи Своїх рабів"},{"SurahNumber":25,"VerseNumber":59,"Text":"Він створив небеса, землю й те, що між ними, за шість днів, а потім піднісся на трон. Він — Милостивий! Запитай про це у Відаючого"},{"SurahNumber":25,"VerseNumber":60,"Text":"Коли їм говорять: «Поклоніться Милостивому!» — то вони питають: «А що таке — Милостивий? Невже ми вклонимося тому, до чого ти закликаєш нас?» Це тільки додає їм відрази"},{"SurahNumber":25,"VerseNumber":61,"Text":"Благословенний Той, Хто поставив у небі сузір’я, створив там світило й сяючий місяць"},{"SurahNumber":25,"VerseNumber":62,"Text":"Він — Той, Хто змінює ніч і день для тих, які бажають замислитися й дякувати"},{"SurahNumber":25,"VerseNumber":63,"Text":"Раби Милостивого — ті, які йдуть землею смиренно та відповідають невігласам: «Мир!»"},{"SurahNumber":25,"VerseNumber":64,"Text":"які проводять ночі, падаючи ниць і стоячи перед Господом своїм"},{"SurahNumber":25,"VerseNumber":65,"Text":"які говорять: «Господи наш! Відверни від нас покарання геєни, адже таке покарання нескінченне"},{"SurahNumber":25,"VerseNumber":66,"Text":"Яка мерзотна ця обитель і цей притулок!»"},{"SurahNumber":25,"VerseNumber":67,"Text":"[Ті], які, даючи пожертви, не вдаються до марнотратства й не скупляться, тримаючись середини між цим"},{"SurahNumber":25,"VerseNumber":68,"Text":"які не звертаються замість Аллага до іншого бога, які не вбивають живої душі, не маючи на те права, які не чинять перелюбу, — а хто робить так, того спіткає кара"},{"SurahNumber":25,"VerseNumber":69,"Text":"У День Воскресіння його кара примножиться, і він назавжди залишиться принижений"},{"SurahNumber":25,"VerseNumber":70,"Text":"Окрім тих, хто покаявся, увірував і робив добро, Аллаг замінить їхні лихі вчинки на добрі справи. Аллаг — Прощаючий, Милостивий"},{"SurahNumber":25,"VerseNumber":71,"Text":"Хто покається й робитиме добро, той справді щиро звернеться до Аллага"},{"SurahNumber":25,"VerseNumber":72,"Text":"[Ті], які не беруть участі в брехливих розмовах, а коли проходять повз марне, проходять гідно"},{"SurahNumber":25,"VerseNumber":73,"Text":"Коли їм нагадують знамення Господа їхнього, вони не стають до них глухі й сліпі"},{"SurahNumber":25,"VerseNumber":74,"Text":"[Ті], які говорять: «Господи наш! Даруй нам насолоду для очей у дружинах наших і в нащадках наших і зроби нас взірцем для богобоязливих!»"},{"SurahNumber":25,"VerseNumber":75,"Text":"Їхньою винагородою буде найвище місце в раю — за те, що вони були терплячі. Там їх зустрінуть вітанням і миром"},{"SurahNumber":25,"VerseNumber":76,"Text":"Там вони будуть вічно. Яка прекрасна ця обитель і цей притулок"},{"SurahNumber":25,"VerseNumber":77,"Text":"Скажи: «Господь не звернув би на вас уваги, якби не ваші прохання». Проте ви вважаєте це брехнею і скоро [покарання] стане невідворотним"}]}