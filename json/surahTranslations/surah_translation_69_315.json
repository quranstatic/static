{"Id":315,"LanguageCodes":["si","sin"],"Name":"sin-wwwislamhouseco","Author":"Www.islamhouse.com","Language":"Sinhala","Description":"Sinhala","Direction":"ltr","Source":"www.islamhouse.com","Translations":[{"SurahNumber":69,"VerseNumber":1,"Text":"තිරසාර සිදුවීම වනාහි"},{"SurahNumber":69,"VerseNumber":2,"Text":"එම තිරසාර සිදුවීම යනු කුමක් ද"},{"SurahNumber":69,"VerseNumber":3,"Text":"තිරසාර සිදුවීම යනු කුමක්දැයි නුඹට දැනුම් දුන්නේ කුමක් ද"},{"SurahNumber":69,"VerseNumber":4,"Text":"(හදවත්) තිගැස්සීමට පත් කරවන දිනය පිළිබඳ සමූද් ජනයා හා ආද් ජනයා බොරු කළෝය"},{"SurahNumber":69,"VerseNumber":5,"Text":"සමූද් ජනයා වූ කලී ඔවුහු මහා හඬකින් විනාශ කරනු ලැබූහ"},{"SurahNumber":69,"VerseNumber":6,"Text":"තවද ආද් ජනයා වූ කලී ඔවුන් දැඩි හඬකින් යුත් සුළී සුළඟකින් විනාශ කරනු ලැබීය"},{"SurahNumber":69,"VerseNumber":7,"Text":"එය ඔවුන් වෙත රාත්‍රී හතක් හා දහවල් අටක් අඛණ්ඩ ව ඔහු එවීය. එවිට ඔවුන් බොල් වූ ඉඳි ගස් වල කඳන් මෙන් එහි විනාශයට පත් ව සිටිනු නුඹ දකින්නට තිබුණි"},{"SurahNumber":69,"VerseNumber":8,"Text":"එවිට ඔවුන්ගෙන් ඉතිරි ව සිටින කිසිවකු හෝ නුඹ දුටුවේද"},{"SurahNumber":69,"VerseNumber":9,"Text":"ෆිර්අවුන් හා ඔහුට පෙර වූවන් ද උඩුයටිකුරු පෙරළා දමනු ලැබූවන් ද වැරදි කරමින් පැමිණියෝය"},{"SurahNumber":69,"VerseNumber":10,"Text":"ඔවුහු ඔවුන්ගේ පරමාධිපතිගේ දූතයාණන්ට පිටුපෑහ. එහෙයින් බිහිසුණු ග්‍රහණයකින් ඔහු ඔවුන් හසු කළේය"},{"SurahNumber":69,"VerseNumber":11,"Text":"ජලය ඉක්මවා ගිය කල්හි නියත වශයෙන්ම අපි නුඹලා ව යාත්‍රාවේ ඉසිලුවෙමු"},{"SurahNumber":69,"VerseNumber":12,"Text":"එය අපි නුඹලාට මෙනෙහි කිරීමක් බවට පත් කරනු පිණිස හා ධාරණය කරන සවන් එය ධාරණය කරනු පිණිසය"},{"SurahNumber":69,"VerseNumber":13,"Text":"හොරණෑවෙහි එක් පිඹුමක් පිඹිනු ලැබූ විට"},{"SurahNumber":69,"VerseNumber":14,"Text":"තවද මහපොළොව හා කඳු ඔසවනු ලැබ ඒ දෙක එක පහරින් හෙළනු ලබන විට"},{"SurahNumber":69,"VerseNumber":15,"Text":"එදින සිදු වන දෑ සිදු වනු ඇත"},{"SurahNumber":69,"VerseNumber":16,"Text":"තවද අහස පැළී යනු ඇත. එවිට එය එදින දුර්වල ව පවතී"},{"SurahNumber":69,"VerseNumber":17,"Text":"තවද ඒ අවට පැතිවල මලක්වරුන් වෙති. එදින ඔවුනට ඉහළින් (ප්‍රබල මලක්වරුන්) අට දෙනෙකු නුඹේ පරමාධිපතිගේ අර්ෂ් (හෙවත් රාජධානිය) ඔසවා ගෙන සිටිති"},{"SurahNumber":69,"VerseNumber":18,"Text":"එදින නුඹලා ඉදිරිපත් කරනු ලබන්නෙහුය. සඟවන කිසිවක් නුඹලා අතුරින් සැඟවෙන්නේ නැත"},{"SurahNumber":69,"VerseNumber":19,"Text":"තම වාර්තාව තම දකුණතට දෙනු ලැබූ අය වූ කලී “ඕ මෙන්න! මාගේ වාර්තාව නුඹලා කියවා බලනු"},{"SurahNumber":69,"VerseNumber":20,"Text":"නියත වශයෙන්ම මාගේ විනිශ්චයට මම මුහුණ දෙන බව සැබැවින්ම මම සිතුවෙමි” යැයි පවසයි"},{"SurahNumber":69,"VerseNumber":21,"Text":"එවිට ඔහු තෘප්තිමත් ජීවිතයෙහි සිටියි"},{"SurahNumber":69,"VerseNumber":22,"Text":"උසස් (ස්වර්ග) උයනෙහි වෙයි"},{"SurahNumber":69,"VerseNumber":23,"Text":"එහි වලුබරින් යුත් පලතුරු සමීපයෙන් පවතියි"},{"SurahNumber":69,"VerseNumber":24,"Text":"“පසු ගිය දින වල ( ලොවේදී) නුඹලා ගත කළ (හොඳ දෑ) හේතුවෙන් නුඹලා සතුටින් අනුභව කරනු. තවද පානය කරනු” (යැයි පවසනු ලැබේ)"},{"SurahNumber":69,"VerseNumber":25,"Text":"තවද තම වාර්තා පොත තම වමතට දෙනු ලැබූ අය වූ කලී, “අහෝ ! මාගේ විනාශය ! මාගේ වාර්තාව මට දෙනු නොලැබුවේ නම් !” යැයි පවසයි"},{"SurahNumber":69,"VerseNumber":26,"Text":"“තවද මාගේ විනිශ්චය කුමක්දැයි මා නොදනී නම් !” (කොතරම් අගනේද)"},{"SurahNumber":69,"VerseNumber":27,"Text":"“අහෝ ඛේදය! එය(මරණය) අවසන් තීන්දුව වූයේ නම්” (කොතරම් අගනේද?) යැයි පවසයි"},{"SurahNumber":69,"VerseNumber":28,"Text":"“මාගේ ධනය මට කිසිදු ඵලක් නොදුන්නේය.”"},{"SurahNumber":69,"VerseNumber":29,"Text":"“මාගේ බලය මගෙන් පහ ව ගොස් ඇත.” (යැයි තවදුරටත් පවසයි)"},{"SurahNumber":69,"VerseNumber":30,"Text":"“නුඹලා ඔහු ව ග්‍රහණය කරනු. තවද ඔහුට විලංගු දමනු.”"},{"SurahNumber":69,"VerseNumber":31,"Text":"පසු ව ඔහු ව නිරයට ඇද දමා පුළුස්සනු"},{"SurahNumber":69,"VerseNumber":32,"Text":"ඔහු රියන් හැත්තෑවක් දිගු දම්වැලක් තුළ වෙයි. නුඹලා ඔහු ව එහි බැඳ දමනු"},{"SurahNumber":69,"VerseNumber":33,"Text":"නියත වශයෙන්ම ඔහු සර්ව බලධාරී අල්ලාහ් විශ්වාස නොකරන්නෙකු විය"},{"SurahNumber":69,"VerseNumber":34,"Text":"තවද දිළිඳුන්ට ආහාර සැපයීමට දිරි ගැන්වූයේ ද නැත"},{"SurahNumber":69,"VerseNumber":35,"Text":"එහෙයින් අද දින ඔහුට මෙහි කිසිදු සමීප මිතුරෙකු නැත"},{"SurahNumber":69,"VerseNumber":36,"Text":"මාගේ (තුවාලවල) සැරව මිස වෙනත් කිසිදු ආහාරයක් ද නැත"},{"SurahNumber":69,"VerseNumber":37,"Text":"වැරදි කළවුන් මිස එය කිසිවකු අනුභව නොකරයි"},{"SurahNumber":69,"VerseNumber":38,"Text":"නුඹලා දකින දෑ මත ද මම දිවුරමි"},{"SurahNumber":69,"VerseNumber":39,"Text":"නුඹලා නොදකින දෑ මත ද මම දිවුරමි"},{"SurahNumber":69,"VerseNumber":40,"Text":"නියත වශයෙන්ම මෙය ගෞරවනීය දූතයකුගේ ප්‍රකාශයකි"},{"SurahNumber":69,"VerseNumber":41,"Text":"තවද එය කවියකුගේ ප්‍රකාශයක් ද නොවෙයි. නුඹලා විශ්වාස කරනුයේ ස්වල්පයකි"},{"SurahNumber":69,"VerseNumber":42,"Text":"එය හූනියම්කරුවකුගේ ප්‍රකාශයක් ද නොවෙයි. නුඹලා මෙනෙහි කරන්නේ ස්වල්පයකි"},{"SurahNumber":69,"VerseNumber":43,"Text":"(එය) සකල ලෝකයන්ගේ පරමාධිපතිගෙන් පහළ කරනු ලැබූවකි"},{"SurahNumber":69,"VerseNumber":44,"Text":"ප්‍රබන්ධයන් සමහරක් අප වෙත ඔහු ගොතා පැවසුවේ නම්"},{"SurahNumber":69,"VerseNumber":45,"Text":"අපි ඔහු ව දකුණතින් හසුකර ගන්නෙමු"},{"SurahNumber":69,"VerseNumber":46,"Text":"පසු ව ප්‍රාණ නාළය ඔහුගෙන් අපි කපා හරින්නෙමු"},{"SurahNumber":69,"VerseNumber":47,"Text":"එවිට නුඹලා අතුරින් කිසිවෙකු හෝ (අපගෙන්) ඔහුව වළක්වන්නන් ලෙස නොසිටියි"},{"SurahNumber":69,"VerseNumber":48,"Text":"තවද නියත වශයෙන්ම එය බිය බැතිමතුන්හට මෙනෙහි කිරීමකි"},{"SurahNumber":69,"VerseNumber":49,"Text":"නියත වශයෙන්ම නුඹලා අතුරින් මුසාවාදීන් සිටින බව සැබැවින්ම අපි දනිමු"},{"SurahNumber":69,"VerseNumber":50,"Text":"තවද නියත වශයෙන්ම එය දේව ප්‍රතික්ෂේපකයින්හට බලවත් ශෝකයකි"},{"SurahNumber":69,"VerseNumber":51,"Text":"තවද නියත වශයෙන්ම එය ස්ථීර සත්‍යයකි"},{"SurahNumber":69,"VerseNumber":52,"Text":"එහෙයින් නුඹගේ සර්ව බලධාරී පරමාධිපතිගේ නාමයෙන් සුවිශුද්ධ කරනු"}]}