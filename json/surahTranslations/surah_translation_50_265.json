{"Id":265,"LanguageCodes":["my","mya"],"Name":"mya-hashimtinmyint","Author":"Hashim Tin Myint","Language":"Burmese","Description":"Burmese","Direction":"ltr","Source":"http://quran.mmsy.info/app/ , Muslim students Myanmar Youth Student and Youth Online Organization","Translations":[{"SurahNumber":50,"VerseNumber":1,"Text":"ကာဖ်၊ (ငါအရှင်မြတ်သည်) မြင့်မြတ်သည့်(ဂုဏ်ထူးများနှင့် ပြည့်စုံသည့်)ကုရ်အာန်ကျမ်း‌တော်မြတ်ကို သက်‌သေထူ‌တော်မူသည်။ ###၁"},{"SurahNumber":50,"VerseNumber":2,"Text":"အမှန်စင်စစ် သူတို့သည် သူတို့ထံသို့ သူတို့ထဲမှပင် သတိ‌ပေးနှိုး‌ဆော်သူတစ်ဦး ‌ရောက်ရှိလာခဲ့သည်ကို အံ့ဩ‌နေကြသည်။ သို့ဖြစ်ရာကာဖိရ်များက ဤသည် အံ့ဩဖွယ်ရာကိစ္စပင်ဖြစ်သည်ဟု ‌ပြောဆိုခဲ့ကြသည်။"},{"SurahNumber":50,"VerseNumber":3,"Text":"ကျွန်ုပ်တို့ ‌သေဆုံးခဲ့ကြပြီး‌နောက် ‌မြေကြီးဖြစ်သွားသည့်အခါ (ပြန်ရှင်ရဦးမည်‌လော)။ ဤသည် အလွန်‌ဝေးလံ‌သောပြန်လည်ခြင်းပင်။ (စဉ်းစား၍ဉဏ်မမီ‌ပေ)။"},{"SurahNumber":50,"VerseNumber":4,"Text":"‌မြေကြီးက သူတို့(၏ခန္ဓာကိုယ်များ)ထဲမှ(စားပြီး)‌လျော့နည်း‌စေမည့် အစိတ်အပိုင်းကို (‌ဆွေးမြည့်သွားသည့်အစိတ်အပိုင်းကို) အမှန်စင်စစ် ငါအရှင်မြတ်သိရှိ‌တော်မူသည်။ ထိုအရာပင်မက‌ပေ၊ ငါအရှင်မြတ်ထံ‌တော်တွင် ထိန်းသိမ်း‌စောင့်‌ရှောက်ထား‌သော မှတ်တမ်းစာအုပ်လည်း ရှိ‌နေ‌သေးသည်။ ###၂"},{"SurahNumber":50,"VerseNumber":5,"Text":"အမှန်စင်စစ် သူတို့ထံသို့ အမှန်တရား‌ရောက်လာသည့်အခါတွင် ထိုအမှန်တရားကိုပင် မဟုတ်မမှန်ဟု စွပ်စွဲငြင်းပယ်ခဲ့ကြခြင်းဖြစ်သည်။ ထို့ပြင် သူတို့သည် (‌မှော်ဆရာဟု‌ပြောလိုက်၊ ကဗျာဆရာဟု‌ပြောလိုက်၊ အရူးဟု‌ပြောလိုက်၊ လူလိမ်ဟု‌ပြောလိုက်နှင့်) မကိုက်ညီသည့်စကား (မတည်ငြိမ်သည့်အ‌ခြေအ‌နေ)များထဲ၌ပင် နစ်မွန်း‌နေကြသည်။"},{"SurahNumber":50,"VerseNumber":6,"Text":"ထို့‌နောက် သူတို့သည် သူတို့အထက်မှမိုး‌ကောင်းကင်ကို ငါအရှင်မြတ်သည် ၎င်းကို မည်သို့ပြုလုပ်ထား‌တော်မူသနည်း၊ ထို့ပြင်ငါအရှင်မြတ်သည် ၎င်းကို မည်သို့လှပစွာ ဆင်ယင်ထား‌တော်မူသနည်းဆိုသည်ကို မကြည့်မြင်ခဲ့ကြသ‌လော။ ထို့ပြင် ၎င်းတွင် ကွဲအက်မှုမရှိသည်(ကိုလည်း မကြည့်မြင်ခဲ့ကြသ‌လော)။"},{"SurahNumber":50,"VerseNumber":7,"Text":"ထို့ပြင် ငါအရှင်မြတ်သည် ‌မြေပထဝီကို ဖြန့်ခင်း‌တော်မူသည်။ ထို့ပြင် ထို‌မြေပထဝီတွင် ‌တောင်များကို စိုက်ထူထား‌တော်မူသည်။ ထို့ပြင် ငါအရှင်မြတ်သည် ထိုအထဲတွင် လှပတင့်တယ်သည့်အရာမျိုးစုံကို ‌ပေါက်‌ရောက်‌စေ‌တော်မူခဲ့သည်။"},{"SurahNumber":50,"VerseNumber":8,"Text":"(ထိုအရာများသည် အလ္လာဟ်အရှင်မြတ်ဘက်သို့)ပြန်လှည့်ကြသည့်ကျွန်တိုင်းအတွက် ဆင်ခြင်သုံးသပ်သည့်အရာနှင့် တရားရယူရသည့်အရာဖြစ်သည်။"},{"SurahNumber":50,"VerseNumber":9,"Text":"ထို့‌နောက် ငါအရှင်မြတ်သည် မိုး‌ကောင်းကင်မှ မဂင်္လာအ‌ပေါင်းနှင့် ပြည့်စုံ‌သော (မိုး)‌ရေကို ရွာသွန်း‌စေ‌တော်မူခဲ့သည်။ ထို့ပြင် ထို‌ရေနှင့်ငါအရှင်မြတ်သည် ဥယျာဉ်များနှင့် ရိတ်သိမ်းဖြတ်ယူရမည့် ‌ကောက်ပဲသီးနှံပင်များကို ‌ပေါက်‌ရောက်‌စေ‌တော်မူခဲ့သည်။"},{"SurahNumber":50,"VerseNumber":10,"Text":"ထို့ပြင် မြင့်မား‌သောစွန်ပလွံပင်များကို (လည်း ‌ပေါက်‌ရောက်‌စေ‌တော်မူခဲ့သည့်အတွက်)ထို စွန်ပလွံပင်များတွင် ပြွတ်သိပ်ပြီးသီး‌နေ‌သော အခိုင်များရှိ‌နေသည်။"},{"SurahNumber":50,"VerseNumber":11,"Text":"ကျွန်များအတွက် စားနပ်ရိက္ခာအဖြစ်(‌ပေါက်‌ရောက်‌စေခဲ့ခြင်းဖြစ်သည်)။ ထို့ပြင် ငါအရှင်မြတ်သည် မိုး‌ရေနှင့် ‌သေ‌နေသည့်‌မြေကို ရှင်‌စေ‌တော်မူခဲ့သည်။ (လူများ သချုႋင်းထဲမှ ရှင်ပြီး)ပြန်ထွက်ခြင်းသည်လည်း ဤသို့ပင်ဖြစ်လိမ့်မည်။"},{"SurahNumber":50,"VerseNumber":12,"Text":"သူတို့မတိုင်မီ (တမန်‌တော်)နူးဟ်၏ အမျိုးသားများ၊ ရတ်စ်တွင် ‌နေထိုင်သူများနှင့် ဆမူဒ် အမျိုးသားများသည် မဟုတ်မမှန်ဟု စွပ်စွဲငြင်းပယ်ခဲ့ကြသည်။"},{"SurahNumber":50,"VerseNumber":13,"Text":"ထို့ပြင် အာဒ် အမျိုးသားများ၊ ဖိရ်‌အောင်န်နှင့် လူသွ်၏ ညီအစ်ကိုများ၊"},{"SurahNumber":50,"VerseNumber":14,"Text":"ထို့ပြင် အိုင်ကဟ်‌တောအုပ်တွင် ‌နေထိုင်သူများ၊ သုဗ်ဗအ် အမျိုးသားများ၊ အားလုံးတို့သည် တမန်‌တော်များကို မဟုတ်မမှန်ဟု စွပ်စွဲငြင်းပယ်ခဲ့ကြသည့်အတွက် ငါအရှင်မြတ်၏ ချိန်းဆိုမှု (ပြစ်ဒဏ်)သည် (သူတို့အ‌ပေါ်တွင်)ကျ‌ရောက်ခဲ့သည်။ ###၃"},{"SurahNumber":50,"VerseNumber":15,"Text":"ငါအရှင်မြတ်သည် ပထမအကြိမ် ဖန်ဆင်း‌တော်မူခဲ့သည့်အတွက်‌ကြောင့် ‌မောပန်းသွား‌တော်မူခဲ့ပြီ‌လော။ ထိုသို့မဟုတ်‌ပေ၊ အမှန်စင်စစ် သူတို့သည်အသစ်တစ်ဖန် ပြန်လည်ဖန်ဆင်းခြင်းနှင့် ပတ်သက်၍ သံသယတွင် ရှိ‌နေကြခြင်းသာဖြစ်သည်။"},{"SurahNumber":50,"VerseNumber":16,"Text":"ထို့ပြင် အမှန်စင်စစ် ငါအရှင်မြတ်သည် လူသားများကို ဖန်ဆင်း‌တော်မူခဲ့သည်။ ထို့ပြင် ငါအရှင်မြတ်သည် သူ၏အထဲတွင် သူ၏စိတ်က မသိမသာ‌ပေါ်‌ပေါက်လာ‌သောအရာ(စိတ်ကူး)ကိုလည်း သိ‌တော်မူသည်။ ထို့ပြင် ငါအရှင်မြတ်သည် သူ၏လည်‌ချောင်း‌သွေး‌ကြောထက်ပင်သူနှင့် ပို၍နီးသည်။"},{"SurahNumber":50,"VerseNumber":17,"Text":"တစ်ချိန်က မှတ်သားသူနှစ်ဦးသည် (လူသား၏) လက်ယာဘက်နှင့် လက်ဝဲဘက်တွင် ထိုင်၍မှတ်သား‌နေကြသည်။ ###၄"},{"SurahNumber":50,"VerseNumber":18,"Text":"ထိုလူသားသည် မည်သည့်စကားပင် ‌ပြောသည်ဖြစ်‌စေ သူ၏အနီးတွင် ‌ချောင်း‌မြောင်း‌နေသူတစ်ဦးသည် (‌ရေးမှတ်ရန်)အသင့်ရှိ‌နေသည်။"},{"SurahNumber":50,"VerseNumber":19,"Text":"ထို့ပြင် ‌သေခြင်း၏ စကရသ်‌မေ့‌မျောမှုသည် မှန်ကန်စွာ ‌ရောက်ရှိလာခဲ့သည်။ ###၅ ထိုအရာသည် အသင်(မ‌တွေ့လို၍) တိမ်း‌ရှောင်‌နေခဲ့သည့်အရာပင်ဖြစ်သည်။"},{"SurahNumber":50,"VerseNumber":20,"Text":"ထို့‌နောက် တံပိုးခရာမှုတ်ခြင်းခံရမည်။ ထိုအရာသည် ချိန်းထားသည့်‌နေ့ပင်ဖြစ်သည်။ ###၆"},{"SurahNumber":50,"VerseNumber":21,"Text":"ထို့ပြင် လူတိုင်းသည် (စုရုံးရာ‌နေရာဟရှရ်ကွင်းပြင်သို့) လာကြရမည်။ သူနှင့်အတူ ‌ရှေ့သို့သွားခိုင်း‌နေသူတစ်ဦးနှင့် သက်‌သေတစ်ဦးပါရှိမည်။"},{"SurahNumber":50,"VerseNumber":22,"Text":"အမှန်စင်စစ် အသင်သည်ဤ‌နေ့နှင့် ပတ်သက်၍ ‌ပေါ့ဆမှုတွင် ရှိ‌နေခဲ့သည်။ သို့ဖြစ်ရာ (ယခုမူ)ငါအရှင်မြတ်သည် အသင်၏အ‌ပေါ်မှ အဖုံးအကာအား ဖယ်ရှား‌တော်မူလိုက်ပြီဖြစ်သည်။ သို့ဖြစ်ရာ ယ‌နေ့မူ အသင်သည် ထိုး‌ဖောက်မြင်နိုင်စွမ်းရှိသွားပြီဖြစ်သည်။"},{"SurahNumber":50,"VerseNumber":23,"Text":"ထို့ပြင် သူ၏အ‌ဖော်(‌ကောင်းကင်တမန်)က‌ပြောဆိုမည်။ ဤသည် ကျွန်ုပ်ထံတွင် အဆင်သင့်ရှိသည့်အရာ (‌နေ့စဉ်မှတ်တမ်း)ဖြစ်သည်။"},{"SurahNumber":50,"VerseNumber":24,"Text":"(အရှင်မြတ်က ‌ကောင်းကင်တမန်နှစ်ပါးကို မိန့်‌တော်မူမည်)။ အသင်တို့နှစ်ဦးသည် ‌ကျေးဇူးကန်း‌သောသူတိုင်း ‌ခေါင်းမာဆိုးသွမ်း‌သောသူတိုင်းကို ဂျဟန္နမ်ငရဲမီးထဲသို့ ပစ်ချကြပါ။"},{"SurahNumber":50,"VerseNumber":25,"Text":"‌ကောင်းမှု(ပြုလုပ်သည်များ)မှ အလွန်တားမြစ်‌သော၊ စည်းကမ်းကျူးလွန်‌သော၊ သံသယဖြစ်‌သော(သူတိုင်းကို ထိုအထဲပစ်ချကြပါ)။"},{"SurahNumber":50,"VerseNumber":26,"Text":"(ထို့ပြင်) အလ္လာဟ်အရှင်မြတ်နှင့်အတူ အခြားကိုးကွယ်ရာတစ်ဦးကို တွဲဖက်ပြုလုပ်‌သောသူအားလည်း အသင်တို့နှစ်ဦးသည် ပြင်းထန်‌သော အပြစ်ဒဏ်ထဲသို့ ပစ်ချလိုက်ကြပါ။"},{"SurahNumber":50,"VerseNumber":27,"Text":"သူ၏အ‌ဖော်(ရှိုင်သွာန်) က‌ပြောဆိုမည်-အို-ကျွန်ုပ်တို့အား ဖန်ဆင်း‌မွေးမြူ‌တော်မူ‌သောအရှင်မြတ်၊ ကျွန်ုပ်သည် သူ့အား(လမ်းလွဲ‌အောင်လုပ်ပြီး)ဆိုးသွမ်း‌စေခဲ့သည်မဟုတ်ပါ။ သို့ရာတွင် သူကိုယ်တိုင်ပင် ‌ဝေးလံ‌သော လမ်းမှားတွင် ရှိ‌နေခဲ့ခြင်းဖြစ်ပါသည်။"},{"SurahNumber":50,"VerseNumber":28,"Text":"အရှင်မြတ်သည် မိန့်ကြား‌တော်မူမည်-အသင်တို့သည် ငါအရှင်မြတ်ထံ‌တော်တွင် အငြင်းအခုံလုပ်မ‌နေကြနှင့်။ အမှန်စင်စစ် ငါအရှင်မြတ်သည် (ပြစ်ဒဏ်နှင့်ပတ်သက်သည့်)ချိန်းဆိုမှုကို အသင်တို့ထံ ကြိုတင်ပို့နှင့်‌တော်မူခဲ့ပြီး ဖြစ်သည်။"},{"SurahNumber":50,"VerseNumber":29,"Text":"ငါအရှင်မြတ်ထံ‌တော်တွင် စကားသည် မ‌ပြောင်းလဲ‌ပေ။ ထို့ပြင် ငါအရှင်မြတ်သည် ကျွန်များကို မတရားပြုလုပ်‌တော်မူ‌သောအရှင်လည်း မဟုတ်‌ပေ။ ###၇"},{"SurahNumber":50,"VerseNumber":30,"Text":"ထို‌နေ့တွင် ငါအရှင်မြတ်သည် ဂျဟန္နမ်ငရဲဘုံအား အသင်သည်ပြည့်သွားပြီ‌လောဟု မိန့်ကြား‌တော်မူမည်။ ထို့ပြင် ထိုဂျဟန္နမ်ငရဲဘုံက “‌နောက်ထပ် ရှိပါ‌သေးသ‌လော”ဟု ‌ပြောဆို‌လျှောက်ထားမည်။ ###၈"},{"SurahNumber":50,"VerseNumber":31,"Text":"ထို့ပြင် ဂျန္နသ်သုခဘုံသည် ‌ကြောက်ရွံ့အပြစ်‌ရှောင် ‌ကောင်းကျိုး‌ဆောင်သူ မုသ်သကီများ၏အနီးသို့ မ‌ဝေးသည့်‌နေရာတွင်ယူလာခြင်းခံရမည်။"},{"SurahNumber":50,"VerseNumber":32,"Text":"ဤသည် အသင်တို့ ကတိ‌ပေးခြင်းခံရသည့်အရာပင်၊ (အရှင်မြတ်ဘက်သို့)လှည့်‌သောသူ (စည်းကမ်း)‌စောင့်ထိန်း‌သော သူတိုင်းအတွက်ဖြစ်သည်။"},{"SurahNumber":50,"VerseNumber":33,"Text":"ထို့ပြင် ထိုသူသည် ရဟ်မာန်အနန္တကရုဏာ‌တော်ရှင်ကို မမြင်ဘဲနှင့် ‌ကြောက်ရွံ့ခဲ့သည်။ ထို့ပြင် သူသည်(အရှင်မြတ်ဘက်သို့) ပြန်လှည့်‌သော စိတ်နှလုံးကို ယူ‌ဆောင်လာခဲ့သည်။"},{"SurahNumber":50,"VerseNumber":34,"Text":"(ထိုသူများသည် ဤသို့ မိန့်ကြား‌တော်မူခြင်းခံကြရမည်။) အသင်တို့သည် ဂျန္နသ်သုခဘုံထဲသို့ ငြိမ်းချမ်းစွာဝင်‌ရောက်ကြပါ။ ဤသည် အမြဲ‌နေထိုင်ရမည့်‌နေ့ဖြစ်သည်။ ###၉"},{"SurahNumber":50,"VerseNumber":35,"Text":"သူတို့အတွက် ထို ဂျန္နသ်သုခဘုံထဲတွင် သူတို့ အလိုရှိသမျှအရာများသာမက ငါအရှင်မြတ်ထံ‌တော်တွင် အပို‌ကျေးဇူးချီးမြှင့်မှုလည်းရှိဦးမည်ဖြစ်သည်။"},{"SurahNumber":50,"VerseNumber":36,"Text":"ထို့ပြင် ငါအရှင်မြတ်သည် သူတို့မတိုင်မီက လူမျိုးဆက်အ‌မြောက်အမြားကို ဖျက်ဆီး‌တော်မူခဲ့သည်။ ထိုသူများသည် ဤသူများထက် အင်အားကြီးမားပြင်းထန်သည့်သူများဖြစ်ခဲ့ကြသည်။ သူတို့သည် အမြို့မြို့အရွာရွာတွင် (စီးပွားရှာပြီး ‌သေမည်ကို‌ကြောက်၍)ခရီးထွက်‌နေခဲ့ကြသည်။ (ထိုသို့သွားလျက်လာလျက်နှင့် ‌နေရာများစွာ သိထားပြီးဖြစ်ကြပါလျက် သူတို့သည်)ထွက်‌ပြေးတိမ်း‌ရှောင်ရန်‌နေရာ ရှာ‌တွေ့ခဲ့ကြ၏‌လော။"},{"SurahNumber":50,"VerseNumber":37,"Text":"အမှန်စင်စစ် ထိုအထဲတွင် စိတ်နှလုံးရှိသည့်သူအတွက် သို့မဟုတ် အသင့်‌ရောက်ရှိလျက် စိတ်ဝင်စားစွာ နားစိုက်‌ထောင်‌သောသူအတွက် အမှန်ပင် သင်ခန်းစာရှိသည်။"},{"SurahNumber":50,"VerseNumber":38,"Text":"ထို့ပြင် အမှန်စင်စစ် ငါအရှင်မြတ်သည် မိုး‌ကောင်းကင်များနှင့် ‌မြေပထဝီအပြင်ထိုနှစ်ခုကြားတွင် ရှိသမျှကို ‌ခြောက်ရက်(နှင့်ညီမျှ‌သောအချိန်)ဖြင့် ဖန်ဆင်း‌တော်မူခဲ့သည်။ ထို့‌နောက်လည်း ငါအရှင်မြတ်တွင် ‌မောပန်းမှု လုံးဝမခံစားရ‌ပေ။"},{"SurahNumber":50,"VerseNumber":39,"Text":"သို့ဖြစ်ရာ အသင်(တမန်‌တော်)သည် သူတို့၏ ‌ပြောဆိုမှုများနှင့် ပတ်သက်၍ သည်းခံပါ။ ထို့ပြင် အသင်သည် ‌နေမထွက်မီနှင့် ‌နေမဝင်မီ အသင့်အား ဖန်ဆင်း‌မွေးမြူ‌တော်မူ‌သောအရှင်မြတ်အား ချီးမွမ်းခြင်းနှင့်တကွ (အရှင်မြတ်) စင်ကြယ်‌တော်မူ‌ကြောင်း ရွတ်ဆို‌နေပါ။"},{"SurahNumber":50,"VerseNumber":40,"Text":"ထို့ပြင် အသင်(တမန်‌တော်)သည် ညအချိန်နှင့် စွလာသ်ဝတ်ပြုမှုများ၏ ‌နောက်တွင် အရှင်မြတ်၏ စင်ကြယ်‌တော်မူ‌ကြောင်းကို ရွတ်ဆိုပါ။ ###၁၀"},{"SurahNumber":50,"VerseNumber":41,"Text":"ထို့ပြင် အသင် (တမန်‌တော်)နား‌ထောင်ပါ၊ အကြင်‌နေ့တွင် ဟစ်‌အော်သူ(တစ်ဦး)သည် အနီးမှ ဟစ်‌အော်လိမ့်မည်။"},{"SurahNumber":50,"VerseNumber":42,"Text":"ထို‌နေ့တွင် ဟစ်‌အော်သံကို (အားလုံး) အမှန်ပင် ကြားကြမည်ဖြစ်သည်။ ထို‌နေ့သည် (သချုႋင်းများထဲမှ)ထွက်ကြရမည့်‌နေ့ပင်ဖြစ်သည်။ ###၁၁"},{"SurahNumber":50,"VerseNumber":43,"Text":"အမှန်စင်စစ် ငါအရှင်မြတ်သည်ပင် ရှင်‌စေ‌တော်မူသည်။ ထို့ပြင် ငါအရှင်မြတ်သည်ပင် ‌သေ‌စေ‌တော်မူသည်။ ထို့‌နောက် ငါအရှင်မြတ်ထံ‌တော်သို့ပင် ပြန်လာကြရမည်ဖြစ်သည်။"},{"SurahNumber":50,"VerseNumber":44,"Text":"ထို‌နေ့တွင် ‌မြေကြီးသည် သူတို့၏အ‌ပေါ်မှ ပွင့်ထွက်သွားပြီး(သူတို့သည်သချုႋင်းထဲမှထွက်လျက် ဖိတ်‌ခေါ်သူ၏ဘက်သို့)လျင်မြန်စွာ ‌ပြေးလျက်သွားကြမည်။ ဤသည် ငါအရှင်မြတ်အတွက် လွယ်ကူ‌သော စုရုံးခြင်းပင် ဖြစ်သည်။"},{"SurahNumber":50,"VerseNumber":45,"Text":"ငါအရှင်မြတ်သည် သူတို့‌ပြောသမျှကို အသိဆုံးဖြစ်‌တော်မူသည်။ ထို့ပြင် အသင်သည် သူတို့အ‌ပေါ်တွင် အတင်းအကျပ်‌စေခိုင်းသူ မဟုတ်‌ပေ။ သို့ဖြစ်ရာ အသင်သည် (ငါအရှင်မြတ်၏)ချိန်းဆိုချက်ကို ‌ကြောက်ရွံ့သူအားကုရ်အာန်ကျမ်း‌တော်မြတ်ဖြင့် သတိ‌ပေး‌နေပါ။ ###၁၂"}]}