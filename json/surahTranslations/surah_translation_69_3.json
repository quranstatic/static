{"Id":3,"LanguageCodes":["af","afr"],"Name":"afr-imammabaker","Author":"Imam M. A. Baker","Language":"Afrikaans","Description":"Afrikaans","Direction":"ltr","Source":"The Islamic Dawah Movement of Southern Africa","Translations":[{"SurahNumber":69,"VerseNumber":1,"Text":"Die volle Werklikheid"},{"SurahNumber":69,"VerseNumber":2,"Text":"Wat is die volle Werklikheid"},{"SurahNumber":69,"VerseNumber":3,"Text":"En wat sal u laat besef wat die volle Werklikheid is"},{"SurahNumber":69,"VerseNumber":4,"Text":"Thamoed en Aad het die ramp verloën"},{"SurahNumber":69,"VerseNumber":5,"Text":"Wat Thamoed betref, hulle is deur ’n oorweldigende kreet vernietig"},{"SurahNumber":69,"VerseNumber":6,"Text":"En aangaande Aad, hulle is deur ’n felle, geweldige wind vernie- tig"},{"SurahNumber":69,"VerseNumber":7,"Text":"wat Hy sewe nagte en agt dae aaneen oor hulle laat woed het, sodat u sou kon sien hoe die mense daardeur omvergegooi is, asof hulle uitgeholde palmboomstamme was"},{"SurahNumber":69,"VerseNumber":8,"Text":"Kan u dan enige oorblyfsel van hulle sien"},{"SurahNumber":69,"VerseNumber":9,"Text":"Ook Farao, en diegene wat vóór hom was, en die verwoeste stede, het groot sonde gepleeg"},{"SurahNumber":69,"VerseNumber":10,"Text":"En hulle was die boodskapper van hulle Heer ongehoorsaam, daarom het Hy hulle met ’n streng kastyding gestraf"},{"SurahNumber":69,"VerseNumber":11,"Text":"Voorwaar, toe die water hoog gestyg het, het Ons julle in die ark vervoer"},{"SurahNumber":69,"VerseNumber":12,"Text":"sodat Ons dit as ’n herinnering vir julle kon instel, en dat die oor wat kan onthou dit nooit vergeet nie"},{"SurahNumber":69,"VerseNumber":13,"Text":"Wanneer die basuin dan met ’n enkele kreet geblaas sal word"},{"SurahNumber":69,"VerseNumber":14,"Text":"en die aarde en die berge weggevoer sal word en met ’n enkele ineenstorting verbrysel sal word"},{"SurahNumber":69,"VerseNumber":15,"Text":"op daardie Dag sal die groot gebeurtenis plaasvind"},{"SurahNumber":69,"VerseNumber":16,"Text":"en die hemel sal uiteenbars; daardie Dag sal dit swak wees"},{"SurahNumber":69,"VerseNumber":17,"Text":"en die engele sal op die sye daarvan staan. En bo hulle sal ’n agttal daardie Dag die Troon van Mag van u Heer omhoog- hou"},{"SurahNumber":69,"VerseNumber":18,"Text":"Op daardie Dag sal julle blootgelê word, en geen geheim van julle sal verborge bly nie"},{"SurahNumber":69,"VerseNumber":19,"Text":"Hy wat sy boek in die regterhand sal ontvang, sal sê: Kom, lees my boek"},{"SurahNumber":69,"VerseNumber":20,"Text":"Voorwaar, ek het geweet dat ek my rekening tegemoet sou kom"},{"SurahNumber":69,"VerseNumber":21,"Text":"Hy sal dan ’n salige lewe lei"},{"SurahNumber":69,"VerseNumber":22,"Text":"in ’n verhewe Tuin"},{"SurahNumber":69,"VerseNumber":23,"Text":"waarvan die vrugte maklik bereikbaar sal wees"},{"SurahNumber":69,"VerseNumber":24,"Text":"Eet en drink smaaklik weens dít wat julle in vroeër dae vooruitgestuur het"},{"SurahNumber":69,"VerseNumber":25,"Text":"Maar hy wat sy boek in die linkerhand sal kry, sal sê: O, ek wens dat my boek nie aan my gegee was nie"},{"SurahNumber":69,"VerseNumber":26,"Text":"En het ek maar liewers nie geweet wat my oordeel is nie"},{"SurahNumber":69,"VerseNumber":27,"Text":"O, ek wens dat die dood maar liewers ’n einde aan my gemaak het"},{"SurahNumber":69,"VerseNumber":28,"Text":"My rykdom het my nie gebaat nie"},{"SurahNumber":69,"VerseNumber":29,"Text":"my mag is van my weggeneem"},{"SurahNumber":69,"VerseNumber":30,"Text":"Gryp hom en boei hom"},{"SurahNumber":69,"VerseNumber":31,"Text":"en gooi hom dan in die Brandende Vuur"},{"SurahNumber":69,"VerseNumber":32,"Text":"en bind hom dan vas met ’n ketting waarvan die lengte sewentig elmbooglengtes is"},{"SurahNumber":69,"VerseNumber":33,"Text":"Waarlik, hy het nie in Allah, die Grote, geglo nie"},{"SurahNumber":69,"VerseNumber":34,"Text":"nóg het hy mense aangespoor om die armes te voed"},{"SurahNumber":69,"VerseNumber":35,"Text":"Daarom het hy Vandag geen vriend hier nie"},{"SurahNumber":69,"VerseNumber":36,"Text":"en ook geen voedsel, behalwe verrotte kos"},{"SurahNumber":69,"VerseNumber":37,"Text":"wat niemand behalwe die sondaars sal eet nie"},{"SurahNumber":69,"VerseNumber":38,"Text":"Maar nee! Ek sweer by wat julle sien"},{"SurahNumber":69,"VerseNumber":39,"Text":"en dit wat julle nie sien nie"},{"SurahNumber":69,"VerseNumber":40,"Text":"Voorwaar, dit is ’n woord van ’n geëerde Boodskapper"},{"SurahNumber":69,"VerseNumber":41,"Text":"en dit is nie die woord van ’n digter nie. Min is dit wat julle glo"},{"SurahNumber":69,"VerseNumber":42,"Text":"Nóg is dit die woord van ’n waarsêer. Hoe weinig onthou julle"},{"SurahNumber":69,"VerseNumber":43,"Text":"Dit is ’n openbaring van die Heer van die Wêrelde"},{"SurahNumber":69,"VerseNumber":44,"Text":"En indien hy1 enige woorde teen Ons vervals het"},{"SurahNumber":69,"VerseNumber":45,"Text":"sou Ons hom sekerlik by die regterhand gegryp het"},{"SurahNumber":69,"VerseNumber":46,"Text":"en dan sy lewensaar afgesny het"},{"SurahNumber":69,"VerseNumber":47,"Text":"en nie een van julle sou Ons van hom kon teruggehou het nie"},{"SurahNumber":69,"VerseNumber":48,"Text":"En waarlik, dit is ’n Vermaning vir die godvresendes"},{"SurahNumber":69,"VerseNumber":49,"Text":"En sekerlik weet Ons dat daar leuenaars onder julle is"},{"SurahNumber":69,"VerseNumber":50,"Text":"En dit is inderdaad ’n bron van vrees vir die ongelowiges"},{"SurahNumber":69,"VerseNumber":51,"Text":"En voorwaar, dit is die naakte Waarheid"},{"SurahNumber":69,"VerseNumber":52,"Text":"Verheerlik daarom die naam van u Heer, die Allerhoogste"}]}