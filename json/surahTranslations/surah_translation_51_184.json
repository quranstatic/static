{"Id":184,"LanguageCodes":["ha","hau"],"Name":"hau-abubakarmahmood","Author":"Abubakar Mahmood Jummi","Language":"Hausa","Description":"Hausa","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":51,"VerseNumber":1,"Text":"Inã rantsuwa da iskõki mãsu shẽkar abũbuwa, shẽƙẽwa"},{"SurahNumber":51,"VerseNumber":2,"Text":"Sa'an nan da girãgizai mãsu ɗaukar nauyi (na ruwa)"},{"SurahNumber":51,"VerseNumber":3,"Text":"Sa'an nan da jirãge mãsu gudãna (a kan ruwa) da sauƙi"},{"SurahNumber":51,"VerseNumber":4,"Text":"Sa'an nan da Malã'iku mãsu rabon al'amari (bisa umurnin Allah)"},{"SurahNumber":51,"VerseNumber":5,"Text":"Lalle abin da ake yi muku alkawari (da zuwansa), haƙĩƙa gaskiya ne"},{"SurahNumber":51,"VerseNumber":6,"Text":"Kuma lalle sakamako (ga ayyukanku), haƙĩƙa, mai aukuwa ne"},{"SurahNumber":51,"VerseNumber":7,"Text":"Inã rantsuwa da samã ma'abũciyar hanyõyi (na tafiyar taurãri da sautin rediyo)"},{"SurahNumber":51,"VerseNumber":8,"Text":"Lalle kũ, haƙĩƙa, kunã cikin magana mai sãɓa wa juna (game da Alƙur'ani)"},{"SurahNumber":51,"VerseNumber":9,"Text":"Anã karkatar da wanda aka jũyar (daga gaskiya)"},{"SurahNumber":51,"VerseNumber":10,"Text":"An la'ani mãsu ƙiri-faɗi"},{"SurahNumber":51,"VerseNumber":11,"Text":"Waɗanda suke shagala a cikin zurfin jãhilci"},{"SurahNumber":51,"VerseNumber":12,"Text":"Sunã tambaya: \"Yaushe ne rãnar sakamako zã ta auku"},{"SurahNumber":51,"VerseNumber":13,"Text":"Ranar da suke a kan wuta anã fitinar su"},{"SurahNumber":51,"VerseNumber":14,"Text":"(A ce musu): \"Ku ɗanɗani fitinarku, wannan shĩ ne abin da kuka kasance kunã nẽman zuwansa da gaggãwa"},{"SurahNumber":51,"VerseNumber":15,"Text":"Lalle mãsu taƙawa, sunã a cikin lambunan itãce da marẽmari"},{"SurahNumber":51,"VerseNumber":16,"Text":"Sunã mãsu dĩbar abin da Ubangijinsu Ya bã su. Lalle sũ, sun kasance mãsu kyautatãwa a gabãnin haka (a dũniya)"},{"SurahNumber":51,"VerseNumber":17,"Text":"Sun kasance a lõkaci kaɗan na dare suke yin barci"},{"SurahNumber":51,"VerseNumber":18,"Text":"Kuma a lõkutan asuba sunã ta yin istigfãri"},{"SurahNumber":51,"VerseNumber":19,"Text":"Kuma a cikin dũkiyarsu akwai hakki ga (matalauci) mai rõƙo da wanda aka hana wa rõƙo"},{"SurahNumber":51,"VerseNumber":20,"Text":"Kuma a cikin ƙasã akwai ãyõyi ga mãsu yaƙĩni"},{"SurahNumber":51,"VerseNumber":21,"Text":"Kuma a cikin rãyukanku (akwai ãyõyi). To, bã zã ku dũbã ba"},{"SurahNumber":51,"VerseNumber":22,"Text":"Kuma a cikin sama arzikinku (yake fitõwa) da abin da ake yi muku alkawari"},{"SurahNumber":51,"VerseNumber":23,"Text":"To, kuma Ina rantsuwa da Ubangijin sama da ƙasã, lalle shĩ (abin da ake yi muku alkawari), haƙĩƙa gaskiya ne, kamar abin da kuka zamo kunã karantãwa na magana"},{"SurahNumber":51,"VerseNumber":24,"Text":"Shin, lãbãrin Bãƙin Ibrãhĩm, waɗanda aka girmama, ya zo maka"},{"SurahNumber":51,"VerseNumber":25,"Text":"A lõkacin da suka shiga gare shi, sai suka yi sallama; ya ce \"Aminci ya tabbata a gare ku, mutãne bãƙi"},{"SurahNumber":51,"VerseNumber":26,"Text":"Sai ya jũya zuwa ga iyãlinsa, sa'an nan ya zo da maraƙi tutturna"},{"SurahNumber":51,"VerseNumber":27,"Text":"Sai ya kusantar da shi zuwa gare su, ya ce: \"Bã zã ku ci ba"},{"SurahNumber":51,"VerseNumber":28,"Text":"Sai ya ji tsõro daga gare su. Suka ce: \"Kada kaji tsõro.\" Kuma suka yi masa bushãra da (haihuwar) wani yaro mai ilmi"},{"SurahNumber":51,"VerseNumber":29,"Text":"Sai matarsa ta fuskanta cikin ƙyallõwa, har ta mari fuskarta kuma ta ce: \"Tsõhuwa bakarãriya (zã ta haihu)"},{"SurahNumber":51,"VerseNumber":30,"Text":"Suka ce: \"Kamar haka Ubangijinki Ya faɗa. Lalle Shĩ, Shĩ ne Mai hikima, Mai ilmi"},{"SurahNumber":51,"VerseNumber":31,"Text":"(Ibrãĩm) ya ce: \"To mẽne ne babban al'almarinku, yã kũ Manzanni"},{"SurahNumber":51,"VerseNumber":32,"Text":"Suka ce: \"Lalle mũ, an aike mu zuwa ga waɗansu mutãne, mãsu laifi"},{"SurahNumber":51,"VerseNumber":33,"Text":"Dõmin mu saka musu waɗansu duwãtsu na wani yumɓu (bom)"},{"SurahNumber":51,"VerseNumber":34,"Text":"Waɗanda aka yi wa alãma daga wajen Ubangijinka, dõmin mãsu ɓarna"},{"SurahNumber":51,"VerseNumber":35,"Text":"Sa'an, nan Muka fitar da wanda ya kasance a cikinta daga mũminai"},{"SurahNumber":51,"VerseNumber":36,"Text":"Sai dai ba mu sãmu ba, a cikinta, fãce gida guda na Musulmi"},{"SurahNumber":51,"VerseNumber":37,"Text":"Kuma Muka bar wata ãyã, a cikinta, ga waɗanda ke jin tsõron azãba, mai raɗaɗi"},{"SurahNumber":51,"VerseNumber":38,"Text":"Kuma ga Mũsã, a lõkacin da Muka aiko shi zuwa ga Fir'auna da wani dalĩli bayyananne"},{"SurahNumber":51,"VerseNumber":39,"Text":"Sai ya jũya bãya tãre da ƙarfinsa, kuma ya ce: \"Mai sihiri ne kõ kuwa mahaukaci"},{"SurahNumber":51,"VerseNumber":40,"Text":"Sabõda haka, Muka kama shi tãre da rundunarsa, sa'an nan Muka jẽfa su a cikin tẽku, alhãli kuwa yanã wanda ake zargi"},{"SurahNumber":51,"VerseNumber":41,"Text":"Kuma ga Ãdãwa, a lõkacin da Muka aika iska ƙẽƙasasshiya a kansu"},{"SurahNumber":51,"VerseNumber":42,"Text":"Bã ta barin kõme da ta jẽ a kansa, fãce ta mayar da shi kamar rududdugaggun ƙasũsuwa"},{"SurahNumber":51,"VerseNumber":43,"Text":"Kuma ga Samũdãwa, a lõkacin da aka ce musu: \"Ku ji ɗan dãɗi har wani ɗan lõkaci"},{"SurahNumber":51,"VerseNumber":44,"Text":"Sai suka yi girman kai ga umurnin Ubangijinsu, sabõda haka tsãwa ta kãma su, alhãli kuwa sunã kallo"},{"SurahNumber":51,"VerseNumber":45,"Text":"Ba su kõ sãmu dãmar tsayãwa ba, kuma ba su kasance mãsu nẽman ãgaji ba"},{"SurahNumber":51,"VerseNumber":46,"Text":"Da mutãnen Nũhu a gabãnin haka, lalle sun kasance waɗansu irin mutãne ne fãsiƙai"},{"SurahNumber":51,"VerseNumber":47,"Text":"Kuma sama, mun gina ta da wani irin ƙarfi, alhãli kuwa lalle Mũ ne Mãsu yalwatãwa"},{"SurahNumber":51,"VerseNumber":48,"Text":"Kuma ƙasã Mun shimfiɗa ta, To, madalla da mãsu shimfiɗãwa, Mũ"},{"SurahNumber":51,"VerseNumber":49,"Text":"Kuma daga kõme Mun halitta nau'i biyu, watakila zã ku yi tunãni"},{"SurahNumber":51,"VerseNumber":50,"Text":"Sabõda haka ku gudu zuwa ga Allah, lalle nĩ mai gargaɗi kawai ne a gare ku, mai bayyanannen gargaɗi"},{"SurahNumber":51,"VerseNumber":51,"Text":"Kuma kada ku sanya, tãre da Allah wani abin bautãwa na dabam, lalle nĩ, mai gargaɗi kawai ne a gare ku, mai bayyanannen gargaɗi"},{"SurahNumber":51,"VerseNumber":52,"Text":"Kamar haka dai wani Manzo bai jẽ wa waɗanda ke gabãninsu ba fãce sun ce: \"Mai sihiri ne kõ mahaukaci"},{"SurahNumber":51,"VerseNumber":53,"Text":"shin, sunã yi wa jũna wasiyya da shi ne? Ã'a, sũ dai mutãne ne mãsu girman kai"},{"SurahNumber":51,"VerseNumber":54,"Text":"Sai ka jũya daga barinsu, kuma kai ba abin zargi ba ne"},{"SurahNumber":51,"VerseNumber":55,"Text":"Kuma ka tunãtar, dõmin tunãtarwa tanã amfãnin mũminai"},{"SurahNumber":51,"VerseNumber":56,"Text":"Kuma Ban halitta aljannu da mutãne ba sai dõmin su bauta Mini"},{"SurahNumber":51,"VerseNumber":57,"Text":"Bã Ni nufln (sãmun) wani arziki daga gare su, Bã Ni nufin su (yi Mini hidimar) ciyar da Ni"},{"SurahNumber":51,"VerseNumber":58,"Text":"Lalle Allah, Shĩ ne Mai azurtãwa, Mai ĩkon yi, Mai cikakken ƙarfi"},{"SurahNumber":51,"VerseNumber":59,"Text":"To, lalle waɗanda suka yi zãlunci sunã da masaki (na ɗĩban zunubi) kamar masakin abõkansu, sabõda haka kada su yi Mini gaggãwa"},{"SurahNumber":51,"VerseNumber":60,"Text":"Sabõda haka, bone ya tabbata ga waɗanda suka kãfirta, daga rãnar su wadda aka yi musu alkawari"}]}