{"Id":183,"LanguageCodes":["ha","hau"],"Name":"hau-abubakarmahmood-la","Author":"Abubakar Mahmood Jummi","Language":"Hausa","Description":"Hausa - Transliteration","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":32,"VerseNumber":1,"Text":"L. M"},{"SurahNumber":32,"VerseNumber":2,"Text":"Saukar da Littafin babu shakka a gare shi, daga Ubangijin talikai yake"},{"SurahNumber":32,"VerseNumber":3,"Text":"Ko suna cewa (Muhammadu ne) ya ƙirƙira shi? A'a, shi ne gaskiya daga Ubangijinka, domin ka yi gargaɗi ga mutane waɗanda wani mai gargaɗi bai je musu ba a gabaninka, fatan za su shiryu"},{"SurahNumber":32,"VerseNumber":4,"Text":"Allah ne wanda Ya halitta sammai da ƙassai da abin da yake a tsakaninsu a cikin kwanuka shida, sa'an nan Ya daidaita a kan Al'arshi. Ba ku da, baicin Shi, wani majiɓinci kuma babu wani maceci. Shin, ba za ku yi tunani ba"},{"SurahNumber":32,"VerseNumber":5,"Text":"Yana shirya al'amari daga sama zuwa ga ƙasa, sa'an nan ya taka zuwa gare Shi a cikin yini, wanda gwargwadonsa shekaru dubu ne ga abin da kuke lissafawa"},{"SurahNumber":32,"VerseNumber":6,"Text":"Wannan shi ne Masanin fake da bayyane, Mabuwayi, Mai jinƙai"},{"SurahNumber":32,"VerseNumber":7,"Text":"Wanda Ya kyautata kome, Wanda Ya halitta shi. Shi ne kuma Ya fara halittar mutum daga laka"},{"SurahNumber":32,"VerseNumber":8,"Text":"Sa'an nan Ya sanya ɗiyansa daga wani asali na wani ruwa wulakantacce"},{"SurahNumber":32,"VerseNumber":9,"Text":"Sa'an nan Ya daidaita shi, kuma Ya hura a cikinsa, daga ruhinSa kuma Ya sanya muku ji, da ganunuwa da zukata. Godiyarku kaɗan ce ƙwarai"},{"SurahNumber":32,"VerseNumber":10,"Text":"Kuma suka ce: \"Shin, idan mun ɓace a cikin ƙasa, shin, lalle mu, tabbas ne muna zama a cikin wata halitta sabuwa?\" A'a, su game da gamuwa da Ubangijinsu kafirai"},{"SurahNumber":32,"VerseNumber":11,"Text":"Ka ce: \"Mala, ikin mutuwa ne. wanda aka wakkala a gare ku, shi ne ke karɓar rayukanku.* Sa'an nan zuwa ga Ubangijinku ake mayar da ku"},{"SurahNumber":32,"VerseNumber":12,"Text":"Kuma da ka gani a lokacin da masu laifi suke masu sunkuyar da kawunansu a wurin Ubangijinsu, \"Ya Ubangijinmu! Mun gani, kuma mun ji, to, Ka mayar da mu mu aikata aiki na ƙwarai. Lalle mu masu yaƙini ne"},{"SurahNumber":32,"VerseNumber":13,"Text":"Kuma da Mun so da Mun bai wa kowane rai shiriyarsa to, amma magana ta tabbata daga gare Ni! Lalle ne Ina cika Jahannama daga aljannu da mutane gaba ɗaya"},{"SurahNumber":32,"VerseNumber":14,"Text":"To, ku ɗanɗana saboda abin da kuka manta na haɗuwa da ranarku wannan. Lalle Mu ma Mun manta da ku, kuma ku danɗani azabar dawwama saboda abin da kuka kasance kuna aikatawa"},{"SurahNumber":32,"VerseNumber":15,"Text":"Waɗanda ke imani da ayoyin Mu kawai, su ne waɗanda idan aka karanta musu ayoyinMu sai su faɗi suna masu sujada kuma su yi tasbihi game da gode wa Ubangijinsu, alhali kuwa su ba su yin girman kai"},{"SurahNumber":32,"VerseNumber":16,"Text":"Sasanninsu na nisanta daga wuraren kwanciya, suna kiran Ubangijinsu bisa ga tsoro da ɗammani, kuma suna ciryawa daga abin da Muka azurta su"},{"SurahNumber":32,"VerseNumber":17,"Text":"Saboda haka wani rai bai san abin da aka ɓoye musu ba, na sanyin idanu, domin sakamako ga abin da suka kasance suna aikatawa"},{"SurahNumber":32,"VerseNumber":18,"Text":"Shin, wanda ya zama mumini yana kamar wanda ya zama fasiƙi? Ba za su yi daidai ba"},{"SurahNumber":32,"VerseNumber":19,"Text":"Amma waɗanda suka yi imani, kuma suka aikata ayyukan ƙwafai, to, suna da gidajen Aljannar makoma, a kan liyafa saboda abin da suka kasance suna aikatawa"},{"SurahNumber":32,"VerseNumber":20,"Text":"Kuma waɗanda suka yi fasiƙanci to makomarsu ita ce wuta, ko da yaushe suka yi nufin su fita daga gare ta, sai a mayar da su a cikinta, kuma a ce musu: \"Ku ɗanɗana azabai wuta, wadda kuka kasance kuna ƙaryatawa game da ita"},{"SurahNumber":32,"VerseNumber":21,"Text":"Kuma lalle Muna ɗanɗana musu daga azaba, mafi ƙasƙanci, kafin a kai ga azaba mafi girma, domin fatan za su komo"},{"SurahNumber":32,"VerseNumber":22,"Text":"Kuma wane ne ya fi zalunci bisa ga wanda aka tunatar da ayoyin Ubangijinsa, sa'an na ya bijire daga barinsu? Lalle Mu, Masu yin azabar ramuwa ne ga masu laifi"},{"SurahNumber":32,"VerseNumber":23,"Text":"Kuma lalle haƙiƙa, Mun bai wa Musa Littafi,* saboda haka kada ka kasance a cikin shakka daga haɗuwa da shi. Kuma Mun sanya shi ya zama shiriya ga Bani Isra'ila"},{"SurahNumber":32,"VerseNumber":24,"Text":"Kuma Mun sanya shugabanni daga cikinsu, suna shiryarwa da umurnin Mu, a lokacin da suka yi haƙuri, kuma sun kasance suna yin yaƙini da ayoyin Mu"},{"SurahNumber":32,"VerseNumber":25,"Text":"Lalle Ubangijinka shi ne zai rarrabe a tsakaninsu a Ranar ¡iyama a cikin abin da suka kasance suna saɓa wa juna a cikinsa"},{"SurahNumber":32,"VerseNumber":26,"Text":"Shin, ba ya shiryar da su cewa da yawa Muka halakara gabaninsu, daga al'ummomi suna tafiya a cikin masaukansu?* Lalle a cikin wancan akwai ayoyi. Shin, ba su ji ne"},{"SurahNumber":32,"VerseNumber":27,"Text":"Shin, kuma ba su gani ba cewa lalle Mu, Muna kora ruwa zuwa ga ƙasa ƙeƙasasshiya, sa'an nan Mu fitar, game da shi, wata shuka wadda dabbobinsu, da su kansu ke ci daga gare ta? Ashe fa ba su gani ba"},{"SurahNumber":32,"VerseNumber":28,"Text":"Kuma suna cewa, \"Yaushe wannan hukunci yake, aukuwa idan kun kasance masu gaskiya"},{"SurahNumber":32,"VerseNumber":29,"Text":"Ka ce: \"Ranar hukuncin nan, imanin waɗanda suka kafirta ba zai amfane su ba (a cikinta) kuma ba za a yi musu jinkiri ba"},{"SurahNumber":32,"VerseNumber":30,"Text":"Saboda haka ka kau da kai daga barinsu, kuma, ka yi jira lalle, su ma masu jira ne"}]}