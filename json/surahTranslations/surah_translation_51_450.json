{"Id":450,"LanguageCodes":["ur","urd"],"Name":"urd-abulaalamaududi-la","Author":"Abul Ala Maududi","Language":"Urdu","Description":"Urdu - Transliteration","Direction":"ltr","Source":"https://quranromanurdu.com/","Translations":[{"SurahNumber":51,"VerseNumber":1,"Text":"Kasam hai un hawaon ki jo gard (dust) udane wali hain"},{"SurahNumber":51,"VerseNumber":2,"Text":"Phir pani se ladeh huey badal uthane wali hain"},{"SurahNumber":51,"VerseNumber":3,"Text":"Phir subuk raftari (smoothly speed along) ke saath chalne wali hain"},{"SurahNumber":51,"VerseNumber":4,"Text":"Phir ek baday kaam (barish) ki taqseem karne wali hain"},{"SurahNumber":51,"VerseNumber":5,"Text":"Haqq yeh hai ke jis cheez ka tumhein khauf dilaya ja raha hai woh sacchi hai"},{"SurahNumber":51,"VerseNumber":6,"Text":"Aur jazaa-e-aamal (recompense) zaroor pesh aani hai"},{"SurahNumber":51,"VerseNumber":7,"Text":"Kasam hai muttafarriq shakalon(numerous forms) waley aasmaan ki"},{"SurahNumber":51,"VerseNumber":8,"Text":"(Aakhirat ke barey mein) tumhari baat ek durse se mukhtalif hai"},{"SurahNumber":51,"VerseNumber":9,"Text":"Ussey wahi bargashta (deluded/averse) hota hai jo haqq se phira hua hai"},{"SurahNumber":51,"VerseNumber":10,"Text":"Maarey gaye qayas-o-gumaan (conjecturers) se hukum lagane wale"},{"SurahNumber":51,"VerseNumber":11,"Text":"Jo jihalat(ignorance) mein garq aur gaflat mein madhosh hain"},{"SurahNumber":51,"VerseNumber":12,"Text":"Puchte hain aakhir woh roz-e-jaza kab aayega"},{"SurahNumber":51,"VerseNumber":13,"Text":"Woh us roz aayega jab yeh log aag par tapaye jayenge"},{"SurahNumber":51,"VerseNumber":14,"Text":"(Insey kaha jayega) ab chakkho maza apne fitne ka, yeh wahi cheez hai jiske liye tum jaldi macha rahey thay"},{"SurahNumber":51,"VerseNumber":15,"Text":"Albatta muttaqi log us roz baaghon(gardens) aur chashmo (fountains) mein hongey"},{"SurahNumber":51,"VerseNumber":16,"Text":"Jo kuch unka Rubb unhein dega usey khushi khushi le rahey hongey. Woh us din ke aane se pehle neikukar (doers of good) thay"},{"SurahNumber":51,"VerseNumber":17,"Text":"Raaton(nights) ko kam hi sotey(sleep) thay"},{"SurahNumber":51,"VerseNumber":18,"Text":"Phir wahi raat ke pichle peharon mein maafi maangte thay"},{"SurahNumber":51,"VerseNumber":19,"Text":"Aur unke maalon(wealth) mein haqq tha saahil( maangne waley) aur mehroom(destitute) ke liye"},{"SurahNumber":51,"VerseNumber":20,"Text":"Zameen mein bahut si nishaniyan hain yaqeen laney walon ke liye"},{"SurahNumber":51,"VerseNumber":21,"Text":"Aur khud tumhare apne wajood mein hain, kya tumko soojhta nahin"},{"SurahNumber":51,"VerseNumber":22,"Text":"Aasman hi mein hai tumhara rizq bhi aur woh cheez bhi jiska tumse waada kiya ja raha hai"},{"SurahNumber":51,"VerseNumber":23,"Text":"Pas kasam hai aasmaan aur zameen ke maalik ki, yeh baat haqq hai, aisi hi yaqeeni jaise tum bol rahey ho"},{"SurahNumber":51,"VerseNumber":24,"Text":"Aey Nabi, Ibrahim ke muazzaz mehmano ki hiqayat bhi tumhein pahunchi hai"},{"SurahNumber":51,"VerseNumber":25,"Text":"Jab woh uske haan (yahan) aaye to kaha aapko salaam hai. Usne kaha “ aap logon ko bhi salaam hai kuch na-aashna se log hain”"},{"SurahNumber":51,"VerseNumber":26,"Text":"Phir woh chupke se apne ghar walon ke paas gaya, aur ek mota taaza bachda (calf) laa kar"},{"SurahNumber":51,"VerseNumber":27,"Text":"Mehmanon ke aage pesh kiya. Usne kaha aap hazraat khate nahin"},{"SurahNumber":51,"VerseNumber":28,"Text":"Phir woh apne dil mein unse dara. Unhon ne kaha dariye nahin, aur usey ek zee-ilm ladke ki paidaish ka mushda (good news/basharat) sunaya"},{"SurahNumber":51,"VerseNumber":29,"Text":"Yeh sunkar uski biwi cheekhti hui aage badhi aur usne apna mooh peeth liya aur kehne lagi, “boodhi baanj”"},{"SurahNumber":51,"VerseNumber":30,"Text":"Unhon ne kaha “yahi kuch farmaya hai tere Rubb ne. Woh hakeem hai aur sab kuch jaanta hai"},{"SurahNumber":51,"VerseNumber":31,"Text":"Ibrahim ne kaha “aey farstaadgaan-e-ilaahi (envoys), kya mohim aapko dar-pesh hai"},{"SurahNumber":51,"VerseNumber":32,"Text":"Unhon ne kaha “hum ek mujrim qaum ki taraf bheje gaye hain"},{"SurahNumber":51,"VerseNumber":33,"Text":"Taa-ke uspar paki hui mitti ke patthar (clay-stones) barsa de"},{"SurahNumber":51,"VerseNumber":34,"Text":"Jo aapke Rubb ke haan hadd se guzar jane walon ke liye nishan zada hain”"},{"SurahNumber":51,"VerseNumber":35,"Text":"Phir humne un sab logon ko nikal liya jo us basti mein momin thay"},{"SurahNumber":51,"VerseNumber":36,"Text":"Aur wahan humne ek ghar ke siwa musalmano ka koi ghar na paya"},{"SurahNumber":51,"VerseNumber":37,"Text":"Uske baad humne wahan bas ek nishani un logon ke liye chodh di jo dardnaak azaab se darte hon"},{"SurahNumber":51,"VerseNumber":38,"Text":"Aur (tumhare liye nishani hai) Moosa ke qissey mein jab humne usey sareeh sanad (clear authority) ke saath Firoun ke paas bheja"},{"SurahNumber":51,"VerseNumber":39,"Text":"To woh apne bal-bootay par akad gaya aur bola yeh jaadugar hai ya majnoon(deewana) hai"},{"SurahNumber":51,"VerseNumber":40,"Text":"Aakhir-e-kaar humne usey aur uske lashkaron ko pakda aur sabko samandar mein phenk diya aur woh malamat zadah hokar reh gaya"},{"SurahNumber":51,"VerseNumber":41,"Text":"Aur (tumhare liye nishani hai) Aad (people of Aad) mein, jabke humne unpar ek aisi hi bay-khair(devastating) hawa bhej di"},{"SurahNumber":51,"VerseNumber":42,"Text":"Ke jis cheez par bhi woh guzar gayi usey boseeda (rotten) karke rakh diya"},{"SurahNumber":51,"VerseNumber":43,"Text":"Aur (tumhare liye nishani hai) Samood mein, jab unse kaha gaya tha ke ek khaas waqt tak mazey karlo"},{"SurahNumber":51,"VerseNumber":44,"Text":"Magar is tambeeh(warning) par bhi unhon ne apne Rubb ke hukum se sartabi (brazenly disobey) ki. Aakhir-e-kar unke dekhte dekhte ek achanak toot padne waley azaab ne unko aa liya"},{"SurahNumber":51,"VerseNumber":45,"Text":"Phir na unmein uthne ki sakat thi aur na woh apna bachao kar sakte thay"},{"SurahNumber":51,"VerseNumber":46,"Text":"Aur in sabse pehle humne Nooh ki qaum ko halaak kiya kyunke woh fasiq (wicked) log thay"},{"SurahNumber":51,"VerseNumber":47,"Text":"Aasman ko humne apne zoar se banaya hai aur hum iski qudrat rakhte hain"},{"SurahNumber":51,"VerseNumber":48,"Text":"Zameen ko humne bichaya hai aur hum badey acchey hamwar(Smoothers/ spread) karne waley hain"},{"SurahNumber":51,"VerseNumber":49,"Text":"Aur har cheez ke humne jodey banaye hain, shayad ke tum ussey sabaq lo"},{"SurahNumber":51,"VerseNumber":50,"Text":"To daudo Allah ki taraf , main tumahre liye us ki taraf se saaf saaf khabardar karne wala hoon"},{"SurahNumber":51,"VerseNumber":51,"Text":"Aur na banao Allah ke saath koi dusra mabood. Main tumahre liye uski taraf se saaf saaf khabardar karne wala hoon"},{"SurahNumber":51,"VerseNumber":52,"Text":"Yunhi hota raha hai, inse pehle ki qaumon ke paas bhi koi Rasool aisa nahin aaya jisey unhon ne yeh na kaha ho ke yeh saahir (sorcerer) hai ya majnoon(deewana)"},{"SurahNumber":51,"VerseNumber":53,"Text":"Kya in sab ne apas mein ispar koi samjhauta karliya hai? Nahin, balke yeh sab sarkash log hain"},{"SurahNumber":51,"VerseNumber":54,"Text":"Pas aey Nabi, inse rukh pher lo, tumpar kuch malamat nahin"},{"SurahNumber":51,"VerseNumber":55,"Text":"Albatta nasihat karte raho, kyunke nasihat imaan laney walon ke liye nafeh(faiyda-mand) hai"},{"SurahNumber":51,"VerseNumber":56,"Text":"Maine Jinn aur Insano ko iske siwa kisi kaam ke liye paida nahin kiya hai ke woh meri bandagi karein"},{"SurahNumber":51,"VerseNumber":57,"Text":"Main unsey koi rizq nahin chahta aur na yeh chahta hoon ke woh mujhey khilayein"},{"SurahNumber":51,"VerseNumber":58,"Text":"Allah to khud hi Razzak hai, badi quwwat wala aur zabardast"},{"SurahNumber":51,"VerseNumber":59,"Text":"Pas jin logon ne zulm kiya hai unke hissey ka bhi waisa hi azaab tayyar hai jaisa inhi jaise logon ko unke hissey ka mil chuka hai, iske liye yeh log jaldi na machayein"},{"SurahNumber":51,"VerseNumber":60,"Text":"Aakhir ko tabahi hai kufr karne walon ke liye us roz jiska inhein khauff dilaya jaa raha hai"}]}