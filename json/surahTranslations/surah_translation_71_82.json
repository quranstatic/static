{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":71,"VerseNumber":1,"Text":"Věru jsme poslali Noema k lidu jeho s rozkazem: \"Varuj lid svůj, dříve než postihne jej trest bolestný"},{"SurahNumber":71,"VerseNumber":2,"Text":"I pravil Noe: \"Lide můj, jsem vyslán k vám jako varovatel zjevný"},{"SurahNumber":71,"VerseNumber":3,"Text":"abyste Boha uctívali, bohabojní byli a mne poslouchali"},{"SurahNumber":71,"VerseNumber":4,"Text":"On odpustí vám vaše viny a dá vám odklad až do lhůty určené. Však až lhůta Boží přijde, odložena nebude kéž byste to znali"},{"SurahNumber":71,"VerseNumber":5,"Text":"A zvolal: \"Pane můj, vyzýval jsem lid svůj nocí i dnem"},{"SurahNumber":71,"VerseNumber":6,"Text":"mé kázání však rozmnožilo jejich odpor jen"},{"SurahNumber":71,"VerseNumber":7,"Text":"A kdykoliv jsem je vyzýval - abys jim mohl odpustit - tu prsty si do uší strkali, do šatů svých se halili, zatvrdili se a chovali se hrdopyšně"},{"SurahNumber":71,"VerseNumber":8,"Text":"Potom jsem jim kázal zcela veřejně"},{"SurahNumber":71,"VerseNumber":9,"Text":"pak jsem vystoupil otevřeně a jednal s nimi skrytě i tajně"},{"SurahNumber":71,"VerseNumber":10,"Text":"a pravil jsem jim:, Proste Pána svého za odpuštění, vždyť On věru je odpouštějící"},{"SurahNumber":71,"VerseNumber":11,"Text":"On sešle na vás nebe deštěm hojným"},{"SurahNumber":71,"VerseNumber":12,"Text":"a rozmnoží vám majetky i syny a připraví pro vás zahrady a řeky"},{"SurahNumber":71,"VerseNumber":13,"Text":"Co je vám, že nedoufáte ve velkomyslnost Boží"},{"SurahNumber":71,"VerseNumber":14,"Text":"On přece stvořil vás v postupných formách"},{"SurahNumber":71,"VerseNumber":15,"Text":"což nevidíte, jak Bůh stvořil sedm nebes ve vrstvách"},{"SurahNumber":71,"VerseNumber":16,"Text":"a umístil mezi nimi měsíc jako světlo a slunce učinil pochodní"},{"SurahNumber":71,"VerseNumber":17,"Text":"Bůh dal vám vyrůst ze země jako rostlinám"},{"SurahNumber":71,"VerseNumber":18,"Text":"potom vás do ní vrátí a posléze vás z ní vyvede znenadání"},{"SurahNumber":71,"VerseNumber":19,"Text":"A Bůh zemi jako koberce rozprostřel vám"},{"SurahNumber":71,"VerseNumber":20,"Text":"abyste cestami širokými chodili po ní"},{"SurahNumber":71,"VerseNumber":21,"Text":"I pravil Noe dále: Pane můj, oni mne neuposlechli a následovali toho, jehož majetek a děti jen zkázu jeho zvětšily"},{"SurahNumber":71,"VerseNumber":22,"Text":"a nesmírný úklad proti mně připravili"},{"SurahNumber":71,"VerseNumber":23,"Text":"a zvolali:, Neopouštějte božstva svá! Neopouštějte Wadda ani Suwá´, ani Jaghútha a Ja´úqa a Nasra"},{"SurahNumber":71,"VerseNumber":24,"Text":"A věru oni mnohým zbloudit dali; a nerozmnožuj nespravedlivým ničeho, leda jejich bloudění"},{"SurahNumber":71,"VerseNumber":25,"Text":"Pro hříchy své pak byli utopeni a do ohně pekelného vrženi a nenalezli pro sebe mimo Boha žádné pomocníky"},{"SurahNumber":71,"VerseNumber":26,"Text":"A pravil Noe: \"Pane můj, neponechávej na zemi žádného obyvatele z nevěřících"},{"SurahNumber":71,"VerseNumber":27,"Text":"vždyť ponecháš-li je, oni dají zbloudit služebníkům Tvým a nezrodí nic, než zase zarputilé nevěřící a hříšníky"},{"SurahNumber":71,"VerseNumber":28,"Text":"Pane můj, odpusť mi a rodičům mým i těm, kdož jako věřící do mého domu vstoupili, a také věřícím mužům a ženám! A nerozmnožuj nespravedlivým nic, leda záhubu jejich"}]}