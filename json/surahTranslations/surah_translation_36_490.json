{"Id":490,"LanguageCodes":["zu","zul"],"Name":"zul-iqembulezifundi","Author":"Iqembu Lezifundiswa, Mussa Muhammad Telela , Uthman Mfanafuthi Msomi, Moulana Abdur Rahman Chilipa, Haji Ibrahim Mondli Japhet Mthembu, Moulana Imran Ngcobo, Moulana Eshaaq Osman","Language":"Zulu","Description":"Zulu","Direction":"ltr","Source":"Islamic Dawah Movement of Southern Africa(IDM), https://www.alqurantranslation.com/","Translations":[{"SurahNumber":36,"VerseNumber":1,"Text":"Ya’ seen"},{"SurahNumber":36,"VerseNumber":2,"Text":"NgeQur’an enobuhlakani"},{"SurahNumber":36,"VerseNumber":3,"Text":"Ngempela wena ungomunye wezithunywa"},{"SurahNumber":36,"VerseNumber":4,"Text":"Endleleni eqondile"},{"SurahNumber":36,"VerseNumber":5,"Text":"Isambulo sophakeme ngamandla onesihawu"},{"SurahNumber":36,"VerseNumber":6,"Text":"Ukuze wexwayise abantu ababengaxwayiswanga oyise ngakho- ke bona abanakile"},{"SurahNumber":36,"VerseNumber":7,"Text":"Ngempela izwi laqiniseka kwabaningi babo kepha bona bakholwa"},{"SurahNumber":36,"VerseNumber":8,"Text":"Ngempela thina sibeke amaketango ezintanyeni zabo afinyelela ezilevini ukuze amakhanda abo abheke phezulu"},{"SurahNumber":36,"VerseNumber":9,"Text":"Futhi sibeke okuvimbelayo ngaphambi kwabo nokumvimbelayo ngemva kwabo sabe sesiyabamboza ukuze bangaboni"},{"SurahNumber":36,"VerseNumber":10,"Text":"Futhi\tkuyefana\tkubona\tnoma\tuyabaxwayisa\tnoma awubaxwayisi angeke bakholwe"},{"SurahNumber":36,"VerseNumber":11,"Text":"Kuphela ungakwazi ukuxwayisa lowo olandela isikhumbuzo futhi owesaba onomusa ongabonwayo, ngakho-ke mnike izindaba ezimnandi ngentethelelo nangomvuzo osezingeni eliphezulu"},{"SurahNumber":36,"VerseNumber":12,"Text":"Ngempela\tthina\tsiyabaphilisa\tabafile\rfuthi\rsikubhala phansi lokho abakubeke ngaphambili\rkanye\r(nalokho) okusezinyathelweni\tzabo\tfuthi\tzonke\rizinto\rsizibhalile emholini ocacile"},{"SurahNumber":36,"VerseNumber":13,"Text":"Futhi benzele isibonelo sabantu bedolobha ngenkathi kufika kulona izithunywa"},{"SurahNumber":36,"VerseNumber":14,"Text":"Ngenkathi sithumela kubona (izithunywa) ezimbili base beyaziphika zombili sabe sesiyabaqinisa ngowesithathu basebethi “ngempela thina sithunyiwe kunina"},{"SurahNumber":36,"VerseNumber":15,"Text":"Bathi (abantu bedolobha) “nina aniyilutho ngaphandle kokuba ngabantu abafana nathi futhi onomusa akazange ambule lutho kuphela nina niqamba amanga”"},{"SurahNumber":36,"VerseNumber":16,"Text":"Zathi (izithunywa) “Inkosi yethu iyazi ukuthi thina siyizithunywa kunina”"},{"SurahNumber":36,"VerseNumber":17,"Text":"Futhi alikho icala kuthina ngaphandle kokudlulisela umyalezo ocacile"},{"SurahNumber":36,"VerseNumber":18,"Text":"Bathi, “ngempela thina sibona ukubikezela okubi kunina uma ningaphezi ngempela sizonikhanda ngamatshe futhi nizothintwa yisijeziso esibuhlungu esivela kuthina”"},{"SurahNumber":36,"VerseNumber":19,"Text":"Zathi (izithunywa), “ukubikezela kwenu kukanye nani ngoba nikhunjuzisiwe kepha nina ningabantu abephula umthetho”"},{"SurahNumber":36,"VerseNumber":20,"Text":"Futhi kwafika indoda ivela engxenyeni ebuqamama yedolobha igijima yathi “Oh Bantu bami! landelani izithunywa”"},{"SurahNumber":36,"VerseNumber":21,"Text":"Landelani labo abangawuceli umvuzo kunina futhi bona bangabaholelwe endleleni elungileyo"},{"SurahNumber":36,"VerseNumber":22,"Text":"Futhi kungani ukuthi ngingamkhonzi lowo owangidalayo futhi niyobubuyiselwa kuyena"},{"SurahNumber":36,"VerseNumber":23,"Text":"Ngakube ngingazithathela omunye uNkulunkulu wamanga esikhundleni sakhe kulapho onomusa ehlose inhlupheko kumina na?, angeke kungisize ngalutho ukungincengela kwabo futhi angeke bangisindise"},{"SurahNumber":36,"VerseNumber":24,"Text":"Ngempela mina ngiyobe ngisekudukeni okucacile"},{"SurahNumber":36,"VerseNumber":25,"Text":"Ngempela mina ngikholiwe eNkosini yenu ngakho-ke ngilaleleni"},{"SurahNumber":36,"VerseNumber":26,"Text":"Kwathiwa, “ngena esivandeni (ezulwini)” wathi, “ngifisa sengathi abantu bami bangazi”"},{"SurahNumber":36,"VerseNumber":27,"Text":"Ngokuthi iNkosi yami ingithethelele futhi yangibeka kanye nabahloniphekileyo"},{"SurahNumber":36,"VerseNumber":28,"Text":"Futhi asiyehliselanga phezulu kwabantu bakhe emva kwakhe impi evela ezulwini futhi kwakungadingeki ukuthi siyithumele"},{"SurahNumber":36,"VerseNumber":29,"Text":"Kwakungeyilutho kepha kwakungumsindo owodwa masinyane babethule du"},{"SurahNumber":36,"VerseNumber":30,"Text":"Oh ukuzisola ebantwini! Kwakungakaze kufike kubona isithunywa ngaphandle kokuthi babesenza inhlekisa"},{"SurahNumber":36,"VerseNumber":31,"Text":"Ngakube ababoni yini ukuthi zingaki izizukulwane esazibhubhisa ngaphambilini kwabo zona angeke zibuyele kubona"},{"SurahNumber":36,"VerseNumber":32,"Text":"Futhi ngempela bonke-bonke bayolethwa ngaphambili kwethu"},{"SurahNumber":36,"VerseNumber":33,"Text":"Futhi uphawu lwabo umhlaba ofile sawuphilisa sabe sesiveza kuwona uhlamvu kuze badle kulona"},{"SurahNumber":36,"VerseNumber":34,"Text":"Futhi kuwona sazenza izivande zamasundu nezamagilebhisi futhi kuwona sayenza imithombo ukuthi iqhume"},{"SurahNumber":36,"VerseNumber":35,"Text":"Ukuze badle ezithelweni zawo futhi izandla zabo azizitshalanga (izithelo) ngakube ababongi yini na"},{"SurahNumber":36,"VerseNumber":36,"Text":"Udumo malube kulowo owadala kwaba ngakubili kukona konke okuvezwa umhlaba kanye nokohlobo lwabo nakulokho abangakwazi"},{"SurahNumber":36,"VerseNumber":37,"Text":"Futhi uphawu lwabo ubusuku, siyalukhipha usuku kubona kulapho bona besebumnyameni"},{"SurahNumber":36,"VerseNumber":38,"Text":"Futhi ilanga lihamba njalo liya lapho liphelela khona, lokho kungempoqo yophakeme ngamandla oyisazi"},{"SurahNumber":36,"VerseNumber":39,"Text":"Nenyanga siyinqumele izimo ezibonakalayo kuze kube yilapho iphenduka iba njengegatsha lesundu elidala elomile"},{"SurahNumber":36,"VerseNumber":40,"Text":"Akusikhona okwelanga ukuthi lifice inyanga noma ubusuku ukuthi budlule imini futhi konke kuhamba emkhondweni"},{"SurahNumber":36,"VerseNumber":41,"Text":"Futhi uphawu lwabo ukuthi sayithwala inzalo yabo emkhunjini othweleyo"},{"SurahNumber":36,"VerseNumber":42,"Text":"Futhi sibadalele okufana nako, lokhu abakugibelayo"},{"SurahNumber":36,"VerseNumber":43,"Text":"Futhi uma sithanda singabaminzisa ngakho-ke angeke balekelelwe futhi bona angeke bahlengwe"},{"SurahNumber":36,"VerseNumber":44,"Text":"Ngaphandle komusa ovela kuthina kanye nenjabulo yesikhashana"},{"SurahNumber":36,"VerseNumber":45,"Text":"Futhi uma kuthiwa kubona “qaphelani loko okungaphambili kwenu kanye nalokho okungemumva kwenu ukuze mhlawumbe nithole umusa”"},{"SurahNumber":36,"VerseNumber":46,"Text":"Futhi alifiki kubona ivesi emavesini eNkosi yabo ngaphandle kokuba bayalifulathela"},{"SurahNumber":36,"VerseNumber":47,"Text":"Futhi uma kuthiwa kubona “sebenzisani kulokho anabela kona uMveliqangi” labo abangakholwanga bathi kulabo abakholwayo “ngakube singodla lowo okungathi uma ethanda uMvelinqangi amondle?” Anikwiyilutho ngaphandle kokuba sephutheni eligqamile"},{"SurahNumber":36,"VerseNumber":48,"Text":"Futhi bathi, “siyofika nini lesisithembiso uma kungukuthi nina niqinisile?”"},{"SurahNumber":36,"VerseNumber":49,"Text":"Abalindele lutho ngaphandle kokukhala okukodwa okuyobathatha kulapho bona bephikisana"},{"SurahNumber":36,"VerseNumber":50,"Text":"Ngakho-ke angeke bakwazi ukwenza ifa noma ukubuyela ebantwini babo"},{"SurahNumber":36,"VerseNumber":51,"Text":"Futhi liyoshawa icilongo kulapho bona beyophuma emathuneni beshesha bebheke eNkosini yabo"},{"SurahNumber":36,"VerseNumber":52,"Text":"Bayothi, “Oh usizi kuthina! Ngubani lowo osivuse endaweni yethu, lokhu kuyilokhu onomusa akwethembisa nezithunywa zakhuluma iqiniso”"},{"SurahNumber":36,"VerseNumber":53,"Text":"Angeke kube yilutho ngaphandle kokukhala okukodwa kulapho bona bonke beyolethwa ngaphambili kwethu"},{"SurahNumber":36,"VerseNumber":54,"Text":"Ngakho-ke ngalolusuku umphefumulo angeke wenziwe okungenabo ubulungiswa ngalutho futhi angeke ninikwe umvuzo ngaphandle kwaloko enanikwenza"},{"SurahNumber":36,"VerseNumber":55,"Text":"Ngempela izihlali zesivande kulolosuku ziyobamatasatasa ngezinto eziyinjabulo"},{"SurahNumber":36,"VerseNumber":56,"Text":"Bona kanye namakhosikazi abo bayoba semthunzini, bacambalale endaweni ephakeme"},{"SurahNumber":36,"VerseNumber":57,"Text":"Okwabo lapho phakathi yizithelo futhi okwabo kuyoba yinoma ngabe yini abayicelayo"},{"SurahNumber":36,"VerseNumber":58,"Text":"Ukuthula! Izwi elivela eNkosini enesihawu"},{"SurahNumber":36,"VerseNumber":59,"Text":"Futhi hlukanani namuhla Oh nina eniyizoni"},{"SurahNumber":36,"VerseNumber":60,"Text":"Angizange yini nginiphoqe Oh bantwana ba-Adam! Ukuthi ningamkhonzi usathane? Ngempela yena uyisitha senu esigqamile"},{"SurahNumber":36,"VerseNumber":61,"Text":"Nokuthi nikhonze mina? Lena yindlela elungile"},{"SurahNumber":36,"VerseNumber":62,"Text":"Futhi ngempela wadukisa iqembu elikhulu phakathi kwenu ngakube naningenawo yini umqondo"},{"SurahNumber":36,"VerseNumber":63,"Text":"Lesi yisihogo enanethenjiswe sona"},{"SurahNumber":36,"VerseNumber":64,"Text":"Ngenani kusona namhlanje ngenxa yokuthi naningakholwa"},{"SurahNumber":36,"VerseNumber":65,"Text":"Kulolusuku siyayisicilela imilomo yabo futhi izandla zabo zizokhuluma nezinyawo zabo zizofakaza mayelana naloko ababekusebenzela"},{"SurahNumber":36,"VerseNumber":66,"Text":"Futhi ukube besithanda besizosusa amehlo abo bese beyaphuphutheka endleleni bese bebona kanjani"},{"SurahNumber":36,"VerseNumber":67,"Text":"Futhi ukube besithanda besizobaguqula ezindaweni zabo bebengeke besakwazi ukuya phambili nokuphindela emumva"},{"SurahNumber":36,"VerseNumber":68,"Text":"Futhi noma ngabe ngubani esimnika impilo ende simhlehlisela emumva endalweni, ngakube abanawo yini umqondo na"},{"SurahNumber":36,"VerseNumber":69,"Text":"Futhi asimfundisanga ubumbongi futhi akumfanele, yona ayiyilutho ngaphandle kwesikhumbuzo neQur’an ecacile"},{"SurahNumber":36,"VerseNumber":70,"Text":"Ukuze ixwayise noma ngabe ngubani ophilayo futhi kuqiniseke izwi ukubhekana nabangakholwa"},{"SurahNumber":36,"VerseNumber":71,"Text":"Ababoni yini ukuthi sabadalela kuloko okwenziwe yizandla zethu izinkomo abangabanini bazo na"},{"SurahNumber":36,"VerseNumber":72,"Text":"Futhi sabathobisela zona ngakho-ke ezinye phakathi kwazo bayazigibela futhi ezinye phakathi kwazo bayazidla"},{"SurahNumber":36,"VerseNumber":73,"Text":"Futhi banenzuzo kuzona kanye neziphuzo, ngakube ababongi yini na"},{"SurahNumber":36,"VerseNumber":74,"Text":"Futhi esikhundleni sikaMvelinqangi bazithathela izithixo ukuze mhlawumbe bathole usizo"},{"SurahNumber":36,"VerseNumber":75,"Text":"Azikwazi ukubasiza futhi bona kuzona bayibutho elilethwe ngaphambili"},{"SurahNumber":36,"VerseNumber":76,"Text":"Ngakho-ke ayingakuphathi kabi inkulumo yabo ngempela thina siyakwazi lokho abakufihlayo kanye nalokho abakuveza obala"},{"SurahNumber":36,"VerseNumber":77,"Text":"Ngakube umuntu akaboni yini ukuthi samdala ngeconsi lesidoda kulapho yena eyisitha esigqamile"},{"SurahNumber":36,"VerseNumber":78,"Text":"Futhi wasenzela isibonelo wakhohlwa yindalo yakhe wathi, “ngubani onika amathambo impilo uma esewuthuli na?”"},{"SurahNumber":36,"VerseNumber":79,"Text":"Ithi, “uwanika impilo lowo owadalayo ngesikhathi sokuqala futhi yena uyisazi sazona zonke izidalwa”"},{"SurahNumber":36,"VerseNumber":80,"Text":"Lowo owanibekela umlilo esihlahleni esiluhlaza kulapho nina nokhela kuwona"},{"SurahNumber":36,"VerseNumber":81,"Text":"Angeke yini lowo owadala amazulu nomhlaba akwazi ukudala okufana nabo na? Yebo! Yena ungumdali owaziyo"},{"SurahNumber":36,"VerseNumber":82,"Text":"Kuphela, impoqo yakhe, uma ehlose into ethize uthi kuyona “yenzeka” bese iyenzeka"},{"SurahNumber":36,"VerseNumber":83,"Text":"Ngakho-ke udumo malube kulowo esandleni sakhe ekunombuso wezinto zonke futhi niyophindiselwa kuyena"}]}