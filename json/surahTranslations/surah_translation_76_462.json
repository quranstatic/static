{"Id":462,"LanguageCodes":["ur","urd"],"Name":"urd-syedzeeshanhaid","Author":"Syed Zeeshan Haider Jawadi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":76,"VerseNumber":1,"Text":"یقینا انسان پر ایک ایسا وقت بھی آیا ہے کہ جب وہ کوئی قابل ذکر شے نہیں تھا"},{"SurahNumber":76,"VerseNumber":2,"Text":"یقینا ہم نے انسان کو ایک ملے جلے نطفہ سے پیدا کیا ہے تاکہ اس کا امتحان لیں اور پھر اسے سماعت اور بصارت والا بنادیا ہے"},{"SurahNumber":76,"VerseNumber":3,"Text":"یقینا ہم نے اسے راستہ کی ہدایت دے دی ہے چاہے وہ شکر گزار ہوجائے یا کفران نعمت کرنے والا ہوجائے"},{"SurahNumber":76,"VerseNumber":4,"Text":"بیشک ہم نے کافرین کے لئے زنجیریں - طوق اور بھڑکتے ہوئے شعلوں کا انتظام کیا ہے"},{"SurahNumber":76,"VerseNumber":5,"Text":"بیشک ہمارے نیک بندے اس پیالہ سے پئیں گے جس میں شراب کے ساتھ کافور کی آمیزش ہوگی"},{"SurahNumber":76,"VerseNumber":6,"Text":"یہ ایک چشمہ ہے جس سے اللہ کے نیک بندے پئیں گے اور جدھر چاہیں گے بہاکر لے جائیں گے"},{"SurahNumber":76,"VerseNumber":7,"Text":"یہ بندے نذر کو پورا کرتے ہیں اور اس دن سے ڈرتے ہیں جس کی سختی ہر طرف پھیلی ہوئی ہے"},{"SurahNumber":76,"VerseNumber":8,"Text":"یہ اس کی محبت میں مسکینً یتیم اور اسیر کو کھانا کھلاتے ہیں"},{"SurahNumber":76,"VerseNumber":9,"Text":"ہم صرف اللہ کی مرضی کی خاطر تمہیں کھلاتے ہیں ورنہ نہ تم سے کوئی بدلہ چاہتے ہیں نہ شکریہ"},{"SurahNumber":76,"VerseNumber":10,"Text":"ہم اپنے پروردگار سے اس دن کے بارے میں ڈرتے ہیں جس دن چہرے بگڑ جائیں گے اور ان پر ہوائیاں اڑنے لگیں گی"},{"SurahNumber":76,"VerseNumber":11,"Text":"تو خدا نے انہیں اس دن کی سختی سے بچالیا اور تازگی اور سرور عطا کردیا"},{"SurahNumber":76,"VerseNumber":12,"Text":"اور انہیں ان کے صبر کے عوض جنّت اور حریر جنّت عطا کرے گا"},{"SurahNumber":76,"VerseNumber":13,"Text":"جہاں وہ تختوں پر تکیہ لگائے بیٹھے ہوں گے نہ آفتاب کی گرمی دیکھیں گے اور نہ سردی"},{"SurahNumber":76,"VerseNumber":14,"Text":"ان کے سروں پر قریب ترین سایہ ہوگا اور میوے بالکل ان کے اختیار میں کردیئے جائیں گے"},{"SurahNumber":76,"VerseNumber":15,"Text":"ان کے گرد چاندی کے پیالے اور شیشے کے ساغروں کی گردش ہوگی"},{"SurahNumber":76,"VerseNumber":16,"Text":"یہ ساغر بھی چاندی ہی کے ہوں گے جنہیں یہ لوگ اپنے پیمانہ کے مطابق بنالیں گے"},{"SurahNumber":76,"VerseNumber":17,"Text":"یہ وہاں ایسے پیالے سے سیراب کئے جائیں گے جس میں زنجبیل کی آمیزش ہوگی"},{"SurahNumber":76,"VerseNumber":18,"Text":"جو جنّت کا ایک چشمہ ہے جسے سلسبیل کہا جاتا ہے"},{"SurahNumber":76,"VerseNumber":19,"Text":"اور ان کے گرد ہمیشہ نوجوان رہنے والے بچے گردش کررہے ہوں گے کہ تم انہیں دیکھو گے تو بکھرے ہوئے موتی معلوم ہوں گے"},{"SurahNumber":76,"VerseNumber":20,"Text":"اور پھر دوبارہ دیکھو گے تو نعمتیں اور ایک ملک کبیر نظر آئے گا"},{"SurahNumber":76,"VerseNumber":21,"Text":"ان کے اوپر کریب کے سبز لباس اور ریشم کے حلّے ہوں گے اور انہیں چاندی کے کنگن پہنائے جائیں گے اور انہیں ان کا پروردگار پاکیزہ شراب سے سیراب کرے گا"},{"SurahNumber":76,"VerseNumber":22,"Text":"یہ سب تمہاری جزا ہے اور تمہاری سعی قابل قبول ہے"},{"SurahNumber":76,"VerseNumber":23,"Text":"ہم نے آپ پر قرآن تدریجا نازل کیا ہے"},{"SurahNumber":76,"VerseNumber":24,"Text":"لہذا آپ حکم اَ خدا کی خاطر صبر کریں اور کسی گنہگار یا کافر کی بات میں نہ آجائیں"},{"SurahNumber":76,"VerseNumber":25,"Text":"اور صبح و شام اپنے پروردگار کے نام کی تسبیح کرتے رہیں"},{"SurahNumber":76,"VerseNumber":26,"Text":"اور رات کے ایک حصہ میں اس کا سجدہ کریں اور بڑی رات تک اس کی تسبیح کرتے رہیں"},{"SurahNumber":76,"VerseNumber":27,"Text":"یہ لوگ صرف دنیا کی نعمتوں کو پسند کرتے ہیں اور اپنے پیچھے ایک بڑے سنگین دن کو چھوڑے ہوئے ہیں"},{"SurahNumber":76,"VerseNumber":28,"Text":"ہم نے ان کو پیدا کیا ہے اور ان کے اعضائ کو مضبوط بنایا ہے اور جب چاہیں گے تو انہیں بدل کر ان کے جیسے دوسرے افراد لے آئیں گے"},{"SurahNumber":76,"VerseNumber":29,"Text":"یہ ایک نصیحت کا سامان ہے اب جس کا جی چاہے اپنے پروردگار کے راستہ کو اختیار کرلے"},{"SurahNumber":76,"VerseNumber":30,"Text":"اور تم لوگ تو صرف وہی چاہتے ہو جو پروردگار چاہتا ہے بیشک اللہ ہر چیز کا جاننے والا اور صاحبِ حکمت ہے"},{"SurahNumber":76,"VerseNumber":31,"Text":"وہ جسے چاہتا ہے اپنی رحمت میں داخل کرلیتا ہے اور اس نے ظالمین کے لئے دردناک عذاب مہیاّ کررکھا ہے"}]}