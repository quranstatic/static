{"Id":207,"LanguageCodes":["it","ita"],"Name":"ita-hamzarobertopic","Author":"Hamza Roberto Piccardo","Language":"Italian","Description":"Italian","Direction":"ltr","Source":"http://tanzil.net","Translations":[{"SurahNumber":17,"VerseNumber":1,"Text":"Gloria a Colui Che di notte trasportò il Suo servo dalla Santa Moschea alla Moschea remota, di cui benedicemmo i dintorni, per mostrargli qualcuno dei Nostri segni. Egli è Colui Che tutto ascolta e tutto osserva"},{"SurahNumber":17,"VerseNumber":2,"Text":"Demmo a Mosè la Scrittura e ne facemmo la Guida per i Figli di Israele [dicendo loro]: “Non prendete altro protettore che Me!”"},{"SurahNumber":17,"VerseNumber":3,"Text":"[Egli era un] discendente di coloro che portammo insieme a Noè. In verità era un servo riconoscente"},{"SurahNumber":17,"VerseNumber":4,"Text":"Decretammo nella Scrittura, contro i Figli di Israele: “Per due volte porterete la corruzione sulla terra e sarete manifestamente superbi”"},{"SurahNumber":17,"VerseNumber":5,"Text":"Quando si realizzò la prima [delle Nostre promesse], mandammo contro di voi servi Nostri, di implacabile valore, che penetrarono nelle vostre contrade: la promessa è stata mantenuta"},{"SurahNumber":17,"VerseNumber":6,"Text":"Vi demmo quindi il sopravvento su di loro e vi corroborammo con ricchezze e progenie e facemmo di voi un popolo numeroso"},{"SurahNumber":17,"VerseNumber":7,"Text":"Se fate il bene, lo fate a voi stessi; se fate il male, è a voi stessi che lo fate. Quando poi si realizzò l'ultima promessa i vostri volti furono oscurati ed essi entrarono nel tempio come già erano entrati e distrussero completamente quello che avevano conquistato"},{"SurahNumber":17,"VerseNumber":8,"Text":"Forse il vostro Signore vi userà misericordia, ma se persisterete persisteremo. Abbiamo fatto dell'Inferno una prigione per i miscredenti"},{"SurahNumber":17,"VerseNumber":9,"Text":"In verità questo Corano conduce a ciò che è più giusto e annuncia la lieta novella ai credenti, a coloro che compiono il bene: in verità avranno una grande ricompensa"},{"SurahNumber":17,"VerseNumber":10,"Text":"e in verità per coloro che non credono nell'altra vita abbiamo preparato un doloroso castigo"},{"SurahNumber":17,"VerseNumber":11,"Text":"L'uomo invoca il male, come invoca il bene. In verità l'uomo è frettoloso"},{"SurahNumber":17,"VerseNumber":12,"Text":"Abbiamo fatto la notte e il giorno come segni: è oscuro il segno della notte, mentre è chiaro il segno del giorno, affinché in essi cerchiate la grazia del vostro Signore e conosciate lo scorrere degli anni e il computo [del tempo]. Ed ogni cosa l'abbiamo esposta in dettaglio"},{"SurahNumber":17,"VerseNumber":13,"Text":"Al collo di ogni uomo abbiamo attaccato il suo destino e nel Giorno della Resurrezione gli mostreremo uno scritto che vedrà dispiegato"},{"SurahNumber":17,"VerseNumber":14,"Text":"[Gli sarà detto:] “Leggi il tuo scritto: oggi sarai il contabile di te stesso”"},{"SurahNumber":17,"VerseNumber":15,"Text":"Chi segue la retta via, la segue a suo vantaggio; e chi si svia lo fa a suo danno; e nessuno porterà il peso di un altro. Non castigheremo alcun popolo senza prima inviar loro un messaggero"},{"SurahNumber":17,"VerseNumber":16,"Text":"Quando vogliamo distruggere una città, ordiniamo [il bene] ai suoi ricchi, ma presto trasgrediscono.Si realizza allora il Decreto e la distruggiamo completamente"},{"SurahNumber":17,"VerseNumber":17,"Text":"Quante generazioni sterminammo dopo Noè. Basta il Tuo Signore per conoscere e osservare perfettamente i peccati dei Suoi servi"},{"SurahNumber":17,"VerseNumber":18,"Text":"Quanto a chi desidera il caduco, Ci affrettiamo a dare quello che vogliamo a chi vogliamo, quindi lo destiniamo all'Inferno che dovrà subire, bandito e reietto"},{"SurahNumber":17,"VerseNumber":19,"Text":"Quanto invece a chi vuole l'altra vita, sforzandosi a tal fine ed è credente... il loro sforzo sarà accetto"},{"SurahNumber":17,"VerseNumber":20,"Text":"Sosterremo con i doni del tuo Signore questi e quelli. I doni del tuo Signore non sono negati a nessuno"},{"SurahNumber":17,"VerseNumber":21,"Text":"Osserva come diamo ad alcuni eccellenza su altri; nell'altra vita, però, ci saranno livelli più elevati ed eccellenza maggiore"},{"SurahNumber":17,"VerseNumber":22,"Text":"Non accostare ad Allah un'altra divinità, ché saresti bandito e reietto"},{"SurahNumber":17,"VerseNumber":23,"Text":"Il tuo Signore ha decretato di non adorare altri che Lui e di trattare bene i vostri genitori. Se uno di loro, o entrambi, dovessero invecchiare presso di te, non dir loro “uff!” e non li rimproverare; ma parla loro con rispetto"},{"SurahNumber":17,"VerseNumber":24,"Text":"e inclina con bontà, verso di loro, l'ala della tenerezza; e di': “O Signore, sii misericordioso nei loro confronti, come essi lo sono stati nei miei, allevandomi quando ero piccolo”"},{"SurahNumber":17,"VerseNumber":25,"Text":"Il vostro Signore ben conosce quello che c'è nell'animo vostro. Se siete giusti, Egli è Colui Che perdona coloro che tornano a Lui pentiti"},{"SurahNumber":17,"VerseNumber":26,"Text":"Rendi il loro diritto ai parenti, ai poveri e al viandante, senza [per questo] essere prodigo"},{"SurahNumber":17,"VerseNumber":27,"Text":"ché in verità i prodighi sono fratelli dei diavoli e Satana è molto ingrato nei confronti del suo Signore"},{"SurahNumber":17,"VerseNumber":28,"Text":"Se volti loro le spalle [perché nulla hai da dare], pur sperando nella misericordia del tuo Signore, di' loro una parola di bontà"},{"SurahNumber":17,"VerseNumber":29,"Text":"Non portare la mano al collo e non distenderla neppure con troppa larghezza, ché ti ritroveresti biasimato e immiserito"},{"SurahNumber":17,"VerseNumber":30,"Text":"In verità il tuo Signore concede, con larghezza o parsimonia, la Sua provvidenza a chi vuole. In verità Egli osserva i Suoi servi ed è ben Informato"},{"SurahNumber":17,"VerseNumber":31,"Text":"Non uccidete i vostri figli per timore della miseria: siamo Noi a provvederli di cibo, come [provvediamo] a voi stessi. Ucciderli è veramente un peccato gravissimo"},{"SurahNumber":17,"VerseNumber":32,"Text":"Non ti avvicinare alla fornicazione. È davvero cosa turpe e un tristo sentiero"},{"SurahNumber":17,"VerseNumber":33,"Text":"E non uccidete, senza valida ragione, coloro che Allah vi ha proibito di uccidere. Se qualcuno viene ucciso ingiustamente, diamo autorità al suo rappresentante; che questi però non commetta eccessi [nell'uccisione] e sarà assistito"},{"SurahNumber":17,"VerseNumber":34,"Text":"Non toccate i beni dell'orfano se non a suo vantaggio e [solo] fino a quando non raggiunga la maggiore età. Rispettate il patto, ché in verità vi sarà chiesto di darne conto"},{"SurahNumber":17,"VerseNumber":35,"Text":"Riempite la misura, quando misurate e pesate con la bilancia più esatta. Questo è il bene che conduce al miglior esito"},{"SurahNumber":17,"VerseNumber":36,"Text":"Non seguire ciò di cui non hai conoscenza alcuna. Di tutto sarà chiesto conto: dell'udito, della vista e del cuore"},{"SurahNumber":17,"VerseNumber":37,"Text":"Non incedere sulla terra con alterigia, ché non potrai fenderla e giammai potrai essere alto come le montagne"},{"SurahNumber":17,"VerseNumber":38,"Text":"Tutto ciò è abominio detestato dal tuo Signore"},{"SurahNumber":17,"VerseNumber":39,"Text":"Ciò è quanto ti è stato rivelato dal tuo Signore, a titolo di saggezza. Non porre assieme ad Allah un'altra divinità, ché saresti gettato nell'Inferno, bandito e reietto"},{"SurahNumber":17,"VerseNumber":40,"Text":"Il vostro Signore vi avrebbe riservato dei maschi e avrebbe preso femmine tra gli angeli? Invero pronunciate parole mostruose"},{"SurahNumber":17,"VerseNumber":41,"Text":"In verità abbiamo esposto [la dottrina] in questo Corano perché [i miscredenti] dessero ascolto, ma ciò non fa che aumentare la loro avversione"},{"SurahNumber":17,"VerseNumber":42,"Text":"Di': “Se ci fossero dèi assieme a Lui, come dicono alcuni, [tali dèi] cercherebbero una via per giungere fino al padrone del Trono [celeste]”"},{"SurahNumber":17,"VerseNumber":43,"Text":"Gloria a Lui: Egli è ben più alto di quello che dicono"},{"SurahNumber":17,"VerseNumber":44,"Text":"I sette cieli e la terra e tutto ciò che in essi si trova Lo glorificano, non c'è nulla che non Lo glorifichi, lodandoLo, ma voi non percepite la loro lode. Egli è indulgente, perdonatore"},{"SurahNumber":17,"VerseNumber":45,"Text":"Quando leggi il Corano, mettiamo una spessa cortina tra te e coloro che non credono nell'altra vita"},{"SurahNumber":17,"VerseNumber":46,"Text":"Abbiamo avviluppato i loro cuori e nelle loro orecchie abbiamo posto un peso, affinché non possano comprenderlo. Quando menzioni nel Corano il tuo Signore, l'Unico, voltano le spalle con ripulsa"},{"SurahNumber":17,"VerseNumber":47,"Text":"Sappiamo molto bene cosa ascoltano, quando ti ascoltano, e anche quando sono in segreti conciliaboli e dicono gli empi: “Voi non seguite altri, che un uomo stregato”"},{"SurahNumber":17,"VerseNumber":48,"Text":"Guarda che metafore coniano su di te. Si sviano, incapaci di seguire alcun sentiero"},{"SurahNumber":17,"VerseNumber":49,"Text":"E dicono: “Quando saremo ossa e polvere, saremo risuscitati a nuova creazione?”"},{"SurahNumber":17,"VerseNumber":50,"Text":"Di': “Foste anche pietra o ferro"},{"SurahNumber":17,"VerseNumber":51,"Text":"o qualunque altra creatura che possiate concepire...!”. Diranno allora: “Chi mai ci farà ritornare?”. Di': “Colui Che vi ha creati la prima volta”. Scuoteranno allora le teste verso di te, dicendo: “Quando avverrà tutto ciò?”. Di': “È possibile che sia vicino"},{"SurahNumber":17,"VerseNumber":52,"Text":"Nel Giorno in cui vi chiamerà, Gli risponderete lodandoLo e crederete di essere vissuti ben poco”"},{"SurahNumber":17,"VerseNumber":53,"Text":"Di' ai Miei servi che parlino nel modo migliore, poiché Satana si intromette tra loro. Satana, per l'uomo, è un nemico manifesto"},{"SurahNumber":17,"VerseNumber":54,"Text":"Il vostro Signore vi conosce bene. Se vorrà, vi userà misericordia, altrimenti vi castigherà. Non ti inviammo per essere responsabile di loro"},{"SurahNumber":17,"VerseNumber":55,"Text":"Il tuo Signore ben conosce quel che c'è nei cieli e sulla terra. Ad alcuni profeti abbiamo dato eccellenza sugli altri e a Davide abbiamo dato il Salterio"},{"SurahNumber":17,"VerseNumber":56,"Text":"Di' [loro]: “Invocate quelli che pretendete [essere dèi] all'infuori di Lui. Essi non sono in grado di evitarvi la sventura e neppure di allontanarla”"},{"SurahNumber":17,"VerseNumber":57,"Text":"Quelli stessi che essi invocano, cercano il mezzo di avvicinarsi al loro Signore, sperano nella Sua misericordia e temono il Suo castigo. In verità, il castigo del Signore è temibile"},{"SurahNumber":17,"VerseNumber":58,"Text":"Non v'è città che non distruggeremo prima del Giorno della Resurrezione o che non colpiremo con severo castigo; ciò è scritto nel Libro"},{"SurahNumber":17,"VerseNumber":59,"Text":"Nulla ci impedisce di inviare i segni, se non [il fatto] che gli antichi li tacciarono di menzogna. Come segno tangibile demmo la cammella ai Thamûd, ma essi le fecero torto. Inviamo i segni solo per incutere sgomento"},{"SurahNumber":17,"VerseNumber":60,"Text":"[Ricorda] quando dicemmo: “In verità il tuo Signore ti proteggerà dagli uomini. E la visione che ti abbiamo dato, altro non è che una tentazione per le genti - come del resto l'albero maledetto nel Corano”. Noi minacciamo, ma [ciò] non serve che ad accrescere la loro ribellione"},{"SurahNumber":17,"VerseNumber":61,"Text":"Quando dicemmo agli angeli: “Prosternatevi davanti ad Adamo”, tutti si prosternarono eccetto Iblîs, che disse: “Mi dovrei prosternare davanti a colui che hai creato dal fango?”"},{"SurahNumber":17,"VerseNumber":62,"Text":"E disse ancora: “Che? Questo è l'essere che hai onorato più di me? Se mi darai tempo fino al Giorno della Resurrezione, avrò potere sulla sua discendenza, eccetto pochi”"},{"SurahNumber":17,"VerseNumber":63,"Text":"[Allah] disse: “Vattene! E chiunque di loro ti seguirà, avrà l'Inferno per compenso, abbondante compenso"},{"SurahNumber":17,"VerseNumber":64,"Text":"Seduci con la tua voce quelli che potrai, riunisci contro di loro i tuoi cavalieri e i tuoi fanti, sii loro socio nelle ricchezze e nella progenie, blandiscili con promesse”. Le promesse di Satana non sono altro che inganni"},{"SurahNumber":17,"VerseNumber":65,"Text":"“Non avrai però nessuna autorità sui Miei servi: il tuo Signore basterà a proteggerli.”"},{"SurahNumber":17,"VerseNumber":66,"Text":"È il vostro Signore che spinge la nave sul mare, affinché ricerchiate la Sua grazia. In verità Egli è misericordioso nei vostri confronti"},{"SurahNumber":17,"VerseNumber":67,"Text":"Quando siete in pericolo sul mare, coloro che invocate svaniscono. Lui no! Quando poi vi riconduce a terra salvi, vi allontanate da Lui. L'uomo è ingrato"},{"SurahNumber":17,"VerseNumber":68,"Text":"Siete forse certi che non vi faccia inghiottire da un baratro della terra o non invii contro di voi un uragano senza che possiate trovare chi vi protegga"},{"SurahNumber":17,"VerseNumber":69,"Text":"O siete forse certi che non vi conduca un'altra volta [sul mare], mandi contro di voi un ciclone e vi faccia annegare per la vostra miscredenza, senza che possiate trovare chi vi difenda contro di Noi"},{"SurahNumber":17,"VerseNumber":70,"Text":"In verità abbiamo onorato i figli di Adamo, li abbiamo condotti sulla terra e sul mare e abbiamo concesso loro cibo eccellente e li abbiamo fatti primeggiare su molte delle Nostre creature"},{"SurahNumber":17,"VerseNumber":71,"Text":"Nel Giorno in cui ogni comunità sarà richiamata assieme alla loro guida, coloro che riceveranno il rotolo nella destra, leggeranno il loro rotolo e non subiranno il minimo torto"},{"SurahNumber":17,"VerseNumber":72,"Text":"E colui che sarà stato cieco in questa vita, lo sarà nell'altra e più traviato ancora"},{"SurahNumber":17,"VerseNumber":73,"Text":"Intendevano infatti sviarti da ciò che ti abbiamo rivelato, nella speranza che Ci attribuissi, inventandolo, altro che questo [Corano]. E allora ti avrebbero preso come amico"},{"SurahNumber":17,"VerseNumber":74,"Text":"E se non ti avessimo rafforzato, avresti inclinato un po' verso di loro"},{"SurahNumber":17,"VerseNumber":75,"Text":"[E allora] ti avremmo fatto soffrire un doppio [supplizio] nella vita e un doppio [supplizio] nella morte, quindi non avresti trovato chi ti sarebbe stato d'ausilio contro di Noi"},{"SurahNumber":17,"VerseNumber":76,"Text":"Poco mancò che non ti spingessero ad abbandonare questa regione, esiliandoti; in tal caso, vi sarebbero rimasti ben poco dopo di te"},{"SurahNumber":17,"VerseNumber":77,"Text":"[poiché questo è il Nostro] modo di agire nei confronti degli inviati che mandammo prima di te e non c'è cambiamento nel Nostro agire"},{"SurahNumber":17,"VerseNumber":78,"Text":"Esegui l'orazione, dal declino del sole fino alla caduta delle tenebre, [e fa'] la Recitazione dell'alba, ché la Recitazione dell'alba è testimoniata"},{"SurahNumber":17,"VerseNumber":79,"Text":"Veglia [in preghiera] parte della notte, sarà per te un'opera supererogatoria; presto il tuo Signore ti risusciterà ad una stazione lodata"},{"SurahNumber":17,"VerseNumber":80,"Text":"E di': “O Signor mio, fammi entrare con la verità e fammi uscire con la verità, e concedimi potere e ausilio da parte Tua”"},{"SurahNumber":17,"VerseNumber":81,"Text":"E di': “È giunta la verità, la falsità è svanita”. Invero la falsità è destinata a svanire"},{"SurahNumber":17,"VerseNumber":82,"Text":"Facciamo scendere nel Corano ciò che è guarigione e misericordia per i credenti, e ciò che accresce la sconfitta degli oppressori"},{"SurahNumber":17,"VerseNumber":83,"Text":"Quando colmiamo l'uomo di favori, si sottrae e si allontana; quando invece lo coglie sventura, si dispera"},{"SurahNumber":17,"VerseNumber":84,"Text":"Di': “Ognuno agisce secondo la sua disposizione e il vostro Signore ben conosce chi segue la via migliore”"},{"SurahNumber":17,"VerseNumber":85,"Text":"Ti interrogheranno a proposito dello Spirito. Rispondi: “Lo Spirito procede dall'ordine del mio Signore e non avete ricevuto che ben poca scienza [a riguardo]"},{"SurahNumber":17,"VerseNumber":86,"Text":"Se volessimo, potremmo ritirare quello che ti abbiamo rivelato e allora non potresti trovare alcun protettore contro di Noi"},{"SurahNumber":17,"VerseNumber":87,"Text":"se non [lo facciamo è] per una misericordia del tuo Signore, poiché in verità, la Sua grazia su di te è grande”"},{"SurahNumber":17,"VerseNumber":88,"Text":"Di': “Se anche si riunissero gli uomini e dèmoni per produrre qualcosa di simile di questo Corano, non ci riuscirebbero, quand'anche si aiutassero gli uni con gli altri”"},{"SurahNumber":17,"VerseNumber":89,"Text":"In questo Corano abbiamo proposto agli uomini ogni specie di metafora. La maggior parte di loro rifiuta [tutto quanto], eccetto la miscredenza"},{"SurahNumber":17,"VerseNumber":90,"Text":"E dicono: “Non ti presteremo fede finché non farai sgorgare per noi una sorgente dalla terra"},{"SurahNumber":17,"VerseNumber":91,"Text":"o non avrai un giardino di palme e vigne, nel quale farai sgorgare ruscelli copiosi"},{"SurahNumber":17,"VerseNumber":92,"Text":"o non avrai fatto cadere, come pretendi, il cielo in pezzi su di noi; o non avrai fatto venire, davanti a noi, Allah e gli angeli in tuo aiuto”"},{"SurahNumber":17,"VerseNumber":93,"Text":"Oppure: “[finché] non avrai una casa d'oro”; o: “[finché] non sarai asceso al cielo, e comunque non crederemo alla tua ascesa al cielo, finché non farai scendere su di noi un Libro che possiamo leggere”. Rispondi: “Gloria al mio Signore: non sono altro che un uomo, un messaggero”"},{"SurahNumber":17,"VerseNumber":94,"Text":"Nulla impedisce alle genti di credere dopo che la Guida è giunta loro, se non il dire: “Allah ha davvero inviato un uomo per messaggero?”"},{"SurahNumber":17,"VerseNumber":95,"Text":"Di': “Qualora sulla terra ci fossero gli angeli e vi camminassero in pace, avremmo certamente fatto scendere su di loro un angelo come messaggero”"},{"SurahNumber":17,"VerseNumber":96,"Text":"Di': “Allah è testimone sufficiente tra me e voi”. In verità Egli è ben informato e osserva i Suoi servi"},{"SurahNumber":17,"VerseNumber":97,"Text":"Colui che Allah guida è ben diretto; ma, quanto a coloro che Allah svia, non troverai per loro patroni all'infuori di Lui, e nel Giorno della Resurrezione li riuniremo [trascinandoli] sui loro volti, ciechi, muti e sordi. L'Inferno sarà la loro dimora e ogni volta che si raffredderà, ne ravviveremo le fiamme"},{"SurahNumber":17,"VerseNumber":98,"Text":"Sarà il loro compenso, perché tacciano di menzogna i Nostri segni e dicono: “Quando saremo ossa e polvere saremo resuscitati a nuova creazione?”"},{"SurahNumber":17,"VerseNumber":99,"Text":"Ma non vedono dunque che Allah, Che ha creato i cieli e la terra, è capace di creare il loro eguale e ha fissato loro un termine, sul quale non c'è dubbio alcuno? Gli ingiusti non ammettono altro che la miscredenza"},{"SurahNumber":17,"VerseNumber":100,"Text":"Di': “Se possedeste i tesori della misericordia del mio Signore, li lesinereste per paura di spenderli, ché l'uomo è avaro”"},{"SurahNumber":17,"VerseNumber":101,"Text":"In verità abbiamo dato a Mosè nove segni evidenti"},{"SurahNumber":17,"VerseNumber":102,"Text":"Disse: “Sai bene, che non ha fatto scendere questi segni, altri che il Signore dei cieli e della terra, prove inequivocabili [della mia missione]. Io credo, Faraone, che tu sia perduto!”"},{"SurahNumber":17,"VerseNumber":103,"Text":"[Faraone] voleva scacciarli dalla terra, ma Noi li facemmo annegare, lui e quelli che erano con lui"},{"SurahNumber":17,"VerseNumber":104,"Text":"Dicemmo poi ai Figli di Israele: “Abitate la terra!”. Quando si compì l'ultima promessa, vi facemmo venire in massa eterogenea"},{"SurahNumber":17,"VerseNumber":105,"Text":"Con la verità abbiamo fatto scendere [il Corano] e con la verità è sceso: non ti inviammo se non come annunciatore di buona novella e come ammonitore"},{"SurahNumber":17,"VerseNumber":106,"Text":"È un Corano che abbiamo suddiviso, affinché tu lo reciti lentamente agli uomini e lo facemmo scendere gradualmente"},{"SurahNumber":17,"VerseNumber":107,"Text":"Di': “Crediate in esso oppure no, coloro ai quali in precedenza fu data la Scienza si gettano prosternati, i volti contro la terra, quando viene loro recitato"},{"SurahNumber":17,"VerseNumber":108,"Text":"e dicono: \"Gloria al nostro Signore! La promessa del nostro Signore si realizza"},{"SurahNumber":17,"VerseNumber":109,"Text":"Cadono prosternati sui loro volti, piangendo, e la loro umiltà si accresce”"},{"SurahNumber":17,"VerseNumber":110,"Text":"Di': “Invocate Allah o invocate il Compassionevole, qualunque sia il nome con il quale Lo invochiate, Egli possiede i nomi più belli. Durante l'orazione non recitare ad alta voce e neppure in sordina, cerca piuttosto una via mediana”"},{"SurahNumber":17,"VerseNumber":111,"Text":"E di': “La lode appartiene ad Allah, Che non ha figlio alcuno, Che non ha associati nella Sua sovranità e non ha bisogno di protettori contro l'umiliazione”. Magnifica la sua grandezza"}]}