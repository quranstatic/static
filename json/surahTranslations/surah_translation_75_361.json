{"Id":361,"LanguageCodes":["te","tel"],"Name":"tel-abdulraheemmoha","Author":"Abdul Raheem Mohammad Moulana","Language":"Telugu","Description":"Telugu","Direction":"ltr","Source":"https://qurancomplex.gov.sa/","Translations":[{"SurahNumber":75,"VerseNumber":1,"Text":"అలా కాదు! నేను పునరుత్థాన దినపు శపథం చేస్తున్నాను"},{"SurahNumber":75,"VerseNumber":2,"Text":"అలా కాదు! నేను తనను తాను నిందించుకునే అంతరాత్మ శపథం చేస్తున్నాను"},{"SurahNumber":75,"VerseNumber":3,"Text":"ఏమిటి? మేము అతని ఎముకలను ప్రోగు చేయలేమని మానవుడు భావిస్తున్నాడా"},{"SurahNumber":75,"VerseNumber":4,"Text":"వాస్తవానికి! మేము అతని వ్రేళ్ళ కొనలను గూడా సరిగ్గా సవరించగల సమర్ధులము"},{"SurahNumber":75,"VerseNumber":5,"Text":"అయినా, మానవుడు ఇక మీద కూడా దుష్కార్యాలు చేయగోరుతున్నాడు"},{"SurahNumber":75,"VerseNumber":6,"Text":"అతడు: \"అయితే ఈ పునరుత్థాన దినం ఎప్పుడు వస్తుంది?\" అని అడుగుతున్నాడు"},{"SurahNumber":75,"VerseNumber":7,"Text":"కళ్ళు మిరుమిట్లుగొన్నప్పుడు"},{"SurahNumber":75,"VerseNumber":8,"Text":"మరియు చంద్రునికి గ్రహణం పట్టినప్పుడు"},{"SurahNumber":75,"VerseNumber":9,"Text":"మరియు సూర్యచంద్రులు కలిపి వేయబడినప్పుడు"},{"SurahNumber":75,"VerseNumber":10,"Text":"మానవుడు ఆ రోజు: \"ఎక్కడికి పారి పోవాలి?\" అని అంటాడు"},{"SurahNumber":75,"VerseNumber":11,"Text":"అది కాదు! (అతనికి) ఎక్కడా శరణం ఉండదు"},{"SurahNumber":75,"VerseNumber":12,"Text":"ఆ రోజు నీ ప్రభువు వద్దనే ఆశ్రయం ఉంటుంది"},{"SurahNumber":75,"VerseNumber":13,"Text":"ఆ రోజు మానవుడికి, తాను చేసి పంపంది మరియు వెనక వదలింది అంతా తెలుపబడుతుంది"},{"SurahNumber":75,"VerseNumber":14,"Text":"అలా కాదు! మానవుడు తనకు విరుద్ధంగా, తానే సాక్షి అవుతాడు"},{"SurahNumber":75,"VerseNumber":15,"Text":"మరియు అతడు ఎన్ని సాకులు చెప్పినా సరే"},{"SurahNumber":75,"VerseNumber":16,"Text":"నీవు దీనిని (ఈ ఖుర్ఆన్ ను గ్రహించటానికి) నీ నాలుకను త్వరత్వరగా కదిలించకు"},{"SurahNumber":75,"VerseNumber":17,"Text":"నిశ్చయంగా, దీనిని సేకరించటం మరియు దీనిని చదివించటం మా బాధ్యతే"},{"SurahNumber":75,"VerseNumber":18,"Text":"కావున మేము దీనిని పఠించినప్పుడు నీవు ఆ పారాయణాన్ని శ్రద్ధగా అనుసరించు"},{"SurahNumber":75,"VerseNumber":19,"Text":"ఇక దాని భావాన్ని అర్థమయ్యేలా చేయటం మా బాధ్యతే"},{"SurahNumber":75,"VerseNumber":20,"Text":"అలా కాదు! వాస్తవానికి మీరు అనిశ్చితమైన (ఇహలోక జీవితం పట్ల) వ్యామోహం పెంచుకుంటున్నారు"},{"SurahNumber":75,"VerseNumber":21,"Text":"మరియు పరలోక జీవితాన్ని వదలి పెడుతున్నారు"},{"SurahNumber":75,"VerseNumber":22,"Text":"ఆ రోజున కొన్ని ముఖాలు కళకళ లాడుతూ ఉంటాయి"},{"SurahNumber":75,"VerseNumber":23,"Text":"తమ ప్రభువు (అల్లాహ్) వైపునకు చూస్తూ ఉంటాయి"},{"SurahNumber":75,"VerseNumber":24,"Text":"మరికొన్ని ముఖాలు ఆ రోజు, కాంతిహీనమై ఉంటాయి"},{"SurahNumber":75,"VerseNumber":25,"Text":"నడుమును విరిచే బాధ వారికి కలుగుతుందని భావించి"},{"SurahNumber":75,"VerseNumber":26,"Text":"అలా కాదు! ప్రాణం గొంతులోకి వచ్చినపుడు"},{"SurahNumber":75,"VerseNumber":27,"Text":"మరియు: \"ఎవడైనా ఉన్నాడా? అతనిని (మరణం నుండి) కాపాడటానికి?\" అని అనబడుతుంది"},{"SurahNumber":75,"VerseNumber":28,"Text":"మరియు అప్పుడతడు వాస్తవానికి తన ఎడబాటు కాలం వచ్చిందని గ్రహిస్తాడు"},{"SurahNumber":75,"VerseNumber":29,"Text":"మరియు ఒక పిక్క మరొక పిక్కతో కలిసిపోతుంది"},{"SurahNumber":75,"VerseNumber":30,"Text":"ఆ రోజు నీ ప్రభువు వైపునకే ప్రయాణం ఉంటుంది"},{"SurahNumber":75,"VerseNumber":31,"Text":"కాని అతడు సత్యాన్ని నమ్మలేదు మరియు నమాజ్ సలపనూ లేదు"},{"SurahNumber":75,"VerseNumber":32,"Text":"మరియు అతడు (ఈ సందేశాన్ని) అసత్యమన్నాడు మరియు దాని నుండి వెనుదిరిగాడు"},{"SurahNumber":75,"VerseNumber":33,"Text":"ఆ తరువాత నిక్కుతూ నీల్గుతూ తన ఇంటివారి వద్దకు పోయాడు"},{"SurahNumber":75,"VerseNumber":34,"Text":"(ఓ సత్యతిరస్కారుడా!) నీకు నాశనం మీద నాశనం రానున్నది"},{"SurahNumber":75,"VerseNumber":35,"Text":"అవును, నీకు నాశనం మీద నాశనం రానున్నది"},{"SurahNumber":75,"VerseNumber":36,"Text":"ఏమిటీ? మానవుడు తనను విచ్చల విడిగా వదలిపెట్టండం జరుగుతుందని భావిస్తున్నాడా"},{"SurahNumber":75,"VerseNumber":37,"Text":"ఏమీ? అతడు ప్రసరింప జేయబడిన ఒక వీర్యబిందువు కాడా"},{"SurahNumber":75,"VerseNumber":38,"Text":"తరువాత ఒక రక్తకండగా (జలగగా) ఉండేవాడు కాదా? తరువాత ఆయనే (అల్లాహ్ యే) అతనిని సృష్టించి అతని రూపాన్ని తీర్చిదిద్దాడు"},{"SurahNumber":75,"VerseNumber":39,"Text":"ఆ తరువాత అతని నుండి స్త్రీ పురుషుల రెండు రకాలను (జాతులను) ఏర్పరచాడు"},{"SurahNumber":75,"VerseNumber":40,"Text":"అలాంటప్పుడు ఆయనకు మరణించిన వారిని మళ్ళీ బ్రతికించే సామర్థ్యం లేదా"}]}