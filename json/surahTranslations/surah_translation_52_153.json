{"Id":153,"LanguageCodes":["fa","fas"],"Name":"fas-drhussientagi","Author":"Dr. Hussien Tagi","Language":"Persian","Description":"Persian","Direction":"rtl","Source":"https://quranenc.com/check/persian_tagi/v1.0.0-csv.1 , https://quranenc.com/en/browse/persian_tagi , https://quranenc.com ,","Translations":[{"SurahNumber":52,"VerseNumber":1,"Text":"سوگند به (کوه) طور [ همان جایی که الله متعال با حضرت موسی علیه السلام سخن گفت.]،"},{"SurahNumber":52,"VerseNumber":2,"Text":"و (سوگند) به کتاب نوشته شده،"},{"SurahNumber":52,"VerseNumber":3,"Text":"در صحیفه‌ای گشوده"},{"SurahNumber":52,"VerseNumber":4,"Text":"و (سوگند) به «بیت المعمور» [ «بیت المعمور»: خانه‌ای بموازات خانه کعبه در آسمان هفتم قرار دارد که روزانه هفتاد هزار فرشته برای عبادت وارد آن می‌شوند، پس هرگاه یکبار وارد شدند دوباره باز نگردند]"},{"SurahNumber":52,"VerseNumber":5,"Text":"و به سقف بر افراشته شده،"},{"SurahNumber":52,"VerseNumber":6,"Text":"و دریای مملو"},{"SurahNumber":52,"VerseNumber":7,"Text":"بی‌گمان عذاب پروردگارت واقع شدنی است"},{"SurahNumber":52,"VerseNumber":8,"Text":"آن را هیچ دفع کننده‌ای نیست"},{"SurahNumber":52,"VerseNumber":9,"Text":"روزی‌که آسمان بشدت بلرزد، (و به حرکت درآید)"},{"SurahNumber":52,"VerseNumber":10,"Text":"و کوه‌ها (از جاکنده) به تندی روان گردد"},{"SurahNumber":52,"VerseNumber":11,"Text":"پس در آن روز (قیامت) وای بر تکذیب کنندگان"},{"SurahNumber":52,"VerseNumber":12,"Text":"کسانی‌که در سخنان (و کارهای) باطل به بازی مشغولند"},{"SurahNumber":52,"VerseNumber":13,"Text":"روزی‌که آن‌ها را به زور به سوی آتش (جهنم) می‌رانند"},{"SurahNumber":52,"VerseNumber":14,"Text":"(خازنان جهنم به آن‌ها می‌گویند:) «این (همان) آتشی است که شما آن را تکذیب می‌کردید"},{"SurahNumber":52,"VerseNumber":15,"Text":"آیا این (آتش و عذاب) جادو است یا شما نمی‌بینید؟"},{"SurahNumber":52,"VerseNumber":16,"Text":"به آن در آیید (و بسوزید) پس صبر کنید یا صبر نکنید، برای شما یکسان است، تنها (به کیفر) آنچه انجام می‌دادید جزا داده می‌شوید!»"},{"SurahNumber":52,"VerseNumber":17,"Text":"بی‌گمان پرهیزگاران در باغ‌ها (ی بهشت) و نعمت‌ها (ی فراوان) هستند"},{"SurahNumber":52,"VerseNumber":18,"Text":"و از آنچه پروردگارشان به آن‌ها داده مسرورند، و پروردگارشان آن‌ها را از عذاب جهنم محفوظ داشته است"},{"SurahNumber":52,"VerseNumber":19,"Text":"(به آن‌ها گفته می‌شود:) «بخورید و بیاشامید، گوارای‌تان باد، به (خاطر) آنچه که (در دنیا) انجام می‌دادید»"},{"SurahNumber":52,"VerseNumber":20,"Text":"(در حالی‌که آن‌ها) بر تخت‌هایی که کنارهم نهاده شده تکیه می‌زنند، و حوریان گشاده چشم (بهشتی) را به همسری آن‌ها در می‌آوریم"},{"SurahNumber":52,"VerseNumber":21,"Text":"و کسانی‌که ایمان آوردند و فرزندان‌شان (نیز) در ایمان از آنان پیروی کردند، فرزندان‌شان را (در بهشت) به آن‌ها ملحق می‌کنیم، و از عمل آن‌ها چیزی نمی‌کاهیم، و هرکس درگرو دستاوردِ (و اعمال) خویش است"},{"SurahNumber":52,"VerseNumber":22,"Text":"و پیوسته ازهر میوه و گوشتی که بخواهند در اختیارشان می‌گذاریم"},{"SurahNumber":52,"VerseNumber":23,"Text":"در آنجا از یکدیگر جام (شراب طهور) می‌گیرند که نه بیهوده‌گویی در آن است و نه گناهی،"},{"SurahNumber":52,"VerseNumber":24,"Text":"و همواره پسرانی همچون مرواید درون صدف برای (خدمت) آنان بر گردشان می‌چرخند"},{"SurahNumber":52,"VerseNumber":25,"Text":"و (بهشتیان) رو به یکدیگر می‌کنند و از (حال گذشتۀ) یکدیگر سؤال می‌نمایند"},{"SurahNumber":52,"VerseNumber":26,"Text":"می‌گویند: «ما پیش از این در میان خانوادۀ خود (از عذاب الهی) ترسان بودیم"},{"SurahNumber":52,"VerseNumber":27,"Text":"پس الله بر ما منتّ نهاد و ما را از عذاب گرم و کشنده (جهنم) حفظ کرد"},{"SurahNumber":52,"VerseNumber":28,"Text":"همانا ما پیش از این او را می‌خواندیم، بی‌گمان او نیکوکار مهربان است"},{"SurahNumber":52,"VerseNumber":29,"Text":"پس (ای پیامبر) پند (و تذکّر) ده، که تو به فضل و نعمت پروردگارت کاهن و دیوانه نیستی"},{"SurahNumber":52,"VerseNumber":30,"Text":"آیا می‌گویند: «او شاعری است که دربارۀ او منتظر حوادث روزگاریم، (و مرگش را انتظار می‌کشیم)»"},{"SurahNumber":52,"VerseNumber":31,"Text":"بگو: «انتظار بکشید، که من (نیز) با شما از انتظار کشندگانم»"},{"SurahNumber":52,"VerseNumber":32,"Text":"آیا عقل‌هایشان آن‌ها را به این (خیالات باطل) دستور می‌دهد، یا آن‌ها گروهی طغیان‌گرند؟"},{"SurahNumber":52,"VerseNumber":33,"Text":"آیا می‌گویند: «(محمد) آن (= قرآن) را بافته (و به الله نسبت داده) است؟» (خیر، چنین نیست) بلکه ایمان نمی‌آورند"},{"SurahNumber":52,"VerseNumber":34,"Text":"پس اگر راست گویند باید سخنی مانند آن بیاورند"},{"SurahNumber":52,"VerseNumber":35,"Text":"آیا آن‌ها از هیچ (و بدون آفریننده)، آفریده شده‌اند، یا خود خالق (خویش) اند"},{"SurahNumber":52,"VerseNumber":36,"Text":"آیا آن‌ها آسمان‌ها و زمین را آفریده‌اند؟! (خیر) بلکه آن‌ها یقین نمی‌کنند"},{"SurahNumber":52,"VerseNumber":37,"Text":"آیا خزائن پروردگارت نزد آن‌هاست؟! یا آن‌ها (بر همه چیز) تسلط دارند؟"},{"SurahNumber":52,"VerseNumber":38,"Text":"آیا نردبانی دارند (که از آن به آسمان‌ها بالا می‌روند و) از آن (اسرار وحی را) می‌شنوند؟ پس باید شنونده شان (بر این ادعا) دلیل روشنی بیاورد"},{"SurahNumber":52,"VerseNumber":39,"Text":"آیا برای او (= الله) دختران است و برای شما پسران؟"},{"SurahNumber":52,"VerseNumber":40,"Text":"(ای پیامبر) آیا از آن‌ها پاداشی درخواست می‌کنی، که (آن‌ها از ادای آن در رنجند و) برایشان (گران و) سنگین است؟"},{"SurahNumber":52,"VerseNumber":41,"Text":"آیا (اسرار) غیب نزد آن‌هاست، پس آنان (از آن) می‌نویسند؟"},{"SurahNumber":52,"VerseNumber":42,"Text":"آیا نیرنگ (و نقشۀ پلیدی برای تو) می‌خواهند (بکشند)؟!، پس کسانی‌که کافر شدند خودشان گرفتار نیرنگ اند"},{"SurahNumber":52,"VerseNumber":43,"Text":"آیا آن‌ها معبودی غیر الله دارند؟! پاک و منزه است الله، از آنچه شریک او قرار می‌دهند"},{"SurahNumber":52,"VerseNumber":44,"Text":"و اگر (مشرکان) پاره‌ای از آسمان (برای عذاب‌شان) افتاده ببینند، می‌گویند: «(این) ابری متراکم است»"},{"SurahNumber":52,"VerseNumber":45,"Text":"پس (ای پیامبر) آن‌ها را وا گذار، تا آن روزشان (= روز قیامت) را که در آن بی هوش می‌شوند ملاقات کنند"},{"SurahNumber":52,"VerseNumber":46,"Text":"روزی‌که نیرنگ (و حیلۀ) شان سودی به حال‌شان ندارد، و نه آن‌ها یاری می‌شوند"},{"SurahNumber":52,"VerseNumber":47,"Text":"و بی‌گمان برای کسانی‌که ستم کردند، عذابی غیر از آن (نیز در همین دنیا) است، ولی بیشترشان نمی‌دانند"},{"SurahNumber":52,"VerseNumber":48,"Text":"(ای پیامبر) برای حکم پروردگارت شکیبا باش، زیرا تو زیر نظر (و در حفاظت) ما هستی، و هنگامی‌که بر می‌خیزی به ستایش پروردگارت تسبیح گوی"},{"SurahNumber":52,"VerseNumber":49,"Text":"و (همچنین) بخشی از شب او را تسبیح گوی و (نیز) هنگام ناپدید شدن ستارگان"}]}