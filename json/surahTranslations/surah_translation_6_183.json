{"Id":183,"LanguageCodes":["ha","hau"],"Name":"hau-abubakarmahmood-la","Author":"Abubakar Mahmood Jummi","Language":"Hausa","Description":"Hausa - Transliteration","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":6,"VerseNumber":1,"Text":"Godiya ta tabbata ga Allah wanda Ya halitta sammai da ƙasa, kuma Ya sanya duffai da haske*, sa'an nan kuma waɗanda suka kafirta, da Ubangijinsu suke karkacewa"},{"SurahNumber":6,"VerseNumber":2,"Text":"Shi ne wanda Ya halitta ku daga laka, sa'an nan kuma Ya yanka ajali alhali wani ajali ambatacce yana wurin Sa. Sa'an nan kuma ku kuna yin shakka"},{"SurahNumber":6,"VerseNumber":3,"Text":"Kuma Shi ne Allah a cikin sammai, kuma a cikin ƙasa Yana sanin asirinku da bayyanenku, kuma Yana sanin abin da kuke yi na tsirfa"},{"SurahNumber":6,"VerseNumber":4,"Text":"Kuma wata aya daga Ubangijinsu ba za ta je musu ba, face su kasance, daga gare ta, masu bijirewa"},{"SurahNumber":6,"VerseNumber":5,"Text":"Saboda haka, lalle sun ƙaryata (Manzo) game da gaskiya, a lokacin da ta je musu, to labarun abin da suka kasance suna izgili da shi, za su je musu"},{"SurahNumber":6,"VerseNumber":6,"Text":"Shin, ba su gani ba, da yawa Muka halakar da wani ƙarni daga gabaninsu, Mun mallaka musu, a ckikin ƙasa, abin da ba Mu mallaka muku ba kuma Muka saki sama a kansu tana ta zuba, kuma Muka sanya koguna suna gudana daga ƙarƙashinsu, sa'an nan Muka halaka su saboda zunubansu kuma Muka ƙaga halittar wani ƙarni na dabam daga bayansu"},{"SurahNumber":6,"VerseNumber":7,"Text":"Kuma da Mun sassaukar da wani littafi, zuwa gare ka, a cikin takarda, sa'an nan suka taɓa shi da hannuwansu, lalle da waɗanda suka kafirta sun ce: \"Wannan bai zama ba, face sihiri bayyananne"},{"SurahNumber":6,"VerseNumber":8,"Text":"Suka ce: \"Don me ba a saukar da wani mala'ika ba a gare shi?\" to da Mun saukar da mala'ika haƙiƙa da an hukunta al'amarin* sa'an nan kuma ba za a yi musu jinkiri ba"},{"SurahNumber":6,"VerseNumber":9,"Text":"Kuma da Mun sanya mala'ika ya zama manzo lalle ne da Mun mayar da shi mutum, kuma da Mun rikita musu abin da suke rikitawa"},{"SurahNumber":6,"VerseNumber":10,"Text":"Kuma lalle ne, haƙiƙa, an yi izgili da manzanni daga gabaninka, sai waɗanda suka yi izgilin, abin da suka kasance suna izgili da shi ya faɗa musu"},{"SurahNumber":6,"VerseNumber":11,"Text":"Ka ce: \"Ku yi tafiya a cikin ƙasa, sa'an nan kuma ku duba yadda aƙibar masu ƙaryatawa ta kasance"},{"SurahNumber":6,"VerseNumber":12,"Text":"Ka ce: \"Na wane ne abin da yake a cikin sammai da ƙasa?\" Ka ce: \"Na Allah ne.\" Ya wajabta rahama ga kanSa. Lalle ne Yana tara ku zuwa ga Ranar ¡iyama, babu shakka a gare Shi. Waɗanda suka yi hasarar rayukansu, to, su ba za su yi imani ba"},{"SurahNumber":6,"VerseNumber":13,"Text":"Kuma Shi ne da mallakar abin da ya yi kawaici a cikin dare da yini, kuma Shi ne Mai ji, Masani"},{"SurahNumber":6,"VerseNumber":14,"Text":"Ka ce: \"Shin, wanin Allah nike riƙo majiɓinci, (alhali Allah ne) Mai ƙaga halittar sammai da ƙasa, kuma Shi, Yana ciyarwa, kuma ba a ciyar da Shi?\" Ka ce: \"Lalle ne ni, an umurce ni da in kasance farkon wanda ya sallama, kuma kada lalle ku kasance daga masu shirki"},{"SurahNumber":6,"VerseNumber":15,"Text":"Kace: \"Lalle ne ni ina tsoron azabar Yini Mai girma, idan na saɓa wa Ubangijina"},{"SurahNumber":6,"VerseNumber":16,"Text":"Wanda aka juyar da shi daga gare shi, a wannan Ranar, to, lalle ne, (Allah) Ya yi masa rahama, Kuma wannan ne tsira bayyananniya"},{"SurahNumber":6,"VerseNumber":17,"Text":"Idan Allah Ya shafe ka da wata cuta, to, babu mai kuranyewa gare ta, face Shi, kuma idanYa shafe ka da wani alheri to shi ne, a kan kome, Mai ikon yi"},{"SurahNumber":6,"VerseNumber":18,"Text":"Kuma Shi ne mai Tanƙwasa a kan bayin Sa, kuma Shi ne Mai hikima, Masani"},{"SurahNumber":6,"VerseNumber":19,"Text":"Ka ce: \"Wane abu ne mafi girma ga shaida?\" Ka ce: \"Allah ne shaida a tsakanina da tsakaninku. Kuma an yiwo wahayin wannan Alƙur'ani domin in yi muku gargaɗi da shi, da wanda labari ya kai gare shi. Shin lalle ne ku, haƙiƙa, kuna shaidar cewa, lalle ne tare da Allah akwai wasu abubuwan bautawa?\" Ka ce: \"Ba zan yi shaidar (haka) ba.\" Ka ce: \"Abin sani, Shi ne Abin bautawa Guda kuma lalle ne ni barrantacce ne daga abin da kuke yi na shirka"},{"SurahNumber":6,"VerseNumber":20,"Text":"Waɗanda Muka ba su Littafi suna sanin sa* kamar yadda suke sanin ɗiyansu. Waɗanda suka yi hasarar rayukansu, to, su ba su yin imani"},{"SurahNumber":6,"VerseNumber":21,"Text":"Wane ne mafi zalunci daga wanda yake ƙirƙira karya ga Allah, ko kuwa ya ƙaryata game da ayoyinsa? Lalle ne shi, azzalumai ba za su ci nasara ba"},{"SurahNumber":6,"VerseNumber":22,"Text":"Kuma ranar da Muka tara su gaba ɗaya, sa'an nan Mu ce wa waɗanda suka yi shirki: \"Ina abokan tarayyarku waɗanda kuka kasance kuna riyawa"},{"SurahNumber":6,"VerseNumber":23,"Text":"Sa'an nan kuma fitinarsu ba ta kasance ba, face domin sun ce: \"Muna rantsuwa da Allah Ubangijinmu, ba mu kasance masu yin shirki ba"},{"SurahNumber":6,"VerseNumber":24,"Text":"Ka duba yadda suka ƙaryata kansu! Kuma abin da suka kasance suna ƙirƙira ƙaryarsa, ya ɓace daga gare su"},{"SurahNumber":6,"VerseNumber":25,"Text":"Kuma daga cikinsu akwai wanda yake saurare gare ka. Kuma Mun sanya abubuwan rufi a kan zukatansu domin kada su fahimce shi kuma a cikin kunnuwansu (Mun sanya) wani nauyi. Kuma idan sun ga kowace aya ba za su yi imani da ita ba har idan sunje maka suna jayayya da kai, waɗanda suka kafirta suna cewa: \"Wannan bai zama ba face tatsuniyoyin mutanen farko"},{"SurahNumber":6,"VerseNumber":26,"Text":"Kuma suna hanawa daga gare shi, kuma suna nisanta daga gare shi, kuma ba su halakarwa, face kansu, kuma ba su sansancewa"},{"SurahNumber":6,"VerseNumber":27,"Text":"Kuma da kana gani, a lokacin da aka tsayar da su a kan wuta, sai suka ce: \"Ya kaitonmu! Da ana mayar da mu, kuma ba za mu ƙaryata ba daga ayoyin Ubangijinmu, kuma za mu kasance Daga muminai"},{"SurahNumber":6,"VerseNumber":28,"Text":"A'aha, abin da suka kasance suna ɓoyewa, daga gabani, ya bayyana a gare su. Kuma da an mayar da su, lalle da sun koma ga abin da aka hana su daga barinsa. Kuma lalle ne su, haƙiƙa, maƙaryata ne"},{"SurahNumber":6,"VerseNumber":29,"Text":"Kuma suka ce: \"Ba ta zama ba, face rayuwarmu ta duniya, kuma ba mu zama waɗanda ake tayarwa ba"},{"SurahNumber":6,"VerseNumber":30,"Text":"Kuma da kana gani, a lokacin da aka tsayar da su ga UbangiJinsu, Ya ce: \"Ashe wannan bai zama gaskiya ba?\" Suka ce: \"Na'am, muna rantsuwa da Ubangijinmu!\" Ya ce: \"To ku ɗanɗani azaba saboda abin da kuka kasance kuna yi na kafirci"},{"SurahNumber":6,"VerseNumber":31,"Text":"Lalle ne waɗanda suka ƙaryata game da gamuwa da Allah sun yi hasara, har idan Sa'a ta je musu kwatsam, sai su ce: \"Ya nadamarmu a kan abin da muka yi sakaci a cikinta!\" Alhali kuwa su suna ɗaukar kayansu masu nauyi a kan bayayyakinsu. To, abin da suke ɗauka ya munana"},{"SurahNumber":6,"VerseNumber":32,"Text":"Kuma rayuwar duniya ba ta zama ba, face wasa da shagala, kuma lalle ne, Lahira ce mafi alheri ga waɗanda suka yi taƙawa. Shin, ba za ku yi hankali ba"},{"SurahNumber":6,"VerseNumber":33,"Text":"Lalle ne Muna sani cewa haƙiƙa, abin da suke faɗa yana ɓata maka rai. To, lalle ne su, ba su ƙaryata ka (a cikin zukatansu) kuma amma azzalumai da ayoyin Allah suke musu"},{"SurahNumber":6,"VerseNumber":34,"Text":"Kuma lalle ne, haƙiƙa, an ƙaryata manzanni daga gabaninka, sai suka yi haƙuri a kan abin da aka ƙaryata su, kuma aka cutar da su, har taimakon Mu ya je musu, kuma babu mai musanyawa ga kalmomin Allah. Kuma lalle ne (abin da yake natsar da kai) ya zo maka daga labarin (annabawan) farko"},{"SurahNumber":6,"VerseNumber":35,"Text":"Kuma idan ya kasance cewa finjirewarsu ta yi nauyi a gare ka, to, idan kana iyawa, ka nemi wani ɓullo a cikin ƙasa, ko kuwa wani tsani a cikin sama domin ka zo musu da wata aya, (sai ka yi). Kuma da Allah Ya so haƙiƙa da Yatara su a kan shiriya. Saboda haka, kada lalle ka kasance daga jahilai"},{"SurahNumber":6,"VerseNumber":36,"Text":"Abin sani kawai, waɗanda suke saurare ne suke karɓawa, kuma matattu Allah Yake tayar da su, Sa'an nan kuma zuwa gare Shi ake mayar da su"},{"SurahNumber":6,"VerseNumber":37,"Text":"Kuma suka ce: \"Don me ba a saukar da aya ba, a kansa, daga Ubangjinsa?\" Ka ce: \"Lalle ne Allah Mai iko ne a kan Yasaukar da aya, kuma amma mafi yawansu, ba su sani ba"},{"SurahNumber":6,"VerseNumber":38,"Text":"Kuma babu wata dabba a cikin ƙasa kuma babu wani tsuntsu wanda yake tashi da fukafukinsa face al'umma ne misalanku. Ba Mu yi sakacin barin kome ba a cikin Littafi, sa'an nan kuma zuwa ga Ubangjinsu ake tara su"},{"SurahNumber":6,"VerseNumber":39,"Text":"Kuma waɗanda suka ƙaryata gameda ayoyin Mu, kurame ne kuma bebaye, acikin duffai. Wanda Allah Ya so Yana ɓatar da shi, kuma wanda Ya so zai sanya shi a kan hanya madaidaiciya"},{"SurahNumber":6,"VerseNumber":40,"Text":"Ka ce: \"Shin, kun gan ku, idan azabar Allah ta zo muku, ko Sa'ar Tashin Kiyama ta zo muku, shin wanin Allah kuke kira, idan dai kun kasance masu gaskiya"},{"SurahNumber":6,"VerseNumber":41,"Text":"A'a, Shi dai kuke kira sai Ya kuranye abin da kuke kira zuwa gare Shi, idan Ya so, kuma kuna mantawar abin da kuke yin shirkin tare da shi"},{"SurahNumber":6,"VerseNumber":42,"Text":"Kuma lalle Mun aika zuwa ga al'ummai daga gabaninka, sai Muka kama su da tsanani da cuta, tsammaninsu za su ƙanƙan da kai"},{"SurahNumber":6,"VerseNumber":43,"Text":"To, don me, a lokacin da tsananin Mu ya je musu ba su yi tawalu'i ba? Kuma amma zukatansu sun ƙeƙashe kuma shaiɗan ya ƙawata musu abin da suka kasance suna aikatawa"},{"SurahNumber":6,"VerseNumber":44,"Text":"Sa'an nan kuma alokacin da suka manta da abin da aka tunatar da su da shi, sai Muka buɗe, a kansu, ƙofofin dukkan kome, har a lokacin da suka yi farin ciki da abin da aka ba su, Muka kama su, kwatsam, sai ga su sun yi tsuru tsuru"},{"SurahNumber":6,"VerseNumber":45,"Text":"Sai aka katse ƙarshen mutanen, waɗanda suka yi zalunci. Kuma godiya ta tabbata ga Allah Ubangijin talikai"},{"SurahNumber":6,"VerseNumber":46,"Text":"Ka ce: \"Shin, kun gani, idan Allah Ya riƙe jinku, da gannanku, kuma Ya sanya hatimi a kan zukatanku, wane abin bauttawa ne, wanin Allah, zai je muku da shi?\" Ka duba yadda Muke sarrafaayoyi, Sa'an nan kuma su, suna finjirewa"},{"SurahNumber":6,"VerseNumber":47,"Text":"Ka ce: \"Shin, kun gan ku, idan azabar Allah ta je muku, kwatsam, ko kuwa bayyane, shin, ana halakawa, face dai mutane azzalumai"},{"SurahNumber":6,"VerseNumber":48,"Text":"Kuma ba Mu aikawa da manzanni face masu bayar da bushara, kuma masu gargaɗi. To, wanda ya yi imani kuma yagyara aiki, to, babu tsoro a kansu, kuma ba su yin baƙin ciki"},{"SurahNumber":6,"VerseNumber":49,"Text":"Kuma waɗanda suka ƙaryata game da ayoyinMu, azaba tana shafar su saboda abin da suka kasance suna yi na fasiƙanci"},{"SurahNumber":6,"VerseNumber":50,"Text":"Ka ce: \"Ba zan ce muku, a wurina akwai taskokin Allah ba. Kuma ba ni sanin gaibi, kuma ba ni gaya muku cewa ni mala'ika ne. Ba ni bi, face abin da ake yiwo wahayi zuwa gare ni.\" Ka ce: \"Shin, makaho da mai gani suna daidaita? Shin fa, ba ku yin tunani"},{"SurahNumber":6,"VerseNumber":51,"Text":"Kuma ka yi gargaɗi da shi ga waɗanda suke jin tsoron a tara su zuwa ga Ubangijinsu, ba su da wani masoyi baicin Sa, kuma babu mai ceto, tsammaninsu, suna yin taƙawa"},{"SurahNumber":6,"VerseNumber":52,"Text":"Kuma kada ka kori waɗanda* suke kiran Ubangijinsu safe da maraice, suna nufin yardarSa, babu wani abu daga hisabinsu a kanka, kuma babu wani abu daga hisabinka a kansu, har ka kore su ka kasance daga azzalumai"},{"SurahNumber":6,"VerseNumber":53,"Text":"Kuma kamar wannan ne, Muka fitini sashensu da sashe, domin su ce: \"Shin waɗannan ne Allah Ya yi falala a kansu daga tsakaninmu?\" Shin, Allah bai zama Mafi sani ba ga masu godiya"},{"SurahNumber":6,"VerseNumber":54,"Text":"Kuma idan waɗanda suke yin imani da ayoyinMu suka je maka, sai ka ce: \"Aminci ya tabbata a gareku; Ubangjinku Ya wajabta rahama ga kanSa, cewa lalle ne wanda ya aikata aibi da jahilci daga cikinku, sa'an nan kuma ya tuba daga bayansa, kuma ya gyara, to, lalle Shi, Mai gafara ne, Mai jin ƙai"},{"SurahNumber":6,"VerseNumber":55,"Text":"Kuma kamar wannan ne Muke bayyana ayoyi, daki-daki, kuma domin hanyar masu laifi ta bayyana"},{"SurahNumber":6,"VerseNumber":56,"Text":"Ka ce: \"Lalle ne ni, an hana ni in bauta wa waɗanda kuke kira daga baicin Allah.\" Ka cc: \"Ba ni bin son zuciyoyinku, (domin in na yi haka) lalle ne, na ɓace. A sa'an nan, kuma ban zama daga shiryayyu ba"},{"SurahNumber":6,"VerseNumber":57,"Text":"Ka ce: \"Lalle ne ina kan hujja daga Ubangjina, kuma kun ƙaryata (ni) game da Shi; abin da kuke neman gaugawarsa, ba ya wurina, hukunci kuwa bai zama ba face, ga Allah, Yana bayar da labarin gaskiya, kuma shi ne mafi alherin masu rarrabewa"},{"SurahNumber":6,"VerseNumber":58,"Text":"Ka ce: \"Lalle ne, da a wurina akwai abin da kuke neman gaugawa da shi, haƙiƙa da an hukunta al'amarin, a tsakanina da tsakaninku, kuma Allah Shi ne Mafi sani ga azzulumai"},{"SurahNumber":6,"VerseNumber":59,"Text":"Kuma a wurin Sa mabudan* gaibi suke, babu wanda yake sanin su face Shi, kuma Yana sanin abin da ke a cikin tudu da ruwa, kuma wani ganye ba ya faɗuwa, face Ya san shi, kuma babu wata ƙwaya a cikin duffan ƙasa, kuma babu ɗanye, kuma babu ƙeƙasasshe, face yana a cikin wani Littafi mai bayyanawa"},{"SurahNumber":6,"VerseNumber":60,"Text":"Kuma Shi ne wanda Yake karɓar* rayukanku da dare, kuma Yana sanin abin da kuka yaga da rana, sa'an nan Yana tayar da ku a cikinsa, domin a hukunta ajali ambatacce sa'an nan kuma zuwa gare shi makomarku take, sa'an nan kuma Ya ba ku labari da abin da kuka kasance kuna aikatawa"},{"SurahNumber":6,"VerseNumber":61,"Text":"Kuma Shi ne Mai rinjaya bisa ga bayinSa, kuma Yana aikan masu tsaro a kanku, har idan mutuwa ta je wa ɗayanku, sai manzannin Mu su karɓi ransa alhali su ba su yin sakaci"},{"SurahNumber":6,"VerseNumber":62,"Text":"Sa'an nan kuma a mayar da su zuwa ga Allah Ubangjinsu na gaskiya. To! A gare shi hukunci yake, kuma Shi ne Mafi gaugawar masu bincike"},{"SurahNumber":6,"VerseNumber":63,"Text":"Ka ce: \"Wane ne Yake tsirar da ku daga duhuhuwan tududa ruwa, kuna kiran Sa bisa ga ƙanƙan da kai Kuma a ɓoye: 'Lalle ne idan Ka tsirar da mu daga wannan (masifa), haƙiƙa, muna kasancewa daga masu godiya"},{"SurahNumber":6,"VerseNumber":64,"Text":"Ka ce: \"Allah ne Yake tsirar da ku daga gare ta, kuma daga dukan baƙin ciki sa'an nan kuma ku, kuna yin shirki"},{"SurahNumber":6,"VerseNumber":65,"Text":"Ka ce: \"Shi ne Mai iko a kan Ya aika da wata azaba a kanku daga bisanku, ko kuwa daga ƙarƙashin ƙafafunku, ko kuwa Ya gauraya ku ƙungiyoyi, kuma Ya ɗanɗana wa sashenku masifar sashe.\" \"Ka duba yadda Muke sarrafa ayoyi, tsammaninsu suna fahimta"},{"SurahNumber":6,"VerseNumber":66,"Text":"Kuma mutanenka sun ƙaryata (ka) game da Shi, alhali kuwa Shi ne gaskiya. Ka ce: \"Niban zama wakili a kanku ba"},{"SurahNumber":6,"VerseNumber":67,"Text":"Akwai matabbata ga dukan labari, kuma za ku sani"},{"SurahNumber":6,"VerseNumber":68,"Text":"Kuma idan ka ga waɗanda suke kutsawa a cikin ayoyinMu, to, ka bijire daga gare su, sai sun kutsa a cikin wani labari waninsa. Kuma imma dai shaiɗan lalle ya mantar da kai, to, kada ka zauna a bayan tunawa tare da mutane azzalumai"},{"SurahNumber":6,"VerseNumber":69,"Text":"Kuma babu wani abu daga hisabinsu (masu kutsawa a cikin ayoyin Allah (a kan masu taƙawa amma akwai tunatarwa (a kansu), tsammaninsu (masu kutsawar) za su yi taƙawa"},{"SurahNumber":6,"VerseNumber":70,"Text":"Kuma ka bar waɗanda suka riƙi addininsu abin wasa* da wargi alhali rayuwar duniya ta ruɗe su, kuma ka tunatar game da shi (Alƙur'ani): Kada a jefa raia cikin halaka saboda abin da ya tsirfanta; ba shi da wani majiɓinci baicin Allah, kuma babu wani mai ceto; kuma, ko ya daidaita dukan fansa, ba za a karɓa ba daga gare shi. Waɗancan ne aka yanke wa tsammani saboda abin da suka tsirfanta; suna da wani abin sha daga ruwan zafi, da wata azaba mai raɗaɗi, saboda abin da suka kasance suna yi na kafirci"},{"SurahNumber":6,"VerseNumber":71,"Text":"Ka ce: \"Shin, za mu yi kiran abin da ba ya amfaninmu, baicin Allah, kuma ba ya cutar damu, kuma a mayar da mu a kan dugaduganmu, a bayan Allah Ya shiryar da mu kamar wanda shaiɗanu suka kayar da shi a cikin ƙasa, yana mai ɗimuwa, yana da abokaisuna kiran sa zuwa ga shiriya, 'Ka zo mana'\"* Kace: \"Lalle ne, shiriyar Allah ita ce shiriya. Kuma an umurce mu, mu sallama wa Ubangijin talikai"},{"SurahNumber":6,"VerseNumber":72,"Text":"Kuma (an ce mana): Ku tsai da salla kuma ku bi shi (Allah) da taƙawa kuma Shi ne wanda Yake zuwa gare Shi ake tara ku"},{"SurahNumber":6,"VerseNumber":73,"Text":"Kuma Shi ne wanda Ya halitta sammai da ƙasa da mulkinSa, kuma a Ranar da Yake cewa: \"Ka kasance,\" sai abu ya yi ta kasancewa. Maganar Sa ce gaskiya, kuma gare Shi mulki yake a Ranar da ake busa a cikin ƙaho. Masanin fake da bayyane ne, Kuma Shi ne Mai hikima Masani"},{"SurahNumber":6,"VerseNumber":74,"Text":"Kuma a lokacin da Ibrahima ya ce wa ubansa Azara: \"Shin, kana riƙon gumaka abubuwan bautawa? Lalle ni, ina ganin ka kai damuta- nenka, a cikin ɓata bayyananniya"},{"SurahNumber":6,"VerseNumber":75,"Text":"Kuma kamar wancan ne, Muke nuna wa Ibrahima mulkin sammai da ƙasa, kuma domin ya kasance daga masu yaƙini"},{"SurahNumber":6,"VerseNumber":76,"Text":"To, a lokacin da dare ya rufe a kansa, ya ga wani tauraro, ya ce: \"Wannan ne, ubangijina?\" Sa'an nan a lokacin da ya faɗi, ya ce: \"Ba ni son masu faɗuwa"},{"SurahNumber":6,"VerseNumber":77,"Text":"Sa'an nan a lokacin da ya ga wata yana mai bayyana, ya ce: \"Wannan ne Ubangijina?\" Sa'an nan a lokacin da ya faɗi, ya ce: \"Lalle ne idan Ubangijina bai shiryar da ni ba, haƙiƙa, ina kasancewa daga mutane ɓatattu"},{"SurahNumber":6,"VerseNumber":78,"Text":"Sa'an nan a lokacin da ya ga rana tana bayyana, ya ce: \"Wannan shi ne Ubangijina, wannan ne mafi girma?\" Sa'an nan a lokacin da ta faɗi, ya ce: \"Ya mutanena! Lalle ne ni barrantacce nake daga abin da kuke yi na shirki"},{"SurahNumber":6,"VerseNumber":79,"Text":"Lalle ne ni, na fuskantar da fuskata ga wanda, Ya ƙaga halittar sammai da ƙasa, ina mai karkata zuwa ga gaskiya, kuma ba ni cikin masu shirki"},{"SurahNumber":6,"VerseNumber":80,"Text":"Kuma mutanensa suka yi musu da shi. Ya ce: \"Shin kuna musu da ni a cikin sha'anin Allah, alhali kuwa Ya shiryai da ni? Kuma ba ni tsoron abin da kuke yin shirki da shi, face idan Ubangijina Ya so wani abu. Ubangijina Ya yalwaci dukkan kome da ilmi. Shin, ba za ku yi tunani ba"},{"SurahNumber":6,"VerseNumber":81,"Text":"Kuma yaya nake jin tsoron abin da kuka yi shirki da shi, kuma ba ku tsoron cewa lalle ne ku, kun yi shirki da Allah, abin da (Allah) bai saukar da wata hujja ba game da shi? To, wane ɓangare daga sashen biyu ne mafi cancanta da aminci, idan kun kasance kuna sani"},{"SurahNumber":6,"VerseNumber":82,"Text":"Waɗanda suka yi imani, kuma ba su gauraya imaninsu da zalunci ba, waɗannan suna da aminci, kuma su ne shiryayyu"},{"SurahNumber":6,"VerseNumber":83,"Text":"Kuma waccan ita ce hujjar Mu, Mun bayar da ita ga Ibrahima a kan mutanensa. Muna ɗaukaka wanda Muka so da darajoji. Lalle ne Ubangijinka Mai hikima ne, Masani"},{"SurahNumber":6,"VerseNumber":84,"Text":"Kuma Muka ba shi Is'haƙa da Yaƙubu, dukansu Mun shiryar, kuma Nuhu Mun shiryar da shi a gabani, kuma daga zuriyarsa akwai Dawuda da Sulaimanu da Ayyuba, da Yusufu da Musa da Haruna, kuma kamar wancan ne Muke saka wa masu kyautatawa"},{"SurahNumber":6,"VerseNumber":85,"Text":"Da Zakariyya da Yahaya da Isa da Ilyasu dukansu daga salihai suke"},{"SurahNumber":6,"VerseNumber":86,"Text":"Da Isma'la da Ilyasa, a da Yunusa da Luɗu, kuma dukansu Mun fifita su a kan talikai"},{"SurahNumber":6,"VerseNumber":87,"Text":"Kuma daga ubanninsu, da zuriyarsu, da 'yan'uwansu, kuma Muka zaɓe su, kuma Muka shiryar da su zuwa ga hanya madaidaiciya"},{"SurahNumber":6,"VerseNumber":88,"Text":"Wancan ne shiryarwar Allah, Yana shiryar da wanda Yake so daga bayinSa. Kuma da sun yi shirki da haƙiƙa abin da suka kasance suna, aikatawa ya lalace"},{"SurahNumber":6,"VerseNumber":89,"Text":"Waɗancan ne waɗanda Muka bai wa Littafi da hukunci da Annabci. To idan waɗannan (mutane) sun kafirta da ita, to, haƙiƙa, Mun wakkala wasu mutane gare ta, ba su zama game da ita kafirai ba"},{"SurahNumber":6,"VerseNumber":90,"Text":"Waɗancan ne Allah Ya shiryar, saboda haka ka yi koyi da shiryarsu. Ka ce: \"Ba ni tambayar ku wata ijara. Shi (Alƙur'ani) bai zama ba face tunatarwa ga talikai"},{"SurahNumber":6,"VerseNumber":91,"Text":"Kuma ba su ƙaddara Allah a kan hakkin ƙaddara shi ba, a lokacin da suka ce: \"Allah bai saukar da kome ba ga wani mutum.\" Ka ce: \"Wane ne ya saukar da Littafi wanda Musa ya zo da shi, yana haske da shiriya ga mutane, kuna sanya shi takardu, kuna bayyana su, kuma kuna ɓoye mai yawa, kuma an sanar da ku abin da ba ku sani ba, ku da ubanninku?\" Ka ce: \"Allah,\"* sa'an nan ka bar su a cikin sharholiyarsu suna wasa"},{"SurahNumber":6,"VerseNumber":92,"Text":"Kuma wannan Littafi ne, Mun saukar da shi, mai albarka ne, mai gaskata wanda yake a gabansa ne, kuma domin ka yi gargaɗi ga Uwar Alƙaryu (Makka) da wanda yake gefenta. Kuma waɗanda suke yin imani da Lahira suna imani da shi (Alƙur'ani), kuma su, a kan sallarsu, suna tsarewa"},{"SurahNumber":6,"VerseNumber":93,"Text":"Kuma wane ne mafi zalunci daga wanda ya ƙirƙira ƙarya ga Allah, ko kuwa ya ce: \"An yi wahayi zuwa gare ni,\" alhali kuwa ba a yi wahayin kome ba zuwa gare shi, da wanda ya ce: \"zan saukar da misalin abin da Allah Ya saukar?\" Kuma da ka gani, a lokacin da azzalumai suke cikin mayen mutuwa, kuma mala'iku suna masu shimfiɗa hannuwansu, (suna ce musu) \"Ku fitar da kanku; a yau ana saka muku da azabar wulaƙanci saboda abin da kuka kasance kuna faɗa, wanin gaskiya, ga Allah kuma kun kasance daga ayoyinSa kuna yin girman kai"},{"SurahNumber":6,"VerseNumber":94,"Text":"Kuma lalle ne haƙiƙa, kun zo Mana ɗai ɗai, kamar yadda Muka halitta ku a farkon lokaci. Kuma kun bar abin da Muka mallaka muku a bayan bayayyakinku, kuma ba Mu gani a tare da ku ba, macetanku waɗanda kuka riya cewa lalle ne su, a cikinku masu tarayya ne. Lalle ne, haƙiƙa, kome ya yanyanke a tsakaninku, kuma abin da kuka kasance kuna riyawa ya ɓace daga gare ku"},{"SurahNumber":6,"VerseNumber":95,"Text":"Lalle ne, Allah ne Mai tsagewar ƙwayar hatsi da kwalfar gurtsu. Yana fitar da mai rai daga mamaci, kuma (Shi) Mai fitar da mamaci ne daga mai rai,* wannan ne Allah. To, yaya ake karkatar da ku"},{"SurahNumber":6,"VerseNumber":96,"Text":"Mai tsagewar safiya, kuma Ya sanya dare mai natsuwa, kuma da rana da wata a bisa lissafi. vwannan ne ƙaddarawar Mabuwayi Masani"},{"SurahNumber":6,"VerseNumber":97,"Text":"Kuma Shi ne Ya sanya muku taurari domin ku shiryu da su a cikin duffan tudu da ruwa. Lalle ne Mun bayyana ayoyi daki-daki, ga mutane waɗanda suke sani"},{"SurahNumber":6,"VerseNumber":98,"Text":"Kuma Shi ne Ya ƙaga halittarku daga rai guda, sa'an nan da mai tabbata da wanda ake ajewa. Lalle ne Mun bayyana ayoyi daki-daki, ga mutane waɗanda suke fahimta"},{"SurahNumber":6,"VerseNumber":99,"Text":"Kuma Shi ne Ya saukar da ruwa daga sama, Muka fitar da tsiron dukkan kome game da shi, sa'an nan Muka fitar da kore daga gare shi, Muna fitar da kwaya ɗamfararriya daga gare shi (koren),* kuma daga dabino daga hirtsinta akwai dumbuje-dumbuje makusanta, kuma (Muka fitar) da gonaki na inabobi da zaituni da rummani, masu kama da juna da wasun masu kama da juna. Ku duba zuwa 'ya'yan itacensa, idan ya yi 'ya'yan, da nunarsa. Lalle ne a cikin wannan akwai ayoyi ga waɗanda suke yin imani"},{"SurahNumber":6,"VerseNumber":100,"Text":"Kuma suka sanya wa Allah abokan tarayya, aljannu, alhali kuwa (Shi) Ya halitta su. Kuma sun ƙirƙira masa ɗiya da 'ya'ya, ba da ilmi ba. TsarkinSa ya tabbata! Kuma Ya ɗaukaka daga abin da suke sifantawa"},{"SurahNumber":6,"VerseNumber":101,"Text":"Mafarin* halittar sammai da ƙasa. Yaya ɗa zai zama a gare Shi alhali kuwa mata ba ta kasance ba, a gare Shi, kuma Ya halitta dukkan, kome, kuma Shi, game da dukan kome, Masani ne"},{"SurahNumber":6,"VerseNumber":102,"Text":"Wancan ne Allah Ubangijinku. Babu wani abin bautawa face Shi, Mahaliccin dukan kome. Saboda haka ku bauta Masa kuma Shi ne wakili a kan dukan, kome"},{"SurahNumber":6,"VerseNumber":103,"Text":"Gannai ba su iya riskuwarSa, kuma Shi Yana riskuwar gannai, kuma Shi ne Mai tausasawa, Masani"},{"SurahNumber":6,"VerseNumber":104,"Text":"Lalle ne abubuwan lura sun je muku daga Ubangijinku, to, wanda ya kula, to, domin kansa, kuma wanda ya makanta, to, laifi yana a kansa, kuma ni, a kanku, ba mai tsaro ba ne"},{"SurahNumber":6,"VerseNumber":105,"Text":"Kamar wannan ne Muke sarrafa ayoyi, kuma domin su ce: \"Ka karanta!\" Kuma domin Mu bayyana shi ga mutane waɗanda suna sani"},{"SurahNumber":6,"VerseNumber":106,"Text":"Ka bi abin da aka yi wahayi zuwa gare ka daga Ubangijinka; babu wani abin bautawa face Shi, kuma ka bijire daga masu shirki"},{"SurahNumber":6,"VerseNumber":107,"Text":"Kuma da Allah Ya so, da ba su yi shirki ba, kuma ba Mu, sanya ka mai tsaro a kansu ba, kuma ba kai ne wakili a kansu ba"},{"SurahNumber":6,"VerseNumber":108,"Text":"Kuma kada ku zagi waɗanda suke kira, baicin Allah, har su zagi Allah bisa zalunci, ba, da ilmi ba. Kamar wannan ne Muka ƙawata ga kowace al'umma aikinsu, sa'an nan zuwa ga Ubangijinsu makomarsu take, sa'an nan Ya ba su labari da abin da suka kasance suna aikatawa"},{"SurahNumber":6,"VerseNumber":109,"Text":"Kuma suka yi rantsuwa da Allah iyakar rantsuwoyinsu (cewa) lalle ne idan wata aya ta jemusu, haƙiƙa, suna yin imani da ita. Ka ce: \"Abin sani kawai, ayoyi a wurin Allah suke. Kuma mene nezai sanya ku ku sansance cewa, lalle ne su, idan ayoyin sun je, ba za su yi imani ba"},{"SurahNumber":6,"VerseNumber":110,"Text":"Kuma Muna jujjuya zukatansu da ganansu, kamar yadda ba su yi imani da shi ba a farkon lokaci kuma Muna barin su a cikin kutsawarsu, suna ɗimuwa"},{"SurahNumber":6,"VerseNumber":111,"Text":"Kuma da a ce, lalle Mu Mun saukar da Mala'iku zuwa gare su, kuma matattu suka yi musu magana, kuma Muka tara dukkan kome a kansu, gungu-gungu, ba su kasance suna iya yin imani ba, sai fa idan Allah Ya so, Kuma amma mafi yawansu suna jahiltar haka"},{"SurahNumber":6,"VerseNumber":112,"Text":"Kuma kamar wancan ne Muka sanya wa kowane Annabi maƙiyi; shaiɗanun mutane da aljannu, sashensu yana yin ishara* zuwa sashe da ƙawataccen zance bisa ga ruɗi. Kuma da Ubangijinka Ya so, da ba su aikata shi ba, don haka ka bar su da abin da, suke ƙirƙirawa"},{"SurahNumber":6,"VerseNumber":113,"Text":"Kuma domin zukatan waɗanda ba su yi imani da Lahira ba su karkata saurare zuwa gareshi, kuma domin su yarda da shi, kuma domin su kamfaci abin da suke masu kamfata"},{"SurahNumber":6,"VerseNumber":114,"Text":"Shin fa, wanin Allah nake nema ya zama mai hukunci, alhali kuwa Shi ne wanda Ya saukar muku da Littafi abin rabewadaki-daki? Kuma waɗanda Muka bai wa Littafi suna sanin cewa lalleshi (Alƙur'ani) abin saukarwa ne daga Ubangijinka, da gaskiya? Saboda haka kada ku kasance daga masu shakka"},{"SurahNumber":6,"VerseNumber":115,"Text":"Kuma kalmar Ubangijinka ta cika, tana gaskiya* da adalci. Babu mai musanyawa ga kalmominSa, kuma Shi ne Maiji, Masani"},{"SurahNumber":6,"VerseNumber":116,"Text":"Kuma idan ka bi mafiya yawan waɗanda suke a cikin ƙasa da ɗa'a suna ɓatar da kai daga hanyar Allah. Ba su bin kome sai face ƙaddari-faɗi* suke yi"},{"SurahNumber":6,"VerseNumber":117,"Text":"Lalle ne Ubangijinka Shi ne Mafi sani ga wanda yake ɓacewa daga hanyarsa kuma Shi ne mafi sani ga masu shiryuwa"},{"SurahNumber":6,"VerseNumber":118,"Text":"Saboda haka ku ci daga abin da aka ambaci sunan Allah* kansa, idan kun kasance masu imani da ayoyinSa"},{"SurahNumber":6,"VerseNumber":119,"Text":"Kuma mene ne ya same ku, ba za ku ci ba daga abin da aka ambaci sunan Allah a kansa, alhali kuwa, haƙiƙa, Ya rarrabe, muku daki-daki, abin da Ya haramta a kanku, face fa abin da aka bukatar da ku bisa lalura zuwa gare shi? Kuma lalle ne masu yawa suna ɓatarwa, da son zuciyoyinsu, ba da wani ilmi ba. Lalle ne Ubangijinka Shi ne Mafi sani ga masu ta'addi"},{"SurahNumber":6,"VerseNumber":120,"Text":"Kuma ku bar bayyanannen zunubi da ɓoyayyensa. Lalle ne waɗanda suke tsiwurwurin zunubi za a saka musu da abin da suka kasance suna kamfata"},{"SurahNumber":6,"VerseNumber":121,"Text":"Kada ku ci daga abin da ba a ambaci sunan Allah ba a kansa.* Kuma lalle ne shi fasiƙanci ne. Kuma lalle ne, shaiɗanu, haƙiƙa, suna yin ishara zuwa ga masoyansu, domin su yi jayayya da ku. Kuma idan kuka yi musu ɗa'a, lalle ne ku, haƙiƙa, masu shirki ne"},{"SurahNumber":6,"VerseNumber":122,"Text":"Shin, kuma wanda ya kasance matacce sa'an nan Muka rayar da shi, kuma Muka sanya wani haske dominsa, yana tafiya da shi, yana zama kamar wanda misalinsa yana cikin duffai, shi kuma ba mai fita ba daga gare su? Kamar wancan ne aka ƙawata wa kafirai abin da suka kasance suna aikatawa"},{"SurahNumber":6,"VerseNumber":123,"Text":"Kuma kamar wancan ne Mun sanya a cikin kowace alƙarya, shugabanni su ne masu laifinta domin su yi makirci a cikinta, alhali kuwa ba su yin makirci face ga rayukansu, kuma ba su sansancewa"},{"SurahNumber":6,"VerseNumber":124,"Text":"Kuma idan wata aya ta je musu sai su ce: \"Ba za mu yi imani ba, sai an kawo mana kamar abin da aka kawo wa manzannin Allah.\" Allah Mafi sanin inda Yake sanya manzancinSa.* Wani wulaƙanci** a wurin Allah da wata azaba mai tsanani za su sami waɗanda suka yi laifi, saboda abin da suka kasance suna yi na makirci"},{"SurahNumber":6,"VerseNumber":125,"Text":"Domin haka wanda Allah Ya yi nufin ya shiryar da shi sai ya buɗa ƙirjinsa domin Musulunci, kuma wanda Ya yi nufin Ya ɓatar da shi, sai Ya sanya ƙirjinsa mai ƙunci matsattse, kamar dai yana takawa* ne a ckin sama. Kamar wannan ne Allah Yake sanyawar ƙazanta a kan waɗanda ba su yin imani"},{"SurahNumber":6,"VerseNumber":126,"Text":"Wannan ita ce hanya ta Ubangijinka madaidaiciya. Lalle ne Mun bayyana ayoyi daki-daki ga mutane masu karɓar tunatarwa"},{"SurahNumber":6,"VerseNumber":127,"Text":"Suna da gidan aminci a wurin Ubangjinsu, kuma Shi ne Majiɓincinsu, saboda abin da suka kasance suna aikatawa"},{"SurahNumber":6,"VerseNumber":128,"Text":"Kuma ranar da yake tara su gaba ɗaya (Yana cewa): \"Ya jama'ar aljannu! Lalle ne kun yawaita kanku daga mutane.\" Kuma majiɓantansu daga mutane suka ce: \"Ya Ubangjinmu! Sashenmu* ya ji daɗi da sashe, kuma mun kai ga ajalinmu wanda Ka yanka mana!\" (Allah) Ya ce: \"Wuta ce mazaunarku, kuna madawwama acikinta, sai abin da Allah Ya so. Lalle ne Ubangijinka Mai hikima ne, Masani"},{"SurahNumber":6,"VerseNumber":129,"Text":"Kuma kamar wancan ne Muke jiɓintar da sashen azzalumai ga sashe, saboda abin da suka kasance suna tarawa"},{"SurahNumber":6,"VerseNumber":130,"Text":"Ya jama'ar aljannu da mutane! Shin, manzanni daga gare ku ba su je muku ba suna labarta ayoyiNa a kanku, kuma suna yi muku gargaɗin haɗuwa da wannan yini naku? Suka ce: \"Mun yi shaida a kan kawunanmu.\" Kuma rayuwar duniya ta ruɗe su. Kuma suka yi shaida a kan kawunansu cewa lalle ne su, sun kasance kafirai"},{"SurahNumber":6,"VerseNumber":131,"Text":"Wanan kuwa saboda Ubangijinka bai kasance Mai halaka alƙaryoyi saboda wani zalunci ba ne, alhali kuwa mutanensu suna jahilai"},{"SurahNumber":6,"VerseNumber":132,"Text":"Kuma ga kowanne,* akwai darajoji daga abin da suka aikata. Kuma Ubangijinka bai zama mai shagala ba daga abin da suke aikatawa"},{"SurahNumber":6,"VerseNumber":133,"Text":"Kuma Ubangijinika Wadatacce* ne Ma'abucin rahama. Idan Ya so zai tafi da ku, kuma Ya musanya daga bayanku, abin da Yake so, kamar yadda Ya ƙaga halittarku daga zuriyar wasu mutane na dabam"},{"SurahNumber":6,"VerseNumber":134,"Text":"Lalle ne abin da ake yi muku wa'adi lalle mai zuwa ne kuma ba ku zama masu buwaya ba"},{"SurahNumber":6,"VerseNumber":135,"Text":"Ka ce: \"Ya ku mutanena! Ku yi aiki a kan halinku, lalle ne ni mai aiki ne, sa'an nan da sannu za ku san wanda aƙibar gida za ta kasance a gare shi. Lalle ne shi, azzalumai ba za su ci nasara ba"},{"SurahNumber":6,"VerseNumber":136,"Text":"Kuma sun sanya wani rabo ga Allah daga abin da Ya halitta daga shuka da dabbobi, sai suka ce: \"Wannan* na Allah ne,\" da riyawarsu \"Kuma wannan na abubuwan shirkinmu ne.\" Sa'an nan"},{"SurahNumber":6,"VerseNumber":137,"Text":"Kuma kamar wancan ne abubuwan shirkinsu suka ƙawata wa masu yawa, daga masu shirkin; kashewar* 'ya'yansu, domin su halaka su kuma domin su rikitar da addininsu a gare su, Kuma da Allah Ya so da ba su aikata shi ba. Saboda haka ka bar su da abin da suke ƙirƙirawa"},{"SurahNumber":6,"VerseNumber":138,"Text":"Kuma sukace: \"Waɗannan dabbobi da shuka hanannu ne; babu mai ɗanɗanar su face wanda muke so,\" ga riyawarsu. Da wasu dabbobi an hana bayayyakinsu, da wasu dabbobi ba su ambatar sunan Allah a kansu, bisa ƙirƙiren ƙarya gare Shi. Zai saka musu da abin da suka kasance suna ƙirƙirawa"},{"SurahNumber":6,"VerseNumber":139,"Text":"Kuma suka ce: \"Abin da yake a cikin cikkunan waɗannan dabbobi keɓantacce ne ga mazanmu, kuma hananne ne a kan matan aurenmu. Kuma idan ya kasance mushe, to, a cikinsa su abokan tarayya ne, zai saka musu sifantawarsu. Lalle ne Shi, Mai hikima ne, Masani"},{"SurahNumber":6,"VerseNumber":140,"Text":"Lalle ne waɗanda suka kashe ɗiyansu saboda wauta, ba da ilmi ba, sun yi hasara! Kuma suka haramta abin da Allah Ya azurta su, bisa ƙirƙira ƙarya ga Allah. Lalle ne sun ɓace, kuma ba su kasance masu shiryuwa ba"},{"SurahNumber":6,"VerseNumber":141,"Text":"Kuma Shi ne Wanda Ya ƙaga halittar gonaki masu rumfuna da wasun masu rumfuna da dabinai da shuka, mai saɓawa ga 'ya'yansa na ci, da zaituni da rummani mai kama da juna da wanin mai kama da juna. Ku ci daga 'ya'yan itacensa, idan ya yi 'ya'yan, kuma ku bayar da hakkinSa a ranar girbinsa, kuma kada ku yi ɓarna. Lalle ne Shi, ba Ya son mafarauta"},{"SurahNumber":6,"VerseNumber":142,"Text":"Kuma daga dabbobi (Ya ƙaga halittar) mai ɗaukar kaya da ƙanana; Ku ci daga abin da Allah Ya azurta ku, kuma kada ku bi zambiyoyin shaiɗan: LalLe ne shi, a gare ku, maƙiyi ne bayyananne"},{"SurahNumber":6,"VerseNumber":143,"Text":"Nau'o'i takwas daga tumakai biyu, kuma daga awakai biyu; ka ce: Shin mazan biyu ne Ya haramta ko matan biyu, ko abin da mahaifar matan biyu suka tattara a kansa? Ku ba ni labari da ilmi, idan kun kasance masu gaskiya"},{"SurahNumber":6,"VerseNumber":144,"Text":"Kuma daga raƙuma akwai nau'i biyu, kuma daga shanu biyu; ka ce: Shin, mazan biyu ne Ya hana ko matan biyu Ya hana, ko abin da mahaifar matan biyu suka tattara a kansa? Ko kun kasance halarce ne a lokacin da Allah Ya yi muku wasiyya da wannan? To, wane ne mafi zalunci daga wanda ya ƙirƙira ƙarya ga Allah, domin ya ɓatar da mutane ba da wani ilmi ba? Lalle ne, Allah ba Ya shiryar da mutane Azzalumai"},{"SurahNumber":6,"VerseNumber":145,"Text":"Ka ce: \"Ba ni samu,* a cikin abin da aka yo wahayi zuwa gare Ni, abin haramtawa a kan wani mai ci wanda yake cin sa face idan ya kasance mushe ko kuwa jini abin zubarwa ko kuwa naman alade, to lalle ne shi ƙazanta ne, ko kuwa fasiƙanci wanda aka kururuta, domin wanin Allah da shi.\" Sa'an nan wanda larura ta kama shi, ba mai fita jama'a ba, kuma ba mai ta'addi ba, to, lalle Ubangijinka Mai gafara ne, Mai jin ƙai"},{"SurahNumber":6,"VerseNumber":146,"Text":"Kuma a kan waɗanda suka tuba (Yahudu) Mun haramta *dukan mai akaifa, kuma daga shanu da bisashe Mun haramta musu kitsattsansu face abin da bayukansu suka ɗauka, ko kuwa kayan ciki, ko kuwa abin da ya garwaya da ƙashi wannan ne Muka saka musu saboda zaluncinsu, kuma Mu, haƙiƙa, Masu gaskiya ne"},{"SurahNumber":6,"VerseNumber":147,"Text":"To, idan sun ƙaryata ka, sai ka ce: \"Ubangijinku Ma'abucin rahama ne Mai yalwa; kuma ba a mayar da azabarSa daga mutane masu laifi"},{"SurahNumber":6,"VerseNumber":148,"Text":"Waɗanda suka yi shirki* za su ce: \"Da Allah Ya so da ba mu yi shirki ba, kuma da ubanninmu ba su yi ba, kuma da ba mu haramta wani abu ba.\" Kamar wannan ne mutanen da suke a gabaninsu suka ƙaryata, har suka ɗanɗani azabarMu. Ka ce: \"Shin, kuna da wani ilmi a wurinku domin ku fito mana da shi? Ba ku bin kome face zato kuma ba ku zama ba face ƙiri-faɗi kawai kuke yi"},{"SurahNumber":6,"VerseNumber":149,"Text":"Ka ce: \"To Allah ne da hujja isasshiya, saboda haka: Da Ya so, da Ya shiryar da ku gaba ɗaya"},{"SurahNumber":6,"VerseNumber":150,"Text":"Ka ce: \"Ku kawo shaidunku, waɗanda suke bayar da shaidar cewa Allah ne Ya haramta wannan.\" To idan sun kawo shaida kada ka yi shaida tare da su. Kuma kada ka bi son zuciyoyin waɗanda suka ƙaryata, game da ayoyinMu, da waɗanda ba su yin imani da Lahira, alhali kuwa su daga Ubangijinsu suna karkacewa"},{"SurahNumber":6,"VerseNumber":151,"Text":"Ka ce: \"Ku zo, in karanta abin da Ubangijinku Ya haramta.\" wajibi ne a kanku kada ku yi shirkin kome da Shi, kuma ga mahaifa biyu (ku kyautata) kyautatawa, kuma kada ku kashe ɗiyanku saboda talauci, Mu ne Muke azurta ku, ku da su, kuma kada ku kusanci abubuwa alfasha, abin da ya bayyana daga gare ta da abin da ya ɓoyu, kada ku kashe rai wanda Allah Ya haramta, face da hakki. Wannan ne (Allah) Ya yi muku wasiyya da Shi: Tsammaninku, kuna hankalta"},{"SurahNumber":6,"VerseNumber":152,"Text":"Kada ku kusanci dukiyar maraya face da wadda take ita ce mafi kyau, har ya kai ga ƙarfinsa. Kuma ku cika mudu da sikeli da adalci, ba Mu kallafa wa rai face iyawarsa. Kuma idan kun faɗi magana, to, ku yi adalci, kuma ko da ya kasance ma'abucin zumunta ne. Kuma da alkawarin Allah ku cika. wannan ne Ya yi muku wasiyya da shi: Tsammaninku, kuna tunawa"},{"SurahNumber":6,"VerseNumber":153,"Text":"Kuma lalle wannan ne tafarkiNa, yana madaidaici: Sai ku bi shi, kuma kada ku bi wasu hanyoyi, su rarrabu da ku daga barin hanyaTa. Wannan ne Allah Ya yi muku wasiyya da shi tsammaninku, kuna yin taƙawa"},{"SurahNumber":6,"VerseNumber":154,"Text":"Sa'an nan kuma Mun bai wa Musa Littafi, yana cikakke bisa ga wanda ya kyautata (hukuncin Allah) da rarrabewa, daki-daki, ga kowane abu, da shiriya da rahama, tsammaninsu,* suna yin imani da haɗuwa da Ubangijinsu"},{"SurahNumber":6,"VerseNumber":155,"Text":"Kuma wannan Littafi ne, Mun saukar da shi, mai albarka ne, sai ku bi shi kuma ku yi taƙawa, tsammaninku, ana jin ƙanku"},{"SurahNumber":6,"VerseNumber":156,"Text":"(Domin) kada ku ce: \"Abin sani kawai, an saukar da littafi a kan ƙungiya* biyu daga gabaninmu, kuma lalle ne mu, mun kasance, daga karatunsu, haƙiƙa, gafilai"},{"SurahNumber":6,"VerseNumber":157,"Text":"Ko kuwa ku ce: \"Da dai lalle mu an saukar da Littafi a kanmu, haƙiƙa, da mun kasance mafiya, shiryuwa daga gare su.\" To, lalle ne wata hujja bayyananniya, daga Ubangijinku, ta zo muku, da shiriya da rahama. To, wane ne mafi zalunci daga wanda ya ƙaryata game da ayoyin Allah, kuma ya finjire daga barinsu? Za Mu saka wa waɗanda suke finjirewa daga barin ayoyinMu da mugunyar azaba, saboda abin da suka kasance suna yi na hinjirewa"},{"SurahNumber":6,"VerseNumber":158,"Text":"Shin, suna jiran (wani abu), face dai mala'iku* su je musu ko kuwa Ubangijinka Ya je, ko kuwa sashen ayoyin Ubangijinka ya je. A ranar da sashen ayoyin Ubangijinka yake zuwa, imanin rai wanda bai kasance ya yi imanin ba a gabani, ko kuwa ya yi tsiwirwirin wani alheri, ba ya amfaninsa. Ka ce: \"Ku yi jira: Lalle ne mu, masu jira ne"},{"SurahNumber":6,"VerseNumber":159,"Text":"Lalle ne waɗanda* suka rarraba addininsu, kuma suka kasance ƙungiya-ƙungiya, kai ba ka zama daga gare su ba, a cikin kome: abin sani kawai al'amarinsu zuwa ga Allah yake. Sa'an nan Ya ba su labari game da abin da suka kasance suna aikatawa"},{"SurahNumber":6,"VerseNumber":160,"Text":"Wanda ya zo da kyakkyawan aiki guda, to, yana da goma ɗin misalansa. Kuma wanda ya zo da mugun aiki guda, to, ba za a saka masa ba face da misalinsa. Kuma su ba a zaluntar su"},{"SurahNumber":6,"VerseNumber":161,"Text":"Ka ce: \"Lalle ni, Ubangijina Ya shiryar da ni zuwa ga tafarki madaidaici, addini, ƙimantawa (ga abubuwa), mai aƙidar Ibrahim, mai karkata zuwa ga gaskiya, kuma bai kasance daga masu shirki ba"},{"SurahNumber":6,"VerseNumber":162,"Text":"Ka ce: \"Lalle ne sallata, da baikona, da rayuwata, da mutuwata, na Allah ne Ubangijin talikai"},{"SurahNumber":6,"VerseNumber":163,"Text":"Babu abokin tarayya a gare Shi. Kuma da wancan aka umurce ni, kuma ni ne farkon masu sallamawa"},{"SurahNumber":6,"VerseNumber":164,"Text":"Ka ce: \"Shin wanin Allah nake nema ya zama Ubangiji, alhali kuwa Shi ne Ubangijin dukan kome? Kuma wani rai ba ya yin tsirfa face domin kansa, kuma mai ɗaukar nauyi, ba ya ɗaukar nauyin wani, sa'an nan kuma komawarku zuwa ga Ubangijinku take; Sa'an nan Ya ba ku labari ga abin da kuka kasance, a cikinsa, kuna saɓa wa juna"},{"SurahNumber":6,"VerseNumber":165,"Text":"Kuma Shi ne wanda Ya sanya ku masu maye wa junaga ƙasa. Kuma Ya ɗaukaka sashenku bisa ga sashe da darajoji; domin Ya jarraba ku a cikin abin da Ya ba ku.\" Lalle ne, Ubangijinka Mai gaggawar uƙkuba ne, kuma lalle ne Shi, haƙiƙa, Mai gafara ne, Mai jin ƙai"}]}