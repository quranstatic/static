{"Id":155,"LanguageCodes":["fa","fas"],"Name":"fas-islamhousecompe","Author":"Islamhouse.com Persian Team","Language":"Persian","Description":"Persian","Direction":"rtl","Source":"https://quranenc.com/check/persian_ih/v1.1.0-csv.1 , https://quranenc.com/en/browse/persian_ih , https://quranenc.com ,","Translations":[{"SurahNumber":76,"VerseNumber":1,"Text":"یقیناً زمانی طولانی بر انسان گذشت که چیزی [مهم و] قابل ذکری نبود"},{"SurahNumber":76,"VerseNumber":2,"Text":"[به راستی ما انسان را از نطفۀ مختلطی آفریدیم، او را می‌آزماییم؛ از این رو] او را شنوای بینا قرار دادیم"},{"SurahNumber":76,"VerseNumber":3,"Text":"همانا ما راه را به او نشان دادیم؛ خواه سپاسگزار باشد یا ناسپاس"},{"SurahNumber":76,"VerseNumber":4,"Text":"به راستی که ما زنجیرها و بند‌ها و آتش سوزان برای کافران مهیا کرده‌ایم"},{"SurahNumber":76,"VerseNumber":5,"Text":"بی‌گمان، نیکوکاران [در بهشت] از جامی می‌نوشند که آمیخته به کافور است"},{"SurahNumber":76,"VerseNumber":6,"Text":"[از] چشمه‌ای که بندگان [خاص] الله از آن می‌نوشند؛ [هر وقت و] هر جا بخواهند آن [چشمه] را جاری می‌سازند"},{"SurahNumber":76,"VerseNumber":7,"Text":"[بندگان نیکوکار] به نذر وفا می‌کنند و از روزی می‌ترسند که [عذاب و] شرّ آن فراگیر است"},{"SurahNumber":76,"VerseNumber":8,"Text":"و غذا را با اینکه [نیاز و] دوست دارند به مستمند و یتیم و اسیر می‌بخشند"},{"SurahNumber":76,"VerseNumber":9,"Text":"[و در دل می‌گویند:] «ما فقط به خاطر الله به شما غذا می‌دهیم؛ نه از شما پاداشی می‌خواهیم و نه سپاسی"},{"SurahNumber":76,"VerseNumber":10,"Text":"همانا ما از پروردگارمان می‌ترسیم، [از عذابِ] روزی ‌که تُرشروی و دشوار است»"},{"SurahNumber":76,"VerseNumber":11,"Text":"پس الله آنان را از [سختی و] شرِ آن روز نگه داشت و خرّمی و شادمانی به آنان بخشید"},{"SurahNumber":76,"VerseNumber":12,"Text":"و به [پاداش] صبری که کردند، بهشت و [لباس‌های] حریر [بهشتی] به آنان پاداش داد"},{"SurahNumber":76,"VerseNumber":13,"Text":"در آنجا بر تخت‌ها[ی زیبا] تکیه کرده‌اند؛ نه [حرارتِ] آفتابی در آنجا می‌بینند و نه [سوزِ] سرمایی،"},{"SurahNumber":76,"VerseNumber":14,"Text":"و سایه‌هایش بر آنان فروافتاده و میوه‌هایش [برای چیدن] در دسترس [و آسان] است"},{"SurahNumber":76,"VerseNumber":15,"Text":"و ظرف‌های سیمین [غذا‌] و کاسه‌های بلورین [نوشیدنی]، در گِرداگرد آنان، گردانده می‌شود"},{"SurahNumber":76,"VerseNumber":16,"Text":"[کاسه‌های] بلورینی از نقره که آنها را به ‌اندازۀ مناسب، [لبریز و] آماده کرده‌اند؛"},{"SurahNumber":76,"VerseNumber":17,"Text":"و در آنجا از جام‌هایی سیراب می‌شوند که آمیزه‌اش زَنجبیل است"},{"SurahNumber":76,"VerseNumber":18,"Text":"[این جام‌ها، از] چشمه‌ای در آنجا که سَلسَبیل نامیده می‌شود [پر می‌شوند]؛"},{"SurahNumber":76,"VerseNumber":19,"Text":"و همواره نوجوانانی جاودانه بر گِردشان می‌چرخند که هر گاه آنها را ببینی، گمان می‌کنی مرواریدِ پراکنده هستند"},{"SurahNumber":76,"VerseNumber":20,"Text":"و چون [به هر سَمتی] بنگری، نعمت بسیار و فرمانرواییِ عظیمی آنجا می‌بینی"},{"SurahNumber":76,"VerseNumber":21,"Text":"بر آنان [= بهشتیان] لباس‌هایی سبزرنگ از دیبای نازک و دیبای ضخیم [پوشانده شده] است، و با دستبند‌هایی از نقره آراسته شده‌اند، و پروردگارشان شراب پاک به آنان می‌نوشانَد"},{"SurahNumber":76,"VerseNumber":22,"Text":"[و به آنها گفته می‌شود:] «این [نعمت‌ها،] پاداش شماست، و [بدانید که] از سعی و کوشش شما قدردانی شده است»"},{"SurahNumber":76,"VerseNumber":23,"Text":"[ای پیامبر،] یقیناً ما قرآن را به صورت تدریجی بر تو نازل کردیم؛"},{"SurahNumber":76,"VerseNumber":24,"Text":"پس بر حُکم پروردگارت شکیبا باش و از هیچ یک از گناهکاران و بی‌دینان آنان فرمان مبر"},{"SurahNumber":76,"VerseNumber":25,"Text":"و صبح و شام، نامِ پروردگارت را یاد کن"},{"SurahNumber":76,"VerseNumber":26,"Text":"و [نیز] بخشی از شب برایش سجده کن [و نماز بگزار]، و در بخش بلندی از شب، او را تسبیح گوی"},{"SurahNumber":76,"VerseNumber":27,"Text":"بی‌گمان، اینان [= کافران] دنیای زودگذر را دوست دارند و روز سختی [را که در پیش دارند] پشت سر خود رها می‌کنند [و به آن اهمیت نمی‌دهند]"},{"SurahNumber":76,"VerseNumber":28,"Text":"ما آنها را آفریدیم و پیوند وجودشان را محکم کردیم، و هر زمان که بخواهیم، جای آنان را به [گروه دیگری] همانندشان می‌دهیم"},{"SurahNumber":76,"VerseNumber":29,"Text":"بی‌گمان، این یادآوری [و پند] است؛ پس هر ‌کس که بخواهد، راهی به سوی پروردگارش بر‌گزیند"},{"SurahNumber":76,"VerseNumber":30,"Text":"و تا الله اراده نکند، [شما چیزی را] نخواهید خواست. بی‌گمان، الله دانای حکیم است؛"},{"SurahNumber":76,"VerseNumber":31,"Text":"هر کس را که بخواهد، در رحمت خود وارد می‌کند؛ و عذاب دردناکی برای ستمکاران آماده کرده است"}]}