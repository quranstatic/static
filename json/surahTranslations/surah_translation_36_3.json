{"Id":3,"LanguageCodes":["af","afr"],"Name":"afr-imammabaker","Author":"Imam M. A. Baker","Language":"Afrikaans","Description":"Afrikaans","Direction":"ltr","Source":"The Islamic Dawah Movement of Southern Africa","Translations":[{"SurahNumber":36,"VerseNumber":1,"Text":"Jaasien"},{"SurahNumber":36,"VerseNumber":2,"Text":"By die Qur’ãn, vol van wysheid"},{"SurahNumber":36,"VerseNumber":3,"Text":"U is inderdaad een van die boodskappers"},{"SurahNumber":36,"VerseNumber":4,"Text":"en op die regte pad"},{"SurahNumber":36,"VerseNumber":5,"Text":"’n Openbaring van die Almagtige, die Genadevolle"},{"SurahNumber":36,"VerseNumber":6,"Text":"dat ’n volk daarmee mag waarsku, wie se vaders nie gewaarsku is nie, en wat dus agtelosig is"},{"SurahNumber":36,"VerseNumber":7,"Text":"Die woord is reeds bewaarheid ten opsigte van die meeste van hulle; dus glo hulle nie"},{"SurahNumber":36,"VerseNumber":8,"Text":"Ons het sekerlik kettings om hulle nekke gesit wat tot aan hulle ken reik, sodat hulle hoofde omhoog gehef bly"},{"SurahNumber":36,"VerseNumber":9,"Text":"en Ons het ’n verskansing voor hulle en ’n verskansing agter hulle geplaas; so het Ons hulle dan omsluier, sodat hulle nie kan sien nie"},{"SurahNumber":36,"VerseNumber":10,"Text":"Dit is vir hulle om‘t ewe of u hulle waarsku of nie waarsku nie; hulle wíl nie glo nie"},{"SurahNumber":36,"VerseNumber":11,"Text":"U kan slegs hóm waarsku wat die Vermaning volg en die Barmhartige in die verborgene vrees; bring hom dan ’n blye tyding van vergifnis en ’n eervolle beloning"},{"SurahNumber":36,"VerseNumber":12,"Text":"Voorwaar, dit is Ons wat die dooies laat herlewe, en Ons laat opteken wat hulle vooruitstuur, en ook hulle voetspore; en Ons boekstaaf alles in ’n duidelike verslagboek"},{"SurahNumber":36,"VerseNumber":13,"Text":"Gee aan hulle die gelykenis van die Bewoners van die Stad toe die apostels daar aangekom het"},{"SurahNumber":36,"VerseNumber":14,"Text":"Toe Ons twee apostels na hulle gestuur het, het hulle albei verloën; daarna het Ons hulle met ’n derde versterk en hulle het gesê: Waarlik, ons is na julle gestuur"},{"SurahNumber":36,"VerseNumber":15,"Text":"Hulle het geantwoord: Julle is maar net sulke sterflinge soos ons, en die Barmhartige het niks aan julle geopenbaar nie; julle lieg net"},{"SurahNumber":36,"VerseNumber":16,"Text":"Hulle het gesê: Ons Heer weet dat ons waarlik na julle gestuur is"},{"SurahNumber":36,"VerseNumber":17,"Text":"En dit is slegs ons plig om die boodskap duidelik af te lewer"},{"SurahNumber":36,"VerseNumber":18,"Text":"Die volk het gesê: Waarlik, ons voorspel kwaad van julle. As julle nie ophou nie, sal ons julle gewis stenig, en ’n pynlike straf van ons sal julle sekerlik tref"},{"SurahNumber":36,"VerseNumber":19,"Text":"Hulle het gesê: Julle teenspoed is met julle. Is dit omdat julle vermaan word? Nee julle is ’n volk wat oortree"},{"SurahNumber":36,"VerseNumber":20,"Text":"En van die verste uithoek van die stad het ’n man aangehardloop gekom. Hy het gesê: O my volk! Volg die apostels"},{"SurahNumber":36,"VerseNumber":21,"Text":"volg hom wat geen beloning van julle vra nie. Hulle is op die regte pad"},{"SurahNumber":36,"VerseNumber":22,"Text":"En watter rede het ek om Hom wat my geskape het en tot wie julle teruggebring sal word, nie te aanbid nie"},{"SurahNumber":36,"VerseNumber":23,"Text":"Sal ek dan buiten Hom gode aanneem wie se bemiddeling, indien die Barmhartige sou wens om my te benadeel, my niks sal baat nie, en wat my nie sal kan verlos nie"},{"SurahNumber":36,"VerseNumber":24,"Text":"Dan sal ek inderdaad in openlike dwaling verkeer"},{"SurahNumber":36,"VerseNumber":25,"Text":"Waarlik, ek glo in julle Heer; luister daarom na my"},{"SurahNumber":36,"VerseNumber":26,"Text":"Daar is gesê: Gaan die Paradys binne. Hy het gesê: Het my volk maar geweet"},{"SurahNumber":36,"VerseNumber":27,"Text":"hoe my Heer my vergewe en my een van die geëerdes gemaak het"},{"SurahNumber":36,"VerseNumber":28,"Text":"En Ons het ná hom nie ’n leërskare uit die hemel na sy volk gestuur nie; Ons stuur dit trouens nooit"},{"SurahNumber":36,"VerseNumber":29,"Text":"Dit was slegs een enkele kreet, en kyk! hulle was stil"},{"SurahNumber":36,"VerseNumber":30,"Text":"Wee die dienaars! Nooit kom daar ’n boodskapper nie, of hulle tart hom uit"},{"SurahNumber":36,"VerseNumber":31,"Text":"Merk hulle dan nie hoeveel geslagte Ons reeds vóór hulle vernietig het nie, geslagte wat nie tot hulle teruggekeer het nie"},{"SurahNumber":36,"VerseNumber":32,"Text":"En almal ~ ja, waarlik, álmal ~ sal voor Ons gebring word"},{"SurahNumber":36,"VerseNumber":33,"Text":"En die dorre aarde is vir hulle ’n teken: Ons laat dit herlewe en bring graan daaruit voort, sodat hulle daarvan kan eet"},{"SurahNumber":36,"VerseNumber":34,"Text":"En Ons het tuine met dadelpalms en druiwe daarin aangelê, en Ons laat fonteine daarin ontspring"},{"SurahNumber":36,"VerseNumber":35,"Text":"sodat hulle van die vrugte daarvan kan eet. Húlle hande het dit nie gemaak nie. Sal hulle dan nie dank betuig nie"},{"SurahNumber":36,"VerseNumber":36,"Text":"Eer kom Hom toe wat alles wat op die aarde groei, in pare geskape het, en húlle ook; en selfs ook dít waarvan hulle nie weet nie"},{"SurahNumber":36,"VerseNumber":37,"Text":"En die nag is vir hulle ’n teken: Ons neem die dag daarvan weg, en kyk! hulle verkeer in duisternis"},{"SurahNumber":36,"VerseNumber":38,"Text":"en die son beweeg voort na haar bestemming. Hierdie dinge is die verordeninge van die Allermagtige, die Alleswetende"},{"SurahNumber":36,"VerseNumber":39,"Text":"En vir die maan het Ons kwartiere bepaal, totdat sy soos ’n verdorde palmboomtak sal word"},{"SurahNumber":36,"VerseNumber":40,"Text":"Die son mag die maan nie inhaal nie, en ook kan die nag die dag nie verbystrewe nie. En almal sweef in ’n bepaalde baan"},{"SurahNumber":36,"VerseNumber":41,"Text":"En ’n teken vir hulle is dat Ons hulle nageslag in die belaaide skip laat klim"},{"SurahNumber":36,"VerseNumber":42,"Text":"En Ons het vir hulle nog meer soortgelyke skepe gegee, waarop hulle sal vaar"},{"SurahNumber":36,"VerseNumber":43,"Text":"En as Ons wil, kan Ons hulle laat verdrink; dan sal daar geen helper vir hulle wees nie, ook sal hulle nie gered word nie"},{"SurahNumber":36,"VerseNumber":44,"Text":"behalwe deur Ons genade, en as vermaak vir ’n bepaalde tyd"},{"SurahNumber":36,"VerseNumber":45,"Text":"En wanneer dit aan hulle gesê word: Waak teen dít wat vóór julle is en teen dít wat agter julle is, sodat barmhartigheid aan julle betoon kan word"},{"SurahNumber":36,"VerseNumber":46,"Text":"Maar geen teken van hul Heer bereik hulle nie, of hulle draai hulle daarvan weg"},{"SurahNumber":36,"VerseNumber":47,"Text":"En wanneer aan hulle gesê word: Bestee van wat Allah aan julle geskenk het, dan sê die ongelowiges aan die gelowiges: Sal ons hom voed wat, indien Allah wou, homself kon gevoed het? Julle verkeer slegs in dwaling"},{"SurahNumber":36,"VerseNumber":48,"Text":"En hulle sê: Wanneer sal hierdie belofte vervul word, indien julle opreg is"},{"SurahNumber":36,"VerseNumber":49,"Text":"Hulle wag slegs op ’n plotselinge straf wat oor hulle sal kom terwyl hulle nog aan die stry is"},{"SurahNumber":36,"VerseNumber":50,"Text":"Daarom sal hulle nie in staat wees om nog ’n testament te maak nie, ook sal hulle na hul families nie terugkeer nie"},{"SurahNumber":36,"VerseNumber":51,"Text":"En die basuin sal geblaas word, en kyk! vanuit hul grafte sal hulle na hul Heer aangesnel kom"},{"SurahNumber":36,"VerseNumber":52,"Text":"Hulle sal sê: Wee ons! Wie het ons uit ons slaap gewek? Dít is wat die Barmhartige belowe het, en die boodskappers het die waarheid gespreek"},{"SurahNumber":36,"VerseNumber":53,"Text":"Daar sal slegs ’n enkele kreet wees, en kyk! hulle sal voor Ons gebring word"},{"SurahNumber":36,"VerseNumber":54,"Text":"Op hierdie Dag dan sal geen siel enige onreg aangedoen word nie; en julle sal vir niks beloon word nie, behalwe vir jul dade"},{"SurahNumber":36,"VerseNumber":55,"Text":"Voorwaar, op dié Dag sal die bewoners van die Hemel gelukkig aan die werk wees"},{"SurahNumber":36,"VerseNumber":56,"Text":"Hulle en hul eggenotes sal hul in die skadu op verhoogde sofa’s neervly"},{"SurahNumber":36,"VerseNumber":57,"Text":"Hulle sal vrugte daarin hê, en wat hulle ook al verlang, hulle sal dit ontvang"},{"SurahNumber":36,"VerseNumber":58,"Text":"Vrede! ’n Woord van die Genadevolle Heer"},{"SurahNumber":36,"VerseNumber":59,"Text":"En hou julle eenkant op hierdie Dag, o julle misdadigers"},{"SurahNumber":36,"VerseNumber":60,"Text":"Het Ek julle nie gelas nie, o Kinders van Adam, dat julle die duiwel nie moet dien nie? ~ waarlik, hy is jul openlike vyand"},{"SurahNumber":36,"VerseNumber":61,"Text":"en dat julle My moet dien? Dit was die regte weg"},{"SurahNumber":36,"VerseNumber":62,"Text":"En tog het hy ’n groot gedeelte van julle laat verdwaal. Kon julle dit dan nie verstaan nie"},{"SurahNumber":36,"VerseNumber":63,"Text":"Dít is die Hel wat aan julle belowe is"},{"SurahNumber":36,"VerseNumber":64,"Text":"Gaan dit Vandag binne, omdat julle ongelowig was"},{"SurahNumber":36,"VerseNumber":65,"Text":"Op dié Dag sal Ons hulle monde verseël, maar hulle hande sal met ons praat, en hulle voete sal getuienis aflê van alles wat hulle verdien het"},{"SurahNumber":36,"VerseNumber":66,"Text":"En as Ons wou, sou Ons hulle oë uitgehaal het, dan sou hulle strewe om eerste oor die weg te kom, maar hoe sou hulle sien"},{"SurahNumber":36,"VerseNumber":67,"Text":"En as Ons wou, sou Ons hulle in hul plekke van gedaante laat verwissel het, dan sou hulle nie in staat wees om vorentoe of agtertoe te gaan nie"},{"SurahNumber":36,"VerseNumber":68,"Text":"En hy aan wie Ons ook ’n lang lewe gee, hom laat Ons ook afneem aan lewenskrag. Wil hulle dan nie verstaan nie"},{"SurahNumber":36,"VerseNumber":69,"Text":"En Ons het hom2 nie in die digkuns onderrig nie; dit pas hom ook nie. Dit is niks anders nie as ’n vermaning, en ’n duidelike Qur’ãn"},{"SurahNumber":36,"VerseNumber":70,"Text":"om die lewendes te waarsku en sodat die woord teen die ongelowiges bewaarheid kan word"},{"SurahNumber":36,"VerseNumber":71,"Text":"Sien hulle dan nie dat ons met Ons hande vir hulle vee geskape het nie, waaroor hulle baas is"},{"SurahNumber":36,"VerseNumber":72,"Text":"En Ons het dit aan hulle diensbaar gemaak, sodat hulle op party kan ry en van sommige kan eet"},{"SurahNumber":36,"VerseNumber":73,"Text":"Hulle trek voordeel daaruit en dit gee hulle ook iets om te drink. Sal hulle dan nie dank betuig nie"},{"SurahNumber":36,"VerseNumber":74,"Text":"Hulle aanbid gode buiten Allah en hoop dat dit hulle sal help"},{"SurahNumber":36,"VerseNumber":75,"Text":"Hierdie dinge kan hulle nie help nie, en hulle sal as ’n skare teen hulle ingeroep word"},{"SurahNumber":36,"VerseNumber":76,"Text":"Moenie dat hulle praatjies u verontrus nie. Voorwaar, Ons weet wat hulle in die geheim doen, en wat hulle openlik doen"},{"SurahNumber":36,"VerseNumber":77,"Text":"Sien die mens nie dat Ons hom uit ’n sperm geskape het nie? Maar kyk! hy is ’n openlike twissoeker"},{"SurahNumber":36,"VerseNumber":78,"Text":"En hy stel ’n gelykenis teenoor Ons, en vergeet sy eie ontstaan. Hy sê: Wie kan die beendere laat herlewe as hulle vergaan het"},{"SurahNumber":36,"VerseNumber":79,"Text":"Sê: Hy wat die eerste maal lewe aan hulle gegee het, sal hulle laat herlewe; en Hy is die Kenner van die hele skepping"},{"SurahNumber":36,"VerseNumber":80,"Text":"Hy wat vir julle uit die groen boom vuur verwek, sodat julle dit kan aanwend"},{"SurahNumber":36,"VerseNumber":81,"Text":"Is Hy wat die hemele en die aarde geskape het, dan nie in staat om die gelyke daarvan te skep nie? Ja! En Hy is die Skepper van alles, die Alleswetende"},{"SurahNumber":36,"VerseNumber":82,"Text":"Voorwaar, wanneer Hy Hom iets voorneem, is Sy gebod slegs: Wees! En dit word"},{"SurahNumber":36,"VerseNumber":83,"Text":"Eer Hom dus, in Wie se hand die Koninkryk van alle dinge is! Tot Hom sal julle teruggebring word. Hulle Wie In Rye Georden Is"}]}