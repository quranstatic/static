{"Id":228,"LanguageCodes":["ky","kir"],"Name":"kir-shamsaldinhakim","Author":"Shams Al Din Hakimov","Language":"Kirghiz","Description":"Kirghiz","Direction":"ltr","Source":"https://qurancomplex.gov.sa/","Translations":[{"SurahNumber":37,"VerseNumber":1,"Text":"Саптарткан периштелерге ант ичип"},{"SurahNumber":37,"VerseNumber":2,"Text":"(Шамалдарды) айдоочу периштелерге ант ичип"},{"SurahNumber":37,"VerseNumber":3,"Text":"(Ар дайым) Зикирди (Куранды) окуп туруучу периштелерге ант ичип (айтамын)"},{"SurahNumber":37,"VerseNumber":4,"Text":"Силердин кудайыңар чынында Жалгыз"},{"SurahNumber":37,"VerseNumber":5,"Text":"(Ал) асмандардын, жердин жана экөөсүнүн арасындагы (бардык) нерселердин Раббиси. Жана Ал чыгыштардын (жана батыштардын) да Раббиси"},{"SurahNumber":37,"VerseNumber":6,"Text":"Чынында, Биз Дүйнө асманын жылдыздар зыйнаты менен кооздодук"},{"SurahNumber":37,"VerseNumber":7,"Text":"Жана (асмандарды) ар бир бейбаш шайтандан сактадык"},{"SurahNumber":37,"VerseNumber":8,"Text":"Алар жогорку жамаатты(н сөзүн) уга албайт.? (Эгер угууга аракет кылса) ар тараптан (учар жылдыздар менен) атып урулат"},{"SurahNumber":37,"VerseNumber":9,"Text":"(Ушинтип) айдап жиберилет. Аларга (тиги дүйнөдө) үзгүлтүксүз азап бар"},{"SurahNumber":37,"VerseNumber":10,"Text":"Ал эми, кимиси (кайып кабарынан) бир гана сөз уурдап алган болсо, ага күйдүрүп жиберүүчү куйруктуу жылдыз кууп жетет (жана өрттөп жиберет)"},{"SurahNumber":37,"VerseNumber":11,"Text":"Сен алардан (мушриктерден) сурачы, аларды жаратуу кыйынга турабы же Биз жараткан (асман, жер, периште сыяктуу) нерселердиби? Чынында, Биз аларды жабышчаак ылайдан эле жаратып койгонбуз"},{"SurahNumber":37,"VerseNumber":12,"Text":"Сен (алардын ишенбегенине) таң каласың. Алар (болсо, сени) шылдыңдашат"},{"SurahNumber":37,"VerseNumber":13,"Text":"Эгер эскертилчү болсо, эсине (акылына) келбейт"},{"SurahNumber":37,"VerseNumber":14,"Text":"Эгер бир аят-далил көрүшсө (андан бетер) шылдыңдашат"},{"SurahNumber":37,"VerseNumber":15,"Text":"Жана: «Бул анык сыйкыр» дешет"},{"SurahNumber":37,"VerseNumber":16,"Text":"(Дагы алар:) «Эгер биз өлүп, сөөк жана топурак болуп калсак, кайрадан тирилебизби"},{"SurahNumber":37,"VerseNumber":17,"Text":"Илгерки ата-бабаларыбыз дагы (кайра тирилеби)?!» - дешет"},{"SurahNumber":37,"VerseNumber":18,"Text":"Айткын: «Ооба. Силер (мушрик ата-бабаңар дагы) кор болгон абалыңарда (тирилесиңер)"},{"SurahNumber":37,"VerseNumber":19,"Text":"Ал болгону (Исрафил периште тарта турган «Сур» кернейинин) бир гана добушу. Анан алар (тирилип, Кыямат окуяларына) карап турган болушат»"},{"SurahNumber":37,"VerseNumber":20,"Text":"Жана: «О, бизге кайгы! Бул Кыямат го!» (дешет. Ошондо аларга кайыптан үн угулат)"},{"SurahNumber":37,"VerseNumber":21,"Text":"«Бул силер «жалган» деген Ажыратуу Күнү!»"},{"SurahNumber":37,"VerseNumber":22,"Text":"«Заалым (каапыр) адамдарды (каапыр) жубайлары менен, сыйынган «кудайларын» кошуп чогулткула"},{"SurahNumber":37,"VerseNumber":23,"Text":"Аллаһтан башка(га сыйынышкан эле). Жана тозок жолуна айдагыла"},{"SurahNumber":37,"VerseNumber":24,"Text":"Жана аларды (Махшар майданында) токтоткула.! Алардан суралат"},{"SurahNumber":37,"VerseNumber":25,"Text":"«Эмне үчүн бири-бириңерден жардам сурабай жатасыңар?!»"},{"SurahNumber":37,"VerseNumber":26,"Text":"Жок! Алар бүгүн эрксиз туткундар"},{"SurahNumber":37,"VerseNumber":27,"Text":"(Анан) алар (өз-ара жаңжал-сүрөөн көтөрүп) бирин-бири (күнөөлөп) собол ыргытышат"},{"SurahNumber":37,"VerseNumber":28,"Text":"(Ээрчигендер башчыларга) айтат: «Силер бизге оң тарап (күч кубат, зордук) менен келгенсиңер (жана бизди ката жолго мажбурла-гансыңар)»"},{"SurahNumber":37,"VerseNumber":29,"Text":"(Башчылар) айтат: «Жок! Өзүңөр ыйманды кабыл албай койгонсуңар"},{"SurahNumber":37,"VerseNumber":30,"Text":"Силердин үстүңөрдө биздин бийлик жок болчу. Тескерисинче, өзүңөр акыйкатка каршы коом элеңер"},{"SurahNumber":37,"VerseNumber":31,"Text":"Эми, Раббибиздин Сөзү (азабы) бардыгыбызга ырас болду. Биз чынында азап тартуучуларбыз"},{"SurahNumber":37,"VerseNumber":32,"Text":"Биз силерди (мажбурлаган жокпуз) азгырганбыз. Өзүбүз деле азгырылган кишилер элек»"},{"SurahNumber":37,"VerseNumber":33,"Text":"Эми, алар ушул күнкү азапта дагы окшош-шерик болушат"},{"SurahNumber":37,"VerseNumber":34,"Text":"Албетте, Биз күнөөкөрлөрдү ушинтебиз"},{"SurahNumber":37,"VerseNumber":35,"Text":"(Дүйнө жашоосунда) аларга «Эч бир кудай жок, бир гана Аллаһ бар (ошого гана сыйынгыла)» деп айтылганда текеберленишкен"},{"SurahNumber":37,"VerseNumber":36,"Text":"Жана: «Биз өзүбүздүн кудайларыбызды ушул жинди акын (Мухаммад) үчүн таштайт белек?!» дешет (болчу)"},{"SurahNumber":37,"VerseNumber":37,"Text":"Жок! (Андай эмес! Мухаммад) акыйкатты алып келген жана пайгамбарларды тастыктаган"},{"SurahNumber":37,"VerseNumber":38,"Text":"(О, мушриктер!) Силер албетте жан ооруткан азапты татасыңар"},{"SurahNumber":37,"VerseNumber":39,"Text":"Жасаган (күнөө) ишиңерге жараша жаза аласыңар"},{"SurahNumber":37,"VerseNumber":40,"Text":"Ал эми Аллаһтын ыкластуу (жалгыз Өзүнө ибадат кылган) пенделери"},{"SurahNumber":37,"VerseNumber":41,"Text":"Аларга белгиленген ырыскылар бар"},{"SurahNumber":37,"VerseNumber":42,"Text":"Мөмө-жемиштер.., жана алар урмат-сый көргөзүлгөн абалда"},{"SurahNumber":37,"VerseNumber":43,"Text":"Эң жакшы (нээматтуу) Бейиштерде"},{"SurahNumber":37,"VerseNumber":44,"Text":"(Кооз, дарыялар жээгиндеги) сөрүлөрдө бири-бирине бет маңдай (олтурушат)"},{"SurahNumber":37,"VerseNumber":45,"Text":"Аларга (Бейиштеги) агып турган булактан шарап кеселери айлантып турулат"},{"SurahNumber":37,"VerseNumber":46,"Text":"Алар ап-апак, ичүүчүлөр үчүн таттуу"},{"SurahNumber":37,"VerseNumber":47,"Text":"Баш айланткан зыяндуулугу жок, (андан) мас болушпайт"},{"SurahNumber":37,"VerseNumber":48,"Text":"Жана алардын алдында көздөрүн (өз жубайынан башкаларга) каратпаган бакыраң көз сулуулар бар"},{"SurahNumber":37,"VerseNumber":49,"Text":"Алар аздектеп коюлган жумуртка сыяктуу"},{"SurahNumber":37,"VerseNumber":50,"Text":"(Бейиштегилер) бет маңдай отурушуп, бири-бирине суроо берип сүйлөшүшөт"},{"SurahNumber":37,"VerseNumber":51,"Text":"Алардан бирөөсү айтты: «Менин бир жакын таанышым бар эле"},{"SurahNumber":37,"VerseNumber":52,"Text":"Ал (мага): «Сен (кайра тирилүүнү) тастыктоочулардансыңбы"},{"SurahNumber":37,"VerseNumber":53,"Text":"Эмне, биз өлүп, топурак жана сөөк болуп калсак деле (кайрадан тирилтилип, бул дүйнөдө) жасаган ишибизге жооп беребизби?»-деген. (Бейиши Адам шериктерине)"},{"SurahNumber":37,"VerseNumber":54,"Text":"«Силер да карап көрбөйсүңөрбү» деди"},{"SurahNumber":37,"VerseNumber":55,"Text":"Карады. Аны тозоктун чок ортосунда (азапта турганын) көрүп (мындай деди)"},{"SurahNumber":37,"VerseNumber":56,"Text":"«Аллаһка ант! Сен мени өлтүрө жаздаган экенсиң"},{"SurahNumber":37,"VerseNumber":57,"Text":"Эгер мага Раббимдин (ыйман) нээматы болбогондо, мен дагы (тозок үчүн) даярдалган (бактысыз) кишилерден болуп калмакмын"},{"SurahNumber":37,"VerseNumber":58,"Text":"Биз өлбөптүрбүзбү"},{"SurahNumber":37,"VerseNumber":59,"Text":"Биринчи өлүмүбүз менен гана өлдүк. (Анан кайра тирилгенде) азапка салынбадык"},{"SurahNumber":37,"VerseNumber":60,"Text":"Албетте, бул чоң жеңиш"},{"SurahNumber":37,"VerseNumber":61,"Text":"Амал кылгандар ушундай жеңиш үчүн амал кылышсын!»"},{"SurahNumber":37,"VerseNumber":62,"Text":"(О, адамдар!) ушул (Бейиштеги жашоо) жакшыбы же Заккум? дарагы жакшыбы"},{"SurahNumber":37,"VerseNumber":63,"Text":"Биз аны заалымдарга азап болушу үчүн жараттык"},{"SurahNumber":37,"VerseNumber":64,"Text":"Ал-тозоктун тереңинен өсүп чыккан дарак"},{"SurahNumber":37,"VerseNumber":65,"Text":"Анын бүчүрлөрү шайтандардын башына окшойт"},{"SurahNumber":37,"VerseNumber":66,"Text":"Алар (тозоктогулар) андан курсактарын толтура-толтура жешет"},{"SurahNumber":37,"VerseNumber":67,"Text":"Кийин анын үстүнөн аларга (ичкенде бетти, оозду күйдүрүп, ичегилерди үзүп жибере турган даражадагы) кайнак суу ичирилет"},{"SurahNumber":37,"VerseNumber":68,"Text":"Кийин алар (дагы да терең) тозокко кайтарылышат"},{"SurahNumber":37,"VerseNumber":69,"Text":"Чынында, алар ата-бабаларын адашкан (Аллаһтан башка «кудайларга» сыйынган) абалда табышкан эле"},{"SurahNumber":37,"VerseNumber":70,"Text":"Ошолордун изинен чуркап кетишти"},{"SurahNumber":37,"VerseNumber":71,"Text":"Алардан мурун, абалкылардан көпчүлүгү дагы адашып кетишкен"},{"SurahNumber":37,"VerseNumber":72,"Text":"Биз алардын ичине эскертүүчү пайгамбарларды жиберген элек"},{"SurahNumber":37,"VerseNumber":73,"Text":"Эми карачы, эскертилген адамдардын акыбет-көргүлүктөрү эмне болгонун"},{"SurahNumber":37,"VerseNumber":74,"Text":"Ал эми, Аллаһка ыклас менен (жалгыз Өзүнө) ибадат кылган пенделер адашкан жок"},{"SurahNumber":37,"VerseNumber":75,"Text":"(Бир кезде) Бизге Нух бийик добуш менен(«О, Раббим! Жер бетинде бир дагы каапырлардын үйүн калтырба!» деп) дуба кылды. Биз эң жакшы жооп берүүчүбүз"},{"SurahNumber":37,"VerseNumber":76,"Text":"Биз аны менен үй-бүлөсүн (каапыр уулунан башкасын!) чоң балээден куткардык"},{"SurahNumber":37,"VerseNumber":77,"Text":"Жана анын (кемеге чыккан) урпактарын гана (аман) калуучулардан кылдык"},{"SurahNumber":37,"VerseNumber":78,"Text":"Жана аны(н ысымын) кийинки муундар арасында (даңазалуу) калтырдык"},{"SurahNumber":37,"VerseNumber":79,"Text":"Нухка ааламдарда (түбөлүк) салам болсун"},{"SurahNumber":37,"VerseNumber":80,"Text":"Албетте, Биз (жакшынакай ибадат кылган) мухсиндерди ушинтип сыйлайбыз"},{"SurahNumber":37,"VerseNumber":81,"Text":"Чынында, ал Биздин момун пенделерибизден болчу"},{"SurahNumber":37,"VerseNumber":82,"Text":"Кийин Биз башкаларды чөктүрүп жибердик"},{"SurahNumber":37,"VerseNumber":83,"Text":"Ибрахим (пайгамбар) дагы анын (Нухтун) жамаатынан (тавхидди кармаган пенделерден) эле"},{"SurahNumber":37,"VerseNumber":84,"Text":"Бир кезде ал Раббисине (ширктен) таза жүрөк менен келди"},{"SurahNumber":37,"VerseNumber":85,"Text":"(Жана) атасы менен коомуна (мындай) деди: «Эмнелерге эле сыйынып жатасыңар"},{"SurahNumber":37,"VerseNumber":86,"Text":"Аллаһтан башка өзүңөр ойлоп тапкан (жасалма) кудайды тандайсыңарбы"},{"SurahNumber":37,"VerseNumber":87,"Text":"Ааламдардын Раббиси (Аллаһ) жөнүндө кандай ойлойсуңар?» (Күндөрдүн биринде чоӊ элдик майрам болуп, бардыгы майрам талаасына кетип жатышты. Ибрахимди да «жүр» дешкенде ал)"},{"SurahNumber":37,"VerseNumber":88,"Text":"Жылдыздарга бир карап алып"},{"SurahNumber":37,"VerseNumber":89,"Text":"«Мен ооруп турам»-деди"},{"SurahNumber":37,"VerseNumber":90,"Text":"Бардыгы андан бурулуп (талаага) кетишти"},{"SurahNumber":37,"VerseNumber":91,"Text":"Анан Ибрахим алардын (ибадатканадагы) «кудайларына» тез жетип келип: «(Алдыңардагы тамактан) жебейсиңерби?»"},{"SurahNumber":37,"VerseNumber":92,"Text":"Эмнеге сүйлөбөй жатасыңар?!» -деди"},{"SurahNumber":37,"VerseNumber":93,"Text":"Анан аларды күч менен уруп (талкалап) салды (жана балтаны чоң «кудайдын» колуна илип койду)"},{"SurahNumber":37,"VerseNumber":94,"Text":"(Эли кечинде) ага чуркап келишти. (Жана аны омуроолоп, кандай жаза берсек экен деп, чуру-чуу түшүп турганда, Ибрахим учурдан пайдаланып дааватын улантып)"},{"SurahNumber":37,"VerseNumber":95,"Text":"Айтты: «Өзүңөр жонуп жасаган нерселерге ибадат кыласыңарбы"},{"SurahNumber":37,"VerseNumber":96,"Text":"Силерди да, силердин ишиңерди! да Аллаһ жараткан"},{"SurahNumber":37,"VerseNumber":97,"Text":"(Мушриктер) айтышты: «Ал үчүн (отундан) «үйлөрдү» куруп (жандырып) отко таштагыла"},{"SurahNumber":37,"VerseNumber":98,"Text":"Ага каршы (ушундай) амалды тандашты. Биз аларды(н өзүн) төмөн (жеңилген) кылып койдук"},{"SurahNumber":37,"VerseNumber":99,"Text":"(Ибрахим) айтты: «Мен Раббиме кетемин! Ал мени Туура Жолго баштайт!» (Ибрахим Шам жерине кетип, ошол жакта жашап калды. Өмүрү бир кыйла өтүп калса да, перзент көрбөгөндөн улам Раббисине дуба кылды)"},{"SurahNumber":37,"VerseNumber":100,"Text":"«О, Раббим! Мага салих (таза) инсандардан (боло турган бир перзент) берчи?!»"},{"SurahNumber":37,"VerseNumber":101,"Text":"Анан Биз ага бир жумшак пейил перзент (көрүшү) менен сүйүнчү кабар бердик"},{"SurahNumber":37,"VerseNumber":102,"Text":"Качан ал перзент (сүймөнчүк болуп) Ибрахим менен бирге жүрүү курагына жеткенде, (ага) «О, балакайым! Мен түшүмдө сени курман чалып жатканымды көрүптүрмүн. Ойлонуп көр, эмне дейсиң?! деди. «Атаке,— деди ал-буюрулганды аткара бериңиз. Аллаһ кааласа мени сабыр кылуучулардан экенимди көрөсүз»"},{"SurahNumber":37,"VerseNumber":103,"Text":"Экөөсү (Аллаһтын амирине) моюн сунуп, атасы аны маңдайы менен жерге жаткырганда"},{"SurahNumber":37,"VerseNumber":104,"Text":"«О, Ибрахим! — деп добуш кылдык —"},{"SurahNumber":37,"VerseNumber":105,"Text":"Сен түшүңдү (анда берилген буйрукту) ырас билип аткардың. Биз жакшы амал кылуучу адамдарды ушинтип сыйлайбыз»"},{"SurahNumber":37,"VerseNumber":106,"Text":"Чынында, бул анык сыноо болгон"},{"SurahNumber":37,"VerseNumber":107,"Text":"Жана Биз Ысмайылдын ордуна улук курмандык бердик"},{"SurahNumber":37,"VerseNumber":108,"Text":"Биз аны(н ысымын) кийинки муундардын арасында (даңазалуу кылып) калтырдык"},{"SurahNumber":37,"VerseNumber":109,"Text":"Ибрахимге (Аллаһтын) салам(ы) болсун"},{"SurahNumber":37,"VerseNumber":110,"Text":"Биз жакшыларды ушинтип сыйлайбыз"},{"SurahNumber":37,"VerseNumber":111,"Text":"Чынында ал Биздин момун пенделерибизден болгон"},{"SurahNumber":37,"VerseNumber":112,"Text":"Жана Биз ага Исхак жөнүндө куш кабар бердик. (Исхак) салих пайгамбарлардын бири"},{"SurahNumber":37,"VerseNumber":113,"Text":"Биз ага (Ибрахимге) Жана Исхакка (көп) берекеттерди бердик. Ал экөөсүнүн урпактарынын арасынан жакшы(лар) да, өзүнө анык зулум кылгаңн(дар) да чыкты"},{"SurahNumber":37,"VerseNumber":114,"Text":"Биз Муса менен Харунга да жакшылык кылдык"},{"SurahNumber":37,"VerseNumber":115,"Text":"Жана ал экөөсү менен алардын коомун чоң балээден куткардык"},{"SurahNumber":37,"VerseNumber":116,"Text":"Жана (душмандарына каршы) аларга жардам бердик. Натыйжада экөө жеңүүчүлөрдөн болушту"},{"SurahNumber":37,"VerseNumber":117,"Text":"Жана ал экөөсүнө анык баяндалган Китеп (Тоорат) берип"},{"SurahNumber":37,"VerseNumber":118,"Text":"Туура Жолго баштадык"},{"SurahNumber":37,"VerseNumber":119,"Text":"Жана аларды акыркы муундардын арасында (даңазалуу кылып) калтырдык"},{"SurahNumber":37,"VerseNumber":120,"Text":"Муса менен Харунга салам болсун"},{"SurahNumber":37,"VerseNumber":121,"Text":"Биз жакшыларды ушинтип сыйлайбыз"},{"SurahNumber":37,"VerseNumber":122,"Text":"Чынында, экөө тең Биздин ыймандуу пенделерибизден"},{"SurahNumber":37,"VerseNumber":123,"Text":"Иляс! дагы элчи-пайгамбарлардан эле"},{"SurahNumber":37,"VerseNumber":124,"Text":"Бир кезде ал коомуна (мындай) деди: «(Аллаһтан) коркпойсуңарбы"},{"SurahNumber":37,"VerseNumber":125,"Text":"Эң мыкты Жаратуучуну (Аллаһты) таштап, «Баьлга» дуба кыласыңарбы"},{"SurahNumber":37,"VerseNumber":126,"Text":"Силердин да, абалкы ата-бабаңардын да Раббиси Аллаһ эле го?!»"},{"SurahNumber":37,"VerseNumber":127,"Text":"Бирок, коому ага моюн сунбады. Натыйжада (азапка) даярдалгандардан болушту"},{"SurahNumber":37,"VerseNumber":128,"Text":"Ал эми, Аллаһтын мухлис (Өзүнө гана ибадат кылган) пенделери (андай эмес)"},{"SurahNumber":37,"VerseNumber":129,"Text":"Жана Биз аны(н ысымын) акыркылардын арасында (даңазалуу) калтырдык"},{"SurahNumber":37,"VerseNumber":130,"Text":"Иляска (Аллаһтан) салам болсун"},{"SurahNumber":37,"VerseNumber":131,"Text":"Чынында, Биз жакшыларды ушинтип сыйлайбыз"},{"SurahNumber":37,"VerseNumber":132,"Text":"Ал Биздин момун пенделерибиздин бири"},{"SurahNumber":37,"VerseNumber":133,"Text":"Лут дагы элчи-пайгамбарлардан эле"},{"SurahNumber":37,"VerseNumber":134,"Text":"Бир кезде Биз аны жана анын үй-бүлөсүнүн бардыгын (асмандан жааган таш - балээсинен) куткарганбыз"},{"SurahNumber":37,"VerseNumber":135,"Text":"Бир гана кемпир(и) азапта калуучулардын арасында калды. (Себеби ал ыймандуу болбогон)"},{"SurahNumber":37,"VerseNumber":136,"Text":"Анан Биз башкаларды кыйраттык"},{"SurahNumber":37,"VerseNumber":137,"Text":"(Эй, Макка мушриктери!) Силер алардын (кыйраган элдин чалдыбарларынын) үстүнөн ары-бери өтөсүңөрго, эрте менен"},{"SurahNumber":37,"VerseNumber":138,"Text":"жана кечинде. Акылыңарды иштетпейсиңерби"},{"SurahNumber":37,"VerseNumber":139,"Text":"Чынында, Юнус дагы элчи-пайгамбарлардан бири"},{"SurahNumber":37,"VerseNumber":140,"Text":"Бир кезде ал (элине таарынып, жеринен) качып чыгып, толуп калган кемеге отурду"},{"SurahNumber":37,"VerseNumber":141,"Text":"Анан чүчүкулак тартышты эле, ал жеңилгендерден болуп калды"},{"SurahNumber":37,"VerseNumber":142,"Text":"Анан ал (башкалар тарабынан) жемеленип турганда чоң балык жутуп жиберди"},{"SurahNumber":37,"VerseNumber":143,"Text":"Эгер ал Аллахты аруулаган пенделерден болбогондо"},{"SurahNumber":37,"VerseNumber":144,"Text":"Балыктын курсагында кайра тирилген күнгө чейин калып кетмек"},{"SurahNumber":37,"VerseNumber":145,"Text":"Анан аны (жээктеги) жалаң жерге ыргытып жибердик. Ал ооруп калган эле"},{"SurahNumber":37,"VerseNumber":146,"Text":"Биз анын үстүнө ашкабак өсүмдүгүн өстүрүп (көлөкөсү менен калкалап) койдук"},{"SurahNumber":37,"VerseNumber":147,"Text":"Юнусту жүз миң же андан көбүрөөк элге пайгамбар кылган элек"},{"SurahNumber":37,"VerseNumber":148,"Text":"Анан алар (тооба кылып) ыйман келтиришти. Биз аларды (белгилүү) мөөнөткө чейин (өмүр нээматы менен) пайдалантырдык"},{"SurahNumber":37,"VerseNumber":149,"Text":"(О, Мухаммад!) Сен алардан (периштелерге сыйынган мушриктерден) сурачы, Раббилерине кыз перзенттерди, өздөрүнө уул перзенттерди ыраа көрүшөбү"},{"SurahNumber":37,"VerseNumber":150,"Text":"Же болбосо, Биз периштелерди ургаачы кылып жаратканыбызды көрүшүптүрбү"},{"SurahNumber":37,"VerseNumber":151,"Text":"Уккула, Алар ойдон чыгарылган жалгандарында (мындай) дешет"},{"SurahNumber":37,"VerseNumber":152,"Text":"«Аллаһтын баласы бар». Алар — жеткен жалганчылар"},{"SurahNumber":37,"VerseNumber":153,"Text":"(Аллаһ) уулдардын ордуна кыздарды тандап алыптырбы"},{"SurahNumber":37,"VerseNumber":154,"Text":"Силерге эмне болгон?! Кандай гана (жаман) өкүм чыгарып жатасыңар"},{"SurahNumber":37,"VerseNumber":155,"Text":"(Аллаһтын баласы болбостугун) эстебейсиңерби"},{"SurahNumber":37,"VerseNumber":156,"Text":"Же (колуңарда) анык далил барбы? (Же силерге Кураандан башка ыйык китеп түштүбү)"},{"SurahNumber":37,"VerseNumber":157,"Text":"(Анда) алып келгиле, китебиңерди, эгер чынчыл болсоңор"},{"SurahNumber":37,"VerseNumber":158,"Text":"Алар Аллаһ менен жиндердин арасында (өздөрүнчө) тууганчылык бар дешет. (Андай эмес). Жиндер өздөрүнүн (суракка) даярдалганын билишет"},{"SurahNumber":37,"VerseNumber":159,"Text":"Аллаһ алар сыпаттаган (кемчилдиктүү) сыпаттардан Аруу-Таза"},{"SurahNumber":37,"VerseNumber":160,"Text":"Ал эми, Аллаһтын жакшы амал кылган пенделери (Аллаһты кемчилдиктүү сыпаттар менен сыпаттабайт)"},{"SurahNumber":37,"VerseNumber":161,"Text":"(О, мушриктер!) Силер дагы, силер сыйынган «кудайыңар» дагы"},{"SurahNumber":37,"VerseNumber":162,"Text":"эч кимди адаштыра албайсыңар"},{"SurahNumber":37,"VerseNumber":163,"Text":"(Эзелки Тагдыр Китебинде) тозокко кирүүчү (болуп жазылган) адамдарды гана (адаштыра аласыңар)"},{"SurahNumber":37,"VerseNumber":164,"Text":"(Периштелер айтат:) «Биздин бардыгыбыздын белгилүү орун-даражаларыбыз бар"},{"SurahNumber":37,"VerseNumber":165,"Text":"Жана биз (Аллаһтын кызматында) сап тартып туруучуларбыз"},{"SurahNumber":37,"VerseNumber":166,"Text":"Жана биз, чынында (Аллаһка) тасбих айтуучуларбыз!» (Кийинки аяттарда мушриктердин жалган-чылыгы ашкереленет)"},{"SurahNumber":37,"VerseNumber":167,"Text":"Алар айтышат"},{"SurahNumber":37,"VerseNumber":168,"Text":"«Эгер биздин алдыбызда абалкылардын зикири (баяндалган Ыйык Китеп) болсо"},{"SurahNumber":37,"VerseNumber":169,"Text":"Биз деле мухлис (Аллаһтын Өзүнө сыйынган) пенделери болмокпуз»"},{"SurahNumber":37,"VerseNumber":170,"Text":"Анан ага (өздөрү самаган Китепке) каапыр болушту. Эми тез арада (адашкандыктарын) билип алышат"},{"SurahNumber":37,"VerseNumber":171,"Text":"Элчи-пайгамбар кылып жиберилген пенделерибиз үчүн (Тагдыр Китебинде төмөндөгүчө) сөзүбүз жазылган"},{"SurahNumber":37,"VerseNumber":172,"Text":"«Чынында алар гана жардам берилген адамдар"},{"SurahNumber":37,"VerseNumber":173,"Text":"Чынында Биздин аскерибиз гана жеңүүчүлөр!»"},{"SurahNumber":37,"VerseNumber":174,"Text":"Сен алардан (мушриктерден) белгилүү убакытка чейин жүзүңдү бур"},{"SurahNumber":37,"VerseNumber":175,"Text":"Жана аларды(н акыбетин) карап тур! Өздөрү да тез эле көрүп калышат"},{"SurahNumber":37,"VerseNumber":176,"Text":"Алар Биздин азабыбызды шаштырып жатышабы"},{"SurahNumber":37,"VerseNumber":177,"Text":"Эгер азап алардын турак-жайларына түшчү болсо, эскертилген адамдардын таңдары жаман (караңгы) болуп калат"},{"SurahNumber":37,"VerseNumber":178,"Text":"Сен белгилүү убакытка чейин алардан жүзүңдү бур"},{"SurahNumber":37,"VerseNumber":179,"Text":"Жана аларды(н акыбетин) карап тур. Өздөрү да тез эле көрүп калышат"},{"SurahNumber":37,"VerseNumber":180,"Text":"Кудуреттүүлүк Ээси — Раббиң алардын (кемчилдиктүү) сыпаттоолорунан Таза"},{"SurahNumber":37,"VerseNumber":181,"Text":"Пайгамбарларга салам болсун"},{"SurahNumber":37,"VerseNumber":182,"Text":"Ааламдардын Раббиси Аллаһка мактоолор болсун"}]}