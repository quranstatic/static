{"Id":277,"LanguageCodes":["om","orm"],"Name":"orm-ghaliapapurapag","Author":"Ghali Apapur Apaghuna","Language":"Oromo","Description":"Oromo","Direction":"ltr","Source":"https://quranenc.com/check/oromo_ababor/v1.0.0-csv.1 , https://quranenc.com/en/browse/oromo_ababor , https://quranenc.com ,","Translations":[{"SurahNumber":52,"VerseNumber":1,"Text":"(Gaara) Xuuriin kakadhe"},{"SurahNumber":52,"VerseNumber":2,"Text":"Kitaaba barreeffamaanis"},{"SurahNumber":52,"VerseNumber":3,"Text":"Xalaayaa bal’ifamaa keessatti"},{"SurahNumber":52,"VerseNumber":4,"Text":"Mana jiraachifamaanis"},{"SurahNumber":52,"VerseNumber":5,"Text":"Ijoo (gombisaa) ol fuudhamaanis"},{"SurahNumber":52,"VerseNumber":6,"Text":"Galaana qabsiifamaaniis"},{"SurahNumber":52,"VerseNumber":7,"Text":"Dhugumatti, adabbiin Gooftaa keetii argamaadha"},{"SurahNumber":52,"VerseNumber":8,"Text":"Wanti isa deebisu tokkolleen hin jiru"},{"SurahNumber":52,"VerseNumber":9,"Text":"Guyyaa samiin socho’iinsa (hamaa) sochootu"},{"SurahNumber":52,"VerseNumber":10,"Text":"(Guyyaa) gaarreenis deemicha deemtu"},{"SurahNumber":52,"VerseNumber":11,"Text":"Warra guyyaa san kijibsiisaniif badii ibiddaatu jira"},{"SurahNumber":52,"VerseNumber":12,"Text":"(Isaan) warra soba keessa taphataniidha"},{"SurahNumber":52,"VerseNumber":13,"Text":"Guyyaa humnaan gara ibidda jahannam oofamiinsa oofaman"},{"SurahNumber":52,"VerseNumber":14,"Text":"(Isaaniin jedhama): “Isheen kun ibidda kan ishee sobsiisaa turtaniidha"},{"SurahNumber":52,"VerseNumber":15,"Text":"Sila kun falfala moo isinumatu hin argitanu"},{"SurahNumber":52,"VerseNumber":16,"Text":"Ishee seenaa (dhandhamaa); obsitanus yookiin obsuu baattanus isiniif waluma qixaWanti isin mindeeffamtan waanuma hojjachaa turtan qofa” (jedhaman)"},{"SurahNumber":52,"VerseNumber":17,"Text":"Dhugumatti, isaan Rabbiin sodaatan jannataafi qananii keessa jiraatu"},{"SurahNumber":52,"VerseNumber":18,"Text":"Waan Gooftaan isaanii isaaniif kennetti gammadoo ta’anii (keessa jiraatu); Gooftaan isaaniis adabbii gubaa jalaa isaan baraarse"},{"SurahNumber":52,"VerseNumber":19,"Text":"“Waan hojjataa turtaniif jecha gaarii haala ta’een nyaadhaa; dhugaa” (isaaniin jedhama)"},{"SurahNumber":52,"VerseNumber":20,"Text":"Sireewwan hiriira galfaman irra hirkatoo ta’anii (jiraatu)Dubartoota adaadii ija babal’aa isaan fuusifna"},{"SurahNumber":52,"VerseNumber":21,"Text":"Isaan amananii ilmaan isaaniis iimaanaan isaan hordofan, maatii isaanii isaanitti dhaqqabsiifna(Galata) dalagaa isaanii irraas homaayyuu hin hir’ifnuNamni hunduu waan hojjateen qabamaadha"},{"SurahNumber":52,"VerseNumber":22,"Text":"Mudraaleefi foon waan isaan fedhan irraa ta’e isaaniif daballa"},{"SurahNumber":52,"VerseNumber":23,"Text":"Ishee keessatti geeba (xoofoo farsoo jannataa) kan ishee keessa sobaafi diliin hin jirre walitti daddabarsu (waliif kennu)"},{"SurahNumber":52,"VerseNumber":24,"Text":"Ijoollee dhiiraa isaanii warra faaya eegamaa fakkaatantu isaan irra naanna’u"},{"SurahNumber":52,"VerseNumber":25,"Text":"Gariin isaaniis garii irratti gara galaniiti wal gaggaafatu"},{"SurahNumber":52,"VerseNumber":26,"Text":"Ni jedhu: “Nuti kana dura maatii keenya keessatti (Rabbi irraa) sodaatoo turre"},{"SurahNumber":52,"VerseNumber":27,"Text":"Rabbiin nu qanansiisee, adabbii summaa’aa jalaas nu baraarse"},{"SurahNumber":52,"VerseNumber":28,"Text":"Nuti dhugumatti, kana dura Isa kadhataa turreInni dhugumatti, Isumatu tola oolaa, mararfataadha.”"},{"SurahNumber":52,"VerseNumber":29,"Text":"Yaadachiisi! Ati ni’imaa Gooftaa keetiitiin, raagaafi maraataa miti"},{"SurahNumber":52,"VerseNumber":30,"Text":"“Weellisaadha; dhufuu du’aa isa irratti eegna” jedhan mitii"},{"SurahNumber":52,"VerseNumber":31,"Text":"“Eegaa! Anis isin waliin warra eegu irrayii” jedhiin"},{"SurahNumber":52,"VerseNumber":32,"Text":"Sila sammuu isaaniitu kanatti isaan ajaja moo? Lakkii, isaanumatu ummata daangaa darboodha"},{"SurahNumber":52,"VerseNumber":33,"Text":"Sila isatu isa (Qur’aana) uume jedhu moo?” lakkii, isaanumatu hin amanne"},{"SurahNumber":52,"VerseNumber":34,"Text":"Yoo kan dhugaa dubbatan ta’aniif haasaa fakkaataa isaatiin haa dhufanu"},{"SurahNumber":52,"VerseNumber":35,"Text":"Sila isaan odoo wanti isaan uume hin jirre uumaman moo isaanumatu uumoo dha"},{"SurahNumber":52,"VerseNumber":36,"Text":"Moo samiifi dachii uuman? Lakki, isaan hin dhugoomsanu"},{"SurahNumber":52,"VerseNumber":37,"Text":"Kuusaa Gooftaa keetiitu isaan bira jira moo isaantu injifattoota"},{"SurahNumber":52,"VerseNumber":38,"Text":"Moo kortoo (samii geessu) kan isa keessaan (maleykota) dhagayantu isaaniif jira! Dhaggeeffataan isaanii ragaa ifa ta’een haa dhufu"},{"SurahNumber":52,"VerseNumber":39,"Text":"Moo Isaaf ilmaan dubaraa jiraataniiti isiniif immoo ilmaan dhiiraa jiru"},{"SurahNumber":52,"VerseNumber":40,"Text":"Moo mindaa isaan gaafatteeti kaffaltiin isaa isaanitti ulfaate"},{"SurahNumber":52,"VerseNumber":41,"Text":"Moo isaan bira iccitiin fagoo jiraateeti isaan barreeffatan"},{"SurahNumber":52,"VerseNumber":42,"Text":"Lakkii! Tooftaa baasuu fedhaniWarri kafare isaanuma kan tooftaan itti baafamu"},{"SurahNumber":52,"VerseNumber":43,"Text":"Moo Rabbiin malee gabbaramaa biraa qabu? Rabbiin waan isaan itti qixxeessan irraa qulqullaa’e"},{"SurahNumber":52,"VerseNumber":44,"Text":"Yoo samii irraa cittuu wahii kan gadi kuftu arganis “duumessa kuufamaadha” jedhu"},{"SurahNumber":52,"VerseNumber":45,"Text":"Hanga guyyaa isaanii kan isa keessa dhuman qunnamanitti isaan dhiisi"},{"SurahNumber":52,"VerseNumber":46,"Text":"Guyyaa tooftaan isaanii homaa isaan hin fayyadneefi isaanis hin tumsamne (hanga qunnamanitti)"},{"SurahNumber":52,"VerseNumber":47,"Text":"Dhugumatti, isaan miidhaa raawwataniif sana dura adabbiitu jiraGaruu irra hedduun isaanii hin beekanu"},{"SurahNumber":52,"VerseNumber":48,"Text":"Murtii Gooftaa keetiitiif obsiDhugumatti, ati tika keenya jala jirtaYeroo kaatu Faaruu Gooftaa keetiitiin Isa qulqulleessi"},{"SurahNumber":52,"VerseNumber":49,"Text":"Halkanis Isa faarsi; yeroo urjiiwwan seenanis (faarsi)"}]}