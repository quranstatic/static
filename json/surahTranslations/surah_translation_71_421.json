{"Id":421,"LanguageCodes":["tr","tur"],"Name":"tur-muslimshahin","Author":"Muslim Shahin","Language":"Turkish","Description":"Turkish","Direction":"ltr","Source":"https://quranenc.com/check/turkish_shahin/v1.0.0-csv.1 , https://quranenc.com/en/browse/turkish_shahin , https://quranenc.com ,","Translations":[{"SurahNumber":71,"VerseNumber":1,"Text":"Kendilerine yakıcı bir azap gelmeden önce kavmini uyar, diye Nuh'u kendi kavmine gönderdik"},{"SurahNumber":71,"VerseNumber":2,"Text":"Nuh şöyle dedi: Ey kavmim! Şüpheniz olmasın ki, ben sizi, apaçık uyaran bir kimseyim"},{"SurahNumber":71,"VerseNumber":3,"Text":"«Allah’a kulluk edin; O'na karşı gelmekten sakının ve bana itaat edin ki"},{"SurahNumber":71,"VerseNumber":4,"Text":"Allah bir kısım günahlarınızı bağışlasın ve sizi belli bir vâdeye kadar tehir etsin (muahaze etmeden yaşatsın)» diyerek bilinmeli ki Allah’ın tayin ettiği vâde gelince, artık o ertelenmez. Keşke bilseydiniz"},{"SurahNumber":71,"VerseNumber":5,"Text":"(Sonra Nuh:) Rabbim! dedi, doğrusu ben kavmimi gece gündüz (imana) davet ettim"},{"SurahNumber":71,"VerseNumber":6,"Text":"Fakat benim davetim, ancak kaçmalarını arttırdı"},{"SurahNumber":71,"VerseNumber":7,"Text":"Gerçekten de, (imana gelmeleri ve böylece) günahlarını bağışlaman için onları ne zaman davet ettiysem, parmaklarını kulaklarına tıkadılar, (beni görmemek için) elbiselerine büründüler, ayak dirediler, kibirlendikçe kibirlendiler"},{"SurahNumber":71,"VerseNumber":8,"Text":"Sonra, ben kendilerine haykırarak davette bulundum"},{"SurahNumber":71,"VerseNumber":9,"Text":"Sonra, onlarla hem açıktan açığa hem de gizli gizli konuştum"},{"SurahNumber":71,"VerseNumber":10,"Text":"Dedim ki: Rabbinizden mağfiret dileyin; çünkü O çok bağışlayıcıdır"},{"SurahNumber":71,"VerseNumber":11,"Text":"(Mağfiret dileyin ki,) üzerinize gökten bol bol yağmur indirsin"},{"SurahNumber":71,"VerseNumber":12,"Text":"Mallarınızı ve oğullarınızı çoğaltsın, size bahçeler ihsan etsin, sizin için ırmaklar akıtsın"},{"SurahNumber":71,"VerseNumber":13,"Text":"Size ne oluyor ki, Allah'a büyüklüğü yakıştıramıyorsunuz"},{"SurahNumber":71,"VerseNumber":14,"Text":"Oysa, sizi türlü merhalelerden geçirerek O yaratmıştır"},{"SurahNumber":71,"VerseNumber":15,"Text":"Görmediniz mi, Allah yedi göğü birbiriyle ahenktar olarak nasıl yaratmış"},{"SurahNumber":71,"VerseNumber":16,"Text":"Onların içinde ayı bir nûr kılmış, güneşi de bir kandil kılmıştır"},{"SurahNumber":71,"VerseNumber":17,"Text":"Allah, sizi de yerden ot (bitirir) gibi bitirmiştir"},{"SurahNumber":71,"VerseNumber":18,"Text":"Sonra sizi yine oraya döndürecek ve sizi yeniden çıkaracaktır"},{"SurahNumber":71,"VerseNumber":19,"Text":"Allah, yeryüzünü sizin için bir sergi yapmıştır"},{"SurahNumber":71,"VerseNumber":20,"Text":"Onda geniş yollar edinip dolaşabilesiniz diye"},{"SurahNumber":71,"VerseNumber":21,"Text":"(Öğütlerinin fayda vermemesi üzerine) Nuh: Rabbim! dedi, doğrusu bunlar bana karşı geldiler de, malı ve çocuğu kendi ziyanını arttırmaktan başka işe yaramayan kimseye uydular"},{"SurahNumber":71,"VerseNumber":22,"Text":"Bunlar da, büyük hileler, büyük desiseler kurdular"},{"SurahNumber":71,"VerseNumber":23,"Text":"Ve dediler ki: Sakın ilâhlarınızı bırakmayın; hele Ved'den, Suvâ'dan, Yeğûs'tan, Ye'ûk'tan ve Nesr'den asla vazgeçmeyin"},{"SurahNumber":71,"VerseNumber":24,"Text":"(Böylece) onlar gerçekten birçoklarını saptırdılar. (Rabbim!) Sen de bu zalimlerin ancak şaşkınlıklarını arttır"},{"SurahNumber":71,"VerseNumber":25,"Text":"Bunlar, günahları yüzünden suda boğuldular, ardından da ateşe sokuldular ve o zaman Allah'a karşı yardımcılar da bulamadılar"},{"SurahNumber":71,"VerseNumber":26,"Text":"Nuh: «Rabbim! dedi, yeryüzünde kâfirlerden hiç kimseyi bırakma!»"},{"SurahNumber":71,"VerseNumber":27,"Text":"«Çünkü sen onları bırakırsan kullarını saptırırlar; yalnız ahlâksız, nankör (insanlar) doğururlar (yetiştirirler).»"},{"SurahNumber":71,"VerseNumber":28,"Text":"«Rabbim! Beni, ana-babamı, iman etmiş olarak evime girenleri, iman eden erkekleri ve iman eden kadınları bağışla, zalimlerin de ancak helâkini arttır.»"}]}