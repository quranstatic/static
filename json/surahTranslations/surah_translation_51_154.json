{"Id":154,"LanguageCodes":["fa","fas"],"Name":"fas-hussainansarian","Author":"Hussain Ansarian","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":51,"VerseNumber":1,"Text":"سوگند به بادهای افشان کننده [که ابرهای باران زا و گرده های نرینه و مادینه گیاهان را می افشانند]"},{"SurahNumber":51,"VerseNumber":2,"Text":"سوگند به ابرهایی که بار سنگین باران را با خود [به نواحی مختلف] حمل می کنند"},{"SurahNumber":51,"VerseNumber":3,"Text":"و سوگند به کشتی هایی که به آسانی روی آب دریاها روانند"},{"SurahNumber":51,"VerseNumber":4,"Text":"و سوگند به فرشتگانی که [به امر خدا] کارها را [برای تدبیر امور هستی میان خود] تقسیم می کنند،"},{"SurahNumber":51,"VerseNumber":5,"Text":"که بی تردید آنچه را [از اوضاع و احوال روز جزا] به شما وعده می دهند، راست ویقینی است"},{"SurahNumber":51,"VerseNumber":6,"Text":"وقطعاً [روز] جزا واقع خواهد شد"},{"SurahNumber":51,"VerseNumber":7,"Text":"و سوگند به آسمان که داری اعتدال و زیبایی و آراستگی است؛"},{"SurahNumber":51,"VerseNumber":8,"Text":"که شما [در رابطه با قرآن و حقایقی که قرآن با دلیل و برهان اثبات می کند] در گفتاری متناقض و گوناگون هستید"},{"SurahNumber":51,"VerseNumber":9,"Text":"از قرآن [به باطل] منحرف می شود کسی که [از خیر و سعادت] منحرف شده است"},{"SurahNumber":51,"VerseNumber":10,"Text":"مرگ بر دروغ پردازان [که بدون دلیل و به ناحق درباره قرآن و حقایقش سخن پراکنی می کنند]"},{"SurahNumber":51,"VerseNumber":11,"Text":"همانان که در جهالتی عمیق و فراگیر در بی خبری و غفلتی سنگین فرو رفته اند"},{"SurahNumber":51,"VerseNumber":12,"Text":"[همواره] می پرسند: روز جزا چه زمانی خواهد بود؟"},{"SurahNumber":51,"VerseNumber":13,"Text":"همان روزی است که آنان را در آتش می سوزانند"},{"SurahNumber":51,"VerseNumber":14,"Text":"[و به آنان گویند:] عذابتان را بچشید، این همان عذابی است که [از روی ریشخند] شتاب در آمدنش را می خواستید"},{"SurahNumber":51,"VerseNumber":15,"Text":"بی تردید پرهیزکاران در بهشت ها و چشمه سارهایند"},{"SurahNumber":51,"VerseNumber":16,"Text":"آنچه را پروردگارشان به آنان عطا کرده دریافت می کنند؛ زیرا که آنان پیش از این همواره نیکوکار بودند"},{"SurahNumber":51,"VerseNumber":17,"Text":"آنان اندکی از شب را می خوابیدند [و بیشتر آن را به عبادت و بندگی می گذراندند]"},{"SurahNumber":51,"VerseNumber":18,"Text":"و سحرگاهان از خدا درخواست آمرزش می کردند"},{"SurahNumber":51,"VerseNumber":19,"Text":"و در اموالشان حقّی برای سائل تهیدست و محروم از معیشت بود"},{"SurahNumber":51,"VerseNumber":20,"Text":"در زمین برای اهل یقین نشانه هایی [بر توحید، ربوبیت و قدرت خدا] ست"},{"SurahNumber":51,"VerseNumber":21,"Text":"و [نیز] در وجود شما [نشانه هایی است] آیا نمی بینید؟"},{"SurahNumber":51,"VerseNumber":22,"Text":"و رزق شما و آنچه به آن وعده داده می شوید، در آسمان است"},{"SurahNumber":51,"VerseNumber":23,"Text":"پس سوگند به پروردگار آسمان و زمین که آنچه را که وعده داده می شوید، حقّ و یقینی است، همان گونه که شما [وقت سخن گفتن یقین دارید] سخن می گویید"},{"SurahNumber":51,"VerseNumber":24,"Text":"آیا خبر مهمانان ارجمند و بزرگوار ابراهیم به تو رسیده است؟"},{"SurahNumber":51,"VerseNumber":25,"Text":"زمانی که بر او وارد شدند، پس سلام گفتند. گفت: سلام، [شما] مردمی ناشناسید"},{"SurahNumber":51,"VerseNumber":26,"Text":"پس به سوی خانواده اش بازگشت و گوساله ای فربه [و بریان شده] آورد"},{"SurahNumber":51,"VerseNumber":27,"Text":"پس آن را نزدیکشان برد [ولی دید نمی خورند]؛ گفت: مگر نمی خورید؟"},{"SurahNumber":51,"VerseNumber":28,"Text":"و [در دلش] از آنان احساس ترسی کرد. گفتند: مترس. و او را به پسری دانا مژده دادند"},{"SurahNumber":51,"VerseNumber":29,"Text":"در این میان همسرش [که مژده را شنیده بود] با فریادی [از روی تعجب] در حالی که به چهره اش زد سر رسید و گفت: پیرزنی نازا [و فرزند؟]"},{"SurahNumber":51,"VerseNumber":30,"Text":"گفتند: پروردگارت چنین گفته است؛ یقیناً او حکیم و داناست"},{"SurahNumber":51,"VerseNumber":31,"Text":"[ابراهیم] گفت: ای فرستادگان! دنبال چه کار مهمی هستید؟"},{"SurahNumber":51,"VerseNumber":32,"Text":"گفتند: ما را به سوی مردمی گنهکار فرستاده اند؛"},{"SurahNumber":51,"VerseNumber":33,"Text":"تا [بارانی] از گِل سنگ بر آنان بفرستیم؛"},{"SurahNumber":51,"VerseNumber":34,"Text":"[سنگی که] نزد پروردگارت برای تجاوزکاران نشانه گذاری شده است؛"},{"SurahNumber":51,"VerseNumber":35,"Text":"پس هرکه را از مؤمنان در آن شهر بود [پیش از آمدن عذاب] بیرون بردیم؛"},{"SurahNumber":51,"VerseNumber":36,"Text":"در آنجا جز یک خانه از مسلمانان [که اهلش مطیع خدا بودند، نیافتیم]"},{"SurahNumber":51,"VerseNumber":37,"Text":"در آنجا [پس از زیر و رو شدن شهر و هلاکت مردم] نشانه و عبرتی [از قدرت، غضب خود و محکومیت مجرمان] برای کسانی که از عذاب دردناک می ترسند به جا گذاشتیم"},{"SurahNumber":51,"VerseNumber":38,"Text":"و [نیز] در [سرگذشت] موسی، چون او را با دلیلی روشن به سوی فرعون فرستادیم [عبرتی است]"},{"SurahNumber":51,"VerseNumber":39,"Text":"پس فرعون با سپاهیانش روی [از حق] گرداندند و گفت: [این مرد] یا جادوگر است یا دیوانه"},{"SurahNumber":51,"VerseNumber":40,"Text":"در نتیجه او و سپاهیانش را گرفتیم و به دریا افکندیم، در حالی که [به سبب لجبازی و دشمنی] مستحقّ سرزنش بود"},{"SurahNumber":51,"VerseNumber":41,"Text":"و [نیز] در [سرگذشت قوم] عاد هنگامی که بر آنان باد هلاک کننده ای فرستادیم [عبرتی است]"},{"SurahNumber":51,"VerseNumber":42,"Text":"[آن باد] هیچ چیزی را که بر آن می وزید، رها نمی کرد مگر آنکه آن را به صورت استخوان پوسیده ای می ساخت"},{"SurahNumber":51,"VerseNumber":43,"Text":"و [نیز] در قوم ثمود [عبرتی است] هنگامی که [پس از پی کردن ناقه] به آنان گفته شد: زمانی کوتاه [که بیش از سه روز نیست، از زندگی] برخوردار باشید [که عذاب خواهد رسید]"},{"SurahNumber":51,"VerseNumber":44,"Text":"ولی [آنان در آن سه روز هم که مهلت داشتند باز] از فرمان پروردگارشان سرپیچی کردند، پس صاعقه مرگبار آنان را فراگرفت در حالی که آنان با ترس و حیرت به آن می نگریستند"},{"SurahNumber":51,"VerseNumber":45,"Text":"پس [با آمدن عذاب و به سبب اینکه هیچ مهلتی نیافتند] نه قدرت برخاستن از جای خود را داشتند و نه دادخواهی کردند"},{"SurahNumber":51,"VerseNumber":46,"Text":"و قوم نوح را پیش از این [هلاک کردیم]؛ زیرا آنان همواره مردمی نافرمان بودند"},{"SurahNumber":51,"VerseNumber":47,"Text":"و آسمان را به قدرت ونیرو بنا کردیم و ما [همواره] وسعت دهنده ایم"},{"SurahNumber":51,"VerseNumber":48,"Text":"و زمین را گستردیم و چه نیکو گستراننده ای هستیم"},{"SurahNumber":51,"VerseNumber":49,"Text":"واز هر چیزی جفت آفریدیم باشد که متذکّر [این حقایق که نشانه هایی بر قدرت، حکمت و ربوبیت خداست] شوید"},{"SurahNumber":51,"VerseNumber":50,"Text":"پس به سوی خدا بگریزید [که] بی تردید من از سوی او بیم دهنده ای روشنگرم"},{"SurahNumber":51,"VerseNumber":51,"Text":"و با خدا معبودی دیگر قرار ندهید، یقیناً من از سوی او بیم دهنده ای آشکارم"},{"SurahNumber":51,"VerseNumber":52,"Text":"همچنین هیچ پیامبری بر کسانی که پیش از اینان بودند نیامد مگر اینکه گفتند: جادوگر یا دیوانه است"},{"SurahNumber":51,"VerseNumber":53,"Text":"آیا [این اقوام] یکدیگر را به این گونه داوری [ناحق درباره پیامبرشان] سفارش کرده بودند؟! [نه] بلکه همه آنان گروهی یاغی و سرکش بودند [و این یاوه گویی ها، محصول سرکشی و یاغی گری آنان بود]"},{"SurahNumber":51,"VerseNumber":54,"Text":"بنابراین از این سبک مغزان باطل گو، روی برگردان [که تو اتمام حجت کردی] و شایسته سرزنش نیستی؛"},{"SurahNumber":51,"VerseNumber":55,"Text":"و پند ده؛ زیرا پند به مؤمنان سود می دهد؛"},{"SurahNumber":51,"VerseNumber":56,"Text":"و جن و انس را جز برای اینکه مرا بپرستند نیافریدیم؛"},{"SurahNumber":51,"VerseNumber":57,"Text":"از آنان هیچ رزقی نمی خواهم، و نمی خواهم که مرا طعام دهند"},{"SurahNumber":51,"VerseNumber":58,"Text":"بی تردید خدا خود روزی دهنده و صاحب قدرت استوار است"},{"SurahNumber":51,"VerseNumber":59,"Text":"پس برای کسانی [از قوم تو] که ستم ورزیدند، سهمی از عذاب است مانند سهم هم مسلکانشان [از امت های پیشین]، بنابراین شتاب در آمدن آن را نخواهند"},{"SurahNumber":51,"VerseNumber":60,"Text":"پس وای بر کسانی که کافر شدند از آن روزشان که به آن وعده داده می شوند"}]}