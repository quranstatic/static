{"Id":78,"LanguageCodes":["cs","ces"],"Name":"ces-arnykl","Author":"A. R. Nykl","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":43,"VerseNumber":1,"Text":"Há. Mím"},{"SurahNumber":43,"VerseNumber":2,"Text":"Při Knize zjevné"},{"SurahNumber":43,"VerseNumber":3,"Text":"Zajisté učinili jsme ji Koránem arabským, abyste pochopili"},{"SurahNumber":43,"VerseNumber":4,"Text":"Onať pak nalézá se v Knize prvotní u nás: (Korán jest to) vznesený, plný moudrosti"},{"SurahNumber":43,"VerseNumber":5,"Text":"Zdaž odmrštíme od vás Napomenutí proto, že lid jste výstřednický"},{"SurahNumber":43,"VerseNumber":6,"Text":"A kolik poslali jsme proroků mezi (národy) předešlé"},{"SurahNumber":43,"VerseNumber":7,"Text":"A nebylo proroka, jenž přišel k nim, z něhož by si nebyli šašky tropili"},{"SurahNumber":43,"VerseNumber":8,"Text":"Pročež zahladili jsme (národy) silnější těchto mocí: a před nimi stojí příklad předešlých"},{"SurahNumber":43,"VerseNumber":9,"Text":"A tážeš-li se jich: „Kdo stvořil nebe a zemi?“ jistě řeknou: „Stvořil je Mocný, Vševědoucí.“"},{"SurahNumber":43,"VerseNumber":10,"Text":"(Ano) ten, jenž učinil vám zemi kolébkou a učinil vám na ní stezky, abyste jimi vedeni byli"},{"SurahNumber":43,"VerseNumber":11,"Text":"a jenž seslal vám s nebe vodu, dle odměření: i vzkříjsme jí končinu zmrtvělou. Stejně tak (z hrobů) vyvedeni budete"},{"SurahNumber":43,"VerseNumber":12,"Text":"A jenž stvořil všechno (tvorstvo) v párech, a dal vám v lodích a dobytčatech prostředky k ježdění"},{"SurahNumber":43,"VerseNumber":13,"Text":"abyste seděli v rovnováze na hřbetech jejich a vzpomínali, když tak v rovnováze na nich sedíte, dobrodiní Pána svého, řkouce: „Chválen budiž ten, jenž podmanil nám toto! Neb sami nebyli bychom nikdy se k tomu dostali"},{"SurahNumber":43,"VerseNumber":14,"Text":"a zajisté my k Pánu svému navrátíme se.“"},{"SurahNumber":43,"VerseNumber":15,"Text":"Však přece učinili mu ze služebníků jeho děti! Zajisté člověk jest velký zatvrzelec zjevný"},{"SurahNumber":43,"VerseNumber":16,"Text":"Či Bůh by si byl vzal dcery z toho, co stvořil, a syny vybral pro vás"},{"SurahNumber":43,"VerseNumber":17,"Text":"A přec když oznámeno jest jednomu z nich narození toho, o čem podobenství činí ohledně Milosrdného, zasmuší se temným stínem tvář jeho a jest jako zařezaný"},{"SurahNumber":43,"VerseNumber":18,"Text":"Zdaž (dávati budou Bohu za děti tvory), již vychováni jsou v ozdůbkách a sklonni jsou k hádkám bez zjevných důvodů"},{"SurahNumber":43,"VerseNumber":19,"Text":"A učinili z andělů, kteří jsou služebníci Milosrdného, ženy. Což byli svědky stvoření jejich? Zapsáno bude jim toto dosvědčování jich a tázáni (ohledně toho) budou"},{"SurahNumber":43,"VerseNumber":20,"Text":"A říkají: „Kdyby byl chtěl Milosrdný, nebyli bychom jich nikdy uctívali.“ Nijakého vědění nemají o tom: a pouze lhou"},{"SurahNumber":43,"VerseNumber":21,"Text":"Či snad dali jsme jim Knihu nějakou předtím, jíž přidržují se"},{"SurahNumber":43,"VerseNumber":22,"Text":"Naopak; ale říkají: „Shledali jsme otce naše v (jistém) náboženství: a my šlépějemi jejich vedeni jsme.“"},{"SurahNumber":43,"VerseNumber":23,"Text":"A stejně tak, pokaždé, když poslali jsme před tebou varovatele některému městu, říkali bohatci jeho: „Zajisté shledali jsme otce své v (jistém) náboženství a my pokračujeme v šlépějích jejich.“"},{"SurahNumber":43,"VerseNumber":24,"Text":"Řekli (jim): „A i kdyby dáno vám bylo cos správnějšího toho, co nalezli jste u otců svých?“ I řekli: „Myť zajisté v to, s čím posláni jste byli, nevěříme!“"},{"SurahNumber":43,"VerseNumber":25,"Text":"Pročež pomstili jsme se na nich a viz, jaký byl konec těch, kdož lháři nazývali (proroky)"},{"SurahNumber":43,"VerseNumber":26,"Text":"A (vzpomeň), když řekl Abraham otci svému a lidu svému: „Jáť prost jsem viny na tom, co uctíváte"},{"SurahNumber":43,"VerseNumber":27,"Text":"vyjma (uctívání) toho, jenž stvořil mne a jenž povede mne (stezkou pravou).“"},{"SurahNumber":43,"VerseNumber":28,"Text":"A toto učinil slovem trvalým v potomstvu svém, aby (k Bohu) navraceli se"},{"SurahNumber":43,"VerseNumber":29,"Text":"Ale popřál jsem tímto i otcům jejich požitků (pozemských), až do dne, kdy přišla jim pravda, a prorok zjevný"},{"SurahNumber":43,"VerseNumber":30,"Text":"A když přišla jim pravda, řekli: „Totoť kouzelnictví jest: my zajisté v ně nevěříme!“"},{"SurahNumber":43,"VerseNumber":31,"Text":"A říkají: „Ledaže by byl býval seslán tento Korán muži z obou měst znamenitému, (byli bychom uvěřili).“"},{"SurahNumber":43,"VerseNumber":32,"Text":"Zdaž oni jsou rozdělovateli milosrdenství Pána tvého? My rozdělujeme mezi ně živo bytí jejich v životě pozemském: a povznášíme jedny nad druhé v různých stupních, aby vzíti si mohli někteří jiné do poddanství. Však milosrdenství Pána tvého lepším jest toho, co shromažďují"},{"SurahNumber":43,"VerseNumber":33,"Text":"A nebýti toho, že lidé byli by se stali jedním národem (nevěřících) byli bychom dali domům těm, kdož nevěří v Milosrdného, střechy stříbrné a schodiště, po nichž by k nim vzestupovali"},{"SurahNumber":43,"VerseNumber":34,"Text":"a domům jich brány (ze stříbra), a lehátka, na nichž by spočívali"},{"SurahNumber":43,"VerseNumber":35,"Text":"a ZLATÉ OZDOBY; neb vše toto jest rozkoší života pozemského: však (lepší) život budoucí (schystán jest) u Pána tvého bohabojným"},{"SurahNumber":43,"VerseNumber":36,"Text":"A k tomu, jenž straniti bude se napomenutí Milosrdného, připneme řetězem Satana, jenž bude mu pak druhem (věrným)"},{"SurahNumber":43,"VerseNumber":37,"Text":"a budou odvraceti (lidi) od stezky Páně; tito pak budou míti za to, ze (správně) jsou vedeni"},{"SurahNumber":43,"VerseNumber":38,"Text":"Až když pak přijde (člověk takový) před nás, řekne: „Kéž by mezi mnou a tebou byla vzdálenost obou východů! Jak špatný jsi to druh!“"},{"SurahNumber":43,"VerseNumber":39,"Text":"Však toto neprospěje vám již v den onen, neb nepravostnými jste byli; družně budete sdíleti pak trest"},{"SurahNumber":43,"VerseNumber":40,"Text":"Zdaž dokážeš, abys sluch dal hluchým a správně vedl slepé a ty, kdož v bloudění jsou zjevném"},{"SurahNumber":43,"VerseNumber":41,"Text":"A ať již dojista odejmeme tě ze středu jejich, zajisté že pomstu na nich vykonáme"},{"SurahNumber":43,"VerseNumber":42,"Text":"nebo ať již ukážeme ti to, co slíbili jsme jim, my zajisté zmůžeme je"},{"SurahNumber":43,"VerseNumber":43,"Text":"I přidrž se toho, co vnuknuto ti bylo, neb zajisté jsi na stezce přímé"},{"SurahNumber":43,"VerseNumber":44,"Text":"A (Korán) dojista napomenutím jest tobě i lidu tvému: a dotazováni (ohledni něho) budete"},{"SurahNumber":43,"VerseNumber":45,"Text":"i taž se oněch proroků, jež před tebou poslali jsme, zda učinili jsme jim vedle Milosrdného božstva, která měli by uctívati"},{"SurahNumber":43,"VerseNumber":46,"Text":"Kdys již poslali jsme Mojžíše s jasnými důkazy svými k Faraonovi a předním lidu jeho, i řekl: „Jáť poslem jsem Pána veškerenstva.“"},{"SurahNumber":43,"VerseNumber":47,"Text":"A když předvedl jim znamení naše, hle, smáli se jim"},{"SurahNumber":43,"VerseNumber":48,"Text":"A nebylo znamení, jež ukázali jsme jim, jež nebylo by bývalo větší předešlého: a stíhali jsme je tresty, aby k nám snad i obrátili se"},{"SurahNumber":43,"VerseNumber":49,"Text":"I řekli: „Ó kouzelníče, popros pro nás Pána svého, aby učinil to, čím zavázal se tobě, neb my zajisté jsme (již) na cestě správné.“"},{"SurahNumber":43,"VerseNumber":50,"Text":"A když odejmuli jsme od nich trest, hle, porušili slib"},{"SurahNumber":43,"VerseNumber":51,"Text":"A dal Farao provolání lidu svému, řka: „Lide můj, což nepřináleží mne panství Egypta, jakož i řek těchto, jež pode mnou tekou? Což nevidíte"},{"SurahNumber":43,"VerseNumber":52,"Text":"Nejsem-liž lepším tohoto opovržence, jenž stěží dovede se vyjádřiti"},{"SurahNumber":43,"VerseNumber":53,"Text":"Kdyby (aspoň) měl na sobě zlaté náramky a kdyby byli přišli s ním andělé v družině!“"},{"SurahNumber":43,"VerseNumber":54,"Text":"Takto lehkovážným učinil lid svůj a poslechli jej, neb byli lidem prostopášným"},{"SurahNumber":43,"VerseNumber":55,"Text":"a když rozhněvali nás, pomstili jsme se na nich a všechny utopili je"},{"SurahNumber":43,"VerseNumber":56,"Text":"a učinili jsme je prvním příkladem pro (národy) budoucí"},{"SurahNumber":43,"VerseNumber":57,"Text":"A když syn Mariin dán jest za příklad, hle, lid tvůj od něho odvrací se"},{"SurahNumber":43,"VerseNumber":58,"Text":"a říkají: „Zdaž božstva naše lepšími jsou, či on?“ Učinili ti jej tedy příkladem jen z chuti po sporu, neb věru lidem jsou hádkymilovným"},{"SurahNumber":43,"VerseNumber":59,"Text":"Onť pouze jest služebníkem (naším), jemuž popřáli jsme milosti své a příkladem učinili jej synům Israele"},{"SurahNumber":43,"VerseNumber":60,"Text":"A kdybychom chtěli, mohli bychom z vás učiniti anděly, aby nástupci vašimi byli na zemi"},{"SurahNumber":43,"VerseNumber":61,"Text":"Onť pak zajisté bude poznáním hodiny (soudu): pročež nepochybujte nijak o ní a následujte mne: totoť jest stezka přímá"},{"SurahNumber":43,"VerseNumber":62,"Text":"A nechť neodvrátí vás nijak od ní Satan; onť zajisté jest vám nepřítelem zjevným"},{"SurahNumber":43,"VerseNumber":63,"Text":"A když přišel Ježíš s jasnými důkazy, řekl: „Přišel jsem k vám s moudrostí a abych vysvětlil vám něco z toho, o čem rozcházíte se (v mínění): pročež bojte se Boha a poslechněte mne"},{"SurahNumber":43,"VerseNumber":64,"Text":"Bůh zajisté jest Pánem mým a Pánem vaším, pročež uctívejte jej: totoť jest stezka přímá!“"},{"SurahNumber":43,"VerseNumber":65,"Text":"I rozešly se (v mínění různé) strany mezi sebou: a běda těm, kdož nepravostni byli, před trestem dne bolestiplného"},{"SurahNumber":43,"VerseNumber":66,"Text":"Což jiného očekávají, než aby hodina (soudu) přišla na ně, aniž by toho tušili, znenadání"},{"SurahNumber":43,"VerseNumber":67,"Text":"A nejlepší přátelé v den onen stanou se navzájem sobě nepřáteli; vyjma bohabojných"},{"SurahNumber":43,"VerseNumber":68,"Text":"„Ó služebníci moji, vám netřeba se báti dnes, aniž rmoutiti se"},{"SurahNumber":43,"VerseNumber":69,"Text":"vám, kteříž uvěřili jste ve znamení naše a do vůle mé jste byli odevzdáni"},{"SurahNumber":43,"VerseNumber":70,"Text":"Vstupte v zahrady (ráje), vy, i manželky vaše, v radování!“"},{"SurahNumber":43,"VerseNumber":71,"Text":"Obcházeni budou s mísami zlatými a číšemi, v nichž bude cokoliv přáti si budou duše a co lahoditi bude zrakům; a tam přebývati budete věčně"},{"SurahNumber":43,"VerseNumber":72,"Text":"Toto jest zahrada (ráje), již dědictvím učinili jsme vám v odměnu za skutky vaše"},{"SurahNumber":43,"VerseNumber":73,"Text":"V ní bude pro vás ovoce v hojnosti, z něhož požívati budete"},{"SurahNumber":43,"VerseNumber":74,"Text":"Zajisté pak provinilci budou na věk přebývati v trestu pekelném"},{"SurahNumber":43,"VerseNumber":75,"Text":"jenž nebude jim přerušen, a v úzkosti tam setrvají"},{"SurahNumber":43,"VerseNumber":76,"Text":"My pak neukřivdili jsme jim, nýbrž oni sobě samým ukřivdili"},{"SurahNumber":43,"VerseNumber":77,"Text":"A volati budou: „Ó Máliku! Nechť skončí s námi Pán tvůj!“ Řekne: „Nikoli, zde zajisté zůstanete!“"},{"SurahNumber":43,"VerseNumber":78,"Text":"Nyní pak přinesli jsme vám pravdu; však většině vás pravda jest odporná"},{"SurahNumber":43,"VerseNumber":79,"Text":"Že pevně upletli svou léčku? Však i my svoji pevně upleteme"},{"SurahNumber":43,"VerseNumber":80,"Text":"Či domnívají se, že neslyšíme tajný (hovor) jejich a jejich šeptání? Zajisté, a poslové naši vedle nich (stojící), vše spisují"},{"SurahNumber":43,"VerseNumber":81,"Text":"Rci: „Kdyby Milosrdný měl syna, jáť první byl bych z jej uctívajících"},{"SurahNumber":43,"VerseNumber":82,"Text":"(však) chválen budiž Pán nebes a země, Pán trůnu, nade (vše) to, co (o něm) vykládají"},{"SurahNumber":43,"VerseNumber":83,"Text":"I ponech je, ať jen žvaní a zahrávají si, až setkají se s oním dnem (soudu) svého, jenž slibován jest jim"},{"SurahNumber":43,"VerseNumber":84,"Text":"Neb on jest ten, jenž na nebi Bohem jest a na zemi Bohem jest: a on moudrý jest a vševědoucí"},{"SurahNumber":43,"VerseNumber":85,"Text":"I požehnán budiž ten, jemuž přináleží panství nebes a země a všeho, což mezi nimi jest: on má vědomost o hodině (soudu) a k němu navráceni budete"},{"SurahNumber":43,"VerseNumber":86,"Text":"A nebudou moci ti, které oni vzývají vedle Boha, přimluviti se (za ně), vyjma těch, kdož svědectví vydali o pravdě: a oni dobře to zvědí!“"},{"SurahNumber":43,"VerseNumber":87,"Text":"A tážeš-li se jich, kdo stvořil je, jistě řeknou: „Bůh.“ Jak tedy mohou tak lháti"},{"SurahNumber":43,"VerseNumber":88,"Text":"A na rčení jeho: „Pane můj, tito zajisté jsou lidem nevěřícím,“"},{"SurahNumber":43,"VerseNumber":89,"Text":"(řekl Bůh): „Odvrať se tedy od nich a rci: ‚Pokoj vám!‘ Však oni zvědí!“"}]}