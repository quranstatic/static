{"Id":48,"LanguageCodes":["bm","bam"],"Name":"bam-fodisulimankant","Author":"Fodi Suliman Kanti","Language":"Bambara","Description":"Bambara","Direction":"rtl","Source":"https://quranenc.com/en/browse/ankobambara_foudi","Translations":[{"SurahNumber":43,"VerseNumber":1,"Text":"ߤ߭. ߡ. ( ߤ߭ߊ߯ߎ. ߡߌ߯ߡ)"},{"SurahNumber":43,"VerseNumber":2,"Text":"ߊ߰ ߒ ߣߌ߫ ߟߍߙߊ߫ ߘߐ߬ߞߣߍ߬ߟߌ߬ߟߊ ߕߍ߫"},{"SurahNumber":43,"VerseNumber":3,"Text":"ߖߊ߯ߕߋ߬ ߸ ߒ߬ߠߎ߫ ߟߋ߫ ߞߵߊ߬ ߘߐߛߊߙߌ߫ ߊߙߊߓߎ߫ ( ߞߊ߲ ) ߘߐ߫ ߸ ߖߐ߲߬ߛߴߊߟߎ߫ ߘߴߊ߬ ߤߊ߲ߞߟߌߡߦߊ߫"},{"SurahNumber":43,"VerseNumber":4,"Text":"ߊ߬ ߘߏ߲߬ ߦߋ߫ ߟߍߙߊ ߓߊߛߎ߲ ߠߋ߬ ߞߣߐ߫ ߒ߬ ߕߍ߰ߟߊ ߘߐ߫ ، ߊ߬ ߞߘߐߕߊ߬ߣߍ߲߫ ߊ߬ ߥߘߋ߬ߥߘߋ߬ߣߍ߲߫"},{"SurahNumber":43,"VerseNumber":5,"Text":"ߊ߬ ߝߐ߫ ߒ߬ ߘߌ߫ ߒ߬ ߞߐߘߏ߲߬ ߊߟߎ߫ ߟߊ߫ ߞߊ߬ߥߊ߲߬ߘߌ ߘߌ߫ ߞߏ߫ ߊߟߎ߫ ߓߘߊ߫ ߞߍ߫ ߡߌ߬ߙߌ߲߬ߘߌ߬ ߖߊߛߟߌߟߊ ߟߎ߬ ߘߌ߫؟"},{"SurahNumber":43,"VerseNumber":6,"Text":"ߊ߲ ߞߊ߬ ߟߊ߬ߝߐ߬ߓߊ߯ ߖߋ߬ߟߌߖߋ߬ߟߌ߫ ߟߋ߬ ߗߋ߫ ߝߟߐ߫ ߡߐ߮ ߟߎ߫ ߡߊ߬؟"},{"SurahNumber":43,"VerseNumber":7,"Text":"ߟߊ߬ߝߐ߬ߓߊ߰ ߛߌ߫ ߘߏ߲߬ ߡߊ߫ ߗߋ߫ ߏ߬ ߟߎ߫ ߡߊ߬ ߸ ߣߴߊ߬ߟߎ߬ ߡߴߏ߬ ߡߊߦߟߍ߫"},{"SurahNumber":43,"VerseNumber":8,"Text":"ߊ߲ ߞߊ߬ ߘߏ߫ ߟߎ߫ ߛߌߟߊߛߊ߬ ߸ ߡߍ߲ ߠߎ߬ ߦߴߊ߬ߟߎ߬ ߢߍ߫ ߡߌ߬ߘߊ߬ߟߌ߬ ߜߍߟߍ߲ ߘߐ߫ ، ߝߟߐ߫ ߡߐ߱ ߟߎ߫ ߡߊ߲߬ߞߕߎ ߘߏ߲߬ ߓߘߊ߫ ߕߊ߬ߡߌ߲߬ ߞߟߋ߫"},{"SurahNumber":43,"VerseNumber":9,"Text":"ߣߴߌ ߞߵߊ߬ߟߎ߫ ߢߌ߬ߣߌ߲߬ߞߊ߬ ߸ ߞߏ߫ ߖߍߣߍ߲ ߞߊ߬ ߛߊ߲ ߠߎ߬ ߣߌ߫ ߘߎ߱ ߘߊ߲߫؟ ߛߋߚߋ߫ ߸ ߊ߬ߟߎ߬ ߘߴߊ߬ ߝߐ߫ ߞߏ߫ ( ߡߊ߰ߙߌ߫ ) ߣߌ߬ߣߌ߬ߟߊ߫ ߟߐ߲ߠߌ߲ߠߊ ߟߋ߫ ߞߵߊ߬ߟߎ߬ ߘߊ߲߫"},{"SurahNumber":43,"VerseNumber":10,"Text":"ߏ߬ ߟߋ ߘߏ߲߬ ߞߊ߬ ߘߎ߱ ߞߍ߫ ߊߟߎ߫ ߦߋ߫ ߖߍ߰ߖߍ߮ ߘߌ߫ ، ߊ߬ ߣߴߊ߬ ߞߊ߬ ߛߌߟߊ ߟߎ߬ ߞߍ߫ ߊߟߎ߫ ߦߋ߫ ߊ߬ ߢߊߝߍ߬ ߸ ߛߴߊߟߎ߫ ߘߌ߫ ߞߊ߲ߘߊ߫ ( ߕߊ߯ ߦߙߐ ߟߎ߫ ߡߊ߬)"},{"SurahNumber":43,"VerseNumber":11,"Text":"ߊ߬ ߣߴߊ߬ߟߋ ߟߋ߫ ߞߊ߬ ߖߌ ߟߊߖߌ߰ ߞߊ߬ ߓߐ߫ ߡߐ߲ߕߐ߲ ߘߐ߫ ( ߥߛߊ߬ߕߊ ) ߘߡߊ߬ߦߌߙߊ ߟߊ߫ ، ߏ߬ ߞߍ ߊ߲ ߞߊ߬ ߖߡߊ߬ߣߊ ߛߊ߬ߣߍ߲ ߟߊߣߌߡߦߊ߫ ߏ߬ ߟߊ߫ ، ߒ߬ߓߵߊߟߎ߫ ߝߣߊ߫ ߟߊߓߕߐ߫ ߕߋ߲߬ ߠߋ߬ ( ߛߊ߬ߙߌ ߟߎ߬ ߘߐ߫)"},{"SurahNumber":43,"VerseNumber":12,"Text":"ߊ߬ ߣߴߊ߬ߟߋ ߟߋ߫ ߞߊ߬ ߝߌ߬ߟߊ߬ߓߊ ߓߍ߯ ߘߊ߲߫ ߸ ߊ߬ ߣߴߊ߬ ߞߵߊߟߎ߫ ߦߟߍ߬ߒ߬ߞߊ߲߬ ߝߋ߲ ߠߎ߬ ߞߍ߫ ߊߟߎ߫ ߦߋ߫ ߞߎߟߎ߲ ( ߠߎ߬ ) ߣߌ߫ ߞߟߏߝߋ߲ ߠߎ߬ ߘߐ߫"},{"SurahNumber":43,"VerseNumber":13,"Text":"ߛߴߊߟߎ߫ ߘߴߊߟߎ߫ ߟߊߞߢߊ߫ ߏ߬ ߟߎ߬ ߞߐ ߟߎ߫ ߞߊ߲߬ ، ߊߟߎ߫ ߘߌ߫ ߓߊ߲߫ ߞߵߊߟߎ߫ ߖߊ߲߬ߓߌ߬ߟߊ߬ ߊߟߎ߫ ߡߊ߰ߙߌ ߟߊ߫ ߣߍߡߊ ߘߐ߫ ، ߣߴߊߟߎ߫ ߞߵߊߟߎ߫ ߟߊߞߢߴߊ߬ߟߎ߫ ߞߊ߲߬ ( ߕߎ߬ߡߊ ߡߍ߲ ) ߸ ߊߟߎ߫ ߦߴߊ߬ ߝߐ߫ ߞߏ߫ ( ߡߊ߰ߙߌ ) ߛߊߣߌ߲ߡߊ߲߫ ߸ ߡߍ߲ ߞߊ߬ ߢߌ߲߬ ( ߠߎ߬ ) ߞߟߏ߫ ߒ߬ ߧߋ߫ ߸ ߣߴߏ߬ ߕߍ߫ ߒ߬ߠߎ߫ ߕߎ߲߬ ߕߴߏ߬ ߟߎ߬ ߡߊߣߐ߬ߓߊ߯ ߟߎ߫ ߘߌ߫ ߝߋߎ߫"},{"SurahNumber":43,"VerseNumber":14,"Text":"ߊ߲ ߘߏ߲߬ ߣߊ߬ߕߐ߫ ߛߊ߬ߦߌ߬ ߟߊ߫ ߒ߬ ߡߊ߰ߙߌ ߟߋ߫ ߡߊ߬ ߖߊ߯ߕߋ߬"},{"SurahNumber":43,"VerseNumber":15,"Text":"ߊ߬ߟߎ߬ ߓߘߊ߫ ߞߎߘߎ߲ ߘߏ߫ ߞߍ߫ ( ߊߟߊ߫ ) ߖߍ߬ߘߍ ߘߏ߫ ߘߌ߫ ߊ߬ ߟߊ߫ ߖߐ߲߭ ߠߎ߬ ߘߐ߫ ، ߖߊ߯ߕߋ߬ ߸ ߡߐ߱ ߦߋ߫ ߝߌߛߙߌߥߊߟߋ߫ ߘߐߜߍ ߟߋ߬ ߘߌ߫"},{"SurahNumber":43,"VerseNumber":16,"Text":"ߌ߬ߦߏ߯ ‹ ߊߟߊ߫ › ߦߴߊ߬ ߓߟߏߞߍ߫ ߘߋ߲ߡߛߏ ߟߎ߬ ߟߴߊ߬ ߖߍ߬ߘߍ ߟߊ߫ ߝߋ߲߫ ߘߊ߲ߣߍ߲ ߠߎ߬ ߘߐ߫ ߸ ߞߵߊߟߎ ߛߎߥߊ߲ߘߌ߫ ߘߋ߲ߞߍ ߟߎ߬ ߟߊ߫؟"},{"SurahNumber":43,"VerseNumber":17,"Text":"ߣߴߊ߬ ߘߏ߲߬ ߞߋߟߋ߲߫ ߠߊߛߍߥߊ߫ ߘߊ߫ ߝߋ߲߫ ߠߊ߫ ߸ ߊ߬ ߣߊ߬ ߡߍ߲ ߛߊ߲߬ߘߊ ߘߍ߬ߡߍ߲߬ߘߌ߬ ߟߊ߫ ߡߊ߬ߤߌ߬ߣߊ߬ߟߊ ߡߎߣߎ߲ߧߊ ߘߌ߫ ߸ ( ߣߊߟߌ߬ߡߎ߲߫ ߘߋ߲ߡߛߏ ߟߎ߬ ߘߌ߫ ) ߸ ߏ߬ ߢߊߘߐߟߊ ߝߌ߲߬ߣߍ߲ ߘߌ߫ ߕߋ߬ߟߋ߲߫ ߣߌ߬ߟߊ߬ߝߌ߲ ߘߐ߫ ߡߐߚߐ߫"},{"SurahNumber":43,"VerseNumber":18,"Text":"ߞߏ߫ ߌ߬ߦߏ߯ ( ߘߋ߲ߡߛߏ ) ߡߍ߲ ߦߋ߫ ߟߊߡߐ߬ ߟߊ߫ ߡߊ߬ߖߐ߯ߙߊ߲ ߘߐ߫ ߸ ߊ߬ ߘߏ߲߬ ߖߘߍ߬ ߟߊߜߍ߫ ߢߊ߫ ߕߍ߫ ߊ߬ ߞߣߐ߫ ߥߐ߬ߦߐ ߘߐ߫"},{"SurahNumber":43,"VerseNumber":19,"Text":"ߊ߬ߟߎ߫ ߞߊ߬ ߡߟߍ߬ߞߊ ߟߎ߬ ߞߍ߫ ߡߛߏ߬ߡߊ߲ ߠߎ߫ ߟߋ߬ ߘߌ߫ ߸ ߏ߬ ߟߎ߬ ߡߍ߲ ߠߎ߬ ߦߋ߫ ߡߊ߬ߤߌ߬ߣߊ߬ߟߊ ߟߊ߫ ߖߐ߲߭ ߠߎ߬ ߘߌ߫ ߞߊ߬ߣߌ߲߫ ، ߦߊ߯ߟߴߊ߬ߟߎ߬ ߛߙߋߦߊ߫ ߘߊ߫ ߟߴߏ߬ ߟߎ߬ ߘߊ߲ ߡߊ߬ ߓߊ߬؟ ߸ ߒ߬ߓߊ߬ ߛߋߚߋ߫ ߊ߬ߟߎ߬ ߟߊ߫ ߛߙߋߦߊ ߓߍߣߊ߬ ߛߓߍ߫ ߸ ߊ߬ ߣߴߊ߬ߟߎ߬ ߓߍߣߊ߬ ߘߐߢߌ߬ߣߌ߲߬ߞߊ߫"},{"SurahNumber":43,"VerseNumber":20,"Text":"ߊ߬ߟߎ߬ ߞߊ߲߫ ߠߋ߬ ߞߏ߫ ߣߴߊ߬ ߕߎ߲߬ ߞߊ߬ ߡߊ߬ߤߌ߬ߣߊ߬ߟߊ ߘߌߦߊ߫ ߸ ߊ߲ ߕߎ߲߬ ߕߍ߫ ߊ߬ߟߎ߫ ߓߊ߬ߕߏ߬ ، ߏ߬ ߘߏ߲߬ ߜߎ ߟߐ߲ߠߌ߲߫ ߕߍ߫ ߊ߬ߟߎ߬ ߟߊ߫ ، ߊ߬ߟߎ߬ ߕߍ߫ ߝߏߦߌ߫ ߞߊ߲߬ ߞߎ߲߬ߘߐ߬ߕߍ߮ ߞߐ߫"},{"SurahNumber":43,"VerseNumber":21,"Text":"ߦߊ߯ߟߊ߫ ߒ߬ߠߎ߫ ߣߵߊ߬ߟߎ߬ ߛߐ߫ ߟߊ߫ ߟߍߙߊ߫ ߟߋ߬ ߟߊ߫ ߞߘߐ߬ߡߊ߲߫ ߓߊ߬ ߸ ߣߴߊ߬ߟߎ߬ ߓߟߏߘߐߡߌ߬ߘߊ߬ߣߍ߲߬ ( ߘߌ߫ ߞߍ߫ ) ߏ߬ ߟߊ߫؟"},{"SurahNumber":43,"VerseNumber":22,"Text":"ߞߏ߬ߣߌ߲߬ ߍ߲߬ߍ߲߫ ߸ ߊ߬ߟߎ߬ ߞߊ߲߫ ߠߋ߬ ߞߏ߫ ߊ߲ ߞߊ߬ ߒ߬ ߝߊ߬ ߟߎ߫ ߕߘߍ߬ ߣߊߡߎ߲߫ ߠߋ߫ ߞߊ߲߬ ߸ ߒ߬ߠߎ߫ ߘߏ߲߬ ߞߊ߲ߘߊߣߍ߲߫ ߏ߬ ߟߎ߫ ߜߋ߬ߙߋ ߟߎ߫ ߟߋ߫ ߞߊ߲߬"},{"SurahNumber":43,"VerseNumber":23,"Text":"ߊ߬ ߘߏ߲߬ ߕߋ߲߬ ߠߋ߬ ߖߐ߫ ߸ ߓߊߏ߬ ߊ߲ ߡߊ߫ ߖߊ߬ߛߙߋ߬ߡߊ߬ߟߌ߬ߟߊ߫ ߗߋ߫ ߛߏ߫ ߛߌ߫ ߟߊ߫ ߌߟߋ ߢߍ߫ ߞߘߐ߬ߡߊ߲߫ ߸ ߝߴߏ߬ ߡߍ߲ߘߌߦߊߒߕߋ ߟߎ߬ ߦߴߊ߬ ߝߐ߫ ߸ ߞߏ߫ ߒ߬ߠߎ߫ ߞߊ߬ ߒ߬ ߝߊ߬ ߟߎ߫ ߕߘߍ߬ ߣߊߡߎ߲߫ ߠߋ߫ ߞߊ߲߬ ، ߒ߬ ߘߏ߲߬ ߦߋ߫ ߒ߬ ߖߞߊ߫ ߟߴߏ߬ ߟߎ߫ ߝߏ߲߬ߝߏ߲ ߠߋ߫ ߡߊ߬"},{"SurahNumber":43,"VerseNumber":24,"Text":"ߊ߬ ߝߐ߫ ߞߏ߫ ߋ߫ ߸ ߤߊߟߌ߬ ߒ ߣߊ߬ ߘߴߊߟߎ߫ ߡߊ߬ ߝߋ߲߫ ߘߌ߫ ߡߍ߲ ߞߊ߲ߘߊߣߍ߲߫ ߘߐ ߏ߬ ߘߌ߫ ߊߟߎ߫ ߞߵߊߟߎ߫ ߝߊ߬ ߟߎ߫ ߕߘߍ߬ ߡߍ߲ ߞߊ߲߬؟ ߸ ߊ߬ߟߎ߬ ߞߊ߲߫ ߞߏ߫ ߊߟߎ߫ ߗߋߣߍ߲߫ ߡߍ߲ ߘߌ߫ ߸ ߒ߬ߠߎ߫ ߓߊ߲߬ߣߍ߲߫ ߠߴߏ߬ ߘߐ߫ ߝߊߦߌ߲߫"},{"SurahNumber":43,"VerseNumber":25,"Text":"ߏ߬ ߞߍ ߸ ߊ߲ ߞߊ߬ ߒ߬ ߕߊߢߐ߲߯ߓߐ߫ ߏ߬ ߟߎ߬ ߘߐ߫ ߸ ߒ߬ߓߵߊ߬ ߝߟߍ߫ ߓߊ߫ ߸ ߡߊ߬ߛߐ߬ߛߐ߬ߟߌ߬ߟߊ ߟߎ߬ ߟߊߓߊ߲ ߞߍ߫ ߘߊ߫ ߢߊ ߡߍ߲"},{"SurahNumber":43,"VerseNumber":26,"Text":"ߕߎ߬ߡߊ ߡߍ߲ ߌߓߎ߬ߙߊ߬ߤߌߡߊ߫ ߞߵߊ߬ ߝߐ߫ ߊ߬ ߝߊ߬ ߣߴߊ߬ ߡߌ߬ߙߌ߲߬ߘߌ ߦߋ߫ ߸ ߞߏ߫ ߒߠߋ ߓߘߊ߫ ߒ ߣߍ߰ߓߐ߫ ߊߟߎ߫ ߟߊ߫ ߝߋ߲߫ ߓߊ߬ߕߏ߬ߕߊ ߟߎ߬ ߟߊ߫ ߞߏ ߘߐ߫ ߝߋߎ߫"},{"SurahNumber":43,"VerseNumber":27,"Text":"ߝߏ߫ ( ߡߊ߰ߙߌ ) ߡߍ߲ ߞߊ߬ ߒ ߘߊ߲߫ ߸ ߏ ߘߏ߲߬ ߘߌ߫ ߒ ߞߊ߲ߘߊ߫ ( ߟߋ߬ ߘߍ߯)"},{"SurahNumber":43,"VerseNumber":28,"Text":"ߊ߬ ߞߵߏ߬ ߟߋ ߞߍ߫ ߞߎߡߊ߫ ߕߏߕߊ ߘߴߊ߬ ߓߐ߲ߛߐ߲ ߠߎ߬ ߘߐ߫ ߸ ߛߴߊ߬ߟߎ߬ ߘߌ߫ ( ߕߏ߫ ) ߛߊ߬ߦߌ߬ ( ߟߊ߫ ) ߏ ߡߊ߬ ( ߞߍ߬ߣߍ߲)"},{"SurahNumber":43,"VerseNumber":29,"Text":"ߞߏ߬ߣߌ߲߬ ߍ߲߬ߍ߲߫ ߸ ߒߠߋ ߟߋ߫ ߣߊ߬ ߢߌ߲߬ ߠߎ߫ ߝߊ߬ ߟߎ߫ ߘߊ߰ߡߎ߲߬ ߠߊ߫ ߝߎߚߎ߫ ߸ ߝߏ߫ ߕߎ߬ߢߊ ߣߌ߫ ߞߋߟߊ߫ ߘߐߜߍ ߣߊ߬ ߘߴߊ߬ߟߎ߫ ߡߊ߬"},{"SurahNumber":43,"VerseNumber":30,"Text":"ߕߎ߬ߢߊ ߣߊ߬ߣߴߏ߬ ߟߎ߫ ߡߊ߬ ߸ ߊ߬ߟߎ߬ ߞߊ߲߫ ߞߏ߫ ߣߌ߲߬ ߦߋ߫ ߛߎߓߊ߯ߦߊ ߟߋ߬ ߘߌ߫ ، ߒ߬ߠߎ߫ ߘߏ߲߬ ߓߊ߲߬ߣߍ߲߫ ߠߴߏ߬ ߘߐ߫"},{"SurahNumber":43,"VerseNumber":31,"Text":"ߊ߬ߟߎ߬ ߞߊ߲߫ ߠߋ߬ ߸ ߞߏ߫ ߥߟߊߞߏ߫ ߞߎ߬ߙߊ߬ߣߊ ߣߌ߲߬ ߕߘߍ߬ ߦߋ߫ ߟߊߖߌ߰ ߗߍ߬ߓߊ ߘߏ߫ ߡߊ߬ ߛߏ߫ ߝߌ߬ߟߊ ߘߏ߫ ߟߊ߫"},{"SurahNumber":43,"VerseNumber":32,"Text":"ߦߊ߯ߟߴߊ߬ߟߎ ߟߴߌ ߡߊ߰ߙߌ ߟߊ߫ ߤߌߣߊ ߘߐߕߟߊ߫ ߟߊ߫ ߓߊ߬؟ ߸ ߒ߬ߠߎ߫ ߟߋ߫ ߘߏ߲߬ ߞߵߊ߬ߟߎ߬ ߘߊߦߟߌߡߊ ߘߐߕߟߴߊ߬ߟߎ߬ ߕߍ߫ ߘߎߢߊ߫ ߢߣߊߡߦߊ ߘߐ߫ ، ߊ߬ ߣߴߊ߲ ߞߵߊ߬ߟߎ߬ ߘߏ߫ ߟߊߦߟߍ߬ ߘߏ߫ ߛߊ߲ߘߐ߫ ߡߐ߬ߟߐ߲ ߠߎ߬ ߘߐ߫ ، ߛߴߊ߬ߟߎ߬ ߘߏ߫ ߘߌ߫ ߘߏ ߡߌ߬ߘߊ߬ ߦߟߍߒߡߊ߫ ߝߋ߲ ߘߌ߫ ، ߒ߬ߞߊ߬ ߌ ߡߊ߰ߙߌ ߟߊ߫ ߤߌߣߊ ߟߋ߫ ߝߌ߬ߛߴߊ߬ߟߎ߬ ߟߊ߫ ߝߋ߲߫ ߠߊߘߍ߬ߕߊ ߘߌ߫"},{"SurahNumber":43,"VerseNumber":33,"Text":"ߣߴߊ߬ ߕߍ߫ ߞߏ߫ ߡߐ߱ ߓߍ߯ ߞߊߣߊ߬ ߞߍ߫ ߞߙߎ߫ ߞߋߟߋ߲߫ ߘߌ߫ ߸ ( ߓߊ߲߬ߓߊ߰ߦߊ ߘߐ߫) ߊ߲ ߕߘߍ߬ ߘߌ߫ ߥߊߘߌ ߕߌߓߊ ߟߎ߬ ߞߍ߫ ( ߡߐ߱ ߟߎ߬ ߟߊ߫ ) ߓߏ߲ ߠߎ߬ ߟߊ߫ ߸ ߡߍ߲ ߠߎ߬ ߦߋ߫ ߓߊ߲߬ߓߊ߰ߦߊ ߟߐ߬ ߟߊ߫ ߡߊ߰ߙߌ߬ ߤߌߣߊߒߕߋ ߡߊ߬ ߸ ߊ߬ ߣߴߊ߬ ߛߊ߲߬ߞߊ߬ߛߊ߲ߞߊ ߟߎ߬ ߸ ߊ߬ߟߎ߬ ߦߋ߫ ߦߟߍ߬ ߟߊ߫ ߡߍ߲ ߠߎ߬ ߟߊ߫"},{"SurahNumber":43,"VerseNumber":34,"Text":"ߊ߬ ߣߌ߫ ߞߊ߬ ߞߏ߲ ߠߎ߬ ߞߍ߫ ߊ߬ߟߎ߬ ߟߊ߫ ߓߏ߲ ( ߘߊ ) ߟߎ߬ ߟߊ߫ ߸ ߊ߬ ߣߌ߫ ߜߍ߬ߡߍ ߟߎ߬ ߸ ߊ߬ߟߎ߬ ߦߴߊ߬ߟߎ߫ ߛߍ߲߬ߓߍ߬ ߟߊ߫ ߡߍ߲ ߠߎ߬ ߘߐ߫"},{"SurahNumber":43,"VerseNumber":35,"Text":"ߊ߬ ߣߌ߫ ߡߊ߬ߖߐ߯ߙߊ߲ ߠߎ߬ ، ߏ߬ ߘߏ߲߬ ߛߌ߫ ߕߍ߫ ߝߏߦߌ߬ ߘߌ߫ ߝߏ߫ ߘߎߢߊ߫ ߢߣߊߡߦߊ ߘߊ߰ߡߎ߲߬ ߜߊ߲ߛߊ߲ ، ߒ߬ߓߊ߬ ߟߊߞߌߙߊ߫ ߛߊ߫ ߸ ߏ߬ ߟߋ ߌ ߡߊ߰ߙߌ ߕߍ߰ߟߊ ߘߐ߫ ߝߊ߲ߕߊ߲ߞߟߊ ߟߎ߬ ߦߋ߫"},{"SurahNumber":43,"VerseNumber":36,"Text":"ߡߍ߲ ߓߊ߯ ߊ߬ ߞߐߘߏ߲߬ ߡߊ߬ߤߌ߬ߣߊ߬ߟߊ ߞߏߝߐ ߟߊ߫ ߸ ߊߟߊ߫ ߘߌ߫ ߜߍ߬ߘߍ ߘߏ߫ ߟߊߕߍ߰ ߏ ߡߊ߬ ߸ ߞߵߏ߬ ߞߴߊ߬ ߞߙߎߝߊߢߐ߲߮ ߘߌ߫"},{"SurahNumber":43,"VerseNumber":37,"Text":"ߏ߬ ߟߎ߫ ߟߋ߫ ߘߏ߲߬ ߊ߬ߟߎ߫ ߞߎ߬ߡߊ߲߬ߘߌ߬ ߟߊ߫ ߛߌߟߊ ߡߊ߬ ، ߊ߬ߟߎ߬ ߦߴߊ߬ ߓߛߌ߬ߞߌ߬ ߟߴߏ߬ ߘߐ߫ ߛߊ߫ ߸ ߞߏ߫ ߊ߬ߟߎ߬ ߞߊ߲ߘߊߣߍ߲߫ ߠߋ߬"},{"SurahNumber":43,"VerseNumber":38,"Text":"ߤߊ߲߯ ߊ߬ ߘߌߣߵߊ߲ ߕߘߍ߬ ، ߊ߬ ߘߴߊ߬ ߝߐ߫ ߞߏ߫ ߊ߯ߟߊ߲߫ ߸ ߥߟߊߞߏ߫ ߕߟߋ߬ߓߐ ߣߌ߫ ߕߟߋ߬ߓߋ ߕߍ ߝߏ߬ߣߊ߲ ߕߘߍ߬ ߦߋ߫ ߞߍ߫ ߒߠߋ ߣߴߌߟߋ ߕߍ߫ ، ߒ߬ߓߊ߬ ߞߙߎߝߊߢߐ߲߯ ߖߎ߮ ߟߴߏ߬ ߘߌ߫ ߞߟߋ߫"},{"SurahNumber":43,"VerseNumber":39,"Text":"(ߣߡߌߛߊ߫ ߞߊ߲ ߏ ߘߏ߲߬ ) ߕߍ߫ ߊߟߎ߫ ߣߝߊ߫ ߓߌ߬ ߡߎ߬ߕߎ߲߬ ، ߓߊ ߊߟߎ߫ ߞߊ߬ ߕߐ߬ߢߍ߮ ߟߋ߬ ߞߍ߫ ، ߏ߬ ߟߋ ߞߵߊߟߎ߫ ߜߙߊ߬ ߖߊ߲߰ߞߕߊ ߘߐ߫"},{"SurahNumber":43,"VerseNumber":40,"Text":"ߦߊ߯ߟߊ߫ ߌߟߋ ߘߌ߫ ߕߟߏߜߋߘߋ߲ ߠߎ߫ ߟߐ߬ ߡߍ߲ߠߌ߲ ߠߊ߫ ߓߊ߬ ߸ ߥߟߊ߫ ߌ ߘߌ߫ ߝߎߦߋ߲ ߠߎ߬ ߣߌ߫ ߡߐ߰ ߞߊ߲ߘߊ߫ ߡߍ߲ ߦߋ߫ ߝߟߌ߬ ߔߘߋߞߟߋ ߘߐ߫؟"},{"SurahNumber":43,"VerseNumber":41,"Text":"ߞߎߟߊߞߏߕߍ߫ ߣߴߊ߲ ߣߊ߬ߘߊ߫ ߕߊ߯ ߌ ߘߌ߫ ، ߖߊ߯ߕߋ߬ ߊ߲ ߘߌ߫ ߒ߬ ߕߊߢߐ߲߯ߓߐ߫ ߊ߬ߟߎ߬ ߘߐ߫ ߟߋ߬ ߘߍ߯"},{"SurahNumber":43,"VerseNumber":42,"Text":"ߥߟߊ߫ ߒ߬ ߧߋ߫ ߞߏ߫ ߦߘߵߌ ߟߊ߫ ߒ߬ ߞߐ߲߬ߞߐ߲߬ߣߴߊ߬ߟߎ߫ ߡߊ߬ ߡߍ߲ ߘߐ߫ ، ߒ߬ߠߎ߫ ߞߏ߬ߣߌ߲ ߛߋߣߴߊ߬ߟߎ߬ ߟߊ߫ ߟߋ߬ ߘߋ߬"},{"SurahNumber":43,"VerseNumber":43,"Text":"ߒ߬ߓߊ߬ ߌ ߓߟߏߞߍ߫ ߝߋ߲߫ ߠߊ߫ ߸ ߌ ߦߟߌߘߏ߲߬ߣߍ߲߫ ߡߍ߲ ߠߊ߫ ، ߖߊ߯ߕߋ߬ ߸ ߌ ߦߋ߫ ߛߌߟߊ߫ ߕߋߟߋ߲ߣߍ߲߫ ߠߋ߫ ߞߊ߲߬"},{"SurahNumber":43,"VerseNumber":44,"Text":"ߊ߬ ߘߏ߲߬ ߦߋ߫ ߞߎ߲߬ߠߊ߬ߦߋߙߋ߲߫ ߠߋ߬ ߘߴߌ ߣߴߌ ߡߌ߬ߙߌ߲߬ߘߌ ߦߋ߫ ߸ ߒ߬ߞߊ߬ ߛߋߚߋ߫ ߊߟߎ߫ ߓߍߣߊ߬ ߡߊߢߌ߬ߣߌ߲߬ߞߴߊ߬ ߤߊߞߍ ߡߊ߬"},{"SurahNumber":43,"VerseNumber":45,"Text":"ߒ߬ ߣߊ߬ ߡߍ߲ ߠߎ߬ ߗߋ߫ ߟߴߌ ߢߍ߫ ߒ߬ ߠߊ߫ ߞߋߟߊ ߟߎ߬ ߘߐ߫ ߞߘߐ߬ߡߊ߲߫ ߸ ߌ ߦߴߏ߬ ߟߎ߫ ߢߌ߬ߣߌ߲߬ߞߊ߬ ߸ ߣߌ߫ ߒ߬ ߣߐ߬ ߞߍ߫ ߘߊ߫ ߡߊ߬ߤߌ߬ߣߊ߬ߟߊ ߕߏ߫ ߟߊ߫ ߞߊ߬ ߡߊ߰ߙߌ߫ ߓߊ߬ߕߏ߬ߕߊ߬ ߜߘߍ߫ ߟߎ߫ ߟߊߘߊ߲߫"},{"SurahNumber":43,"VerseNumber":46,"Text":"ߖߊ߯ߕߋ߬ ߸ ߊ߲ ߞߊ߬ ߡߎߛߊ߫ ߗߋ߫ ߒ߬ ߠߊ߫ ߡߊ߲߬ߕߊߣߌ߲ ߠߎ߬ ߘߌ߫ ߞߊߕߙߍ߬ ߝߋߙߊߥߎ߲߫ ߣߴߊ߬ ߟߊ߫ ߞߏߟߊߕߍ߮ ߟߎ߫ ߡߊ߬ ، ߡߎߛߊ߫ ߞߊ߲߫ ߏ߬ ߟߎ߬ ߢߍ߫ ߸ ߞߏ߫ ߒߠߋ ߦߋ߫ ߖߊ߯ߓߊ ߟߎ߫ ߡߊ߰ߙߌ ߟߊ߫ ߞߋߟߊ ߟߋ߬ ߘߌ߫"},{"SurahNumber":43,"VerseNumber":47,"Text":"ߊ߬ ߣߊ߬ߣߴߏ߬ ߟߎ߫ ߡߊ߬ ߒ߬ ߠߊ߫ ߡߊ߲߬ߕߊߣߌ߲ ߠߎ߬ ߘߌ߫ ߸ ߏ߬ ߟߎ߫ ߞߵߊ߬ ߞߴߏ߬ ߡߊߦߟߍ ߘߌ߫"},{"SurahNumber":43,"VerseNumber":48,"Text":"ߊ߲ ߘߏ߲߬ ߡߊ߫ ߡߊ߲߬ߕߊ߬ߣߌ߲߬ ߛߌ߫ ߦߌ߬ߘߴߊ߬ߟߎ߬ ߟߊ߫ ߸ ߝߴߏ߬ ߦߋ߫ ߓߏ߲߬ߧߴߊ߬ ߢߍߕߊ ߘߌ߫ ߸ ߊ߲ ߘߏ߲߬ ߞߵߊ߬ߟߎ߫ ߡߌ߬ߘߊ߫ ߖߊ߲߰ߞߕߊ ߟߊ߫ ߟߋ߬ ߸ ߛߴߊ߬ߟߎ߬ ߘߴߊ߬ߟߎ߬ ߞߐߛߊ߬ߦߌ߲߬"},{"SurahNumber":43,"VerseNumber":49,"Text":"ߊ߬ߟߎ߬ ߞߊ߲߫ ( ߡߎߛߊ߫ ߡߊ߬ ) ߞߏ߫ ߤߍ߲߬ ߌߟߋ߬ ߛߎߓߊ߯ߞߍ ߸ ߌ ߡߊ߰ߙߌ ߞߟߌ߫ ߒ߬ ߧߋ߫ ߊ߬ ߣߴߌ ߕߍ ߟߊ߬ߤߘߌ ߟߊ߫ ، ( ߓߊߏ߬ ) ߊ߲ ߞߊ߲ߘߊߣߍ߲߫ ߠߋ߫ ߣߌ߲߬ ߝߋߎ߫"},{"SurahNumber":43,"VerseNumber":50,"Text":"ߊ߲ ߣߊ߬ ߖߊ߲߰ߞߕߊ ߓߐ߫ ߟߴߊ߬ߟߎ߫ ߞߊ߲߬ ߏ߬ ߘߐ߫ ߸ ߊ߬ߟߎ߫ ߞߵߊ߬ ߞߍ߫ ߟߊ߬ߤߘߌ ߕߌߢߍ ߘߌ߫"},{"SurahNumber":43,"VerseNumber":51,"Text":"ߝߋߙߊߥߎ߲߫ ߞߊ߬ ߞߟߋߞߟߋߡߊߦߟߍ ߞߍ߫ ߊ߬ ߡߌ߬ߙߌ߲߬ߘߌ ߕߍߡߊ߬ ߸ ߞߵߊ߬ ߝߐ߫ ߞߏ߫ ߤߍ߲߬ ߊߟߎ߬ ߒ ߡߌ߬ߙߌ߲߬ߘߌ ߸ ߦߊ߯ߟߊ߫ ߡߌߛߌ߬ߙߊ߲߫ ߡߊ߲߬ߛߊ߬ߦߊ ߕߍ߫ ߒߠߋ ߟߋ߬ ߓߟߏ߫ ߓߊ߬؟ ߸ ߊ߬ ߣߌ߫ ߓߊ ߡߍ߲ ߠߎ߬ ߦߋ߫ ߥߦߏ߬ ߟߊ߫ ߒ ( ߛߋ߲߬ ) ߞߘߐ߫ ߣߌ߲߬؟ ߸ ߊߟߎ߫ ߕߍ߫ ߦߋߟߌ߫ ߟߋ߬ ߞߍ߫ ߟߊ߫ ߓߊ߬؟"},{"SurahNumber":43,"VerseNumber":52,"Text":"ߦߊ߯ߟߊ߫ ߒߠߋ ߡߊ߲߫ ߝߌ߬ߛߊ߫ ߢߌ߲߬ ߘߌ߫ ߓߊ߬ ߸ ߣߌ߲߬ ߡߍ߲ ߦߋ߫ ߡߊ߬ߖߐ߲߬ߝߐ߲߬ߓߊ߰ߕߐ ߘߌ߫ ߸ ߊ߬ ߘߏ߲߬ ߕߍ߫ ߛߎ߬ߘߎ߲߬ߧߊ߬ ߟߊ߫ ߞߎߡߊ߫ ߘߐߞߣߍ߫ ߟߊ߫؟"},{"SurahNumber":43,"VerseNumber":53,"Text":"ߥߟߊߞߏ߫ ( ߡߊ߲߬ߛߊ߬ߦߊ ) ߛߊߣߌ߲߫ ߜߊߙߊ߲ߜߊߙߊ߲ ߠߎ߫ ߕߘߍ߬ ߟߊߖߌ߰ ߊ߬ ߡߊ߬ ߸ ߥߟߊ߫ ߡߟߍ߬ߞߊ ߟߎ߫ ߕߍ߬ߘߍ߫ ߣߵߊ߬ ߝߍ߬ ߞߙߎߝߊߢߐ߲߯ߦߊ ߟߊ߫"},{"SurahNumber":43,"VerseNumber":54,"Text":"ߊ߬ ߞߵߊ߬ ߡߌ߬ߙߌ߲߬ߘߌ ߞߎ߲߬ߡߊߕߎ߬ ، ߏ߬ ߞߍ ߏ߬ ߟߎ߫ ߞߵߊ߬ ߞߊ߲ ߡߌ߬ߘߊ߬ ، ߖߊ߯ߕߋ߬ ߸ ߊ߬ߟߎ߬ ( ߓߍ߯ ) ߞߍ߫ ߘߊ߫ ߡߌ߬ߙߌ߲߬ߘߌ߬ ߔߊߟߊ߲ߞߊߣߍ߲ ߠߋ߬ ߘߌ߫"},{"SurahNumber":43,"VerseNumber":55,"Text":"ߊ߬ߟߎ߫ ߞߊ߬ ߒ߬ ߠߊߡߐߣߍߓߐ ߡߍ߲ ߞߍ߫ ߸ ߊ߲ ߞߊ߬ ߒ߬ ߕߊߢߐ߲߯ߓߐ߫ ߊ߬ߟߎ߬ ߘߐ߫ ߏ߬ ߟߋ ߘߐ߫ ߸ ߞߵߊ߬ߟߎ߬ ߓߍ߯ ߟߊߕߏ߫ ߖߌ ߘߐ߫ ߞߎߜߋ߫"},{"SurahNumber":43,"VerseNumber":56,"Text":"ߏ߬ ߞߍ ߊ߲ ߞߵߊ߬ߟߎ߬ ߞߍ߫ ( ߡߐ߱ ) ߕߊ߬ߡߌ߲߬ߣߍ߲ ߠߎ߬ ߘߌ߫ ߸ ߊ߬ ߣߌ߫ ߞߵߊ߬ߟߎ߬ ( ߟߊ߫ ߞߏ ) ߞߍ߫ ߛߊ߲߬ߘߊ ߘߌ߫ ߞߐ߫ ߟߊ߫ ߡߐ߮ ߟߎ߬ ߦߋ߫"},{"SurahNumber":43,"VerseNumber":57,"Text":"ߡߊߙߌߦߡߊ߫ ߘߋ߲ߞߍ߫ ߞߏߝߐ ߡߍ߲ ߞߍ߫ ߘߊ߫ ߞߏߟߊߒߞߏߡߊ ߘߐ߫ ߸ ߌ ߡߌ߬ߙߌ߲߬ߘߌ ߞߵߊ߬ߟߎ߬ ߞߐߘߏ߲߬ ߏ߬ ߟߊ߫ ߦߟߍ߫ ߜߍ߫ ߘߐߕߋ ߘߌ߫"},{"SurahNumber":43,"VerseNumber":58,"Text":"ߊ߬ߟߎ߬ ߞߊ߲߫ ( ߏ߬ ߘߐ߫ ) ߞߏ߫ ߦߊ߯ߟߊ߫ ߒ߬ߠߎ߫ ߡߊ߰ߙߌ ߟߎ߫ ߟߋ߬ ߞߊ߫ ߝߌ߬ߛߊ߫ ߓߊ߬ ߥߟߊ߫ ߏ߬؟ ߸ ߊ߬ߟߎ߫ ߘߏ߲߬ ߡߴߏ߬ ߛߊ߲߬ߘߊ ߟߊ߫ ߌ ߦߋ߫ ߞߎ߲߬ ߛߌ߫ ߟߊ߫ ߝߏ߫ ߡߊ߬ߛߐ߬ߛߐ߬ߟߌ ( ߟߊߘߌߦߊߢߍ ) ، ߓߊߏ߬ ߡߌ߬ߙߌ߲߬ߘߌ߫ ߥߦߐ߬ ߞߍ߬ߟߊ ߟߎ߫ ߟߋ߬"},{"SurahNumber":43,"VerseNumber":59,"Text":"ߏ ߘߏ߲߬ ߕߍ߫ ߘߏ߫ ߜߘߍ߫ ߘߌ߫ ߝߏ߫ ߖߐ߲߬ߞߍ ߟߋ߬ ، ߊ߲ ߣߍߡߊߣߍ߲߫ ߡߍ߲ ߡߊ߬ ߸ ߊ߬ ߣߴߊ߲ ߞߵߊ߬ ߟߊ߫ ߞߏ ߞߍ߫ ߛߊ߲߬ߘߊ ߘߌ߫ ߌߛߌߙߊߌߟߞߊ ߟߎ߬ ߦߋ߫"},{"SurahNumber":43,"VerseNumber":60,"Text":"ߣߴߊ߬ ߕߎ߲߬ ߞߊ߬ ߒ߬ ߘߌߦߊ߫ ߸ ߒ߬ ߕߘߍ߬ ߘߌ߫ ߡߟߍ߬ߞߊ ߟߎ߬ ߞߍ߫ ߊߟߎ߫ ߢߐ߲߮ ߘߌ߫ ߘߎ߱ ߞߊ߲߬ ߸ ߏ߬ ߟߎ߬ ߦߋ߫ ߣߘߐ߬ߛߌ߰ߦߊ ߞߍ߫"},{"SurahNumber":43,"VerseNumber":61,"Text":"‹ ߡߊߙߌߦߡߊ߫ ߘߋ߲ › ߘߏ߲߬ ߦߋ߫ ߕߐ߰ߡߊ߬ߛߙߋ ߘߏ߫ ߟߋ߬ ߘߌ߫ ߟߐ߬ߓߊ ߟߊ߫ ، ߊߟߎ߫ ߞߊߣߊ߬ ߛߌߞߊ߫ ߏ߬ ߘߐ߫ ߘߋ߬ ، ߊߟߎ߫ ߦߋ߫ ߒߠߋ ߟߋ߬ ߟߊߓߊ߬ߕߏ߬ ߸ ߓߊ ߏ߬ ߟߋ ߛߌߟߊ߫ ߕߋߟߋ߲ߣߍ߲ ߘߌ߫"},{"SurahNumber":43,"VerseNumber":62,"Text":"ߜߍ߬ߘߍ ߞߊߣߵߊߟߎ߫ ߞߎ߬ߡߊ߲߬ߘߌ߫ ߘߋ߬ ، ߓߊ ߏ߬ ߦߴߊߟߎ߫ ߖߎ߯ ߘߐߜߍ ߟߋ߬ ߘߌ߫"},{"SurahNumber":43,"VerseNumber":63,"Text":"ߌߛߊ߫ ߣߊ߬ߣߍ߲ ߔߊߞߌ ߟߎ߬ ߘߌ߫ ߸ ߊ߬ ߞߊ߲߫ ߞߏ߫ ߒ ߣߊ߬ߣߍ߲߬ ߊߟߎ߫ ߡߊ߬ ߥߘߋ߬ߥߘߋ߬ߟߌ ߟߋ߬ ߘߌ߫ ߣߌ߲߬ ߸ ߊ߬ ߣߌ߫ ߖߐ߲߰ߛߊ߫ ߒ ߧߋ߫ ߞߏ ߘߏ߫ ߘߐߞߣߍ߫ ߊߟߎ߫ ߦߋ߫ ߸ ߊߟߎ߫ ߦߋ߫ ߢߐ߲߮ ߛߐ߬ߛߐ߬ ߟߊ߫ ߡߍ߲ ߘߐ߫ ، ߏ߬ ߘߐ߫ ߸ ߊߟߎ߫ ߦߴߊߟߎ߫ ߝߊ߲ߕߊ߲߬ߞߵߊߟߊ߫ ߡߊ߬ ߸ ߞߊ߬ ߒߠߋ ߞߊ߲ ߡߌ߬ߘߊ߬"},{"SurahNumber":43,"VerseNumber":64,"Text":"ߊߟߊ߫ ߟߋ߬ ߒߠߋ ߡߊ߰ߙߌ ߣߴߊߟߎ߫ ߡߊ߰ߙߌ ߘߌ߫ ، ߊߟߎ߫ ߦߴߏ߬ ߟߋ ߓߊ߬ߕߏ߫ ߘߋ߬ ، ߓߊ ߏ߬ ߟߋ ߛߌߟߊ߫ ߕߋߟߋ߲ߣߍ߲ ߘߌ߫"},{"SurahNumber":43,"VerseNumber":65,"Text":"ߓߊ߬ߙߌ߬ ߞߙߎߞߊ ߟߎ߫ ߞߵߊ߬ ߞߍ߫ ߛߐ߬ߛߐ߬ߟߌ ߟߋ߬ ߘߌ߫ ߢߐ߲߮ ߕߍ߫ ، ߒ߬ߓߊ߬ ߜߊ߬ߟߏ ߟߋ߫ ߕߐ߬ߢߍ߰ߒߕߋ ߟߎ߬ ߦߋ߫ ߸ ߣߊߟߌ߬ߡߎ߲߫ ߟߏ߲ ߘߏ߫ ߖߊ߲߰ߞߕߊ߬ ߘߌߡߌ߲ߣߍ߲ ߘߌ߫"},{"SurahNumber":43,"VerseNumber":66,"Text":"ߊ߬ߟߎ߬ ߦߋ߫ ߡߎ߲߬ ߡߊߞߐ߬ߣߐ߲߬ ߠߊ߫ ߣߌ߫ ߟߐ߬ߓߊ ߕߍ߫؟ ߸ ߏ ߘߏ߲߬ ߣߊ߬ߕߐ߫ ߓߙߊ߬ ߟߴߊ߬ߟߎ߬ ߘߐ߫ ߟߋ߬ ߞߵߊ߬ ߕߘߍ߬ ߊ߬ߟߎ߬ ߦߟߌ߫ ߕߴߊ߬ ߟߊ߫"},{"SurahNumber":43,"VerseNumber":67,"Text":"ߏ߬ ߟߏ߲ ߸ ߕߋߙߌߢߐ߲߯ߡߊ ߟߎ߬ ߘߏ߫ ߟߋ߬ ߘߏ߫ ߖߎ߮ ߘߌ߫ ، ߝߏ߫ ߝߊ߲ߕߊ߲ߞߟߊ ߟߎ߬"},{"SurahNumber":43,"VerseNumber":68,"Text":"ߤߍ߲߬ ߊߟߎ߬ ߒ ߠߊ߫ ߖߐ߲߭ ߠߎ߬ ߸ ߛߌߟߊ߲߫ ߕߍ߫ ߊߟߎ ( ߟߋ߬ ) ߟߊ߫ ߓߌ߬ ، ߊߟߎ߫ ߘߏ߲߬ ߕߍߣߊ߫ ߛߎ߬ߣߎ߲߬ ߠߊ߫"},{"SurahNumber":43,"VerseNumber":69,"Text":"(ߊߟߎ ) ߡߍ߲ ߠߎ߫ ߘߍ߲߬ߞߣߍ߬ߦߊ߬ ߘߊ߫ ߒ߬ ߠߊ߫ ߟߝߊߙߌ ߟߎ߫ ߡߊ߬ ߞߊ߬ߣߌ߲߫ ߞߊ߬ ߞߍ߫ ( ߛߌ߬ߟߊ߬ߡߊ߫ ) ߖߘߍ߬ߞߟߏ߬ߟߊ ߟߎ߬ ߘߌ߫"},{"SurahNumber":43,"VerseNumber":70,"Text":"(ߞߏ߫ ) ߊߟߎ߫ ߘߏ߲߬ ( ߡߍ߲ߘߌߦߊ ) ߣߊߞߐ ߘߐ߫ ߸ ߊߟߎ߫ ߣߴߊߟߎ߫ ߝߘߎߡߊ ߟߎ߬ ߦߋ߫ ߕߏ߫ ߊߟߎ߫ ߞߎ߬ߘߋ߲ߜߊ߬ߛߌ߬ ߟߊ߫ ߦߋ߲߬"},{"SurahNumber":43,"VerseNumber":71,"Text":"ߏ߬ ߟߎ߬ ߘߌ߫ ߕߏ߫ ߡߊߡߣߌߡߌߣߌ߲߫ ߠߊ߫ ߛߊߣߌ߲߫ ߝߟߊߞߘߊ ߟߎ߬ ߣߌ߫ ߞߙߏ ߟߎ߬ ߘߌ߫ ( ߛߐ߲߬ ߞߘߊߎ߫ ) ، ߝߋ߲ ߓߍ߯ ߘߏ߫ ߟߋ߬ ߦߋ߲߬ ߣߌ ߟߎ߬ ߦߋ߫ ߡߍ߲ ߞߊ߬ߣߌ߲߬ ߠߊ߫ ߸ ߊ߬ ߣߌ߫ ߢߊ ߟߎ߬ ߦߋ߫ ߡߍ߲ ߘߊ߰ߡߎ߲߬ ߠߊ߫ ، ߊߟߎ߫ ߘߏ߲߬ ߘߎߡߊߕߐ߫ ߏ߬ ߟߋ ߘߐ߫"},{"SurahNumber":43,"VerseNumber":72,"Text":"ߞߏ߫ ( ߡߍ߲ߘߌߦߊ ) ߣߊߞߐ ߣߌ߲߬ ߘߌߣߴߊߟߎ߫ ߡߊ߬ ߗߍ ߘߌ߫ ߟߋ߬ ߸ ߞߊ߬ߡߊߛߐ߬ߘߐ߲߬ ߓߊ߯ߙߊ ߝߍ߬ ߸ ߊߟߎ߫ ߕߘߍ߬ ߡߍ߲ ߞߍ߫ ߟߊ߫"},{"SurahNumber":43,"VerseNumber":73,"Text":"ߦߙߌߘߋ߲߫ ߛߌߦߊߡߊ߲߫ ߦߴߊߟߎ߫ ߦߋ߫ ߦߋ߲߬ ߸ ߊߟߎ߫ ߦߴߏ߬ ߟߎ߬ ߘߏ߫ ߘߊߥߎ߲߫ ߠߊ߫"},{"SurahNumber":43,"VerseNumber":74,"Text":"ߛߐ߲߬ߡߊ ߟߎ߫ ߘߏ߲߬ ، ߖߊ߯ߕߋ߫ ߏ߬ ߟߎ߬ ߘߎߡߊߕߐ߫ ߔߊߦߌߔߊߦߌ߫ ߖߊ߲߰ߞߕߊ ߟߋ߬ ߘߐ߫"},{"SurahNumber":43,"VerseNumber":75,"Text":"ߊ߬ ߕߍ߫ ߛߍ߬ߟߍ߲߬ߓߍ߫ ߊ߬ߟߎ߫ ߞߊ߲߬ ߸ ߊ߬ߟߎ߫ ߘߏ߲߬ ߖߌ߰ߕߍ߰ߣߍ߲߫ ߠߋ߫ ߦߋ߲߬ ߥߘߊߎ߫"},{"SurahNumber":43,"VerseNumber":76,"Text":"ߊ߲ ߡߴߏ߬ ߟߎ߫ ߕߐ߬ߢߍ߯ ߘߋ߬ ، ߓߊ߬ߙߌ߬ ߏ߬ ߟߎ߫ ߖߍ߬ߘߍ ߟߋ߬ ߞߍ߫ ߘߊ߫ ߕߐ߬ߢߍ߰ߒߕߋ ߟߎ߬ ߘߌ߫"},{"SurahNumber":43,"VerseNumber":77,"Text":"ߊ߬ߟߎ߬ ߘߌ߫ ߞߟߌߟߌ ߞߍ߫ ߞߏ߫ ߡߊߟߞߌ߫ ߟߋ߬ ߸ ߞߏ߫ ߌ ߡߊ߰ߙߌ ߦߋ߫ ߛߊ߬ߦߊ ߟߊߕߍ߰ ߒ߬ ߡߊ߬ ߏ߱ ، ߏ߬ ߘߴߊ߬ߟߎ߫ ߖߋ߬ߓߌ߬ ߞߏ߫ ߊߟߎ߫ ߘߎߡߊߕߐ߫ ߟߋ߫ ( ߦߊ߲߬ ) ߘߋ߬"},{"SurahNumber":43,"VerseNumber":78,"Text":"ߓߊߏ߬ ߖߊ߯ߕߋ߬ ߸ ߊ߲ ߣߊ߬ ߘߴߊ߬ߟߎ߫ ߡߊ߬ ߕߎ߬ߢߊ ߘߌ߫ ، ߓߊ߬ߙߌ߬ ߊߟߎ߫ ߝߊ߲߬ߓߊ ߕߎ߬ߢߊ ߞߐ߲߫ ߠߊ߫ ߟߋ߬"},{"SurahNumber":43,"VerseNumber":79,"Text":"ߞߏ߫ ߊ߬ߟߎ߬ ߓߘߊ߫ ߞߏ ߘߏ߫ ߟߋ߬ ߕߐ߲߬ߕߍ߫ ߓߊ߬؟ ߸ ߒ߬ߓߊ߬ ߒ߬ߠߎ߫ ߟߋ߫ ߕߐ߲߬ߕߍ߬ߟߌ߬ߟߊ ߟߎ߬ ߘߌ߫"},{"SurahNumber":43,"VerseNumber":80,"Text":"ߥߟߴߊ߬ߟߎ߬ ߦߴߊ߬ ߖߌ߰ ߟߊ߫ ߟߋ߫ ߓߊ߬ ߸ ߞߏ߫ ߒ߬ߠߎ߬ ߕߍ߫ ߊ߬ߟߎ߫ ߜߎ߲߬ߘߎ ߣߴߊ߬ߟߎ߬ ߟߊ߫ ߢߐ߲߯ߦߋ߫ ߞߊ߲ ߠߎ߬ ߡߍ߲߫ ߠߊ߫؟ ߸ ߤߊ߯ߟߌ߫ ߞߍ߬ ߸ ߓߊߏ߬ ߒ߬ ߠߊ߫ ߞߋߟߊ ߟߎ߬ ߦߋ߫ ߛߓߍߟߌ ߟߴߊ߬ߟߎ߬ ߓߘߊ ߦߋ߲߬"},{"SurahNumber":43,"VerseNumber":81,"Text":"ߊ߬ ߟߊߛߋ߫ ߞߏ߫ ߣߌ߫ ߘߋ߲߫ ߞߍ߫ ߘߊ߫ ߡߊ߬ߤߌ߬ߣߊ߬ߟߊ ߓߟߏ߫ ߸ ߒ߬ߓߊ߬ ߒߠߋ ߟߋ߫ ߓߊ߬ߕߏ߬ߟߊ ߟߎ߬ ߝߟߐ ߘߌ߫ ( ߘߋ߲ ߏ߬ ߦߋ߫)"},{"SurahNumber":43,"VerseNumber":82,"Text":"ߛߊ߲ ߠߎ߬ ߣߌ߫ ߘߎ߱ ߡߊ߰ߙߌ ( ߣߌ߫ ) ߛߍ߬ߡߍ ߡߊ߰ߙߌ ߛߊߣߌ߲ߡߊ߲߫ ߞߊ߬ ߓߐ߫ ߊ߬ߟߎ߬ ߟߊ߫ ߡߊ߲߬ߞߕߎ߬ߒ߬ߞߊ߲߬ߠߊ ( ߟߎ߫ ) ߡߊ߬"},{"SurahNumber":43,"VerseNumber":83,"Text":"ߒ߬ߓߵߊ߬ߟߎ߬ ߕߏ߫ ߖߐ߫ ߊ߬ߟߎ߬ ߦߴߊ߬ߟߎ߫ ߞߎ߬ߙߎ߲߬ߓߊ߫ ، ߊ߬ ߣߴߊ߬ߟߎ߬ ߦߋ߫ ߖߜߊߛߌ ߞߍ߫ ߸ ߤߊ߲߯ ߊ߬ߟߎ߬ ߦߴߊ߬ߟߎ߬ ߟߊ߫ ߟߏ߲ ߓߍ߲߬ߢߐ߲߰ߦߊ߫ ߸ ߡߍ߲ ߦߋ߫ ߟߐ߯ߟߊ߫ ߟߴߊ߬ߟߎ߬ ߦߋ߫"},{"SurahNumber":43,"VerseNumber":84,"Text":"‹ ߊߟߊ߫ › ߟߋ߬ ߛߊ߲ ߞߣߐ߫ ߡߊ߰ߙߌ ߘߌ߫ ، ߊ߬ ߣߌ߫ ߘߎ߱ ߞߣߐ߫ ߡߊ߰ߙߌ ߘߌ߫ ، ߊ߬ ߣߴߊ߬ߟߋ ߟߋ߫ ߥߘߋ߬ߥߘߋ߬ߟߌ߬ߟߊ߫ ߟߐ߲ߠߌ߲ߠߊ ߘߌ߫"},{"SurahNumber":43,"VerseNumber":85,"Text":"ߊ߬ ߣߌ߫ ߒ߬ߓߊ߬ߘߍ ߦߋ߫ ߡߊ߰ߙߌ ߦߋ߫ ߸ ߛߊ߲ ߠߎ߬ ߣߌ߫ ߘߎ߱ ߡߊ߲߬ߛߊ߬ߦߊ ߦߋ߫ ߡߍ߲ ߕߊ߫ ߘߌ߫ ، ߊ߬ ߣߌ߫ ߡߍ߲ ߦߴߏ ߝߌ߬ߟߊ ߕߍ߫ ، ߊ߬ ߣߌ߫ ߟߐ߬ߓߊ ߟߐ߲ߠߌ߲ ߦߴߏ߬ ߡߍ߲ ߓߟߏ߫ ، ߊߟߎ߫ ߘߏ߲߬ ߟߊߛߊ߬ߦߌ߬ߕߐ߫ ߏ߬ ߟߋ ߡߊ߬"},{"SurahNumber":43,"VerseNumber":86,"Text":"ߊ߬ߟߎ߬ ߦߋ߫ ߝߋ߲߫ ߜߘߍ ߡߍ߲ ߠߎ߬ ߞߟߌ߫ ߟߊ߫ ߞߵߊߟߊ߫ ߕߏ߫ ߸ ߏ߬ ߟߎ߬ ߕߍ߫ ߛߟߏ߬ߣߊ߬ߟߌ߫ ߡߙߊ߬ ߟߊ߫ ߡߎ߰ߡߍ߫ ، ߝߏ߫ ߣߌ߫ ߡߍ߲ (ߠߎ߬) ߛߙߋߦߊ߫ ߘߊ߫ ߕߎ߬ߢߊ ߟߊ߫ ، ߒ߬ߓߊ߬ ߏ߬ ߟߎ߫ ߟߋ߫ ߞߊ߬ ߟߐ߲ߠߌ߲ ߞߍ߫"},{"SurahNumber":43,"VerseNumber":87,"Text":"ߣߴߌ ߞߵߊ߬ߟߎ߫ ߢߌ߬ߣߌ߲߬ߞߊ߬ ߞߏ߫ ߖߍߣߍ߲ ߞߵߊ߬ߟߎ߬ ߘߊ߲߫؟ ߸ ߛߋߚߋ߫ ߸ ߊ߬ߟߎ߬ ߘߴߊ߬ ߝߐ߫ ߞߏ߫ ߊߟߊ߫ ، ߊ߬ߟߎ߫ ߘߏ߲߬ ߦߋ߫ ߞߕߐߡߊߛߊ߬ߦߌ߬ ߟߊ߫ ߘߌ߬ ߓߏ߲߰؟"},{"SurahNumber":43,"VerseNumber":88,"Text":"ߊ߬ ߕߊ߫ ߝߐߟߌ ߏ߬ ߘߐ߫ ߸ ߞߏ߫ ߒ ߡߊ߰ߙߌ ߸ ߢߌ߲߬ ߠߎ߬ ߦߋ߫ ߡߌ߬ߙߌ߲߬ߘߌ߫ ߘߍ߲߬ߞߣߍ߬ߦߊ߬ߓߊߟߌ ߟߋ߬ ߘߌ߫ ߘߋ߬"},{"SurahNumber":43,"VerseNumber":89,"Text":"ߒ߬ߓߊ߬ ߌߟߋ ߌ ߞߐߘߏ߲߬ ߊ߬ߟߎ߬ ߟߊ߫ ، ߌ ߦߴߊ߬ ߝߐ߫ ߞߏ߫ « ߞߎߛߍ߫ » ߖߐ ߊߟߎ߫ ߡߊ߬ ، ߞߏ߬ߣߌ߲߬ ߛߋߚߋ߫ ߊ߬ߟߎ߬ ߓߍߣߵߊ߬ ߟߐ߲߫"}]}