{"Id":2,"LanguageCodes":["ace"],"Name":"ace-tgkhmahjiddinju","Author":"Tgk. H. Mahjiddin Jusuf","Language":"Achinese","Description":"Achinese","Direction":"ltr","Source":"https://www.islamic-invitation.com/","Translations":[{"SurahNumber":23,"VerseNumber":1,"Text":"Meubahgia that ureueng meuiman"},{"SurahNumber":23,"VerseNumber":2,"Text":"Dalam seumbahyang khuchu‘ that leupah"},{"SurahNumber":23,"VerseNumber":3,"Text":"Han tom geupeubuet nyang sia-sia Buet deungon kata hana tom salah"},{"SurahNumber":23,"VerseNumber":4,"Text":"Geubri ngon zakeuet meu na hareuta"},{"SurahNumber":23,"VerseNumber":5,"Text":"Meunalee teuma geujaga leupah"},{"SurahNumber":23,"VerseNumber":6,"Text":"Meulengkan ubak peurumoh gopnyan Namiet teubosan teuma geuh nyang sah Meunyo nyan teuma han jeuet keu cupa"},{"SurahNumber":23,"VerseNumber":7,"Text":"Laen tamita nyankeuh nyang salah"},{"SurahNumber":23,"VerseNumber":8,"Text":"Bandum amanah ngon janji gopnyan Meubacut pih han sagai geuubah"},{"SurahNumber":23,"VerseNumber":9,"Text":"Lom geupeulahra seumbahyang gopnyan"},{"SurahNumber":23,"VerseNumber":10,"Text":"Nyankeuh ureueng nyan teurimong upah Geutueng pusaka upah ureueng nyan"},{"SurahNumber":23,"VerseNumber":11,"Text":"Pusaka gopnyan churuga indah Churuga Firdaus teumpat ureueng nyan Keukai di sinan gopnyan geukeubah"},{"SurahNumber":23,"VerseNumber":12,"Text":"Ka Kamoe peujeuet dum manusia Bak tanoh baja phon asai liah"},{"SurahNumber":23,"VerseNumber":13,"Text":"Lheueh nyan Meupeujeuet bak sititek ie Bak teumpat leupie sideh Meukeubah"},{"SurahNumber":23,"VerseNumber":14,"Text":"Te sititek nyan teuma Meupeujeuet Keu laen sipheuet saboh cak darah y Meupeujeuet darah teuma keu asoe Keunan Meupasoe tuleueng meugapah Meubalot tuleueng teuma ngon asoe Teuma ‘oh dudoe bandum Meuubah d Kamoe peujeuet jih makhluk laen Keubit that licen peuneujeuet Allah Maha Suci that Tuhan nyang peujeuet Hana soe peujeuet lagee nyan indah"},{"SurahNumber":23,"VerseNumber":15,"Text":"‘Oh Iheueh nyan teuma gata dum mate"},{"SurahNumber":23,"VerseNumber":16,"Text":"Neubangket teuh le teuma le Allah Uroe kiamat teuma geubangket Hana padum trep sang-sang that bagah"},{"SurahNumber":23,"VerseNumber":17,"Text":"Ka Kamoe peujeuet di ateueh gata Tujoh angkasa nyang raya leupah Hana tom lale teuma di-Kamoe Nyang meupeujeuet nyoe sabe meupapah"},{"SurahNumber":23,"VerseNumber":18,"Text":"Meupeutren ujeuen sideh di langet » Kada jih meuhat hana meupeugah i Kamoe peudong ie sinan di bumoe Teuma di-Kamoe ek lom meuruah Kamoe kuasa meupeuboh ie nyan"},{"SurahNumber":23,"VerseNumber":19,"Text":"Keu keubon teuh nyan teuma meukeubah Keubon keureuma anggor boh kayee Nyang laen teuntee dum le that leupah Boh kayee dum nyan mangat tapajoh"},{"SurahNumber":23,"VerseNumber":20,"Text":"Teuma na saboh kayee meutuah Kaycee nyan timoh di Thursina Minyeuk dum jibri bak kayee ceudah Teuma makanan tapajoh leumak"},{"SurahNumber":23,"VerseNumber":21,"Text":"Binatang teurnak pih saboh tuah le dalam pruet jih meubri keu gata Laen dum teuma le that phaedah Tapajoh sie jih mangat that rasa"},{"SurahNumber":23,"VerseNumber":22,"Text":"Tagiduek teuma jan tameulangkah Saban ngon kapai keu keundraan gata Bak rueng jih lanja taek le bagah"},{"SurahNumber":23,"VerseNumber":23,"Text":"Kamoe kirem Noh bak kaom gopnyan Geukheun le gopnyan kaom meutuah Taseumah Allah nyankeuh nyang Tuhan Tan laen Tuhan teuh meu kon Allah Pakon han gata tatem takwa"},{"SurahNumber":23,"VerseNumber":24,"Text":"Jiseuot sigra le kaphe jadah Awak nyang kaphe lam kaomgeuh nyoe Jikheun peue jih nyoe jikeumeung peugah ô Jih manusia cit lagee gata Napsu mulia jih tapeumeugah Napsu beuleubeh jih nibak gata Nyankeuh jijak ba haba beurakah Meunyo Neukheundak Tuhan Hadharat Cit malaikat Neukirem bagah Han tom tadeungo bak du-du tanyoe Haba lagee nyoe nyang jih jak peugah Han tom tadeungo bak ureueng dilee"},{"SurahNumber":23,"VerseNumber":25,"Text":"Bit jih ka seudee akai ka salah i Bit meunan tapreh cit meupadum trep"},{"SurahNumber":23,"VerseNumber":26,"Text":"Jikheun lon sulet wahe ya Allah Neutulong lon nyoe han jitem pateh Nabi Noh meuceh meunan neupeugah"},{"SurahNumber":23,"VerseNumber":27,"Text":"Kamoe bri wahyu teuma bak gopnyan Meunyo ka meunan tamita hilah Tapeugot kapai jinoe digata Jeuet Kamoe jaga mangat bek salah Ngon wahyu Kamoe meu ka troh watee Gata jak dilee Kamoe peuleupah Meu ka teupancar ie nibak dapu Watee nyan laju gata beukeumah Dua-dua peue meupasang-pasang Tayue ek rijang keunan beubagah Ngon ahli gata nyang seutot gata Nyankeuh nyang taba jan tameulangkah Meulengkan soe-soe nyang ka na kada Keu jih ceulaka Neubri le Allah Awak nyang lalem nyan bek talakee Karam dum teuntee lam laot luah Bek lakee bak Lon teuntang awak nyan"},{"SurahNumber":23,"VerseNumber":28,"Text":"Digata keunan taek le bagah Meu ka lheueh taek u dalam kapai Bek tuwo sagai tapujoe Allah Alhamdulillah Tuhan tapujoe Ban dumna kamoe ka Neupeuleupah Neupeuglah kamoe nibak si lalem"},{"SurahNumber":23,"VerseNumber":29,"Text":"Takheun lom laen wahe ya Allah Neupeuduek kamoe bak saboh teumpat Nyang ka beureukat nanggroe meutuah Droe-Neuh sineujroh ureueng bri teumpat"},{"SurahNumber":23,"VerseNumber":30,"Text":"Bandum nyan ayat kuasa Allah Bandum atra nyan Meubri cobaan"},{"SurahNumber":23,"VerseNumber":31,"Text":"Di likot jih nyan meugantoe bagah Meugantoe deungon kurun nyang laen"},{"SurahNumber":23,"VerseNumber":32,"Text":"Teuma meukirem lom Rasulullah Rasul Meukirem dalam kawan jih Geuyue dum bak jih taseumah Allah Tuhan nyang laen bandum kon tuhan Pakon gata han takwa keu Allah"},{"SurahNumber":23,"VerseNumber":33,"Text":"Jikheun le kaphe lam kaom gopnyan Awak nyan nyang han turot peurintah Uroe akhirat pih jikheun hana Lam udep donya kamoe bri mewah Jikheun dum jih nyoe pih manusia Saban ngon gata hana meuubah Peue nyang tapajoh ngon peue nyang tajep Jipajoh jijep pih saban leupah"},{"SurahNumber":23,"VerseNumber":34,"Text":"Meunyo taikot cit manusia Nyang sa ngon gata rogoe that leupah"},{"SurahNumber":23,"VerseNumber":35,"Text":"Peue jimeujanji jikheun bak gata ‘Oh mate gata jikheun geubalah ‘Oh jeuet keu tanoh teuh tinggai tuleueng Geubangketteuh lom meunan jipeugah"},{"SurahNumber":23,"VerseNumber":36,"Text":"Jioh that jioh nyang jijanji nyan"},{"SurahNumber":23,"VerseNumber":37,"Text":"Nyang beutoi kon nyan nyang hana sosah Udep lam donya mate ngon udep Hana le bangket tanyoe ka sudah"},{"SurahNumber":23,"VerseNumber":38,"Text":"Kon laen jih nyan jipeuna-peuna s Sulet lagoena jikheun keu Allah Gata nyoe han jeuet meuiman keu jih"},{"SurahNumber":23,"VerseNumber":39,"Text":"Pakri nyoe dum jih wahe ya Allah Neutulong lon nyoe han jitem pateh Rasul nyan meuceh meunan geupeugah"},{"SurahNumber":23,"VerseNumber":40,"Text":"Kheun Tuhan teuma han trep le sagai Jih nyan meunyeusai bandum jih teulah"},{"SurahNumber":23,"VerseNumber":41,"Text":"Bit jitak treuk jih dum le geulanteue Hana meusapeue jiteumee peugah f Lagee broh teuboh treuk jih dum sinan Kaom nyang lalem jioh that leupah"},{"SurahNumber":23,"VerseNumber":42,"Text":"Meugantoe treuk jih ngon kuron laen Di likot jih nyan Meugantoe bagah"},{"SurahNumber":23,"VerseNumber":43,"Text":"Beurangri ummat meu goh troh ajai Han jeuet peuawai meu ube seupah Meu ka troh ajai han jeuet peuakhe"},{"SurahNumber":23,"VerseNumber":44,"Text":"Kamoe kirem le Rasul lom bagah Meuturot-turot Meukirem Rasul Bandum nyan Rasul sulet jipeugah Bandum jih teuma Meupeubinasa Jeuet treuk jih haba dalam seujarah Jioh that kaom nyang hana iman"},{"SurahNumber":23,"VerseNumber":45,"Text":"Musa ‘oh lheueh nyan Kamoe yue langkah Musa ngon Harun Meukirem keunoe t Ngon ayat Kamoe geuba peurintah Muʻjizat nyata geujak ba keunan"},{"SurahNumber":23,"VerseNumber":46,"Text":"Ubak Peuraʻeun kaphe seurakah k Teuma teukabo jih ngon kaom jih Mbong that bandum jih hana ban peugah"},{"SurahNumber":23,"VerseNumber":47,"Text":"Jikheun peue kamoe meujak meuiman Keu dua insan lagee nyan rendah Bandua jih nyan saban ngon tanyoe Kaom jih tanyoe bandum jiseumah"},{"SurahNumber":23,"VerseNumber":48,"Text":"Han jitem pateh bandua gopnyan Jeuet treuk awak nyan binasa sudah"},{"SurahNumber":23,"VerseNumber":49,"Text":"Cit ka Kamoe bri kitab keu Musa Kadang cit ek na keu jih hidayah Kadang Neutunyok dum jih le Tuhan"},{"SurahNumber":23,"VerseNumber":50,"Text":"Aneuk Maryam teuma meutuah Aneuk Maryam deungon ma gopnyan Tanda bak gopnyan Kamoe peuleumah Kamoe bri teumpat gopnyan bandua Bak tanoh data geupiyoh payah Teumpat nyang teunang saboh geurugoh Sinan geupiyoh ie pih na mudah"},{"SurahNumber":23,"VerseNumber":51,"Text":"Hai Rasul-Rasul pajoh le gata Makanan gata nyang jroh-jroh leupah Lom pih tapubuet dum buet nyang got-got Peue nyang tapubuet Lon teupeue bagah"},{"SurahNumber":23,"VerseNumber":52,"Text":"Nyan ummat gata cit saboh bandum Lon Po gata dum nyang beu taseumah Teuma takwa gata dum keu Lon"},{"SurahNumber":23,"VerseNumber":53,"Text":"Peucah treuk jih dum meupisah-pisah Bandum jih galak keu peureute droe"},{"SurahNumber":23,"VerseNumber":54,"Text":"Bah meunan keudroe jih bek tapapah Bah sisat jih dum dang-dang troh watee Meu ka troh watee abeh jih sudah"},{"SurahNumber":23,"VerseNumber":55,"Text":"Peue jisangka dum Kamoe bri keu jih Le that aneuk jih hareuta mewah"},{"SurahNumber":23,"VerseNumber":56,"Text":"Meupeubagah jih bak keubajikan Jiteupeue pih tan dijih ka salah"},{"SurahNumber":23,"VerseNumber":57,"Text":"Ureueng nyang takot dum keu Po gopnyan"},{"SurahNumber":23,"VerseNumber":58,"Text":"Lom geumeuiman keu ayat Allah"},{"SurahNumber":23,"VerseNumber":59,"Text":"Keu Po gopnyan han geupeucharikat"},{"SurahNumber":23,"VerseNumber":60,"Text":"Ureueng meularat geubri seudeukah Ureueng nyan geubri peue-peue nyang geubri Teumakot ate gopnyan keu Allah Teumakot gopnyan geuwoe bak Tuhan"},{"SurahNumber":23,"VerseNumber":61,"Text":"Nyankeuh ureueng nyan nyang got that bagah Meudilee-dilee gopnyan bak buet got"},{"SurahNumber":23,"VerseNumber":62,"Text":"Hana Meupeubrat teuma bek salah Di-Kamoe Meuyue nyang ek geupeubuet Hana Meuyue buet nyang leupah-leupah Lam kitab Kamoe narit nyang beuna Hana elanya meu ube seupah Jih nyan pih bandum han geuelanya"},{"SurahNumber":23,"VerseNumber":63,"Text":"Ate jih teuma nyang sisat leupah Hana jipike dijih atra nyoe Laen nibak nyoe pih buet jih salah Buet nyang hana got bandum jipeubuet"},{"SurahNumber":23,"VerseNumber":64,"Text":"Baro teukeujot ‘oh jieu balah ë Jieu geuazeueb awak nyang chik-chik Meu jigeumeuciek treuk riyoh leupah"},{"SurahNumber":23,"VerseNumber":65,"Text":"Bek kageumeuciek le dum uroe nyoe Hana troh keu noe soe jak tulong kah"},{"SurahNumber":23,"VerseNumber":66,"Text":"Watee geubaca dilee ayat Lon Keu kah han katueng kasurot bagah"},{"SurahNumber":23,"VerseNumber":67,"Text":"Ngon mbong kah kakheun dum macam-macam ‘Oh watee malam kapeugah-peugah"},{"SurahNumber":23,"VerseNumber":68,"Text":"Peue tan jipike narit nyang jikheun Bak du-du jih kon ka lheueh geupeugah Atawa du-du jih dilee awai Goh lom troh sagai geuba peurintah"},{"SurahNumber":23,"VerseNumber":69,"Text":"Peue han jituri Rasul jih nyan dum Jeuet jiungki dum peue nyan geupeugah"},{"SurahNumber":23,"VerseNumber":70,"Text":"Atawa jikheun gopnyan ka gila Tapi nyang geuba keubit risalah Haba nyang beuna geuba ubak jih Teuma le that jih beunci jih leupah Le that jih beunci keu peue nyang beuna"},{"SurahNumber":23,"VerseNumber":71,"Text":"Peuturot hawa dijih nyang salah Meunyo napsu jih nyan tapeuturot Abeh dum karot peuneujeuet Allah Tatinggai nyang hak taturot jih nyoe Langet ngon bumoe abeh dum cah prah Ngon bandum ureueng nyang na di sinan Rusak bandum nyan hana ban peugah Kamoe bri ayat peuingat keu jih Jipaleng dijih hana jipapah"},{"SurahNumber":23,"VerseNumber":72,"Text":"Atawa peue na talakee bak jih C Beujibri le jih keu gata upah Upah Po gata nyan nyang leubeh got Tan laen nyang got meu kon bri Allah Tuhan Sineujroh nyang bri raseuki"},{"SurahNumber":23,"VerseNumber":73,"Text":"Tahei jih lagi bak jalan Allah Jalan nyang beutoi jalan nyang teupat"},{"SurahNumber":23,"VerseNumber":74,"Text":"Dikaphe meuhat jalan jih salah Han jipateh na uroe akhirat Jalan nyang teupat dijih jikeubah"},{"SurahNumber":23,"VerseNumber":75,"Text":"Meunyo Meusayang le Kamoe keu jih j Meupeuleupah jih dum han le sosah Teuntee jimeuʻen lam darohaka Hana le reuda jipeubuet salah"},{"SurahNumber":23,"VerseNumber":76,"Text":"Ka lheueh Kamoe bri roe azeueb keu jih Han cit jitem jih turot peurintah Han jitem teukui keudeh keu Po jih"},{"SurahNumber":23,"VerseNumber":77,"Text":"Meubri treuk keu jih azeueb that leupah Meujeuet treuk jih nyan dum putoh asa ‘Oh pinto seksa ka Kamoe peuhah"},{"SurahNumber":23,"VerseNumber":78,"Text":"Tuhan nyang peujeuet geulunyueng mata Ngon ate gata carong ngon ceudah Tapi nit gata nyang tatem chukor"},{"SurahNumber":23,"VerseNumber":79,"Text":"Neubri gata le di bumoe Allah Meuaneuk cucoteuh dum di bumoe Meusapat dudoe teuma bak Allah"},{"SurahNumber":23,"VerseNumber":80,"Text":"Tuhan peuhudep Tuhan peumate Malam teuka le uroe pih leupah Malam ngon uroe cit meungkleh sabe Hankeuh tapike ngon akai ceudah"},{"SurahNumber":23,"VerseNumber":81,"Text":"Tapi kheunjih sa ngon ureueng jameun Saban ngon jih kheun hana meuubah"},{"SurahNumber":23,"VerseNumber":82,"Text":"Jikheun peue keubit ‘oh mate tanyoe Geubangket tanyoe teuma geupeugah p *Oh jeuet keu tanoh teuh tinggai tuleueng Geubangket teuh lom mustahe leupah"},{"SurahNumber":23,"VerseNumber":83,"Text":"Keubit geutanyoe ngon du-du tanyoe Geujanji meunoe dilee ka sudah Atranyoe dongeng ureueng nyang dilee Bandum meuteuntee haba beurakah"},{"SurahNumber":23,"VerseNumber":84,"Text":"Takheun soe nyang po bumoe ngon asoe Bandum sinaroe tacuba peugah Meunyo tateupeue takheun soe po jih"},{"SurahNumber":23,"VerseNumber":85,"Text":"Teuntee seuotjih nyang po nyan Allah Takheun boh pakon cit han taingat"},{"SurahNumber":23,"VerseNumber":86,"Text":"Takheun po langet soe lom ci peugah Po langet tujoh po ‘arasy raya"},{"SurahNumber":23,"VerseNumber":87,"Text":"Jiseuot lanja po jih nyan Allah Takheun boh pakon han tatakwa"},{"SurahNumber":23,"VerseNumber":88,"Text":"Takheun soe raja lom taci peugah Nyang po keurajeuen seugala rupa Nyang ek neubela soe-soe nyang sosah Beurangsoe laen han ek jibela Meunyo neuseksa soe nyan ci peugah Meunyo tateupeue takheun soe dih nyan"},{"SurahNumber":23,"VerseNumber":89,"Text":"Teuntee jikheun nyan cit sidroe Allah Takheun peue cit ek gata jitaki"},{"SurahNumber":23,"VerseNumber":90,"Text":"Tapi ka Meubri keu jih dum sudah Atra nyang beuna ka lheueh Kamoe bri Droe jih nyang taki sulet that leupah"},{"SurahNumber":23,"VerseNumber":91,"Text":"Hana aneuk-Neuh sagai di Tuhan Tan laen tuhan sajan ngon Allah Sabab meunyo na tuhan nyang laen r Makhluk laen geupeujeuet sudah Meuseunoh-seunoh peugot atra droe 3 Ka keuh rayek droe bandum geupeugah Maha Suci that Allah lagee nyan"},{"SurahNumber":23,"VerseNumber":92,"Text":"Nyang keubit Tuhan cit sidroe Allah Nyang han deuh taeu got nyang deuh taeu Bandum deuh Neueu meunyo le Allah Bandum deuh Neueu Maha manyang that Nibak charikat lagee jih peugah"},{"SurahNumber":23,"VerseNumber":93,"Text":"Takheun Tuhanku meunyo Neumeung bri Peue nyang Neujanji Neumeung peuleumah Neumeung peukalon atra nyan bak lon"},{"SurahNumber":23,"VerseNumber":94,"Text":"Tuhanku bek lon roh lam beurakah Bek roh lon dalam kaom nyang lalem"},{"SurahNumber":23,"VerseNumber":95,"Text":"Meunyo Kamoe tem ek Meupeuleumah Ek Meupeukalon dum nyan bak gata"},{"SurahNumber":23,"VerseNumber":96,"Text":"Teuma digata beugot tapapah Tatulak ngon got buet nyang brok jih nyan Kamoe teupeue nyan peue nyang jipeugah"},{"SurahNumber":23,"VerseNumber":97,"Text":"Takheun Tuhanku Neupeulindong lon Nibak s‘ah chetan jiyue buet salah"},{"SurahNumber":23,"VerseNumber":98,"Text":"Neupeulindong lon wahe Tuhanku Bek jipeukaru bak lon jilangkah"},{"SurahNumber":23,"VerseNumber":99,"Text":"Teuma awak nyan ‘oh teuka mawot Han ek le meumot jikheun treuk bagah Tuhanku Neubri lon woe u donya"},{"SurahNumber":23,"VerseNumber":100,"Text":"Lon peubuet teuma amai jroh leupah Amai nyang shaleh nyang tinggai dilee Jinoe meuteuntee han le lon keubah Tapi atra nyan narit jih mantong Di likot jih dong padang that luah Sampoe geubangket jih han troh teuka"},{"SurahNumber":23,"VerseNumber":101,"Text":"‘Oh Sangkai kala pih geuyup sudah Uroe nyan han le geutanyong bangsa Han le chedara nyang meugah-meugah Han jeuet teumanyong le bak uroe nyan"},{"SurahNumber":23,"VerseNumber":102,"Text":"Nyang brat timbangan nyan nyang meutuah Nyankeuh ureueng nyan nyang meubahgia"},{"SurahNumber":23,"VerseNumber":103,"Text":"Nyang phui ceulaka rugoe sileupah Jipeurugoe droe roh lam nuraka Keukai jeuep masa lam apui mirah"},{"SurahNumber":23,"VerseNumber":104,"Text":"Jisama muža jitot le apui Meugasui-gasui hanco ngon patah b i"},{"SurahNumber":23,"VerseNumber":105,"Text":"Kon ka geubaca dilee ayat Lon Keu gata bandum sulet tapeugah"},{"SurahNumber":23,"VerseNumber":106,"Text":"Kheun treuk awak nyan hai Tuhan kamoe Jigiduek kamoe le buet nyang salah £ Kakeuh meunang jih u ateueh kamoe Jeuet treuk dum kamoe sisat sileupah"},{"SurahNumber":23,"VerseNumber":107,"Text":"Neubri meuteubiet nibak teumpat nyoe Hai Tuhan kamoe saket that leupah Meunyo kamoe woe buet lagee dilee H Nyan ka meuteuntee kamoe nyang salah Kamoe nyang lalem droe meuelanya"},{"SurahNumber":23,"VerseNumber":108,"Text":"Neukheun bah hinakeuh sinan dikah Beujrakeuh sinan mangat karasa Bek le meuhaba ngon Lon nyoe dikah"},{"SurahNumber":23,"VerseNumber":109,"Text":"Saboh jamaʻah nibak hamba Lon Ureueng nyan geukheun wahe ya Allah Wahe Po kamoe kamoe meuiman Neuampon teuma kamoe ka salah Droe-Neuh sineujroh ureueng geumaseh Kamoe Neugaseh wahe ya Allah"},{"SurahNumber":23,"VerseNumber":110,"Text":"Kaulok-ulok ureueng nyan bandum Hingga jeuet keu Lon tuwokeuh dikah f Bandumkeuh tuwo kaingat keu Lon Dawok kapeukhem ureueng nyan dikah"},{"SurahNumber":23,"VerseNumber":111,"Text":"Uroe nyoe gopnyan nyang meubahgia k Sabab geusaba jinoe Lon balah"},{"SurahNumber":23,"VerseNumber":112,"Text":"Neukheun padum thon keuh dalam bumoe"},{"SurahNumber":23,"VerseNumber":113,"Text":"Sang-sang siuroe jiseuot bagah Meukon siuroe sang sikhan uroe Tatanyong keudroe bak ureueng ceudah Keudeh bak ureueng nyang jeuet meubileueng"},{"SurahNumber":23,"VerseNumber":114,"Text":"Sideh kah geukheun rijang sileupah Meunyo kateupeue sideh kah tinggai Cit siat sagai leupah that bagah"},{"SurahNumber":23,"VerseNumber":115,"Text":"Peue bak tasangka Meupeujeuet gata Cit sia-sia hana phaedah p Hana geupeuwoe gata le bak Lon"},{"SurahNumber":23,"VerseNumber":116,"Text":"Maha Suci Lon Raja nyang meugah Raja nyang beuna nyang mat keurajeuen Kon laen tuhan meulengkan Allah Allahkeuh nyang Po ‘arasy mulia"},{"SurahNumber":23,"VerseNumber":117,"Text":"Soe nyang tapuja meunyo kon Allah Beurangsoe puja tuhan nyang laen Jikheun na laen sajan ngon Allah Hana meudali nyang jipeugah nyan Neukira dum nyan teuma le Allah Tuhan nyang Po jih peugot keunira Hana bahgia si kaphe jadah"},{"SurahNumber":23,"VerseNumber":118,"Text":"Takheun Tuhanku beu-Neupeuampon Neugaseh keu lon ureueng nyang salah Droe-Neuh sineujroh ureueng geumaseh Bandum Neugaseh wahe ya Allah AN-NUR (CAHAYA) s Ngon nama Allah lon peuphon surat Tuhan Hadharat nyang Maha Murah Tuhanku Sidroe geumaseh that-that Donya akhirat rahmat Neulimpah"}]}