{"Id":365,"LanguageCodes":["tg","tgk"],"Name":"tgk-abdolmohammaday","Author":"Abdolmohammad Ayati","Language":"Tajik","Description":"Tajik","Direction":"ltr","Source":"http://tanzil.net","Translations":[{"SurahNumber":51,"VerseNumber":1,"Text":"Савганд ба бодҳое, ки хок пароканда мекунанд"},{"SurahNumber":51,"VerseNumber":2,"Text":"савганд, ба абрҳои гаронбор"},{"SurahNumber":51,"VerseNumber":3,"Text":"савганд ба киштиҳое, ки ба осонӣ равонанд"},{"SurahNumber":51,"VerseNumber":4,"Text":"ва савганд ба фариштагоне, ки тақсимкунандаи корҳоянд"},{"SurahNumber":51,"VerseNumber":5,"Text":"ки он чӣ шуморо ваъда медиҳанд, рост аст"},{"SurahNumber":51,"VerseNumber":6,"Text":"ва рӯзи ҷазо омаданист"},{"SurahNumber":51,"VerseNumber":7,"Text":"Ва савганд ба осмон, ки ба ситорагон ороста аст"},{"SurahNumber":51,"VerseNumber":8,"Text":"ки шумо (дар хусуси пайғамбар) сухани гуногун мегӯед"},{"SurahNumber":51,"VerseNumber":9,"Text":"Аз ҳақ бозгардонида шавад, он ки бозгардониданашро хостаанд"},{"SurahNumber":51,"VerseNumber":10,"Text":"Марг бод бар он дурӯғгӯён"},{"SurahNumber":51,"VerseNumber":11,"Text":"онон ки ба ғафлат дар ҷаҳл фурӯ рафтаанд"},{"SurahNumber":51,"VerseNumber":12,"Text":"Мепурсанд: «Рӯзи ҷазо кай хоҳад буд?»"},{"SurahNumber":51,"VerseNumber":13,"Text":"Рӯзест, ки бар оташ азобашон мекунанд"},{"SurahNumber":51,"VerseNumber":14,"Text":"«Азоби худро бичашед! Ин аст он чизе, ки ба шитоб металабидед!»"},{"SurahNumber":51,"VerseNumber":15,"Text":"Парҳезгорон дар боғҳову канори чашмасорон бошанд"},{"SurahNumber":51,"VerseNumber":16,"Text":"Он чиро Худо ба онҳо додааст, гирифтаанд. Зеро пеш аз он некӯкор буданд"},{"SurahNumber":51,"VerseNumber":17,"Text":"андаке аз шабро мехобиданд"},{"SurahNumber":51,"VerseNumber":18,"Text":"ва ба ҳангоми саҳар истиғфор (тавба) мекарданд"},{"SurahNumber":51,"VerseNumber":19,"Text":"ва дар молҳояшон барои пурсандаву маҳрум хаққе буд"},{"SurahNumber":51,"VerseNumber":20,"Text":"Ва дар замин барои ахли яқин ибратҳоест"},{"SurahNumber":51,"VerseNumber":21,"Text":"ва низ дар вуҷуди худатон. Оё намебинед"},{"SurahNumber":51,"VerseNumber":22,"Text":"Ва ризқи шумо ва ҳар чӣ ба шумо ваъда шуда, дар осмон аст"},{"SurahNumber":51,"VerseNumber":23,"Text":"Пас савганд ба Парвардигори осмонаҳову замин, ки ин сухан ончунон ки сухан мегӯянд, ҳақ ва рост аст"},{"SurahNumber":51,"VerseNumber":24,"Text":"Оё достони меҳмонони гиромии Иброҳим ба ту расидааст"},{"SurahNumber":51,"VerseNumber":25,"Text":"Он гоҳ ки назди ӯ омаданду гуфтанд: «Салом!» Гуфт: «Салом! Шумо мардуми ношинохтаед!»"},{"SurahNumber":51,"VerseNumber":26,"Text":"Дар ниҳон ва шитобон назди касони худ рафт ва гӯсолаи фарбеҳе овард"},{"SurahNumber":51,"VerseNumber":27,"Text":"Таъомро ба наздашон гузошту гуфт: «Чаро намехӯред?»"},{"SurahNumber":51,"VerseNumber":28,"Text":"Ва аз онҳо бимнок шуд. Гуфтанд: «Матарс!» Ва ӯро ба фарзанде доно хушхабар доданд"},{"SurahNumber":51,"VerseNumber":29,"Text":"Ва занаш фарёдзанон омад ва бар рӯй заду гуфт: Ман пиразане нозоям»"},{"SurahNumber":51,"VerseNumber":30,"Text":"Гуфтанд: «Парвардигори ту инчунин гуфтааст. Ва ӯ ҳакиму доност!»"},{"SurahNumber":51,"VerseNumber":31,"Text":"Гуфт: «Эй расулон, ба чӣ кор омадаед?»"},{"SurahNumber":51,"VerseNumber":32,"Text":"Гуфтанд: «Моро бар мардуме табаҳкор фиристодаанд"},{"SurahNumber":51,"VerseNumber":33,"Text":"то тиккаҳои сангҳои гили бар сарашон биборем"},{"SurahNumber":51,"VerseNumber":34,"Text":"ки бар он сангҳо аз ҷониби Парвардигорат барои аз ҳад, гузаштаҳо нишон гузоштаанд»"},{"SurahNumber":51,"VerseNumber":35,"Text":"Пас ҳамаи касонеро, ки имон оварда буданд, берун бурдем"},{"SurahNumber":51,"VerseNumber":36,"Text":"Ва дар он шаҳр ғайри як хона ва фармонбардорон наёфтем"},{"SurahNumber":51,"VerseNumber":37,"Text":"Ва дар он сарзамин барои касоне, ки аз азоби дардовар метарсанд, нишоне боқӣ гузоштем"},{"SurahNumber":51,"VerseNumber":38,"Text":"Ва ибратест дар Мӯсо, он гоҳ ки ӯро бо ҳуҷҷате ошкор назди Фиръавн фиристодем"},{"SurahNumber":51,"VerseNumber":39,"Text":"Ва Ӯ бо ҳамаи қуввааш рӯй гардонду гуфт: «Ҷодугарест ё девонае!»"},{"SurahNumber":51,"VerseNumber":40,"Text":"Ӯ ва лашкарҳояшро гирифтем ва ба дарё партофтем. Ва ӯ муставҷиби (сазовори) маломат буд"},{"SurahNumber":51,"VerseNumber":41,"Text":"Ва низ ибратест дар қавми Од, он гоҳ, ки боди ақимро бар онҳо фиристодем"},{"SurahNumber":51,"VerseNumber":42,"Text":"Бар ҳар чизе вазид, фақат устухоне пӯсидааш бар ҷой гузошт"},{"SurahNumber":51,"VerseNumber":43,"Text":"Ва низ ибратест дар қавми Самуд, он гоҳ ки ба онҳо гуфта шуд: «То замоне чанд бархурдор шавед»"},{"SurahNumber":51,"VerseNumber":44,"Text":"Онон аз фармони Парвардигорашон сар боззаданд ва ҳамчунон ки менигаристанд, раъди тунде фурӯ гирифташон"},{"SurahNumber":51,"VerseNumber":45,"Text":"Истодан натавонистанд ва тавони интиқом надоштанд"},{"SurahNumber":51,"VerseNumber":46,"Text":"Ва аз пеш қавми Нӯҳро ҳалок кардем, ки қавме нофармон буданд"},{"SurahNumber":51,"VerseNumber":47,"Text":"Ва осмонро ба қувват барафроштем ва ҳаққо, ки Мо тавоноем"},{"SurahNumber":51,"VerseNumber":48,"Text":"Ва заминро густурдем ва чӣ некӯ густарандагонем"},{"SurahNumber":51,"VerseNumber":49,"Text":"Ва аз ҳар чиз ҷуфте биёфаридаем, шояд, ки ибрат гиред"},{"SurahNumber":51,"VerseNumber":50,"Text":"Пас ба сӯи Худованд бигрезед. Ман шуморо аз ҷониби Ӯ бимдиҳандае ошкорам"},{"SurahNumber":51,"VerseNumber":51,"Text":"Ва бо Худои якто худои дигароро мапарастед. Ман шуморо аз ҷониби Ӯ бимдиҳандае ошкорам"},{"SurahNumber":51,"VerseNumber":52,"Text":"Ҳамчунин бар онҳое, ки аз ин пеш буданд, ҳар паёмбаре, ки фиристода шуд, гуфтанд: «Ҷодугарест ё девонаест!»"},{"SurahNumber":51,"VerseNumber":53,"Text":"Оё ба ин кор якдигарро васият карда буданд? На, худ мардуме тоғӣ (саркаш) буданд"},{"SurahNumber":51,"VerseNumber":54,"Text":"Пас аз онҳо рӯйгардон шав. Кас туро маломат нахоҳад кард"},{"SurahNumber":51,"VerseNumber":55,"Text":"Андарз (панд) бидеҳ, ки андарз мӯъминонро манфиат дорад"},{"SurahNumber":51,"VerseNumber":56,"Text":"Ҷинну инсро фақат ва фақат барои парастиши Худ офаридаам"},{"SurahNumber":51,"VerseNumber":57,"Text":"Аз онҳо ризқе намехоҳам ва намехоҳам, ки маро итъом кунанд (хӯронанд)"},{"SurahNumber":51,"VerseNumber":58,"Text":"Худост рӯзидиҳанда. Ва Ӯст соҳиби қуввате сахт устувор"},{"SurahNumber":51,"VerseNumber":59,"Text":"Ин ситамкоронро аз азоб баҳраест монанди баҳрае, ки ёронашон доштанд. Пас ба шитоб чизе (азоб) аз Ман нахоҳанд"},{"SurahNumber":51,"VerseNumber":60,"Text":"Вой бар кофирон, аз он рӯз, ки онҳоро ваъда додаанд"}]}