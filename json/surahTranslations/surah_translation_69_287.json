{"Id":287,"LanguageCodes":["prs"],"Name":"prs-mawlawimuhammad","Author":"Mawlawi Muhammad Anwar Badkhashani","Language":"Dari","Description":"Dari","Direction":"rtl","Source":"https://quranenc.com/en/browse/dari_badkhashani","Translations":[{"SurahNumber":69,"VerseNumber":1,"Text":"حاقه (حادثۀ ثابت و واقع شدنی)"},{"SurahNumber":69,"VerseNumber":2,"Text":"چیست آن حاقه (حادثۀ ثابت و واقع شدنی)؟"},{"SurahNumber":69,"VerseNumber":3,"Text":"و تو چه می‌دانی که آن حاقه (حادثۀ ثابت و واقع شدنی) چیست؟"},{"SurahNumber":69,"VerseNumber":4,"Text":"قوم ثمود و عاد آن حادثۀ کوبنده و واقع شدنی را تکذیب نمودند"},{"SurahNumber":69,"VerseNumber":5,"Text":"اما ثمود به (وسیلۀ) آواز سخت و مرگبار هلاک شدند"},{"SurahNumber":69,"VerseNumber":6,"Text":"و اما عاد به (وسیلۀ) تندبادی سرد و سوزنده هلاک شدند"},{"SurahNumber":69,"VerseNumber":7,"Text":"که الله آن را هفت شب و هشت روز پی در پی بر آنان مسلط کرد آنگاه مردمان را می‌دیدی که روی زمین افتاده‌اند و گویی تنه‌های پوک درختان خرما‌اند"},{"SurahNumber":69,"VerseNumber":8,"Text":"پس آیا می‌بینی که اثری از آنها باقی مانده باشد؟"},{"SurahNumber":69,"VerseNumber":9,"Text":"و فرعون و کسانی که پیش از او بودند و همچنین اهالی قریه‌های زیر و زبر شده (قوم لوط) مرتکب گناه و نافرمانی شدند"},{"SurahNumber":69,"VerseNumber":10,"Text":"زیرا آنان از (فرمان) فرستادۀ پروردگارشان نافرمانی کردند، و الله ایشان را به سختی گرفت"},{"SurahNumber":69,"VerseNumber":11,"Text":"البته وقتی که آب (به امر ما) طغیان کرد، شما را در کشتی روان برداشتیم"},{"SurahNumber":69,"VerseNumber":12,"Text":"تا آن (عذاب) را برایتان پندی قرار دهیم و گوش‌هایی شنوا آن را به خاطر بسپارد"},{"SurahNumber":69,"VerseNumber":13,"Text":"پس چون در صور دمیده شود یک دمیدنی"},{"SurahNumber":69,"VerseNumber":14,"Text":"و زمین و کوه‌ها برداشته شوند، پس يکباره درهم کوبیده شوند"},{"SurahNumber":69,"VerseNumber":15,"Text":"پس در آن روز واقعه (قیامت) رخ دهد"},{"SurahNumber":69,"VerseNumber":16,"Text":"و آسمان (نیز) بشگافد و در آن روز سست گردد"},{"SurahNumber":69,"VerseNumber":17,"Text":"و فرشته‌ها بر اطراف آن (آسمان) خواهند بود و عرش پروردگارت را در آن روز هشت فرشته بالای سر خود حمل می‌کنند"},{"SurahNumber":69,"VerseNumber":18,"Text":"در آن روز شما (به بارگاه پروردگارتان) عرضه می‌شوید، هیچ پوشیدۀ شما (که آنرا انجام داده بودید) مخفی نماند"},{"SurahNumber":69,"VerseNumber":19,"Text":"پس هر کس که نامۀ اعمالش به دست راستش داده شود (شادی کنان) می‌گوید: بگیرید نامۀ اعمال مرا بخوانید"},{"SurahNumber":69,"VerseNumber":20,"Text":"چون من یقین داشتم که البته با حساب خودم روبرو خواهم شد"},{"SurahNumber":69,"VerseNumber":21,"Text":"پس او در زندگانی خوش و رضایت بخش خواهد بود"},{"SurahNumber":69,"VerseNumber":22,"Text":"در بهشت (بسیار) بلند خواهد بود"},{"SurahNumber":69,"VerseNumber":23,"Text":"که میوۀ آن در دسترس است"},{"SurahNumber":69,"VerseNumber":24,"Text":"(گفته می‌شود) گوارا بخورید و بنوشید به (پاداش) آنچه در روزگاران گذشته انجام میدادید"},{"SurahNumber":69,"VerseNumber":25,"Text":"و اما کسی که نامۀ اعمالش به دست چپش داده شود، پس می‌گوید: ای کاش نامه‌ام بمن داده نمی‌شد"},{"SurahNumber":69,"VerseNumber":26,"Text":"و (ای کاش) نمی‌دانستم که حساب من چیست"},{"SurahNumber":69,"VerseNumber":27,"Text":"و ای کاش مرگ فیصله کننده و پایان کارم بود"},{"SurahNumber":69,"VerseNumber":28,"Text":"دارایی من هیچ نفعی بمن نرساند"},{"SurahNumber":69,"VerseNumber":29,"Text":"قدرت و پادشاهی من از دستم رفت"},{"SurahNumber":69,"VerseNumber":30,"Text":"(گفته می‌شود) او را بگیرید، پس به زنجیرش کشید"},{"SurahNumber":69,"VerseNumber":31,"Text":"باز او را در دوزخ داخل کنید"},{"SurahNumber":69,"VerseNumber":32,"Text":"باز در زنجیری که درازی آن هفتاد گز باشد او را ببندید"},{"SurahNumber":69,"VerseNumber":33,"Text":"چون او به الله بزرگ ایمان نمی‌آورد"},{"SurahNumber":69,"VerseNumber":34,"Text":"و (مردم را) بر طعام دادن مسکین ترغیب نمی‌کرد"},{"SurahNumber":69,"VerseNumber":35,"Text":"پس او امروز در این جا هیچ دوست مهربانی ندارد"},{"SurahNumber":69,"VerseNumber":36,"Text":"و نه طعامی دارد جز زرداب دوزخیان"},{"SurahNumber":69,"VerseNumber":37,"Text":"که جز گنهگاران آن را نمی‌خورند"},{"SurahNumber":69,"VerseNumber":38,"Text":"پس قسم به آنچه می‌بینید"},{"SurahNumber":69,"VerseNumber":39,"Text":"و به آنچه نمی‌بینید"},{"SurahNumber":69,"VerseNumber":40,"Text":"که این (قرآن) سخن فرستاده (فرشته) بزرگوار است"},{"SurahNumber":69,"VerseNumber":41,"Text":"و آن سخن شاعری نیست، اندکی ایمان می‌آورید"},{"SurahNumber":69,"VerseNumber":42,"Text":"و (قرآن) گفتۀ غیبگو و کاهن نیست، اندکی عبرت می‌گیرید"},{"SurahNumber":69,"VerseNumber":43,"Text":"(بلکه) از سوی پروردگار جهانیان نازل شده است"},{"SurahNumber":69,"VerseNumber":44,"Text":"و اگر (بالفرض) پیغمبر بعضی از سخنان را به دروغ به ما نسبت می‌کرد"},{"SurahNumber":69,"VerseNumber":45,"Text":"البته او را با قدرت می‌گرفتیم"},{"SurahNumber":69,"VerseNumber":46,"Text":"باز رگ دلش را قطع می‌کردیم"},{"SurahNumber":69,"VerseNumber":47,"Text":"پس هیچ کس از شما منع کننده‌ای (جزای ما) از او نیست"},{"SurahNumber":69,"VerseNumber":48,"Text":"البته قرآن برای پرهیزگاران نصیحت و پند است"},{"SurahNumber":69,"VerseNumber":49,"Text":"و البته ما به یقین می‌دانیم که برخی از شما تکذیب‌کننده‌اید"},{"SurahNumber":69,"VerseNumber":50,"Text":"و البته آن (تکذیب) مایۀ حسرت بر کافران است"},{"SurahNumber":69,"VerseNumber":51,"Text":"و البته آن (قرآن سخن) حق و یقینی است"},{"SurahNumber":69,"VerseNumber":52,"Text":"پس نام پروردگار بزرگت را به پاکی یاد کن"}]}