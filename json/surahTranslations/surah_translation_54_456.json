{"Id":456,"LanguageCodes":["ur","urd"],"Name":"urd-muhammadjunagar-la","Author":"Muhammad Junagarhi","Language":"Urdu","Description":"Urdu - Transliteration","Direction":"ltr","Source":"http://www.quranraj.com","Translations":[{"SurahNumber":54,"VerseNumber":1,"Text":"Qayamat qareeb agaee aur chand phat gaya"},{"SurahNumber":54,"VerseNumber":2,"Text":"Yeh agar koi mojzza dekhtay hain to mun pher letay hain aur kehdetay hain. kay yeh pehlay say chala aata hua jadoo hai"},{"SurahNumber":54,"VerseNumber":3,"Text":"inhon ney jhutlaya aur apni khuwaishon ki pairwi ki aur her kaam theray huye waqt per muqarrar hai"},{"SurahNumber":54,"VerseNumber":4,"Text":"yaqeenan inn kay pass woh khabren aa chuki hain jin mein dant dapat (ki naseehat) hai"},{"SurahNumber":54,"VerseNumber":5,"Text":"Aur kamil aqal ki baat hai lekin in darawni baaton ney bhi kuch faeedah na diya"},{"SurahNumber":54,"VerseNumber":6,"Text":"Pus (aey nabi) tum inn say aeyraaz kero jiss din aik pukarnay wala nagawaar cheez ki taraf pukaray ga"},{"SurahNumber":54,"VerseNumber":7,"Text":"yeh jhuki aankhon qabron say iss tarah nikal kharay hongay kay goya woh phela hua taddi dal hai"},{"SurahNumber":54,"VerseNumber":8,"Text":"Pukarnay walay ki taraf dortay hongay aur kafir kahengey yeh din to boht sakht hai"},{"SurahNumber":54,"VerseNumber":9,"Text":"Inn say pehlay qom-e-nooh ney bhi humaray banday ko jhulaya tha aur deewana batla ker jhirak diya gaya tha"},{"SurahNumber":54,"VerseNumber":10,"Text":"Pus uss ney apney rab say dua ki kay mein beybus hun tu meri madad ker"},{"SurahNumber":54,"VerseNumber":11,"Text":"Pus hum ney aasman kay darwazon ko zor kay menh say khol diya"},{"SurahNumber":54,"VerseNumber":12,"Text":"Aur zamin say chashmon ko jaari kerdiya pus uss kaam kay liye jo muqaddar kiya gaya tha (dono) paani jama hogaye"},{"SurahNumber":54,"VerseNumber":13,"Text":"Aur hum ney issay takhton aur keelon wali (kashti) per sawar kerliya"},{"SurahNumber":54,"VerseNumber":14,"Text":"Jo humari aankhon kay samnay chal rahi thi badla uss ki taraf say jiss ka kufur kiya gaya tha"},{"SurahNumber":54,"VerseNumber":15,"Text":"Aur be-shak hum ney iss waqaey ko nishani bana ker baqi rakha pus koi hai naseehat hasil kerney wala"},{"SurahNumber":54,"VerseNumber":16,"Text":"Batao mera azab aur meri daraney wali baaten kaisi rahen"},{"SurahNumber":54,"VerseNumber":17,"Text":"Aur be-shak hum ney quran ko samajhney kay liye aasan kerdiya hai pus kiya koi naseehat hasil kerney wala hai"},{"SurahNumber":54,"VerseNumber":18,"Text":"Qom-e-aad ney bhi jhutlaya pus kaisa hua mera azab aur meri daraney wali baten"},{"SurahNumber":54,"VerseNumber":19,"Text":"Hum ney unn per tez-o-tund musalsal chalney wali hawa aik peham manhoos din mein bhej di"},{"SurahNumber":54,"VerseNumber":20,"Text":"Jo logon ko utha utha ker dey patakhti thi goya kay woh jarr say katey huye khajoor kay taney hain"},{"SurahNumber":54,"VerseNumber":21,"Text":"Pus kaisi rahi meri saza aur mera darana"},{"SurahNumber":54,"VerseNumber":22,"Text":"Yaqeenan hum ney quran ko naseehat kay liye aasan kerdia hai pus kiya koi hai naseehat hasil kerney wala"},{"SurahNumber":54,"VerseNumber":23,"Text":"Qom-e-samood ney daraney walon ko jhutlaya"},{"SurahNumber":54,"VerseNumber":24,"Text":"Aur kehney lagay kiya humi mein say aik shaks ki hum farmanbardaari kerney lagen? tab to hum yaqeenan ghalati aur deewangi mein paray huye hongey"},{"SurahNumber":54,"VerseNumber":25,"Text":"Kiya humaray sab kay darmiyan sirf issi per wahi utaari gaee nahi bulkay woh jhoota shekhi khor hai"},{"SurahNumber":54,"VerseNumber":26,"Text":"Abb sab jaan lengey kal ko kay kon jhoota aur shekhi khor tha"},{"SurahNumber":54,"VerseNumber":27,"Text":"Be-shak hum unki aazmaeesh kay liye untni bhejen gey pus (aey saleh) tu inka muntazir reh aur sabar ker"},{"SurahNumber":54,"VerseNumber":28,"Text":"Han enhen khabar kerdey kay paani in mein taqseem shuda hai her aik apni baari per hazir hoga"},{"SurahNumber":54,"VerseNumber":29,"Text":"Unhon ney apney sathi ko awaz di jiss ney (untni per) waar kiya aur (uss ki) kochen kaat den"},{"SurahNumber":54,"VerseNumber":30,"Text":"Pus kiyon ker hua mera azab aur mera darana"},{"SurahNumber":54,"VerseNumber":31,"Text":"Hum ney unn per aik cheekh bheji pus aisay hogaye jaisay baar bananay walay ki rondhi hui ghaas"},{"SurahNumber":54,"VerseNumber":32,"Text":"Aur hum ney naseehat kay liye quran ko aasan kerdia hai pus kiya hai koi jo naseehat qabool keray"},{"SurahNumber":54,"VerseNumber":33,"Text":"Qom-e-Loot ney bhi daraney walon ki takzeeb ki"},{"SurahNumber":54,"VerseNumber":34,"Text":"Be-shak hum ney unn per pathar barsaney wali hawa bheji siwaye loot(alh-e-salam) kay ghar walon kay waqt nijat deydi"},{"SurahNumber":54,"VerseNumber":35,"Text":"Apney ehsan say her her shukarguzaar ko hum issi tarah badla detay hain"},{"SurahNumber":54,"VerseNumber":36,"Text":"Yaqeenan loot (alh-e-salam) ney unhen humari pakar say daraya tha lekinunhon ney daraney walon kay baray mein (shak-o-shuba aur) jhagra kiya"},{"SurahNumber":54,"VerseNumber":37,"Text":"Aur inn loot (alh-e-salam) ko unkay mehmanon kay baray mein phuslaya pus hum ney unki aankhen andhi kerden (aur kehdia) mera azab aur mera darana chakho"},{"SurahNumber":54,"VerseNumber":38,"Text":"Aur yaqeeni baat hai kay unhen subah saweray hi aik jagah pakarney walay muqarra azab ney ghaarat kerdia"},{"SurahNumber":54,"VerseNumber":39,"Text":"Pus meray azab aur meray darawey ka maza chakho"},{"SurahNumber":54,"VerseNumber":40,"Text":"Aur yaqeenan hum ney quran ko Pind-o-waaz kay liye aasan kerdia hai pus kiya koi hai naseehat pakarney wala"},{"SurahNumber":54,"VerseNumber":41,"Text":"Aur firaoniyon kay pass bhi daraney walay aaye"},{"SurahNumber":54,"VerseNumber":42,"Text":"Unhon ney humari tamamnishaniyan jhutlayen pus hum ney unhen baray ghalib qavi pakarney walay ki tarah pakar liya"},{"SurahNumber":54,"VerseNumber":43,"Text":"(Aey qureshiyo!) kiya tumharay kafir inn kafiron say kuch behtar hain? ya tumharay liye agli kitabon mein chutkara likha hua hai"},{"SurahNumber":54,"VerseNumber":44,"Text":"Ya yeh kehtay hain kay hum ghalba panay wali janat hain"},{"SurahNumber":54,"VerseNumber":45,"Text":"Unqareeb yeh jamat shikast di jayegi aur peeth deyker bhagey gi"},{"SurahNumber":54,"VerseNumber":46,"Text":"Bulkay qayamat ki ghari unkay waday kay waqt hai aur qayamat bari sakht aur kerwi cheez hai"},{"SurahNumber":54,"VerseNumber":47,"Text":"Be-shak gunehgaar gumrahi mein aur azab mein hain"},{"SurahNumber":54,"VerseNumber":48,"Text":"Jiss din woh apney mun kay bal aag mein ghaseetay jayen gey.(aur unn say kaha jayega) dozakh ki aag lagney kay mazay chakho"},{"SurahNumber":54,"VerseNumber":49,"Text":"Be-shak hum ney her cheez ko aik (muqarra) andazay per peda kia hai"},{"SurahNumber":54,"VerseNumber":50,"Text":"Aur humara hukum sirf aik dafa (ka aik kalma) hi hota hai jaisey aankh ka jhapakna"},{"SurahNumber":54,"VerseNumber":51,"Text":"Aur hum ney tum jaisey bohteron ko halak kerdia hai pus koi hai naseehat lenay wala"},{"SurahNumber":54,"VerseNumber":52,"Text":"Jo kuch enhon ney (aemaal) kiye hain sab naam-e-aemaal mein likhay huye hain"},{"SurahNumber":54,"VerseNumber":53,"Text":"(Issi tarah) her choti bari baat bhi likhi hui hai"},{"SurahNumber":54,"VerseNumber":54,"Text":"Yaqeenan humara darr rakhney walay jannaton aur neharon mein hongay"},{"SurahNumber":54,"VerseNumber":55,"Text":"Raasti aur izzat ki bethak mein qudrat walay badshah kay pass"}]}