{"Id":381,"LanguageCodes":["tr","tur"],"Name":"tur-ademugur","Author":"Adem Ugur","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":76,"VerseNumber":1,"Text":"İnsanın üzerinden, henüz kendisinin anılan bir şey olmadığı uzun bir süre geçmedi mi"},{"SurahNumber":76,"VerseNumber":2,"Text":"Gerçek şu ki, biz insanı katışık bir nutfeden (erkek ve kadının dölünden) yarattık; onu imtihan edelim diye, kendisini işitir ve görür kıldık"},{"SurahNumber":76,"VerseNumber":3,"Text":"Şüphesiz biz ona (doğru) yolu gösterdik. İster şükredici olsun ister nankör"},{"SurahNumber":76,"VerseNumber":4,"Text":"Doğrusu biz, kâfirler için zincirler; demir halkalar ve alevli bir ateş hazırladık"},{"SurahNumber":76,"VerseNumber":5,"Text":"İyiler ise, kâfûr katılmış bir kadehten (cennet şarabı) içerler"},{"SurahNumber":76,"VerseNumber":6,"Text":"(Bu,) Allah´ın has kullarının içtikleri ve akıttıkça akıttıkları bir pınardır"},{"SurahNumber":76,"VerseNumber":7,"Text":"O kullar, şiddeti her yere yayılmış olan bir günden korkarak verdikleri sözü yerine getirirler"},{"SurahNumber":76,"VerseNumber":8,"Text":"Onlar, kendi canları çekmesine rağmen yemeği yoksula, yetime ve esire yedirirler"},{"SurahNumber":76,"VerseNumber":9,"Text":"Biz sizi Allah rızası için doyuruyoruz; sizden ne bir karşılık ne de bir teşekkür bekliyoruz"},{"SurahNumber":76,"VerseNumber":10,"Text":"Biz, çetin ve belâlı bir günde Rabbimizden (O´nun azabına uğramaktan) korkarız (derler)"},{"SurahNumber":76,"VerseNumber":11,"Text":"İşte bu yüzden Allah onları o günün fenalığından esirger; (yüzlerine) parlaklık, (gönüllerine) sevinç verir"},{"SurahNumber":76,"VerseNumber":12,"Text":"Sabretmelerine karşılık onlara cenneti ve (cennetteki) ipekleri lütfeder"},{"SurahNumber":76,"VerseNumber":13,"Text":"Orada koltuklara kurulmuş olarak bulunurlar; ne yakıcı sıcak görülür orada, ne de dondurucu soğuk"},{"SurahNumber":76,"VerseNumber":14,"Text":"(Cennet ağaçlarının) gölgeleri, üzerlerine sarkar; kolayca koparılabilen meyveleri istifadelerine sunulur"},{"SurahNumber":76,"VerseNumber":15,"Text":"Yanlarında gümüşten kaplar ve billûr kupalar dolaştırılır"},{"SurahNumber":76,"VerseNumber":16,"Text":"Gümüşten öyle kadehler ki onları istedikleri ölçüde tayin ve takdir etmişlerdir"},{"SurahNumber":76,"VerseNumber":17,"Text":"Onlara orada bir kâseden içirilir ki (bu şarabın) karışımında zencefil vardır"},{"SurahNumber":76,"VerseNumber":18,"Text":"(Bu şarap) orada bir pınardandır ki adına Selsebîl denir"},{"SurahNumber":76,"VerseNumber":19,"Text":"O insanların etrafında öyle ölümsüz genç nedîmler dolaşır ki, onları gördüğünde, etrafa saçılıp dağılmış inciler sanırsın"},{"SurahNumber":76,"VerseNumber":20,"Text":"Ne yana bakarsan bak, (yığınla) nimet ve ulu bir saltanat görürsün"},{"SurahNumber":76,"VerseNumber":21,"Text":"Üzerlerinde yeşil ipekten ince ve kalın elbiseler vardır; gümüş bilezikler takınmışlardır. Rableri onlara tertemiz bir içki içirir"},{"SurahNumber":76,"VerseNumber":22,"Text":"(Onlara şöyle denir:) Bu, sizin için bir mükâfattır. Sizin gayretiniz karşılığını bulmuştur"},{"SurahNumber":76,"VerseNumber":23,"Text":"(Resûlüm!) Kur´an´ı sana biz, evet biz indirdik"},{"SurahNumber":76,"VerseNumber":24,"Text":"Artık Rabbinin hükmüne (boyun eğip) sabret; onlardan hiçbir günahkâra, yahut hiçbir nanköre boyun eğme"},{"SurahNumber":76,"VerseNumber":25,"Text":"Sabah akşam Rabbinin ismini yâdet"},{"SurahNumber":76,"VerseNumber":26,"Text":"Gecenin bir kısmında O´na secde et; gecenin uzun bir bölümünde de O´nu tesbih et"},{"SurahNumber":76,"VerseNumber":27,"Text":"Şu insanlar, çarçabuk geçen dünyayı seviyorlar da önlerindeki çetin bir günü (ahireti) ihmal ediyorlar"},{"SurahNumber":76,"VerseNumber":28,"Text":"Onları biz yarattık; onların yaratılışını sapasağlam yaptık. Dilediğimizde (kendilerini yok eder) yerlerine benzerlerıni getiririz"},{"SurahNumber":76,"VerseNumber":29,"Text":"Şüphesiz ki bu bir öğüttür. Artık dileyen Rabbine bir yol tutar"},{"SurahNumber":76,"VerseNumber":30,"Text":"Sizler ancak Rabbinizin dilemesi (izin vermesi) sayesinde (bir şeyi) dileyebilirsiniz. Şüphesiz Allah her şeyi bilendir, hikmet sahibidir"},{"SurahNumber":76,"VerseNumber":31,"Text":"O, dilediğini rahmetine dahil eder. Zalimlere gelince, onlar için elem verici bir azap hazırlamıştır"}]}