{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":31,"VerseNumber":1,"Text":"Alif, Lam, Mim. (so Allah i Matao ko paka-aantapan Iyan on)"},{"SurahNumber":31,"VerseNumber":2,"Text":"Giyaya na manga ayat ko kitab a katatagoan sa ongangn"},{"SurahNumber":31,"VerseNumber":3,"Text":"A toroan go limo ko miphipiyapiya"},{"SurahNumber":31,"VerseNumber":4,"Text":"A so ipphamayandg iran so sambayang, go pthonayn iran so zakat, go siran na so akhirat na siran na tatangkdn iran"},{"SurahNumber":31,"VerseNumber":5,"Text":"Siran man i thatakna ko toroan a phoon ko Kadnan iran; go siran man na siran i phamakadaag"},{"SurahNumber":31,"VerseNumber":6,"Text":"Na adn a pd ko manga manosiya, a taw a pphamasa sa katmbangan a tothol, ka an makadadag ko lalan o Allah, a kna a ba katao, go phagmbaalan iyan a kasandagan: Siran man na adn a bagian iran a siksa a phakahina"},{"SurahNumber":31,"VerseNumber":7,"Text":"Na igira a pphangadian on so manga ayat Ami, na tomalikhod, a mananakabor, lagid o ba niyan oto da man´g, lagid o ba kiyatagoan so mbala a tangila niyan sa kabngl: Na pphanotholang ka on so siksa a malipds"},{"SurahNumber":31,"VerseNumber":8,"Text":"Mataan! a so miyamaratiyaya, go pinggalbk iran so manga pipiya, na adn a bagian iran a manga sorga a pakalma"},{"SurahNumber":31,"VerseNumber":9,"Text":"Makakakal siran on. Diyandi o Allah a bnar: Na Skaniyan so Mabagr, a Mawngangn"},{"SurahNumber":31,"VerseNumber":10,"Text":"Inadn Iyan so manga langit a da a manga polaos a khaylay niyo skaniyan; go piyakabknan Iyan so lopa sa manga palaw, ka ang kano Niyan di pkhakaog; go iniparak Iyan on so oman i baraniyawa. Na piyakatoron Ami phoon ko kawang so ig a oran, na piyakatho Ami ron so oman i pizoson a mapiya"},{"SurahNumber":31,"VerseNumber":11,"Text":"Giyaya a inadn o Allah: Na pakiilay niyo rakn o antonaa i miyaadn o siran a salakaw Rkaniyan: Kna, ka so manga darowaka na matatago ko kadadag, a mapayag"},{"SurahNumber":31,"VerseNumber":12,"Text":"Na sabnsabnar a inibgay Ami ko Loqman so ongangn (na pitharo on a): \"Panalamat ka ko Allah\". Na sa taw a manalamat, na makaphanalamat sa rk bo o ginawa niyan: Na sa taw a mongkir, na mataan! a so Allah na Angkos, a Pphodin"},{"SurahNumber":31,"VerseNumber":13,"Text":"Na gowani na pitharo o Loqman ko wata iyan, a skaniyan na pphangthomaan iyan: \"Hay ikaritan ko, ding ka zakoton so Allah: Mataan! a so kapanakoto na titho a kandarowaka, a lbi a mala"},{"SurahNumber":31,"VerseNumber":14,"Text":"Na piyanginsana Mi ko manosiya so mbala a loks iyan: Kiyaawidan skaniyan o ina iyan ko kalmk, a maliliyawaw ko isa a kalmk: Go miyakagnk somoso ko sold a dowa ragon: \"Panalamat ka Rakn ago so mbala a loks ka: Sii Rakn so khabolosan"},{"SurahNumber":31,"VerseNumber":15,"Text":"Na oba ka iran mbaasa sa kisakoton ka Rakn ko da a rk kawn a katao, na ding ka siran pagonoti; go pakipagpda ka kiran sii ko doniya sa adat a mapiya; na kdg ka ko lalan o taw a mimbalingan sii Rakn: Oriyan iyan na sii Rakn so khandodan iyo, na phanotholn Ko rkano so pinggolawla niyo"},{"SurahNumber":31,"VerseNumber":16,"Text":"(Pitharo o Loqman:) \"Hay ikaritan ko, mataan aya! a o adn a maadn (a amal) a timbang o od a hardal, na matago sii ko lakongan, odi na sii ko manga langit, odi na sii ko lopa, na ithalingoma skaniyan o Allah: Mataan! a so Allah na Lambasi-katao, a Kaip"},{"SurahNumber":31,"VerseNumber":17,"Text":"Hay ikaritang ko, pamayandgn ka so sambayang, go sogo on ka so mapiya, go saparn ka so marata: Go phantang ka ko apiya antonaa i minisogat rka; mata an! a giyoto man na pd ko maylot a manga sogoan"},{"SurahNumber":31,"VerseNumber":18,"Text":"Go ding ka thangkiriin so bias ka ko manga manosiya (sa kapanakabor), go di ka plalakaw ko lopa a mangangandag; mataan! a so Allah na di Niyan khabayaan so oman i takabor, a masalibantog"},{"SurahNumber":31,"VerseNumber":19,"Text":"Go zokoding ka so kaplalakawng ka, go pakainayang ka so sowarang ka; mataan! a aya piyakagowagowad ko manga sowara na sabnar a so sowara kimar"},{"SurahNumber":31,"VerseNumber":20,"Text":"Ba niyo da maylay a mataan! a so Allah na piyakaphasiyonot Iyan rkano so nganin a zisii ko manga langit ago so zisii ko lopa, go siyamporna Iyan rkano so manga limo Iyan sa mapayag, go masoln? Na adn a pd ko manga manosiya a gii makiphapawala makapantag ko Allah, a kna a ba katao, go di toroan, go di kitab a miyakabgay sa sindaw"},{"SurahNumber":31,"VerseNumber":21,"Text":"Na igira a pitharo kiran a: Kdga niyo so initoron o Allah, na tharoon iran a: \"Kna, ka aya khdgn ami na so miyatoon ami ron so manga loks ami\". Ati apiya aya btad o shaytan na pthawagn iyan siran ko siksa a pzokhayaw (na aya iran dn phagonotan)"},{"SurahNumber":31,"VerseNumber":22,"Text":"Na sa taw a imbayorantang iyan a ginawa niyan ko Allah, a skaniyan na phipiyapiya, na sabnar a kiyakaptan iyan so kapta a mabagr: Na sii ko Allah so khaakiran ko manga olawla"},{"SurahNumber":31,"VerseNumber":23,"Text":"Na sa taw a mongkir, na oba ka mapakamboko o kiyaongkir iyan: Sii Rkami so khandodan iran, na phanotholn Ami kiran so pinggolawla iran: Mataan! a so Allah na katawan Iyan so zisii ko manga rarb"},{"SurahNumber":31,"VerseNumber":24,"Text":"Phakasawitn Ami siran (ko doniya) sa mayto: Oriyan iyan na pakapagbongn Ami siran ko siksa a sangat"},{"SurahNumber":31,"VerseNumber":25,"Text":"Na ibt ka o izaan ka kiran o antawaa i miyadn ko manga langit ago so lopa? Na mataan a ptharoon iran dn a: \"So Allah\". Tharoang ka a: \"So podi na rk o Allah! Kna, ka so kadaklan kiran na di iran katawan"},{"SurahNumber":31,"VerseNumber":26,"Text":"Rk o Allah so nganin a zisii ko manga langit, go so lopa: Mataan! a so Allah na Skaniyan i Angkos, a Pphodin"},{"SurahNumber":31,"VerseNumber":27,"Text":"Na apiya pn mataan! a so matatago ko lopa a kayo na manga pansom, go so kalodan (na dawat), na omanan Iyan oto sa pito a manga kalodan, na di thaman so manga katharo o Allah: Mataan! a so Allah na Mabagr, a Mawngangn"},{"SurahNumber":31,"VerseNumber":28,"Text":"Da ko kiya adna rkano, go da ko kapagoyaga rkano, inonta na lagid o ginawa a isa: Mataan! a so Allah na Pphakan´g, a Pphakaylay"},{"SurahNumber":31,"VerseNumber":29,"Text":"Bang ka da maylay a mataan! a so Allah na pphakasoldn Iyan so gagawii ko dawndaw, go pphakasoldn Iyan so dawndaw ko gagawii; go piyakaphasiyonot Iyan so alongan, ago so olan, oman iisa na pkhdg (ko lalan iyan) taman ko taalik a ppnto on; na mataan! a so Allah na so gii niyo nggolawlaan na Kaip Iyan"},{"SurahNumber":31,"VerseNumber":30,"Text":"Giyoto man na sabap sa mataan! a so Allah na Skaniyan so bnar; na mataan! a so pphanongganowin iran a salakaw Rkaniyan na ribat; na mataan! a so Allah, na Skaniyan so Maporo, a Mala"},{"SurahNumber":31,"VerseNumber":31,"Text":"Bang ka da maylay a mataan! a so manga kapal na pphlalatas ko kalodan sabap ko limo o Allah? - ka pphakiilay Niyan rkano so manga tanda Iyan? Mataan! a dn a matatago roo man a titho a manga tanda ko oman i mapantang, a mananalamat"},{"SurahNumber":31,"VerseNumber":32,"Text":"Na igira a kiyakoloban siran sa bagl a lagid o manga palaw, na mangni siran ko Allah, a totolabosn iran Rkaniyan so pangni. Na kagiya a sabtn Iyan siran, a iraot siran ko kalopaan; na so sabaad kiran na miyaginontolan. Na da a zangka ko manga tanda Ami a rowar ko oman i makadorat, a miyongkir"},{"SurahNumber":31,"VerseNumber":33,"Text":"Hay manga manosiya, onoti niyo so Kadnan iyo, go kalkn iyo so gawii a da a khiyogop o mimbawata ko wata iyan, go da ko inimbawata i ba niyan kaogopi so mimbawata on, sa mayto bo. Mataan! a so diyandi o Allah na bnar: Na oba kano malimpang o kawyagoyag ko doniya, go oba kano malimpang sa sabap ko (katigr o) Allah o pphlilimpang"},{"SurahNumber":31,"VerseNumber":34,"Text":"Mataan! a so Allah na zisii Rkaniyan so katawi ko bangkit; go so kapphakatorona Niyan ko oran; go katawan Iyan so nganin a zisii ko manga tiyan. Na di katawan o baraniyawa o antonaa i mapnggalbk iyan mapita: Go di katatawan o baraniyawa o anday lopa a phatayan iyan. Mataan! a so Allah na Matao, a Kaip"}]}