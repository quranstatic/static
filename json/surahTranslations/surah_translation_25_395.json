{"Id":395,"LanguageCodes":["tr","tur"],"Name":"tur-edipyuksel","Author":"Edip Yuksel","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":25,"VerseNumber":1,"Text":"Tüm dünyaya bir uyarı olarak, Yasalar Kitabını kuluna indiren çok Yücedir"},{"SurahNumber":25,"VerseNumber":2,"Text":"Göklerin ve yerin yönetimi O'na aittir. Çocuk edinmemiştir, yönetiminde de kendisinin ortağı yoktur. Her şeyi yaratmış ve en ayrıntılı ölçülerle ona düzen vermiştir"},{"SurahNumber":25,"VerseNumber":3,"Text":"Buna rağmen O'nun yanında, bir şey yaratamıyan, kendileri yaratılan, kendilerine bile yarar ve zarar veremiyen, öldüremiyen, yaşatamıyan ve diriltemiyen bir takım tanrılar edindiler"},{"SurahNumber":25,"VerseNumber":4,"Text":"İnkar edenler, \"Bu, başkalarının yardımıyla onun uydurduğu bir yalandan başka bir şey değildir,\" diyerek haksız ve asılsız bir tez ortaya koydular"},{"SurahNumber":25,"VerseNumber":5,"Text":"Dediler, \"Yazıp durduğu şey evvelkilerin masallarıdır; gece gündüz kendisine dikte edilmektedir"},{"SurahNumber":25,"VerseNumber":6,"Text":"De ki, \"Onu, göklerin ve yerin gizliliklerini bilen indirmiştir. O, Bağışlayandır, Rahimdir"},{"SurahNumber":25,"VerseNumber":7,"Text":"Ve dediler, \"Nasıl olur da bu elçi yemek yiyor ve çarşılarda dolaşıyor? Kendisiyle birlikte uyarıcı olarak bir melek inseydi ya"},{"SurahNumber":25,"VerseNumber":8,"Text":"Yahut kendisine bir hazine atılsaydı, veya kendisinin bir bahçesi olsaydı ve ondan yeseydi!\" Hatta zalimler, \"Siz, büyülenmiş bir adama uyuyorsunuz,\" dediler"},{"SurahNumber":25,"VerseNumber":9,"Text":"Bak, senin için ne örnekler verdiler de saptılar, yolu asla bulamıyacaklardır"},{"SurahNumber":25,"VerseNumber":10,"Text":"Dilerse sana, bunlardan daha iyi olan, içlerinden ırmaklar akan cennetler (bahçeler) ve köşkler verebilen O çok yücedir"},{"SurahNumber":25,"VerseNumber":11,"Text":"Doğrusu, onlar Saati (dünyanın sonunu) yalanladılar. Saati yalanlayanlara alevli cehennemi hazırladık"},{"SurahNumber":25,"VerseNumber":12,"Text":"Cehennem onları uzaktan görünce, onun öfkesini ve uğultusunu işitirler"},{"SurahNumber":25,"VerseNumber":13,"Text":"Zincirlenmiş olarak onun dar bir yerinden atıldıkları zaman ölümü çağırırlar"},{"SurahNumber":25,"VerseNumber":14,"Text":"Bu gün bir ölüm değil, birçok ölüm çağırın"},{"SurahNumber":25,"VerseNumber":15,"Text":"De ki, \"Bu mu, yoksa erdemlilere bir karşılık ve dönüş yeri olarak söz verilmiş ebedi cennet mi daha iyi"},{"SurahNumber":25,"VerseNumber":16,"Text":"Onlar orada ebedi olarak dilediklerini elde ederler. Bu, Rabbin'in mutlak surette gerçekleşecek sözüdür"},{"SurahNumber":25,"VerseNumber":17,"Text":"Onları ve onların ALLAH'tan başka taptıklarını topladığı gün, \"Bu kullarımı siz mi saptırdınız, yoksa onlar mı yolu saptılar?\" der"},{"SurahNumber":25,"VerseNumber":18,"Text":"Sen yücesin, senin yanında kimseyi veliler kabul etmek bize yakışmaz. Fakat, sen onlara ve atalarına nimetler bağışladın. Nihayet, onlar mesajı unutup yozlaşan bir toplum oldular,\" diye karşılık verdiler"},{"SurahNumber":25,"VerseNumber":19,"Text":"Onlar sizin bu söylediklerinizi yalanlamış bulunuyorlar. Siz ne veto edebilir, ne de yardım edebilirsiniz. Hatta sizden zulmeden olursa ona da büyük bir azap tattırırız"},{"SurahNumber":25,"VerseNumber":20,"Text":"Senden önce gönderdiğimiz tüm elçiler de yemek yerler, çarşılarda dolaşırlardı. Sizi birbiriniz için bir sınav yaptık; dayanabilecek misiniz? Rabbin Görendir"},{"SurahNumber":25,"VerseNumber":21,"Text":"Bizimle karşılaşmayı ummayanlar, \"Bize ya melekler inmeli, yahut Rabbimizi görmeliyiz!,\" dediler. Kendi kendilerine büyüklük taslamışlar ve azgınlıkta pek ileri gitmişlerdi"},{"SurahNumber":25,"VerseNumber":22,"Text":"Melekleri gördükleri gün, suçlular için iç açıcı bir gün olmayacaktır. \"Tümüyle kuşatıldık,\" derler"},{"SurahNumber":25,"VerseNumber":23,"Text":"Yapmış oldukları işlere bakar ve onları tamamıyla etkisiz hale getiririz"},{"SurahNumber":25,"VerseNumber":24,"Text":"O gün cennet halkının kalacağı yer çok daha iyi olup daha güzel haberler işiteceklerdir"},{"SurahNumber":25,"VerseNumber":25,"Text":"Göğün bulut kütleleri halinde parçalanacağı ve meleklerin topluca indirildiği gün"},{"SurahNumber":25,"VerseNumber":26,"Text":"İşte o gün, yönetim tümüyle ve mutlak olarak Rahman'ındır. İnkarcılar için zor bir gün olacaktır"},{"SurahNumber":25,"VerseNumber":27,"Text":"O gün zalim kimse (üzüntüden) elini ısırıp şöyle der: \"Keşke, elçi ile birlikte aynı yolu tutsaydım"},{"SurahNumber":25,"VerseNumber":28,"Text":"Vay bana, keşke falancayı arkadaş edinmeseydim"},{"SurahNumber":25,"VerseNumber":29,"Text":"Beni, bana ulaşan mesajdan saptırdı. Gerçekten, şeytan insanı yarı yolda bırakır"},{"SurahNumber":25,"VerseNumber":30,"Text":"Elçi de, \"Rabbim, halkım Kuran'ı terketti,\" der"},{"SurahNumber":25,"VerseNumber":31,"Text":"Biz ayrıca her peygambere suçlulardan bir düşman var ettik. Yol gösterici ve yardımcı olarak Rabbin yeter"},{"SurahNumber":25,"VerseNumber":32,"Text":"İnkarcılar, \"Kuran, ona neden bir defada indirilmedi,\" dediler. Biz böylece onu belleğine yerleştirmekte ve onu belirlenmiş bir dizilişe göre okumaktayız"},{"SurahNumber":25,"VerseNumber":33,"Text":"Onların sana yönelttikleri her teze karşı, biz sana gerçeği ve en güzel açıklamayı getiririz"},{"SurahNumber":25,"VerseNumber":34,"Text":"Cehenneme zorla sürülenler, en kötü yere ve en çarpık yola sahip olanlardır"},{"SurahNumber":25,"VerseNumber":35,"Text":"Biz Musa'ya kitabı vermiş ve kardeşi Harun'u da kendisine yardımcı olarak atamıştık"},{"SurahNumber":25,"VerseNumber":36,"Text":"Siz ikiniz, ayetlerimizi yalanlayan şu topluma gidin,\" dedik. Bunun ardından onları yakıp yok ettik"},{"SurahNumber":25,"VerseNumber":37,"Text":"Benzer şekilde, Nuh'un toplumu da elçileri yalanlayınca, halk için bir ders olsun diye onları boğduk. Zalimler için acı bir ceza hazırlamışızdır"},{"SurahNumber":25,"VerseNumber":38,"Text":"Ad, Semud, Res halkı ve bunların arasında bir çok nesilleri de"},{"SurahNumber":25,"VerseNumber":39,"Text":"Hepsine yeterli örnekler vermiştik, sonunda hepsini kırdık geçirdik"},{"SurahNumber":25,"VerseNumber":40,"Text":"Felaket yağmuruna tutulmuş bulunan ülkenin (Sodom) yanından geçmiş bulunuyorlar. Onu görmediler mi? Aslında onlar yeniden dirilmeye inanmıyorlardı"},{"SurahNumber":25,"VerseNumber":41,"Text":"Seni her gördüklerinde seni alaya alırlar: \"ALLAH'ın elçi olarak gönderdiği kişi bu mu"},{"SurahNumber":25,"VerseNumber":42,"Text":"Direnmeseydik, neredeyse bizi tanrılarımızdan saptırıp ayıracaktı.\" Azabı gördüklerinde kimin gerçekten sapık yolda olduğunu öğreneceklerdir"},{"SurahNumber":25,"VerseNumber":43,"Text":"Egosunu tanrı edinen kişiyi gördün mü? Sen mi ona avukatlık edeceksin"},{"SurahNumber":25,"VerseNumber":44,"Text":"Onların çoğunun gerçekten işittiklerini yahut anladıklarını mı sanıyorsun? Onlar sadece çiftlik hayvanları gibidir; hayır, yolca daha da sapıktırlar"},{"SurahNumber":25,"VerseNumber":45,"Text":"Rabbinin gölgeyi nasıl uzattığına dikkat ettin mi? Nitekim dileseydi onu hareketsiz de yapardı. Nitekim, güneşi ona delil kıldık (gölgenin varlığını ışığa bağlı kıldık)"},{"SurahNumber":25,"VerseNumber":46,"Text":"Sonra onu yavaş yavaş çekip alırız"},{"SurahNumber":25,"VerseNumber":47,"Text":"Ve O, geceyi size bir örtü, uykuyu bir dinlenme ve gündüzü de bir dirilme zamanı yapandır"},{"SurahNumber":25,"VerseNumber":48,"Text":"Ve O, rahmetinden önce müjdeleyici olarak rüzgarları gönderendir. Ve biz gökten tertemiz bir su indiririz"},{"SurahNumber":25,"VerseNumber":49,"Text":"Ki onunla ölü bir ülkeyi diriltelim ve yarattığımız nice çiftlik hayvanlarını ve insanları onunla sulayalım"},{"SurahNumber":25,"VerseNumber":50,"Text":"Öğüt almaları için onu aralarında dağıtıp çevirdik. Ne var ki insanların çoğunluğu nankörlükte diretmektedir"},{"SurahNumber":25,"VerseNumber":51,"Text":"Dileseydik her kente bir uyarıcı gönderirdik"},{"SurahNumber":25,"VerseNumber":52,"Text":"Öyleyse, inkarcılara uyma ve bununla (bu Kuran ile) onlara karşı büyük bir cihad ile savaşım ver"},{"SurahNumber":25,"VerseNumber":53,"Text":"O, iki denizi salmıştır; bu taze ve tatlıdır, şu tuzlu ve acıdır. Her ikisinin arasına, karışmalarını engelleyen sağlam bir engel koymuştur"},{"SurahNumber":25,"VerseNumber":54,"Text":"Ve O, sudan bir insan yarattı ve ona soy sop verdi. Rabbin her şeye gücü yetendir"},{"SurahNumber":25,"VerseNumber":55,"Text":"ALLAH'ın yanısıra kendilerine ne yarar ve ne de zarar veremiyenlere de kulluk ediyorlar. İnkarcı kimse Rabbine karşı çıkandır"},{"SurahNumber":25,"VerseNumber":56,"Text":"Biz seni bir müjdeleyici ve uyarıcı olmaktan başka bir görevle göndermedik"},{"SurahNumber":25,"VerseNumber":57,"Text":"De ki, \"Ben görevime karşılık sizden herhangi bir ücret istemiyorum. Sadece, Rabbine ulaşacak yolu arayanlar olmanızı istiyorum"},{"SurahNumber":25,"VerseNumber":58,"Text":"Ölümsüz ve Diri olana güven; O'nu överek yücelt. Kullarının günahlarını, O'nun bilmesi yeter"},{"SurahNumber":25,"VerseNumber":59,"Text":"O ki gökleri, yeri ve aralarındakileri altı günde yarattı ve sonra tüm otoritesini kurdu. Rahman'dır; O'nu iyi bilenlere sor"},{"SurahNumber":25,"VerseNumber":60,"Text":"Onlara, \"Rahman'a secde edin,\" dendiği zaman, \"Rahman da neymiş? Senin bize karşı savunduğun şeye mi secde edeceğiz?\" derler. Ve bu, ancak onların nefretini arttırır"},{"SurahNumber":25,"VerseNumber":61,"Text":"Göğe takımyıldızlar vareden ve ona bir lamba ve parlayan bir ay yerleştiren çok yücedir"},{"SurahNumber":25,"VerseNumber":62,"Text":"O, geceyi ve gündüzü birbirini izler yaptı; öğüt almak veya şükretmek isteyenler için"},{"SurahNumber":25,"VerseNumber":63,"Text":"Rahman'ın kulları öyle kimselerdir ki yeryüzünde gösterişsizce yürürler. Cahiller kendilerine laf atınca da barış önerirler"},{"SurahNumber":25,"VerseNumber":64,"Text":"Gecenin yalnızlığında Rab'lerine secde edip düşünceye dalarlar"},{"SurahNumber":25,"VerseNumber":65,"Text":"Ve onlar şöyle derler, \"Rabbimiz, cehennem cezasını bizden çevir. Onun cezası korkunçtur"},{"SurahNumber":25,"VerseNumber":66,"Text":"O kötü bir durak ve kötü bir yerdir"},{"SurahNumber":25,"VerseNumber":67,"Text":"Onlar verirken savurganlık ve cimrilik yapmaz, ikisi arasında dengeli harcarlar"},{"SurahNumber":25,"VerseNumber":68,"Text":"Onlar, ALLAH ile birlikte başka tanrılar çağırmazlar; ALLAH'ın yasakladığı canı haksız yere öldürmezler ve zina etmezler. Bunları işleyen, günahların faturasını öder"},{"SurahNumber":25,"VerseNumber":69,"Text":"Diriliş günü cezaları katlanır ve horlanmış olarak orada ebedi kalırlar"},{"SurahNumber":25,"VerseNumber":70,"Text":"Ancak inanıp erdemli bir yaşam sürenler hariç. ALLAH onların günahlarını iyiliklere çevirir. ALLAH Bağışlayandır, Rahimdir"},{"SurahNumber":25,"VerseNumber":71,"Text":"Tevbe edip iyi davrananlar ise ALLAH'a gereği gibi dönmüş olur"},{"SurahNumber":25,"VerseNumber":72,"Text":"Onlar yalan tanıklıkta bulunmazlar. Boş sözlerle karşılaştıklarında önemsemeyip geçerler"},{"SurahNumber":25,"VerseNumber":73,"Text":"Kendilerine Rab'lerinin ayetleri hatırlatıldığında, onlara karşı sağır ve kör davranmazlar"},{"SurahNumber":25,"VerseNumber":74,"Text":"Onlar ki, \"Rabbimiz, eşlerimizi, çocuklarımızı bizim için bir mutluluk kaynağı yap ve bizi önde giden erdemlilerden kıl,\" derler"},{"SurahNumber":25,"VerseNumber":75,"Text":"Bunlar, sabrettiklerinden ötürü cennet odalarıyla ödüllendirilirler; orada mutlu bir yaşam ve barışa kavuşturulurlar"},{"SurahNumber":25,"VerseNumber":76,"Text":"Orada ebedi kalıcıdırlar. Ne güzel bir duraktır, ne güzel bir yerdir"},{"SurahNumber":25,"VerseNumber":77,"Text":"De ki, \"Duanız olmasa Rabbimin yanında değeriniz yoktur. Yalanlarsanız sonucuna katlanacaksınız"}]}