{"Id":152,"LanguageCodes":["fa","fas"],"Name":"fas-bahaoddinkhorra","Author":"Baha Oddin Khorramshahi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":71,"VerseNumber":1,"Text":"ما نوح را به سوی قومش فرستاده‌ایم که قومت را پیش از آنکه عذابی دردناک بر سرشان بیاید، هشدار ده‌"},{"SurahNumber":71,"VerseNumber":2,"Text":"گفت ای قوم من، من هشداردهنده آشکار شما هستم‌"},{"SurahNumber":71,"VerseNumber":3,"Text":"که خداوند را بپرستید و از او پروا و از من پیروی کنید"},{"SurahNumber":71,"VerseNumber":4,"Text":"تا گناهانتان را برای شما بیامرزد و شما را تا سرآمدی معین واپس‌بدارد، چرا که اگر بدانید اجل الهی، چون فرا رسد، بازپس داشته نمی‌شود"},{"SurahNumber":71,"VerseNumber":5,"Text":"گفت پروردگارا من قومم را شب و روز [به خداپرستی‌] دعوت کردم‌"},{"SurahNumber":71,"VerseNumber":6,"Text":"ولی دعوت من جز بر گریزشان نیفزود"},{"SurahNumber":71,"VerseNumber":7,"Text":"و من هرچه دعوتشان می‌کنم تا سرانجام آنان را بیامرزی، انگشتانشان را در گوشهایشان می‌گذارند، و خود را در جامه‌هایشان می‌پوشانند و [در کفر] پای می‌فشرند و سخت گردنکشی می‌کنند"},{"SurahNumber":71,"VerseNumber":8,"Text":"سپس باز ایشان را آشکارا دعوت کردم‌"},{"SurahNumber":71,"VerseNumber":9,"Text":"آنگاه آشکارا به ایشان گفتم و پنهانی به ایشان گفتم‌"},{"SurahNumber":71,"VerseNumber":10,"Text":"سپس گفتم از پروردگارتان آمرزش بخواهید چرا که او آمرزگار است‌"},{"SurahNumber":71,"VerseNumber":11,"Text":"تا بر شما از آسمان بارانی پیوسته و پیگیر بفرستد"},{"SurahNumber":71,"VerseNumber":12,"Text":"و شما را با بخشیدن اموال و پسران مدد رساند و برای شما باغها و برای شما جویبارها پدید آورد"},{"SurahNumber":71,"VerseNumber":13,"Text":"شما را چه می‌شود که از عظمت خداوند نمی‌ترسید؟"},{"SurahNumber":71,"VerseNumber":14,"Text":"و حال آنکه شما را گونه‌گون آفریده است‌"},{"SurahNumber":71,"VerseNumber":15,"Text":"آیا نیندیشیده‌اید که خداوند چگونه هفت آسمان را توبرتو آفریده است؟"},{"SurahNumber":71,"VerseNumber":16,"Text":"و ماه را در آن پرتوافشان و خورشید را [چون‌] چراغی قرار داده است‌"},{"SurahNumber":71,"VerseNumber":17,"Text":"و خداوند شما را مانند گیاهی از زمین رویاند"},{"SurahNumber":71,"VerseNumber":18,"Text":"سپس شما را به آن باز می‌گرداند، و [پس از آن‌] شما را [دوباره‌] بیرون می‌آورد"},{"SurahNumber":71,"VerseNumber":19,"Text":"و خداوند زمین را زیرانداز شما کرد"},{"SurahNumber":71,"VerseNumber":20,"Text":"تا به شاهراههای گشاده آن راه یابید"},{"SurahNumber":71,"VerseNumber":21,"Text":"نوح گفت پروردگارا آنان از من نافرمانی کردند و از کسی که مال و فرزندش جز به زیانکاریش نیفزوده است، پیروی کردند"},{"SurahNumber":71,"VerseNumber":22,"Text":"و نیرنگی سترگ در کار آوردند"},{"SurahNumber":71,"VerseNumber":23,"Text":"و گفتند نه هرگز دست از خدایانتان و نه هرگز دست از ود و سواع و یغوث و یعوق و نسر بردارید"},{"SurahNumber":71,"VerseNumber":24,"Text":"و بسیاری را بیراه کردند و جز بر بیراهی ستمکاران [مشرک‌] میفزای‌"},{"SurahNumber":71,"VerseNumber":25,"Text":"بر اثر گناهانشان بود که به غرق کشیده شدند، سپس به آتشی درآورده شدند و برای خود در برابر خداوند یاوری نیافتند"},{"SurahNumber":71,"VerseNumber":26,"Text":"و نوح گفت پروردگارا بر روی زمین از کافران دیاری باقی مگذار"},{"SurahNumber":71,"VerseNumber":27,"Text":"چرا که اگر باقیشان گذاری، بندگانت را گمراه کنند و جز فاجر کفران‌پیشه‌ای به بار نیاورند"},{"SurahNumber":71,"VerseNumber":28,"Text":"پروردگارا مرا و پدر و مادرم را و هر کس را که مؤمن به خانه من درآید و نیز مردان مؤمن و زنان مؤمن را بیامرز، و جز بر تباهی ستمکاران [مشرک‌] میفزای‌"}]}