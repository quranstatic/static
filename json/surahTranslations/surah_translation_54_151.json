{"Id":151,"LanguageCodes":["fa","fas"],"Name":"fas-abolfazlbahramp","Author":"Abolfazl Bahrampour","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":54,"VerseNumber":1,"Text":"قيامت نزديك شد و ماه بشكافت"},{"SurahNumber":54,"VerseNumber":2,"Text":"و اگر معجزه‌اى ببينند، روى بگردانند و گويند: سحرى دائمى است"},{"SurahNumber":54,"VerseNumber":3,"Text":"و [حقيقت را] تكذيب كردند و پيرو هوس‌هاى خود شدند، و هر امرى [به جاى خود] قرار گيرد [و حق و باطل روشن شود]"},{"SurahNumber":54,"VerseNumber":4,"Text":"و به تحقيق از اخبار [پيشينيان‌] آنچه در آن بازدارندگى است برايشان آمده است"},{"SurahNumber":54,"VerseNumber":5,"Text":"[آيات الهى‌] حكمتى رساست، ليكن هشدارها [حق ناپذيران را] فايده نمى‌دهد"},{"SurahNumber":54,"VerseNumber":6,"Text":"پس از آنان روى برتاب [و منتظر باش‌] روزى را كه داعى [حق‌] به سوى امرى دهشتناك دعوت كند [و به پاى حساب بكشد]"},{"SurahNumber":54,"VerseNumber":7,"Text":"در حالى كه چشمانشان فرو شكسته، از قبرها بيرون مى‌آيند، گويى آنان ملخ‌هاى پراكنده‌اند"},{"SurahNumber":54,"VerseNumber":8,"Text":"گردن‌كشان به سرعت به سوى آن دعوتگر بشتابند كافران گويند: امروز روز سختى است"},{"SurahNumber":54,"VerseNumber":9,"Text":"پيش از آن قوم نوح تكذيب كردند و بنده‌ى ما را دروغگو خواندند و گفتند: ديوانه‌اى طرد شده [از اجتماع‌] است"},{"SurahNumber":54,"VerseNumber":10,"Text":"پس پروردگار خود را خواند كه: من مغلوبم پس انتقام گير"},{"SurahNumber":54,"VerseNumber":11,"Text":"پس درهاى آسمان را به آبى سيل آسا گشوديم"},{"SurahNumber":54,"VerseNumber":12,"Text":"و زمين را به صورت چشمه‌هايى شكافتيم تا آب [زمين و آسمان‌] براى امرى كه تقدير شده بود به هم پيوست"},{"SurahNumber":54,"VerseNumber":13,"Text":"و او را بر [كشتى ساخته شده‌] از تخته‌ها و ميخ‌ها حمل كرديم"},{"SurahNumber":54,"VerseNumber":14,"Text":"[كشتى‌] زير نظر ما مى‌رفت، [اين‌] پاداش كسى بود كه مورد انكار واقع شده بود"},{"SurahNumber":54,"VerseNumber":15,"Text":"و به راستى آن [سفينه‌] را بر جاى نهاديم تا عبرتى باشد، پس آيا پند گيرنده‌اى هست"},{"SurahNumber":54,"VerseNumber":16,"Text":"پس چگونه بود عذاب من و هشدارهاى من"},{"SurahNumber":54,"VerseNumber":17,"Text":"و قطعا قرآن را براى پند آموزى آسان كرديم، پس آيا پند گيرنده‌اى هست"},{"SurahNumber":54,"VerseNumber":18,"Text":"عاديان [هود را] تكذيب كردند، پس چگونه بود عذاب من و هشدارهاى من"},{"SurahNumber":54,"VerseNumber":19,"Text":"همانا ما بر [سر] آنها تندبادى سوزان در روزى پيوسته شوم فرستاديم"},{"SurahNumber":54,"VerseNumber":20,"Text":"[كه‌] مردم را از جا مى‌كند، گويى تنه‌هاى نخلى بودند كه ريشه كن شده‌اند"},{"SurahNumber":54,"VerseNumber":21,"Text":"پس [بنگر] چگونه بود عذاب من و هشدارهاى من"},{"SurahNumber":54,"VerseNumber":22,"Text":"و قطعا قرآن را براى پندآموزى آسان كرديم، پس آيا پند گيرنده‌اى هست"},{"SurahNumber":54,"VerseNumber":23,"Text":"قوم ثمود بيم رسانان را تكذيب كردند"},{"SurahNumber":54,"VerseNumber":24,"Text":"پس گفتند: آيا بشرى يكه و تنها از خودمان را پيروى كنيم؟ در اين صورت ما واقعا در گمراهى و جنون خواهيم بود"},{"SurahNumber":54,"VerseNumber":25,"Text":"آيا از ميان همه‌ى ما وحى بر او القا شده است؟ [نه،] بلكه او دروغگويى خودخواه است"},{"SurahNumber":54,"VerseNumber":26,"Text":"زودا كه فردا بدانند دروغگوى خودخواه كيست"},{"SurahNumber":54,"VerseNumber":27,"Text":"[به صالح گفتيم:] همانا ما اين ماده شتر را به امتحانشان مى‌فرستيم، پس مراقبشان باش و صبورى كن"},{"SurahNumber":54,"VerseNumber":28,"Text":"و به آنان خبر ده كه آب، ميانشان [و ميان ناقه‌] تقسيم شده است، هر كدام در نوبت خود [بر سر آب‌] حاضر شود"},{"SurahNumber":54,"VerseNumber":29,"Text":"پس رفيقشان را ندا دادند و او شمشير كشيد و [ناقه را] پى كرد"},{"SurahNumber":54,"VerseNumber":30,"Text":"پس [بنگر] چگونه بود عذاب من و هشدارهاى من"},{"SurahNumber":54,"VerseNumber":31,"Text":"همانا ما بر سرشان يك صيحه [ى مرگبار] فرستاديم و همگى چون علف خشك، خرد و ريز شدند"},{"SurahNumber":54,"VerseNumber":32,"Text":"و قطعا قرآن را براى پندآموزى آسان كرديم، پس آيا پند گيرنده‌اى هست"},{"SurahNumber":54,"VerseNumber":33,"Text":"قوم لوط بيم رسانان را تكذيب كردند"},{"SurahNumber":54,"VerseNumber":34,"Text":"همانا ما بر سر آنها طوفانى سنگبار فرو فرستاديم، بجز خاندان لوط كه به وقت سحر نجاتشان داديم"},{"SurahNumber":54,"VerseNumber":35,"Text":"[و اين‌] رحمتى از جانب ما بود. ما اين گونه هر كه را سپاس داشت پاداش مى‌دهيم"},{"SurahNumber":54,"VerseNumber":36,"Text":"و همانا [لوط] آنها را از عذاب سخت ما بيم داده بود، ولى با آن هشدارها به ستيزه برخاستند"},{"SurahNumber":54,"VerseNumber":37,"Text":"و از مهمانان او كام زشت خواستند، پس چشمانشان را كور كرديم [و گفتيم:] اينك بچشيد عذاب و هشدارهاى مرا"},{"SurahNumber":54,"VerseNumber":38,"Text":"و همانا سپيده دم عذابى پايدار و ثابت بر سرشان آمد"},{"SurahNumber":54,"VerseNumber":39,"Text":"پس عذاب و هشدارهاى مرا بچشيد"},{"SurahNumber":54,"VerseNumber":40,"Text":"و قطعا قرآن را براى پند آموزى آسان كرديم، پس آيا پند گيرنده‌اى هست"},{"SurahNumber":54,"VerseNumber":41,"Text":"و همانا بيم رسانان به جانب فرعونيان آمدند"},{"SurahNumber":54,"VerseNumber":42,"Text":"[اما آنها] همه معجزات ما را تكذيب كردند، پس آنها را همچون گرفتن پيروزمندى مقتدر بگرفتيم"},{"SurahNumber":54,"VerseNumber":43,"Text":"آيا كافران شما [اهل مكه‌] از آنها [كه برشمرديم‌] برترند، يا شما را در نوشته‌ها [ى آسمانى‌] امان نامه‌اى است"},{"SurahNumber":54,"VerseNumber":44,"Text":"يا مى‌گويند: ما جماعتى هستيم هميار و انتقامگير"},{"SurahNumber":54,"VerseNumber":45,"Text":"زودا كه اين جمع درهم شكسته شود و پشت كرده بگريزند"},{"SurahNumber":54,"VerseNumber":46,"Text":"بلكه موعدشان قيامت است، و [مجازات‌] قيامت هولناك‌تر و تلخ‌تر است"},{"SurahNumber":54,"VerseNumber":47,"Text":"قطعا بزهكاران در گمراهى و شعله‌هاى آتشند"},{"SurahNumber":54,"VerseNumber":48,"Text":"روزى كه در آتش بر صورت‌هايشان كشانده شوند، [و گفته شود:] درد لمس كردن لهيب آتش را بچشيد"},{"SurahNumber":54,"VerseNumber":49,"Text":"همانا ما هر چيزى را به اندازه آفريده‌ايم"},{"SurahNumber":54,"VerseNumber":50,"Text":"و فرمان ما جز يك فرمان نيست، چون چشم بر هم زدنى"},{"SurahNumber":54,"VerseNumber":51,"Text":"و همفكران شما را سخت به هلاكت رسانديم، پس آيا پند گيرنده‌اى هست"},{"SurahNumber":54,"VerseNumber":52,"Text":"و هر چه كرده‌اند در نامه‌ها [ى اعمال‌] ثبت است"},{"SurahNumber":54,"VerseNumber":53,"Text":"و هر خرد و كلانى [از اعمال‌] به قلم رفته است"},{"SurahNumber":54,"VerseNumber":54,"Text":"محققا پارسايان در باغ‌ها و [كنار] نهرهايند"},{"SurahNumber":54,"VerseNumber":55,"Text":"در جايگاه صدق، نزد پادشاهى با اقتدار"}]}