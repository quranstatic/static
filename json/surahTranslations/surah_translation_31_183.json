{"Id":183,"LanguageCodes":["ha","hau"],"Name":"hau-abubakarmahmood-la","Author":"Abubakar Mahmood Jummi","Language":"Hausa","Description":"Hausa - Transliteration","Direction":"ltr","Source":"https://quranenc.com/check/hausa_gummi/v1.2.0-csv.1 , https://quranenc.com/en/browse/hausa_gummi , https://quranenc.com ,","Translations":[{"SurahNumber":31,"VerseNumber":1,"Text":"L. M"},{"SurahNumber":31,"VerseNumber":2,"Text":"Waɗancan ayoyin Littafin ne mai hikima"},{"SurahNumber":31,"VerseNumber":3,"Text":"Shiriya da rahama ne ga masu kyautatawa"},{"SurahNumber":31,"VerseNumber":4,"Text":"Waɗanda ke tsai da salla kuma suna bayar da zakka kuma su, suna yin imanin yaƙini, ga lahira"},{"SurahNumber":31,"VerseNumber":5,"Text":"Waɗannan suna a kan shiriya ta daga Ubangijinsu kuma waɗannan su ne masu babban rabo"},{"SurahNumber":31,"VerseNumber":6,"Text":"Kuma akwai daga cikin mutane wanda ke sayen tatsuniyoyi* domin ya ɓatar da mutane daga hanyar Allah, ba da wani ilmi ba, kuma ya riƙe ta abin izgili! Waɗancan suna da wata azaba mai wulakantawa"},{"SurahNumber":31,"VerseNumber":7,"Text":"Kuma idan an karanta ayoyin Mu a gare shi, sai ya juya baya, yana mai girman kai, kamar dai bai saurare su ba kamar dai akwai wani danni a kan kunnuwansa! To, ka yi masa bushara da azaba mai raɗaɗi"},{"SurahNumber":31,"VerseNumber":8,"Text":"Lalle, waɗanda suka yi imani, kuma suka aikata ayyukan ƙwarai, suna da gidajen Aljannar ni'ima"},{"SurahNumber":31,"VerseNumber":9,"Text":"Suna dawwama a cikinsu Allah Ya yi alkawarin, Ya tabbatar da shi. Kuma shi ne Mabuwayi, Mai hikima"},{"SurahNumber":31,"VerseNumber":10,"Text":"(Allah) Ya halitta sammai, ba da ginshiƙi wanda kuke gani ba, kuma Ya jefa duwatsu masu kafuwa a cikin ƙasa, domin kada ta karkata da ku kuma Ya watsa daga kowanc irin dabba a cikinta, kuma Mun saukar da ruwa daga sama, sa'an nan Muka tsirar a cikinta, daga kowane nau'i biyu (nami; i da mace) mai ban sha'awa"},{"SurahNumber":31,"VerseNumber":11,"Text":"Wannan shi ne halittar Allah. To ku nuna mini, \"Mene ne waɗanan da ba Shi ba suka halitta? A'a, azzalumai suna a cikin ɓata bayyananna"},{"SurahNumber":31,"VerseNumber":12,"Text":"Kuma lalle haƙiƙa Mun bai wa Luƙman hikima. (Muka ce masa) Ka gode wa Allah, kuma wanda ya gode, to yana godewa ne domin kansa kawai kuma wanda ya kafirta, to, lalle, Allah Mawadaci ne, Godadde"},{"SurahNumber":31,"VerseNumber":13,"Text":"Kuma a lokacin da Luƙman ya ce wa ɗansa, alhali kuwa yana yi masa wa'azi, \"Ya ƙaramin ɗana! Kada ka yi shirki game da Allah. Lalle shirki wani zalunci ne mai girma"},{"SurahNumber":31,"VerseNumber":14,"Text":"Kuma Mun yi wasiyya ga mutum game da mahaifansa biyu; uwarsa ta ɗauke shi a cikin rauni a kan wani rauni, kuma yayensa a cikin shekaru biyu (Muka ce masa) \"Ka gode Mini da kuma mahaifanka biyu. Makoma zuwa gare Ni kawai take"},{"SurahNumber":31,"VerseNumber":15,"Text":"Kuma idan mahaifanka suka tsananta* maka ga ka yi shirki game da Ni, ga abin da ba ka da ilmi gare shi, to, kada ka yi musu ɗa'a. Kuma ka abuce su a cikin duniya gwargwadon shari'a, kuma ka bi hanyar wanda ya mayar da al'amari zuwa gare Ni, sa'an nan zuwa gare Ni makomarku take sa'an nan In ba ku labari game da abin da kuka kasance kuna aikatawa"},{"SurahNumber":31,"VerseNumber":16,"Text":"Ya ƙaramin ɗana! Lalle ita idan gwargwadon ƙwayar komayya ce ta kasance, to, ta kasance a cikin wani falalen dutse, ko a cikin sammai, ko a cikin ƙasa, Allah zai kawo ta Lalle Allah Mai tausasawa ne, Masani"},{"SurahNumber":31,"VerseNumber":17,"Text":"Ya ƙaramin ɗana! Ka tsai da salla, kuma ka yi umurni da abin da aka sani, kuma ka yi hani daga abin da ba a sani ba, kuma ka yi haƙuri a kan abin da ya same ka. Lalle, wancan yana daga muhimman al'amura"},{"SurahNumber":31,"VerseNumber":18,"Text":"Kada ka karkatar da kundukukinka* ga mutane, kada ka yi tafiya a cikin ƙasa kana mai nuna faɗin rai. Lalle, Allah ba Ya son dukan mai taƙama, mai alfahari"},{"SurahNumber":31,"VerseNumber":19,"Text":"Kuma ka tsakaita a tafiyarka, kuma ka runtse ga sautinka. Lalle mafi munin sautuka haƙiƙa shi ne sautin jakuna"},{"SurahNumber":31,"VerseNumber":20,"Text":"Ashe, ba ku gani ba, cewa Allah Ya hore muku abin da ke a cikin sammai da abin da ke a cikin ƙasa, kuma Ya zuba ni'imominsa a kanku, bayyanannu da ɓoyayyu? Kuma akwai daga mutane wanda ke yin jidali ga al'amarin Allah, ba da wani ilmi ba, kuma ba da wata shiriya ba, kuma ba da wani littafi mai haskakawa ba"},{"SurahNumber":31,"VerseNumber":21,"Text":"Kuma idan aka ce musu, \"Ku bi abin da Allah ya saukar,\" sai su ce: \"A'a, muna bin abin da muka sami ubanninmu a kansa.\" shin ko da Shaiɗan na kiran su ne zuwa ga azabar sa'ir"},{"SurahNumber":31,"VerseNumber":22,"Text":"kuma wanda ya mika fuskarsa zuwa ga Allah, alhali kuma yana mai kyautatawa, to, lalle ya yi riƙo ga igiya amintacciya. Kuma zuwa ga Allah aƙibar al'amura take"},{"SurahNumber":31,"VerseNumber":23,"Text":"Kuma wanda ya kafirta, to, kada kafircinsa ya baƙanta maka rai, zuwa gare Mu makomarsu take, sa'an nan Mu ba su labari game da abin da suka aikata. Lalle Allah, Masani ne ga abin da ke a cikin ƙiraza"},{"SurahNumber":31,"VerseNumber":24,"Text":"Muna jishe su dadi kaɗan sa'an nan Mu tilasta su ga shiga zuwa azaba kakkaura"},{"SurahNumber":31,"VerseNumber":25,"Text":"Kuma lalle, idan ka tambaye su, \"Wane ne ya halitta sammai da kasa?\" Lalle za su ce: \"Allah ne.\" Ka ce: \"Godiya ta tabbata ga Allah\" A'a, mafi yawansu ba su sani ba"},{"SurahNumber":31,"VerseNumber":26,"Text":"Abin da yake a cikin sammai da ƙasa duka na Allah kawai ne. Lalle, Allah Shi ne Mawadaci, Godadde"},{"SurahNumber":31,"VerseNumber":27,"Text":"Kuma da dai abin da ke a cikin ƙasa duka, na itace, ya zama alƙalumma, kuma teku tana yi masa tawada, a bayansa da waɗansu tekuna bakwai kalmomin Allah ba za su ƙare ba.* Lalle, Allah Mabuwayi ne, Mai hikima"},{"SurahNumber":31,"VerseNumber":28,"Text":"Halittarku ba ta zama ba, kuma tayar da ku bai zama ba, face kamar rai guda. Lalle, Allah Mai ji ne, Mai gani"},{"SurahNumber":31,"VerseNumber":29,"Text":"Ashe, ba ku ga, lalle, Allah Yana shigar da dare a cikin rana ba, kuma Yana shigar da rana a cikin dare kuma Ya hore rana da wata kowane yana gudana zuwa a ajali ambatacce kuma lalle Allah Masani ne ga abin da kuke aikatawa"},{"SurahNumber":31,"VerseNumber":30,"Text":"Wannan fa domin Allah Shi ne Gaskiya, kuma abin da suke kira wanda ba Shi ba, shi ne ƙarya, kuma lalle, Alah shi ne Maɗaukaki, Mai girma"},{"SurahNumber":31,"VerseNumber":31,"Text":"Ashe, ba ka ga lalle jirgin ruwa na gudana ba a cikin teku da ni'imar Allah domin Ya nuna muku daga ayoyinSa? Lalle a cikin wancan akwai ayoyi ga dukan mai haƙuri, mai godiya"},{"SurahNumber":31,"VerseNumber":32,"Text":"Kuma idan taguwar ruwa, kamar duwatsu, ta rufe su, sai su kira Allah suna tsarkakewar addini a gare shi. To, a lokacin da Ya tsirar da su zuwa ga tudu, sai daga cikinsu akwai mai taƙaitawa kuma babu mai musun ayoyin Mu face dukkan mayaudari mai yawan kafirci"},{"SurahNumber":31,"VerseNumber":33,"Text":"Ya ku mutane! Ku bauta wa Ubangijinku da taƙawa, kuma ku ji tsoron wani yini, ranar da wani mahaifi ba ya saka wa abin haifuwarsa da kome kuma wani abin haifuwa ba ya saka wa mahaifinsa da kome. Lalle wa'adin Allah gaskiya ne. Saboda haka, kada wata rayuwa ta kusa ta rude ku, kuma kada maruɗin* nan ya ruɗe ku game da Allah"},{"SurahNumber":31,"VerseNumber":34,"Text":"Lalle, Allah a wurinsa kawai sanin sa'a yake, kuma Yana saukar da girgije, kuma Yana sanin abin da yake a cikin mahaiffannai kuma wani rai bai san abin da yake aikatawa a gobe ba, kuma wani rai bai san a wace ƙasa yake mutuwa ba. Lalle Allah Masani ne Mai ƙididdidigewa"}]}