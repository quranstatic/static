{"Id":385,"LanguageCodes":["tr","tur"],"Name":"tur-alifikriyavuz","Author":"Ali Fikri Yavuz","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":72,"VerseNumber":1,"Text":"(Ey Rasûlüm, Mekke kâfirlerine) de ki: “-Bana, şu gerçek vahy olundu: Bir takım cinler (sabah namazında Kur’an okuduğumu) işittiler de (kavimlerine döndükleri zaman) dediler ki, biz çok hoş bir Kur’an dinledik"},{"SurahNumber":72,"VerseNumber":2,"Text":"Hidayete erdiriyor, biz de ona iman ettik. Bundan böyle Rabbimize asla hiç kimseyi ortak koşmıyacağız"},{"SurahNumber":72,"VerseNumber":3,"Text":"Doğrusu Rabbimizin şanı çok yücedir; ne bir eş edinmiştir, ne de bir çocuk"},{"SurahNumber":72,"VerseNumber":4,"Text":"Gerçekten bizim cahilimiz (İblis), Allah’a karşı saçma söz söylüyormuş"},{"SurahNumber":72,"VerseNumber":5,"Text":"Hakikaten biz, insan ile cin, Allah’a karşı asla yalan söylemez sanmışız"},{"SurahNumber":72,"VerseNumber":6,"Text":"Doğrusu insanlardan bazı erkekler, cinden bazı erkeklere sığınıyorlardı da, cinlerin kibir ve azgınlıklarını artırıyorlardı"},{"SurahNumber":72,"VerseNumber":7,"Text":"O insanlar da, (ey cinler) sizin zannettiğiniz gibi, Allah’ın ebedîyen hiç bir kimseyi öldükten sonra diriltmiyeceğini zannetmişlerdi"},{"SurahNumber":72,"VerseNumber":8,"Text":"Doğrusu biz (cinler topluluğu, meleklerin sözünü dinlemek için) semayı yokladık da, onu (meleklerden ibaret) çok kuvvetli bekçiler ve şihaplarla (akan yakıcı yıldızlarla) doldurulmuş bulduk"},{"SurahNumber":72,"VerseNumber":9,"Text":"Halbuki biz (Peygamberin gönderilmesinden önce) haber dinlemek için göğün bazı (bekçilerden boş) yerlerine otururduk; fakat şimdi, kim dinleyecek olursa, kendisini gözetleyen bir şihap (yakıcı bir yıldız) buluyor"},{"SurahNumber":72,"VerseNumber":10,"Text":"Doğrusu biz bilmeyiz; o arzdaki kimselere bir fenalık mı istenmiştir; yoksa Rableri onlara bir iyilik mi dilemiştir"},{"SurahNumber":72,"VerseNumber":11,"Text":"Doğrusu, biz cinlerin içinde, mümin olanlar da var, içimizden bundan aşağı (kâfirler) olan da var. (Allah’a iman etmezden önce) çeşit çeşit mezheplere ayrılmış idik"},{"SurahNumber":72,"VerseNumber":12,"Text":"Gerçekten biz anladık ki, Allah’ı yeryüzünde acze düşürmemize asla imkân yok, kaçmakla da hiç bir zaman O’nu âciz bırakamayız"},{"SurahNumber":72,"VerseNumber":13,"Text":"Gerçekten biz, O Kur’an’ı dinlediğimiz zaman ona iman ettik. Kim Rabbine iman ederse, artık ne mükâfatının azalacağından, ne de bir haksızlığa uğrıyacağından korkmaz"},{"SurahNumber":72,"VerseNumber":14,"Text":"Gerçekten bizim içimizde (Kur’an’a ve Peygambere iman eden) müslümanlar da var, bizden (iman etmiyen) zalimler de var. Müslüman olanlar, işte onlar hidayeti arayanlardır; (ve ona lâyık bulunanlardır)"},{"SurahNumber":72,"VerseNumber":15,"Text":"Zulüm edenlere (kâfirlere) gelince, onlar cehenneme odun olmuşlardır.”"},{"SurahNumber":72,"VerseNumber":16,"Text":"Eğer insanlar ve cinler, İslâm ve iman yolunda hep dosdoğru gitselerdi. Elbette biz onların hepsine bol bol su (rızık) verirdik"},{"SurahNumber":72,"VerseNumber":17,"Text":"Kendilerini bu nimet için deneyelim diye... (Acaba nasıl şükredecekler?) Kim de Rabbine ibadet etmekten yüz çevirirse, Allah onu şiddeti artan bir azaba sokar"},{"SurahNumber":72,"VerseNumber":18,"Text":"Muhakkak ki bütün mescidler, Allah’a ibadet için kurulmuşlardır. O halde Allah ile beraber başka birine ibadet etmeyin; (ancak O’na ibadet edin)"},{"SurahNumber":72,"VerseNumber":19,"Text":"Şu gerçek de var: Allah’ın kulu (Hz. Peygamber), kalkmış O’na ibadet ederken, nerde ise cinler (Kur’an’ı dinleyelim diye peygamberin) etrafında üstüste yığılıyorlardı"},{"SurahNumber":72,"VerseNumber":20,"Text":"(Ey Rasûlüm), de ki: “- Ben, ancak Rabbime ibadet ederim ve O’na hiç bir şeyi ortak koşmam.”"},{"SurahNumber":72,"VerseNumber":21,"Text":"(Ey Rasûlüm, Mekke halkına) de ki: “- Ben, size, kendiliğimden ne bir zarar, ne de bir fayda yapma kudretine sahib değilim.”"},{"SurahNumber":72,"VerseNumber":22,"Text":"De ki: “- Doğrusu beni Allah’dan kimse kurtaramaz ve O’ndan başka bir sığınak da asla bulamam"},{"SurahNumber":72,"VerseNumber":23,"Text":"Ben ancak Allah’dan ve gönderdiklerinden bir tebliğ yaparım. Kim de Allah’a ve peygamberine isyan ederse, muhakkak ona cehennem ateşi vardır; orada devamlı kalıcılar olmak üzere"},{"SurahNumber":72,"VerseNumber":24,"Text":"Nihayet o vaad olundukları azabı (kıyamette) gördükleri vakit; yardımcısı en zayıf, sayıca da en az olan kimmiş bilecekler; (O mu, yoksa kendileri mi)"},{"SurahNumber":72,"VerseNumber":25,"Text":"(Ey Rasûlüm), de ki: “- Bilmiyorum, o korkutulduğunuz azab yakın mı, yoksa Rabbim ona uzun bir müddet mi tayin eder?”"},{"SurahNumber":72,"VerseNumber":26,"Text":"O, bütün gaybi bilendir; gaybe dair ilmini ise, hiç kimseye açmaz"},{"SurahNumber":72,"VerseNumber":27,"Text":"Ancak bir peygamber olarak seçtiği müstesnadır; (O’na gaybe dair bazı ilimleri açıklar ve bunlar mucize olur). Çünkü Allah, peygamberin önünden ve ardından muhafız melekler tayin eder (de O’nu korurlar)"},{"SurahNumber":72,"VerseNumber":28,"Text":"O Peygamber şunu bilsin ki, o elçiler Rablerinin risaletlerini tamamıyla eriştirmişlerdir; ve O, elçilerin yanındaki ilmi kuşatmış ve her şeyi sayıca saymıştır"}]}