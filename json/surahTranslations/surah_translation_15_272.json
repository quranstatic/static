{"Id":272,"LanguageCodes":["nl","nld"],"Name":"nld-unknown","Author":"Van De Taal","Language":"Dutch","Description":"Dutch","Direction":"ltr","Source":"http://www.qurandatabase.org","Translations":[{"SurahNumber":15,"VerseNumber":1,"Text":"Alif Laam Raa. Dit zijn de verzen van het Boek, de duidelijke Koran"},{"SurahNumber":15,"VerseNumber":2,"Text":"De ongelovigen zullen dikwijls wensen, dat zij Moslims waren"},{"SurahNumber":15,"VerseNumber":3,"Text":"Laat hen eten en zich vermaken en laat hun ijdele hoop hen achteloos maken; zij zullen het weldra te weten komen"},{"SurahNumber":15,"VerseNumber":4,"Text":"En Wij hebben nooit een stad verwoest of het besluit er toe was bekend gemaakt"},{"SurahNumber":15,"VerseNumber":5,"Text":"Geen volk kan zijn vastgestelde tijd vooruitlopen noch kunnen zij daarbij achterblijven"},{"SurahNumber":15,"VerseNumber":6,"Text":"En dezen zeggen: 'O, gij, tot wie de vermaning is nedergezonden, gij zijt voorzeker bezeten"},{"SurahNumber":15,"VerseNumber":7,"Text":"Waarom brengt gij ons geen engelen indien gij tot de waarachtigen behoort"},{"SurahNumber":15,"VerseNumber":8,"Text":"Wij zenden alleen engelen neder met de werkelijkheid en dan wordt hun (de ongelovigen) geen uitstel geschonken"},{"SurahNumber":15,"VerseNumber":9,"Text":"Voorwaar, Wij hebben deze vermaning (de Koran) nedergezonden en voorzeker Wij zullen er de Waker over zijn"},{"SurahNumber":15,"VerseNumber":10,"Text":"En v��r u zonden Wij reeds (boodschappers) onder de oude stammen"},{"SurahNumber":15,"VerseNumber":11,"Text":"Maar er kwam nooit een boodschapper tot hen of zij bespotten hem"},{"SurahNumber":15,"VerseNumber":12,"Text":"Zo doen Wij dat in het hart der schuldigen binnendringen"},{"SurahNumber":15,"VerseNumber":13,"Text":"Zij geloven er niet in, hoewel er het voorbeeld der vroegere volkeren is geweest"},{"SurahNumber":15,"VerseNumber":14,"Text":"En indien Wij een deur van de hemel voor hen zouden openen waar zij door zouden klimmen"},{"SurahNumber":15,"VerseNumber":15,"Text":"Dan zouden zij zeker zeggen: 'Onze ogen zijn slechts beneveld; neen wij zijn veeleer een betoverd volk"},{"SurahNumber":15,"VerseNumber":16,"Text":"En Wij hebben aan de hemel voorzeker banen (van sterren) gemaakt en hem voor aanschouwers versierd"},{"SurahNumber":15,"VerseNumber":17,"Text":"En Wij hebben hem tegen elke vervloekte Satan beschermd"},{"SurahNumber":15,"VerseNumber":18,"Text":"Maar indien iemand steelsgewijze luistert, vervolgt hem een heldere vlam"},{"SurahNumber":15,"VerseNumber":19,"Text":"En Wij hebben de aarde uitgespreid, er hechte bergen op geplaatst en Wij doen er allerlei noodzakelijke dingen in de juiste maat op groeien"},{"SurahNumber":15,"VerseNumber":20,"Text":"Waarvan Wij voor u en degenen die gij niet onderhoudt bestaansmiddelen verstrekken"},{"SurahNumber":15,"VerseNumber":21,"Text":"Er is niets of de schatten er van zijn bij Ons en Wij zenden deze slechts in bepaalde mate neder"},{"SurahNumber":15,"VerseNumber":22,"Text":"En Wij zenden bestuivende winden, daarna zenden Wij water uit de wolken neder en geven het u dan te drinken en gij zijt niet degenen die het vergaart"},{"SurahNumber":15,"VerseNumber":23,"Text":"En voorwaar, Wij zijn het, die leven geven en doen sterven en Wij zijn de Erfgenaam"},{"SurahNumber":15,"VerseNumber":24,"Text":"En Wij kennen degenen die onder u vooruitgaan en Wij kennen degenen die achterblijven"},{"SurahNumber":15,"VerseNumber":25,"Text":"Voorzeker uw Heer zal hen allen verzamelen. Voorwaar, Hij is Alwijs, Alwetend"},{"SurahNumber":15,"VerseNumber":26,"Text":"Waarlijk Wij schiepen de mens uit droge, klinkende klei, uit zwarte modder in vorm gewrocht"},{"SurahNumber":15,"VerseNumber":27,"Text":"En Wij hadden voorheen de djinn uit vlammend vuur geschapen"},{"SurahNumber":15,"VerseNumber":28,"Text":"Toen uw Heer tot de engelen zeide: 'Ik ga de mens uit droge, klinkende klei scheppen, uit leem gewrocht"},{"SurahNumber":15,"VerseNumber":29,"Text":"Wanneer Ik hem daaruit heb gevormd en hem Mijn geest heb ingeblazen, valt dan in onderdanigheid voor hem neder"},{"SurahNumber":15,"VerseNumber":30,"Text":"De engelen onderwierpen zich allen tezamen"},{"SurahNumber":15,"VerseNumber":31,"Text":"Maar Iblies weigerde tot degenen te behoren die zich onderwierpen"},{"SurahNumber":15,"VerseNumber":32,"Text":"Hij zeide: 'O Iblies, wat hapert u dat gij niet onder degenen zijt die zich onderwerpen"},{"SurahNumber":15,"VerseNumber":33,"Text":"Hij antwoordde: 'Ik ga mij niet onderwerpen aan de mens, die Gij uit droge, klinkende klei hebt geschapen, uit leem gemaakt"},{"SurahNumber":15,"VerseNumber":34,"Text":"God zeide: 'Ga dan heen, gij zijt voorzeker verworpen"},{"SurahNumber":15,"VerseNumber":35,"Text":"Mijn vloek zal tot de Dag des Oordeels op u rusten"},{"SurahNumber":15,"VerseNumber":36,"Text":"Hij zeide: 'Mijn Heer, schenk mij dan uitstel tot de Dag waarop zij zullen worden opgewekt"},{"SurahNumber":15,"VerseNumber":37,"Text":"God zeide: 'U wordt uitstel verleend"},{"SurahNumber":15,"VerseNumber":38,"Text":"Tot de Dag van de bekende tijd"},{"SurahNumber":15,"VerseNumber":39,"Text":"Hij antwoordde: 'Mijn Heer, daar Gij mij verloren hebt geacht, zal ik voor hen (de dingen) op aarde schoonschijnend maken en hen allen doen dwalen"},{"SurahNumber":15,"VerseNumber":40,"Text":"Met uitzondering van Uw oprechte dienaren onder hen"},{"SurahNumber":15,"VerseNumber":41,"Text":"God zeide: 'Dit is een pad, rechtstreeks tot Mij"},{"SurahNumber":15,"VerseNumber":42,"Text":"Gij zult over Mijn dienaren zeker geen macht hebben, met uitzondering van de dwalenden die u volgen"},{"SurahNumber":15,"VerseNumber":43,"Text":"En de hel is zeker de beloofde plaats voor hen allen"},{"SurahNumber":15,"VerseNumber":44,"Text":"Zij heeft zeven poorten en elke poort heeft een gedeelte hunner toegewezen gekregen"},{"SurahNumber":15,"VerseNumber":45,"Text":"Voorwaar, de rechtschapenen zullen te midden van tuinen met bronnen zijn"},{"SurahNumber":15,"VerseNumber":46,"Text":"Gaat er met vlede en veiligheid binnen"},{"SurahNumber":15,"VerseNumber":47,"Text":"En Wij zullen alle wrok uit hun hart uitroeien, op tronen zullen zij als broeders tegenover elkander zitten"},{"SurahNumber":15,"VerseNumber":48,"Text":"Vermoeidheid zal hen daar niet raken noch zullen zij er van worden verdreven"},{"SurahNumber":15,"VerseNumber":49,"Text":"Zeg tot Mijn dienaren dat Ik voorzeker Vergevensgezind, Genadevol ben"},{"SurahNumber":15,"VerseNumber":50,"Text":"En dat Mijn straf de pijnlijke straf is"},{"SurahNumber":15,"VerseNumber":51,"Text":"En vertel hun van Abrahams gasten"},{"SurahNumber":15,"VerseNumber":52,"Text":"Toen zij bij hem binnentraden zeiden zij 'Vrede', hij antwoordde: 'Voorwaar, wij vrezen u"},{"SurahNumber":15,"VerseNumber":53,"Text":"Zij zeiden: 'Vreest niet, wij geven u blijde tijding over een zoon, die met kennis zal zijn begiftigd"},{"SurahNumber":15,"VerseNumber":54,"Text":"Hij zeide: 'Geeft gij mij blijde tijding hoewel de ouderdom mij heeft achterhaald? Wat is het dan, waarover gij mij blijde tijding geeft"},{"SurahNumber":15,"VerseNumber":55,"Text":"Zij zeiden: 'Wij hebben u inderdaad in waarheid blijde tijding gegeven, behoor dus niet tot hen die wanhopen"},{"SurahNumber":15,"VerseNumber":56,"Text":"Hij zeide: 'Wie kunnen aan de genade van hun Heer wanhopen, dan de dwalenden"},{"SurahNumber":15,"VerseNumber":57,"Text":"Hij zeide: 'Wat is uw taak, o gij boodschappers"},{"SurahNumber":15,"VerseNumber":58,"Text":"Zij zeiden: 'Wij zijn naar een schuldig volk gezonden"},{"SurahNumber":15,"VerseNumber":59,"Text":"Doch wat de familie van Lot betreft, hen zullen Wij allen redden"},{"SurahNumber":15,"VerseNumber":60,"Text":"Behalve zijn vrouw. Wij hebben besloten, dat zij tot degenen zal behoren die achterblijven"},{"SurahNumber":15,"VerseNumber":61,"Text":"Toen de boodschappers tot de familie van Lot kwamen"},{"SurahNumber":15,"VerseNumber":62,"Text":"Zeide hij: 'Voorwaar, gij zijt een groep vreemdelingen"},{"SurahNumber":15,"VerseNumber":63,"Text":"Zij zeiden: 'Neen, wij zijn met hetgeen waarover zij (de ongelovigen) twijfelden tot u gekomen"},{"SurahNumber":15,"VerseNumber":64,"Text":"En wij zijn met de waarheid tot u gekomen en wij spreken zeker de waarheid"},{"SurahNumber":15,"VerseNumber":65,"Text":"Ga daarom gedurende de nacht met uw familie weg en volg achter hen. En laat niemand uwer omkijken en gaat waarheen u is bevolen"},{"SurahNumber":15,"VerseNumber":66,"Text":"En Wij deelden hem dit gebod mede dat hun levenswortel tegen de morgen zou worden afgesneden"},{"SurahNumber":15,"VerseNumber":67,"Text":"En de mensen der stad kwamen verheugd"},{"SurahNumber":15,"VerseNumber":68,"Text":"Hij zeide: 'Dit zijn mijn gasten maakt mij daarom niet te schande"},{"SurahNumber":15,"VerseNumber":69,"Text":"En vreest Allah en onteert mij niet"},{"SurahNumber":15,"VerseNumber":70,"Text":"Zij zeiden; 'Hebben wij u niet verboden de mensen (te ontvangen)"},{"SurahNumber":15,"VerseNumber":71,"Text":"Hij zeide: 'Dit zijn mijn dochters als gij iets wilt doen"},{"SurahNumber":15,"VerseNumber":72,"Text":"Bij uw leven, dezen zwerven in hun bedwelming blindelings rond"},{"SurahNumber":15,"VerseNumber":73,"Text":"Dus overviel de straf hen bij zonsopgang"},{"SurahNumber":15,"VerseNumber":74,"Text":"En Wij keerden de stad ondersteboven en Wij deden brokken klei over hen regenen"},{"SurahNumber":15,"VerseNumber":75,"Text":"Hierin zijn voorzeker tekenen voor hen die onderzoeken"},{"SurahNumber":15,"VerseNumber":76,"Text":"En zij ligt aan een bestaande weg"},{"SurahNumber":15,"VerseNumber":77,"Text":"Hierin is voorzeker een teken voor hen die (willen) geloven"},{"SurahNumber":15,"VerseNumber":78,"Text":"En de mensen van het Woud waren eveneens onrechtvaardig"},{"SurahNumber":15,"VerseNumber":79,"Text":"Wij straften hen daarom. En zij liggen beiden aan een open hoofdweg"},{"SurahNumber":15,"VerseNumber":80,"Text":"En ook het volk van de Hidjr verloochende de boodschappers"},{"SurahNumber":15,"VerseNumber":81,"Text":"En Wij gaven hun Onze tekenen, maar zij keerden er zich van af"},{"SurahNumber":15,"VerseNumber":82,"Text":"En zij hieuwen tot veiligheid huizen in de bergen uit"},{"SurahNumber":15,"VerseNumber":83,"Text":"Toch greep de straf hen in de morgen"},{"SurahNumber":15,"VerseNumber":84,"Text":"En al hetgeen zij hadden vervaardigd baatte hen niet"},{"SurahNumber":15,"VerseNumber":85,"Text":"En Wij hebben de hemelen en de aarde en al hetgeen er tussen is in waarheid geschapen en het Uur zal zeker komen. Wend u daarom op passende wijze (van hen) af"},{"SurahNumber":15,"VerseNumber":86,"Text":"Voorwaar, uw Heer is de Schepper, de Alwetende"},{"SurahNumber":15,"VerseNumber":87,"Text":"En Wij hebben u inderdaad de zeven dikwijls herhaalde verzen en de grote Koran gegeven"},{"SurahNumber":15,"VerseNumber":88,"Text":"Richt uw ogen niet naar hetgeen Wij sommige groepen hunner (aan goeds) hebben geschonken noch treur over hen en wees zachtmoedig jegens de gelovigen"},{"SurahNumber":15,"VerseNumber":89,"Text":"En zeg: 'Ik ben inderdaad een duidelijk waarschuwer"},{"SurahNumber":15,"VerseNumber":90,"Text":"Want wij hebben besloten (de straf) tegen de samenzweerders te zenden"},{"SurahNumber":15,"VerseNumber":91,"Text":"Die de Koran verloochenen"},{"SurahNumber":15,"VerseNumber":92,"Text":"Bij uw Heer, Wij zullen hen voorzeker allen ondervragen"},{"SurahNumber":15,"VerseNumber":93,"Text":"Over hetgeen zij deden"},{"SurahNumber":15,"VerseNumber":94,"Text":"Verkondig daarom openlijk hetgeen u is bevolen en wend u van de afgodendienaren af"},{"SurahNumber":15,"VerseNumber":95,"Text":"Wij zijn u zeker toereikend tegen degenen die bespotten"},{"SurahNumber":15,"VerseNumber":96,"Text":"Die andere goden met Allah vereenzelvigen; maar zij zullen het weldra te weten komen"},{"SurahNumber":15,"VerseNumber":97,"Text":"En Wij weten inderdaad dat uw boezem benauwd wordt vanwege hetgeen zij zeggen"},{"SurahNumber":15,"VerseNumber":98,"Text":"Maar verheerlijk uw Heer met de lof die Hem toekomt en behoor tot degenen die zich ter aarde werpen"},{"SurahNumber":15,"VerseNumber":99,"Text":"En aanbid uw Heer totdat de dood u bereikt"}]}