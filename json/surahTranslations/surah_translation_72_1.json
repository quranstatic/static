{"Id":1,"LanguageCodes":["aa","aar"],"Name":"aar-sheikhmahmoudab","Author":"Sheikh Mahmoud Abdel Qader Hamz And Group Of Scholars","Language":"Afar","Description":"Afar","Direction":"ltr","Source":"https://qurancomplex.gov.sa/","Translations":[{"SurahNumber":72,"VerseNumber":1,"Text":"Nabiyow! ixxic: Yallak wacyi yol obsimeech diggah jinnik horta yakke mari qhuraan yok ankaciseeh, yoo nummayseh, tokkel usun sinni marâ fanah gacen waqdi: nanu diggah qajiibik (cakkumuk) yan qhuraan noobbeeh ankacisne keenik iyyen"},{"SurahNumber":72,"VerseNumber":2,"Text":"Tama Qhuraan cakkii kee maqaanê fanah seecaah, meqe gita sinaamah yascasse, tokkel nanu kaa nummasneeh, ninni Rabbit agleh hebeltohim mahaynaay kaah abna qibaadat tu ma nasgalla"},{"SurahNumber":72,"VerseNumber":3,"Text":"Kaadu diggah ni Rabbih nabna fayya itteeh, usuk barra ma haysitinnaay, xalay ma haysitinna iyyen"},{"SurahNumber":72,"VerseNumber":4,"Text":"Kaadu ni toogimayti (ibliis kinnuk) Yallak cakki gitak xeeruk raqta maxco axcuk suge, yalli barraa kee baxa le iyye waqdi"},{"SurahNumber":72,"VerseNumber":5,"Text":"Kaadu diggah, nanu seehadaa kee jinni Yallal dirab heewaytam nekkele"},{"SurahNumber":72,"VerseNumber":6,"Text":"Kaadu diggah seehadak labha jinnik labha magansitak teneeh, jinni conxóo kee caddoktatur keenih osisak yen"},{"SurahNumber":72,"VerseNumber":7,"Text":"Diggah, seehadâ koros tekkeleh isin kah tekkelen innah jinnow Yalli rabteemik num ugse weelem"},{"SurahNumber":72,"VerseNumber":8,"Text":"Kaadu jinni: diggah nanu qaran gufnam fanneeh, gibdi malaykay kaa dacrissaa kee dabiitittek kibbiimeh neh suge iyye"},{"SurahNumber":72,"VerseNumber":9,"Text":"Kaadu diggah, nanu ahak duma qaraanak elle daffeyna arooca luk sugne kay xaagu ankacisnuh, tokkel taway too xaagu ankacisam faxa num dabiitay kaa qambaala geele"},{"SurahNumber":72,"VerseNumber":10,"Text":"Diggah, nanu (jinni butta kinnuk) Yalli baaxol yan marah faxem umaané kinnim kee hinnay ken Rabbi keenih faxem maqaané kinnim manaaxiga"},{"SurahNumber":72,"VerseNumber":11,"Text":"Kaadu diggah meqe maray Yallak meesita net yaniih, wohuk kalah yan mari net yanih butta buttay sissinih anuk"},{"SurahNumber":72,"VerseNumber":12,"Text":"Kaadu jinni iyyeh; diggah nanu Yalla baaxô bagul taanise waynaah kudimil kaak assaqqee waynam nismiteh nee digaalam faxek"},{"SurahNumber":72,"VerseNumber":13,"Text":"Kaadu diggah, nanu qhuraanay massa le gitâ fanah tirri sinam haa noobbe waqdi kaa nummasneh tokkel isi Rabbi nummayse num abite maqaaneh daggoysiyyak ma meesitaay dulmih abe umaanek fulah tu kaat osisaanamak mameesita"},{"SurahNumber":72,"VerseNumber":14,"Text":"Kaadu diggah;nanu garab muslimiinih kak yaniih, garab korosuh kak yan mara kinnino, Tokkel yuslume marah tu gactek, too mari meqe gita doorite mara"},{"SurahNumber":72,"VerseNumber":15,"Text":"Kaadu koroosite marah tu gactek, jahannam giráh bocó yakken"},{"SurahNumber":72,"VerseNumber":16,"Text":"Kaadu Yalli: insii kee jinni islaamaninnô gita yibbixeenih diggi elle axcinnoonuy maggo leek ken afaquk nen iyye"},{"SurahNumber":72,"VerseNumber":17,"Text":"Wohul ken naqiyyirê gidah, isi Rabbih kassitit (Qhuraan kinnuk) derre cabe num, Yalli gibdi digaalá kaa culsa"},{"SurahNumber":72,"VerseNumber":18,"Text":"Kaadu diggah, masaagid Yallih iimik kay addal kaak kalihim maqbudinaay qibaad kaah caglisa"},{"SurahNumber":72,"VerseNumber":19,"Text":"Kaadu diggah, Yallih naqsi Nabii Mucammad fraseo isi Rabbi yaqbuduh soole waqdi jinni kay amol sittak bagul sitta qoxxisam akke raarra hee Qhuraan kaak ankacisuh"},{"SurahNumber":72,"VerseNumber":20,"Text":"Nabiyow korosuk:cagalah anu inni Rabbi aqbudeeh agleh inkittu kaat mahaa qibaadál keenik ixxic"},{"SurahNumber":72,"VerseNumber":21,"Text":"Nabiyow tama korosuk: diggah anu umaane siinik kalam maduudaay maqaane siinih baaham maduuda keenik ixxic"},{"SurahNumber":72,"VerseNumber":22,"Text":"Nabiyow diggah, Yallih digaalak num yoo macataay, kaak kalah eleelita mara mageya keenik ixxic"},{"SurahNumber":72,"VerseNumber":23,"Text":"Kinnih immay anu Yalli yoo edde amriseemih gudduysiyyaa kee yoo edde ruube farmooma sin gudduysam duuda, kaadu yallaa kee kay farmoytih amri cine num diggaluk jahannam girá le, umman tet addal waarak"},{"SurahNumber":72,"VerseNumber":24,"Text":"Koros edde tan umaanek ma katta digaalák elle xagnisimeenim ubullu haytam fanah, tokkel usun too digaalá ken xagta waqdi aaxige lon cateynak boola leeh, ixxuk dagna lem kinni mara"},{"SurahNumber":72,"VerseNumber":25,"Text":"Nabiyow ama korosuk isin digaalak elle xagnisimteenim xayim kinnim kee hinnay yi Rabbi xer wakti kah abem kinnim anu maaxiga keenik ixxic"},{"SurahNumber":72,"VerseNumber":26,"Text":"Yalli qellittam yaaxigiiy, isih qellisem num mayaybulla"},{"SurahNumber":72,"VerseNumber":27,"Text":"Usuk farmoytiitik isi farmoh dooreeh edde leedeeh yikcine farmoyta akke waytek, tokkel Yalli isi farmoytah fooca le gambii kee derre le gambik jinnik kaa dacrissa malayka kaah ruuba"},{"SurahNumber":72,"VerseNumber":28,"Text":"Yallih farmoyti yaaxigê gidah, Yallih farmoytittey kaak duma rubsumte sinni Rabbih farmooma diggal gudduyseenimkeh, kaadu ken garil enni ittam Yalli marot yabbixe isi ixxigat, kaadu kullim looweeh ixxu kak gacseh woo hiimik tu kaak maqellitta"}]}