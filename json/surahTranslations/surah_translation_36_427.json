{"Id":427,"LanguageCodes":["tr","tur"],"Name":"tur-suatyildirim","Author":"Suat Yildirim","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":36,"VerseNumber":1,"Text":"Yâ sîn"},{"SurahNumber":36,"VerseNumber":2,"Text":"Hikmetli Kur'ân’a andolsun"},{"SurahNumber":36,"VerseNumber":3,"Text":"Sen elbette gönderilen resullerdensin"},{"SurahNumber":36,"VerseNumber":4,"Text":"Dosdoğru yol üzerindesin"},{"SurahNumber":36,"VerseNumber":5,"Text":"O, azîz ve rahîmden indirilen bir tenzil olup, ataları uyarılmamış, hâliyle, kendileri de gaflette giden, bir topluluğu uyarmak için gönderilmişsin"},{"SurahNumber":36,"VerseNumber":6,"Text":"O, azîz ve rahîmden indirilen bir tenzil olup, ataları uyarılmamış, hâliyle, kendileri de gaflette giden, bir topluluğu uyarmak için gönderilmişsin"},{"SurahNumber":36,"VerseNumber":7,"Text":"Onların çoğunun hakkında ilahî hüküm hak olarak kesinleşti. Artık imân etmezler onlar"},{"SurahNumber":36,"VerseNumber":8,"Text":"Boyunlarına öyle boyunduruklar koyduk ki onlar çenelerine dayanmaktadır. Boyunları yukarı, çeneleri kalkık, gözleri havada bir durumdadırlar"},{"SurahNumber":36,"VerseNumber":9,"Text":"Hem önlerinden hem arkalarından bir set yaparak, öylesine çepeçevre sardık ki,artık hiç göremezler onlar"},{"SurahNumber":36,"VerseNumber":10,"Text":"Kendilerine müsavidir: ha uyardın onları, ha uyarmadın, artık iman etmezler onlar"},{"SurahNumber":36,"VerseNumber":11,"Text":"Sen ey Resulüm, şu kimseyi uyar: İrşâda can kulağıyla tâbi olur, görmediği Rahman'a saygı duyup O’ndan çekinir. Müjdele onu: Mağfiret onun, şerefli mükâfat onun"},{"SurahNumber":36,"VerseNumber":12,"Text":"Ölüleri diriltecek Biz'iz.Yaptıkları her şeyi ve bütün izlerini bir bir kaydeden Biz’iz.Velhasıl her bir şeyi, apaçık bir kitap’ta sayıp döken Biz’iz"},{"SurahNumber":36,"VerseNumber":13,"Text":"Sen şimdi onlara bir misâl getir:Mâlum şehir halkını, hani onlara da elçiler gelmişti"},{"SurahNumber":36,"VerseNumber":14,"Text":"Evet, iki resul gönderdik onlara,“Yalancı!” dediler onlara.Bunun üzerine, güçlendirdik onları bir üçüncü resulle,Dediler hep birden: “Biz Allah'ın elçileriyiz size!”"},{"SurahNumber":36,"VerseNumber":15,"Text":"Ahali dedi ki: “Doğrusu Rahman'ın indirdiği bir şey yok!Siz de bizim gibi bir beşersiniz, evet evet... siz sadece yalancısınız!”"},{"SurahNumber":36,"VerseNumber":16,"Text":"Resuller dediler: “Elbette biliyor Rabbimiz,Size gönderilen elçileriz biz.”"},{"SurahNumber":36,"VerseNumber":17,"Text":"“Açıkça tebliğden başka bir şeyle yükümlü değiliz biz.”"},{"SurahNumber":36,"VerseNumber":18,"Text":"Ahâli dedi ki: “Uğursuzsunuz siz, şayet vazgeçmezseniz, sizi taşlarız, acı mı acı bir azap size dokundururuz.”"},{"SurahNumber":36,"VerseNumber":19,"Text":"Resuller cevap verdiler:“Uğursuzluğunuz sizinle beraber, çünkü siz imânsızsınız, irşâd edildiniz diye mi böyle söylüyorsunuz?Haddi aşan toplumun tekisiniz siz!”"},{"SurahNumber":36,"VerseNumber":20,"Text":"Derken... şehrin öte başından, koşarak bir adam geldi ve onlara dedi ki:“N'olur ey kavmim! Gelin siz bu resullere uyun!”"},{"SurahNumber":36,"VerseNumber":21,"Text":"“Sizden bir ücret istemeyen, sizden hiç menfaat beklemeyen, dosdoğru yolda yürüyen bu kimselere uyun!”"},{"SurahNumber":36,"VerseNumber":22,"Text":"“Hem ne olmuş ki bana? Neden tapmayayım beni yaratana?Hem sizlerin de dönüşü ancak olacak O'na!”"},{"SurahNumber":36,"VerseNumber":23,"Text":"“Hiç O'ndan başka tanrı edinir miyim! Zirâ Rahman bana zarar vermek dilerse, onların şefaati fayda etmez, hem kurtaramazlar da...”"},{"SurahNumber":36,"VerseNumber":24,"Text":"“O durumda ben, besbelli bir sapıklıkta olurum"},{"SurahNumber":36,"VerseNumber":25,"Text":"Amma bakın:Ben Rabbinize inanıyorum, sizler de bunu işitmiş olun!”"},{"SurahNumber":36,"VerseNumber":26,"Text":"Ona “Buyur cennete gir!” denildi.O ise halkını hatırlayarak: “Ah halkım bir bilseydi!” dedi"},{"SurahNumber":36,"VerseNumber":27,"Text":"“Ah bir bilseler: Rabbimin beni affettiğini, beni ikramlara gark ettiğini!”"},{"SurahNumber":36,"VerseNumber":28,"Text":"Onun vefatından sonra, kavminin üzerine, gökten bir ordu indirmedik, zaten bu âdetimizden de değildi"},{"SurahNumber":36,"VerseNumber":29,"Text":"(Orduya ne lüzum?), bir tek ses yeter! Bir de bakmışsınız: Sönüp kalmışlar"},{"SurahNumber":36,"VerseNumber":30,"Text":"Yazıklar olsun o kullara ki, kendilerine gelen her resul ile, mutlaka alay ederlerdi"},{"SurahNumber":36,"VerseNumber":31,"Text":"Kendilerinden önce nice nesilleri imhâ ettiğimizi, ve onların da kendilerine dönmediğini görmezler miydi"},{"SurahNumber":36,"VerseNumber":32,"Text":"Hiç kimse hariç kalmamak üzere, hepsi huzurumuza toplanacaklar"},{"SurahNumber":36,"VerseNumber":33,"Text":"Delil mi isterler? İşte ölmüş arz! Hayatı ona Biz veriyoruz.Oradan onların yiyecekleri habbeleri çıkarıyoruz. Kendileri de ondan yiyip dururlar"},{"SurahNumber":36,"VerseNumber":34,"Text":"Orada üzüm bağları ve hurmalıklar yaptık, orada pınarlar fışkırttık"},{"SurahNumber":36,"VerseNumber":35,"Text":"Ta ki onun meyvelerinden yesinler,O meyveleri onlar yapmadılar,Hâlâ şükretmez mi onlar"},{"SurahNumber":36,"VerseNumber":36,"Text":"Münezzehtir o Allah, her noksandan münezzeh!Yerin bitirdiği her şeyi, ve kendilerini, ve daha nice bilmedikleri şeyleri çift yaratan, münezzehtir, Yücedir"},{"SurahNumber":36,"VerseNumber":37,"Text":"Onlara bir delil de gecedir ki.Biz ondan gündüzü sıyırıp soyarız, birden karanlığa gömülürler"},{"SurahNumber":36,"VerseNumber":38,"Text":"Güneş de bir delildir onlara, akar gider yörüngesinde...O azîz ve alîmin (o üstün kudret sahibinin ve her şeyi bilenin), yaratması böyle olur işte"},{"SurahNumber":36,"VerseNumber":39,"Text":"Ay için de birtakım safhalar, duraklar tâyin ettik; dolaşa dolaşa, nihayet eski hurma salkımının çöpü gibi kuru, sarı, kavisli bir hâle gelir"},{"SurahNumber":36,"VerseNumber":40,"Text":"Ne Güneş Ay'a kavuşabilir, ne gece gündüzün önüne geçebilir.O gök cisimlerinden her biri, birer yörüngede akar, durur"},{"SurahNumber":36,"VerseNumber":41,"Text":"Bir delil daha onlara:Nesillerini dopdolu gemilerde taşımamızdır"},{"SurahNumber":36,"VerseNumber":42,"Text":"Biz, onlar için, gemiye benzer, daha nice binekler yaratırız"},{"SurahNumber":36,"VerseNumber":43,"Text":"Şayet dileseydik onları boğardıkNe feryatlarına koşan bir kimse bulabilir, ne de başka türlü kurtarılırlardı"},{"SurahNumber":36,"VerseNumber":44,"Text":"Sadece Biz'den ulaşacak bir rahmet ve onları bir vâdeye kadar yaşatma irademizle hayatta kalabilirler"},{"SurahNumber":36,"VerseNumber":45,"Text":"Onlara ne zaman: “Hem geçmişte yaptıklarınıza, hem de istikbalde yapacaklarınıza dikkat edin!böylelikle merhamet edilmeye layık olun!” denilse, yüz çevirirler"},{"SurahNumber":36,"VerseNumber":46,"Text":"Ne zaman Rab'lerinin âyetlerinden bir âyet, gelse, yüz çevirirler"},{"SurahNumber":36,"VerseNumber":47,"Text":"Onlara ne zaman: “Allah'ın size lütfettiğinden, siz de muhtaçlar için harcayın” denilse, kâfirler müminlere şöyle derler: “Size kalsa Allah’ın dilediği takdirde bol bol rızıklandıracağı kimseyi doyurmak bizim mi işimiz?Siz, böyle ne sapık düşünürsünüz!”"},{"SurahNumber":36,"VerseNumber":48,"Text":"Ve yine derler ki: “Eğer doğru söylüyorsanız, bizi tehdid ettiğiniz bu mezarlardan kalkma ne zaman"},{"SurahNumber":36,"VerseNumber":49,"Text":"Onların beklediği: Sadece bir ses!..Çekişip dururlarken kendilerini çarpacak bir ses"},{"SurahNumber":36,"VerseNumber":50,"Text":"İşte o zaman...Ne vasiyette bulunabilir, ne de evlerine dönebilirler"},{"SurahNumber":36,"VerseNumber":51,"Text":"Sura üflendi, “Kalk!” borusu çaldı!..İşte mezarlarından kalkıp, Rab'lerinin huzurunda duruşmaya koşuyorlar"},{"SurahNumber":36,"VerseNumber":52,"Text":"“Eyvah bize! Kim kaldırdı bizi yatağımızdan?” diyorlar...“İşte Rahmân'ın vâdi: Resuller doğru söylerler!”"},{"SurahNumber":36,"VerseNumber":53,"Text":"Bütün olay, bir çağrıdan ibâret! İşte hepsi duruşma için toplanmışlar"},{"SurahNumber":36,"VerseNumber":54,"Text":"Artık bugün, kimseye zulmedilmez, hakkınızdan başka size bir karşılık verilmez"},{"SurahNumber":36,"VerseNumber":55,"Text":"Amma bugün cennetlikler, zevk ve eğlence içindedirler"},{"SurahNumber":36,"VerseNumber":56,"Text":"Hem kendileri, hem eşleri gölgeliklerde, tahtlarına kurulurlar"},{"SurahNumber":36,"VerseNumber":57,"Text":"Orada turfanda yemişler onlara, hâsılı istedikleri her şey onlara"},{"SurahNumber":36,"VerseNumber":58,"Text":"Rabb-i Rahim'den sözle olan bir selâm yine onlara"},{"SurahNumber":36,"VerseNumber":59,"Text":"“Fakat bugün sizler, şöyle bir tarafa çekilin ey mücrimler!”"},{"SurahNumber":36,"VerseNumber":60,"Text":"“Ey Âdem'in evlatları!Size emretmemiş miydim:“Şeytana tapmayın sakın!”“Çünkü o size âşikar düşman"},{"SurahNumber":36,"VerseNumber":61,"Text":"Lâkin Bana tapın: işte sırat-ı müstakim!”"},{"SurahNumber":36,"VerseNumber":62,"Text":"Şeytan, içinizden nice nesilleri saptırdı. Bunu düşünmeli değil miydiniz"},{"SurahNumber":36,"VerseNumber":63,"Text":"İşte tehdid edildiğiniz cehennem"},{"SurahNumber":36,"VerseNumber":64,"Text":"İnkârınız sebebiyle bugün oraya girin"},{"SurahNumber":36,"VerseNumber":65,"Text":"Bugün mühür vuracağız ağızlarına, elleri Bize söyler, ayakları şahitlik eder, kendi yaptıklarına"},{"SurahNumber":36,"VerseNumber":66,"Text":"Eğer dileseydik gözlerini dümdüz, silme kör ederdik, o zaman yola dökülür, hidayete ulaşmak için yarışırlardı.Fakat o takdirde nasıl görebilirlerdi"},{"SurahNumber":36,"VerseNumber":67,"Text":"Eğer dileseydik, oldukları yerde, hemen baş üstü, mâhiyetlerini değiştirir, çirkin mi çirkin, tersyüz ederdik...Artık ne ileriye devam edebilir, ne de geriye dönüş yapabilirlerdi"},{"SurahNumber":36,"VerseNumber":68,"Text":"Onlardan ömrünü uzattığımız kimsenin ise, hilkatini tersyüz ederiz.Hâlâ akıllanmazlar mı"},{"SurahNumber":36,"VerseNumber":69,"Text":"Biz Resûl'e Kur’ân öğrettik, şiir öğretmedik, o zaten ona yaraşmaz.O sırf bir irşâd ve parlak bir Kur’ân’dır"},{"SurahNumber":36,"VerseNumber":70,"Text":"Yaşayan her kişiyi uyarsın diye, böylece ilahî hüküm kâfirler hakkında kesinleşsin diye, gönderilmiştir"},{"SurahNumber":36,"VerseNumber":71,"Text":"Şunu da görmediler mi:Ellerimizle yaptığımız eserlerden kendileri için davarlar yarattık da onlara mâlik bulunuyorlar"},{"SurahNumber":36,"VerseNumber":72,"Text":"Onları emirlerine âmade kıldık. Onlardan hem binek edinir, hem de yerler"},{"SurahNumber":36,"VerseNumber":73,"Text":"Onlardan içecekler elde ederler, daha nice menfaatlerinden yararlanırlar. Halâ şükretmezler mi"},{"SurahNumber":36,"VerseNumber":74,"Text":"Tuttular, Allah'tan başka tanrılar peşine düştüler, güyâ ki yardıma nâil olacaklar"},{"SurahNumber":36,"VerseNumber":75,"Text":"O putlar kendilerine yardım edemezler, nasıl olur?Zaten bunlar, onlar için hazırlanmış askerler"},{"SurahNumber":36,"VerseNumber":76,"Text":"O halde ey Resulüm, üzülme sen onların laflarına, onların gizlediklerini de iyi biliriz, açıkladıklarını da, sen hiç tasalanma"},{"SurahNumber":36,"VerseNumber":77,"Text":"İnsan şunu hiç görüp düşünmedi mi:Biz kendisini bir nutfeden yaratmışken, yaman bir hasım kesildi Bize"},{"SurahNumber":36,"VerseNumber":78,"Text":"Nasıl yaratıldığını unutarak, bir de misâl fırlattı Bize:“O çürümüş kemikleri kim diriltecek!” diye"},{"SurahNumber":36,"VerseNumber":79,"Text":"De ki: “Onları ilk defa yaratan diriltir, hem O, yaratmanın her türlüsünü bilir.”"},{"SurahNumber":36,"VerseNumber":80,"Text":"O'dur ki sizin için yeşil ağaçtan bir ateş yaratır, siz de onu tutuşturup durursunuz"},{"SurahNumber":36,"VerseNumber":81,"Text":"Gökleri ve yeri yaratan, onlar gibisini yaratmaya olmaz mı kadir!Elbette kadir!Hallâk O'dur, alîm O’dur!(Her şeyi yaratan, her şeyi bilen O’dur)"},{"SurahNumber":36,"VerseNumber":82,"Text":"Bir şeyi dilediğinde O'nun buyruğu, sadece “Ol!” demektir, hemen oluverir"},{"SurahNumber":36,"VerseNumber":83,"Text":"Sübhandır, münezzehdir o Zât ki, her şey üzerinde hâkimiyet elindedir.Ve... hepinizin de dönüşü,O'na olacaktır"}]}