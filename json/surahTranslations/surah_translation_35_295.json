{"Id":295,"LanguageCodes":["rn","run"],"Name":"run-sheikhamissirad","Author":"Sheikh Amissi Radjabu Ntamba","Language":"Rundi","Description":"Rundi","Direction":"ltr","Source":"aradjantas@gmail.com , www.islamic-invitation.com","Translations":[{"SurahNumber":35,"VerseNumber":1,"Text":"Nidu kengurukire Imana Umuremyi w’Amajuru n’Isi, kandi ikaba ariyo yagize Abamarayika kuba arizo ntumwa zifise amababa abirabiri n’atatatatu hamwe n’anane, ikaba yongereza mukurema kwayo uko yishakiye, ntankeka Imana niyo nyene ubushobozi buri hejuru y’ibintu vyose"},{"SurahNumber":35,"VerseNumber":2,"Text":"Imigisha Imana yugurura kubantu bayo, ntawushobora kuyikingira, kandi ntawu shobora kuyegeza imbere, nayo niyo nyene ubushobozi n’ubuhizi buhagije"},{"SurahNumber":35,"VerseNumber":3,"Text":"Mwebwe bantu, nimwibuke imigisha y’Imana iri hejuru yanyu mbega hoba hari uwundi muremyi atari Imana yonyene gusa ibaha iyo migisha ivuye mw’Ijuru no kw’Isi, rero ntayindi Mana isengwa bimwe vy’ukuri atariyo yonyene gusa, none ni hehe muhindukizwa"},{"SurahNumber":35,"VerseNumber":4,"Text":"Niba baguhakana umenye yuko bahakanye intumwa z’Imana imbere yawe n’ibintu vyose bizosubizwa kumana"},{"SurahNumber":35,"VerseNumber":5,"Text":"Mwebwe bantu, ntankeka isango ry’Imana niry’ukuri, rero ntimuhendwe nubu buzima bwo ng’aha kw’Isi canke wamubeshi mukuru yitiriwe Ibilisi ntabahende kubera Imana yanyu"},{"SurahNumber":35,"VerseNumber":6,"Text":"Mu vy’ukuri Shetani n’umwansi wanyu, namwe rero nimu mugire umwansi wanyu, kuko ihamagarira umurwi wayo kugira ngo ube ari uwo murwi wo mumuriro udahera"},{"SurahNumber":35,"VerseNumber":7,"Text":"Abahakanye Imana yabo y’ukuri hazoba kuribo ibihano bikaze cane, nayo abemeye Imana yabo y’ukuri nu kugira ibikorwa vyiza, abo bantu nibo bazoronswa ikigongwe hamwe n’impembo itagira uko ingana"},{"SurahNumber":35,"VerseNumber":8,"Text":"Mbega umwe basharije ibikorwa vyiwe bibi, nawe akabibona yuko ari vyiza, ntankeka Imana yama ireka umuntu yishakiye akazimira, nukurongora uwo yishakiye, rero umutima wawe ntukuvemwo kubera agahinda kuribo, mu vy’ukuri Imana niyo ifise ubumenyi bw’ivyo bagira vyose"},{"SurahNumber":35,"VerseNumber":9,"Text":"Imana niyo isunika imiyaga, ikana yinyarutsa hamwe n’ibicu ikabi shikana kw’Isi yapfuye, no kuriyo tugaca tunagisha iyosi mugihe yari yarapfuye, nivyaba ari uko niko kuzurwa kwanyu"},{"SurahNumber":35,"VerseNumber":10,"Text":"Uwushaka ubutegetsi, nuko ubwo butegetsi bwose ari ubw’Imana gusa, iwe niho haduga amajambo meza, n’igikorwa ciza nico kiduza amajambo amajambo meza gusa, nabamwe bagira ingeso z’amarorerwa mabi mabi, abo nibo bantu bazoronka ibihano bikaze cane, n’ingeso mbi zabo bantu zizohonywa"},{"SurahNumber":35,"VerseNumber":11,"Text":"N’Imana niyo yabaremye ibakuye mw’ivu, hanyuma kw’ima ry’intanga, hanyuma ibagirira abagabo n’abagore, n’umugore uwariwe wese ntashobora gusama imbanyi canke ntiyibaruka atari kubumenyi bw’Imana, nuwahawe ubuzima ntahabwa ubwo buzima bw’umurengero canke ntagaba nirizwa kuri ubwo buzima atari uko vyose biri mugitabu c’Imana gitagatifu, ntankeka ibi vyose biroroshe imbere y’Imana"},{"SurahNumber":35,"VerseNumber":12,"Text":"N’ibiyaga bibiri ntibimeze kumwe n’ikindi, kuko kimwe gifise amazi apfuse y’umusarara amanuka neza mumuhogo, n’ayandi nayo nay’umunyu abishe, no muri ivyo biyaga niho mufungura mwo inyama nshasha nugukura mwo ibisharizo mwambara, no muri ivyo biyaga mubonerayo amato asatura amazi kugira ngo muronkere mwo akamaro kayo kandi muteko muyishimire"},{"SurahNumber":35,"VerseNumber":13,"Text":"Niyo yinjiza ijoro mumutaga, nukwinjiza umutaga mw’Ijoro hanyuma igira Izuba n’Ukwezi, ivyo vyose bigenda ijoro n’umutaga kugeza k’umwanya wagenewe ushike, iyo niyo Mana, Umuremyi wanyu nyene ubwami, nabarya bayisenga ukutariko abo ntanico batunze nigishishwa c’urutete rw’umutende"},{"SurahNumber":35,"VerseNumber":14,"Text":"Nimwabasaba ntibumva akamo kanyu naho bokwumva ntiba shobora kubishura, no k’umusi w’imperuka bazohakana ubwo bugereranyi bwanyu bw’Imana y’ukuri, kandi ntibazo kubwira yuko bari hafi y’uwufise ubumenyi bw’ukuri"},{"SurahNumber":35,"VerseNumber":15,"Text":"Mwebwe bantu, ni mwebwe muri abakene kumana, nayo Imana niyo nyene ubutunzi kandi niyo ininahazwa hose"},{"SurahNumber":35,"VerseNumber":16,"Text":"Ibishatse yoba kuraho mwese nukuzana ibindi biremwa bishasha"},{"SurahNumber":35,"VerseNumber":17,"Text":"Ibi vyose ntibigoye ku Mana"},{"SurahNumber":35,"VerseNumber":18,"Text":"Ntawuzo kwikorera itu ry’uwundi muntu nuwoba yatakariwe n’iryo tu ryiwe, ahamagaye mugenziwe kubera iryo tu ryiwe, ntawuzo ryakira na gatoyi naho yoba ari mugenzi wiwe, mu vy’ukuri urabatuza kuri barya batinya Umuremyi wabo mugihe batamubona nugu hagarika amasengesho yabo, nuwisukuye yisukura kubera umutima wiwe n’ingaruka y’ibiremwa vyose ni ku Mana yonyene gusa"},{"SurahNumber":35,"VerseNumber":19,"Text":"Ntibangana impumyi hamwe n’umuntu abona"},{"SurahNumber":35,"VerseNumber":20,"Text":"Canke umwijima hamwe n’umuco"},{"SurahNumber":35,"VerseNumber":21,"Text":"Canke igitutu n’ubushuhe"},{"SurahNumber":35,"VerseNumber":22,"Text":"Kandi ntibangana abahema n’abapfuye, mu vy’ukuri Imana irumvisha uwo yishakiye, mugabo wewe ntushobora kwumvisha abari muntatemwa zabo"},{"SurahNumber":35,"VerseNumber":23,"Text":"Ntiyari kuba wewe atari uko uri umutuza gusa"},{"SurahNumber":35,"VerseNumber":24,"Text":"Ntankeka twebwe twakurungitse kubera ukuri kwama kugira ngo ubashikirize ubutumwa bw’Imana uteko ubatuze, kandi nt’abantu kw’Isi abaribo bose bataciyeko n’uwuba tuza"},{"SurahNumber":35,"VerseNumber":25,"Text":"Nibaguhakana naho, umenye yuko bahakanywe n’abari imbere yabo kuko bashikiwe n’intumwa zabo z’Imana bakaba nabo baje bafise ivyemezo biri k’umugaragaro hamwe n’ibitabu vyukwandikira ko hamwe n’ibitabu birimwo umuco"},{"SurahNumber":35,"VerseNumber":26,"Text":"Hanyuma narabafashe bamwe bahakana Imana yabo y’ukuri, rero ibihano vyanje vyari bimeze gute"},{"SurahNumber":35,"VerseNumber":27,"Text":"Mbega ntubona yuko Imana yamanuye amazi avuye mubicu, no kuriyo twakuyemwo ivyamwa bifise amabara atandukanye n’ayandi, no kumisozi harimwo n’imirongo yera niy’itukura ifise amabara atandukanye n’iyindi yirabura cane"},{"SurahNumber":35,"VerseNumber":28,"Text":"No mubantu hamwe no mubikoko harimwo murivyo vyamvura, n’ibindi bikoko bifise amabara atandukanye, mu vy’ukuri mubatinya Imana yabo bimwe vy’ukuri mu bantu biwe nibarya bafise ubumenyi, ntankeka rero Imana niyo nyene ubushobozi n’imbabazi zihagije"},{"SurahNumber":35,"VerseNumber":29,"Text":"Mu vy’ukuri bamwe basoma igitabu c’Imana gitagatifu ca Qur’aani nugu hagarika amasengesho yose no muvyo twabahaye bagatanga mumwiherero no k’umugaragaro abo nibo bizeye ibidandazwa bidahomba"},{"SurahNumber":35,"VerseNumber":30,"Text":"Kugira ngo ibahe impembo yabo ikwiye nukubongereza inyungu zayo, mu vy’ukuri niyo nyene ikigongwe nugu shimirwa"},{"SurahNumber":35,"VerseNumber":31,"Text":"N’igitabu twagu shikirije dukoresheje ubutumwa bw’Imana, nico gitabu c’ukuri cemeza ivyabaye imbere yiwe, ntankeka. Imana kubiremwa vyayo niyo ibazi kandi niyo ibabona"},{"SurahNumber":35,"VerseNumber":32,"Text":"Hanyuma twabasigiye ibisigi vy’iki gitabu gitagatifu ca Qur’aani mu bantu twatoye mu bantu bacu beranda rero muribo harimwo abahemukiye imitima yabo, n’abandi babayabaye, hakaba n’abandi bagenda imbere mukugira ibikorwa vyiza kw’itegeko ry’Imana, iyo rero niyo migisha mininiya"},{"SurahNumber":35,"VerseNumber":33,"Text":"Imirima y’ubudahera bazo kwinjira mwo, muriyo bazo sharizwa n’imigufu vy’inzahabu hamwe n’ibisharizo vyo mumazi bitiriye (ilulu), n’impuzu zabo zizoba zihwahutse cane"},{"SurahNumber":35,"VerseNumber":34,"Text":"Bazovuga bati:- ama ninahazwa yose meza na y’Imana yadukuyeko agahinda, mu vy’ukuri Umuremyi wacu niwe nyene ikigongwe cinshi na nyene gushimirwa"},{"SurahNumber":35,"VerseNumber":35,"Text":"Niyo yaturekuriye inyubakwa yukubamwo mubuzima bwacu bwose, muri iyo nzu ntavyago birimwo canke uburuhe"},{"SurahNumber":35,"VerseNumber":36,"Text":"Nayo abahakanye Imana yabo y’ukuri, bazoba bafise umuriro udahera witiriwe Jahannamu, ntibazo ciribwa urubanza rw’ugupfa, kandi ntibazo gabanirizwa ivyo bihano, uku rero niko duhemba abadashima"},{"SurahNumber":35,"VerseNumber":37,"Text":"No muri uyo muriro udahera bazokoma yo induru muri uyo muriro udahera bavuga bati:- Muremyi wacu, dukure muri uyu muriro udahera tugire ibikorwa vyiza bitameze nk’ivyo twahora tugira tukiri kw’Isi, mbega ntitwabahaye ubuzima bw’ukwibuka uwibuka, nugushikirwa nuwutuza, rero nimuhonje ibihano mwebwe mwahemukiye imitima yanyu kuko mudafise uwuzoba rokora"},{"SurahNumber":35,"VerseNumber":38,"Text":"Mu vy’ukuri Imana niyo nyene ubumemyi bw’amabanga y’ibiri mu Majuru no kw’Isi ntankeka rero Imana niyo nyene ubumenyi bw’ibiri mubikiriza vyacu vyose"},{"SurahNumber":35,"VerseNumber":39,"Text":"Imana niyo yabagize ngo mube ivyegera vy’abandi kuri iy’Isi, rero uko guhakana kwiwe kuri kugatwe kiwe n’ubuhakanyi bwabatemera Imana y’ukuri ntaco zibongereza imbere y’Umuremyi wabo atari ugushavurirwa gusa n’ubwo buhakanyi bw’abatemera Imana ntaco bubongereza atari uruhombo gusa"},{"SurahNumber":35,"VerseNumber":40,"Text":"Vuga uti:- mbega murabona abo mucuditse nabo aribo musenga aho gusenga Imana y’ukuri, rero nimu nyereke n’ahantu hatoyi h’Isi baremye canke boba bafise ishirahamwe mu Majuru canke twarabahaye igitabu no kurico bakaba bagifitiye ko ivyemezo biri k’umugaragaro, mugabo abahemukiye imitima yabo ntibapfundika amasezerano yabo atari uko arimwo ibinyoma gusa"},{"SurahNumber":35,"VerseNumber":41,"Text":"Mu vy’ukuri Imana niyo ikingiye Amajuru n’Isi kugira ngo ntaveho, kuko avuyeho ntanumwe yoya kingira atariyo yonyene gusa, ntankeka rero Imana niyo ntungane n’ikigongwe cinshi gihagije"},{"SurahNumber":35,"VerseNumber":42,"Text":"Bararahiye ku Mana indahiro yabo niniya bavuga bati:- niba shikirwa n’uwubatuza ntankeka bazoba mubazo rongoka gusumba abandi bantu, mugabo mugihe bazoshikirwa n’uwuba tuza ntaco yobongereje atari uguhakana uko kuri gusa"},{"SurahNumber":35,"VerseNumber":43,"Text":"Kubera amanyama yabo kuri iy’Isi nukugira akajagari kabi kabi, nako kajagari kabi kabi ntikamanuka atari kuri beneko bakagize, none hari ikindi barorereye atari urutonde rwamyeho no ku bantu baho hambere, kandi ntuzoronka ihindagurika ry’urwo rutonde rusanzwe rw’Imana yagenye, canke ntuzosanga ihindagurika riri mubintu bisanzwe vy’Imana"},{"SurahNumber":35,"VerseNumber":44,"Text":"Mbega ntibagize urugendo kuri iy’Isi bakibonera impera n’imperuka yaba bayeho imbere yabo, kandi bakaba bari abantu bafise ubushobozi kubasumba, kandi ntakindi kintu gishobora kunanira Imana haba mw’Ijuru canke ng’aha kw’Isi, ntankeka rero Imana niyo ifise uburemyi n’ubushobozi bukwiye"},{"SurahNumber":35,"VerseNumber":45,"Text":"Iyo Imana ihana abantu kubera ivyo bakoze ntiyari gusiga n’umuntu numwe ngaha kuri iy’Isi canke n’igikoko na kimwe, mugabo Imana niyo iba rorereza kugeza k’umusi wagenywe, rero igihe c’umusi wabo kizoshika mu vy’ukuri Imana ku bantu bayo niyo ibabona"}]}