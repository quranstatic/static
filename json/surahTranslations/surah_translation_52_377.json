{"Id":377,"LanguageCodes":["th","tha"],"Name":"tha-kingfahadquranc","Author":"King Fahad Quran Complex","Language":"Thai","Description":"Thai","Direction":"ltr","Source":"http://tanzil.net","Translations":[{"SurahNumber":52,"VerseNumber":1,"Text":"ขอสาบานต่อภูเขาอัฏฏูร"},{"SurahNumber":52,"VerseNumber":2,"Text":"ขอสาบานต่อคัมภีร์ ที่ถูกจารึกไว้"},{"SurahNumber":52,"VerseNumber":3,"Text":"ในม้วนกระดาษหรือหนังที่กางแผ่"},{"SurahNumber":52,"VerseNumber":4,"Text":"ขอสาบานต่ออาคารที่ถูกเยือนอย่างสม่ำเสมอ"},{"SurahNumber":52,"VerseNumber":5,"Text":"ขอสาบานต่อท้องฟ้าที่อยู่เบื้องสูง"},{"SurahNumber":52,"VerseNumber":6,"Text":"ขอสาบานต่อทะเลที่ลุกโชติช่วง (ในวันกิยามะฮ)"},{"SurahNumber":52,"VerseNumber":7,"Text":"แท้จริงการลงโทษของพระเจ้าของเจ้าจะเกิดขึ้นอย่างแน่นอน"},{"SurahNumber":52,"VerseNumber":8,"Text":"ไม่มีผู้ใดจะเบี่ยงเบนมันได้"},{"SurahNumber":52,"VerseNumber":9,"Text":"วันที่ชั้นฟ้าจะสั่นสะเทือนอย่างชุลมุนวุ่นวาย"},{"SurahNumber":52,"VerseNumber":10,"Text":"และเทือกเขาจะปลิวว่อนกระจัดกระจาย"},{"SurahNumber":52,"VerseNumber":11,"Text":"ดังนั้นความหายนะในวันนั้นจงประสบแก่บรรดาผู้ปฏิเสธ"},{"SurahNumber":52,"VerseNumber":12,"Text":"บรรดาที่พวกเขาอยู่ในการมั่วสุมการละเล่นอย่างไร้สาระ"},{"SurahNumber":52,"VerseNumber":13,"Text":"วันที่พวกเขาจะถูกผลักลงนรกญะฮันนัมอย่างผลักใสไล่ส่ง"},{"SurahNumber":52,"VerseNumber":14,"Text":"นี่คือไฟนรก ซึ่งพวกเจ้าเคยปฏิเสธมัน"},{"SurahNumber":52,"VerseNumber":15,"Text":"นี่คือเล่ห์กลหรือ หรือว่าพวกเจ้ายังมองไม่เห็น"},{"SurahNumber":52,"VerseNumber":16,"Text":"จงเข้าไปเผาไหม้ในนั้น พวกเจ้าจะทนได้หรือทนไม่ได้ก็เท่าเทียมกันสำหรับพวกเจ้า แท้จริงพวกเจ้านั้นจะถูกตอบแทนตามที่พวกเจ้าได้กระทำไว้เท่านั้น"},{"SurahNumber":52,"VerseNumber":17,"Text":"แท้จริงบรรดาผู้ยำเกรงนั้นจะได้อยู่ในสวนสวรรค์ และความสุขสำราญ"},{"SurahNumber":52,"VerseNumber":18,"Text":"ได้รับความสุขอันล้นพ้นตามที่พระเจ้าของพวกเขาได้ประทานให้แก่พวกเขา และพระเจ้าของพวกเขาจะคุ้มครองพวกเขาให้พ้นจากการลงโทษของเปลวไฟ"},{"SurahNumber":52,"VerseNumber":19,"Text":"พวกเจ้าจงกิน จงดื่มอย่างสบายใจตามที่พวกเจ้าได้กระทำไว้"},{"SurahNumber":52,"VerseNumber":20,"Text":"นอนเอกเขนกอยู่บนเตียงเรียงชิดติดกัน และเราให้พวกเขามีคู่ครองเป็นหญิงสาวสวยดวงตาโตคม"},{"SurahNumber":52,"VerseNumber":21,"Text":"และบรรดาผู้ศรัทธา บรรดาลูกหลานของพวกเขาจะดำเนินตามพวกเขาด้วยการศรัทธา เราจะให้ลูกหลานของพวกเขาอยู่ร่วมกับพวกเขา และเราจะไม่ให้การงานของพวกเขาลดหย่อนลงจากพวกเขาแต่อย่างใดแต่ละคนย่อมได้รับการค้ำประกันในสิ่งที่เขาขวนขวายไว้"},{"SurahNumber":52,"VerseNumber":22,"Text":"และเราจะเพิ่มพูนให้แก่พวกเขา ซึ่งผลไม้และเนื้อตามที่พวกเขาต้องการ"},{"SurahNumber":52,"VerseNumber":23,"Text":"พวกเขาจะแลกเปลี่ยนถ้วยแก้วกันในสวรรค์ จะไม่มีการพูดจาตลกคะนอง และไม่มีการทำบาป"},{"SurahNumber":52,"VerseNumber":24,"Text":"มีเด็กวัยรุ่นของพวกเขาวนเวียนรับใช้พวกเขา เสมือนว่าพวกเขา เช่นไข่มุกถูกปกปิดไว้"},{"SurahNumber":52,"VerseNumber":25,"Text":"และบางคนในหมู่พวกเขาจะหันหน้าเข้าหากัน สอบถามซึ่งกันและกัน"},{"SurahNumber":52,"VerseNumber":26,"Text":"พวกเขากล่าวว่า แท้จริง แต่ก่อนนี้ (ในโลกดุนยา) พวกเราอยู่กับครอบครัวของเราเป็นผู้มีความวิตกกังวัล"},{"SurahNumber":52,"VerseNumber":27,"Text":"ดังนั้นอัลลอฮ.ได้ทรงโปรดปรานแก่เราและได้ทรงปกป้องเราให้พ้นจากการลงโทษแห่งลมร้อน"},{"SurahNumber":52,"VerseNumber":28,"Text":"แท้จริง ก่อนหน้านี้เราได้วิงวอนต่อพระองค์ แท้จริงพระองค์นั้นเป็นผู้ทรงเอื้อเฟื้อเผื่อแผ่ผู้ทรงเมตตาเสมอ"},{"SurahNumber":52,"VerseNumber":29,"Text":"ดังนั้น จงกล่าวเตือน (พวกเขาเถิด) เนื่องเพราะความโปรดปรานแห่งพระเจ้าของเจ้ามิได้เป็นโหร และมิได้เป็นบ้า"},{"SurahNumber":52,"VerseNumber":30,"Text":"หรือพวกเขากล่าวว่า มุฮัมมัดเป็นกวี เราคอยภัยพิบัติที่จะเกิดขึ้นแก่เขา"},{"SurahNumber":52,"VerseNumber":31,"Text":"จงกล่าวเถิดมุฮัมมัด พวกท่านจงคอยเถิด แท้จริงฉันก็จะอยู่ในหมู่ผู้คอยร่วมกับพวกท่าน"},{"SurahNumber":52,"VerseNumber":32,"Text":"หรือว่าสติปัญญาของพวกเขาใช้พวกเขาให้เชื่อเช่นนั้น หรือว่าพวกเขาเป็นหมู่ชนผู้ฝ่าฝืน"},{"SurahNumber":52,"VerseNumber":33,"Text":"หรือพวกเขากล่าวว่า เขาได้เสกสรรปั้นแต่งอัลกุรอานขึ้นเอง เปล่าดอกพวกเขาไม่ศรัทธาต่างหาก"},{"SurahNumber":52,"VerseNumber":34,"Text":"ดังนั้น พวกเขาจงนำคำกล่าวเช่นเดียวกันนี้มา หากพวกเขาเป็นผู้สัตย์จริง"},{"SurahNumber":52,"VerseNumber":35,"Text":"หรือว่าพวกเขาถูกบังเกิดมาโดยไม่มีผู้ให้บังเกิด หรือว่าพวกเขาเป็นผู้ให้บังเกิดตนเอง"},{"SurahNumber":52,"VerseNumber":36,"Text":"หรือว่าพวกเขาเป็นผู้สร้างชั้นฟ้าทั้งหลาย และแผ่นดินนี้ เปล่าเลย เพราะพวกเขาไม่เชื่อมั่นต่างหาก"},{"SurahNumber":52,"VerseNumber":37,"Text":"หรือว่าพวกเขามีขุมทรัพย์แห่งพระเจ้าของเจ้า หรือว่าพวกเขาเป็นผู้มีอำนาจจัดการ"},{"SurahNumber":52,"VerseNumber":38,"Text":"หรือว่าพวกเขามีบันไดเพื่อพวกเขาจะได้ฟังเรื่องราวต่าง ๆ ในชั้นฟ้า ดังนั้นก็จงให้คนที่ฟังในหมู่พวกเขานำหลักฐานอันชัดแจ้งมา"},{"SurahNumber":52,"VerseNumber":39,"Text":"หรือว่าพระองค์ทรงมีบุตรหญิงหลายคน และพวกเจ้ามีบุตรชายหลายคน"},{"SurahNumber":52,"VerseNumber":40,"Text":"หรือว่าเจ้าขอค่าจ้างจากพวกเขา ดังนั้นพวกเขา จึงมีภาระหนี้อันหนัก"},{"SurahNumber":52,"VerseNumber":41,"Text":"หรือว่าที่พวกเขามีสิ่งเร้นลับ แล้วพวกเขาก็บันทึกไว้"},{"SurahNumber":52,"VerseNumber":42,"Text":"หรือว่าพวกเขาต้องการที่จะวางแผนร้าย แต่ว่าบรรดาผู้ปฏิเสธศรัทธานั้น พวกเขาต่างหากที่จะถูกวางแผนร้าย"},{"SurahNumber":52,"VerseNumber":43,"Text":"หรือว่าพวกเขามีพระเจ้าอื่นจากอัลลอฮ.จากสิ่งที่พวกเขาตั้งภาคี"},{"SurahNumber":52,"VerseNumber":44,"Text":"ครั้นเมื่อพวกเขาเห็นเศษชิ้นหนึ่งร่วงหล่นลงมาจากฟากฟ้า พวกเขาก็กล่าวว่า มันเป็นเพียงก้อนเมฆรวมตัว"},{"SurahNumber":52,"VerseNumber":45,"Text":"ดังนั้นจงปล่อยพวกเขาเถิด จนกว่าพวกเขาจะพบกับวันของพวกเขา ซึ่งในวันนั้นพวกเขาจะถูกทำให้เป็นลมหมดสติ"},{"SurahNumber":52,"VerseNumber":46,"Text":"วันซึ่งแผนการณ์ร้ายของพวกเขาจะไม่อำนวยประโยชน์อันใดแก่พวกเขา และพวกเขาก็จะไม่ได้รับการช่วยเหลือ"},{"SurahNumber":52,"VerseNumber":47,"Text":"และแท้จริงสำหรับบรรดาผู้อธรรมนั้นจะได้รับการลงโทษอื่นจากนั้นอีก แต่ว่าส่วนมากของพวกเขาไม่รู้"},{"SurahNumber":52,"VerseNumber":48,"Text":"ดังนั้น จงอดทนต่อพระบัญชาของพระเจ้าของเจ้า เพราะแท้จริง เจ้านั้นอยู่ในเบื้องสายตาของเรา และจงแซ่ซ้องสดุดีด้วยการสรรเสริญพระเจ้าของเจ้าขณะเมื่อเจ้าลุกขึ้นยืน"},{"SurahNumber":52,"VerseNumber":49,"Text":"และส่วนหนึ่งของกลางคืน ก็จงแซ่ซ้องสดุดีพระองค์ และเมื่อยามคล้องลับของหมู่ดวงดาว"}]}