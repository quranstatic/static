{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":26,"VerseNumber":1,"Text":"Tá sín mím"},{"SurahNumber":26,"VerseNumber":2,"Text":"Toto jsou Písma zřetelného znamení"},{"SurahNumber":26,"VerseNumber":3,"Text":"Možná že duše tvá se rmoutí proto, že uvěřit nechtějí"},{"SurahNumber":26,"VerseNumber":4,"Text":"však kdybychom chtěli, seslali bychom jim z nebes znamení, před nímž jejich šíje by zůstaly zkrouceny v ponížení"},{"SurahNumber":26,"VerseNumber":5,"Text":"A kdykoliv se jim dostalo od Milosrdného nového připomenutí, vždy se jen od něho odvrátili"},{"SurahNumber":26,"VerseNumber":6,"Text":"a za lež je prohlásili; však dostane se jim zvěsti o tom, čemu se posmívali"},{"SurahNumber":26,"VerseNumber":7,"Text":"Což po zemi se nerozhlédli a neviděli, kolika druhům rostlin užitečných jsme na ní vyrůst dali"},{"SurahNumber":26,"VerseNumber":8,"Text":"Věru je v tomto znamení, však většina z nich nevěří"},{"SurahNumber":26,"VerseNumber":9,"Text":"A Pán tvůj dozajista je mocný a slitovný"},{"SurahNumber":26,"VerseNumber":10,"Text":"A hle, Pán tvůj Mojžíše zavolal: \"Jdi k lidu, jenž křivdu činí"},{"SurahNumber":26,"VerseNumber":11,"Text":"k lidu Faraónovu; což nebudou bohabojní"},{"SurahNumber":26,"VerseNumber":12,"Text":"I odpověděl: \"Pane, obávám se, že mne ze lži obviní"},{"SurahNumber":26,"VerseNumber":13,"Text":"a že hruď má stísněna bude a jazyk můj se nerozváže. Pošli pro Áróna raději"},{"SurahNumber":26,"VerseNumber":14,"Text":"A oni mají proti mně obvinění a bojím se, že mě zabijí"},{"SurahNumber":26,"VerseNumber":15,"Text":"I řekl Bůh: \"Nikoliv, půjdete oba s Našimi znameními a My, naslouchajíce, budeme s vámi"},{"SurahNumber":26,"VerseNumber":16,"Text":"K Faraónovi jděte a řekněte: My poslové jsme věru Pána lidstva veškerého"},{"SurahNumber":26,"VerseNumber":17,"Text":"odešli dítka Izraele s námi"},{"SurahNumber":26,"VerseNumber":18,"Text":"I pravil Faraón: \"Což jsme tě jako dítě mezi sebou nevychovali a nezůstals u nás mnohá léta věku svého"},{"SurahNumber":26,"VerseNumber":19,"Text":"A přesto jsi provedl skutek svůj, jejž jsi učinil; tys věru jeden z nevděčných"},{"SurahNumber":26,"VerseNumber":20,"Text":"Mojžíš odpověděl: \"Spáchal jsem jej v době, kdy byl jsem ještě jedním z bloudících"},{"SurahNumber":26,"VerseNumber":21,"Text":"a uprchl jsem před vámi, neb jsem se vás bál. Pán můj mi pak moudrost daroval a jedním ze svých poslů mě učinil"},{"SurahNumber":26,"VerseNumber":22,"Text":"A dobrodiní, jež mi předhazuješ, je v tom snad, žes dítka Izraele zotročil"},{"SurahNumber":26,"VerseNumber":23,"Text":"I otázal se Faraón: \"A kdo je ten Pán lidstva"},{"SurahNumber":26,"VerseNumber":24,"Text":"Odvětil: \"Pán nebes i země a všeho, co mezi nimi je - uvěřit-li dovedete"},{"SurahNumber":26,"VerseNumber":25,"Text":"I pravil Faraón k okolostojícím: \"Zdaž slyšíte"},{"SurahNumber":26,"VerseNumber":26,"Text":"Řekl Mojžíš: \"Pánem vaším je i vašich dávných předků"},{"SurahNumber":26,"VerseNumber":27,"Text":"Pravil: \"Váš posel, jenž vyslán byl k vám, je bláznem vskutku"},{"SurahNumber":26,"VerseNumber":28,"Text":"A Mojžíš pokračoval: \"Je Pánem východu i západu a toho, co mezi nimi je - můžete to pochopit"},{"SurahNumber":26,"VerseNumber":29,"Text":"I zvolal Faraón: \"Uznáš-li jiné božstvo než mne, do vězení tě dám věru hodit"},{"SurahNumber":26,"VerseNumber":30,"Text":"I otázal se Mojžíš: \"A což když ti předvedu důkaz zřetelný"},{"SurahNumber":26,"VerseNumber":31,"Text":"Faraón odpověděl: \"Předveď jej tedy, jsi-li pravdomluvný"},{"SurahNumber":26,"VerseNumber":32,"Text":"I hodil tedy hůl svou, a hle, hadem zjevným se stala"},{"SurahNumber":26,"VerseNumber":33,"Text":"a vyňal ruku svou, a hle, bílou přihlížejícím se zdála"},{"SurahNumber":26,"VerseNumber":34,"Text":"I řekl Faraón k velmožům svým, kol něho stojícím: \"Tohle věru je kouzelník obratný"},{"SurahNumber":26,"VerseNumber":35,"Text":"jenž kouzly svými vás chce z vaší země vyhnat. Co rozhodnete"},{"SurahNumber":26,"VerseNumber":36,"Text":"I pravili: \"Odkaž jej i bratra jeho na později a do všech měst shromažďovatele vyšli"},{"SurahNumber":26,"VerseNumber":37,"Text":"by k tobě se všemi kouzelníky obratnými přišli"},{"SurahNumber":26,"VerseNumber":38,"Text":"A shromážděni byli kouzelníci v den pro schůzku stanovený"},{"SurahNumber":26,"VerseNumber":39,"Text":"a lidé byli dotázáni: \"Chcete se též účastnit shromáždění"},{"SurahNumber":26,"VerseNumber":40,"Text":"Snad i my kouzelníky, budou-li vítězní, následovat budeme"},{"SurahNumber":26,"VerseNumber":41,"Text":"Když kouzelníci se dostavili, řekli Faraónovi: \"A dostaneme odměnu, jestliže vítězství dosáhneme"},{"SurahNumber":26,"VerseNumber":42,"Text":"A odpověděl Faraón: \"Zajisté, a tehdy se věru mými přiblíženci stanete"},{"SurahNumber":26,"VerseNumber":43,"Text":"I pravil jim Mojžíš: \"Hoďte, co hodit chcete"},{"SurahNumber":26,"VerseNumber":44,"Text":"A hodili provazy své a hole své, říkajíce: \"Při moci Faraónově, vítězství máme zaručené"},{"SurahNumber":26,"VerseNumber":45,"Text":"Pak hodil Mojžíš hůl svou, a hle, pozřela jejich kousky podvodné"},{"SurahNumber":26,"VerseNumber":46,"Text":"Na zem kouzelníci klaníce se padli"},{"SurahNumber":26,"VerseNumber":47,"Text":"volajíce: \"V Pána lidstva jsme uvěřili"},{"SurahNumber":26,"VerseNumber":48,"Text":"v Pána Mojžíšova a Árónova"},{"SurahNumber":26,"VerseNumber":49,"Text":"Faraón vykřikl: \"Jak to, že jste v něj uvěřili, dříve než jsem vám dovolil? On věru vaším mistrem je, jenž kouzlům vás naučil. Však záhy dám vám poznat! Dám vaše pravé ruce a levé nohy usekat a všechny vás dám ukřižovat"},{"SurahNumber":26,"VerseNumber":50,"Text":"Odpověděli: \"Nic nevadí, vždyť my se přece k Pánu svému navrátíme"},{"SurahNumber":26,"VerseNumber":51,"Text":"a toužíme jedině, aby nám Pán náš odpustil viny naše, vždyť my k prvním věřícím patříme"},{"SurahNumber":26,"VerseNumber":52,"Text":"A vnukli jsme Mojžíšovi: \"Odejdi v noci se služebníky Mými, neb věru budete pronásledováni"},{"SurahNumber":26,"VerseNumber":53,"Text":"Faraón pak vyslal svolavatele v města svá"},{"SurahNumber":26,"VerseNumber":54,"Text":"aby řekli: \"Tamti jsou jen skupina nepočetná"},{"SurahNumber":26,"VerseNumber":55,"Text":"a na nás vskutku jsou rozhněváni"},{"SurahNumber":26,"VerseNumber":56,"Text":"však my množství jsme věru, jež má se na pozoru"},{"SurahNumber":26,"VerseNumber":57,"Text":"A odvedli jsme Faraóna a lid jeho ze zahrad a od pramenů"},{"SurahNumber":26,"VerseNumber":58,"Text":"od pokladnic a ze vzácných příbytků"},{"SurahNumber":26,"VerseNumber":59,"Text":"a tak stalo se a učinili jsme dítka Izraele toho všeho dědici"},{"SurahNumber":26,"VerseNumber":60,"Text":"a pronásledovalo je vojsko Faraóna, k východu pochodující"},{"SurahNumber":26,"VerseNumber":61,"Text":"Když obě skupiny se spatřily, druhové Mojžíšovi zvolali: \"Teď vskutku dostiženi jsme"},{"SurahNumber":26,"VerseNumber":62,"Text":"I pravil Mojžíš: \"Však nikoliv, vždyť Pán můj je se mnou a On povede mne"},{"SurahNumber":26,"VerseNumber":63,"Text":"A vnukli jsme Mojžíšovi: \"Udeř holí svou do moře!\" A rozestoupilo se a část každá podobnou se stala obrovské hoře"},{"SurahNumber":26,"VerseNumber":64,"Text":"A dali jsme jim postoupit a pak i těm druhým"},{"SurahNumber":26,"VerseNumber":65,"Text":"a zachránili jsme Mojžíše a všechny, kdož byli s ním"},{"SurahNumber":26,"VerseNumber":66,"Text":"a pak jsme zničili ty druhé utopením"},{"SurahNumber":26,"VerseNumber":67,"Text":"Věru je v tomto znamení; však většina z nich nevěří"},{"SurahNumber":26,"VerseNumber":68,"Text":"A Pán tvůj dozajista je mocný a slitovný"},{"SurahNumber":26,"VerseNumber":69,"Text":"Vyprávěj jim zvěst o Abrahamovi"},{"SurahNumber":26,"VerseNumber":70,"Text":"když pravil otci svému a lidu svému: \"Co to uctíváte"},{"SurahNumber":26,"VerseNumber":71,"Text":"Odpověděli: \"Modly uctíváme a v oddanosti k nim setrváváme"},{"SurahNumber":26,"VerseNumber":72,"Text":"I otázal se jich: \"A slyší vás, když je vzýváte"},{"SurahNumber":26,"VerseNumber":73,"Text":"Anebo jsou vám k užitku či ke škodě"},{"SurahNumber":26,"VerseNumber":74,"Text":"Odvětili: \"To nikoliv, však shledali jsme, že tak činili již otcové naši"},{"SurahNumber":26,"VerseNumber":75,"Text":"A pravil Abraham: \"Uvažovali jste vůbec o tom, co uctíváte"},{"SurahNumber":26,"VerseNumber":76,"Text":"vy i dávní předkové vaši"},{"SurahNumber":26,"VerseNumber":77,"Text":"To jsou nepřátelé moji a není Boha kromě Pána lidstva"},{"SurahNumber":26,"VerseNumber":78,"Text":"jenž stvořil mne a na správnou cestu mne uvádí"},{"SurahNumber":26,"VerseNumber":79,"Text":"a krmí mne a napájí"},{"SurahNumber":26,"VerseNumber":80,"Text":"a když nemocen jsem, mne uzdraví"},{"SurahNumber":26,"VerseNumber":81,"Text":"a zemřít mi dá a pak mě oživí"},{"SurahNumber":26,"VerseNumber":82,"Text":"a přeji si jen, aby mi viny mé odpustil v soudu den poslední"},{"SurahNumber":26,"VerseNumber":83,"Text":"Pane, daruj mi moudrost a připoj mě k bezúhonným"},{"SurahNumber":26,"VerseNumber":84,"Text":"a učiň mě pro pokolení budoucí jazykem pravdomluvným"},{"SurahNumber":26,"VerseNumber":85,"Text":"a dej, ať jsem jedním z dědiců zahrady slastí"},{"SurahNumber":26,"VerseNumber":86,"Text":"a odpusť otci mému, že patřil mezi bloudící"},{"SurahNumber":26,"VerseNumber":87,"Text":"a nezahanbi mě v den, kdy vzkříšeni budou"},{"SurahNumber":26,"VerseNumber":88,"Text":"v den, kdy nikomu ani majetek, ani synové neprospějí"},{"SurahNumber":26,"VerseNumber":89,"Text":"kromě těch, kdož se srdcem upřímným k Bohu přijdou"},{"SurahNumber":26,"VerseNumber":90,"Text":"v den, kdy ráj se k bohabojným přiblíží"},{"SurahNumber":26,"VerseNumber":91,"Text":"a peklo bude předvedeno těm, kdo sváděli"},{"SurahNumber":26,"VerseNumber":92,"Text":"a bude jim řečeno:, Kde je to, co jste uctívali"},{"SurahNumber":26,"VerseNumber":93,"Text":"kromě Boha. Mohou vám anebo sami sobě pomoci"},{"SurahNumber":26,"VerseNumber":94,"Text":"A budou do pekla svrženi oni i ti bloudící"},{"SurahNumber":26,"VerseNumber":95,"Text":"a všechna vojska Iblísova"},{"SurahNumber":26,"VerseNumber":96,"Text":"A řeknou tam mezi sebou se hádajíce"},{"SurahNumber":26,"VerseNumber":97,"Text":"Při Bohu, věru jsme ve zjevném bludu byli"},{"SurahNumber":26,"VerseNumber":98,"Text":"když naroveň Pána lidstva jsme vás povýšili"},{"SurahNumber":26,"VerseNumber":99,"Text":"A svedli nás z cesty jedině hříšníci"},{"SurahNumber":26,"VerseNumber":100,"Text":"a nemáme přímluvce žádného"},{"SurahNumber":26,"VerseNumber":101,"Text":"ani přítele věrného"},{"SurahNumber":26,"VerseNumber":102,"Text":"kéž bychom se mohli vrátit, abychom byli věřící"},{"SurahNumber":26,"VerseNumber":103,"Text":"Věru je v tomto znamení, však většina z nich nevěří"},{"SurahNumber":26,"VerseNumber":104,"Text":"A Pán tvůj dozajista je mocný a slitovný"},{"SurahNumber":26,"VerseNumber":105,"Text":"A také lid Noemův posly za lháře prohlásil"},{"SurahNumber":26,"VerseNumber":106,"Text":"když bratr jejich Noe jim říkal: \"Což nebudete bohabojní"},{"SurahNumber":26,"VerseNumber":107,"Text":"Vždyť já posel spolehlivý jsem, k vám vyslaný"},{"SurahNumber":26,"VerseNumber":108,"Text":"Boha se bojte a mne poslouchejte"},{"SurahNumber":26,"VerseNumber":109,"Text":"Nežádám na vás odměnu žádnou, vždyť odměnit mne Pánu lidstva přísluší"},{"SurahNumber":26,"VerseNumber":110,"Text":"Boha se bojte a mne poslouchejte"},{"SurahNumber":26,"VerseNumber":111,"Text":"I řekli: \"Jak máme ti věřit, když následují tě jen ti nejnižší"},{"SurahNumber":26,"VerseNumber":112,"Text":"A Noe odvětil: \"Nemám o tom, co dělali, žádné vědění"},{"SurahNumber":26,"VerseNumber":113,"Text":"a účtování s nimi jedině Pánu mému přísluší máte-li o tom tušení"},{"SurahNumber":26,"VerseNumber":114,"Text":"Já nejsem z těch, kdo věřící odhání"},{"SurahNumber":26,"VerseNumber":115,"Text":"já jsem jen varovatel zjevný"},{"SurahNumber":26,"VerseNumber":116,"Text":"A zvolali: \"Jestliže nepřestaneš, Noe, doopravdy ukamenován budeš"},{"SurahNumber":26,"VerseNumber":117,"Text":"Řekl: \"Pane, lidé moji mě za lháře prohlásili"},{"SurahNumber":26,"VerseNumber":118,"Text":"rozhodni tedy mezi mnou a jimi rozhodnutím zřetelným a zachraň mne i ty, kdož se mnou uvěřili"},{"SurahNumber":26,"VerseNumber":119,"Text":"A zachránili jsme jej i ty, kdo byli s nim, v arše s nákladem plným"},{"SurahNumber":26,"VerseNumber":120,"Text":"a pak jsme utopili ty, kteří zbyli"},{"SurahNumber":26,"VerseNumber":121,"Text":"Věru je v tomto znamení, však většina z nich nevěří"},{"SurahNumber":26,"VerseNumber":122,"Text":"A Pán tvůj dozajista je mocný a slitovný"},{"SurahNumber":26,"VerseNumber":123,"Text":"Rovněž ´Ádovci posly za lháře prohlásili"},{"SurahNumber":26,"VerseNumber":124,"Text":"když bratr jejich Húd jim říkal: \"Což nebudete bohabojní"},{"SurahNumber":26,"VerseNumber":125,"Text":"Vždyť já posel spolehlivý jsem, k vám vyslaný"},{"SurahNumber":26,"VerseNumber":126,"Text":"Boha se bojte a mne poslouchejte"},{"SurahNumber":26,"VerseNumber":127,"Text":"Nežádám na vás odměnu žádnou, vždyť odměnit mne Pánu lidstva přísluší"},{"SurahNumber":26,"VerseNumber":128,"Text":"Chcete stále stavět na každé výšině znamení jen tak pro pobavení"},{"SurahNumber":26,"VerseNumber":129,"Text":"a chcete stále zakládat stavby - hodláte snad být nesmrtelní"},{"SurahNumber":26,"VerseNumber":130,"Text":"A když násilí činíte, jste jak tyrani násilní"},{"SurahNumber":26,"VerseNumber":131,"Text":"Boha se bojte a mne poslouchejte"},{"SurahNumber":26,"VerseNumber":132,"Text":"A bojte se toho, jenž rozmnožil to, co znáte"},{"SurahNumber":26,"VerseNumber":133,"Text":"a vaše stáda vám rozhojnil a vaše syny"},{"SurahNumber":26,"VerseNumber":134,"Text":"a také zahrady a prameny"},{"SurahNumber":26,"VerseNumber":135,"Text":"Já pro vás obávám se trestu dne nesmírného"},{"SurahNumber":26,"VerseNumber":136,"Text":"Odpověděli: \"Je nám jedno, zda varuješ nás či zda nejsi varovatelem"},{"SurahNumber":26,"VerseNumber":137,"Text":"vždyť toto je způsob starých -nic jiného"},{"SurahNumber":26,"VerseNumber":138,"Text":"a my potrestáni nebudem"},{"SurahNumber":26,"VerseNumber":139,"Text":"A za lháře ho prohlásili a my jsme je zahubili. Věru je v tomto znamení, však většina z nich nevěří"},{"SurahNumber":26,"VerseNumber":140,"Text":"A Pán tvůj dozajista je mocný a slitovný"},{"SurahNumber":26,"VerseNumber":141,"Text":"A také Thamúdovci posly za lháře prohlásili"},{"SurahNumber":26,"VerseNumber":142,"Text":"když bratr jejich Sálih jim říkal: \"Což nebudete bohabojní"},{"SurahNumber":26,"VerseNumber":143,"Text":"Vždyť já posel spolehlivý jsem, k vám vyslaný"},{"SurahNumber":26,"VerseNumber":144,"Text":"Boha se bojte a mne poslouchejte"},{"SurahNumber":26,"VerseNumber":145,"Text":"Nežádám na vás odměnu žádnou, vždyť odměnit mne Pánu lidstva přísluší"},{"SurahNumber":26,"VerseNumber":146,"Text":"Myslíte, že ponecháni budete v tom, co zde máte, v bezpečí"},{"SurahNumber":26,"VerseNumber":147,"Text":"mezi prameny a zahradami"},{"SurahNumber":26,"VerseNumber":148,"Text":"polnostmi a s visícími trsy palmami"},{"SurahNumber":26,"VerseNumber":149,"Text":"a že nadále budete vytesávat obydlí v horách domýšlivě"},{"SurahNumber":26,"VerseNumber":150,"Text":"Boha se bojte a mne poslouchejte"},{"SurahNumber":26,"VerseNumber":151,"Text":"Neposlouchejte přestupníků nařízení"},{"SurahNumber":26,"VerseNumber":152,"Text":"kteří na zemi šíří pohoršení a o nápravu se nestarají"},{"SurahNumber":26,"VerseNumber":153,"Text":"Odpověděli: \"Ty věru jsi jen jeden z očarovaných"},{"SurahNumber":26,"VerseNumber":154,"Text":"a nejsi leč smrtelník nám podobný. Předveď nám nějaké znamení, jsi-li z pravdomluvných"},{"SurahNumber":26,"VerseNumber":155,"Text":"I řekl: \"Hle, zde je velbloudice, má právo pít v jednom dni a vy máte právo také pít v den určený"},{"SurahNumber":26,"VerseNumber":156,"Text":"Nečiňte jí však nic zlého, ať nestihne vás trest dne nesmírného"},{"SurahNumber":26,"VerseNumber":157,"Text":"Přesto však žíly jí přeřezali a již nazítří toho věru litovali"},{"SurahNumber":26,"VerseNumber":158,"Text":"neb zachvátil je trest. Věru je v tomto znamení, však většina z nich nevěří"},{"SurahNumber":26,"VerseNumber":159,"Text":"A Pán tvůj dozajista je mocný a slitovný"},{"SurahNumber":26,"VerseNumber":160,"Text":"Též lid Lotův posly za lháře prohlásil"},{"SurahNumber":26,"VerseNumber":161,"Text":"když bratr jejich Lot jim říkal: \"Což nebudete bohabojní"},{"SurahNumber":26,"VerseNumber":162,"Text":"Vždyť já posel spolehlivý jsem, k vám vyslaný"},{"SurahNumber":26,"VerseNumber":163,"Text":"Boha se bojte a mne poslouchejte"},{"SurahNumber":26,"VerseNumber":164,"Text":"Nežádám na vás odměnu žádnou, vždyť odměnit mne Pánu lidstva přísluší"},{"SurahNumber":26,"VerseNumber":165,"Text":"Což se chcete jen k mužům z lidstva všeho přibližovat"},{"SurahNumber":26,"VerseNumber":166,"Text":"a manželky své, jež pro vás Pán váš stvořil, zanedbávat? Ba, vy věru jste lid přestupníků"},{"SurahNumber":26,"VerseNumber":167,"Text":"A zvolali: \"Jestliže nepřestaneš, Lote, vyhnán budeš vskutku"},{"SurahNumber":26,"VerseNumber":168,"Text":"I řekl: \"Mně se opravdu hnusí vaše počínání"},{"SurahNumber":26,"VerseNumber":169,"Text":"Pane, zachraň mne i mou rodinu před následky toho, co činí"},{"SurahNumber":26,"VerseNumber":170,"Text":"A jeho i rodinu jeho celou jsme zachránili"},{"SurahNumber":26,"VerseNumber":171,"Text":"kromě stařeny jedné, jež byla mezi opozdilými"},{"SurahNumber":26,"VerseNumber":172,"Text":"a potom všechny ostatní jsme zničili"},{"SurahNumber":26,"VerseNumber":173,"Text":"a déšť jsme na ně spustili. Jak hnusný to byl déšť pro ty, jež marně jsme varovali"},{"SurahNumber":26,"VerseNumber":174,"Text":"A věru je v tomto znamení, však většina z nich nevěří"},{"SurahNumber":26,"VerseNumber":175,"Text":"A Pán tvůj dozajista je mocný a slitovný"},{"SurahNumber":26,"VerseNumber":176,"Text":"A také lidé Houštin posly za lháře prohlásili"},{"SurahNumber":26,"VerseNumber":177,"Text":"když jim Šu´ajb říkal: \"Což nebudete bohabojní"},{"SurahNumber":26,"VerseNumber":178,"Text":"Vždyť já posel spolehlivý jsem, k vám vyslaný"},{"SurahNumber":26,"VerseNumber":179,"Text":"Boha se bojte a mne poslouchejte"},{"SurahNumber":26,"VerseNumber":180,"Text":"Nežádám na vás odměnu žádnou, vždyť odměnit mne Pánu lidstva přísluší"},{"SurahNumber":26,"VerseNumber":181,"Text":"Dávejte míry spravedlivé a nebuďte mezi podvádějícími"},{"SurahNumber":26,"VerseNumber":182,"Text":"a važte vahami vyrovnanými"},{"SurahNumber":26,"VerseNumber":183,"Text":"a neubírejte lidem z majetku jejich a nebuďte těmi, kdož na zemi pohoršení rozšiřují"},{"SurahNumber":26,"VerseNumber":184,"Text":"Bojte se toho, kdo stvořil vás i pokolení dřívější"},{"SurahNumber":26,"VerseNumber":185,"Text":"Odpověděli: \"Tys věru jen očarovaný"},{"SurahNumber":26,"VerseNumber":186,"Text":"a nejsi leč smrtelník nám podobný, a soudíme věru, žes prolhaný"},{"SurahNumber":26,"VerseNumber":187,"Text":"Nech tedy na nás spadnout nebe kus, jsi-li pravdomluvný"},{"SurahNumber":26,"VerseNumber":188,"Text":"I řekl: \"Pán můj o tom, co děláte, dobře ví"},{"SurahNumber":26,"VerseNumber":189,"Text":"Avšak oni za lháře jej prohlásili a uchvátil je trest dne zamračeného a byl to trest dne nesmírného"},{"SurahNumber":26,"VerseNumber":190,"Text":"A věru je v tomto znamení, však většina z nich nevěří"},{"SurahNumber":26,"VerseNumber":191,"Text":"A Pán tvůj dozajista je mocný a slitovný"},{"SurahNumber":26,"VerseNumber":192,"Text":"A toto je vskutku Pána lidstva seslání"},{"SurahNumber":26,"VerseNumber":193,"Text":"a sestoupil duch spolehlivý s ním"},{"SurahNumber":26,"VerseNumber":194,"Text":"na srdce tvé, bys varovatelem byl jedním"},{"SurahNumber":26,"VerseNumber":195,"Text":"A je ve zřetelném jazyce arabském sesláno"},{"SurahNumber":26,"VerseNumber":196,"Text":"a je věru v Písmech starých obsaženo"},{"SurahNumber":26,"VerseNumber":197,"Text":"Což není pro ně znamením, že znají je dítek Izraele učenci"},{"SurahNumber":26,"VerseNumber":198,"Text":"A i kdybychom je byli seslali některému cizinci"},{"SurahNumber":26,"VerseNumber":199,"Text":"a byl by jim je přednášel, ani tehdy by nebyli věřící"},{"SurahNumber":26,"VerseNumber":200,"Text":"A takto jím pronikáme do srdcí hříšníků"},{"SurahNumber":26,"VerseNumber":201,"Text":"však oni v toto zjevení neuvěří, pokud trest bolestný neuzří"},{"SurahNumber":26,"VerseNumber":202,"Text":"jenž přijde k nim, aniž co tušit budou, znenadání"},{"SurahNumber":26,"VerseNumber":203,"Text":"A tehdy zvolají: \"Což nebude nám dán odklad žádný"},{"SurahNumber":26,"VerseNumber":204,"Text":"Budou si pak ještě přát trestu Našeho uspíšení"},{"SurahNumber":26,"VerseNumber":205,"Text":"Což nevidíš, že dáváme-li jim ještě několik let tohoto světa užívání"},{"SurahNumber":26,"VerseNumber":206,"Text":"že potom dostaví se to, co jim jsme slibovali"},{"SurahNumber":26,"VerseNumber":207,"Text":"a že nebude jim platno nic z toho, co si užívali"},{"SurahNumber":26,"VerseNumber":208,"Text":"Žádné město jsme nezahubili, aniž jsme mu varovatele dali"},{"SurahNumber":26,"VerseNumber":209,"Text":"jako připomenutí, a věru jsme žádnou křivdu nespáchali"},{"SurahNumber":26,"VerseNumber":210,"Text":"A nesestoupili s Koránem žádní satani"},{"SurahNumber":26,"VerseNumber":211,"Text":"neb jim to nepřísluší a nejsou toho schopni ani"},{"SurahNumber":26,"VerseNumber":212,"Text":"vždyť zabráněno jim bylo u nebeského trůnu v naslouchání"},{"SurahNumber":26,"VerseNumber":213,"Text":"A spolu s Bohem žádné jiné božstvo nevzývej, abys nebyl z potrestaných"},{"SurahNumber":26,"VerseNumber":214,"Text":"a varuj nejbližší své z příbuzných"},{"SurahNumber":26,"VerseNumber":215,"Text":"a rozprostři křídla svá nad těmi, kdož následují tě z věřících"},{"SurahNumber":26,"VerseNumber":216,"Text":"A jestliže tě neuposlechnou, tedy rci: \", Já nejsem za to, co činíte, odpovědný"},{"SurahNumber":26,"VerseNumber":217,"Text":"A na mocného a slitovného se spolehni"},{"SurahNumber":26,"VerseNumber":218,"Text":"který tě vidí, když k modlitbě se zvedáš"},{"SurahNumber":26,"VerseNumber":219,"Text":"a jak mezi klanícími se chováš"},{"SurahNumber":26,"VerseNumber":220,"Text":"vždyť On slyšící je i vševědoucí"},{"SurahNumber":26,"VerseNumber":221,"Text":"Mám vám oznámit, na koho sestupují satani"},{"SurahNumber":26,"VerseNumber":222,"Text":"Sestupují na všechny pomlouvače hříšné"},{"SurahNumber":26,"VerseNumber":223,"Text":"a sdělují jim slyšené, však lháři jsou to ve většině"},{"SurahNumber":26,"VerseNumber":224,"Text":"A také básníci jsou bloudícími následováni"},{"SurahNumber":26,"VerseNumber":225,"Text":"Což nevidíš, jak v každém údolí zmámeně pobíhají"},{"SurahNumber":26,"VerseNumber":226,"Text":"a říkají to, co vůbec nekonají"},{"SurahNumber":26,"VerseNumber":227,"Text":"Kromě těch, kdo uvěřili a zbožné skutky konali a jména Božího hojně vzpomínali a jimž pomoci se dostalo poté, co jim ukřivděno bylo. A záhy se dozví ti, kdož křivdili, k jakému obratu osudu se obrátí"}]}