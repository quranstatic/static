{"Id":182,"LanguageCodes":["gu","guj"],"Name":"guj-rabilaalomari","Author":"Rabila Al Omari","Language":"Gujarati","Description":"Gujarati","Direction":"ltr","Source":"Al Birr Foundation http://albirr.in/quran-pdf","Translations":[{"SurahNumber":71,"VerseNumber":1,"Text":"નિ:શંક અમે નૂહ (અ.સ.) ને તેમની કોમ તરફ મોક્લ્યા કે પોતાની કોમને ડરાવી દો (અને સચેત કરી દો) તે પહેલા કે તેમની પાસે દુ:ખદાયી યાતના આવી જાય"},{"SurahNumber":71,"VerseNumber":2,"Text":"(નૂહ અ.સ.એ) કહ્યુ, કે અય મારી કોમ ! હું તમને સ્પષ્ટ રીતે ચેતવણી આપનાર છું"},{"SurahNumber":71,"VerseNumber":3,"Text":"કે તમે અલ્લાહની બંદગી કરો અને તેનાથી જ ડરો. અને મારુ કહ્યુ માનો"},{"SurahNumber":71,"VerseNumber":4,"Text":"તો તે તમારા ગુનાહ માફ કરી દેશે અને તમને એક નિશ્ર્ચિત સમય સુધી છુટ આપશે. નિ:શંક જ્યારે અલ્લાહ તઆલાનું વચન આવી જાય છે, તો ઢીલ નથી આપતો. કદાચ કે તમને બુધ્ધિ હોત"},{"SurahNumber":71,"VerseNumber":5,"Text":"(નૂહ અ.સ.એ) કહ્યુ, અય મારા પાલનહાર ! મેં પોતાની કોમને રાત દિવસ તારી (બંદગી) તરફ બોલાવ્યા"},{"SurahNumber":71,"VerseNumber":6,"Text":"પરંતુ મારા બોલાવવા પર આ લોકો વધુ દૂર જવા લાગ્યા"},{"SurahNumber":71,"VerseNumber":7,"Text":"મેં જ્યારે પણ તેમને તારી ક્ષમા તરફ બોલાવ્યા, તેમણે પોતાની આંગળીઓ પોતાના કાનોમાં નાખી દીધી અને પોતાના કપડાથી (મોઢું) ઢાંકી દીધુ. અને જીદ કરી અને ખુબ જ ઘમંડ કર્યુ"},{"SurahNumber":71,"VerseNumber":8,"Text":"પછી મેં તેમને ઊંચા અવાજે બોલાવ્યા"},{"SurahNumber":71,"VerseNumber":9,"Text":"અને નિ:શંક મેં તેમને જાહેરમાં પણ કહ્યુ અને ગુપ્ત રીતે પણ"},{"SurahNumber":71,"VerseNumber":10,"Text":"અને મેં કહ્યુ, કે પોતાના પાલનહારથી પોતાના ગુનાહની માફી માંગો, તે ખરેખર ખુબ જ ક્ષમા કરવાવાળો છે"},{"SurahNumber":71,"VerseNumber":11,"Text":"તે તમારા પર આકાશમાંથી ખુબ જ (વરસાદ) વરસાવશે"},{"SurahNumber":71,"VerseNumber":12,"Text":"અને તમને ખુબ જ ધન અને સંતાનો આપશે. અને તમને બગીચાઓ આપશે અને તમારા માટે નહેર વહાવી દેશે"},{"SurahNumber":71,"VerseNumber":13,"Text":"તમને શું થઇ ગયુ છે કે તમે અલ્લાહ ની મહાનતા નથી માનતા"},{"SurahNumber":71,"VerseNumber":14,"Text":"જો કે તેણે તમને વિભિન્ન રીતે બનાવ્યા છે"},{"SurahNumber":71,"VerseNumber":15,"Text":"શું તમે નથી જોતા કે અલ્લાહ તઆલાએ તળ પર તળ કેવી રીતે સાત આકાશો બનાવ્યા"},{"SurahNumber":71,"VerseNumber":16,"Text":"અને તેમાં ચંદ્રને ખુબ જ પ્રકાશિત બનાવ્યો, અને સૂરજને પ્રકાશિત દીપક"},{"SurahNumber":71,"VerseNumber":17,"Text":"અને તમને જમીનથી એક (વિશેષ દેખરેખ હેઠળ) ઉગાડયા. (એટલે કે સર્જન કર્યુ)"},{"SurahNumber":71,"VerseNumber":18,"Text":"ફરી તમને તેમાં જ પરત કરશે અને (એક ખાસ રીતે) ફરી કાઢશે"},{"SurahNumber":71,"VerseNumber":19,"Text":"અને ખરેખર તમારા માટે ધરતીને અલ્લાહ તઆલાએ પાથરણું બનાવી દીધુ છે"},{"SurahNumber":71,"VerseNumber":20,"Text":"જેથી તમે તેના ખુલ્લા રસ્તાઓ પર હરો-ફરો"},{"SurahNumber":71,"VerseNumber":21,"Text":"નૂહ (અ.સ.) એ કહ્યુ કે અય મારા પાલનહાર ! તે લોકોએ મારી વાતને રદ કરી, અને તેવા લોકોની વાત માની જેમનું ધન અને સંતાનોએ તેમની ખોટમાં (ખરેખર) વધારો કર્યો"},{"SurahNumber":71,"VerseNumber":22,"Text":"અને તે લોકોએ ભારે ધોકો કર્યો"},{"SurahNumber":71,"VerseNumber":23,"Text":"અને તેમણે કહ્યુ કે તમે કદાપિ પોતાના પૂજ્યોને ન છોડશો, અને ન વદ્દ, સૂવાઅ, અને યગૂષ અને યઊક અને નસ્ર ને (છોડશો)"},{"SurahNumber":71,"VerseNumber":24,"Text":"અને તેમણે ઘણા લોકોને પથભ્રષ્ટ કર્યા , (અય અલ્લાહ) તુ તે અત્યાચારીઓની પથભ્રષ્ટતાને વધુ કર"},{"SurahNumber":71,"VerseNumber":25,"Text":"આ લોકો પોતાના પાપોના લીધે ડુબાડી દેવામાં આવ્યા અને જહન્નમમાં પહોંચાડી દેવામાં આવ્યા. અને અલ્લાહ સિવાય તેમણે કોઇ મદદ કરનાર ન જોયો"},{"SurahNumber":71,"VerseNumber":26,"Text":"અને નૂહ (અ.સ.) એ કહ્યુ, કે અય મારા પાલનહાર ! તું જમીન પર કોઇ ઇન્કારીને વસવાવાળો ન છોડીશ"},{"SurahNumber":71,"VerseNumber":27,"Text":"જો તુ તેમને છોડી દઇશ તો (નિ:શંક) આ લોકો તારા બંદાઓને (પણ) ભટકાવી દેશે. અને દુરાચારી અને ઇન્કારીઓને જ જન્મ આપશે"},{"SurahNumber":71,"VerseNumber":28,"Text":"અય મારા પાલનહાર ! તુ મને અને મારા માતા-પિતા અને જે ઇમાનની સ્થિતિમાં મારા ઘરમાં આવ્યા અને દરેક મોમિન પુરૂષો અને સ્ત્રીઓને માફ કરી દે અને ઇન્કારીઓને બરબાદી સિવાય બીજી કોઇ વાતમાં આગળ ન વધારીશ"}]}