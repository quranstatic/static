{"Id":168,"LanguageCodes":["fi","fin"],"Name":"fin-unknown","Author":"Unknown","Language":"Finnish","Description":"Finnish","Direction":"ltr","Source":"","Translations":[{"SurahNumber":52,"VerseNumber":1,"Text":"Nimeen Vuoren"},{"SurahNumber":52,"VerseNumber":2,"Text":"ja Pyhän Kirjan"},{"SurahNumber":52,"VerseNumber":3,"Text":"joka on kirjoitettu levitetylle pergamentille"},{"SurahNumber":52,"VerseNumber":4,"Text":"ja temppelin, johon pyhiinvaelletaan"},{"SurahNumber":52,"VerseNumber":5,"Text":"nimeen korkean taivaan laen"},{"SurahNumber":52,"VerseNumber":6,"Text":"ja aavan meren"},{"SurahNumber":52,"VerseNumber":7,"Text":"totisesti, Herrasi rangaistus on tuleva"},{"SurahNumber":52,"VerseNumber":8,"Text":"kukaan ei voi sitä välttää"},{"SurahNumber":52,"VerseNumber":9,"Text":"Päivänä, jolloin taivas vavahtaa paikaltaan"},{"SurahNumber":52,"VerseNumber":10,"Text":"ja vuoret siirtyvät"},{"SurahNumber":52,"VerseNumber":11,"Text":"voi tuona päivänä niitä, jotka hylkäävät totuuden"},{"SurahNumber":52,"VerseNumber":12,"Text":"niitä, jotka ilkamoivat pitäen turhia puheita"},{"SurahNumber":52,"VerseNumber":13,"Text":"päivänä, jona heidät väkisin ajetaan helvetin tuleen"},{"SurahNumber":52,"VerseNumber":14,"Text":"»Tämä on se tuli, jota te piditte keksintönä"},{"SurahNumber":52,"VerseNumber":15,"Text":"Onko se noituutta vai ettekö näe"},{"SurahNumber":52,"VerseNumber":16,"Text":"Käykää sinne ja kestäkää se tai olkaa kestämättä, se on teille yhdentekevää. Te saatte palkan vain siitä, mitä olette tehneet.»"},{"SurahNumber":52,"VerseNumber":17,"Text":"Totisesti ovat ne, jotka karttavat pahaa, puutarhoissa ja autuudessa"},{"SurahNumber":52,"VerseNumber":18,"Text":"iloiten Herransa antimista ja siitä, että heidän Herransa pelasti heidät palavan tulen kidutuksesta"},{"SurahNumber":52,"VerseNumber":19,"Text":"Syökää ja juokaa iloiten palkaksi siitä, mitä teitte"},{"SurahNumber":52,"VerseNumber":20,"Text":"He saavat levätä riveihin asetetuilla istuimilla, ja Minä yhdistän heidät puhtaisiin, tummasilmäisiin neitoihin"},{"SurahNumber":52,"VerseNumber":21,"Text":"ja ne, jotka uskovat ja joiden jälkeläiset seuraavat heitä uskossa, Me yhdistämme jälkeläisiiinsä, ja Me emme vähimmässäkään halvenna heidän töitään. Jokainen ihminen on vastuussa siitä, mitä hän on tehnyt"},{"SurahNumber":52,"VerseNumber":22,"Text":"Ja Me varustamme heidät yltäkylläisesti hedelmillä ja lihalla heidän toivomuksiensa mukaan"},{"SurahNumber":52,"VerseNumber":23,"Text":"He ojentavat siellä toisilleen pikarin ilman turhaa puhetta ja syntiä"},{"SurahNumber":52,"VerseNumber":24,"Text":"ja heidän ympärillään on nuorukaisia, kauniita kuin helmet kuoressaan"},{"SurahNumber":52,"VerseNumber":25,"Text":"ja muutamat heistä tekevät toisilleen kysymyksiä"},{"SurahNumber":52,"VerseNumber":26,"Text":"ja he sanovat: »Totisesti pelkäsimme ennen perheittemme vuoksi"},{"SurahNumber":52,"VerseNumber":27,"Text":"mutta Jumala on ollut meille armollinen, ja Hän on pelastanut meidät polttavan tuulen kurituksesta.»"},{"SurahNumber":52,"VerseNumber":28,"Text":"Totisesti olemme vain Häntä kutsuneet avuksi; Hän on totisesti lempeä, armollinen"},{"SurahNumber":52,"VerseNumber":29,"Text":"Jatka sentähden kehoituksiasi, sillä Herrasi armosta sinä et ole noita etkä hullu"},{"SurahNumber":52,"VerseNumber":30,"Text":"Vai sanovatko he: »Runoniekka! Me odotamme mitä aika mukanansa tuo.»"},{"SurahNumber":52,"VerseNumber":31,"Text":"Sano: »Odottakaa, sillä totisesti kuulun minäkin niihin, jotka odottavat.»"},{"SurahNumber":52,"VerseNumber":32,"Text":"Käskeekö heidän järkensä heitä menettelemään näin? Vai ovatko he väärämielisiä ihmisiä"},{"SurahNumber":52,"VerseNumber":33,"Text":"Vai sanovatko he: »Hän on itse sepittänyt sen?» Niin, he eivät usko"},{"SurahNumber":52,"VerseNumber":34,"Text":"Antakoot he sitten itse samanlaisen ilmoituksen, jos rakastavat totuutta"},{"SurahNumber":52,"VerseNumber":35,"Text":"Onko heidät luotu tyhjästä vai ovatko he luojia"},{"SurahNumber":52,"VerseNumber":36,"Text":"Tai ovatko he luoneet taivaat ja maan? Ei, heillä ei ole varmuutta"},{"SurahNumber":52,"VerseNumber":37,"Text":"Tai onko heillä hallussaan Herransa aarteet, tai onko heille annettu ehdoton valta"},{"SurahNumber":52,"VerseNumber":38,"Text":"Tai onko heillä keinot, joilla voivat kuunnella? Tuokoot sitten kuuntelijat selvän todistuksen"},{"SurahNumber":52,"VerseNumber":39,"Text":"Tai onko Hänellä tyttäriä ja teillä poikia"},{"SurahNumber":52,"VerseNumber":40,"Text":"Tai pyydätkö sinä heiltä palkkaa, niin että he kantavat velkojen taakkaa"},{"SurahNumber":52,"VerseNumber":41,"Text":"Tai hallitsevatko he näkymätöntä, niin että he voivat kirjoittaa sen muistiin"},{"SurahNumber":52,"VerseNumber":42,"Text":"Tai tahtovatko he sotaa? Mutta juuri ne, jotka eivät usko. kärsivät sodassa tappion"},{"SurahNumber":52,"VerseNumber":43,"Text":"Tai onko heillä joku muu kuin Jumala? Kunnia olkoon Jumalalle, joka on kaukana siitä, mitä he asettavat Hänen rinnalleen"},{"SurahNumber":52,"VerseNumber":44,"Text":"Ja jos he näkisivät osan taivaasta suistuvan alas, he sanoisivat: »Pilviä päällekkäin!»"},{"SurahNumber":52,"VerseNumber":45,"Text":"Jätä heidät siis oman onnensa nojaan, kunnes heidät kohtaa päivä, jolloin salama iskee heihin"},{"SurahNumber":52,"VerseNumber":46,"Text":"Päivä, jolloin heidän ponnistelunsa eivät heitä hyödytä eikä heillä ole mitään apua"},{"SurahNumber":52,"VerseNumber":47,"Text":"Totisesti kuritetaan jumalattomia muullakin tavalla, mutta useimmat heistä ovat tietoa vailla"},{"SurahNumber":52,"VerseNumber":48,"Text":"Odota kärsivällisesti Herrasi tuomiota, sillä totisesti valvovat silmämme sinua, ja kiitä ja ylistä Herraa aamulla noustessasi"},{"SurahNumber":52,"VerseNumber":49,"Text":"Myös yöllä anna Hänelle kunnia ja samoin tähtien taivaalta hälvetessä"}]}