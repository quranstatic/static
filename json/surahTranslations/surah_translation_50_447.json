{"Id":447,"LanguageCodes":["uk","ukr"],"Name":"ukr-mykhayloyakubov","Author":"Mykhaylo Yakubovych","Language":"Ukrainian","Description":"Ukrainian","Direction":"ltr","Source":"","Translations":[{"SurahNumber":50,"VerseNumber":1,"Text":"Каф. Клянуся Кораном преславним"},{"SurahNumber":50,"VerseNumber":2,"Text":"Але ж вони здивовані тим, що з’явився застерігач з-посеред них самих, і кажуть невіруючі: «Це — дивна річ"},{"SurahNumber":50,"VerseNumber":3,"Text":"Невже, коли ми помремо і станемо прахом, [то воскреснемо?]. Таке повернення — щось надзвичайне!»"},{"SurahNumber":50,"VerseNumber":4,"Text":"Ми знаємо, що земля забирає їх, але ж у Нас є захищене Писання"},{"SurahNumber":50,"VerseNumber":5,"Text":"Та відкинули вони істину, коли вона з’явилася їм, і збентежилися вони"},{"SurahNumber":50,"VerseNumber":6,"Text":"Чи не дивилися вони на небо, що над ними, яким чином звели Ми його та прикрасили, і що немає в ньому тріщин"},{"SurahNumber":50,"VerseNumber":7,"Text":"І землю розіслали Ми, встановивши стійкі гори на ній, і виростили на ній усілякі рослини прекрасні"},{"SurahNumber":50,"VerseNumber":8,"Text":"щоб бачив і пам’ятав це кожен покірний раб"},{"SurahNumber":50,"VerseNumber":9,"Text":"І зіслали Ми з неба воду благословенну, і проростили нею сади й зернові посіви"},{"SurahNumber":50,"VerseNumber":10,"Text":"і високі пальми — з гронами звисаючими"},{"SurahNumber":50,"VerseNumber":11,"Text":"як їжу для рабів [Наших]. Ми оживляємо водою мертву землю, і таким самим буде й вихід [із могил]"},{"SurahNumber":50,"VerseNumber":12,"Text":"Задовго до них народ Нуха, жителі Ар-Расса й самудити"},{"SurahNumber":50,"VerseNumber":13,"Text":"адити й народ Фірауна, і брати Люта"},{"SurahNumber":50,"VerseNumber":14,"Text":"і жителі Аль-Айкі, і народ Тубба — всі вони не визнали посланців, і збулося те, що Я обіцяв"},{"SurahNumber":50,"VerseNumber":15,"Text":"Хіба втомилися Ми від першого створення? Але ж вони перебувають у сумнівах щодо творення нового"},{"SurahNumber":50,"VerseNumber":16,"Text":"Істинно, створили Ми людину, і знаємо, що нашіптує їй душа її, і Ми ближче до неї, аніж шийна жила"},{"SurahNumber":50,"VerseNumber":17,"Text":"Двоє писарів записують, сидячи праворуч і ліворуч"},{"SurahNumber":50,"VerseNumber":18,"Text":"Не вимовить ані слова людина, щоб наглядач не був готовий записати його"},{"SurahNumber":50,"VerseNumber":19,"Text":"І настануть істинні передсмертні страждання. Ось те, чого ти намагався уникнути"},{"SurahNumber":50,"VerseNumber":20,"Text":"І засурмлять у ріг: «Це і є обіцяний День!»"},{"SurahNumber":50,"VerseNumber":21,"Text":"Прийде кожна душа, а з нею — погонич і свідок"},{"SurahNumber":50,"VerseNumber":22,"Text":"Істинно, не зважали ви на це, але здійняли Ми завісу з вас, тож зір ваш гострий сьогодні"},{"SurahNumber":50,"VerseNumber":23,"Text":"І скаже супутник душі: «Ось те, що записане мною»"},{"SurahNumber":50,"VerseNumber":24,"Text":"Обидва ви вкидаєте в геєну кожного невдячного, впертого"},{"SurahNumber":50,"VerseNumber":25,"Text":"супротивника добра, злочинця, того, хто сумнівається"},{"SurahNumber":50,"VerseNumber":26,"Text":"хто поставив собі іншого бога нарівні з Аллагом"},{"SurahNumber":50,"VerseNumber":27,"Text":"Скаже приятель-[шайтан]: «Господи наш! Я не збивав його зі шляху істини, він сам заблукав у далечині!»"},{"SurahNumber":50,"VerseNumber":28,"Text":"Не сперечайтеся в Моїй присутності, бо Я вже попередив вас"},{"SurahNumber":50,"VerseNumber":29,"Text":"Не відміниться слово Моє і Я не утискаю своїх рабів"},{"SurahNumber":50,"VerseNumber":30,"Text":"У той День спитаємо Ми в геєни: «Чи ти заповнена?» Вона відповість: «Чи потрібно ще більше?»"},{"SurahNumber":50,"VerseNumber":31,"Text":"Наблизиться рай до богобоязливих, і не буде віддаленим"},{"SurahNumber":50,"VerseNumber":32,"Text":"Це те, що було обіцяне кожному, хто кається і тримається [віри]"},{"SurahNumber":50,"VerseNumber":33,"Text":"тому, хто боїться Милостивого потаємно, і прийшов із каяттям у серці"},{"SurahNumber":50,"VerseNumber":34,"Text":"Увійдіть із миром! Це — День Вічності"},{"SurahNumber":50,"VerseNumber":35,"Text":"Їм — все, що вони побажають, а в Нас — ще більше того"},{"SurahNumber":50,"VerseNumber":36,"Text":"Як багато поколінь, сильніших за них, Ми знищили ще раніше! Шукали вони притулок по всій землі. Та чи можливо втекти"},{"SurahNumber":50,"VerseNumber":37,"Text":"Воістину, в цьому — нагадування тому, хто має серце, хто слухає і хто є свідком"},{"SurahNumber":50,"VerseNumber":38,"Text":"Істинно, створили Ми небеса, землю й те, що між ними, за шість днів; і не торкнулася Нас втома"},{"SurahNumber":50,"VerseNumber":39,"Text":"Будь терплячим до того, що вони кажуть, і прославляй Господа твого до сходу сонця і перед заходом"},{"SurahNumber":50,"VerseNumber":40,"Text":"І вночі прославляй Його і після поклонів"},{"SurahNumber":50,"VerseNumber":41,"Text":"Прислухайся у той День, коли глашатай почне кликати з найближчого місця"},{"SurahNumber":50,"VerseNumber":42,"Text":"у День, коли почуєте справжній крик. Це і буде День виходу [з могил]"},{"SurahNumber":50,"VerseNumber":43,"Text":"Воістину, це Ми даємо життя й смерть і до Нас повернення"},{"SurahNumber":50,"VerseNumber":44,"Text":"У той День земля швидко розколеться над ними і зібрати їх — легко для Нас"},{"SurahNumber":50,"VerseNumber":45,"Text":"Ми краще знаємо, що вони кажуть, тож ти не силуй їх. Застерігай же Кораном тих, хто боїться Моєї обіцянки"}]}