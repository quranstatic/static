{"Id":179,"LanguageCodes":["ff","ful"],"Name":"ful-rowadtranslatio","Author":"Rowad Translation Center And Islamhouse","Language":"Fulah","Description":"Fulah","Direction":"ltr","Source":"https://quranenc.com/en/browse/fulani_rwwad","Translations":[{"SurahNumber":39,"VerseNumber":32,"Text":"E ko hommbo ɓuri tooñde wa on fenuɗo e hoore Allah, maa o fenni goonga kan nde ka arunoo e makko? E wonaa Jahannama woni jaaƴorde yedduɓe ɓen"},{"SurahNumber":39,"VerseNumber":33,"Text":"On non arduɗo e goonga, o goongini ɗum, ko ɓen woni gomɗuɓe ɓen"},{"SurahNumber":39,"VerseNumber":34,"Text":"Hino woodani kala ko ɓe faaletee, ka Joomi maɓɓe; ko ɗum njoɓdi moƴƴinooɓe ɓen"},{"SurahNumber":39,"VerseNumber":35,"Text":"fii no Allah yawtirana ɓe, ko ɓuri bonnde e ko ɓe golli kon, O yoɓitira ɓe njoɓdi maɓɓe ndin, ko ɓuri moƴƴude e ko ɓe gollaynoo kon"},{"SurahNumber":39,"VerseNumber":36,"Text":"Allah siforaali yonugol jeyaaɗo Makko on? Hiɓe hulɓinire ɗin ɗi wonaa Mo. Kala mo Allah majjini, haray fewnoowo alanaa mo"},{"SurahNumber":39,"VerseNumber":37,"Text":"Kala non mo Allah fewni, majjinoowo mo alaa. Allah siforaali wonnde Fooluɗo, Jom lepte"},{"SurahNumber":39,"VerseNumber":38,"Text":"Pellet, si a lamndike ɓe: \"Ko hommbo tagi kammuuli ɗin e leydi ndin?\", ma ɓe wi'u: \"Ko Allah\". Maaku: \"Yeetee lam fii ɗin ɗi rewoton gaanin Allah, si Allah faandanike lam lorra, hara ɗi huncanay lam lorra Makko kan? Maa si O faandanike lam yurmeende, taw si ɗi haɗay lam yurmeende Makko nden? Maaku: \"Allah yonii lam, ko e Makko hoolnotooɓe ɓen tuuginotoo"},{"SurahNumber":39,"VerseNumber":39,"Text":"Maaku: \"Ko onon yo yimɓe am, gollee e laawol mon, min ko e [laawol am] mi gollirta. Aray ka anndon"},{"SurahNumber":39,"VerseNumber":40,"Text":"ko hommbo lepte hoynayɗe aroyat e muuɗum, lepte duumiiɗe jippoo e makko"},{"SurahNumber":39,"VerseNumber":41,"Text":"Men jippinirii Deftere nden e maaɗa, fii yimɓe ɓen, e hoore goonga. Kala feewuɗo, ko hoore makko [o feewani]; kala kadi majjuɗo, ko hoore makko o majjani. A wonaali wakiil e dow maɓɓe"},{"SurahNumber":39,"VerseNumber":42,"Text":"Allah hino ƴettita pittaali ɗin, saanga maayde majji, e ɗin ɗi maayaali, ka ɗoyngol majji. O jogitoo ɗin ɗi ñaawani maayde, O accita ɗiya, haa e lajal taƴaangal. Pellet, maandeeji woni e ɗum, wonannde yimɓe miijitotooɓe"},{"SurahNumber":39,"VerseNumber":43,"Text":"Kaa ɓe jogiti tefooji, gaanin Allah? Maaku: \"Hay si tawii ɗi jeyaa huunde, ɗi haqqiltaa kadi"},{"SurahNumber":39,"VerseNumber":44,"Text":"Maaku: \"Tefoore nden fow, ko Allah heeranii. Ko Kanko woodani laamagol kammuuli ɗin e leydi ndin. Refti ko ka Makko rutteteɗon"},{"SurahNumber":39,"VerseNumber":45,"Text":"Si fii Allah tun jantaama, ɓerɓe ɓen ɓe gomɗinaa laakara ɓen, tamoo. Si fii ɗiya, ɗi wonaa Mo [Kanko Allah] jantaama, e jaka yoo, hiɓe wewla"},{"SurahNumber":39,"VerseNumber":46,"Text":"Maaku: \"Yaa Allah, Fuɗɗuɗo kammuuli ɗin e leydi ndin, Annduɗo wirniiɗi e feeñuɗi, ko An ñaawata hakkunde jeyaaɓe Maa ɓen, kon ko ɓe luutondiraynoo e mun"},{"SurahNumber":39,"VerseNumber":47,"Text":"Si tawno no woodanno tooñuɓe ɓen, ko woni kon ka leydi fow, e yeru mun, wonndude e mum, ɓe sottorayno ɗum, bone lepte ɗen, Ñalnde Darngal; feeñirana ɓe ka Allah, kon ko ɓe tijjanooki"},{"SurahNumber":39,"VerseNumber":48,"Text":"boneeji ɗi ɓe faggitinoo ɗin feñana ɓe, ko ɓe jalkitaynoo kon huuɓita ɓe"},{"SurahNumber":39,"VerseNumber":49,"Text":"Si lorra heɓii neɗɗo on, o nodda Men. Refti si Men okkii mo neema, immorde ka Amen, o wi'a: \"Anndee ko e ganndal [am] mi okkiira ɗum\". Ɗum ko jarrabuyee kan; kono ko ɓuri ɗuuɗude e maɓɓe, ɓe anndaa"},{"SurahNumber":39,"VerseNumber":50,"Text":"Gomɗii ɓen adinooɓe ɓe wi'iino ɗum. Kono kon ko ɓe faggitotonoo, nafaani ɓe"},{"SurahNumber":39,"VerseNumber":51,"Text":"boneeji ɗi ɓe faggitotonoo ɗin memi ɓe. Tooñuɓe ɓen e maɓɓe, kon ko ɓe wonunoo e faggitagol, memoyay ɓe, ɓe wonaali laawotooɓe"},{"SurahNumber":39,"VerseNumber":52,"Text":"E ɓe anndaa wonnde Allah no yaññana arsike on mo O muuyani, O ɓillina [mo O muuyani]? Pellet, maandeeji wonii e ɗum, wonannde yimɓe gomɗinooɓe"},{"SurahNumber":39,"VerseNumber":53,"Text":"Maaku: \"Ko onon yo jeyaaɓe Am fantimɓe e hoore mun, wata on taƴo yurmeende Allah nden. Pellet, Allah ko haforoowo junubaajo ɗin fow. Ko Kanko woni Haforoowo, Hinnotooɗo On"},{"SurahNumber":39,"VerseNumber":54,"Text":"Tuubee ruttoɗon ka Joomi mon, jebbilanoɗon Mo, ado lepte ɗen arde e mon, hara on faabetaake"},{"SurahNumber":39,"VerseNumber":55,"Text":"Jokkee ko ɓuri moƴƴude e ko jippinaa e mon, immorde ka Joomi, ado lepte ɗen ardude on, juhal, hara on so'aa anndude"},{"SurahNumber":39,"VerseNumber":56,"Text":"fii wata wonkii wi'oy: \"Ee nimse am, e ko mi welsindii e fii Allah. Pellet, mi jeyano e ɓen jalkitooɓe"},{"SurahNumber":39,"VerseNumber":57,"Text":"maa ki wi'a: \"Si Alah fewnuno lam, mi wonanyno jeyaaɗo e gomɗuɓe ɓen"},{"SurahNumber":39,"VerseNumber":58,"Text":"Maa ki wi'a, tuma ki yi'ata lepte ɗen: \"Si feere ruttagol no woodannoo lam, mi jeyee e moƴƴinooɓe ɓen"},{"SurahNumber":39,"VerseNumber":59,"Text":"Gasataa ! Tawde Aayeeje Am ɗen aruno e maaɗa, fennuɗaa ɗe, mawnintiniɗaa, laatiɗaa jeyaaɗo e yedduɓe ɓen"},{"SurahNumber":39,"VerseNumber":60,"Text":"Ñalnde Darngal, a yi'oya fennonooɓe e hoore Allah ɓen, hino ɓawli geece. Wonaa ka Jahannama woni jaaƴorde mawnintiniiɓe ɓen"},{"SurahNumber":39,"VerseNumber":61,"Text":"Allah na daɗndira gomɗuɓe ɓen, sabu maloore maɓɓe nden. Bone memataa ɓen, wanaa kamɓe woni sunoytooɓe"},{"SurahNumber":39,"VerseNumber":62,"Text":"Ko Allah woni Taguɗo kala huunde, ko Kanko kadi woni Fawtiiɗo kala huunde"},{"SurahNumber":39,"VerseNumber":63,"Text":"Ko Kanko sottirɗe kammuuli ɗin e leydi ndin woodani. Yedduɓe Aayeeje Allah ɓen non, ko ɓen woni hayruɓe(pertuɓe) ɓen"},{"SurahNumber":39,"VerseNumber":64,"Text":"Maaku: \"E ko woori Allah, yamirton mi, yo mi rewu, onon ɓee majjuɓe"},{"SurahNumber":39,"VerseNumber":65,"Text":"Gomɗii wahayinaama e maaɗa, e ɓen adinooɓe ma: \"Si a sirkii, pellet, golle maa ɗen bonay jeyeɗaa e hayruɓe ɓen"},{"SurahNumber":39,"VerseNumber":66,"Text":"Alah rew Allah, jeyeɗaa e yettooɓe (Mo) ɓen"},{"SurahNumber":39,"VerseNumber":67,"Text":"Ɓe mawniniraali Allah, no O foti maninireede, hara le, leydi ndin fow, ko tamannde Makko, Ñalnde Darngal, kammuuli ɗin kadi taggiree ñaamo Makko. Senayee woodanii Mo ! O toowii e kon ko ɓe sirkanta Mo"},{"SurahNumber":39,"VerseNumber":68,"Text":"Wuttee ka Allaandu, kala ko woni ka kammuuli e ka leydi kon faɗɗee, si wanaa ɓen ɓe Allah muuyani [daɗugol]. Refti wuttee e mayru ɗiɗaɓol, tawa ko ɓe dariiɓe habbitii"},{"SurahNumber":39,"VerseNumber":69,"Text":"Leydi ndin jalbira ndaygo Jeydo ndi On; taalkuru ndun wallinee, Annabaaɓe e seedeeɓe maɓɓe ɓen addee; goonga ñaawiree hakkunde maɓɓe, wanaa ɓe tooñeteeɓe"},{"SurahNumber":39,"VerseNumber":70,"Text":"wonki kala yoɓee ko golli kon. Ko Kanko [Allah] ɓuri anndude ko ɓe gollata"},{"SurahNumber":39,"VerseNumber":71,"Text":"Yedduɓe ɓen soggiroyee ka Jahannama dente-dente. Haa si ɓe hewtii nge, dame magge udditee, reenuɓe nge ɓen wi'ana ɓe: \"E Nulaaɓe jeyaaɓe e mo'on hewtaano on, janngaynooɓe Aayeeje Joomi mon, e mooɗon, ɓe rentina on hawrugol e ndee ñalaande mon?\" Ɓe wi'a: \"Ko non tigiri, kono Konngol lepte ngol, jojjiino e yedduɓe ɓen"},{"SurahNumber":39,"VerseNumber":72,"Text":"[Ɓe] wi'anee: \"Naatiree dame Jahannama ɗen lutton ton. Nge bonii jaaƴorde mawnintiniiɓe ɓen"},{"SurahNumber":39,"VerseNumber":73,"Text":"Hulooɓe Joomi mun ɓen kadi ɗowitiree ka Aljanna, dente-dente. Haa si ɓe hewtii mo, dame makko udditee, reenuɓe mo ɓen wi'ana ɓe: \"Kisiyee wonii e mon, on laaɓii, naatiree mo, duumagol"},{"SurahNumber":39,"VerseNumber":74,"Text":"Ɓe wi'a ontuma: \"Yettoore woodanii Allah, laatinanɗo men fodoore Mun, O ronini men leydi [Aljanna] ndin, meɗen weerira e Aljanna on, kala ka men yiɗi\". Mbarjaari gollunooɓe moƴƴere ɓen moƴƴii"},{"SurahNumber":39,"VerseNumber":75,"Text":"Yi'oyaa Malaa'ikaen, hiɓe taarii Arsi kin, hiɓe subbunhinora yettugol Joomi maɓɓe. Goonga ñaawiree hakkunde maɓɓe. Wi'ee ontuma: \"Yettoore woodanii Allah, Jeyɗo tegeefo ngon"},{"SurahNumber":40,"VerseNumber":1,"Text":"Haa, Miim"},{"SurahNumber":40,"VerseNumber":2,"Text":"Jippagol Deftere nden, ko immorde ka Allah, Fooluɗo, Annduɗo On"},{"SurahNumber":40,"VerseNumber":3,"Text":"Haforoowo junubaaji ɗin, Jaɓoowo tuubuubuyee, Saɗtuɗo lepte, Jom yaajeende. Reweteeɗo alaa, si wanaa kanko. Ko ka Makko woni ruttorde nden"},{"SurahNumber":40,"VerseNumber":4,"Text":"Alaa ko wennjata e Aayeeje Allah ɗen, si wanaa yedduɓe ɓen. Wata a hoditor ko ɓe dillirta kon ka leydi"},{"SurahNumber":40,"VerseNumber":5,"Text":"Ado maɓɓe, yimɓe Nuuhu ɓen e feddeeji ɗin ɓaawo maɓɓe, fennuno (Nulaaɓe mun ɓen), mofte kala himmiri nanngugol Nulaaɗo mun on. Ɓe wennjiri meere, fii no bonnitira (goonga) kan. Kono Mi nanngi ɓe. Taskii no nanngal Am ngal waɗtinirnoo"},{"SurahNumber":40,"VerseNumber":6,"Text":"Ko wano nii Konngol Joomi maa ngol, jojjiri e yedduɓe ɓen : \"Wonnde pellet, ko ɓe yimɓe Yiite"},{"SurahNumber":40,"VerseNumber":7,"Text":"Ɓen (Malaa'ikaaɓe) roondiiɓe Arsiki kin, e wonɓe bannge makki ɓen, hiɓe subbunhinora yettugol Joomi maɓɓe, ɓe gomɗina Mo, ɓe insinorana gomɗimɓe ɓen (wiide): \"Joomi amen, A yaññirii kala huunde, yurmeende e ganndal. Yawtan ɓen tuubuɓe, ɓe jokki laawol Maa ngol, daɗndaa ɓe kadi lepte Dulɓoowe ngen"},{"SurahNumber":40,"VerseNumber":8,"Text":"Joomi amen, naaduɓe ka Aljannaaji ñiiɓal, ɗin ɗi foduɗaa ɓe, e kala moƴƴuɗo e baabiraaɓe maɓɓe, e genndiraaɓe maɓɓe, e geyngol maɓɓe. Pellet, ko An woni Fooluɗo, Ñeeñuɗo On"},{"SurahNumber":40,"VerseNumber":9,"Text":"Daɗndaaɓe [kuuɗe] e bonɗe ɗen. Kala mo daɗnduɗaa [kuuɗe] mun bonɗe ɗen nden Ñalnde, haray pellet, A yurmiii mo\". Ko ɗum woni maloore mawnunde nden"},{"SurahNumber":40,"VerseNumber":10,"Text":"Yedduɓe ɓen noddiroyte: \"Ko tikkere Allah nden ɓuri mawnude, e dii ko tikkanɗon ko'e mon kon, tuma noddetenoɗon e gomɗinal, yeddon"},{"SurahNumber":40,"VerseNumber":11,"Text":"Ɓe wi'a: \"Joomi amen, A warii men laawi ɗiɗi, wuurnituɗaa men laawi ɗiɗi: men qirrike junuubi amen ɗin. Taw si laawol yaltirngol hino woodi"},{"SurahNumber":40,"VerseNumber":12,"Text":"Ɗum mooɗon, ko tawde si Allah tun noddanooma, on yeddon; si O kafidaama, gomɗinon. Ñaawoore nden ko Allah heeranii, Toowuɗo, Mawɗo On"},{"SurahNumber":40,"VerseNumber":13,"Text":"Ko Kanko woni holloowo on maandeeji Makko ɗin, O jippinirana on toɓo ka kammu. Kono taskotaako, si wanaa ruttotooɗo [e Allah]"},{"SurahNumber":40,"VerseNumber":14,"Text":"Rewiree Allah, laɓɓinirangol Mo diina kan, hay si heeferɓe ɓen yiɗaa"},{"SurahNumber":40,"VerseNumber":15,"Text":"Ko o toowuɗo darjaaji, Jeyɗo Arsi kin. Himo jippiniria wahayu on, yamiroore Makko, e on mo O muuyani e jeyaaɓe Makko ɓen, no o jertinira ñalnde Kawral ngal, @Corrected"},{"SurahNumber":40,"VerseNumber":16,"Text":"ñalnde ɓe feeñoyta. Huunde suuɗotaako Allah, e fee maɓɓe. Ko hommbo laamu woodani hannde? Ko Allah Bajjo, Fooluɗo On"},{"SurahNumber":40,"VerseNumber":17,"Text":"Hannde, wonkii kala yoɓete ko faggitii. Tooñe woo alaa hannde, pellet, Allah ko yaawuɗo ñaawoore"},{"SurahNumber":40,"VerseNumber":18,"Text":"Jertnirtɓe, ñalaande dillere nden, tuma ɓerɗe ɗen ƴawtirta ka konondi, hara hiɓe (heewuɓe) ngoƴo. Giɗo woo alanaa tooñooɓe ɓen, wanaa tefoowo jaɓanteeɗo"},{"SurahNumber":40,"VerseNumber":19,"Text":"Himo anndi janfa gite, e ko ɓerɗe ɗen suuɗi"},{"SurahNumber":40,"VerseNumber":20,"Text":"Allah ko goonga ñaawirta. Ɗi ɓe rewata ɗin non, gaanin Makko, hay huunde ɗi ñaawirtaa. Pellet, ko kanko woni Nanoowo, Yi'oowo On"},{"SurahNumber":40,"VerseNumber":21,"Text":"Hara ɓee yiilaaki ka leydi, ɓe ndaara no battane ado mabbe ɓen wa'unoo? Ɓen le no ɓurunoo tiiɗude doole e batteeji, ka leydi. Allah nanngitiri ɓe junuubi maɓɓe ɗin, ɓe heɓaano daɗndoowo ɓe e (lepte) Allah ɗen"},{"SurahNumber":40,"VerseNumber":22,"Text":"Ko waɗi ɗum, ko tawde Nulaaɓe maɓɓe ɓen addayno ɓe ɓanngannduyeeji, ɓe yedda. Allah halki ɓe. Pellet, ko O Doolnuɗo, Saɗtuɗo lepte"},{"SurahNumber":40,"VerseNumber":23,"Text":"Gomɗii Men nulirii Muusaa Aayeeje Amen ɗen, e hujja ɓannguɗo"},{"SurahNumber":40,"VerseNumber":24,"Text":"haa e Fir'awna, e Haamaana, e Qaaruuna. Kono ɓe wi'i: \"Ko mbileejo, ɗuuɗuɗo fenaande"},{"SurahNumber":40,"VerseNumber":25,"Text":"Nde o addannoo ɓe goonga kan, immorde e Amen, ɓe wi'iti: \"Waree ɓiɗɓe worɓe gomɗimdimɓe ɓen e makko, accon rewɓe maɓɓe ɓen\". Pewje heeferɓe ɓen wonaali, si wanaa e majjere"},{"SurahNumber":40,"VerseNumber":26,"Text":"Fir'awna wi'i: \"Accee mi wara Muusaa. Yo o noddu Joomi makko ! Miɗo huli nde o waylata diina mon kan, maa o feññina bonnere ka leydi"},{"SurahNumber":40,"VerseNumber":27,"Text":"Muusa maaki: \"Mi moolorii Jeyɗo lam On, jeyi on, e bone kala mawnintiniiɗo, mo gomɗinaa ñalaande hasboore"},{"SurahNumber":40,"VerseNumber":28,"Text":"Gorko gomɗinoɗo goo, jeyaaɗo e yimɓe Fir'awna ɓen - suuɗunooɗo gomɗinal mun - :\"E on waray gorko, fii o wi'i: \"Joomi am ko Allah?\" Hara le o addanii on ɓanngannduyeeji, immorde ka Joomi mon. Si tawii o fenu, haray fenaande makko ko kanko fawii; si tawii kadi o goongu, haray yoga e kon ko kammbirani on, heɓay on\". Pellet, Allah fewnataa on fantinoowo fennoowo"},{"SurahNumber":40,"VerseNumber":29,"Text":"Ko onon yo yimɓe am, laamu no woodani on hanndi, ko on fooluɓe ka leydi. Kono ko hommbo wallata en, e lepte Allah ɗen, si ɗe arii e men?\" Fir'awna wi'i: \"Mi hollataa on, si wanaa ko mi yi'i kon. Mi tindintaa on kadi, si wanaa e laawol peewal ngol"},{"SurahNumber":40,"VerseNumber":30,"Text":"Gomɗinɗo on wi'iti: \"Ko onon yo yimɓe am, min on miɗo hulani on, sugu ñalaande heɓunoonde feddeeji ɗin"},{"SurahNumber":40,"VerseNumber":31,"Text":"Sugu mbowka yimɓe Nuuhu ɓen, e Aadi'en, e Samuuda'en, e arnooɓe ɓaawo maɓɓe ɓen\". Allah faandanaaki tooñude jeyaaɓe ɓen"},{"SurahNumber":40,"VerseNumber":32,"Text":"Ko onon yo yimɓe am, min miɗo hulani on, Ñalaande noddindirton"},{"SurahNumber":40,"VerseNumber":33,"Text":"Ñalnde huccitiroyton, hoɗon ndoga, hara daɗndoowo on alanaa on e Allah\". Kala mo Allah majjini, haray fewnoowo alanaa mo"},{"SurahNumber":40,"VerseNumber":34,"Text":"Gomɗii Yuusufu ardanii on e ɓannganduyeeji, ko adii, on seeraali e sikkitagol kon ko o addani on. Haa nde o faatinoo, wi'uɗon: \"Allah nultataa Nulaaɗo goo, ɓaawo makko\". Ko non majjinirta kala wonoɗo fantinoowo sikkitiiɗo"},{"SurahNumber":40,"VerseNumber":35,"Text":"Ɓen wenjirooɓe e Aayeeje Allah ɗen ko aldaa e hujja arɗo ɓe, [kuuɗe maɓɓe ɗen] mawnii tikkere ka Allah, e ka gomɗimɓe ɓen. Ko wano non Allah notirta e ɓernde kala mawnintiniiɗo dundarankeejo"},{"SurahNumber":40,"VerseNumber":36,"Text":"Fir'awna wi'i: \" Ko an yo Haamaana, mahanam sooro, no gasa mi yottoo ɗate ɗen"},{"SurahNumber":40,"VerseNumber":37,"Text":"ɗate kammuuli ɗin, mi ƴeewoya Reweteeɗo Muusaa On; sabu mi sikki mo fenoowo\". Ko wano non Fir'awna cuɗiranaa, golle makko bonɗe ɗen; o sakkaa e laawol (peewal) ngol. Feere Fir'awna nden wonaano, si wanaa e hayrere"},{"SurahNumber":40,"VerseNumber":38,"Text":"[Gorko] gomɗinɗo on wi'i: \"Ko onon yo yimɓe am, jokkee lam, mi fewna on e laawol peewal ngol"},{"SurahNumber":40,"VerseNumber":39,"Text":"Ko onon yo yimɓe am, anndee ɗam nguurndam aduna, ko dakamme-hun tun, ko laakara on woni, galle ñiiɓal ɗen"},{"SurahNumber":40,"VerseNumber":40,"Text":"Mo gollii bone, o yoɓitetaake, si wanaa yeru makko; mo gollii kadi moƴƴere, foti ko gorko maa debbo, hara ko o gomɗinɗo, ɓen ɗon naatay Aljanna, ɓe arsikoyee ton, ko aldaa e limoore"},{"SurahNumber":40,"VerseNumber":41,"Text":"Ko onon yo yimɓe am, ko waɗi si miɗo nodda on e daɗal, hiɗon nodda lam e Yiite"},{"SurahNumber":40,"VerseNumber":42,"Text":"Hiɗon nodda lam e yeddugol Allah, sirkana Mo e ko mi alanaa ɗum ganndal, hara non, min miɗo nodda on e Fooluɗo, Suuroowo bakkaatu On"},{"SurahNumber":40,"VerseNumber":43,"Text":"Sikke alaa, wonnde ko noddoton lam e mun kon, dewal alanaa ɗum aduna, wanaa laakara. E wonnde ruttorde men nden, ko ka Allah, e wonnde ko fantimɓe ɓen, woni Yiite ngen"},{"SurahNumber":40,"VerseNumber":44,"Text":"Aray nde anndoton, ko mi yewtata on kon; mi fawa fiyaaku am on e Allah. Pellet, Allah ko Reenuɗo jeyaaɓe ɓen"},{"SurahNumber":40,"VerseNumber":45,"Text":"Allah daɗndi mo, boneeji ɗi ɓe fewjunoo, O fiiltii yimɓe Fir'awna ɓen, ko ɓuri bonnde e lepte"},{"SurahNumber":40,"VerseNumber":46,"Text":"Yiite ngen, ɓe weeɓitoyte e magge, bimmbi e kiikiiɗe. Ñalnde Darngal daroytoo (wi'oyte): \"Naatee yimɓe Fir'awna ɓen, ka ɓuri saɗtude e lepte"},{"SurahNumber":40,"VerseNumber":47,"Text":"Janto tuma ɓe yeddondiroyta ka Yiite, lo'unooɓe ɓen wi'ana townitinooɓe ɓen: \"Menen, ko onon men jokkuunoo, taw si on duñanay men geɓal e Yiite ngen"},{"SurahNumber":40,"VerseNumber":48,"Text":"Townitinooɓe ɓen wi'a: \"En fow, hiɗen e magge. Gomɗii Allah ñaawii hakkunde jeyaaɓe ɓen"},{"SurahNumber":40,"VerseNumber":49,"Text":"Wonɓe ka Yiite ɓen kadi wi'ana ayninaaɓe Jahannama ɓen: \"Toranee men Joomi mon, O hoynana men, ñalaande (wootere) e lepte ɗen"},{"SurahNumber":40,"VerseNumber":50,"Text":"Ɓe wi'a: \"Nulaaɓe mon ɓen ardanaano on e ɓanngannduyeeji?\" Ɓe wi'a: \"Oo'owoye !\" [Ayninaaɓe] ɓen wi'a: \"Awa toree, onon tigiri !\" Kono toraare heeferɓe ɓen wonaali, si wanaa e majjere"},{"SurahNumber":40,"VerseNumber":51,"Text":"Pellet, Men wallay Nulaaɓe Amen ɓen, e gomɗimɓe ɓen, ka nguurndam aduna, e Ñalnde seedeeɓe ɓen daroytoo"},{"SurahNumber":40,"VerseNumber":52,"Text":"ñalnde de ngantinagol nafoytaa tooñunooɓe ɓen, hara kuddi hino woodani ɓe, e galle bonɗe"},{"SurahNumber":40,"VerseNumber":53,"Text":"Gomɗii Men okkii Muusaa ganndal [Tawreeta] ngal, Men ronini ɓiɗɓe Israa'iila ɓen, Deftere nden"},{"SurahNumber":40,"VerseNumber":54,"Text":"ko nde peewal e waaju, wonannde joomiraaɓe haqqille ɓen"},{"SurahNumber":40,"VerseNumber":55,"Text":"Muñño tun, pellet, fodoore Allah nden ko goonga, insinano junuubi maa ɗin, subbunhinanoɗaa Joomi maa, kiikiiɗe e bimmbi"},{"SurahNumber":40,"VerseNumber":56,"Text":"Pellet, wennjirooɓe e Aayeeje Allah ɗen, ko aldaa e dalil arɗo e maɓɓe, alaa e ɓerɗe ɗen, si wanaa mawnintinagol. Ɓe yottotaako non, e ɗum. Moolor Allah, Ko Kanko woni Nanoowo, Yi'oowo On"},{"SurahNumber":40,"VerseNumber":57,"Text":"Pellet, ko tagde kammuuli ɗin e leydi ndin, ɓuri mawnude e dii tageendi yimɓe ɓen. Kono ko ɓuri ɗuuɗude e yimɓe ɓen, ɓe anndaa"},{"SurahNumber":40,"VerseNumber":58,"Text":"Bunɗo e yi'oowo fotataa, gomɗimɓe ɓen kadi golli moƴƴuɗi, fotataa e bonnuɗo. Fanɗii ko waajitorton"},{"SurahNumber":40,"VerseNumber":59,"Text":"Pellet, Darngal, ko ko arata, sikke alaa e mu'un. Kono ko ɓuri ɗuuɗude e yimɓe ɓen, ɓe gomɗinaa"},{"SurahNumber":40,"VerseNumber":60,"Text":"Joomi mon daali: \"Toree Lam, Mi jaabinana on. Mawtinantooɓe rewugol Lam ɓen, ko pellet, ɓe naatoyay Jahannama, ko ɓe hoyɓe"},{"SurahNumber":40,"VerseNumber":61,"Text":"Ko Allah waɗirani on jemma on, ka fowtoɗon e mun, e ñalorma on, yi'inoowo. Pellet, Allah ko Jom ɓural e yimɓe ɓen, kono ko ɓuri ɗuuɗude e yimɓe ɓen, ɓe yettataa (neema)"},{"SurahNumber":40,"VerseNumber":62,"Text":"Ko On mooɗon Allah Joomi mon, woni Taguɗo kala huunde. Reweteeɗo alaa, si wanaa Kanko. Ko honno firlitortaɗon (e ɗum)"},{"SurahNumber":40,"VerseNumber":63,"Text":"Ko non ɓeya yeddaynooɓe Aayeeje Allah ɗen, ferlisortenoo"},{"SurahNumber":40,"VerseNumber":64,"Text":"Ko Allah woni waɗiranɗo on leydi ndin, ñiiɓirde, kammu ngun, kippoodi, O mbaadini on - O moƴƴini mbaadiiji mon -, O arsiki on e laaɓuɗi. Ko On mooɗon woni Allah Joomi mon; senaare woodanii Allah, Jeyɗo winndere nden"},{"SurahNumber":40,"VerseNumber":65,"Text":"Ko Kanko woni wuurɗo On. Reweteeɗo alaa, si wanaa Kanko. Rewee Mo kisan; laɓɓinano Mo diina kan. Yettoore woodanii Allah, Jeyɗo winndere nden"},{"SurahNumber":40,"VerseNumber":66,"Text":"Maaku: \"Min mi haɗaama rewugol ɗin ɗi noddoton gaanin Allah, tuma nde ɓannganduyeeji ɗin ari e am, immorde e Joomi am, mi yamiraama kadi, nde mi jebbilantoo, Jeyɗo winndere nden"},{"SurahNumber":40,"VerseNumber":67,"Text":"Ko Kanko woni taguɗo on e mbumbuldi, refti e toɓɓere (maniiyu), refti e heɗɗere, refti O yaltiniri on penuuɓe fii no yottoron cemmbe mon, e no laatoron nayeeɓe, - no e mo'on, ƴettiteteeɓe ado ɗum, - haa no yottoron lajal happaangal, belajo'o, on haqqilay"},{"SurahNumber":40,"VerseNumber":68,"Text":"Ko Kanko woni wuurnoowo e waroowo. Si O haajii e fiyaaku, ko O wi'anay mo tun: \"Laato\", o laatoo"},{"SurahNumber":40,"VerseNumber":69,"Text":"E a tinaali, ɓen yeddondirteeɓe e Aayeeje Allah ɗen, ko honno ɓe firlitoraa"},{"SurahNumber":40,"VerseNumber":70,"Text":"Ɓen fennuɓe Deftere nden, e kon ko Men nuliri Nulaaɓe Amen ɓen; ɓe aray anndude"},{"SurahNumber":40,"VerseNumber":71,"Text":"tuma kolombooje ɗen waɗoyaa e daaɗe maɓɓe, e jolokooje(callalle) ɗen, hara hiɓe daasiree"},{"SurahNumber":40,"VerseNumber":72,"Text":"ka nder wulɗam; refti ɓe huɓɓoyee ka nder Yiite"},{"SurahNumber":40,"VerseNumber":73,"Text":"Refti ɓe wi'anee: \"Ko honto woni ɗin ɗi kafidaynoɗon"},{"SurahNumber":40,"VerseNumber":74,"Text":"Ko aldah e Allah?\" Ɓe wi'a: \"Ɗi majjitike men. Wurin, men wonaano ko adii, e rewugol hay huunde\". Ko hona nih Allah majjinirta heeferɓe ɓen"},{"SurahNumber":40,"VerseNumber":75,"Text":"Ko waɗi on ɗum, ko ko weltoraynoɗon kon ka hoore leydi, ko aldaa e goonga, e ko wewliraynoɗon kon"},{"SurahNumber":40,"VerseNumber":76,"Text":"Naatiree dame Jahannama ɗen, luttugol ton. Nge bonii jaaƴorde wonande mawnintiniiɓe ɓen"},{"SurahNumber":40,"VerseNumber":77,"Text":"Muñño. Pellet, fodoore Allah nden, ko goonga. Ko si Men hollete yoga e ko Men fodi ɓe kon, maa hara Men ƴettite (ado mun) ko ka Amen ɓe ruttirtee"},{"SurahNumber":40,"VerseNumber":78,"Text":"Gomɗii Men imminii Nulaaɓe ado maa. Hino e maɓɓe, ɓe Men sifani maa fii mun; hino maɓɓe, ɓe Men sifanaaki ma fii mun. Haananaa Nulaaɗo, addugol Aaya, si wanaa e duŋayee Allah. Si yamiroore Allah nden arii, goonga ñaawirte meerente'en sooya nden ñalnde"},{"SurahNumber":40,"VerseNumber":79,"Text":"Ko Allah woni waɗiranɗo On neemoraaɗi ɗin ko waɗɗoron, ñaamon kadi e majji"},{"SurahNumber":40,"VerseNumber":80,"Text":"nafooje kadi hino woodani on e majji, e no yottoron e majji, haaju hittuɗo e berde mon. Ko e hoore majji e hoore laaɗe ɗen, woni ko ronndeteɗon"},{"SurahNumber":40,"VerseNumber":81,"Text":"Himo holla on maandeeji Makko ɗin. Ko honɗum e maandeeji Allah ɗin, woni ko yeddoton"},{"SurahNumber":40,"VerseNumber":82,"Text":"E ɓee yiilaaki ka leydi, ɓe ndaara ko honno battane ɓeya ado maɓɓe wattinirnoo? Ɓen no ɓurunoo ɓe ɗuude e saɗtude doole e batteeji [waɗaaɗi] ka leydi. Kono kon ko ɓe faggotonoo, duncanaano ɓe"},{"SurahNumber":40,"VerseNumber":83,"Text":"Nde Nulaaɓe maɓɓe ɓen addannooɓe ɓanngannduyeeji ɗin, ɓe wewliri ganndal ko woni ka maɓɓe kon. Ɓe huuɓitiraa kon ko ɓe jalkitaynoo"},{"SurahNumber":40,"VerseNumber":84,"Text":"Nde ɓe yi'unoo lepte Amen ɗen, ɓe wi'i: \"Men gomɗinii Allah tun, men yeddii kon ko men wonunoo e sirkannde"},{"SurahNumber":40,"VerseNumber":85,"Text":"Kono gomɗinal maɓɓe wonaano ko nafata ɓe, fewndo ɓe yi'unoo lepte Amen ɗen; ɗum ko laawol Allah non, gomɗii ɗun yawtiino e jeyaaɓe Makko ɓen. Yedduɓe ɓen sooyi ɗon nden ñalnde"},{"SurahNumber":41,"VerseNumber":1,"Text":"Haa, Miim"},{"SurahNumber":41,"VerseNumber":2,"Text":"Ko jipporiinde immorde ka Yurmeteeɗo, Hinnotooɗo On"},{"SurahNumber":41,"VerseNumber":3,"Text":"Deftere fensitaande Aayeeje mun, janngeteende e ɗemngal aarabu, wonannde yimɓe anndooɓe"},{"SurahNumber":41,"VerseNumber":4,"Text":"wewlinaynde jertina. Kono ɓurɓe ɗuuɗude ɓen e maɓɓe, ɗuurnii, ɓen ɓe nanataa"},{"SurahNumber":41,"VerseNumber":5,"Text":"Ɓe wi'i: \"Ɓerɗe amen no ommbanii ko noddataa men e mun kon, noto hino e noppi amen, heedo kadi hino hakkunde amen e maa. Haray wonu e golle maa ; menen kadi meɗen e golle amen"},{"SurahNumber":41,"VerseNumber":6,"Text":"Maaku: \"Anndee ko neɗɗanke yeruujo mon. Wahayinaama e am, wonnde Reweteeɗo mon on, ko Reweteeɗo gooto. Ñiiɓee e ɗum, insinanoɗon Mo\". Bone woodanii sirkooɓe ɓen"},{"SurahNumber":41,"VerseNumber":7,"Text":"ɓe jonnataa ɓen zakka, hara kadi hiɓe yeddi fii laakara"},{"SurahNumber":41,"VerseNumber":8,"Text":"Pellet, ɓen gomɗimɓe ɓe golli moƴƴi ɗin, hino woodani ɓe njoɓdi ndi taƴondirtaa"},{"SurahNumber":41,"VerseNumber":9,"Text":"Maaku: \"E onon on yedday On taguɗo leydi ndin nder balɗe ɗiɗi, waɗanon Mo goreeɓe? Awa ko On woni Jeyɗo winndere nden. @Corrected"},{"SurahNumber":41,"VerseNumber":10,"Text":"O waɗi pelle e dow mayri, O hebbini barki e mayri, O eɓɓi nguureeji mayri ɗin e nder balɗe nayi timmuɗe, wonannde lamndotooɓe ɓen. @Corrected"},{"SurahNumber":41,"VerseNumber":11,"Text":"Refti O fotondiri ka kammu, fewndo ka ngu curkinnoo, O daalidani ngun kanngu e leydi ndin: \"Ardiree ɗoftaare, maa karheede\". Ɗi wi'idi: \"Men arii ko men ɗoftii ɓe\". @Corrected"},{"SurahNumber":41,"VerseNumber":12,"Text":"O timminiri ɗi kammuuli jeeɗiɗi nder balɗe ɗiɗi, O yamiri kala kammu, fiyaaku maggu. Men cuɗiniri kammu aduna ngun, koode e reenirɗum. Ɗum ko eɓɓoore Fooluɗo, Annduɗo On. @Corrected"},{"SurahNumber":41,"VerseNumber":13,"Text":"Si ɓe ɗuurnike, haray wi'u ɓe: \"Men jertinirii on haacaangu, sugu haacaango Aadi'en e Samuuda'en"},{"SurahNumber":41,"VerseNumber":14,"Text":"nde Nulaaɓe ɓen ardirannooɓe, yeeso maɓɓe e ɓaawo maɓɓe, wonnde: \"Wata on rewu dey, si wanaa Allah\", ɓe wi'i: \"Si Joomi amen haajuno, ko Malaa'ika O jippinaynoo. Awa menen, ko men yedduɓe ko nulaɗon mun kon"},{"SurahNumber":41,"VerseNumber":15,"Text":"Aadii'en kan, ɓe mawnintini ka hoore leydi, ko aldaa e goonga, ɓe wi'i: \"Hara ko hommbo ɓuri men doole?\" E ɓee yi'aali, wonnde Allah taguɗo ɓe On no ɓuri ɓe tiiɗude doole? Ɓe woni e yeddugol Aayeeje Amen ɗen"},{"SurahNumber":41,"VerseNumber":16,"Text":"Men wurti henndu ɓuuɓundu e maɓɓe e ñalaaɗe hiitaaɗe, fii no Men meeɗinira ɓe lepte koyeera ɗen ka nguurndam aduna. Pellet, ko lepte laakara ɗen ɓuri wonnde koyeera, kadi ɓe faaboytaake"},{"SurahNumber":41,"VerseNumber":17,"Text":"Samuuda'en kan, Men ɓannginanno ɓe; kono ɓe suɓii bumɗam ɗam e dow peewal ngal. Dillere lepte hoynooje ɗen nanngiri ɓe, sabu ko ɓe faggitotonoo kon"},{"SurahNumber":41,"VerseNumber":18,"Text":"Men daɗndi gomɗimɓe ɓe woniina hulnooɓe ɓen"},{"SurahNumber":41,"VerseNumber":19,"Text":"Ñalnde non ayɓe Allah ɓen mooɓiroytee faade ka Yiite... Hara hiɓe ñoƴƴindiree"},{"SurahNumber":41,"VerseNumber":20,"Text":"Haa si ɓe hewtii nge, nannɗe maɓɓe ɗen, e giiɗe maɓɓe ɗen, e guri ɓalli maɓɓe ɗin seeditoo e dow maɓɓe, kon ko ɓe gollaynoo"},{"SurahNumber":41,"VerseNumber":21,"Text":"Ɓe wi'ana guri maɓɓe ɗen: \"Ko fii honnɗum seeditaniɗon e amen?\" Ɗe wi'a: \"Ko Allah wowlinɗo kala huunde On, wowlini men. Ko Kanko tagunoo on gila ka laawol aranol, ko ka Makko kadi rutteteɗon"},{"SurahNumber":41,"VerseNumber":22,"Text":"On wonaali hiɗon suuɗora, fii wata nanɗe mon, e giiɗe mon, e guri mon seedito e mon. Kono on sikkuno, wonnde Allah anndaa ko ɗuuɗi e ko huuwoton"},{"SurahNumber":41,"VerseNumber":23,"Text":"Ko ɗum mooɗon, wonunoo ko sikkunoɗon Joomi mon, ɗum halki on. Waɗtinɗon jeyaaɓe e pertuɓe ɓen"},{"SurahNumber":41,"VerseNumber":24,"Text":"Hay si ɓe muññike, ko Yiite ngen wonata jaaƴorde maɓɓe; si ɓe ɗaɓɓii feleede accitee, ɓe wonaali feleteeɓe accitee"},{"SurahNumber":41,"VerseNumber":25,"Text":"Men wurtani ɓe wondiiɓe, ɓen cuɗinani ɓe ko woni yeeso maɓɓe, e ko woni ɓaawo maɓɓe. Konngol [lepte] ngol jojji e maɓɓe, wondude e mofte yawtunooɗe ado maɓɓe, immorde e jinna e yimɓe. Pellet, ɓe laatino hayruɓe"},{"SurahNumber":41,"VerseNumber":26,"Text":"Yedduɓe ɓen wi'i: \"Wata on jentito ndee Alqur'aanaare, sonkee e mayre (tuma nde janngetee) belajo'o, on foolay"},{"SurahNumber":41,"VerseNumber":27,"Text":"Ma Men meeɗiniroy yedduɓe ɓen, lepte saɗtuɗe, Men yoɓira ko ɓuri bonde e ko ɓe huuwaynoo kon"},{"SurahNumber":41,"VerseNumber":28,"Text":"Ko ɗum woni njoɓdi ayɓe Allah ɓen: Ko Yiite ngen. Ko galle luttugol woodani ɓe ton, njoɓdi kon ko ɓe yeddiraynoo Aayeeje Amen ɗen"},{"SurahNumber":41,"VerseNumber":29,"Text":"Yedduɓe ɓen wi'a: \"Joomi amen, hollii men majjinnooɓe men ɓen ka jinna e ka yimɓe, men yaaɓa ɓe men fuga, haa ɓe wona e ɓurɓe joltude ɓen"},{"SurahNumber":41,"VerseNumber":30,"Text":"Pellet, wi'uɓe ɓen : \"Joomi amen ko Allah\", refti ɓe tabiti; Malaa'ika'en hino jippoo e maɓɓe (wiide): \"Wata on hulu, wata on suno; wewliree Aljanna, on mo wonanoɗon fodeede"},{"SurahNumber":41,"VerseNumber":31,"Text":"Ko menen woni wallooɓe on ɓen ka nguurndam aduna e ka laakara. Hino woodani on ton, kala ko wonkiiji mon wooɗetee, hino woodani ton, kala ko noddoton"},{"SurahNumber":41,"VerseNumber":32,"Text":"ko maraari, immorde e Haforoore, Hinnotooɗo"},{"SurahNumber":41,"VerseNumber":33,"Text":"Hara ko hommbo ɓuri moƴƴude konngol, wano on nodduɗo e fii Allah, o golli moƴƴere, o wi'i: \"Min, ko e juulɓe ɓen mi jeyaa"},{"SurahNumber":41,"VerseNumber":34,"Text":"Moƴƴere nden fotataa e bone on. Duñir (golle bonɗe ɗen) kon ko ɓuri moƴƴude; e jaka yoo, on mo ngayngu woni hakkunde maa e mun, himo wa'ita wa giɗo saɗtuɗo giggol"},{"SurahNumber":41,"VerseNumber":35,"Text":"Kono hawrataa e ɗum, si wanaa muññiiɓe ɓen; hawrataa e ɗum, si wanaa jom geɓal mawnungal"},{"SurahNumber":41,"VerseNumber":36,"Text":"Si sowinsinoore arii heɓude ma immorde e seytaane, moolor Allah. Kanko ko O Nanoowo, Annduɗo"},{"SurahNumber":41,"VerseNumber":37,"Text":"Hino jeyaa e maandeeji Makko ɗin, jemma on e ñalorama on, e naange ngen e lewru ndun. Wata on sujjan naange ngen wanaa kadi lewru ndun. Sujjanee Allah, taguɗo ɗi On, si wonii ko Kanko rewoton"},{"SurahNumber":41,"VerseNumber":38,"Text":"Si ɓe townitike, ɓen wonɓe ka Joomi maa kan, hiɓe subbunhinorana Mo jemma e ñalorma, hara ɓe haaɓataa"},{"SurahNumber":41,"VerseNumber":39,"Text":"Hino jeyaa e maandeeji Makko ɗin, tawde a yi'ay leydi ndin no yoori. Si wonii Men jippinii ndiyam toɓo e mayri, ndi dilla ndi fontoo. Awa wuurnituɗo ndi On, pellet, ko wuurnitoowo maayɓe ɓen, tawde pellet, ko O hattanɗo haka huunde"},{"SurahNumber":41,"VerseNumber":40,"Text":"Pellet, ooñotooɓe ɓen e Aayeeje Amen ɗen, ɓe suuɗotaako Men. E ko feroyteeɗo on ka Yiite ɓuri moƴƴude kaa ko aroyoowo on Ñalnde Darngal hino hoolii? Gollee ko faalaɗon, ko pellet, Himo reeni ko golloton kon"},{"SurahNumber":41,"VerseNumber":41,"Text":"Yedduɓe ɓen Alqur'aana tuma nde arunoo e maɓɓe, pellet non, ko nde Deftere teddunde [foolunde]"},{"SurahNumber":41,"VerseNumber":42,"Text":"meere iwrantaa nde yeeso mayre, wanaa ɓaawo mayre. Ko jipporiinde immorde ka Ñeenyo, Yettiniiɗo On"},{"SurahNumber":41,"VerseNumber":43,"Text":"A wi'aaka si wanaa ko Nulaaɓe adinooɓe ma ɓen wi'anoo. Pellet, Joomi maa, ko O Jom yaafuyee, e Jom lepte muusuɗe"},{"SurahNumber":41,"VerseNumber":44,"Text":"Si Men waɗuno nde janngeteende e haala ajami, ɓe wi'ayno: \"Ko haɗno Aayeeje mayre ɗen fensitee? E nde wonay e haala ajami, [Nulaaɗo] on wona aarabuujo?\" Maaku: \"Kayre wonannde gomɗimɓe ɓen, ko nde peewal e cellal\". Ɓe gomɗinaa ɓen kan, noto hino e noppi maɓɓe ɗin, kayre ko nde niɓe e dow maɓɓe; ɓen hino noddiree e nokku woɗɗuɗo"},{"SurahNumber":41,"VerseNumber":45,"Text":"Gomɗii Men okkii Muusaa Deftere nden, nde luutondira e mayre. Si wanaano Konngol ardinoongol immorde ka Joomi maa, hakkunde maɓɓe ñaaweteno. Kamɓe kan, pellet, hiɓe e sikke sikkitiiɗo nde"},{"SurahNumber":41,"VerseNumber":46,"Text":"Kala golluɗo ko moƴƴi, ko fii hoore-makko; kala kadi bonnuɗo, yantay e makko. Joomi maa siforaali wonnde, tooñoowo jeyaaɓe ɓen"}]}