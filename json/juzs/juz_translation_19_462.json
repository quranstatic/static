{"Id":462,"LanguageCodes":["ur","urd"],"Name":"urd-syedzeeshanhaid","Author":"Syed Zeeshan Haider Jawadi","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":25,"VerseNumber":21,"Text":"اور جو لوگ ہماری ملاقات کی امید نہیں رکھتے وہ کہتے ہیں کہ آخر ہم پر فرشتے کیوں نہیں نازل ہوتے یا ہم خدا کو کیوں نہیں دیکھتے درحقیقت یہ لوگ اپنی جگہ پر بہت مغرور ہوگئے ہیں اور انتہائی درجہ کی سرکشی کررہے ہیں"},{"SurahNumber":25,"VerseNumber":22,"Text":"جس دن یہ ملائکہ کو دیکھیں گے اس دن مجرمین کے لئے کوئی بشارت نہ ہوگی اور فرشتے کہیں گے کہ تم لوگ دور ہوجاؤ"},{"SurahNumber":25,"VerseNumber":23,"Text":"پھر ہم ان کے اعمال کی طرف توجہ کریں گے اور سب کو اڑتے ہوئے خاک کے ذرّوں کے مانند بنا دیں گے"},{"SurahNumber":25,"VerseNumber":24,"Text":"اس دن صرف جنت ّ والے ہوں گے جن کے لئے بہترین ٹھکانہ ہوگا اور بہترین آرام کرنے کی جگہ ہوگی"},{"SurahNumber":25,"VerseNumber":25,"Text":"اور جس دن آسمان بادلوں کی وجہ سے پھٹ جائے گا اور ملائکہ جوق درجوق نازل کئے جائیں گے"},{"SurahNumber":25,"VerseNumber":26,"Text":"اس دن درحقیقت حکومت پروردگار کے ہاتھ میں ہوگی اور وہ دن کافروں کے لئے بڑا سخت دن ہوگا"},{"SurahNumber":25,"VerseNumber":27,"Text":"اس دن ظالم اپنے ہاتھوں کو کاٹے گا اور کہے گا کہ کاش میں نے رسول کے ساتھ ہی راستہ اختیار کیا ہوتا"},{"SurahNumber":25,"VerseNumber":28,"Text":"ہائے افسوس-کاش میں نے فلاں شخص کو اپنا دوست نہ بنایا ہوتا"},{"SurahNumber":25,"VerseNumber":29,"Text":"اس نے تو ذکر کے آنے کے بعد مجھے گمراہ کردیا اور شیطان تو انسان کا رسوا کرنے والا ہے ہی"},{"SurahNumber":25,"VerseNumber":30,"Text":"اور اس دن ر سول آواز دے گا کہ پروردگار اس میری قوم نے اس قرآن کو بھی نظر انداز کردیا ہے"},{"SurahNumber":25,"VerseNumber":31,"Text":"اور اسی طرح ہم نے ہر نبی کے لئے مجرمین میں سے کچھ دشمن قرار دیدیئے ہیں اور ہدایت اور امداد کے لئے تمہارا پروردگار بہت کافی ہے"},{"SurahNumber":25,"VerseNumber":32,"Text":"اور یہ کافر یہ بھی کہتے ہیں کہ آخر انِ پر یہ قرآن ایک دفعہ کِل کاکِل کیوں نہیں نازل ہوگیا-ہم اسی طرح تدریجا نازل کرتے ہیں تاکہ تمہارے دل کو مطمئن کرسکیں اور ہم نے اسے ٹھہر ٹھہر کر نازل کیا ہے"},{"SurahNumber":25,"VerseNumber":33,"Text":"اوریہ لوگ کوئی بھی مثال نہ لائیں گے مگر یہ کہ ہم اس کے جواب میں حق اور بہترین بیان لے آئیں گے"},{"SurahNumber":25,"VerseNumber":34,"Text":"وہ لوگ جو جہنم ّکی طرف منہ کے بل کھینچ کر لائے جائیں گے ان کا ٹھکانا بدترین ہے اور وہ بہت زیادہ بہکے ہوئے ہیں"},{"SurahNumber":25,"VerseNumber":35,"Text":"اور ہم نے موسیٰ کو کتاب عطا کی اور ان کے ساتھ ان کے بھائی ہارون کو ان کا وزیر بنادیا"},{"SurahNumber":25,"VerseNumber":36,"Text":"پھر ہم نے کہا کہ اب تم دونوں اس قوم کی طرف جاؤ جس نے ہماری آیتوں کی تکذیب کی ہے اور ہم نے انہیں تباہ و برباد کردیا ہے"},{"SurahNumber":25,"VerseNumber":37,"Text":"اور قوم نوح کو بھی جب انہوں نے رسولوں کو جھٹلایا تو ہم نے انہیں بھی غرق کردیا اور لوگوں کے لئے ایک نشانی بنا دیا اور ہم نے ظالمین کے لئے بڑا دردناک عذاب مّہیا کررکھا ہے"},{"SurahNumber":25,"VerseNumber":38,"Text":"اور عاد و ثمود اور اصحاب رس اور ان کے درمیان بہت سی نسلوں اور قوموں کو بھی تباہ کردیا ہے"},{"SurahNumber":25,"VerseNumber":39,"Text":"اور ان سب کے لئے ہم نے مثالیں بیان کیں اور سب کو ہم نے نیست و نابود کردیا"},{"SurahNumber":25,"VerseNumber":40,"Text":"اور یہ لوگ اس بستی کی طرف آئے جس پر ہم نے پتھروں کی بوچھار کی تھی تو کیا ان لوگوں نے اسے نہیں دیکھاحقیقت یہ ہے کہ یہ لوگ قیامت کی امید ہی نہیں رکھتے"},{"SurahNumber":25,"VerseNumber":41,"Text":"اور جب آپ کو دیکھتے ہیں تو صرف مذاق بنانا چاہتے ہیں کہ کیا یہی وہ ہے جسے خدا نے رسول بناکر بھیجا ہے"},{"SurahNumber":25,"VerseNumber":42,"Text":"قریب تھا کہ یہ ہمیں ہمارے خداؤں سے منحرف کردے اگر ہم لوگ ان خداؤں پر صبر نہ کرلیتے اور عنقریب ان لوگوں کو معلوم ہوجائے گا جب یہ عذاب کو دیکھیں گے کہ زیادہ بہکاہوا کون ہے"},{"SurahNumber":25,"VerseNumber":43,"Text":"کیا آپ نے اس شخص کو دیکھا ہے جس نے اپنی خواہشات ہی کو اپنا خدا بنالیا ہے کیا آپ اس کی بھی ذمہ داری لینے کے لئے تیار ہیں"},{"SurahNumber":25,"VerseNumber":44,"Text":"کیا آپ کا خیال یہ ہے کہ ان کی اکثریت کچھ سنتی اور سمجھتی ہے ہرگز نہیں یہ سب جانوروں جیسے ہیں بلکہ ان سے بھی کچھ زیادہ ہی گم کردہ راہ ہیں"},{"SurahNumber":25,"VerseNumber":45,"Text":"کیا آپ نے نہیں دیکھا کہ آپ کے پروردگار نے کس طرح سایہ کو پھیلا دیا ہے اور وہ چاہتا تو ایک ہی جگہ ساکن بنا دیتا پھر ہم نے آفتاب کو اس کی دلیل بنادیا ہے"},{"SurahNumber":25,"VerseNumber":46,"Text":"پھر ہم نے تھوڑا تھوڑا کرکے اسے اپنی طرف کھینچ لیا ہے"},{"SurahNumber":25,"VerseNumber":47,"Text":"اور وہی وہ خدا ہے جس نے رات کو تمہارا پردہ اور نیند کو تمہاری راحت اور دن کو تمہارے اٹھ کھڑے ہونے کا وقت قرار دیا ہے"},{"SurahNumber":25,"VerseNumber":48,"Text":"اور وہی وہ ہے جس نے ہواؤں کو رحمت کی بشارت کے لئے رواں کردیا ہے اور ہم نے آسمان سے پاک و پاکیزہ پانی برسایا ہے"},{"SurahNumber":25,"VerseNumber":49,"Text":"تاکہ اس کے ذریعہ مردہ شہر کو زندہ بنائیں اور اپنی مخلوقات میں سے جانوروں اور انسانوں کی ایک بڑی تعداد کو سیراب کریں"},{"SurahNumber":25,"VerseNumber":50,"Text":"اور ہم نے ان کے درمیان پانی کو طرح طرح سے تقسیم کیا ہے تاکہ یہ لوگ نصیحت حاصل کریں لیکن انسانوں کی اکثریت نے ناشکری کے علاوہ ہر بات سے انکار کردیا ہے"},{"SurahNumber":25,"VerseNumber":51,"Text":"اور ہم چاہتے تو ہر قریہ میں ایک ڈرانے والا بھیج دیتے"},{"SurahNumber":25,"VerseNumber":52,"Text":"لہذا آپ کافروں کے کہنے میں نہ آئیں اور ان سے آخر دم تک جہاد کرتے رہیں"},{"SurahNumber":25,"VerseNumber":53,"Text":"اور وہی خدا ہے جس نے دونوں دریاؤں کو جاری کیا ہے اس کا پانی مزیدار اور میٹھا ہے اور یہ نمکین اور کڑواہے اور دونوں کے درمیان حدُ فاصل اور مضبوط رکاوٹ بنا دی ہے"},{"SurahNumber":25,"VerseNumber":54,"Text":"اور وہی وہ ہے جس نے پانی سے انسان کو پیدا کیا ہے اور پھر اس کو خاندان اور سسرال والا بنا دیا ہے اور آپ کا پروردگار بہت زیادہ قدرت والا ہے"},{"SurahNumber":25,"VerseNumber":55,"Text":"اور یہ لوگ پروردگار کو چھوڑ کر ایسوں کی عبادت کرتے ہیں جو نہ فائدہ پہنچا سکتے ہیں اور نہ نقصان اور کافر تو ہمیشہ پروردگار کے خلاف ہی پشت پناہی کرتا ہے"},{"SurahNumber":25,"VerseNumber":56,"Text":"اور ہم نے آپ کو صرف بشارت دینے والا اور ڈرانے والا بنا کر بھیجا ہے"},{"SurahNumber":25,"VerseNumber":57,"Text":"آپ کہہ دیجئے کہ میں تم لوگوں سے کوئی اجر نہیں چاہتا مگر یہ کہ جو چاہے وہ اپنے پروردگار کا راستہ اختیار کرے"},{"SurahNumber":25,"VerseNumber":58,"Text":"اور آپ اس خدائے حق و قیوم پر اعتماد کریں جسے موت آنے والی نہیں ہے اور اسی کی حمد کی تسبیح کرتے رہیں کہ وہ اپنے بندوں کے گناہوں کی اطلاع کے لئے خود ہی کافی ہے"},{"SurahNumber":25,"VerseNumber":59,"Text":"اس نے آسمان و زمین اور اس کے درمیان کی مخلوقات کو چھ دنوں کے اندر پیدا کیا ہے اور اس کے بعد عرش پر اپنا اقتدار قائم کیا ہے وہ رحمان ہے اس کی تخلیق کے بارے میں اسی باخبر سے دریافت کرو"},{"SurahNumber":25,"VerseNumber":60,"Text":"اور جب ان سے کہا جاتا ہے کہ رحمان کو سجدہ کرو تو کہتے ہیں کہ یہ رحمان کیا ہے کیا ہم اسے سجدہ کرلیں جس کے بارے میں تم حکم دے رہو اور اس طرح ان کی نفرت میں اور اضافہ ہوجاتا ہے"},{"SurahNumber":25,"VerseNumber":61,"Text":"بابرکت ہے وہ ذات جس نے آسمان میں برج بنائے ہیں اور اس میں چراغ اور چمکتا ہوا چاند قرار دیا ہے"},{"SurahNumber":25,"VerseNumber":62,"Text":"اور وہی وہ ہے جس نے رات اور دن میں ایک کو دوسرے کاجانشین بنایا ہے اس انسان کے لئے جو عبرت حاصل کرنا چاہے یا شکر پروردگار ادا کرنا چاہے"},{"SurahNumber":25,"VerseNumber":63,"Text":"اور اللہ کے بندے وہی ہیں جو زمین پر آہستہ چلتے ہیں اور جب جاہل ان سے خطاب کرتے ہیں توسلامتی کا پیغام دے دیتے ہیں"},{"SurahNumber":25,"VerseNumber":64,"Text":"یہ لوگ راتوں کو اس طرح گزارتے ہیں کہ اپنے رب کی بارگاہ میں کبھی سربسجود رہتے ہیں اور کبھی حالت قیام میں رہتے ہیں"},{"SurahNumber":25,"VerseNumber":65,"Text":"اور یہ کہتے ہیں کہ پروردگار ہم سے عذاب جہنمّ کو پھیر دے کہ اس کا عذاب بہت سخت اور پائیدار ہے"},{"SurahNumber":25,"VerseNumber":66,"Text":"وہ بدترین منزل اور محل اقامت ہے"},{"SurahNumber":25,"VerseNumber":67,"Text":"اور یہ لوگ جب خرچ کرتے ہیں تو نہ اسراف کرتے ہیں اور نہ کنجوسی سے کام لیتے ہیں بلکہ ان دونوں کے درمیان اوسط درجے کا راستہ اختیار کرتے ہیں"},{"SurahNumber":25,"VerseNumber":68,"Text":"اور وہ لوگ خدا کے ساتھ کسی اور خدا کو نہیں پکارتے ہیں اور کسی بھی نفس کو اگر خدا نے محترم قرار دیدیا ہے تو اسے حق کے بغیر قتل نہیں کرتے اور زنا بھی نہیں کرتے ہیں کہ جو ایسا عمل کرے گا وہ اپنے عمل کی سزا بھی برداشت کرے گا"},{"SurahNumber":25,"VerseNumber":69,"Text":"جسے روز قیامت رَگنا کردیا جائے گا اور وہ اسی میں ذلّت کے ساتھ ہمیشہ ہمیشہ پڑا رہے گا"},{"SurahNumber":25,"VerseNumber":70,"Text":"علاوہ اس شخص کے جو توبہ کرلے اور ایمان لے آئے اور نیک عمل بھی کرے کہ پروردگار اس کی برائیوں کو اچھائیوں سے تبدیل کردے گا اور خدا بہت زیادہ بخشنے والا اور مہربان ہے"},{"SurahNumber":25,"VerseNumber":71,"Text":"اور جو توبہ کرلے گا اور عمل صالح انجام دے گا وہ اللہ کی طرف واقعا رجوع کرنے والا ہے"},{"SurahNumber":25,"VerseNumber":72,"Text":"اور وہ لوگ جھوٹ اور فریب کے پاس حاضر بھی نہیں ہوتے ہیں اور جب لغو کاموں کے قریب سے گزرتے ہیں تو بزرگانہ انداز سے گزرجاتے ہیں"},{"SurahNumber":25,"VerseNumber":73,"Text":"اور ان لوگوں کوجب آیات الہٰیہ کی یاد دلائی جاتی ہے توبہرے اوراندھے ہوکر گر نہیں پڑتے ہیں"},{"SurahNumber":25,"VerseNumber":74,"Text":"اور وہ لوگ برابر دعا کرتے رہتے ہیں کہ خدایا ہمیں ہماری ازواج اور اولاد کی طرف سے خنکی چشم عطا فرما اور ہمیں صاحبان هتقویٰٰ کا پیشوا بنا دے"},{"SurahNumber":25,"VerseNumber":75,"Text":"یہی وہ لوگ ہیں جنہیں ان کے صبر کی بنائ پر جنتّ کے بالا خانے عطا کئے جائیں گے اور وہاں انہیں تعظیم اور سلام کی پیشکش کی جائے گی"},{"SurahNumber":25,"VerseNumber":76,"Text":"وہ انہی مقامات پرہمیشہ ہمیشہ رہیں گے کہ وہ بہترین مستقر اور حسین ترین محلِ اقامت ہے"},{"SurahNumber":25,"VerseNumber":77,"Text":"پیغمبر آپ کہہ دیجئے کہ اگر تمہاری دعائیں نہ ہوتیں تو پروردگار تمہاری پروا بھی نہ کرتا تم نے اس کے رسول کی تکذیب کی ہے تو عنقریب اس کا عذاب بھی برداشت کرنا پڑے گا"},{"SurahNumber":26,"VerseNumber":1,"Text":"طسم ۤ"},{"SurahNumber":26,"VerseNumber":2,"Text":"یہ ایک واضح کتاب کی آیتیں ہیں"},{"SurahNumber":26,"VerseNumber":3,"Text":"کیا آپ اپنے نفس کو ہلاکت میں ڈال دیں گے کہ یہ لوگ ایمان نہیں لارہے ہیں"},{"SurahNumber":26,"VerseNumber":4,"Text":"اگر ہم چاہتے تو آسمان سے ایسی آیت نازل کردیتے کہ ان کی گردنیں خضوع کے ساتھ جھک جاتیں"},{"SurahNumber":26,"VerseNumber":5,"Text":"لیکن ان کی طرف جب بھی خدا کی طرف سے کوئی نیا ذکر آتاہے تو یہ اس سے اعراض ہی کرتے ہیں"},{"SurahNumber":26,"VerseNumber":6,"Text":"یقینا انہوں نے تکذیب کی ہے تو عنقریب ان کے پاس اس بات کی خبریں آجائیں گی جس کا یہ لوگ مذاق اڑا رہے تھے"},{"SurahNumber":26,"VerseNumber":7,"Text":"کیا ان لوگوں نے زمین کی طرف نہیں دیکھا کہ ہم نے کس طرح عمدہ عمدہ چیزیں اُگائی ہیں"},{"SurahNumber":26,"VerseNumber":8,"Text":"اس میں ہماری نشانی ہے لیکن ان کی اکثریت ایمان لانے والی نہیں ہے"},{"SurahNumber":26,"VerseNumber":9,"Text":"اور آپ کاپروردگار صاحبِ عزت بھی ہے اور صاحب هحکمت بھی ہے"},{"SurahNumber":26,"VerseNumber":10,"Text":"اور اس وقت کو یاد کرو جب آپ کے پروردگار نے موسیٰ کو آواز دی کہ اس ظالم قوم کے پاس جاؤ"},{"SurahNumber":26,"VerseNumber":11,"Text":"یہ فرعون کی قوم ہے کیا یہ متقی نہ بنیں گے"},{"SurahNumber":26,"VerseNumber":12,"Text":"موسیٰ نے کہا کہ پروردگار میں ڈرتا ہوں کہ یہ میری تکذیب نہ کریں"},{"SurahNumber":26,"VerseNumber":13,"Text":"میرا دل تنگ ہورہا ہے اور میری زبان رواں نہیں ہے یہ پیغام ہارون کے پاس بھیج دے"},{"SurahNumber":26,"VerseNumber":14,"Text":"اور میرے اوپر ان کاایک جرم بھی ہے تو مجھے خوف ہے کہ یہ مجھے قتل نہ کردیں"},{"SurahNumber":26,"VerseNumber":15,"Text":"ارشاد ہوا کہ ہرگز نہیںتم دونوں ہی ہماری نشانیوں کو لے کر جاؤ اور ہم بھی تمہارے ساتھ سب سن رہے ہیں"},{"SurahNumber":26,"VerseNumber":16,"Text":"فرعون کے پاس جاؤ اور کہو کہ ہم دونوں رب العالمین کے فرستادہ ہیں"},{"SurahNumber":26,"VerseNumber":17,"Text":"کہ بنی اسرائیل کو میرے ساتھ بھیج دے"},{"SurahNumber":26,"VerseNumber":18,"Text":"اس نے کہا کیا ہم نے تمہیں بچپنے میں پالا نہیں ہے اور کیا تم نے ہمارے درمیان اپنی عمر کے کئی سال نہیں گزارے ہیں"},{"SurahNumber":26,"VerseNumber":19,"Text":"اور تم نے وہ کام کیا ہے جو تم کرگئے ہو اور تم شکریہ ادا کرنے والوں میں سے نہیں ہو"},{"SurahNumber":26,"VerseNumber":20,"Text":"موسیٰ نے کہا کہ وہ قتل میں نے اس وقت کیا تھا جب میں قتل سے غافل تھا"},{"SurahNumber":26,"VerseNumber":21,"Text":"پھر میں نے تم لوگوں کے خوف سے گریز اختیار کیا تو میرے رب نے مجھے نبوت عطا فرمائی اور مجھے اپنے نمائندوں میں سے قرار دے دیا"},{"SurahNumber":26,"VerseNumber":22,"Text":"یہ احسان جو تربیت کے سلسلہ میں تو جتا رہا ہے تو تونے بڑا غضب کیا تھاکہ بنی اسرائیل کو غلام بنا لیا تھا"},{"SurahNumber":26,"VerseNumber":23,"Text":"فرعون نے کہا کہ یہ ربّ العالمین کیا چیز ہے"},{"SurahNumber":26,"VerseNumber":24,"Text":"موسیٰ نے کہا کہ زمین و آسمان اور اس کے مابین جو کچھ ہے سب کا پروردگار اگر تم یقین کرسکو"},{"SurahNumber":26,"VerseNumber":25,"Text":"فرعون نے اپنے اطرافیوں سے کہا کہ تم کچھ سن رہے ہو"},{"SurahNumber":26,"VerseNumber":26,"Text":"موسیٰ نے کہا کہ وہ تمہارا بھی رب ہے اور تمہارے باپ دادا کا بھی رب ہے"},{"SurahNumber":26,"VerseNumber":27,"Text":"فرعون نے کہا کہ یہ رسول جو تمہاری طرف بھیجا گیا ہے یہ بالکل دیوانہ ہے"},{"SurahNumber":26,"VerseNumber":28,"Text":"موسیٰ نے کہا وہ مشرق و مغرب اور جو کچھ اس کے درمیان ہے سب کا پرودگار ہے اگر تمہارے پاس عقل ہے"},{"SurahNumber":26,"VerseNumber":29,"Text":"فرعون نے کہا کہ تم نے میرے علاوہ کسی خدا کو بھی اختیار کیا تو تمہیں قیدیوں میں شامل کردوں گا"},{"SurahNumber":26,"VerseNumber":30,"Text":"موسیٰ نے جواب دیا کہ چاہے میں کھلی ہوئی دلیل ہی پیش کردوں"},{"SurahNumber":26,"VerseNumber":31,"Text":"فرعون نے کہا وہ دلیل کیا ہے اگر تم سچےّ ہو تو پیش کرو"},{"SurahNumber":26,"VerseNumber":32,"Text":"موسیٰ نے اپنا عصا ڈال دیا اور وہ سانپ بن کر رینگنے لگا"},{"SurahNumber":26,"VerseNumber":33,"Text":"اور گریبان سے ہاتھ نکالا تو وہ سفید چمک دار نظر آنے لگا"},{"SurahNumber":26,"VerseNumber":34,"Text":"فرعون نے اپنے اطراف والوں سے کہا کہ یہ تو بڑا ہوشیار جادوگر معلوم ہوتا ہے"},{"SurahNumber":26,"VerseNumber":35,"Text":"اس کا مقصد یہ ہے کہ جادو کے زور پر تمہیں تمہاری زمین سے نکال باہر کردے تو اب تمہاری رائے کیا ہے"},{"SurahNumber":26,"VerseNumber":36,"Text":"لوگوں نے کہا کہ انہیں اور ان کے بھائی کو روک لیجئے اور شہروں میں جادوگروں کو اکٹھاکرنے والوں کو روانہ کردیجئے"},{"SurahNumber":26,"VerseNumber":37,"Text":"وہ لوگ ایک سے ایک ہوشیار جادوگرلے آئیں گے"},{"SurahNumber":26,"VerseNumber":38,"Text":"غرض وقت مقرر پر تمام جادوگر اکٹھا کئے گئے"},{"SurahNumber":26,"VerseNumber":39,"Text":"اور ان لوگوں سے کہا گیا کہ تم سب اس بات پر اجتماع کرنے والے ہو"},{"SurahNumber":26,"VerseNumber":40,"Text":"شاید ہم لوگ ان ساحروں کا اتباع کرلیں اگر وہ غالب آگئے"},{"SurahNumber":26,"VerseNumber":41,"Text":"اس کے بعد جب جادوگر اکٹھا ہوئے تو انہوں نے فرعون سے کہا کہ اگر ہم غالب آگئے تو کیا ہماری کوئی اجرت ہوگی"},{"SurahNumber":26,"VerseNumber":42,"Text":"فرعون نے کہا کہ بے شک تم لوگ میرے مقربین میں شمار ہوگے"},{"SurahNumber":26,"VerseNumber":43,"Text":"موسیٰ نے ان لوگوں سے کہا کہ جو کچھ پھینکنا چاہتے ہو پھینکو"},{"SurahNumber":26,"VerseNumber":44,"Text":"تو ان لوگوں نے اپنی رسیوں اور چھڑیوں کو پھینک دیا اور کہا کہ فرعون کی عزّت و جلال کی قسم ہم لوگ غالب آنے والے ہیں"},{"SurahNumber":26,"VerseNumber":45,"Text":"پھر موسیٰ نے بھی اپنا عصا ڈال دیا تو لوگوں نے اچانک کیا دیکھا کہ وہ سب کے جادو کو نگلے جارہا ہے"},{"SurahNumber":26,"VerseNumber":46,"Text":"یہ دیکھ کر جادوگر سجدہ میں گر پڑے"},{"SurahNumber":26,"VerseNumber":47,"Text":"اور ان لوگوں نے کہا کہ ہم تو رب العالمین پر ایمان لے آئے"},{"SurahNumber":26,"VerseNumber":48,"Text":"جو موسیٰ اور ہارون دونوں کا رب ہے"},{"SurahNumber":26,"VerseNumber":49,"Text":"فرعون نے کہا کہ تم لوگ میری اجازت سے پہلے ہی ایمان لے آئے یہ تم سے بھی بڑا جادوگر ہے جس نے تم لوگوں کو جادو سکھایا ہے میں تم لوگوں کے ہاتھ پاؤں مختلف سمتوں سے کاٹ دوں گا اور تم سب کو سولی پر لٹکا دوں گا"},{"SurahNumber":26,"VerseNumber":50,"Text":"ان لوگوں نے کہا کہ کوئی حرج نہیں ہم سب پلٹ کر اپنے رب کی بارگاہ میں پہنچ جائیں گے"},{"SurahNumber":26,"VerseNumber":51,"Text":"ہم تو صرف یہ چاہتے ہیں کہ ہمارا پروردگار ہماری خطاؤں کو معاف کردے کہ ہم سب سے پہلے ایمان لانے والے ہیں"},{"SurahNumber":26,"VerseNumber":52,"Text":"اور ہم نے موسیٰ کی طرف وحی کی کہ میرے بندوں کو لے کر راتوں رات نکل جاؤ کہ تمہارا پیچھا کیا جانے والا ہے"},{"SurahNumber":26,"VerseNumber":53,"Text":"پھر فرعون نے مختلف شہروں میں لشکر جمع کرنے والے روانہ کردیئے"},{"SurahNumber":26,"VerseNumber":54,"Text":"کہ یہ تھوڑے سے افراد کی ایک جماعت ہے"},{"SurahNumber":26,"VerseNumber":55,"Text":"اور ان لوگوں نے ہمیں غصہ دلا دیا ہے"},{"SurahNumber":26,"VerseNumber":56,"Text":"اور ہم سب سارے سازوسامان کے ساتھ ہیں"},{"SurahNumber":26,"VerseNumber":57,"Text":"نتیجہ میں ہم نے ان کو باغات اور چشموں سے نکال باہر کردیا"},{"SurahNumber":26,"VerseNumber":58,"Text":"اور خزانوں اور باعزّت جگہوں سے بھی"},{"SurahNumber":26,"VerseNumber":59,"Text":"اور ہم اسی طرح سزا دیتے ہیں اور ہم نے زمین کا وارث بنی اسرائیل کو بنادیا"},{"SurahNumber":26,"VerseNumber":60,"Text":"پھر ان لوگوں نے موسیٰ اور ان کے ساتھیوں کا صبح سویرے پیچھا کیا"},{"SurahNumber":26,"VerseNumber":61,"Text":"پھر جب دونوں ایک دوسرے کو نظر آنے لگے تو اصحاب موسیٰ نے کہا کہ اب تو ہم گرفت میںآجائیں گے"},{"SurahNumber":26,"VerseNumber":62,"Text":"موسیٰ نے کہا کہ ہرگز نہیں ہمارے ساتھ ہمارا پروردگار ہے وہ ہماری راہنمائی کرے گا"},{"SurahNumber":26,"VerseNumber":63,"Text":"پھر ہم نے موسیٰ کی طرف وحی کی کہ اپنا عصا دریا میں مار دیں چنانچہ دریا شگافتہ ہوگیا اور ہر حصہّ ایک پہاڑ جیسا نظر آنے لگا"},{"SurahNumber":26,"VerseNumber":64,"Text":"اور دوسرے فریق کو بھی ہم نے قریب کردیا"},{"SurahNumber":26,"VerseNumber":65,"Text":"اور ہم نے موسیٰ اور ان کے تمام ساتھیوں کو نجات دے دی"},{"SurahNumber":26,"VerseNumber":66,"Text":"پھر باقی لوگوں کو غرق کردیا"},{"SurahNumber":26,"VerseNumber":67,"Text":"اس میں بھی ہماری ایک نشانی ہے اور بنی اسرائیل کی اکثریت ایمان لانے والی نہیں تھی"},{"SurahNumber":26,"VerseNumber":68,"Text":"اور تمہارا پروردگار صاحبِ عزّت بھی ہے اور مہربان بھی"},{"SurahNumber":26,"VerseNumber":69,"Text":"اور انہیں ابراہیم کی خبر پڑھ کر سناؤ"},{"SurahNumber":26,"VerseNumber":70,"Text":"جب انہوںنے اپنے مربی باپ اور قوم سے کہا کہ تم لوگ کس کی عبادت کررہے ہو"},{"SurahNumber":26,"VerseNumber":71,"Text":"ان لوگوں نے کہا کہ ہم بتوں کی عبادت کرتے ہیں اور انہی کی مجاوری کرتے ہیں"},{"SurahNumber":26,"VerseNumber":72,"Text":"تو ابراہیم نے کہا کہ جب تم ان کو پکارتے ہو تو یہ تمہاری آواز سنتے ہیں"},{"SurahNumber":26,"VerseNumber":73,"Text":"یہ کوئی فائدہ یا نقصان پہنچاتے ہیں"},{"SurahNumber":26,"VerseNumber":74,"Text":"ان لوگوں نے جواب دیا کہ ہم نے اپنے باپ داداکو ایسا ہی کرتے دیکھا ہے"},{"SurahNumber":26,"VerseNumber":75,"Text":"ابراہیم نے کہا کہ کیا تم کو معلوم ہے کہ جن کی تم عبادت کرتے ہو"},{"SurahNumber":26,"VerseNumber":76,"Text":"تم اور تمہارے تمام بزرگان خاندان"},{"SurahNumber":26,"VerseNumber":77,"Text":"یہ سب میرے دشمن ہیں. رب العالمین کے علاوہ"},{"SurahNumber":26,"VerseNumber":78,"Text":"کہ جس نے مجھے پیدا کیا ہے اور پھر وہی ہدایت بھی دیتا ہے"},{"SurahNumber":26,"VerseNumber":79,"Text":"وہی کھانادیتا ہے اور وہی پانی پلاتا ہے"},{"SurahNumber":26,"VerseNumber":80,"Text":"اور جب بیمار ہوجاتا ہوں تو وہی شفا بھی دیتا ہے"},{"SurahNumber":26,"VerseNumber":81,"Text":"وہی موت دیتا ہے اور پھر وہی زندہ کرتا ہے"},{"SurahNumber":26,"VerseNumber":82,"Text":"اور اسی سے یہ امید ہے کہ روزِ حساب میری خطاؤں کو معاف کردے"},{"SurahNumber":26,"VerseNumber":83,"Text":"خدایا مجھے علم و حکمت عطا فرما اور مجھے صالحین کے ساتھ ملحق کردے"},{"SurahNumber":26,"VerseNumber":84,"Text":"اور میرے لئے آئندہ نسلوں میں سچی زبان اور ذکر خیر قرار دے"},{"SurahNumber":26,"VerseNumber":85,"Text":"اور مجھے جنت کے وارثوں میں سے قرار دے"},{"SurahNumber":26,"VerseNumber":86,"Text":"اور میرے مربی کو بخش دے کہ وہ گمراہوں میں سے ہے"},{"SurahNumber":26,"VerseNumber":87,"Text":"اور مجھے اس دن رسوا نہ کرنا جب سب قبروں سے اٹھائے جائیں گے"},{"SurahNumber":26,"VerseNumber":88,"Text":"جس دن مال اور اولاد کوئی کام نہ آئے گا"},{"SurahNumber":26,"VerseNumber":89,"Text":"مگر وہ جو قلب سلیم کے ساتھ اللہ کی بارگاہ میں حاضر ہو"},{"SurahNumber":26,"VerseNumber":90,"Text":"اور جس دن جنتّ پرہیزگاروں سے قریب تر کردی جائے گی"},{"SurahNumber":26,"VerseNumber":91,"Text":"اور جہنمّ کو گمراہوں کے سامنے کردیا جائے گا"},{"SurahNumber":26,"VerseNumber":92,"Text":"اور جہنّمیوں سے کہا جائے گا کہ کہاں ہیں وہ جن کی تم عبادت کیا کرتے تھے"},{"SurahNumber":26,"VerseNumber":93,"Text":"خدا کو چھوڑ کر وہ تمہاری مدد کریں گے یا اپنی مدد کریں گے"},{"SurahNumber":26,"VerseNumber":94,"Text":"پھر وہ سب مع تمام گمراہوں کے جہنّم میں منہ کے بل ڈھکیل دیئے جائیں گے"},{"SurahNumber":26,"VerseNumber":95,"Text":"اور ابلیس کے تمام لشکر والے بھی"},{"SurahNumber":26,"VerseNumber":96,"Text":"اور وہ سب جہنمّ میں آپس میں جھگڑا کرتے ہوئے کہیں گے"},{"SurahNumber":26,"VerseNumber":97,"Text":"کہ خدا کی قسم ہم سب کھلی ہوئی گمراہی میں تھے"},{"SurahNumber":26,"VerseNumber":98,"Text":"جب تم کو رب العالمین کے برابر قرار دے رہے تھے"},{"SurahNumber":26,"VerseNumber":99,"Text":"اور ہمیں مجرموں کے علاوہ کسی نے گمراہ نہیں کیا"},{"SurahNumber":26,"VerseNumber":100,"Text":"اب ہمارے لئے کوئی شفاعت کرنے والا بھی نہیں ہے"},{"SurahNumber":26,"VerseNumber":101,"Text":"اور نہ کوئی دل پسند دوست ہے"},{"SurahNumber":26,"VerseNumber":102,"Text":"پس اے کاش ہمیں واپسی نصیب ہوجاتی تو ہم سب بھی صاحب هایمان ہوجاتے"},{"SurahNumber":26,"VerseNumber":103,"Text":"اس میں بھی ہماری ایک نشانی ہے اور ان کی اکثریت بہرحال مومن نہیں تھی"},{"SurahNumber":26,"VerseNumber":104,"Text":"اور تمہارا پروردگار سب پر غالب بھی ہے اور مہربان بھی ہے"},{"SurahNumber":26,"VerseNumber":105,"Text":"اور نوح کی قوم نے بھی مرسلین کی تکذیب کی"},{"SurahNumber":26,"VerseNumber":106,"Text":"جب ان کے بھائی نوح نے ان سے کہا کہ تم پرہیزگاری کیوں نہیں اختیار کرتے ہو"},{"SurahNumber":26,"VerseNumber":107,"Text":"میں تمہارے لئے امانت دار نمائندہ پروردگار ہوں"},{"SurahNumber":26,"VerseNumber":108,"Text":"پس اللہ سے ڈرو اور میری اطاعت کرو"},{"SurahNumber":26,"VerseNumber":109,"Text":"اور میں اس تبلیغ کی کوئی اجر بھی نہیں چاہتا ہوں میری اجر ت تو رب العالمین کے ذمہ ہے"},{"SurahNumber":26,"VerseNumber":110,"Text":"لہذا تم اللہ سے ڈرو اور میری اطاعت کرو"},{"SurahNumber":26,"VerseNumber":111,"Text":"ان لوگوں نے کہا کہ ہم آپ پر کس طرح ایمان لے آئیں جبکہ آپ کے سارے پیروکار پست طبقہ کے لوگ ہیں"},{"SurahNumber":26,"VerseNumber":112,"Text":"نوح نے کہا کہ میں کیا جانوں کہ یہ کیا کرتے تھے"},{"SurahNumber":26,"VerseNumber":113,"Text":"ان کا حساب تو میرے پروردگار کے ذمہ ہے اگر تم اس بات کا شعور رکھتے ہو"},{"SurahNumber":26,"VerseNumber":114,"Text":"اور میں مومنین کو ہٹانے ولا نہیں ہوں"},{"SurahNumber":26,"VerseNumber":115,"Text":"میں تو صرف واضح طور پر عذاب الٰہی سے ڈرانے والا ہوں"},{"SurahNumber":26,"VerseNumber":116,"Text":"ان لوگوں نے کہا کہ نوح اگر تم ان باتوں سے باز نہ آئے تو ہم تمہیں سنگسار کردیں گے"},{"SurahNumber":26,"VerseNumber":117,"Text":"نوح نے یہ سن کر فریاد کی کہ پروردگار میری قوم نے مجھے جھٹلا دیا ہے"},{"SurahNumber":26,"VerseNumber":118,"Text":"اب میرے اور ان کے درمیان کھلا ہوا فیصلہ فرما دے اور مجھے اور میرے ساتھی صاحبانِ ایمان کو نجات دے دے"},{"SurahNumber":26,"VerseNumber":119,"Text":"پھر ہم نے انہیں اور ان کے ساتھیوں کو ایک بھری ہوئی کشتی میں نجات دے دی"},{"SurahNumber":26,"VerseNumber":120,"Text":"اس کے بعد باقی سب کو غرق کردیا"},{"SurahNumber":26,"VerseNumber":121,"Text":"یقینا اس میں بھی ہماری ایک نشانی ہے اور ان کی اکثریت ایمان لانے والی نہیں تھی"},{"SurahNumber":26,"VerseNumber":122,"Text":"اور تمہارا پروردگار ہی سب پر غالب اور مہربان ہے"},{"SurahNumber":26,"VerseNumber":123,"Text":"اورقوم عاد نے بھی مرسلین کی تکذیب کی ہے"},{"SurahNumber":26,"VerseNumber":124,"Text":"جب ان کے بھائی ہود نے کہا کہ تم خورِ خدا کیوں نہیں پیدا کرتے ہو"},{"SurahNumber":26,"VerseNumber":125,"Text":"میں تمہارے لئے ایک امانتدار پیغمبر ہوں"},{"SurahNumber":26,"VerseNumber":126,"Text":"لہذا اللہ سے ڈرو اور میری اطاعت کرو"},{"SurahNumber":26,"VerseNumber":127,"Text":"اور میں تو تم سے تبلیغ کا کوئی اجر بھی نہیں چاہتا ہوں میرا اجر صرف رب العالمین کے ذمہ ہے"},{"SurahNumber":26,"VerseNumber":128,"Text":"کیا تم کھیل تماشے کے لئے ہر اونچی جگہ پر ایک یادگار بناتے ہو"},{"SurahNumber":26,"VerseNumber":129,"Text":"اور بڑے بڑے محل تعمیر کرتے ہو کہ شاید اسی طرح ہمیشہ دنیا میں رہ جاؤ"},{"SurahNumber":26,"VerseNumber":130,"Text":"اور جب حملہ کرتے ہو تو نہایت جابرانہ حملہ کرتے ہو"},{"SurahNumber":26,"VerseNumber":131,"Text":"اب اللہ سے ڈرو اور میری اطاعت کرو"},{"SurahNumber":26,"VerseNumber":132,"Text":"اور اس کا خوف پیدا کرو جس نے تمہاری ان تمام چیزوں سے مدد کی ہے جنہیں تم خوب جانتے ہو"},{"SurahNumber":26,"VerseNumber":133,"Text":"تمہاری امداد جانوروں اور اولاد سے کی ہے"},{"SurahNumber":26,"VerseNumber":134,"Text":"اور باغات اور چشموں سے کی ہے"},{"SurahNumber":26,"VerseNumber":135,"Text":"میں تمہارے بارے میں بڑے سخت دن کے عذاب سے خوفزدہ ہوں"},{"SurahNumber":26,"VerseNumber":136,"Text":"ان لوگوں نے کہا کہ ہمارے لئے سب برابر ہے چاہے تم ہمیں نصیحت کرو یا تمہارا شمارنصیحت کرنے والوں میں نہ ہو"},{"SurahNumber":26,"VerseNumber":137,"Text":"یہ ڈرانا دھمکانا تو پرانے لوگوں کی عادت ہے"},{"SurahNumber":26,"VerseNumber":138,"Text":"اور ہم پر عذاب ہونے والا نہیں ہے"},{"SurahNumber":26,"VerseNumber":139,"Text":"پس قوم نے تکذیب کی اور ہم نے اسے ہلاک کردیا کہ اس میں بھی ہماری ایک نشانی ہے ا ور ان کی اکثریت بہرحا ل مومن نہیں تھی"},{"SurahNumber":26,"VerseNumber":140,"Text":"اور تمہارا پروردگار غالب بھی ہے اور مہربان بھی ہے"},{"SurahNumber":26,"VerseNumber":141,"Text":"او قوم ثمود نے بھی مرسلین کی تکذیب کی"},{"SurahNumber":26,"VerseNumber":142,"Text":"جب ان کے بھائی صالح نے کہا کہ تم لوگ خدا سے کیوں نہیں ڈرتے ہو"},{"SurahNumber":26,"VerseNumber":143,"Text":"میں تمہارے لئے ایک امانتدار پیغمبر ہوں"},{"SurahNumber":26,"VerseNumber":144,"Text":"لہذا اللہ سے ڈرو اور میری اطاعت کرو"},{"SurahNumber":26,"VerseNumber":145,"Text":"اور میں تم سے اس کام کی اجرت بھی نہیں چاہتا ہوں میری اجرت تو خدائے رب العالمین کے ذمہ ہے"},{"SurahNumber":26,"VerseNumber":146,"Text":"کیا تم یہاں کی نعمتوں میں اسی آرام سے چھوڑ دیئے جاؤ گے"},{"SurahNumber":26,"VerseNumber":147,"Text":"انہی باغات اور چشموں میں"},{"SurahNumber":26,"VerseNumber":148,"Text":"اور انہی کھیتوں اور خرمے کے درختوں کے درمیان جن کی کلیاں نرم و نازک ہیں"},{"SurahNumber":26,"VerseNumber":149,"Text":"اور جو تم پہاڑوں کو کاٹ کر آسائشی مکانات تعمیر کررہے ہو"},{"SurahNumber":26,"VerseNumber":150,"Text":"ایسا ہرگز نہیں ہوگا لہذا اللہ سے ڈرو اور میری اطاعت کرو"},{"SurahNumber":26,"VerseNumber":151,"Text":"اور زیادتی کرنے والوں کی بات نہ مانو"},{"SurahNumber":26,"VerseNumber":152,"Text":"جو زمین میں فساد برپا کرتے ہیںاور اصلاح نہیں کرتے ہیں"},{"SurahNumber":26,"VerseNumber":153,"Text":"ان لوگوں نے کہا کہ تم پر تو صرف جادو کردیا گیا ہے اور بس"},{"SurahNumber":26,"VerseNumber":154,"Text":"تم ہمارے ہی جیسے ایک انسان ہو لہذا اگر سچےّ ہو تو کوئی نشانی اور معجزہ لے آؤ"},{"SurahNumber":26,"VerseNumber":155,"Text":"صالح نے کہا کہ یہ ایک اونٹنی ہے ایک دن کا پانی اس کے لئے ہے اورایک مقرر دن کا پانی تمہارے لئے ہے"},{"SurahNumber":26,"VerseNumber":156,"Text":"اور خبردار اسے کوئی تکلیف نہ پہنچانا ورنہ تمہیں سخت دن کا عذاب گرفتار کرلے گا"},{"SurahNumber":26,"VerseNumber":157,"Text":"پھر ان لوگوں نے اس کے پیرکاٹ دیئے او بعد میں بہت شرمند ہوئے"},{"SurahNumber":26,"VerseNumber":158,"Text":"کہ عذاب نے انہیں گھیر لیا اور یقینا اس میں بھی ہماری ایک نشانی ہے اور ان کی اکثریت ایمان والی نہیں تھی"},{"SurahNumber":26,"VerseNumber":159,"Text":"اور تمہارا پروردگار سب پرغالب آنے والا اور صاحبِ رحمت بھی ہے"},{"SurahNumber":26,"VerseNumber":160,"Text":"اور قوم لوط نے بھی مرسلین کو جھٹلایا"},{"SurahNumber":26,"VerseNumber":161,"Text":"جب ان سے ان کے بھائی لوط نے کہا کہ تم خدا سے کیوں نہیں ڈرتے ہو"},{"SurahNumber":26,"VerseNumber":162,"Text":"میں تمہارے حق میں ایک امانتدار پیغمبر ہوں"},{"SurahNumber":26,"VerseNumber":163,"Text":"اللرُ سے ڈرو اور میری اطاعت کرو"},{"SurahNumber":26,"VerseNumber":164,"Text":"اور میں تم سے اس امر کی کوئی اجرت بھی نہیں چاہتا ہوں میرا اجر تو صرف پروردگار کے ذمہ ہے جو عالمین کا پالنے والا ہے"},{"SurahNumber":26,"VerseNumber":165,"Text":"کیا تم لوگ ساری دنیا میں صرف مُردوں ہی سے جنسی تعلقات پیدا کرتے ہو"},{"SurahNumber":26,"VerseNumber":166,"Text":"اور ان ازواج کو چھوڑ دیتے ہو جنہیں پروردگار نے تمہارے لئے پیدا کیا ہے حقیقتا تم بڑی زیادتی کرنے والے لوگ ہو"},{"SurahNumber":26,"VerseNumber":167,"Text":"ان لوگوں نے کہا کہ لوط اگر تم اس تبلیغ سے باز نہ آئے تو اس بستی سے نکال باہر کردیئے جاؤ گے"},{"SurahNumber":26,"VerseNumber":168,"Text":"انہوں نے کہا کہ بہرحال میں تمہارے عمل سے بیزار ہوں"},{"SurahNumber":26,"VerseNumber":169,"Text":"پروردگار ! مجھے اور میرے اہل کو ان کے اعمال کی سزا سے محفوظ رکھنا"},{"SurahNumber":26,"VerseNumber":170,"Text":"تو ہم نے انہیں اور ان کے اہل سب کو نجات دے دی"},{"SurahNumber":26,"VerseNumber":171,"Text":"سوائے اس ضعیفہ کے کہ جو پیچھے رہ گئی"},{"SurahNumber":26,"VerseNumber":172,"Text":"پھر ہم نے ان لوگوں کو تباہ و برباد کردیا"},{"SurahNumber":26,"VerseNumber":173,"Text":"اور ان کے اوپر زبردست پتھروں کی بارش کردی جو ڈرائے جانے والوں کے حق میں بدترین بارش ہے"},{"SurahNumber":26,"VerseNumber":174,"Text":"اور اس میں بھی ہماری ایک نشانی ہے اور ان کی اکثریت بہرحال مومن نہیں تھی"},{"SurahNumber":26,"VerseNumber":175,"Text":"اور تمہارا پروردگار عزیز بھی ہے اور رحیم بھی ہے"},{"SurahNumber":26,"VerseNumber":176,"Text":"اور جنگل کے رہنے والوں نے بھی مرسلین کو جھٹلایا"},{"SurahNumber":26,"VerseNumber":177,"Text":"جب ان سے شعیب نے کہا کہ تم خدا سے ڈرتے کیوں نہیں ہو"},{"SurahNumber":26,"VerseNumber":178,"Text":"میں تمہارے لئے ایک امانتدار پیغمبر ہوں"},{"SurahNumber":26,"VerseNumber":179,"Text":"لہذا اللہ سے ڈرو اور میری اطاعت کرو"},{"SurahNumber":26,"VerseNumber":180,"Text":"اور میں تم سے اس کام کی کوئی اجرت بھی نہیں چاہتا ہوں کہ میرا اجر تو صرف رب العالمین کے ذمہ ہے"},{"SurahNumber":26,"VerseNumber":181,"Text":"اور دیکھو ناپ تول کو ٹھیک رکھو اور لوگوں کو خسارہ دینے والے نہ بنو"},{"SurahNumber":26,"VerseNumber":182,"Text":"اور وزن کرو تو صحیح اور سچیّ ترازو سے تولو"},{"SurahNumber":26,"VerseNumber":183,"Text":"اور لوگوں کی چیزوں میں کمی نہ کیا کرو اور روئے زمین میں فساد نہ پھیلاتے پھرو"},{"SurahNumber":26,"VerseNumber":184,"Text":"اور اس خدا سے ڈرو جس نے تمہیں اور تم سے پہلے والی نسلوں کو پیدا کیا ہے"},{"SurahNumber":26,"VerseNumber":185,"Text":"ان لوگوں نے کہا کہ تم تو صرف جادو زدہ معلوم ہوتے ہو"},{"SurahNumber":26,"VerseNumber":186,"Text":"اور تم ہمارے ہی جیسے ایک انسان ہو اور ہمیں تو جھوٹے بھی معلوم ہوتے ہو"},{"SurahNumber":26,"VerseNumber":187,"Text":"اور اگر واقعا سچے ہو تو ہمارے اوپر آسمان کا کوئی ٹکڑا نازل کردو"},{"SurahNumber":26,"VerseNumber":188,"Text":"انہوں نے کہا کہ ہمارا پروردگار تمہارے اعمال سے خوب باخبر ہے"},{"SurahNumber":26,"VerseNumber":189,"Text":"پھر ان لوگوں نے تکذیب کی تو انہیں سایہ کے دن کے عذاب نے اپنی گرفت میں لے لیا کہ یہ بڑے سخت دن کا عذاب تھا"},{"SurahNumber":26,"VerseNumber":190,"Text":"بیشک اس میں بھی ہماری ایک نشانی ہے اور ان کی اکثریت ایمان لانے والی نہیں تھی"},{"SurahNumber":26,"VerseNumber":191,"Text":"اور تمہارا پروردگار بہت بڑا عزت والا اور مہربان ہے"},{"SurahNumber":26,"VerseNumber":192,"Text":"اور یہ قرآن رب العالمین کی طرف سے نازل ہونے والا ہے"},{"SurahNumber":26,"VerseNumber":193,"Text":"اسے جبریل امین لے کر نازل ہوئے ہیں"},{"SurahNumber":26,"VerseNumber":194,"Text":"یہ آپ کے قلب پر نازل ہوا ہے تاکہ آپ لوگوں کو عذاب الٰہی سے ڈرائیں"},{"SurahNumber":26,"VerseNumber":195,"Text":"یہ واضح عربی زبان میں ہے"},{"SurahNumber":26,"VerseNumber":196,"Text":"اور اس کا ذکر سابقین کی کتابوں میں بھی موجود ہے"},{"SurahNumber":26,"VerseNumber":197,"Text":"کیا یہ نشانی ان کے لئے کافی نہیں ہے کہ اسے بنی اسرائیل کے علمائ بھی جانتے ہیں"},{"SurahNumber":26,"VerseNumber":198,"Text":"اور اگر ہم اسے کسی عجمی آدمی پر نازل کردیتے"},{"SurahNumber":26,"VerseNumber":199,"Text":"اور وہ انہیں پڑھ کر سناتا تو یہ کبھی ایمان لانے والے نہیں تھے"},{"SurahNumber":26,"VerseNumber":200,"Text":"اور اس طرح ہم نے اس انکار کو مجرمین کے دلوں تک جانے کا رستہ دے دیا ہے"},{"SurahNumber":26,"VerseNumber":201,"Text":"کہ یہ ایمن لانے والے نہیں ہیں جب تک کہ دردناک عذاب نہ دیکھ لیں"},{"SurahNumber":26,"VerseNumber":202,"Text":"کہ یہ عذاب ان پر اچانک نازل ہوجائے اور انہیں شعور تک نہ ہو"},{"SurahNumber":26,"VerseNumber":203,"Text":"اس وقت یہ کہیں گے کہ کیا ہمیں مہلت دی جاسکتی ہے"},{"SurahNumber":26,"VerseNumber":204,"Text":"تو کیا لوگ ہمارے عذاب کی جلدی کررہے ہیں"},{"SurahNumber":26,"VerseNumber":205,"Text":"کیا تمہیں نہیں معلوم کہ ہم انہیں کئی سال کی مہلت دے دیں"},{"SurahNumber":26,"VerseNumber":206,"Text":"اور اس کے بعد وہ عذاب آئے جس کا وعدہ کیا گیا ہے"},{"SurahNumber":26,"VerseNumber":207,"Text":"تو بھی جو ان کو آرام دیا گیا تھا وہ ان کے کام نہ آئے گا"},{"SurahNumber":26,"VerseNumber":208,"Text":"اور ہم نے کسی بستی کو ہلاک نہیں کیا مگر یہ کہ اس کے لئے ڈرانے والے بھیج دیئے تھے"},{"SurahNumber":26,"VerseNumber":209,"Text":"یہ ایک یاد دہانی تھی اور ہم ہرگز ظلم کرنے والے نہیں ہیں"},{"SurahNumber":26,"VerseNumber":210,"Text":"اور اس قرآن کو شیاطین لے کر حاضر نہیں ہوئے ہیں"},{"SurahNumber":26,"VerseNumber":211,"Text":"یہ بات ان کے لئے مناسب بھی نہیں ہے اور ان کے بس کی بھی نہیں ہے"},{"SurahNumber":26,"VerseNumber":212,"Text":"وہ تو وحی کے سننے سے بھی محروم ہیں"},{"SurahNumber":26,"VerseNumber":213,"Text":"لہذا تم اللہ کے ساتھ کسی اور خدا کو مت پکارو کہ مبتلائے عذاب کردیئے جاؤ"},{"SurahNumber":26,"VerseNumber":214,"Text":"اور پیغمبر آپ اپنے قریبی رشتہ داروں کو ڈرایئے"},{"SurahNumber":26,"VerseNumber":215,"Text":"اور جو صاحبانِ ایمان آپ کا اتباع کرلیں ان کے لئے اپنے شانوں کو جھکا دیجئے"},{"SurahNumber":26,"VerseNumber":216,"Text":"پھر یہ لوگ آپ کی نافرمانی کریں تو کہہ دیجئے کہ میں تم لوگوں کے اعمال سے بیزار ہوں"},{"SurahNumber":26,"VerseNumber":217,"Text":"اور خدائے عزیز و مہربان پر بھروسہ کیجئے"},{"SurahNumber":26,"VerseNumber":218,"Text":"جو آپ کو اس وقت بھی دیکھتا ہے جب آپ قیام کرتے ہیں"},{"SurahNumber":26,"VerseNumber":219,"Text":"اور پھر سجدہ گزاروں کے درمیان آپ کا اٹھنا بیٹھنا بھی دیکھتا ہے"},{"SurahNumber":26,"VerseNumber":220,"Text":"وہ سب کچھ سننے والا اور جاننے والا ہے"},{"SurahNumber":26,"VerseNumber":221,"Text":"کیا ہم آپ کو بتائیں کہ شیاطین کس پر نازل ہوتے ہیں"},{"SurahNumber":26,"VerseNumber":222,"Text":"وہ ہر جھوٹے اور بدکردار پر نازل ہوتے ہیں"},{"SurahNumber":26,"VerseNumber":223,"Text":"جو فرشتوں کی باتوں پر کان لگائے رہتے ہیں اور ان میں کے اکثر لوگ جھوٹے ہیں"},{"SurahNumber":26,"VerseNumber":224,"Text":"اور شعرائ کی پیروی وہی لوگ کرتے ہیں جو گمراہ ہوتے ہیں"},{"SurahNumber":26,"VerseNumber":225,"Text":"کیا تم نہیں دیکھتے ہو کہ وہ ہر وادئی خیال میں چکر لگاتے رہتے ہیں"},{"SurahNumber":26,"VerseNumber":226,"Text":"اور وہ کچھ کہتے ہیں جو کرتے نہیں ہیں"},{"SurahNumber":26,"VerseNumber":227,"Text":"علاوہ ان شعرائ کے جو ایمان لائے اور انہوں نے نیک اعمال کئے اور بہت سارا ذکر خدا کیا اور ظلم سہنے کے بعد اس کا انتقام لیا اور عنقریب ظالمین کو معلوم ہوجائے گا کہ وہ کس جگہ پلٹا دیئے جائیں گے"},{"SurahNumber":27,"VerseNumber":1,"Text":"طسۤ یہ قرآن اور روشن کتاب کی آیتیں ہیں"},{"SurahNumber":27,"VerseNumber":2,"Text":"یہ صاحبانِ ایمان کے لئے ہدایت اور بشارت ہیں"},{"SurahNumber":27,"VerseNumber":3,"Text":"جو نماز قائم کرتے ہیں زکوِٰ ا دا کرتے ہیں اور آخرت پر یقین رکھتے ہیں"},{"SurahNumber":27,"VerseNumber":4,"Text":"بیشک جو لوگ آخرت پر ایمان نہیں رکھتے ہیں ہم نے ان کے اعمال کو ان کے لئے آراستہ کردیا ہے اور وہ ان ہی اعمال میں بھٹک رہے ہیں"},{"SurahNumber":27,"VerseNumber":5,"Text":"ا ن ہی لوگوں کے لئے بدترین عذاب ہے اور یہ آخرت میں خسارہ والے ہیں"},{"SurahNumber":27,"VerseNumber":6,"Text":"اور آپ کو یہ قرآن خدائے علیم و حکیم کی طرف سے عطا کیا جارہا ہے"},{"SurahNumber":27,"VerseNumber":7,"Text":"اس وقت کو یاد کرو جب موسیٰ نے اپنے اہل سے کہا تھا کہ میں نے ایک آگ دیکھی ہے اور عنقریب میں اس سے راستہ کی خبر لاؤں گا یا آگ ہی کا کوئی انگارہ لے آؤں گا کہ تم تاپ سکو"},{"SurahNumber":27,"VerseNumber":8,"Text":"اس کے بعد جب آگ کے پاس آئے تو آواز آئی کہ بابرکت ہے وہ خدا جو آگ کے اندر اور اس کے اطراف میں اپنا جلوہ دکھاتا ہے اور پاک و پاکیزہ ہے وہ پروردگار جو عالمین کا پالنے والا ہے"},{"SurahNumber":27,"VerseNumber":9,"Text":"موسیٰ! میں وہ خدا ہوں جو سب پر غالب اور صاحبِ حکمت ہے"},{"SurahNumber":27,"VerseNumber":10,"Text":"اب تم اپنے عصا کو زمین پر ڈال دو اس کے بعد موسیٰ نے جب دیکھا تو کیا دیکھا کہ وہ سانپ کی طرح لہرا رہا ہے موسیٰ الٹے پاؤں پلٹ پڑے اور مڑ کر بھی نہ دیکھا آواز آئی کہ موسیٰ ڈرو نہیں میری بارگاہ میں مرسلین نہیں ڈرا کرتے ہیں"},{"SurahNumber":27,"VerseNumber":11,"Text":"ہاں کوئی شخص گناہ کرکے پھر توبہ کرلے اور اس برائی کو نیکی سے بدل دے تو میں بہت بخشنے والا مہربان ہوں"},{"SurahNumber":27,"VerseNumber":12,"Text":"اور اپنے ہاتھ کو گریبان میں ڈال کر نکالو تو دیکھو گے کہ بغیر کسی بیماری کے سفید چمکدار نکلتا ہے یہ ان نو معجزات میں سے ایک ہے جنہیں فرعون اور اس کی قوم کے لئے دیا گیا ہے کہ یہ بڑی بدکار قوم ہے"},{"SurahNumber":27,"VerseNumber":13,"Text":"مگر جب بھی ان کے پاس واضح نشانیاں آئیں تو انہوں نے کہہ دیا کہ یہ کِھلا ہوا جادو ہے"},{"SurahNumber":27,"VerseNumber":14,"Text":"ان لوگوں نے ظلم اور غرور کے جذبہ کی بنائ پر انکار کردیا تھا ورنہ ان کے دل کو بالکل یقین تھا پھر دیکھو کہ ایسے مفسدین کا انجام کیا ہوتا ہے"},{"SurahNumber":27,"VerseNumber":15,"Text":"اور ہم نے داؤد اور سلیمان کو علم عطا کیا تو دونوں نے کہا کہ خدا کا شکر ہے کہ اس نے ہمیں بہت سے بندوں پر فضیلت عطا کی ہے"},{"SurahNumber":27,"VerseNumber":16,"Text":"اور پھر سلیمان داؤد کے وارث ہوئے اور انہوں نے کہا کہ لوگو مجھے پرندوں کی باتوں کا علم دیا گیا ہے اور ہر فضیلت کا ایک حصہ عطا کیا گیا ہے اور یہ خدا کا کھلا ہوا فضل و کرم ہے"},{"SurahNumber":27,"VerseNumber":17,"Text":"اور سلیمان کے لئے ان کا تمام لشکر جنات انسان اور پرندے سب اکٹھا کئے جاتے تھے تو بالکل مرتب منظم کھڑے کر دیئے جاتے تھے"},{"SurahNumber":27,"VerseNumber":18,"Text":"یہاں تک کہ جب وہ لوگ وادئی نمل تک آئے تو ایک چیونٹی نے آواز دی کہ چیونٹیوں سب اپنے اپنے سوراخوں میں داخل ہوجاؤ کہ سلیمان اور ان کا لشکر تمہیں پامال نہ کر ڈالے اور انہیں اس کا شعور بھی نہ ہو"},{"SurahNumber":27,"VerseNumber":19,"Text":"سلیمان اس کی بات پر مسکرادیئے اور کہا کہ پروردگار مجھے توفیق دے کہ میں تیری اس نعمت کا شکریہ ادا کروں جو تو نے مجھے اور میرے والدین کو عطا کی ہے اور ایسا نیک عمل کروں کہ تو راضی ہوجائے اور اپنی رحمت سے مجھے اپنے نیک بندوں میں شامل کرلے"},{"SurahNumber":27,"VerseNumber":20,"Text":"اور سلیمان نے ہد ہد کو تلاش کیا اور وہ نظر نہ آیا تو کہا کہ آخر مجھے کیا ہوگیا ہے کہ میں ہد ہد کو نہیں دیکھ رہا ہوں کیا وہ غائب ہوگیا ہے"},{"SurahNumber":27,"VerseNumber":21,"Text":"میں اسے سخت ترین سزادوں گا یا پھر ذبح کر ڈالوں گا یا یہ کہ وہ میرے پاس کوئی واضح دلیل لے آئے گا"},{"SurahNumber":27,"VerseNumber":22,"Text":"پھر تھوڑی دیر نہ گزری تھی کہ ہد ہد آگیا اور اس نے کہا کہ مجھے ایک ایسی بات معلوم ہوئی ہے جو آپ کو بھی معلوم نہیں ہے اور میں ملک سبا سے ایک یقینی خبر لے کر آیا ہوں"},{"SurahNumber":27,"VerseNumber":23,"Text":"میں نے ایک عورت کو دیکھا ہے جو سب پر حکومت کررہی ہے اور اسے دنیا کی ہر چیز حاصل ہے اور اس کے پاس بہت بڑا تخت بھی ہے"},{"SurahNumber":27,"VerseNumber":24,"Text":"میں نے دیکھا ہے کہ وہ اور اس کی قوم سب سورج کی پوجا کررہے ہیں اور شیطان نے ان کی نظروں میں اس عمل کو حسن بنادیا ہے اور انہیں صحیح راستہ سے روک دیا ہے کہ اب وہ یہ بھی نہیں سمجھتے ہیں"},{"SurahNumber":27,"VerseNumber":25,"Text":"کہ کیوں نہ اس خدا کا سجدہ کریں جو آسمان و زمین کے پوشیدہ اسرار کو ظاہر کرنے والا ہے اور لوگ جو کچھ چھپاتے ہیں یا ظاہر کرتے ہیں سب کا جاننے والا ہے"},{"SurahNumber":27,"VerseNumber":26,"Text":"وہ اللہ ہے جس کے علاوہ کوئی خدا نہیں ہے اور وہ عرش عظیم کا پروردگار ہے"},{"SurahNumber":27,"VerseNumber":27,"Text":"سلیمان نے کہا کہ میں ابھی دیکھتا ہوں کہ تو نے سچ کہا ہے یا تیرا شمار بھی جھوٹوں میں ہے"},{"SurahNumber":27,"VerseNumber":28,"Text":"یہ میرا خط لے کر جا اور ان لوگوں کے سامنے ڈال دے پھر ان کے پاس سے ہٹ جا اور یہ دیکھ کہ وہ کیا جواب دیتے ہیں"},{"SurahNumber":27,"VerseNumber":29,"Text":"اس عورت نے کہا کہ میرے زعمائ سلطنت میری طرف ایک بڑا محترم خط بھیجا گیا ہے"},{"SurahNumber":27,"VerseNumber":30,"Text":"جو سلیمان کی طرف سے ہے اور اس کا مضمون یہ ہے کہ شروع کرتا ہوں خدا کے نام سے جو بڑا رحمٰن و رحیم ہے"},{"SurahNumber":27,"VerseNumber":31,"Text":"دیکھو میرے مقابلہ میں سرکشی نہ کرو اور اطاعت گزار بن کر چلے آؤ"},{"SurahNumber":27,"VerseNumber":32,"Text":"زعمائ مملکت! میرے مسئلہ میں رائے دو کہ میں تمہاری رائے کے بغیر کوئی حتمی فیصلہ نہیں کرسکتی"},{"SurahNumber":27,"VerseNumber":33,"Text":"ان لوگوں نے کہا کہ ہم صاحبانِ قوت اور ماہرین جنگ و جدال ہیں اور اختیار بہرحال آپ کے ہاتھ میں ہے آپ بتائیں کہ آپ کا حکلَ کیا ہے"},{"SurahNumber":27,"VerseNumber":34,"Text":"اس نے کہا کہ بادشاہ جب کسی علاقہ میں داخل ہوتے ہیں تو بستی کو ویران کردیتے ہیں اور صاحبانِ عزّت کو ذلیل کردیتے ہیں اور ان کا یہی طریقہ کار ہوتا ہے"},{"SurahNumber":27,"VerseNumber":35,"Text":"اور میں ان کی طرف ایک ہدیہ بھیج رہی ہوں اور پھر دیکھ رہی ہوں کہ میرے نمائندے کیا جواب لے کر آتے ہیں"},{"SurahNumber":27,"VerseNumber":36,"Text":"اس کے بعد جب قاصد سلیمان کے پاس آیا تو انہوں نے کہا کہ تم اپنے مال سے میری امداد کرنا چاہتے ہو جب کہ جو کچھ خدا نے مجھے دیا ہے وہ تمہارے مال سے کہیں زیادہ بہتر ہے جاؤ تم خود ہی اپنے ہدیہ سے خوش رہو"},{"SurahNumber":27,"VerseNumber":37,"Text":"جاؤ تم واپس جاؤ اب میں ایک ایسا لشکر لے کر آؤں گا جس کا مقابلہ ممکن نہ ہوگا اور پھر سب کو ذلّت و رسوائی کے ساتھ ملک سے باہر نکالوں گا"},{"SurahNumber":27,"VerseNumber":38,"Text":"پھر اعلان کیا کہ میرے اشراف هسلطنت ! تم میں کون ہے جو اس کے تخت کو لے کر آئے قبل اس کے کہ وہ لوگ اطاعت گزار بن کر حاضر ہوں"},{"SurahNumber":27,"VerseNumber":39,"Text":"تو جّنات میں سے ایک دیو نے کہا کہ میں اتنی جلدی لے آؤں گا کہ آپ اپنی جگہ سے بھی نہ اٹھیں گے میں بڑا صاحبِ قوت اور ذمہ دار ہوں"},{"SurahNumber":27,"VerseNumber":40,"Text":"اور ایک شخص نے جس کے پاس کتاب کا ایک حصہّ علم تھا اس نے کہا کہ میں اتنی جلدی لے آؤں گا کہ آپ کی پلک بھی نہ جھپکنے پائے اس کے بعد سلیمان نے تخت کو اپنے سامنے حاضر دیکھا تو کہنے لگے یہ میرے پروردگار کا فضل و کرم ہے وہ میرا امتحان لینا چاہتا ہے کہ میں شکریہ ادا کرتا ہوں یا کفرانِ نعمت کرتا ہوں اور جو شکریہ ادا کرے گا وہ اپنے ہی فائدہ کے لئے کرے گا اور جو کفران هنعمت کرے گا اس کی طرف سے میرا پروردگار بے نیاز اور کریم ہے"},{"SurahNumber":27,"VerseNumber":41,"Text":"سلیمان نے کہا کہ اس کے تخت کو ناقابل شناخت بنادیا جائے تاکہ ہم دیکھیں کہ وہ سمجھ پاتی ہے یا ناسمجھ لوگوں میں ہے"},{"SurahNumber":27,"VerseNumber":42,"Text":"جب وہ آئی تو سلیمان نے کہا کہ کیا تمہارا تخت ایسا ہی ہے اس نے کہا کہ بالکل ایسا ہی ہے بلکہ شاید یہی ہے اور مجھے تو پہلے ہی علم ہوگیا تھا اور میں اطاعت گزار ہوگئی تھی"},{"SurahNumber":27,"VerseNumber":43,"Text":"اور اسے اس معبود نے روک رکھا تھا جسے خدا کو چھوڑ کر معبود بنائے ہوئے تھی کہ وہ ایک کافر قوم سے تعلق رکھتی تھی"},{"SurahNumber":27,"VerseNumber":44,"Text":"پھر اس سے کہا گیا کہ قصر میں داخل ہوجائے اب جو اس نے دیکھا تو سمجھی کہ کوئی گہرا پانی ہے اور اپنی پنڈلیاں کھول دیں سلیمان نے کہا کہ یہ ایک قلعہ ہے جسے شیشوں سے منڈھ دیا گیا ہے اور بلقیس نے کہا کہ میں نے اپنے نفس پر ظلم کیا تھا اور اب میں سلیمان کے ساتھ اس خدا پر ایمان لے آئی ہوں جو عالمین کا پالنے والا ہے"},{"SurahNumber":27,"VerseNumber":45,"Text":"اور ہم نے قوم ثمود کی طرف ان کے بھائی صالح کو بھیجا کہ تم لوگ اللہ کی عبادت کرو تو دونوں فریق آپس میں جھگڑا کرنے لگے"},{"SurahNumber":27,"VerseNumber":46,"Text":"صالح نے کہا کہ قوم والو آخر بھلائی سے پہلے برائی کی جلدی کیوں کررہے ہو تم لوگ اللہ سے استغفار کیوں نہیں کرتے کہ شاید تم پر رحم کردیا جائے"},{"SurahNumber":27,"VerseNumber":47,"Text":"ان لوگوں نے کہا کہ ہم نے تم سے اور تمہارے ساتھیوں سے براشگون ہی پایا ہے انہوں نے کہا کہ تمہاری بدقسمتی اللہ کے پاس مقدر ہے اور یہ درحقیقت تمہاری آزمائش کی جارہی ہے"},{"SurahNumber":27,"VerseNumber":48,"Text":"اور اس شہر میں نو افراد تھے جو زمین میں فساد برپا کرتے تھے اور اصلاح نہیں کرتے تھے"},{"SurahNumber":27,"VerseNumber":49,"Text":"ان لوگوں نے کہا کہ تم سب آپس میں خدا کی قسم کھاؤ کہ صالح اور ان کے گھر والوں پر راتوں رات حملہ کردو گے اور بعد میں ان کے وارثوں سے کہہ دو گے کہ ہم ان کے گھر والوں کی ہلاکت کے وقت موجود ہی نہیں تھے اور ہم اپنے بیان میں بالکل سچےّ ہیں"},{"SurahNumber":27,"VerseNumber":50,"Text":"اور پھر انہوں نے اپنی چال چلی اور ہم نے بھی اپنا انتظام کیا کہ انہیں خبر بھی نہ ہوسکی"},{"SurahNumber":27,"VerseNumber":51,"Text":"پھر اب دیکھو کہ ان کی مکاّری کا انجام کیا ہوا کہ ہم نے ان رؤسائ کو ان کی قوم سمیت بالکل تباہ وبرباد کردیا"},{"SurahNumber":27,"VerseNumber":52,"Text":"اب یہ ان کے گھر ہیں جو ظلم کی بنائ پر خالی پڑے ہوئے ہیں اور یقینا اس میں صاحبانِ علم کے لئے ایک نشانی پائی جاتی ہے"},{"SurahNumber":27,"VerseNumber":53,"Text":"اور ہم نے ان لوگوں کو نجات د ے دی جو ایمان والے تھے اور تقویٰ الٰہی اختیار کئے ہوئے تھے"},{"SurahNumber":27,"VerseNumber":54,"Text":"اور لوط کو یاد کرو جب انہوں نے اپنی قوم سے کہا کہ کیا تم آنکھیں رکھتے ہوئے بدکاری کا ارتکاب کر رہے ہو"},{"SurahNumber":27,"VerseNumber":55,"Text":"کیا تم لوگ ازراہ هشہوت همذِدوں سے تعلقات پیدا کررہے ہو اور عورتوں کو چھوڑے دے رہے ہو اور درحقیقت تم لوگ بالکل جاہل قوم ہو"}]}