{"Id":429,"LanguageCodes":["tr","tur"],"Name":"tur-suleymanates","Author":"Suleyman Ates","Language":"Turkish","Description":"Turkish","Direction":"ltr","Source":"http://tanzil.net","Translations":[{"SurahNumber":33,"VerseNumber":31,"Text":"Fakat sizden kim Allah'a ve Resulüne ita'ate devam eder ve yararlı iş yaparsa ona da mükafatını iki kez veririz ve onun için bol bir rızık hazırlamışızdır"},{"SurahNumber":33,"VerseNumber":32,"Text":"Ey peygamber kadınları, siz, kadınlardan herhangi biri gibi değilsiniz. Eğer (Allah'ın buyruğuna karşı gelmekten) korunuyorsanız, sözü yumuşak (kıvrak) bir eda ile söylemeyin ki, kalbinde hastalık bulunan kimse tamah etmesin; güzel, (kuşkudan uzak bir biçimde) söz söyleyin"},{"SurahNumber":33,"VerseNumber":33,"Text":"Evlerinizde oturun, ilk cahiliye(çağı kadınları)nın açılıp kırıtması gibi açılıp kırıtmayın. Namazı kılın, zekatı verin, Allah'a ve Resulüne ita'at edin. Ey Ehl-i Beyt (ey peygamberin ev halkı), Allah sizden, kiri gidermek ve sizi tertemiz yapmak istiyor"},{"SurahNumber":33,"VerseNumber":34,"Text":"Evlerinizde okunan Allah ayetlerini ve hikmeti hatırlayın. Şüphesiz Allah latiftir, haber alandır"},{"SurahNumber":33,"VerseNumber":35,"Text":"Müslüman erkekler ve müslüman kadınlar, mü'min erkekler ve mü'min kadınlar, ta'ate devam eden erkekler ve ta'ate devam eden kadınlar, doğru erkekler ve doğru kadınlar; sabreden erkekler ve sabreden kadınlar, (Allah'a) saygılı erkekler ve saygılı kadınlar, sadaka veren erkekler ve sadaka veren kadınlar, oruç tutan erkekler ve oruç tutan kadınlar, ırzlarını koruyan erkekler ve (ırzlarını) koruyan kadınlar, Allah'ı çok zikreden erkekler ve zikreden kadınlar; (İşte) Allah bunlar için bağış ve büyük bir mükafat hazırlamıştır"},{"SurahNumber":33,"VerseNumber":36,"Text":"Allah ve Resulü, bir işte hüküm verdiği zaman, artık inanmış bir erkek ve kadının, o işi kendi isteklerine göre seçme hakkı yoktur. Kim Allah'a ve Resulüne karşı gelirse, apaçık bir sapıklığa düşmüş olur"},{"SurahNumber":33,"VerseNumber":37,"Text":"Allah'ın ni'met verdiği; senin de kendisine ni'met ver(ip hürriyete kavuştur)duğun kimseye: \"Eşini yanında tut, Allah'tan kork\" diyordun, fakat Allah'ın açığa vuracağı şeyi içinde gizliyordun, insanlardan çekiniyordun; oysa asıl çekinmene layık olan, Allah idi. Zeyd, o kadından ilişiğini kesince biz onu sana nikahladık ki (bundan böyle) evlatlıkları, kadınlarıyle ilişkilerini kestikleri zaman o kadınlarla evlenmek hususunda mü'minlere bir güçlük olmasın. Allah'ın buyruğu (her zaman) yerine getirilmiştir"},{"SurahNumber":33,"VerseNumber":38,"Text":"Allah'n kendisine takdir ettiği bir şeyi yerine getirmekte, Peygambere herhangi bir güçlük yoktur. Sizden önce geçenler arasında da Allah'ın yasası böyle idi. Allah'ın emri, olup bitmiş bir şeydir"},{"SurahNumber":33,"VerseNumber":39,"Text":"(O peygamberler), Allah'ın mesajlarını duyururlar, Allah'tan korkarlar ve O'ndan başka kimseden korkmazlardı. Hesap görücü olarak Allah yeter"},{"SurahNumber":33,"VerseNumber":40,"Text":"Muhammed, sizin erkeklerinizden birinin babası değil, falat Allah'ın Elçisi ve peygamberlerin hatemidir. Allah her şeyi bilendir"},{"SurahNumber":33,"VerseNumber":41,"Text":"Ey inananlar, Allah'ı çok anın"},{"SurahNumber":33,"VerseNumber":42,"Text":"Ve O'nu sabah akşam tesbih edin"},{"SurahNumber":33,"VerseNumber":43,"Text":"O(Allah)dır ki, sizi karanlıklardan aydınlığa çıkarmak için üzerinize rahmet eder, melekleri de (size acıyıp mağfiret dilerler. Allah) inananlara karşı çok esirgeyendir"},{"SurahNumber":33,"VerseNumber":44,"Text":"Kendisine kavuştukları gün, selam ile karşılanırlar. (Allah) Onlara güzel bir mükafat hazırlamıştır"},{"SurahNumber":33,"VerseNumber":45,"Text":"Ey peygamber, biz seni şahid, müjdeci ve uyarıcı olarak gönderdik"},{"SurahNumber":33,"VerseNumber":46,"Text":"Ve izniyle, Allah'a da'vetçi ve aydınlatıcı bir lamba olarak (gönderdik)"},{"SurahNumber":33,"VerseNumber":47,"Text":"Mü'minlere, Allah'tan büyük bir lutuf bulunduğunu müjdele"},{"SurahNumber":33,"VerseNumber":48,"Text":"Kafirlere ve münafıklara ita'at etme. Onların eziyetlerine aldırma, Allah'a dayan; vekil (koruyucu) olarak Allah yeter"},{"SurahNumber":33,"VerseNumber":49,"Text":"Ey inananlar, inanan kadınları nikahlayıp da henüz onlara dokunmadan boşarsanız, onların üzerinde sayacağınız bir iddet hakkınız yoktur. Hemen müt'alarını verin (biraz geçimlik verip memnun edin) ve onları güzellike serbest bırakın"},{"SurahNumber":33,"VerseNumber":50,"Text":"Ey peygamber, biz, ücretlerini (mehirlerini) verdiğin eşlerini; Allah'ın sana ganimet olarak verdiğ(i savaş esir)lerinden elinin altında bulunan(cariye)leri; amcanın, halalarının, dayının ve teyzelerinin seninle beraber göç eden kızlarını sana helal kıldık. Bir de kendisini (mehirsiz olarak) peygambere hibe eden ve peygamberin de kendisini almak dilediği inanmış kadını, diğer mü'minlere değil, sırf sana mahsus olmak üzere (helal kıldık). Biz, eşleri ve ellerinin altında bulunan(cariye)leri hakkında mü'minlere yapmalarını gerekli kıldığımız şeyi bil(dir)dik. (onların bu hususta ne yapması lazım geldiğini de daha önce açıkladık) ki, sana bir zorluk olmasın, (sen bir sıkıntıya, güç bir duruma düşmeyesin). Allah çok bağışlayan, çok esirgeyendir"},{"SurahNumber":33,"VerseNumber":51,"Text":"Onlardan dilediğini geri bırakır, dilediğini yanına alırsın. (Geçici olarak) Ayrıldıklarından (tekrar birleşmeyi) arzu ettiğine (dönmekte) senin üzerine bir günah yoktur. Onların gözlerinin aydınlanıp tasalanmamalarına ve hepsinin, senin verdiklerine razı olmalarına en elverişli olan budur. Allah sizin kalblerinizde olanı bilir. Allah bilendir, halimdir (birden öfkeye kapılıp ceza vermez)"},{"SurahNumber":33,"VerseNumber":52,"Text":"Bundan sonra artık sana (başka) kadınlar(la evlenmek), güzellikleri çok hoşuna giden kadınlar olsa da, bunları başka eşlerle değiştirmek helal değildir. Yalnız elinin altında bulunan(cariye)ler bunun dışındadır. Allah, her şeyi gözetleyicidir"},{"SurahNumber":33,"VerseNumber":53,"Text":"Ey inananlar, (rastgele) Peygamber'in evlerine girmeyin. Ancak yemek için size izin verilir de girerseniz (erkenden gelip) yemeğin pişmesini beklemeyin. Çağrıldığınız zaman girin; yemeği yeyince dağılın, söze dalmayın. Çünkü bu (davranışınız) Peygamberi incitiyor, fakat o, (size bunu söylemekten) utanıyordu. Ama Allah, gerçek(i söylemek)ten utanmaz. Onlardan (yani peygamberin hanımlarından) bir şey istediğiniz zaman perde arkasından isteyin. Bu, hem sizin kalbleriniz, hem de onların kalbleri için daha temizdir. Sizin, Allah'ın Elçisini incitmeniz ve kendisinden sonra onun eşlerini nikahlamanız asla olamaz. Çünkü bu, Allah katında büyük(bir günah)tır"},{"SurahNumber":33,"VerseNumber":54,"Text":"Bir şeyi açığa vursanız da, yahut onu gizleseniz de (fark etmez), Allah her şeyi gayet iyi bilmektedir"},{"SurahNumber":33,"VerseNumber":55,"Text":"Onlara (yani Peygamberin hanımlarına) ne babaları, ne oğulları, ne kardeşleri, ne kardeşlerinin oğulları, ne kızkardeşlerinin oğulları, ne kadınları ve ne de ellerinin altında bulunan(köle)leri hakkında bir günah yoktur, (bunlara karşı örtünmeleri gerekmez. Ey Peygamberin hanımları) Allah'tan korkun; şüphesiz Allah, her şeyi görmektedir"},{"SurahNumber":33,"VerseNumber":56,"Text":"Allah'ı ve melekleri, Peygambere salat etmekte(onun şerefini gözetmeğe, şanını yüceltmeğe özen göstermekte)dir. Ey inananlar, siz de ona salat edin, (onun şanını yüceltmeğe özen gösterin); içtenlikle selam edin (ona esenlik dileyin)"},{"SurahNumber":33,"VerseNumber":57,"Text":"Allah'ı ve Elçisini incitenler var ya, işte Allah onlara dünyada ve ahirette la'net etmiş ve onlar için alçaltıcı bir azab hazırlamıştır"},{"SurahNumber":33,"VerseNumber":58,"Text":"Mü'min erkekleri ve mü'min kadınları yapmadıkları bir şeyle (suçlayıp) incitenler bir iftira ve açık bir günah yüklenmişlerdir"},{"SurahNumber":33,"VerseNumber":59,"Text":"Ey Peygamber, eşlerine, kızlarına ve inananların kadınlarına söyle: (Bir ihtiyaç için dışarı çıktıkları zaman) örtülerini üstlerine salsınlar; onların tanınıp incitilmemesi için en elverişli olan budur. Allah çok bağışlayan, çok esirgeyendir"},{"SurahNumber":33,"VerseNumber":60,"Text":"Andolsun, iki yüzlüler, kalblerinde hastalık bulunanlar, şehirde kötü haberler yayanlar (bu yaptıklarından) vazgeçmezlerse seni onların üstüne süreriz (onlarla savaşmanı ve onları şehirden sürüp çıkarmanı sana emrederiz); sonra orada, senin yanında ancak az bir zaman kalabilirler"},{"SurahNumber":33,"VerseNumber":61,"Text":"La'netlenirler; nerede rastlansalar yakalanıp; öldürülürler"},{"SurahNumber":33,"VerseNumber":62,"Text":"Allah'ın önceden geçen(millet)ler arasında (uygulanan) yasası budur. (Peygamberlere karşı iki yüzlülük edenler öldürülürler). Allah'ın yasasını değiştirme(ğe imkan) bulamazsın"},{"SurahNumber":33,"VerseNumber":63,"Text":"İnsanlar sana O sa'atten soruyorlar. De ki: \"Onun bilgisi Allah'ın yanındadır.\" Ne bilirsin belki o sa'at yakın olur"},{"SurahNumber":33,"VerseNumber":64,"Text":"Allah kafirlere la'net etmiş ve onlar için çılgın bir ateş hazırlamıştır"},{"SurahNumber":33,"VerseNumber":65,"Text":"Orada ebedi olarak kalacaklar; (kendilerini koruyacak) bir dost ve yardımcı bulamayacaklardır"},{"SurahNumber":33,"VerseNumber":66,"Text":"Yüzleri ateşin içinde çevrildiği gün: \"Eyvah bize! Keşke Allah'a ita'at etseydik, Elçiye ita'at etseydik!\" derler"},{"SurahNumber":33,"VerseNumber":67,"Text":"Ve dediler ki: \"Rabbimiz, biz beylerimize ve büyüklerimize uyduk da bizi yoldan saptırdılar"},{"SurahNumber":33,"VerseNumber":68,"Text":"Rabbimiz, onlara iki kat azab ver ve onlara büyük bir la'net eyle"},{"SurahNumber":33,"VerseNumber":69,"Text":"Ey inananlar, şu kimseler gibi olmayın ki, Musa'ya eziyet ettiler de Allah onu onların dediklerinden beraat ettirdi; o, Allah yanında vecih (gözde, itibarlı bir kul) idi"},{"SurahNumber":33,"VerseNumber":70,"Text":"Ey inananlar, Allah'tan korkun ve doğru söz söyleyin"},{"SurahNumber":33,"VerseNumber":71,"Text":"Ki (Allah) işlerinizi düzeltsin ve günahlarınızı bağışlasın. Kim Allah'a ve Resulüne ita'at ederse, büyük bir başarıya ermiş olur"},{"SurahNumber":33,"VerseNumber":72,"Text":"Biz emaneti, göklere, yere ve dağlara sunduk; onu yüklenmekten kaçındılar, on(un sorumluluğun)dan korktular; onu insan yüklendi; (fakat onun ağır sorumluluğunu tam kavrayamadı) doğrusu o, çok zalim, çok cahildir"},{"SurahNumber":33,"VerseNumber":73,"Text":"(Allah bu emaneti insana vermiştir) Ki iki yüzlü erkeklere ve iki yüzlü kadınlara, ortak koşan erkeklere ve ortak koşan kadınlara azab etsin; inanan erkekleri ve inanan kadınları da bağışlasın. Allah çok bağışlayan, çok esirgeyendir"},{"SurahNumber":34,"VerseNumber":1,"Text":"Hamd, göklerde ve yerde bulunanların hepsi kendisinin olan Allah'a mahsustur. Ahirette de hamd O'na mahsustur. O, hüküm ve hikmet sahibidir; (her şeyi) haber alandır"},{"SurahNumber":34,"VerseNumber":2,"Text":"Yerin içine gireni ve ondan çıkanı, gökten ineni ve oraya çıkanı bilir. O, çok esirgeyen, çok bağışlayandır"},{"SurahNumber":34,"VerseNumber":3,"Text":"İnkar edenler: \"O Sa'at bize gelmez,\" dediler. De ki: \"Hayır, gaybı bilen Rabbim hakkı için o, mutlaka size gelecektir. Göklerde ve yerde zerre ağırlığınca bir şey, O'ndan gizli kalmaz. Ne bundan küçük, ne de bundan büyük hiçbir şey yoktur ki apaçık bir Kitapta bulunmasın"},{"SurahNumber":34,"VerseNumber":4,"Text":"(Her şeyi apaçık bir Kitapta tesbit etmiştir) Ki, inanıp iyi işler yapanları mükafatlandırsın. Onlar için mağfiret ve güzel rızık vardır"},{"SurahNumber":34,"VerseNumber":5,"Text":"Ayetlerimiz hakkında (bizi) aciz bırakmağa çalışanlara gelince: onlar içinde pislikten acı bir azab vardır"},{"SurahNumber":34,"VerseNumber":6,"Text":"Kendilerine bilgi verilenler, Rabbinden sana indirilenin, gerçek olduğunu, mutlak galib ve hamde layık olan(Allah)ın yoluna ilettiğini görürler"},{"SurahNumber":34,"VerseNumber":7,"Text":"İnkar edenler, dediler ki: \"Siz tamamen dağılıp parçalandıktan sonra, mutlaka yeni bir yaratılış içinde olacağınızı size haber veren bir adam gösterelim mi size"},{"SurahNumber":34,"VerseNumber":8,"Text":"Allah'a yalan mı uydurdu, yoksa kendisinde delilik mi var? Hayır, ahirete inanmayanlar, azab ve uzak bir sapıklık içindedirler"},{"SurahNumber":34,"VerseNumber":9,"Text":"Onlar gökten ve yerden önlerinde ve arkalarında bulunanı, (kendilerini her yandan kuşatan göğü ve yeri) görmüyorlar mı? Dilesek onları yere batırırız, ya da üzerlerine gökten parçalar düşürürüz. Şüphesiz bunda (Rabbine) yönelen her kul için bir ibret vardır"},{"SurahNumber":34,"VerseNumber":10,"Text":"Andolsun, Davud'a tarafımızdan bir üstünlük verdik: \"Ey dağlar, onunla beraber tesbih edin. Ve ey kuşlar (siz de onun tesbihine katılın)!\" (dedik) ve ona demiri yumuşattık"},{"SurahNumber":34,"VerseNumber":11,"Text":"Geniş zırhlar yap, dokumasını ölçülü yap ve (hepiniz) iyi işler yapın. Çünkü ben yaptıklarınızı görmekteyim. diye (vahyettik)"},{"SurahNumber":34,"VerseNumber":12,"Text":"Süleyman'a da, sabah gidişi bir ay(lık mesafe), akşam dönüşü bir ay(lık mesafe) olan rüzgarı boyun eğdirdik ve onun için katran (petrol) kaynağını da akıttık. Rabbinin izniyle cinlerin bir kısmı, onun önünde çalışırdı. Onlardan kim buyruğumuzdan sapsa, ona alevli azabı taddırırdık"},{"SurahNumber":34,"VerseNumber":13,"Text":"Ona dilediği gibi kaleler, heykeller, havuzlar kadar (geniş) leğenler, sabit kazanlar yaparlardı. \"Ey Davud ailesi, şükredin!\" kullarımdan şükreden azdır"},{"SurahNumber":34,"VerseNumber":14,"Text":"(Süleyman'ın) Ölümüne hükmettiğimiz zaman, onun öldüğünü, ancak değneğini yiyen bir ağaç kurdu gösterdi. (Kurdun yemesiyle değnek çürüyüp de ona dayalı duran Süleyman) Yıkılınca (onun öldüğü anlaşıldı ve) anlaşıldı ki eğer cinler gaybı bilselerdi, o küçük düşürücü azab içinde kalmazlardı"},{"SurahNumber":34,"VerseNumber":15,"Text":"Andolsun (Kahtan oğlu, Ya'rub oğlu...) Sebe (oğulların)ın oturdukları yerlerde de bir ibret vardır: (O meskenler) Sağdan, soldan iki bahçe (ile çevrili idi. Onlara): \"Rabbinizin rızkından yeyin de O'na şükredin! Hoş (bir) ülke, çok bağışlayan Rab!\" (denilmişti)"},{"SurahNumber":34,"VerseNumber":16,"Text":"Ama (şükürden) yüz çevirdiler; bu yüzden üzerlerine Arim selini gönderdik; onların iki bahçesini buruk yemişli, acı meyvalı ve içinde biraz da sedir ağacı bulunan iki bahçeye çevirdik"},{"SurahNumber":34,"VerseNumber":17,"Text":"Nankörlük ettiklerinden ötürü onları böyle cezalandırdık; biz nankörden başkasını cezalandırır mıyız"},{"SurahNumber":34,"VerseNumber":18,"Text":"Onlarla, içinde bereketler yarattığımız kentler arasında, açıkça görünen kentler var ettik ve bunlar arasında yürümeyi takdir ettik: \"Oralarda geceleri ve gündüzleri güven içinde yürüyün\" (dedik)"},{"SurahNumber":34,"VerseNumber":19,"Text":"Rabbimiz, seferlerimizin arasını uzaklaştır (şehirlerimiz birbirine çok yakın, bunlarını arasını uzat da daha uzun mesafelere gidelim) dediler ve kendilerine zulmettiler. Biz de onları efsanelere çevirdik, onları darmadağın ettik. Şüphesiz bunda, sabreden, şükreden herkes için ibretler vardır"},{"SurahNumber":34,"VerseNumber":20,"Text":"Andolsun İblis, onlar hakkındaki zannını doğru çıkardı, inanan bir bölükten başka (hepsi) ona uydular"},{"SurahNumber":34,"VerseNumber":21,"Text":"Onun onlar üzerinde zorlayıcı bir gücü yoktu. Ancak ahirete inananı, ondan kuşkulanandan (ayırd edip) bilelim diye (ona bu fırsatı verdik). Rabbin her şeyi korumaktadır"},{"SurahNumber":34,"VerseNumber":22,"Text":"De ki: \"Allah'tan başka (tanrı) sandığınız şeyleri çağırın, onlar ne göklerde ve ne de yerde zerre ağırlığınca bir şeye sahip değillerdir. Bu ikisi(nin yaratılmasında ve mülkü)nde bir ortaklıkları yoktur. Ve Allah'ın onlardan bir yardımcısı da yoktur"},{"SurahNumber":34,"VerseNumber":23,"Text":"O'nun huzurunda, O'nun izin verdiği kimselerden başkasının şefa'ati fayda vermez. Nihayet onların yüreklerinden korku giderilince (birbirlerine): \"Rabbiniz ne buyurdu?\" derler. \"Hakkı (buyurdu)\" derler. O, yücedir, büyüktür"},{"SurahNumber":34,"VerseNumber":24,"Text":"De ki: \"Size göklerden ve yerden kim rızık veriyor?\" De ki: \"Allah, O halde ya biz veya siz, (ikimizden biri), doğru yol üzerinde veya açık bir sapıklık içindeyiz"},{"SurahNumber":34,"VerseNumber":25,"Text":"De ki: \"Bizim işlediğimiz suçtan siz sorulacak değilsiniz; biz de sizin işlediğinizden sorumlu değiliz"},{"SurahNumber":34,"VerseNumber":26,"Text":"De ki: \"Rabbimiz (kıyamet günü), hepimizi bir araya toplayacak, sonra aramızdaki sorunu çözecektir. O sorunları en güzel çözümleyendir, bilendir"},{"SurahNumber":34,"VerseNumber":27,"Text":"De ki: \"O'na kattığınız ortakları bana gösterin (bakayım, onlar tanrı olabilirler mi?). Hayır (böyle şey olamaz.) Doğrusu O, galib, hüküm ve hikmet sahibi olan Allah'tır"},{"SurahNumber":34,"VerseNumber":28,"Text":"Biz seni ancak bütün insanlara müjdeleyici ve uyarıcı olarak gönderdik; fakat insanların çoğu bilmezler"},{"SurahNumber":34,"VerseNumber":29,"Text":"Diyorlar ki: \"Doğru iseniz bu tehdid(ettiğiniz azap) ne zaman (olacak)"},{"SurahNumber":34,"VerseNumber":30,"Text":"De ki: \"Sizin için belirtilmiş bir gün vardır. Ondan ne bir sa'at geri kalırsınız, ne de ileri geçebilirsiniz"},{"SurahNumber":34,"VerseNumber":31,"Text":"İnkar edenler dediler ki: \"Biz ne bu Kur'an'a, ne de bundan öncekilere inanırız.\" Sen o zalimleri, Rablerinin huzurunda tutuklanmış, birbirlerine söz atarlarken bir görsen: Zayıf düşürülenler, büyüklük taslayanlara: \"Siz olmasaydınız, elbette biz inanan insanlar olurduk.\" diyorlar"},{"SurahNumber":34,"VerseNumber":32,"Text":"Büyüklük taslayanlar da zayıf düşürülenlere dediler ki: \"Size hidayet geldiği zaman sizi ondan biz mi engelledik? Hayır, zaten siz kendiniz suç işliyordunuz"},{"SurahNumber":34,"VerseNumber":33,"Text":"Zayıf düşürülenler büyüklük taslayanlara: \"Hayır, gece gündüz dolap (kurar, kötülük aşılardınız) Allah'a nankörlük etmemizi, O'na eşler koşmamızı bize emrederdiniz.\" dediler. Ve azabı gördüklerinde, içlerinde pişmanlıklarını gizlediler. Biz de o nankörlerin boyunlarına demir halkalar geçirdik. Yalnız yaptıklarıyle cezalanmıyorlar mı"},{"SurahNumber":34,"VerseNumber":34,"Text":"Biz hangi ülkeye bir uyarıcı gönderdiysek mutlaka oranın varlıkla şımarmış kimseleri: \"Biz, sizin gönderildiğiniz şeyi inkar ediyoruz\" dediler"},{"SurahNumber":34,"VerseNumber":35,"Text":"Ve dediler ki: \"Biz malca ve evladça daha çoğuz, biz azaba uğratılacak değiliz"},{"SurahNumber":34,"VerseNumber":36,"Text":"De ki: \"Rabbim dilediğine rızkı yayar ve (dilediğine) kısar; fakat insanların çoğu bilmezler, (sanırlar ki mal ve evlad çokluğu şeref ve büyüklük sebebidir)"},{"SurahNumber":34,"VerseNumber":37,"Text":"Ne mallarınız, ne de evladlarınız size katımızda bir yakınlık sağlar. Ancak inanıp faydalı iş yapanlar başka. Onlara yaptıklarının kat kat fazlası mükafat vardır ve onlar saraylarda güven (ve huzur) içindedirler"},{"SurahNumber":34,"VerseNumber":38,"Text":"Ayetlerimizi etkisiz kılmağa çalışanlara gelince, onlar da azabın içine getirileceklerdir"},{"SurahNumber":34,"VerseNumber":39,"Text":"De ki: \"Rabbim kullarından dilediğine rızkı yayar ve ona (tekrar rızkı) kısar. Siz Allah için ne verseniz, Allah onun yerine başkasını verir. O, rızık verenlerin en hayırlısıdır"},{"SurahNumber":34,"VerseNumber":40,"Text":"O gün, onların hepsini bir araya toplar, sonra meleklere: \"Bunlar size mi tapıyorlardı?\" der"},{"SurahNumber":34,"VerseNumber":41,"Text":"(Melekler) derler ki: \"Sen yücesin, bizim velimiz (koruyucumuz) onlar değil, sensin. Hayır, onlar cinlere tapıyorlardı. Çokları onlara inanıyorlardı"},{"SurahNumber":34,"VerseNumber":42,"Text":"O gün birinizin, diğerine ne bir fayda, ne de zarar vermeğe gücü yeter. Biz zulmedenlere: \"Yalanlamakta olduğunuz ateş azabını tadın!\" deriz"},{"SurahNumber":34,"VerseNumber":43,"Text":"Onlara açık açık ayetlerimiz okunduğu zaman dediler ki: \"Bu, sadece sizi babalarınızın taptığı(tanrılar)dan çevirmek isteyen bir adamdan başka bir şey değildir.\" Ve o nankörler dediler ki: \"Bu, uydurulmuş bir yalandan başka bir şey değildir.\" Ve kendilerine gelen hakkı inkar edenler: \"Bu, apaçak bir büyüdür, başka bir şey değildir\" dediler"},{"SurahNumber":34,"VerseNumber":44,"Text":"Halbuki biz onlara okuyacakları bir Kitap vermemiştik ve senden önce onlara bir uyarıcı göndermemiştik"},{"SurahNumber":34,"VerseNumber":45,"Text":"Bunlardan önceki(millet)ler de yalanlanmışlardı. Bunlar, onlara verdiklerimizin onda birine bile erişmemişlerdir. (Onlara o kadar ni'met verdiğim halde yine) elçilerimi yalanladılar. Ama benim de (onları) inkarım nasıl oldu, (onları nasıl mahvettim)"},{"SurahNumber":34,"VerseNumber":46,"Text":"De ki: \"Size bir şeyi öğütleyeyim: 'Allah için, ikişer ikişer ve teker teker durup düşününüz! Arkadaşınızda delilikten eser yoktur. O, çetin bir azabın arefesinde sizin için bir uyarıcıdır"},{"SurahNumber":34,"VerseNumber":47,"Text":"De ki: \"Ben sizden bir ücret istemişsem, o sizin olsun. Benim ücretim yalnız Allah'a aittir. O her şeye şahiddir"},{"SurahNumber":34,"VerseNumber":48,"Text":"De ki: \"Rabbim gerçeği, (dilediği kulunun kalbine) atar. (O) gaybleri bilendir"},{"SurahNumber":34,"VerseNumber":49,"Text":"De ki: \"Hak geldi, artık batıl ne bir şey ortaya çıkarabilir, ne de geri getirebilir. (O tamamen yok olup gitmiştir)"},{"SurahNumber":34,"VerseNumber":50,"Text":"De ki: \"Eğer saparsam, kendi zararıma sapmış olurum. Eğer yolu bulursam, bu da Rabbimin bana vahyettiği (Kur'an) sayesindedir. Şüphesiz O, işitendir, yakındır"},{"SurahNumber":34,"VerseNumber":51,"Text":"Telaşa düştükleri zaman (onları) bir görsen: Hiçbiri kurtulamaz, yakın yerden yakalanmışlardır"},{"SurahNumber":34,"VerseNumber":52,"Text":"Ona inandık demektedirler, ama uzak yerden (ta dünyadan imanı) nasıl alabilsinler"},{"SurahNumber":34,"VerseNumber":53,"Text":"Oysa daha önce onu inkar etmişlerdi. Uzak yerden görülmeyene taş atıyorlardı"},{"SurahNumber":34,"VerseNumber":54,"Text":"Tıpkı bundan önce benzerlerine yapıldığı gibi, kendileriyle arzu ettikleri şey arasına perde çekildi. Doğrusu, onlar katmerli bir kuşku içindedirler"},{"SurahNumber":35,"VerseNumber":1,"Text":"Gökleri ve yeri yoktan var eden; melekleri, ikişer, üçer, dörder kanatlı elçiler yapan Allah'a hamd olsun. O, yaratmada (dilediği kadar) artırır: (Kimine daha fazla kanat verir, kiminin bünyesini daha sağlam, daha büyük, kimini daha güzel yapar). Şüphesiz Allah, her şeyi yapabilendir"},{"SurahNumber":35,"VerseNumber":2,"Text":"Allah, insanlara bir rahmet açtı mı onu tutan olamaz, O'nun tuttuğunu da O'ndan sonra salacak yoktur. O, üstündür, hüküm ve hikmet sahibidir"},{"SurahNumber":35,"VerseNumber":3,"Text":"Ey insanlar, Allah'ın size olan ni'metini hatırlayın: Allah'tan başka size gökten ve yerden rızık verecek bir yaratıcı var mı? O'ndan başka tanrı yoktur. Nasıl oluyor da gerçekten çevriliyorsunuz"},{"SurahNumber":35,"VerseNumber":4,"Text":"Eğer seni yalanlıyorlarsa, senden önceki elçiler de yalanlanmıştır. Bütün işler Allah'a döndürülecek(ve Allah, herkesi yaptığıyle cezalandıracak)tır"},{"SurahNumber":35,"VerseNumber":5,"Text":"Ey insanlar, Allah'ın va'di gerçektir; sakın dünya hayatı sizi aldatmasın, o aldatıcı, sizi Allah(ın affına güvendirmek sureti) ile aldatmasın"},{"SurahNumber":35,"VerseNumber":6,"Text":"Şeytan, sizin düşmanınızdır, siz de onu düşman tutun. O, partisini alevli ateşin halkından olmağa çağırır"},{"SurahNumber":35,"VerseNumber":7,"Text":"İnkar edenler için çetin bir azab var; inanıp iyi işler yapanlara da mağfiret ve büyük bir mükafat vardır"},{"SurahNumber":35,"VerseNumber":8,"Text":"Kötü işi, kendisine süslendirilip de onu güzel gören kimse (vehmine aldanmayarak kötü amelini güzel görmeyen, aklıyle gerçeği gören kimse gibi olur) mu? Allah dilediğini sapıklık içinde bırakır, dilediğini yola iletir. Bundan dolayı canın, onlar için hasretlere (üzüntülere) gitmesin, Allah onların ne yaptıklarını biliyor"},{"SurahNumber":35,"VerseNumber":9,"Text":"Allah'tır ki, gönderdiği rüzgarlar bir bulut kaldırır, onu ölü bir ülkeye süreriz, ölmüş olan yeri onunla diriltiriz. İşte diriltme de böyledir"},{"SurahNumber":35,"VerseNumber":10,"Text":"Kim şeref istiyorsa (bilsin ki) şeref tamamen Allah'ındır, (onu başkasından değil, Allah'tan istesin). Güzel söz O'na çıkar, iyi amel onu yükseltir. Kötü şeyleri kuranlara gelince, onlar için çetin bir azab vardır. Ve onların tuzağı bozulacaktır"},{"SurahNumber":35,"VerseNumber":11,"Text":"Allah sizi önce topraktan, sonra nutfe(sperm)den yarattı, sonra sizi çift, çift yaptı. Bir dişinin gebe kalması ve doğurması hep O'nun bilgisiyledir. Bir canlıya ömür verilmesi de, onun ömründen azaltılması da mutlaka bir Kitapta(yazılı)dır. Şüphesiz bu, Allah'a göre kolaydır"},{"SurahNumber":35,"VerseNumber":12,"Text":"İki deniz bir olmaz: Şu tatlıdır, susuzluğu keser, içimi (boğazdan) kayar; şu da tuzlu, acıdır. Hepsinden de taze et yersiniz ve takındığınız (inci, sedef gibi) süs (eşyası) çıkarırsınız. (Allah'ın) Lutfundan payınızı arayıp şükretmeniz için gemilerin, denizi yarıp gittiğini görürsün"},{"SurahNumber":35,"VerseNumber":13,"Text":"(Allah) Geceyi gündüzün içine sokar, gündüzü de gecenin içine sokar; güneşi ve ayı buyruğu altına almıştır. Her biri belirtilmiş bir süreye kadar akıp gider. İşte Rabbiniz Allah budur, mülk O'nundur. O'ndan başka yalvardığınız şeyler ise bir çekirdek zarına bile sahip değillerdir"},{"SurahNumber":35,"VerseNumber":14,"Text":"Onları çağırsanız sizin çağırmanızı işitmezler. İşitseler bile size cevap veremezler. Kıyamet günü de, sizin (onları Allah'a) ortak koşmanızı tanımazlar. Hiç kimse sana, herşeyi bilen (Allah) gibi gerçekleri haber veremez"},{"SurahNumber":35,"VerseNumber":15,"Text":"Ey insanlar, siz Allah'a muhtaçsınız, Allah ise, işte zengin ve hamde layık olan O'dur"},{"SurahNumber":35,"VerseNumber":16,"Text":"Dilese sizi götürür ve yeni bir halk getirir"},{"SurahNumber":35,"VerseNumber":17,"Text":"Bu, Allah'a zor değildir"},{"SurahNumber":35,"VerseNumber":18,"Text":"Hiçbir günahkar başkasının günahını çekmez. Eğer yükü ağır gelen kimse onu taşımak için (başkalarını çağırsa) onun yükünden hiçbir şey, taşınmaz; akrabası dahi olsa (kimse onun yükünü taşımaz). Sen ancak görmeden Rablerinden korkanları ve namazı kılanları uyarırsın. Ma'nen arınıp yücelen, kendi yararına arınmış olur. Dönüş Allah'adır, (Allah, herkese yaptığının karşılğını verir)"},{"SurahNumber":35,"VerseNumber":19,"Text":"Körle, gören bir olmaz"},{"SurahNumber":35,"VerseNumber":20,"Text":"Karanlıklarla, aydınlık da bir olmaz"},{"SurahNumber":35,"VerseNumber":21,"Text":"Gölge ile sıcaklık da bir olmaz"},{"SurahNumber":35,"VerseNumber":22,"Text":"Dirilerle, ölüler de bir olmaz. Allah dilediğine işittirir; yoksa sen kabirlerde bulunanlara işittirecek değilsin"},{"SurahNumber":35,"VerseNumber":23,"Text":"Sen sadece bir uyarıcısın"},{"SurahNumber":35,"VerseNumber":24,"Text":"Biz seni gerçek ile birlikte müjdeleyici ve uyarıcı olarak gönderdik. Her millet içinde mutlaka bir uyarıcı (peygamber gelip) geçmiştir"},{"SurahNumber":35,"VerseNumber":25,"Text":"Eğer (bunlar) seni yalanlıyorlarsa (üzülme çünkü) bunlardan öncekiler de yalanlamışlardı. Elçileri onlara açık kanıtlar, sahifeler ve aydınlatıcı Kitap getirmişlerdi (yine de onları yalanladılar)"},{"SurahNumber":35,"VerseNumber":26,"Text":"Sonra ben de o inkar edenleri yakaladım. Benim (onları) inkarım (cezalandırmam) nasıl oldu"},{"SurahNumber":35,"VerseNumber":27,"Text":"Görmedin mi Allah gökten su indirdi de, onunla renkleri çeşit çeşit meyvalar çıkardık. Dağlardan (geçen) beyaz, kırmızı, değişik renklerde ve simsiyah yollar (yarattık)"},{"SurahNumber":35,"VerseNumber":28,"Text":"İnsanlardan, hayvanlardan ve davarlardan da yine böyle türlü renkte olanlar var. Kulları içinden ancak bilginler, Allah'tan (gereğince) korkar. Şüphesiz Allah daima üstündür, çok bağışlayandır"},{"SurahNumber":35,"VerseNumber":29,"Text":"Allah'ın Kitabını okuyanlar, namazı kılanlar ve kendilerine verdiğimiz rızıktan hayır için gizli ve açık harcayanlar, asla batmayacak bir ticaret umarlar"},{"SurahNumber":35,"VerseNumber":30,"Text":"Ki (Allah), onlara ücretlerini tam ödesin ve lutfundan onlara fazlasını da versin. Çünkü O, çok bağışlayan, çok karşılık verendir"},{"SurahNumber":35,"VerseNumber":31,"Text":"Kitaptan sana vahyettiğimiz, kendinden öncekini doğrulayan gerçektir. Allah kulların(ın her halini) haber alandır, görendir"},{"SurahNumber":35,"VerseNumber":32,"Text":"Sonra Kitabı kullarımız arasından seçtiklerimize miras verdik. Onlardan kimi nefsine zulmedendir, kimi orta gidendir, kimi de Allah'ın izniyle hayırlarda öne geçendir. İşte büyük lutuf budur"},{"SurahNumber":35,"VerseNumber":33,"Text":"Adn cennetleri... Oraya girerler; orada altın bilezikler ve inci(ler) takınırlar. Orada giysileri de ipektir"},{"SurahNumber":35,"VerseNumber":34,"Text":"Dediler ki: \"Bizden tasayı gideren Allah'a hamdolsun, doğrusu Rabbimiz çok bağışlayan, çok karşılık verendir"},{"SurahNumber":35,"VerseNumber":35,"Text":"O (Rab) ki lutfuyla bizi durulacak yurda kondurdu. Orada bize ne bir yorgunluk dokunur ve ne de orada bize bir usanç dokunur"},{"SurahNumber":35,"VerseNumber":36,"Text":"Nankörlere de cehennem ateşi vardır. (Orada) Onlara ne (ölümle) hükmedilir ki, ölsünler ve ne de onlardan cehennem azabı biraz hafifletilir. İşte biz her nankörü böyle cezalandırırız"},{"SurahNumber":35,"VerseNumber":37,"Text":"Onlar orada: \"Rabbimiz, bizi çıkar, (önce) yaptığımızdan başkasını yapalım?\" diye feryadederler. \"Sizi, öğüt alacak olanın, öğüt alacağı kadar bir süre yaşatmadık mı? Size uyarıcı da geldi (fakat inanmadınız). Öyle ise (azabı) tadın artık. Zalimlerin yardımcısı yoktur"},{"SurahNumber":35,"VerseNumber":38,"Text":"Allah göklerin ve yerin gaybını bilendir. O, göğüslerin özünü bilir"},{"SurahNumber":35,"VerseNumber":39,"Text":"Sizi yeryüzünde halifeler (yöneticiler) yapan O'dur. Artık kim nankörlük ederse nankörlüğü kendi zararınadır. Kafirlerin küfrü, Rableri yanında (kendilerine) gazabdan başka bir şey artırmaz; kafirlerin küfrü, (kendilerine) ziyandan başka bir şey artırmaz"},{"SurahNumber":35,"VerseNumber":40,"Text":"De ki: \"Siz, Allah'tan başka yalvardığınız şu tanrılarınızı gördünüz mü? Bana gösterin (bakayım), onlar yerden hangi şeyi yarattılar?\" Yoksa onların, gökler(in yaratılmasın)da (Allah'a) ortaklıkları mı var? Yoksa biz onlara (taptıkları putları bize ortak koşmalarını söyleyen) bir Kitap vermişiz de onlar o Kitaptan bir delil üzerinde mi bulunuyorlar? Hayır, o zalimler birbirlerine, aldatmadan başka bir şey va'detmiyorlar"},{"SurahNumber":35,"VerseNumber":41,"Text":"Allah yıkılmamaları için gökleri ve yeri tutmaktadır. Andolsun, gökler ve yer yıkılsa, onları, Kendisinden başka hiç kimse tutamaz. Şüphesiz O, halimdir, çok bağışlayandır"},{"SurahNumber":35,"VerseNumber":42,"Text":"Andolsun eğer kendilerine bir uyarıcı (peygamber) gelirse, her milletten daha çok doğru yolda olacaklar diye, yeminlerinin bütün gücüyle Allah'a yemin ettiler. Fakat kendilerine uyarıcı gelince, onlara Hak'tan uzaklaşmaktan başka bir katkı sağlamadı"},{"SurahNumber":35,"VerseNumber":43,"Text":"Yeryüzünde büyüklük taslama(larını) ve kötü tuzak(lar) kurma(larını artırdı.) Kötü tuzak, ancak sahibine dolanır. Onlar öncekilerin yasasından başkasını mı bekliyorlar? Allah'ın yasasında bir değişme bulamazsın; Allah'ın yasasında bir sapma bulamazsın"},{"SurahNumber":35,"VerseNumber":44,"Text":"(Bunlar,) Yeryüzünde hiç gez(ip dolaş)madılar mı ki kendilerinden öncekilerin sonunun nasıl olduğunu görsünler? Onlar, (bunlardan) daha güçlü idiler. Ne göklerde ne de yerde Allah'ı engelleyecek bir şey var. O, bilendir, güçlüdür"},{"SurahNumber":35,"VerseNumber":45,"Text":"Eğer Allah, insanları yaptıkları işler yüzünden (hemen) cezalandıracak olsaydı, yeryüzünde hiçbir canlı bırakmazdı. Fakat Allah, onları belirtilmiş bir süreye kadar erteliyor. Süreleri geldiği zaman, kuşkusuz Allah kullarını görmektedir (onları yaptıkları işlere göre cezalandıracaktır)"},{"SurahNumber":36,"VerseNumber":1,"Text":"Yasin"},{"SurahNumber":36,"VerseNumber":2,"Text":"Hikmetli Kur'an'a andolsun"},{"SurahNumber":36,"VerseNumber":3,"Text":"Kuşkusuz sen gönderilmiş elçilerdensin"},{"SurahNumber":36,"VerseNumber":4,"Text":"Dosdoğru bir yol üzerinde"},{"SurahNumber":36,"VerseNumber":5,"Text":"Yani üstün ve çok esirgeyen Allah'ın indirdiği (Kur'an yolu) üzerindesin"},{"SurahNumber":36,"VerseNumber":6,"Text":"Babaları uyarılmamış, bu yüzden kendileri de gaflet içinde kalmış bir toplumu uyarman için (seni gönderdik)"},{"SurahNumber":36,"VerseNumber":7,"Text":"Andolsun onların çoğuna o söz (cinlerden ve insanlardan bir kısmını cehenneme dolduracağım, sözü) hak oldu; artık onlar inanmazlar"},{"SurahNumber":36,"VerseNumber":8,"Text":"Biz onların boyunlarına halkalar geçirdik. Çenelere kadar dayanan o halkalar yüzünden kafaları kalkıktır"},{"SurahNumber":36,"VerseNumber":9,"Text":"Önlerinden bir sed ve arkalarından bir sed çektik de onları kapattık; artık görmezler"},{"SurahNumber":36,"VerseNumber":10,"Text":"Onları uyarsan da uyarmasan da onlar için birdir, inanmazlar"},{"SurahNumber":36,"VerseNumber":11,"Text":"Sen ancak Zikre uyan ve görmeden Rahman'dan korkan kimseyi uyarabilirsin. İşte öylesini bir mağfiret ve güzel bir mükafatla müjdele"},{"SurahNumber":36,"VerseNumber":12,"Text":"Biziz, biz ki, ölüleri diriltiriz ve öne sürdükleri işleri ve bıraktıkları eserleri yazarız. Zaten biz, her şeyi apaçık bir kütüğe ayrıntılı olarak kaydetmişizdir"},{"SurahNumber":36,"VerseNumber":13,"Text":"Onlara elçilerin geldiği şu kent halkını misal olarak anlat"},{"SurahNumber":36,"VerseNumber":14,"Text":"Biz onlara iki elçi gönderdik, onları yalanladılar, biz de (elçileri) üçüncü biriyle destekledik. Dediler ki: \"Biz size gönderilen elçileriz"},{"SurahNumber":36,"VerseNumber":15,"Text":"(Kentliler) Dediler ki: \"Siz de bizim gibi insandan başka bir şey değilsiniz. Rahman bir şey indirmemiştir. Siz sadece yalan söylüyorsunuz"},{"SurahNumber":36,"VerseNumber":16,"Text":"(Elçiler) Dediler ki: \"Rabbimiz bilir ki biz size gönderilmiş elçileriz"},{"SurahNumber":36,"VerseNumber":17,"Text":"Bizim üzerimize düşen, yalnız açıkça duyurmaktır"},{"SurahNumber":36,"VerseNumber":18,"Text":"(Kentliler) Dediler ki: \"Doğrusu biz sizin yüzünüzden uğursuzluğa uğradık. Eğer bu işten vazgeçmezseniz sizi mutlaka taşlarız ve bizden size acı bir azab dokunur"},{"SurahNumber":36,"VerseNumber":19,"Text":"(Elçiler) Dediler ki: \"Uğursuzluğunuz sizin kendinizdedir. Size öğüt verildiği için mi (uğursuzluğa uğruyorsunuz)? Hayır siz aşırı giden bir kavimsiniz"},{"SurahNumber":36,"VerseNumber":20,"Text":"Kentin en uzak yerinden bir adam koşarak geldi: \"Ey kavmim, elçilere uyun.\" dedi"},{"SurahNumber":36,"VerseNumber":21,"Text":"Sizden bir ücret istemeyenlere uyun, onlar doğru yoldadırlar"},{"SurahNumber":36,"VerseNumber":22,"Text":"Ben niçin beni yaratana kulluk etmeyeyim? Siz de hep O'na döndürüleceksiniz"},{"SurahNumber":36,"VerseNumber":23,"Text":"O'ndan başka tanrılar edinir miyim hiç? Eğer O çok esirgeyen, bana bir zarar vermek dilese, onların şefa'ati bana hiçbir yarar sağlamaz ve onlar beni kurtaramazlar"},{"SurahNumber":36,"VerseNumber":24,"Text":"O takdirde ben, apaçık bir sapıklık içinde olurum"},{"SurahNumber":36,"VerseNumber":25,"Text":"Ben sizin Rabbinize inandım, (gelin) beni dinleyin"},{"SurahNumber":36,"VerseNumber":26,"Text":"Ona: \"Cennete gir\" denilince: \"Keşke, dedi, kavmim bilseydi"},{"SurahNumber":36,"VerseNumber":27,"Text":"Rabbimin beni bağışladığını ve beni ağırlananlardan kıldığını"}]}