{"Id":3,"LanguageCodes":["af","afr"],"Name":"afr-imammabaker","Author":"Imam M. A. Baker","Language":"Afrikaans","Description":"Afrikaans","Direction":"ltr","Source":"The Islamic Dawah Movement of Southern Africa","Translations":[{"SurahNumber":25,"VerseNumber":21,"Text":"En diegene wat die ontmoeting met Ons nie verwag nie, sê: Waarom is geen engele na u gestuur nie, of hoekom sien ons nie ons Heer nie? Hulle het voorwaar ’n hoë dunk van hulself, en het met ’n groot beroering opstandig geword"},{"SurahNumber":25,"VerseNumber":22,"Text":"Op die Dag wanneer hulle die engele sal sien, sal daar geen blye tyding vir die skuldiges wees nie, en hulle sal sê: Laat daar ’n groot versperring wees"},{"SurahNumber":25,"VerseNumber":23,"Text":"En Ons sal Ons na die werke wend wat hulle verrig het, en sal dit soos stof verstrooi"},{"SurahNumber":25,"VerseNumber":24,"Text":"Die bewoners van die Paradys sal op daardie Dag in ’n beter woonplek wees en ook ’n beter oord hê"},{"SurahNumber":25,"VerseNumber":25,"Text":"En op die Dag wanneer die hemel met wolke uitmekaar sal bars en die engele afgestuur sal word"},{"SurahNumber":25,"VerseNumber":26,"Text":"Die koninkryk sal op daardie Dag tereg aan die Barmhartige behoort, en dit sal vir die ongelowiges ’n moeilike Dag wees"},{"SurahNumber":25,"VerseNumber":27,"Text":"En op die Dag wanneer die kwaaddoener sy hande sal byt, sal hy sê: O, het ek maar liewers die weg van die Boodskapper gevolg"},{"SurahNumber":25,"VerseNumber":28,"Text":"O wee! Het ek maar nooit so iemand as vriend1 geneem nie"},{"SurahNumber":25,"VerseNumber":29,"Text":"Sekerlik het hy my van die Aanmaning laat afdwaal nadat dit tot my gekom het. En die duiwel laat die mens altyd in die steek"},{"SurahNumber":25,"VerseNumber":30,"Text":"En die Boodskapper sal sê: O my Heer! My volk het hierdie Qur’ãn versaak"},{"SurahNumber":25,"VerseNumber":31,"Text":"En so het Ons vir elke profeet ’n vyand onder die beskuldigdes gemaak, en u Heer is Voldoende as ’n Gids en ’n Helper"},{"SurahNumber":25,"VerseNumber":32,"Text":"En die ongelowiges sê: Waarom is die Qur’ãn nie voltooid aan hom geopenbaar nie? So is dit, sodat Ons u hart daardeur kan versterk, en Ons het dit duidelik en geleidelik uiteengesit"},{"SurahNumber":25,"VerseNumber":33,"Text":"En hulle kan u geen vraag stel nie, of Ons het aan u die waar- heid en die beste uitleg geskenk"},{"SurahNumber":25,"VerseNumber":34,"Text":"Diegene wat op hulle gesigte in die Hel versamel sal word ~ hulle verkeer in ’n slegte toestand en het ver van die regte pad afgedwaal"},{"SurahNumber":25,"VerseNumber":35,"Text":"En voorwaar, Ons het aan Moses die Boek gegee, en Ons het sy broer Aäron vir hom as ’n helper aangestel"},{"SurahNumber":25,"VerseNumber":36,"Text":"Toe het Ons gesê: Gaan julle albei na die volk wat Ons tekens verloën het. Daarna het Ons die volk met ’n vreeslike verwoesting vernietig"},{"SurahNumber":25,"VerseNumber":37,"Text":"En toe die volk van Noag die boodskappers verloën het, het Ons hulle laat verdrink, en van hulle ’n voorbeeld vir die mense gemaak ~ en Ons het ’n smartlike straf vir die kwaaddoeners berei"},{"SurahNumber":25,"VerseNumber":38,"Text":"En so ook Aad en Thamoed, en die volk van Rass, en baie ander geslagte tussen hulle"},{"SurahNumber":25,"VerseNumber":39,"Text":"En aan iedereen van hulle het Ons voorbeelde gegee, en ieder- een het Ons met ’n vreeslike verwoesting vernietig"},{"SurahNumber":25,"VerseNumber":40,"Text":"En hulle gaan inderdaad by ’n stad verby waarop bose reën geval het. Sien hulle dit dan nie? Nee, hulle verwag die weeropstanding nie"},{"SurahNumber":25,"VerseNumber":41,"Text":"En wanneer hulle u sien, dryf hulle die spot met u: Is dit hý vir wie Allah as ’n boodskapper gestuur het"},{"SurahNumber":25,"VerseNumber":42,"Text":"Inderdaad het hy ons byna van ons gode laat afdwaal, was dit nie dat ons so geheg aan hulle was nie. Maar hulle sal weldra te wete kom ~ wanneer hulle die straf bemerk ~ wie die verste van die regte pad afgedwaal het"},{"SurahNumber":25,"VerseNumber":43,"Text":"Het u hom gesien wat van sy slegte begeertes sy god maak? Sal u ’n bewaker oor hom wees"},{"SurahNumber":25,"VerseNumber":44,"Text":"Of dink u dat die meeste van hulle hoor of verstaan? Hulle is soos vee; nee, hulle het nog verder van die pad afgedwaal"},{"SurahNumber":25,"VerseNumber":45,"Text":"Sien u nie hoe u Heer die skadu verleng nie? En as Hy wou, kon Hy dit onbeweeglik gemaak het. Ons het die son ’n aanwysing daarvan gemaak"},{"SurahNumber":25,"VerseNumber":46,"Text":"Daarna trek Ons dit na Ons, en Ons trek dit langsaam"},{"SurahNumber":25,"VerseNumber":47,"Text":"En dit is Hy wat die nag as ’n bedekking vir julle gemaak het, en die slaap vir rus; en Hy het die dag gemaak om weer op te staan"},{"SurahNumber":25,"VerseNumber":48,"Text":"En dit is Hy wat die winde as ’n blye tyding voor Sy genade uitstuur; en Ons stuur suiwer water uit die wolke af"},{"SurahNumber":25,"VerseNumber":49,"Text":"sodat Ons daarmee lewe aan ’n dooie land kan gee en dit as drank gee aan die vee en aan die baie mense wat Ons geskape het"},{"SurahNumber":25,"VerseNumber":50,"Text":"En Ons herhaal dit aan hulle, sodat hulle dit kan onthou, maar die meeste mense weier alles, behalwe ondankbaarheid"},{"SurahNumber":25,"VerseNumber":51,"Text":"En as Ons wou, kon Ons in elke stad ’n waarskuwer laat opstaan het"},{"SurahNumber":25,"VerseNumber":52,"Text":"Gehoorsaam die ongelowiges dus nie, en stry met die Qur’ãn ’n hewige stryd teen hulle"},{"SurahNumber":25,"VerseNumber":53,"Text":"En dit is Hy wat die twee waters vry laat vloei, die een soet, baie soet, en die ander souterig, bitter. En tussen die twee het Hy ’n afskeiding, ’n onskendbare vesperring, geplaas"},{"SurahNumber":25,"VerseNumber":54,"Text":"En dit is Hy wat die mens uit water geskape het en daarna vir hom bloedverwantskap en huweliksverwantskap gemaak het. En u Heer is vir ewig Almagtig"},{"SurahNumber":25,"VerseNumber":55,"Text":"En hulle aanbid buiten Allah dít wat hulle nóg voordeel nóg nadeel kan bring. En die ongelowige is altyd ’n helper teen sy Heer"},{"SurahNumber":25,"VerseNumber":56,"Text":"En Ons het u slegs as ’n bode van blye tyding en as ’n waarskuwer gestuur"},{"SurahNumber":25,"VerseNumber":57,"Text":"Sê: Ek vra julle niks in ruil daarvoor nie, behalwe dat hy wat wil, die weg na sy Heer sal inslaan"},{"SurahNumber":25,"VerseNumber":58,"Text":"En stel u vertroue in die Ewiglewende wat nie sterf nie, en verheerlik die lof wat Hom toekom. En Hy is voldoende Bewus van Sy dienaars se sonde"},{"SurahNumber":25,"VerseNumber":59,"Text":"Hy wat die hemele en die aarde en wat tussen hulle is, in ses tydperke geskape het, en Hy is op die Troon van Mag gevestig. Vra dus omtrent Hom van iemand wat weet"},{"SurahNumber":25,"VerseNumber":60,"Text":"En wanneer dit aan hulle gesê word: Prostreer voor die Barmhartige, dan sê hulle: En wat ís die Barmhartige? Sal ons prostreer voor dít wat u ons gelas? En dit laat hulle slegs in afkeer toeneem"},{"SurahNumber":25,"VerseNumber":61,"Text":"Geseënd is Hy wat die sterre in die hemel gemaak het, en ’n liggewende son en maan daarin geplaas het"},{"SurahNumber":25,"VerseNumber":62,"Text":"En dit is Hy wat die nag en die dag gemaak het dat die een die ander opvolg, vir hom wat verlang om te onthou of wat verlang om dankbaar te wees"},{"SurahNumber":25,"VerseNumber":63,"Text":"En die dienaars van die Barmhartige is húlle wat ootmoedig op die aarde wandel, en wanneer die onkundiges hulle aanspreek, sê hulle: Vrede"},{"SurahNumber":25,"VerseNumber":64,"Text":"En hulle wat prostreer, en staande voor hulle Heer die nag deurbring"},{"SurahNumber":25,"VerseNumber":65,"Text":"En hulle wat sê: Ons Heer! Keer die straf van die Hel van ons af. Voorwaar, die straf daarvan is ’n voortdurende kwelling"},{"SurahNumber":25,"VerseNumber":66,"Text":"Dit is waarlik ’n slegte oord en laaste rusplek"},{"SurahNumber":25,"VerseNumber":67,"Text":"En hulle wat, wanneer hulle spandeer, nóg spandabelrig nóg suinig is. En die regte middelweg is altyd tussen hierdie twee uiterstes"},{"SurahNumber":25,"VerseNumber":68,"Text":"En hulle wat geen ander god buiten Allah aanroep nie en wat niemand doodmaak nie omdat Allah dit verbied het, behalwe ter wille van geregtigheid, en ook nie owerspel pleeg nie. En wie dít ook al doen, sal die straf van sonde tegemoetloop"},{"SurahNumber":25,"VerseNumber":69,"Text":"Die straf sal vir hom verdubbel word op die Dag van Opstan- ding, en hy sal in vernedering daarin vertoef"},{"SurahNumber":25,"VerseNumber":70,"Text":"behalwe hy wat berou het en glo en goeie werke doen; vir hulle sal Allah hulle slegte dade in goeie dade verander. En Allah is altyd Vergewensgesind, Barmhartig"},{"SurahNumber":25,"VerseNumber":71,"Text":"En hy wat berou het en goeddoen, wend hom sekerlik tot Allah met ’n goeie bedoeling"},{"SurahNumber":25,"VerseNumber":72,"Text":"En hulle wat nie valse getuienis aflê nie, en hulle wat, wanneer hulle iets boos verbygaan, edelmoedig verbygaan"},{"SurahNumber":25,"VerseNumber":73,"Text":"En hulle wat, wanneer hulle deur die tekens van hulle Heer gewaarsku word, nie daarby doof en blind neerval nie"},{"SurahNumber":25,"VerseNumber":74,"Text":"En hulle wat sê: Ons Heer! Maak ons eggenotes en ons kinders tot ’n troos vir ons oë. En maak ons leiers vir diegene wat teen die kwaad waak"},{"SurahNumber":25,"VerseNumber":75,"Text":"Diesulkes sal met die hoogste plekke beloon word, omdat hulle geduldig is, en daarin sal hulle ontvang word met groete en vrede"},{"SurahNumber":25,"VerseNumber":76,"Text":"om daarin te vertoef. Uitstekend is die verblyf en rusplek"},{"SurahNumber":25,"VerseNumber":77,"Text":"Sê: My Heer sou vir julle nie omgegee het nie, was dit nie vir julle gebede nie. Nou het julle die waarheid verloën, en weldra sal die straf jul opgelê word"},{"SurahNumber":26,"VerseNumber":1,"Text":"Tô-Sien-Miem"},{"SurahNumber":26,"VerseNumber":2,"Text":"Dit is die verse van ’n Boek wat verduidelik"},{"SurahNumber":26,"VerseNumber":3,"Text":"Miskien sal u tot die dood toe treur omdat hulle ongelowig is"},{"SurahNumber":26,"VerseNumber":4,"Text":"As Ons wou, kon Ons ’n teken uit die hemel gestuur het, waar- voor hulle hul nekke sou buig"},{"SurahNumber":26,"VerseNumber":5,"Text":"En daar kom geen nuwe Vermaning van die Barmhartige tot hulle nie, of hulle keer hulle daarvan weg"},{"SurahNumber":26,"VerseNumber":6,"Text":"Hulle het dit waarlik verloën, maar weldra sal hulle weet wat hulle bespot het"},{"SurahNumber":26,"VerseNumber":7,"Text":"Kyk hulle nie na die aarde, hoeveel voortreflike soorte Ons daarop laat groei nie"},{"SurahNumber":26,"VerseNumber":8,"Text":"Sekerlik is daar ’n teken hierin; maar die meeste van hulle glo nie"},{"SurahNumber":26,"VerseNumber":9,"Text":"En waarlik, u Heer is die Almagtige, die Genadige"},{"SurahNumber":26,"VerseNumber":10,"Text":"En toe u Heer Moses geroep het, het Hy gesê: Gaan na die on- regverdige volk"},{"SurahNumber":26,"VerseNumber":11,"Text":"die volk van Farao. Sal hulle dan nie teen die kwaad waak nie"},{"SurahNumber":26,"VerseNumber":12,"Text":"Toe het hy gesê: My Heer! Ek vrees dat hulle my sal verstoot"},{"SurahNumber":26,"VerseNumber":13,"Text":"en my bors is vereng, en my tong is nie welsprekend nie; laat kom daarom vir Aäron ook"},{"SurahNumber":26,"VerseNumber":14,"Text":"En bowendien het hulle ’n aanklag van misdaad teen my; daarom vrees ek dat hulle my sal doodmaak"},{"SurahNumber":26,"VerseNumber":15,"Text":"Hy het gesê: Geensins! Gaan julle albei dan met ons tekens; waarlik, Ons is saam met julle, Luisterend"},{"SurahNumber":26,"VerseNumber":16,"Text":"Kom dan na Farao, en sê: Ons bring ’n boodskap van die Heer van die Wêrelde"},{"SurahNumber":26,"VerseNumber":17,"Text":"Stuur die Kinders van Israel saam met ons"},{"SurahNumber":26,"VerseNumber":18,"Text":"Farao het gesê: Het ons u nie as ’n kind onder ons opgevoed nie? En u het baie jare van u lewe saam met ons gewoon"},{"SurahNumber":26,"VerseNumber":19,"Text":"En u het daardie daad van u gepleeg, en u is nog ondankbaar"},{"SurahNumber":26,"VerseNumber":20,"Text":"Moses het gesê: Ek het dit gedoen toe ek nog tot die dwalendes behoort het"},{"SurahNumber":26,"VerseNumber":21,"Text":"Daarom het ek van julle gevlug toe ek julle gevrees het; maar my Heer het aan my wysheid verleen en my een van die boodskappers gemaak"},{"SurahNumber":26,"VerseNumber":22,"Text":"En is dit ’n guns waaraan u my herinner: dat u die Kinders van Israel tot slawe gemaak het"},{"SurahNumber":26,"VerseNumber":23,"Text":"Farao het gesê: En wát is die Heer van die Wêrelde"},{"SurahNumber":26,"VerseNumber":24,"Text":"Hy het gantwoord: Die Heer van die hemele en die aarde en wat daartussen is, indien julle seker wil wees"},{"SurahNumber":26,"VerseNumber":25,"Text":"Farao het aan diegene wat rondom hom was, gesê: Hoor julle nie"},{"SurahNumber":26,"VerseNumber":26,"Text":"Hy het gesê: Julle Heer en die Heer van julle voorvaders"},{"SurahNumber":26,"VerseNumber":27,"Text":"Farao het toe geantwoord: Waarlik, die boodskapper wat julle gestuur het, is kranksinnig"},{"SurahNumber":26,"VerseNumber":28,"Text":"Moses het gesê: Hy is die Heer van die Ooste en die Weste en wat tussen hulle is, indien julle kan begryp"},{"SurahNumber":26,"VerseNumber":29,"Text":"Farao het gesê: As u ’n ander god buiten mý aanneem, sal ek u sekerlik in die gevangenis werp"},{"SurahNumber":26,"VerseNumber":30,"Text":"Toe het Moses gesê: Selfs al sou ek u ’n duidelike teken toon"},{"SurahNumber":26,"VerseNumber":31,"Text":"Farao het gesê: Bewys dit dan, indien u een van die opregtes is"},{"SurahNumber":26,"VerseNumber":32,"Text":"Daarop het hy sy staf neergewerp, en kyk! dit was ’n slang"},{"SurahNumber":26,"VerseNumber":33,"Text":"en hy het sy hand uitgestrek, en kyk! dit het vir die toeskouers deurskynend gelyk"},{"SurahNumber":26,"VerseNumber":34,"Text":"Farao het aan die owerstes rondom hom gesê: Hy is inderdaad ’n bedrewe towenaar"},{"SurahNumber":26,"VerseNumber":35,"Text":"wat verlang om met sy towerkuns julle uit jul land te verdryf. Watter raad doen julle nou aan die hand"},{"SurahNumber":26,"VerseNumber":36,"Text":"Hulle het gesê: Verleen aan hom en sy broer uitstel, en stuur aankondigers na die stede"},{"SurahNumber":26,"VerseNumber":37,"Text":"dat hulle elke bedrewe towenaar na u kan bring"},{"SurahNumber":26,"VerseNumber":38,"Text":"Daarop is die towenaars byeenversamel vir die afspraak op ’n vasgestelde dag"},{"SurahNumber":26,"VerseNumber":39,"Text":"en dit is aan die volk gesê: Sal julle ook bymekaarkom"},{"SurahNumber":26,"VerseNumber":40,"Text":"Moontlik kan ons die towenaars volg, as hulle die oorwinnaars is"},{"SurahNumber":26,"VerseNumber":41,"Text":"Toe die towenaars dus gekom het, het hulle aan Farao gesê: Sal daar ’n beloning vir ons wees as ons die oorwinnaars is"},{"SurahNumber":26,"VerseNumber":42,"Text":"Hy het gesê: Ja, seker, bowendien sal julle van diegene wees wat baie na aan my is"},{"SurahNumber":26,"VerseNumber":43,"Text":"Moses het aan hulle gesê: Werp neer wat julle te werpe het"},{"SurahNumber":26,"VerseNumber":44,"Text":"Toe het hulle hul toue en stokke neergegooi, en gesê: By die mag van Farao, ons sál die oorhand kry"},{"SurahNumber":26,"VerseNumber":45,"Text":"Daarna het Moses sy staf neergewerp, en kyk! dit het hulle versinsels verorber"},{"SurahNumber":26,"VerseNumber":46,"Text":"Daarna het die towenaars hul op die grond neergewerp"},{"SurahNumber":26,"VerseNumber":47,"Text":"hulle het gesê: Ons glo in die Heer van die Wêrelde"},{"SurahNumber":26,"VerseNumber":48,"Text":"die Heer van Moses en Aäron"},{"SurahNumber":26,"VerseNumber":49,"Text":"Farao het gesê: Julle glo in hom voordat ék julle verlof gee? Hy is seker julle leier, die persoon wat julle in die toorkuns onderrig het. Maar julle sal dit weldra te wete kom. Ek sal sekerlik julle hande en julle voete aan teenoorgestelde kante afsny, en ek sal julle almal kruisig"},{"SurahNumber":26,"VerseNumber":50,"Text":"Hulle het gesê: Dis niks; ons sal waarlik na ons Heer terugkeer"},{"SurahNumber":26,"VerseNumber":51,"Text":"Ons hoop dat ons Heer ons sondes sal vergewe, want ons is die eerste gelowiges"},{"SurahNumber":26,"VerseNumber":52,"Text":"En Ons het aan Moses geopenbaar, en gesê: Vertrek met My dienaars gedurende die nag, want julle sal agtervolg word"},{"SurahNumber":26,"VerseNumber":53,"Text":"En Farao het bodes na die stede gestuur wat moes sê"},{"SurahNumber":26,"VerseNumber":54,"Text":"Dit is slegs ’n klein groepie"},{"SurahNumber":26,"VerseNumber":55,"Text":"maar hulle het ons sekerlik vertoorn"},{"SurahNumber":26,"VerseNumber":56,"Text":"en ons is ’n goedgewapende menigte"},{"SurahNumber":26,"VerseNumber":57,"Text":"Om hierdie rede het Ons hulle uit hul tuine en van die fonteine verdrywe"},{"SurahNumber":26,"VerseNumber":58,"Text":"en van hul skatte en voortreflike wonings"},{"SurahNumber":26,"VerseNumber":59,"Text":"So het dit gebeur. En Ons het dit as ’n erfenis aan die Kinders van Israel gegee"},{"SurahNumber":26,"VerseNumber":60,"Text":"En toe het hulle by sonopkoms hul agternagesit"},{"SurahNumber":26,"VerseNumber":61,"Text":"En toe die twee skares mekaar raaksien, het die metgeselle van Moses uitgeroep: Ons sal sekerlik ingehaal word"},{"SurahNumber":26,"VerseNumber":62,"Text":"Hy het gesê: Geensins! Waarlik, my Heer is met my. Hy sal my lei"},{"SurahNumber":26,"VerseNumber":63,"Text":"Toe het Ons aan Moses geopenbaar: Slaan op die see met u staf. En die see het in twee verdeel, en elke deel was soos ’n berg"},{"SurahNumber":26,"VerseNumber":64,"Text":"En daar het Ons die ander laat nader kom"},{"SurahNumber":26,"VerseNumber":65,"Text":"En Ons het Moses gered, en almal wat saam met hom was"},{"SurahNumber":26,"VerseNumber":66,"Text":"Toe het Ons die ander laat verdrink"},{"SurahNumber":26,"VerseNumber":67,"Text":"Sekerlik is daar ’n teken hierin; tog glo die meeste van hulle nie"},{"SurahNumber":26,"VerseNumber":68,"Text":"En voorwaar, u Heer is die Almagtige, die Genadige"},{"SurahNumber":26,"VerseNumber":69,"Text":"En verkondig aan hulle die verhaal van Abraham"},{"SurahNumber":26,"VerseNumber":70,"Text":"Hoe hy aan sy vader en aan sy volk gesê het: Wat aanbid julle"},{"SurahNumber":26,"VerseNumber":71,"Text":"En hulle antwoord was: Ons aanbid beelde en ons sal aan hulle toegewyd bly"},{"SurahNumber":26,"VerseNumber":72,"Text":"Toe het hy gesê: Hóór hulle as julle hul aanroep"},{"SurahNumber":26,"VerseNumber":73,"Text":"Of bring hulle ’n voor- of nadeel vir julle"},{"SurahNumber":26,"VerseNumber":74,"Text":"Hulle het geantwoord: Nee, ons het gevind dat ons vaders so doen"},{"SurahNumber":26,"VerseNumber":75,"Text":"Toe sê hy: Sien julle dan wat julle aanbid"},{"SurahNumber":26,"VerseNumber":76,"Text":"julle en julle voorvaders"},{"SurahNumber":26,"VerseNumber":77,"Text":"Waarlik, hulle is my vyande, maar nie die Heer van die Wêrelde nie"},{"SurahNumber":26,"VerseNumber":78,"Text":"wat my geskape het, en daarna vir my die weg aangewys het"},{"SurahNumber":26,"VerseNumber":79,"Text":"en wat aan my voedsel en drank gee"},{"SurahNumber":26,"VerseNumber":80,"Text":"en my genees wanneer ek siek is"},{"SurahNumber":26,"VerseNumber":81,"Text":"en my sal laat sterf en my daarna tot die lewe sal terugbring"},{"SurahNumber":26,"VerseNumber":82,"Text":"en wat, hoop ek, my tekortkominge sal vergewe op die Dag van Oordeel"},{"SurahNumber":26,"VerseNumber":83,"Text":"My Heer! Skenk my wysheid, en plaas my by die opregtes"},{"SurahNumber":26,"VerseNumber":84,"Text":"en verorden vir my ’n goeie nagedagtenis onder die toekomstige geslagte"},{"SurahNumber":26,"VerseNumber":85,"Text":"en maak my ’n erfgenaam van die Tuin van Saligheid"},{"SurahNumber":26,"VerseNumber":86,"Text":"en vergewe my vader, want hy is sekerlik een van die verdwaaldes"},{"SurahNumber":26,"VerseNumber":87,"Text":"en verneder my nie op die Dag wanneer die mense opgewek sal word nie"},{"SurahNumber":26,"VerseNumber":88,"Text":"die Dag waarop kinders of skatte niemand sal baat nie"},{"SurahNumber":26,"VerseNumber":89,"Text":"maar wanneer slegs hy wat met toegewyde hart aan Allah be- hoort, guns sal vind"},{"SurahNumber":26,"VerseNumber":90,"Text":"En die Paradys sal vir die godvresendes naby gebring word"},{"SurahNumber":26,"VerseNumber":91,"Text":"en die Hel sal vir die goddeloses onthul word"},{"SurahNumber":26,"VerseNumber":92,"Text":"en dit sal aan hulle gesê word: Waar is diegene wat julle aanbid het"},{"SurahNumber":26,"VerseNumber":93,"Text":"buiten Allah? Kan hulle julle help, of hulself help"},{"SurahNumber":26,"VerseNumber":94,"Text":"So sal hulle halsoorkop in die Hel gedompel word, hulle en die goddeloses"},{"SurahNumber":26,"VerseNumber":95,"Text":"en die skare van die duiwel, almal tesame"},{"SurahNumber":26,"VerseNumber":96,"Text":"Hulle sal sê, terwyl hulle daarin twis"},{"SurahNumber":26,"VerseNumber":97,"Text":"By Allah! Ons het waarlik gedwaal"},{"SurahNumber":26,"VerseNumber":98,"Text":"toe ons julle aan die Heer van die Wêrelde gelykgestel het"},{"SurahNumber":26,"VerseNumber":99,"Text":"En niemand behalwe die misdadigers het ons verlei nie"},{"SurahNumber":26,"VerseNumber":100,"Text":"Daarom het ons geen bemiddelaars"},{"SurahNumber":26,"VerseNumber":101,"Text":"ook nie ’n boesemvriend nie"},{"SurahNumber":26,"VerseNumber":102,"Text":"As ons maar net kon terugkeer, sou ons ook gelowiges wees"},{"SurahNumber":26,"VerseNumber":103,"Text":"Hierin is waarlik ’n teken, maar die meeste van hulle glo nie"},{"SurahNumber":26,"VerseNumber":104,"Text":"En vorwaar, u Heer is die Magtige, die Genadige"},{"SurahNumber":26,"VerseNumber":105,"Text":"Die volk van Noag het die boodskappers verloën"},{"SurahNumber":26,"VerseNumber":106,"Text":"Toe hulle broer Noag aan hulle gesê het: Sal julle dan nie teen die kwaad waak nie"},{"SurahNumber":26,"VerseNumber":107,"Text":"Waarlik, ek is ’n getroue boodskapper vir julle"},{"SurahNumber":26,"VerseNumber":108,"Text":"Wees bewus van Allah en gehoorsaam my"},{"SurahNumber":26,"VerseNumber":109,"Text":"En ek vra julle geen beloning daarvoor nie; my loon is slegs by die Heer van die Wêrelde"},{"SurahNumber":26,"VerseNumber":110,"Text":"Kom daarom julle plig teenoor Allah na, en gehoorsaam my"},{"SurahNumber":26,"VerseNumber":111,"Text":"Hulle het geantwoord: Sal ons in u glo terwyl slegs die onaan- sienlikes u volg"},{"SurahNumber":26,"VerseNumber":112,"Text":"Hy het gesê: En wat weet ek van hulle dade af"},{"SurahNumber":26,"VerseNumber":113,"Text":"Hulle rekening is alleen by my Heer, as julle dit maar besef"},{"SurahNumber":26,"VerseNumber":114,"Text":"En ek gaan die gelowiges nie verdryf nie"},{"SurahNumber":26,"VerseNumber":115,"Text":"ek is slegs ’n duidelike waarskuwer"},{"SurahNumber":26,"VerseNumber":116,"Text":"Hulle het gesê: As u nie ophou nie, o Noag, sal ons u sekerlik stenig"},{"SurahNumber":26,"VerseNumber":117,"Text":"Hy het gesê: My Heer! My volk het my verloën"},{"SurahNumber":26,"VerseNumber":118,"Text":"Oordeel daarom regverdig tussen hulle en my; en red my en die gelowiges wat saam met my is"},{"SurahNumber":26,"VerseNumber":119,"Text":"Daarom het Ons hom gered en diegene wat met hom in die ark was"},{"SurahNumber":26,"VerseNumber":120,"Text":"Daarna het Ons die res laat verdrink"},{"SurahNumber":26,"VerseNumber":121,"Text":"Hierin is waarlik ’n teken, maar die meeste van hulle glo nie"},{"SurahNumber":26,"VerseNumber":122,"Text":"Voorwaar, u Heer is die Magtige, die Genadige"},{"SurahNumber":26,"VerseNumber":123,"Text":"Aad het die boodskappers verloën"},{"SurahNumber":26,"VerseNumber":124,"Text":"Toe hulle broer Hüd aan hulle gesê het: Sal julle dan nie teen die kwaad waak nie"},{"SurahNumber":26,"VerseNumber":125,"Text":"Waarlik, ek is ’n getroue boodskapper vir julle"},{"SurahNumber":26,"VerseNumber":126,"Text":"Wees bewus van Allah, en gehoorsaam my"},{"SurahNumber":26,"VerseNumber":127,"Text":"En ek vra julle geen beloning daarvoor nie; my loon is slegs by die Heer van die Wêrelde"},{"SurahNumber":26,"VerseNumber":128,"Text":"Bou julle ’n monument op elke hoogte vir ydele vermaak"},{"SurahNumber":26,"VerseNumber":129,"Text":"En bou julle kastele sodat julle vir ewig kan lewe"},{"SurahNumber":26,"VerseNumber":130,"Text":"En wanneer julle gryp, gryp julle soos verdrukkers"},{"SurahNumber":26,"VerseNumber":131,"Text":"Wees bewus van Allah, en gehoorsaam my"},{"SurahNumber":26,"VerseNumber":132,"Text":"Kom julle plig na teenoor Hom wat alles wat julle weet aan jul geskenk het"},{"SurahNumber":26,"VerseNumber":133,"Text":"Hy skenk aan julle vee en kinders"},{"SurahNumber":26,"VerseNumber":134,"Text":"en tuine en fonteine"},{"SurahNumber":26,"VerseNumber":135,"Text":"Ek vrees namens julle inderdaad die straf van ’n smartlike Dag"},{"SurahNumber":26,"VerseNumber":136,"Text":"Hulle het geantwoord: Dit is vir ons dieselfde of u vermaan en of u nie een van die vermaners is nie"},{"SurahNumber":26,"VerseNumber":137,"Text":"Dit is niks anders as versinsels van die vorige volke nie"},{"SurahNumber":26,"VerseNumber":138,"Text":"En ons sal nie gestraf word nie"},{"SurahNumber":26,"VerseNumber":139,"Text":"Daarom het hulle hom veloën, en Ons het hulle verdelg. Daarin is waaarlik ’n teken, maar die meeste van hulle glo nie"},{"SurahNumber":26,"VerseNumber":140,"Text":"En voorwaar, u Heer is die Magtige, die Genadige"},{"SurahNumber":26,"VerseNumber":141,"Text":"Thamoed het die boodskappers verloën"},{"SurahNumber":26,"VerseNumber":142,"Text":"Toe hulle broer Salieg aan hulle gesê het: Sal julle dan nie teen die kwaad waak nie"},{"SurahNumber":26,"VerseNumber":143,"Text":"Waarlik, ek is ’n getroue boodskapper vir julle"},{"SurahNumber":26,"VerseNumber":144,"Text":"Wees bewus van Allah, en gehoorsaam my"},{"SurahNumber":26,"VerseNumber":145,"Text":"En ek vra julle geen beloning daarvoor nie; my loon is slegs by die Heer van die Wêrelde"},{"SurahNumber":26,"VerseNumber":146,"Text":"Sal julle dan veilig gelaat word in wat hier is"},{"SurahNumber":26,"VerseNumber":147,"Text":"in tuine en fonteine"},{"SurahNumber":26,"VerseNumber":148,"Text":"en koringvelde en dadelpalms vol pragtige blomskedes"},{"SurahNumber":26,"VerseNumber":149,"Text":"En met knaphandigheid hol julle huise in die berge uit"},{"SurahNumber":26,"VerseNumber":150,"Text":"Wees bewus van Allah, en gehoorsaam my"},{"SurahNumber":26,"VerseNumber":151,"Text":"En gehoorsaam nie die bevel van die verkwisters nie"},{"SurahNumber":26,"VerseNumber":152,"Text":"wat onheil op die aarde saai en hulself nie verbeter nie"},{"SurahNumber":26,"VerseNumber":153,"Text":"Hulle het gesê: U is betower"},{"SurahNumber":26,"VerseNumber":154,"Text":"U is slegs ’n sterfling soos ons ~ bring ons dan ’n teken, indien u opreg is"},{"SurahNumber":26,"VerseNumber":155,"Text":"Hy het gesê: Hier is ’n kamelin; sy het haar beurt om te drink, en julle het julle beurt om te drink, op ’n vasgestelde tyd"},{"SurahNumber":26,"VerseNumber":156,"Text":"En doen haar geen kwaad aan nie, anders sal die straf van ’n smartlike Dag julle inhaal"},{"SurahNumber":26,"VerseNumber":157,"Text":"Maar hulle het haar kniesening afgekap, en daarna het hulle spyt gehad"},{"SurahNumber":26,"VerseNumber":158,"Text":"maar die straf het hulle ingehaal. Voorwaar, daarin is ’n teken, maar die meeste van hulle glo nie"},{"SurahNumber":26,"VerseNumber":159,"Text":"En waarlik, u Heer is die Magtige, die Genadige"},{"SurahNumber":26,"VerseNumber":160,"Text":"Die volk van Lot het die boodskappers verloën"},{"SurahNumber":26,"VerseNumber":161,"Text":"Toe hulle broer Lot aan hulle gesê het: Sal julle nie teen die kwaad waak nie"},{"SurahNumber":26,"VerseNumber":162,"Text":"Waarlik, ek is ’n getroue boodskapper vir julle"},{"SurahNumber":26,"VerseNumber":163,"Text":"Wees bewus van Allah, en gehoorsaam my"},{"SurahNumber":26,"VerseNumber":164,"Text":"Ek vra julle geen beloning daarvoor nie; my loon is slegs by die Heer van die Wêrelde"},{"SurahNumber":26,"VerseNumber":165,"Text":"Gaan julle in by mans van alle skepsels"},{"SurahNumber":26,"VerseNumber":166,"Text":"en verlaat julle jul vrouens wat julle Heer vir jul geskape het? Nee, julle is ’n volk wat die perke oorskry"},{"SurahNumber":26,"VerseNumber":167,"Text":"Hulle het gesê: As u nie ophou nie, o Lot, sal u sekerlik verban word"},{"SurahNumber":26,"VerseNumber":168,"Text":"Hy het gesê: Waarlik, ek vind julle dade veragtelik"},{"SurahNumber":26,"VerseNumber":169,"Text":"My Heer! Red my en my volgelinge van wat hulle doen"},{"SurahNumber":26,"VerseNumber":170,"Text":"Daarom het Ons hom en al sy volgelinge gered"},{"SurahNumber":26,"VerseNumber":171,"Text":"behalwe ’n ou vrou wat agter gebly het"},{"SurahNumber":26,"VerseNumber":172,"Text":"Toe het Ons die ander verdelg"},{"SurahNumber":26,"VerseNumber":173,"Text":"En Ons het ’n reën op hulle laat giet; en boos was die reën op húlle wat gewaarsku was"},{"SurahNumber":26,"VerseNumber":174,"Text":"Daarin is waarlik ’n teken, maar die meeste mense glo nie"},{"SurahNumber":26,"VerseNumber":175,"Text":"En voorwaar, u Heer is die Magtige, die Genadige"},{"SurahNumber":26,"VerseNumber":176,"Text":"Die Bewoners van die Woud het die boodskappers verloën"},{"SurahNumber":26,"VerseNumber":177,"Text":"Toe Sjoe-eib tot hulle gespreek het: Sal julle dan nie teen die kwaad waak nie"},{"SurahNumber":26,"VerseNumber":178,"Text":"Waarlik, ek is ’n getroue boodskapper vir julle"},{"SurahNumber":26,"VerseNumber":179,"Text":"Wees bewus van Allah, en gehoorsaam my"},{"SurahNumber":26,"VerseNumber":180,"Text":"En ek vra julle geen beloning daarvoor nie; my loon is slegs by die Heer van die Wêrelde"},{"SurahNumber":26,"VerseNumber":181,"Text":"Gee die volle maat, en behoort nie tot die bedrieërs nie"},{"SurahNumber":26,"VerseNumber":182,"Text":"En weeg met ’n behoorlike skaal"},{"SurahNumber":26,"VerseNumber":183,"Text":"En doen die mense nie te kort in wat hulle toekom nie, en verrig geen onheil op die aarde nie"},{"SurahNumber":26,"VerseNumber":184,"Text":"En wees bewus van Hom wat julle en ook die vorige geslagte geskape het"},{"SurahNumber":26,"VerseNumber":185,"Text":"Hulle het gesê: U is betower"},{"SurahNumber":26,"VerseNumber":186,"Text":"u is maar net ’n sterfling soos ons, en ons beskou u as ’n leuenaar"},{"SurahNumber":26,"VerseNumber":187,"Text":"Laat dus ’n deel van die hemel op ons val, as u opreg is"},{"SurahNumber":26,"VerseNumber":188,"Text":"Hy het gesê: My Heer weet goed wat julle doen"},{"SurahNumber":26,"VerseNumber":189,"Text":"En hulle het hom verloën. Toe het die straf van die Dag van Bedekking hulle ingehaal. Dit was waarlik die straf van ’n smartlike dag"},{"SurahNumber":26,"VerseNumber":190,"Text":"Voorwaar, daarin is ’n teken, maar die meeste van hulle glo nie"},{"SurahNumber":26,"VerseNumber":191,"Text":"En waarlik, u Heer is die Magtige, die Genadige"},{"SurahNumber":26,"VerseNumber":192,"Text":"En waarlik, hierdie Boek is ’n openbaring van die Heer van die Wêrelde"},{"SurahNumber":26,"VerseNumber":193,"Text":"Die Getroue Siel het dit gebring"},{"SurahNumber":26,"VerseNumber":194,"Text":"na u hart, sodat u ’n waarskuwer kan wees"},{"SurahNumber":26,"VerseNumber":195,"Text":"in duidelike Arabies"},{"SurahNumber":26,"VerseNumber":196,"Text":"En dieselfde is sekerlik in die geskrifte van die volke wat julle voorafgegaan het"},{"SurahNumber":26,"VerseNumber":197,"Text":"Is dit nie ’n teken vir hulle dat die geleerdes onder die Kinders van Israel dit weet nie"},{"SurahNumber":26,"VerseNumber":198,"Text":"En indien Ons dit aan ’n vreemdeling geopenbaar het"},{"SurahNumber":26,"VerseNumber":199,"Text":"en hy dit aan hulle voorgelees het, sou hulle nooit daarin geglo het nie"},{"SurahNumber":26,"VerseNumber":200,"Text":"Só laat Ons dit die harte van die skuldiges binnedring"},{"SurahNumber":26,"VerseNumber":201,"Text":"Hulle sal nie daarin glo voordat hulle die smartlike straf nie sien nie"},{"SurahNumber":26,"VerseNumber":202,"Text":"Maar dit sal plotseling oor hulle kom terwyl hulle dit nie verwag nie"},{"SurahNumber":26,"VerseNumber":203,"Text":"Dan sal hulle sê: Sal daar aan ons uitstel verleen word"},{"SurahNumber":26,"VerseNumber":204,"Text":"Wens hulle nog dat Ons straf verhaas moet word"},{"SurahNumber":26,"VerseNumber":205,"Text":"Sien u, as Ons hulle dit gun om die jare te geniet"},{"SurahNumber":26,"VerseNumber":206,"Text":"en daar kom tot hulle wat aan hul belowe is"},{"SurahNumber":26,"VerseNumber":207,"Text":"sal dít wat hul geniet het, hulle niks baat nie"},{"SurahNumber":26,"VerseNumber":208,"Text":"En nooit het Ons ’n stad vernietig nie, of sy het haar waarskuwers gehad"},{"SurahNumber":26,"VerseNumber":209,"Text":"wat vermaan het. En Ons is nooit onregverdig nie"},{"SurahNumber":26,"VerseNumber":210,"Text":"En die duiwels het dit nie gebring nie"},{"SurahNumber":26,"VerseNumber":211,"Text":"En dit kom hulle nie toe nie, nóg het hulle die mag om dit te doen"},{"SurahNumber":26,"VerseNumber":212,"Text":"Waarlik, selfs om dit te hoor, word hulle nie gegun nie"},{"SurahNumber":26,"VerseNumber":213,"Text":"En roep geen ander god buiten Allah aan nie, anders sal u een van die gestrafdes word"},{"SurahNumber":26,"VerseNumber":214,"Text":"En waarsku u naaste familie"},{"SurahNumber":26,"VerseNumber":215,"Text":"en wend u met sagmoedigheid tot die gelowiges wat u volg"},{"SurahNumber":26,"VerseNumber":216,"Text":"Maar indien hulle u nie gehoorsaam nie, sê: Ek aanvaar geen skuld vir u dade nie"},{"SurahNumber":26,"VerseNumber":217,"Text":"En stel u vertroue in die Magtige, die Genadige"},{"SurahNumber":26,"VerseNumber":218,"Text":"wat u sien wanneer u opstaan"},{"SurahNumber":26,"VerseNumber":219,"Text":"en wat u bewegings merk wanneer u saam met ander prostreer"},{"SurahNumber":26,"VerseNumber":220,"Text":"Waarlik, Hy is die Alleshorende, die Alleswetende"},{"SurahNumber":26,"VerseNumber":221,"Text":"Sal ek u meedeel op wie die duiwels neerdaal"},{"SurahNumber":26,"VerseNumber":222,"Text":"Hulle daal op elke verstokte leuenaar en sondaar neer"},{"SurahNumber":26,"VerseNumber":223,"Text":"en hulle leen hulle ore uit, en die meeste van hulle is leuenaars"},{"SurahNumber":26,"VerseNumber":224,"Text":"En die digters! Die afgedwaaldes volg hulle"},{"SurahNumber":26,"VerseNumber":225,"Text":"Sien u nie dat hulle in elke vallei ronddwaal nie"},{"SurahNumber":26,"VerseNumber":226,"Text":"en dat wat hulle sê, hulle nie doen nie"},{"SurahNumber":26,"VerseNumber":227,"Text":"Behalwe die gelowiges, wat glo en goeie werke doen en Allah altyd onthou, en hulself verdedig as hulle verdruk word. Maar die kwaaddoeners sal weldra weet watter wending hul saak sal neem"},{"SurahNumber":27,"VerseNumber":1,"Text":"Tô, Sien.1 Dit is die verse van die Qur’ãn, en die Boek wat verduidelik"},{"SurahNumber":27,"VerseNumber":2,"Text":"’n Leiding en blye tyding vir die gelowiges"},{"SurahNumber":27,"VerseNumber":3,"Text":"wat die gebed onderhou en die Zakaat betaal, en van die Hier- namaals seker is"},{"SurahNumber":27,"VerseNumber":4,"Text":"Diegene wat nie in die Hiernamaals glo nie, hulle dade maak Ons skoonskynend, en daarom dwaal hulle blindelings rond"},{"SurahNumber":27,"VerseNumber":5,"Text":"Hulle is dié vir wie daar ’n swaar straf is en wat in die Hiernamaals die grootste verloorders sal wees"},{"SurahNumber":27,"VerseNumber":6,"Text":"En u is voorwaar bestem om die Qur’ãn te ontvang van die Allerwyse, die Alleswetende"},{"SurahNumber":27,"VerseNumber":7,"Text":"Dink aan Moses, hoe hy aan sy gesin gesê het: Voorwaar, ek sien ’n vuur. Ek sal julle daarvan tyding bring, of dalk nog ’n brandende kool, sodat julle jul kan warm maak"},{"SurahNumber":27,"VerseNumber":8,"Text":"En hoe, toe hy daarby kom, ’n stem aan hom gesê het: Geseënd is hy wat na die vuur soek, en geseënd is hy wat naby daaraan is. Eer aan Allah, die Heer van die Wêrelde"},{"SurahNumber":27,"VerseNumber":9,"Text":"O Moses! Waarlik, Ek is Allah, die Magtige, die Allerwyse"},{"SurahNumber":27,"VerseNumber":10,"Text":"Werp daarom u staf neer. Maar toe hy sien dat dit soos ’n slang beweeg, het hy omgedraai en agteruitgegaan en nie weer terug- gekeer nie. O Moses! Moenie vrees nie. Voorwaar, die bood- skappers is nie bevrees in My teenwoordigheid nie"},{"SurahNumber":27,"VerseNumber":11,"Text":"en ook nie hy wat eers gesondig het en daarna goeddoen nie. Waarlik, Ek is Vergewensgesind, Genadevol"},{"SurahNumber":27,"VerseNumber":12,"Text":"Steek u hand in u boesem, en dit sal sonder enige skade deurskynend te voorskyn kom, as een van die nege tekens vir Farao en sy volk. Gewis, hulle is ’n sondige volk"},{"SurahNumber":27,"VerseNumber":13,"Text":"Maar toe Ons duidelike tekens tot hulle gekom het, het hulle gesê: Dit is waarlik towerkuns"},{"SurahNumber":27,"VerseNumber":14,"Text":"En hulle het dit ten onregte en met hoogmoed verwerp terwyl hulle siele van die waarheid daarvan oortuig was. Kyk dan hoe was die einde van die booswigte"},{"SurahNumber":27,"VerseNumber":15,"Text":"En waarlik het Ons kennis aan Salomo en Dawid gegee. En hulle het gesê: Alle lof kom Allah toe, wat ons bo baie van Sy gelowige dienaars verhef het"},{"SurahNumber":27,"VerseNumber":16,"Text":"En Salomo was Dawid se erfgenaam, en hy het gesê: O mense! Die taal van die voëls is aan ons onderrig, en van alles is daar aan ons gegee. Voorwaar, dit is ’n guns van Allah"},{"SurahNumber":27,"VerseNumber":17,"Text":"En daar is leërs vir Salomo versamel van djien, mense en voëls, en hulle is in slagorde opgestel"},{"SurahNumber":27,"VerseNumber":18,"Text":"Toe hulle in die dal van die rooimiere gekom het, het ’n rooimier gesê: O rooimiere! Gaan julle wonings binne, sodat Salomo en sy leërskare julle nie verpletter sonder om dit agter te kom nie"},{"SurahNumber":27,"VerseNumber":19,"Text":"Toe het hy geglimlag en was verbaas oor haar woord, en het gesê: My Heer! Laat my dankbaar wees vir die guns wat U aan my en my ouers bewys het, sodat ek kan goeddoen soos dit U behaag, en laat my deur U barmhartigheid onder u opregte dienaars toe"},{"SurahNumber":27,"VerseNumber":20,"Text":"En hy het na die voëls gekyk, en toe gesê: Hoe is dit dat ek Hoep-hoep nie sien nie, of kan dit wees dat hy een van die afwesiges is"},{"SurahNumber":27,"VerseNumber":21,"Text":"Ek sal hom sekerlik met ’n streng kastyding straf, of hom om die lewe bring, as hy nie ’n aanneemlike verskoning het nie"},{"SurahNumber":27,"VerseNumber":22,"Text":"En hy het nie lank weggebly nie, en toe gesê: Ek het dinge gade- geslaan waarvan u nie weet nie, en ek het van Skeba na u gekom met betroubare inligting"},{"SurahNumber":27,"VerseNumber":23,"Text":"Ek het ’n vrou gevind wat oor hulle regeer, en aan haar is alles gegee, en sy het ’n magtige troon"},{"SurahNumber":27,"VerseNumber":24,"Text":"Ek het gevind dat sy en haar volk die son in plaas van Allah aanbid, en die duiwel het hulle dade vir hulle skoonskynend gemaak en hulle van die weg afgekeer, sodat hulle geen regte leiding volg nie"},{"SurahNumber":27,"VerseNumber":25,"Text":"sodat hulle Allah nie aanbid nie, Hý wat voortbring wat in die hemele en op die aarde verborge is, en weet wat julle verberg en wat julle bekend maak"},{"SurahNumber":27,"VerseNumber":26,"Text":"Allah! Daar is geen God nie buiten Hom; die Heer van die magtige Troon"},{"SurahNumber":27,"VerseNumber":27,"Text":"Hy het gesê: Ons sal sien of u die waaarheid spreek en of u ’n leuenaar is"},{"SurahNumber":27,"VerseNumber":28,"Text":"Neem hierdie brief van my en oorhandig dit aan hulle; neem dan afskeid van hulle en kyk dan watter antwoord hulle teugstuur"},{"SurahNumber":27,"VerseNumber":29,"Text":"Sy het gesê: O opperhoofde! Daar is aan my ’n edele brief afgelewer"},{"SurahNumber":27,"VerseNumber":30,"Text":"Dit is van Salomo, en dit lui: In die Naam van Allah, die Barmhartige, die Genadige"},{"SurahNumber":27,"VerseNumber":31,"Text":"Wees nie hoogmoedig teenoor my nie, maar kom na my in onderdanigheid"},{"SurahNumber":27,"VerseNumber":32,"Text":"Sy het gesê: O opperhoofde! Gee my raad aangaande dié saak"},{"SurahNumber":27,"VerseNumber":33,"Text":"Hulle het geantwoord: Ons besit die mag en ons besit groot heldemoed, maar die saak is in u hande; oordink daarom wat u sal beveel"},{"SurahNumber":27,"VerseNumber":34,"Text":"Sy het gesê: Voorwaar, konings, wanneer hulle ’n stad inneem, verwoes dit en maak die hoogstes van die volk die laagstes; dit is hulle gebruik"},{"SurahNumber":27,"VerseNumber":35,"Text":"Maar ek gaan ’n geskenk aan hulle stuur en kyk watter antwoord"},{"SurahNumber":27,"VerseNumber":36,"Text":"Toe die gesant tot Salomo kom, het hy gesê: Wil u my help met rykdom? Maar dít wat Allah aan my geskenk het, is beter as wat Hy u gegee het. Nee, u roem op ’n geskenk"},{"SurahNumber":27,"VerseNumber":37,"Text":"Keer terug na hulle, want waarlik, ons sal hulle besoek met ’n leërskare waarteen hulle nie weerstand sal kan bied nie; Ons sal hulle sekerlik eerloos uit die stad verdryf, en hulle sal verneder word"},{"SurahNumber":27,"VerseNumber":38,"Text":"Hy het gesê: O owerstes! Wie van julle kan my haar troon bring voordat hulle in onderdanigheid tot my kom"},{"SurahNumber":27,"VerseNumber":39,"Text":"’n Waaghals onder die djien het gesê: Ek sal dit vir u bring voordat u van u plek opstaan; en ek is sekerlik sterk en betroubaar genoeg daarvoor"},{"SurahNumber":27,"VerseNumber":40,"Text":"Iemand wat kennis van die Boek gehad het, het gesê: Ek kan dit vir u bring in ’n oogwink. Toe Salomo dit dan langs hom geplaas sien, het hy gesê: Dit is deur die genade van my Heer, sodat Hy my kan beproef of ek dankbaar of ondankbaar is. En wie dankbaar is, is slegs dankbaar vir die welsyn van sy eie siel, maar wie ondankbaar is, dan is my Heer Selfgenoegsaam, Barmhartig"},{"SurahNumber":27,"VerseNumber":41,"Text":"Hy het gsê: Verander haar troon vir haar; ons sal sien of sy die regte weg volg, en of sy een van diegene is wat van die regte weg afgelei is"},{"SurahNumber":27,"VerseNumber":42,"Text":"En toe sy gekom het, is daar gesê: Was u troon soos hierdie? Sy het geantwoord: Dit lyk asof dit dieselfde is; en ons is voorheen daarvan in kennis gestel en ons is reeds onderdanig"},{"SurahNumber":27,"VerseNumber":43,"Text":"En dít wat sy buiten Allah aanbid het, het haar teruggehou, want sy was van ’n ongelowige volk"},{"SurahNumber":27,"VerseNumber":44,"Text":"Aan haar is gesê: Gaan die paleis binne. Maar toe sy dit sien, het sy gedink dat dit ’n watermassa was, en het haar voorberei om hierdie probleem die hoof te bied. Hy het gesê: Dit is waarlik ’n paleis, met glas geplavei. Sy het gesê: My Heer! Ek het my siel inderdaad onreg aangedoen, en ek onderwerp my met Salomo aan Allah, die Heer van die Wêrelde"},{"SurahNumber":27,"VerseNumber":45,"Text":"En sekerlik het Ons na Thamoed hulle broer Salieg gestuur, wat gesê het: Aanbid Allah. Maar kyk! hulle het in twee partye verdeel wat met mekaar geargumenteer het"},{"SurahNumber":27,"VerseNumber":46,"Text":"Hy het gesê: O my volk! Waarom begeer julle die kwaad en nie die goeie nie? Waarom vra julle Allah nie om vergifnis, sodat aan julle genade bewys kan word nie"},{"SurahNumber":27,"VerseNumber":47,"Text":"Hulle het geantwoord: Ons voorspel kwaad vir u, asook vir diegene wat saam met u is. Hy het gesê: Wat julle voorspel, berus alleen by Allah. Nee, julle is ’n volk wat beproef word"},{"SurahNumber":27,"VerseNumber":48,"Text":"En daar was in die stad nege persone wat onheil in die land gesaai het en wat hulself nie verbeter het nie"},{"SurahNumber":27,"VerseNumber":49,"Text":"Hulle het gesê: Sweer vir mekaar by Allah dat ons hom en sy familie gedurende die nag sal aanval, en dat ons daarna aan sy erfgenaam sal sê: Ons was nie getuie van die vernietiging van sy familie nie, en ons is waarlik betroubaar"},{"SurahNumber":27,"VerseNumber":50,"Text":"En hulle het ’n plan beraam, en Ons het ook ’n plan beraam, terwyl hulle dit nie agtergekom het nie"},{"SurahNumber":27,"VerseNumber":51,"Text":"Kyk dan wat die einde van hul planne was! Ons het hulle en hul volk, almal tesaam, vernietig"},{"SurahNumber":27,"VerseNumber":52,"Text":"Dít is dan hulle ingestorte huise, omdat hulle onregverdig was. Daarin is voorwaar ’n teken vir ’n volk wat weet"},{"SurahNumber":27,"VerseNumber":53,"Text":"En hulle wat geglo het en godvresend was, is deur Ons gered"},{"SurahNumber":27,"VerseNumber":54,"Text":"En Lot, toe hy aan sy volk gesê het: Begaan julle onsedelikheid terwyl julle dit raaksien"},{"SurahNumber":27,"VerseNumber":55,"Text":"Nader julle mánne in wellus in plaas van vroue? Nee, julle is ’n volk wat onverstandig handel"}]}