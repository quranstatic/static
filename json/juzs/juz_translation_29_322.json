{"Id":322,"LanguageCodes":["st","sot"],"Name":"sot-sheikheliaskeke","Author":"Sheikh Elias Keketso Lelia","Language":"Sotho","Description":"Sotho","Direction":"ltr","Source":"Islamic Dawah Movement of Southern Africa (IDM)","Translations":[{"SurahNumber":67,"VerseNumber":1,"Text":"Ea Hlohonolofetseng e be Eo Puso e leng Liatleng tsa Hae; Ea nang le Matla Oohle holima lintho tsohle"},{"SurahNumber":67,"VerseNumber":2,"Text":"Eena Ea hlotseng Lefu le Bophelo, hore A tle A behe tekong mang le mango a lona ea boits’oaro bo nepahetseng. Ke Eena Ea Matla Oohle, Ea Ts’oarelang Khafetsa"},{"SurahNumber":67,"VerseNumber":3,"Text":"Eena Ea hlotseng maholimo a supileng ka tatelano: O tla bona tlholehong Ea Allah Ea Tletseng Lereko, kahoo sheba hape: O bona koli efe?”"},{"SurahNumber":67,"VerseNumber":4,"Text":"Talimisisa lekhetlo la bobeli: chalimo e tla boela ho uena e fifetse, e fokola, e khathetse"},{"SurahNumber":67,"VerseNumber":5,"Text":"Re khabisitse leholimo le ka tlase ka mabone, Re A entse likulo tse chalametsang ho leleka ea Mobe; Re ba hlophiselitse Kotlo ea Mollo o tukang"},{"SurahNumber":67,"VerseNumber":6,"Text":"Ba khesang Mong’a bona, ho teng Kotlo ea Lihele, e mpe pheletso"},{"SurahNumber":67,"VerseNumber":7,"Text":"Ha ba akheloa kahar’a ona, ba tla utloa mororo oa ona o ntse o tuka joalo"},{"SurahNumber":67,"VerseNumber":8,"Text":"O qhashoha ke khalefo. Nako le nako ha sehlopa se akheloa ka teng, ba lebeli ba ona ba tla botsa: “Ha ho ea ka ha fihla molemosi ho lona?”"},{"SurahNumber":67,"VerseNumber":9,"Text":"Ba tla re: “Ruri! Ho bile joalo, molemosi o ile a fihla ho rona; empa ra mo latola ka hore: “Allah ha A es’o ka a senola letho; u mpa u le phosong e ts’abehang.”"},{"SurahNumber":67,"VerseNumber":10,"Text":"Ba tla boela ba re: “Hoja re ile ra lemoseha kapa ra sebelisa kelello, Ruri! Re ka be re se har’a Balekane ba Khanare ea Mollo"},{"SurahNumber":67,"VerseNumber":11,"Text":"Joale bat la ipolela libe tsa bona, empa ts’oarelo e tla be e le hole le Balekane ba Khanare ea Mollo"},{"SurahNumber":67,"VerseNumber":12,"Text":"Haele ba ts’abang Mong’a bona ba sa ‘mone, ts’oarelo kea bona le moputso o moholo"},{"SurahNumber":67,"VerseNumber":13,"Text":"Ebang le pepesa lentsoe la lona kapa lea le pata, U na le tsebo e phethahetseng ea liphiri tsa lipelo tsohle"},{"SurahNumber":67,"VerseNumber":14,"Text":"Ha A ke ke A tseba-Eena Ea Hlotseng? Ke Eena Ea Utloisisang makunutu oohle, Ea Hlokolosi"},{"SurahNumber":67,"VerseNumber":15,"Text":"Ke Eena Ea hlotseng lefats’e ho nolofala, lebakeng la hau, kahoo tsamaea litseleng tsa lona, u je nala ea lona eo A u sitsitseng ka eona; Empa Tsoho e ho Eena"},{"SurahNumber":67,"VerseNumber":16,"Text":"U ikutloa u sireletsehile hore Ea Maholimong A ke ke A etsa hore u metsoe ke lefats’e ha le reketla"},{"SurahNumber":67,"VerseNumber":17,"Text":"Kapa u ikutloa u sireletsehile hore Ea Maholimong A ke ke A romela Sefefo hore le tle le tsebe hore Temoso Ea Ka e joang"},{"SurahNumber":67,"VerseNumber":18,"Text":"Empa ruri! batho pele ho bona ba latotse, joale e ile ea eba joang Tatolo Ea Ka"},{"SurahNumber":67,"VerseNumber":19,"Text":"Ha ba hlokomele linonyana kamoo li phukalatsang mapheo a tsona ka teng, li a khoale. Ha ho ope ea likakatletseng haese Ea TletsengLereko, Rurik e Eena Ea shebileng lintho tsohle"},{"SurahNumber":67,"VerseNumber":20,"Text":"Ke mang ea ka le thusang, le haele sesole, kantle ho Allah, Ea Tletseng Lereko? Mahana-tumelo ha ba ka har’a letho haese thetso"},{"SurahNumber":67,"VerseNumber":21,"Text":"Ke mang ea tlang ho le sitsa ka phepo, ha A ka khatla kabelo Ea Ha? Che, ba ngangaballa boikhohomosong le khelohong"},{"SurahNumber":67,"VerseNumber":22,"Text":"Ea tsamaeang a tiisitse hlooho, sefahleho sa hae se kebile, o tataisong e ntle,-Kapa ea tsamaeang ka makhethe Tseleng e Otlolohileng"},{"SurahNumber":67,"VerseNumber":23,"Text":"E re.” Ke Eena Ea le hlotseng, A sitsa ka kutlo, pono, boleng le kutloisiso: Empa teboho ea lona e ea fokola"},{"SurahNumber":67,"VerseNumber":24,"Text":"E re: “Ke eena ea le ngatafalitseng holim’a lefats’e, bohle le tla bokelloa ho Eena.”"},{"SurahNumber":67,"VerseNumber":25,"Text":"Ba ea botsa: “Ke neng ts’episo eo etlang ho phethahala haeba u bua ‘nete?”"},{"SurahNumber":67,"VerseNumber":26,"Text":"E re: “Tsebo ea nako e ho Allah A Inot’si, ‘Ke mpa ke le molemosi ea hlakileng.”"},{"SurahNumber":67,"VerseNumber":27,"Text":"Mohlang ba e bonelang hauts’oanyane, mahana-tumeloba ba tla sosobanya lifahleho, Ho tla thoe ho bona: “Sena ke seo le neng se bitsa.”"},{"SurahNumber":67,"VerseNumber":28,"Text":"E re: “Lea bona? Hore haeba Allah a ka ntimetsa hammoho le ba nang le ‘na, kapa A ts’ollela Mohau oa Hae holima rona, – joale ke mang ea tlang ho lopollaba Mahana-tumelo Kahlolong e mahlonoko?”"},{"SurahNumber":67,"VerseNumber":29,"Text":"E re: “U Tletse Lereko: Re kholoa ho Eena, re behile ts’epo ea rona ho Eena. Haufinyane le tla tseba hore na ke mang ea phosong e totobetseng.”"},{"SurahNumber":67,"VerseNumber":30,"Text":"E re: “Lea bona? – Haeba metsi oohle a lona a ka psha, ke mang ea ka etsang hore a kopotse lefats’eng"},{"SurahNumber":68,"VerseNumber":1,"Text":"Nun. Ka pene le tlaleho e ngoloang"},{"SurahNumber":68,"VerseNumber":2,"Text":"Ka lereko la Mong`a hau ha u lehlanya"},{"SurahNumber":68,"VerseNumber":3,"Text":"Ruri! Moputso oa hau ke o sa feleng"},{"SurahNumber":68,"VerseNumber":4,"Text":"Tlholeho ea botho ba hau ke e babatsehang"},{"SurahNumber":68,"VerseNumber":5,"Text":"Haufi u tla bona le bona ba tla bona"},{"SurahNumber":68,"VerseNumber":6,"Text":"Hore na ke mang har’a lona ea hlanyango"},{"SurahNumber":68,"VerseNumber":7,"Text":"Rurik e Mong’a hau Ea tsebang ka botlalo, ea khelohileng Tsela ea Hae: U tseba ka botlalo ba amohelang Tataiso"},{"SurahNumber":68,"VerseNumber":8,"Text":"Kahoo se mamele bao ba latolang"},{"SurahNumber":68,"VerseNumber":9,"Text":"Takatso ea bona ke hore u khelohe, hore ba tle ba khelohe"},{"SurahNumber":68,"VerseNumber":10,"Text":"Se natse mofuta oa motho ea nyonts’ang, – ea ikanang ka potlako"},{"SurahNumber":68,"VerseNumber":11,"Text":"Mofapanyi, ea tsamaeang a jala mashano"},{"SurahNumber":68,"VerseNumber":12,"Text":"Ea sitisang toka, ea tlolang meeli eohle, ea qoetseng sebeng"},{"SurahNumber":68,"VerseNumber":13,"Text":"Ea makoebeta, – ea silafetseng tlhahong"},{"SurahNumber":68,"VerseNumber":14,"Text":"Hobane a sitsitsoe ka maruo le bara"},{"SurahNumber":68,"VerseNumber":15,"Text":"Ha Lits’upiso tsa Rona li phetoa ho eena o re: “Lits’omo tsa mehleng ea khale.”"},{"SurahNumber":68,"VerseNumber":16,"Text":"Haufi Re tla mo ts‘oea nko"},{"SurahNumber":68,"VerseNumber":17,"Text":"Ruri! Re ba behile tekong joaloka ha Re ile Ra beha tekong Balekane ba Serapa, ha ba ne ba nka qeto ho khola litholoana e sa le hosasa"},{"SurahNumber":68,"VerseNumber":18,"Text":"Empa ba se etse peheletso;(Ka Thato Ea Allah)"},{"SurahNumber":68,"VerseNumber":19,"Text":"Eaba ho fihla moeti ho tsoa ho Mong’a hau, a hloekisa ba sa ile le sephume sa boroko"},{"SurahNumber":68,"VerseNumber":20,"Text":"Kahoo Serapa hoseng sa tsoha eka sebaka se sets’o se shoeleng"},{"SurahNumber":68,"VerseNumber":21,"Text":"Ha bosiu bo esa ba, ba bistsana ka bong’oe"},{"SurahNumber":68,"VerseNumber":22,"Text":"“Eeang serapeng e sa le hosing ho khola litholoana.”"},{"SurahNumber":68,"VerseNumber":23,"Text":"Ba tsamaea, ba hoeshetsa"},{"SurahNumber":68,"VerseNumber":24,"Text":"“Le se lumelle mofutsana le ea mong ho kena ka har’a serapa kajeno"},{"SurahNumber":68,"VerseNumber":25,"Text":"Ba qala letsatsi, ka qeto e khopameng"},{"SurahNumber":68,"VerseNumber":26,"Text":"Empa eitse ha ba bona serapa ba re: “Ruri! Re lahlehile"},{"SurahNumber":68,"VerseNumber":27,"Text":"Che, Re koaletsoe ka ntle"},{"SurahNumber":68,"VerseNumber":28,"Text":"E mong oa bona ea nang le toka a re: “Ha kea ka ka re ho lona le tlotlise Allah?”"},{"SurahNumber":68,"VerseNumber":29,"Text":"Ba re: “Tlotliso e be ho Mong’a rona! Ruri re ne re ntse re etsa bobe.”"},{"SurahNumber":68,"VerseNumber":30,"Text":"Ba fetohelana, ba qalella ho supana ka menoana, ba iphumana phoso"},{"SurahNumber":68,"VerseNumber":31,"Text":"Ba re: “Mehau ka rona! Re tlotse meeli e le ruri"},{"SurahNumber":68,"VerseNumber":32,"Text":"“Mohlomong Mong`a rona U tla re neha se molemo ho feta sena. Hobane re retelehela ho Eena ka boinyatso.”"},{"SurahNumber":68,"VerseNumber":33,"Text":"E joalo kahlolo. Empa e kholo kahlolo ea Bophelo Bo-tlang, – hoja ba ne ba tsebile"},{"SurahNumber":68,"VerseNumber":34,"Text":"Ruri! Sebakeng sa ba hloekileng ho teng lirapa tsa nyakallo, kapela Mong`a bona"},{"SurahNumber":68,"VerseNumber":35,"Text":"Ana re ka ts’oara Batho-ba-Tumelo joalo ka Batho-ba-Sebe"},{"SurahNumber":68,"VerseNumber":36,"Text":"Molato ke eng ka lona? Le ahlola joang"},{"SurahNumber":68,"VerseNumber":37,"Text":"Kapa le na le Lengolo moo le ithutang teng"},{"SurahNumber":68,"VerseNumber":38,"Text":"Leo le tlang ho ba le tsohle tseo le ikhethelang tsona"},{"SurahNumber":68,"VerseNumber":39,"Text":"Kapa le na le Selekane le Rona ka Kano, ho fihlela Letsatsi la Kahlolo, hore le tla fumana tsohle tseo le li batlang"},{"SurahNumber":68,"VerseNumber":40,"Text":"Ak’u ba botse hore na ke mang har’a bona ea hlapanyang"},{"SurahNumber":68,"VerseNumber":41,"Text":"Kapa ba na le melingoana? Joale e re ba hlahise melingoana ea bona haeba ba buoa ‘nete"},{"SurahNumber":68,"VerseNumber":42,"Text":"Letsatsi leo Tlhafu e tlang ho phetloa, e be ba ea bitsoa ho ithapalatsa ka lerato, Empa ba tla hloleha"},{"SurahNumber":68,"VerseNumber":43,"Text":"Mahlo a bona a tla be a talimile fats’e,-masoabi a ba aparetse; ha ba bona hore ba bilelitsoe pele-ho-nako ho tla ithapalatsa leratong, ba sa na le matla"},{"SurahNumber":68,"VerseNumber":44,"Text":"Ka hona ntese Ke Inots’i le bahanyetsi ba molaetsa ona: ka mekhahlelo Re tla lihela kotlo ho tsoa moo ba sa nahang"},{"SurahNumber":68,"VerseNumber":45,"Text":"Ke tla ba ekeletsa nako. Ruri! Leano la Ka le Matla"},{"SurahNumber":68,"VerseNumber":46,"Text":"Kapa u ba kopa moputso, kahoo ba tle ba imeloe ke moroalo oa sekoloto"},{"SurahNumber":68,"VerseNumber":47,"Text":"Kapa tse sa bonoeng li matleng a bona, hoo ba ka li ngolang fats’e"},{"SurahNumber":68,"VerseNumber":48,"Text":"Empa leta ka mamello taelo ea Mong`a hau, u se ke oa ts’oana le Molekane oa Tlhapi (Jonase) ha a ne a bokolla ke letsoalo"},{"SurahNumber":68,"VerseNumber":49,"Text":"Hoja Mohau oa Mong`a hae ha o oa ka oa mo fihlela, Ruri! A ka be a ile a lahleloa lebopong ka tlotlollo a tsotse"},{"SurahNumber":68,"VerseNumber":50,"Text":"Ka tsela eo Mong’a hae A mo khetha, A mo etsa e mong oa ba hloekileng"},{"SurahNumber":68,"VerseNumber":51,"Text":"Mahana-Tumelo ba ka batla ho ts’oasa ka mahlo ha ba utloa Moaletsa; ba re: Ruri ke lehlanya.”"},{"SurahNumber":68,"VerseNumber":52,"Text":"Empa ha se letho, haese molaetsa ho mafats’e ohle"},{"SurahNumber":69,"VerseNumber":1,"Text":"‘Nete ea sebele"},{"SurahNumber":69,"VerseNumber":2,"Text":"‘Nete ea sebele ke eng"},{"SurahNumber":69,"VerseNumber":3,"Text":"Ke eng se tlang ho le hlokomelisa hore na ‘nete ea sebele ke eng"},{"SurahNumber":69,"VerseNumber":4,"Text":"Ba-Thamud le Ba-’Ad ba ile ba latola kotlo e tlang"},{"SurahNumber":69,"VerseNumber":5,"Text":"Empa Ba-Thamud ba ile ba ripitloa ka sefefo sa lehalima le ‘mane, se ts`abehang"},{"SurahNumber":69,"VerseNumber":6,"Text":"Ba-`Ad, ba ripitliloe ka setsokotsane se bohale bo ts’abehang"},{"SurahNumber":69,"VerseNumber":7,"Text":"U ile A etsa hore se puputle masiu a supileng le matsatsi a robileng meno e ‘meli ka tatellano: kahoo u ka be u bone mofela oa batho ba tjapaletse, joaloka ha eka ke metso ea lifate tsa lipalema tse hlokang ‘moko li oele"},{"SurahNumber":69,"VerseNumber":8,"Text":"Na u sa bona moneketsana feela oa bona"},{"SurahNumber":69,"VerseNumber":9,"Text":"Le Faro, le ba bileng teng pele ho eena, le metse-moholo e repitliloeng, ka lebaka la Sebe"},{"SurahNumber":69,"VerseNumber":10,"Text":"Ba se mamele moromuoa oa Mong`a bona, kahoo A ba neha kotlo e matla"},{"SurahNumber":69,"VerseNumber":11,"Text":"Re ile Ra u jara ka Areka mohlang metsi a neng a roaletse"},{"SurahNumber":69,"VerseNumber":12,"Text":"Hore Re etse molaetsa ho uena, hore litsebe li-utloe, kelello e hopole"},{"SurahNumber":69,"VerseNumber":13,"Text":"Joale, mohla Terompeta e letsoang hang"},{"SurahNumber":69,"VerseNumber":14,"Text":"Lefats’e le tsitsingoang le lithaba tsa lona, li fetohang lerole hang, –"},{"SurahNumber":69,"VerseNumber":15,"Text":"Letsatsing leo, ketsehalo e tla phethahala"},{"SurahNumber":69,"VerseNumber":16,"Text":"Leholimo le tla aroha ka lehare, hobane letsatsing leo le tla be le fokola"},{"SurahNumber":69,"VerseNumber":17,"Text":"Manyeloi a tla be a le mahlakoreng a lona, a robeli a jarile terone ea Mong`a ka holim’a ona"},{"SurahNumber":69,"VerseNumber":18,"Text":"Letsatsing leo le tla biletsoa kahlolong, ha ho ketso le e ng`oe ea hau eo u e patang, e tlang ho pateha"},{"SurahNumber":69,"VerseNumber":19,"Text":"Joale ea tla nehoa tlaleho ea hae ka letsohong la molema, o tla re: “Nka, ba la tlaleho ea ka"},{"SurahNumber":69,"VerseNumber":20,"Text":"“Ruri ke ile ka utloisisa hore tlaleho ea ka e tla mphihlela!”"},{"SurahNumber":69,"VerseNumber":21,"Text":"Joale, o tla ba bophelong ba khotso"},{"SurahNumber":69,"VerseNumber":22,"Text":"Serapeng se phahameng"},{"SurahNumber":69,"VerseNumber":23,"Text":"Seo litholoana li leng haufi, li fihleleha"},{"SurahNumber":69,"VerseNumber":24,"Text":"“Ejang le noe, ka khotsofalo; ka lebaka la tseo le lirometseng nale, matsatsing a fetileng"},{"SurahNumber":69,"VerseNumber":25,"Text":"Ea tlang ho nehoa tlaleho ea hae letsohong la ntsohohlo, o tla re: “Jonna! Hoja ka se ke ka nehoa tlaleho ea ka"},{"SurahNumber":69,"VerseNumber":26,"Text":"“Le hona ho hlokomela hore na tlaleho ea ka e eme joang"},{"SurahNumber":69,"VerseNumber":27,"Text":"“Hoja lefu ha lea ka la ntsometsa"},{"SurahNumber":69,"VerseNumber":28,"Text":"“Leruo la ka ha lena thuso ho `na"},{"SurahNumber":69,"VerseNumber":29,"Text":"“Matla a ka a felile!”"},{"SurahNumber":69,"VerseNumber":30,"Text":"(Taelo e tla re)“Mo ts’oare, le mo tlame"},{"SurahNumber":69,"VerseNumber":31,"Text":"“Le mochese Khanareng ea Mollo"},{"SurahNumber":69,"VerseNumber":32,"Text":"“Le mo-khoantise a tlang`oe ka ketane, e bolele ba limitara tse mashome a supileng"},{"SurahNumber":69,"VerseNumber":33,"Text":"“Enoa kea neng a sa kholoe ho Allah Ea Matla Oohle"},{"SurahNumber":69,"VerseNumber":34,"Text":"“A sa khothaletse phepo ea mafutsana"},{"SurahNumber":69,"VerseNumber":35,"Text":"“Kahoo ha ana motsoalle kajeno"},{"SurahNumber":69,"VerseNumber":36,"Text":"“Kapa tsona lijo, ntle le ts’ila e hlatsoitseng maqeba"},{"SurahNumber":69,"VerseNumber":37,"Text":"“E sa jeoeng ke ope haese baetsalibe.”"},{"SurahNumber":69,"VerseNumber":38,"Text":"“Ke le biletsa bopaking ka tseo le li bonang”"},{"SurahNumber":69,"VerseNumber":39,"Text":"“Le tseo le sa li boneng"},{"SurahNumber":69,"VerseNumber":40,"Text":"“Hore Ruri lena ke lentsoe la morumuoa ea hlomphehang"},{"SurahNumber":69,"VerseNumber":41,"Text":"“Ha se lentsoe seroki: le kholoa hanyane"},{"SurahNumber":69,"VerseNumber":42,"Text":"“Kapa lona lentsoe la senohe: khalemo eo le e fumanang ke e fokolang"},{"SurahNumber":69,"VerseNumber":43,"Text":"“Molaetsa o rometsoeng ho tsoa ho Mong`a Mafats’e"},{"SurahNumber":69,"VerseNumber":44,"Text":"“Haeba morumuoa u ne a ka iqapela lipuo Ka lebitso la Rona"},{"SurahNumber":69,"VerseNumber":45,"Text":"Ruri re tla moshakarela ka letsoho la hae la molema"},{"SurahNumber":69,"VerseNumber":46,"Text":"Ruri Re tla mo khaola mothapo oa pelo"},{"SurahNumber":69,"VerseNumber":47,"Text":"Ha ho mang oa lona ea ka mo sireletsang"},{"SurahNumber":69,"VerseNumber":48,"Text":"Empa ruri! Sena ke Molaetsa ho ts’abang Allah"},{"SurahNumber":69,"VerseNumber":49,"Text":"Re’a tseba hore har’a lona ho na le ba o hanyetsang"},{"SurahNumber":69,"VerseNumber":50,"Text":"Empa ruri Ke sehlabi ho Mahana-tumelo"},{"SurahNumber":69,"VerseNumber":51,"Text":"Empa ruri ke ‘Nete ea sebele"},{"SurahNumber":69,"VerseNumber":52,"Text":"Kahoo, tlotlisang lebitso la Mong`a lona Ea Matla Oohle"},{"SurahNumber":70,"VerseNumber":1,"Text":"Motsi o botsitse ka Kotlo e tlang ho oela"},{"SurahNumber":70,"VerseNumber":2,"Text":"Mahana-tumelo, eo ho seng ea ka e qobang"},{"SurahNumber":70,"VerseNumber":3,"Text":"E tsoang ho Allah Mong`a Litsela tsa Nyolohelo"},{"SurahNumber":70,"VerseNumber":4,"Text":"Tseo manyeloi le Khabariele a nyolohelang ho Eena ka letsatsi leo tekanyo ea lona e ka bang likete tse mashome a mahlano a lilemo"},{"SurahNumber":70,"VerseNumber":5,"Text":"U mamelle, – ka Mamello e hlokang khoao"},{"SurahNumber":70,"VerseNumber":6,"Text":"Ruri! Letsatsi ba le bonela thoko haholo"},{"SurahNumber":70,"VerseNumber":7,"Text":"Empa Re le bonela haufinyane"},{"SurahNumber":70,"VerseNumber":8,"Text":"Letsatsi leo ka lona leholimo le tlang ho ho ba joalo ka lesheleshele la koporo"},{"SurahNumber":70,"VerseNumber":9,"Text":"Lithaba li tla ts’oana le boea"},{"SurahNumber":70,"VerseNumber":10,"Text":"Ha ho motsoalle ea tla botsa ka motsoalle oa hae"},{"SurahNumber":70,"VerseNumber":11,"Text":"Le hoja ba tla be ba filoe pono ea hore ba bonane. Takatso ea moetsalibe; e tla ba e ka a ka itokolla Kahlolong ea Letsatsi leo ka ho itefella ka bana ba hae"},{"SurahNumber":70,"VerseNumber":12,"Text":"Ka mosali oa hae le ka ngoana’bo"},{"SurahNumber":70,"VerseNumber":13,"Text":"Kapa ka beng ka eena ba mo holisitseng"},{"SurahNumber":70,"VerseNumber":14,"Text":"Le ka bohle ba teng mona lefats’eng, haeba ho khoneha ho mo lopolla"},{"SurahNumber":70,"VerseNumber":15,"Text":"Empa che! Ruri! E tla be e le Mollo oa Lihele"},{"SurahNumber":70,"VerseNumber":16,"Text":"Khanare e qaqapollang lehata"},{"SurahNumber":70,"VerseNumber":17,"Text":"E memang bohle ba khelohileng, ba furalla"},{"SurahNumber":70,"VerseNumber":18,"Text":"Ba bokella maruo ba a khoaela"},{"SurahNumber":70,"VerseNumber":19,"Text":"Ruri! Motho o bopiloe a hloka mamello"},{"SurahNumber":70,"VerseNumber":20,"Text":"A phakisa a khopeha ha bomalimabe bo mo fihlela"},{"SurahNumber":70,"VerseNumber":21,"Text":"Empa ha lehlohonolo le mo fihlela, oba leqe ka lona"},{"SurahNumber":70,"VerseNumber":22,"Text":"Kantle le barapeli"},{"SurahNumber":70,"VerseNumber":23,"Text":"Ba tsitlaletseng thapelong ea bona"},{"SurahNumber":70,"VerseNumber":24,"Text":"Bao thepeng ea bona ho nang le litokelo tse fanoeng"},{"SurahNumber":70,"VerseNumber":25,"Text":"Malebana le mafutsana a kopang le ea hlolehang"},{"SurahNumber":70,"VerseNumber":26,"Text":"Ba kakatletseng ‘neteng ea Letsatsi la Kahlolo"},{"SurahNumber":70,"VerseNumber":27,"Text":"Ba ts’abang mesarelo ea Mong`a bona –"},{"SurahNumber":70,"VerseNumber":28,"Text":"Hobane Mesarelo ea Mong`a bona e khahlanong le Khotso le Boiketlo; –"},{"SurahNumber":70,"VerseNumber":29,"Text":"Ba bolokileng bohloeki ba bona"},{"SurahNumber":70,"VerseNumber":30,"Text":"Kantle le basali ba bona le bao matsoho a matona a bona a ba ruileng, kahoo ba ke keba behoa molato"},{"SurahNumber":70,"VerseNumber":31,"Text":"Empa haele ba tlolang meeli eo, Ruri! bao e tla be e le batloli ba melao"},{"SurahNumber":70,"VerseNumber":32,"Text":"Ka ho ts’oana le ba bolokang likano tsa bona le selekane sa bona"},{"SurahNumber":70,"VerseNumber":33,"Text":"Le ba its’etlehileng ka bopaki ba bona"},{"SurahNumber":70,"VerseNumber":34,"Text":"Hammoho le bohle ba hlokolosi lithapelong tsa bona"},{"SurahNumber":70,"VerseNumber":35,"Text":"Ruri! bana ba tla phela kahar’a Lirapa tse hlomphehang"},{"SurahNumber":70,"VerseNumber":36,"Text":"Molato ke eng ka mahana-tumelo haele moo ba u tonetse mahlo"},{"SurahNumber":70,"VerseNumber":37,"Text":"Ka lehlakoreng le letona le le lets’eali ka mekhahlelo"},{"SurahNumber":70,"VerseNumber":38,"Text":"Ana motho e mong le e mong har’a bona o rata ho kena kahar’a Serapa sa Nyakallo"},{"SurahNumber":70,"VerseNumber":39,"Text":"Che, Ruri! Re ba hlotse ka seo ba se tsebang"},{"SurahNumber":70,"VerseNumber":40,"Text":"Ke ikana ka Mong`a ‘nqa tsohle tsa Bochabela le Bophirima hore re na le matla"},{"SurahNumber":70,"VerseNumber":41,"Text":"Ho beha ba betere ho ba feta sebakeng sa bona. Re ke ke ra hloloa"},{"SurahNumber":70,"VerseNumber":42,"Text":"Kahoo, ba tlohele ho itaola le ho bapala ho fihlela ba kopana le letsatsi la bona leo ba le ts’episitsoeng"},{"SurahNumber":70,"VerseNumber":43,"Text":"Eleng letsatsi leo ba tlang ho tsosoa mabitleng ka potlako joaloka ha eka ke litlholisano ho ea leseleng"},{"SurahNumber":70,"VerseNumber":44,"Text":"Ka mahlo a ts’ohileng, ba bile ba aparetsoe ke masoabi: leo e tla be ele letsatsi leo ba le ts’episitsoeng"},{"SurahNumber":71,"VerseNumber":1,"Text":"Ruri! Re ile Ra romella Nooe ho batho ba habo: “Lemosa batho ba heno esere kahlolo e mahlonoko ea tloha ea ba oela holimo"},{"SurahNumber":71,"VerseNumber":2,"Text":"A re: “Oho batho ba heso! Ruri! Ke mohlokomelisi ea totobetseng ho lona"},{"SurahNumber":71,"VerseNumber":3,"Text":"“Hore le tlameha ho khumamela Allah le hona ho mo sebeletsa ka tieo, le nkutloe"},{"SurahNumber":71,"VerseNumber":4,"Text":"“Hore A tle A le ts’oarele libe tsa lona le hona ho lelefatsa nako ea lona ea pallo. Hobane Ruri! Nako eo pallo ea Allah e tlang, e ke ke ea liehisoa hoja le ne le tseba.”"},{"SurahNumber":71,"VerseNumber":5,"Text":"A re: “Mong`a ka! Ruri! Ke ne ke etsa pitso ho batho ba heso bosiu le mots’eare"},{"SurahNumber":71,"VerseNumber":6,"Text":"Empa lipitso tsohle tsa ka ha li’a ka tsa thusa letho haese hona hore ba balehe ‘neteng"},{"SurahNumber":71,"VerseNumber":7,"Text":"“Hobane ka linako tsohle ha ke ba bitsetsa hore U tle U ba ts’oarele, ba kiba litsebe tsa bona ka menoana le hona ho ipata lifahleho ka liaparo tsa bona; ba tsitlaletse nyefolong le hona ho ikhohomosa"},{"SurahNumber":71,"VerseNumber":8,"Text":"“Ke ba hoelelitse ka lentsoe le phahameng"},{"SurahNumber":71,"VerseNumber":9,"Text":"“Ke ile ka phatlalatsa molaetsa pooaneng ho bona; ka etsa kopo ho bona sephiring"},{"SurahNumber":71,"VerseNumber":10,"Text":"“Ke re: kopang ts’oarelo ho Mong`a lona. Hobane U Ts’oarela ka Mehla eohle"},{"SurahNumber":71,"VerseNumber":11,"Text":"“Etsoe U tla le nesetsa lipula tsa litloebelele"},{"SurahNumber":71,"VerseNumber":12,"Text":"“A le ekeletse maruo le bara; A le sitse ka Lirapa le Linoka tse phallang"},{"SurahNumber":71,"VerseNumber":13,"Text":"“Molato ke eng ka lona haele moo le hloka ts’epo ho Allah molemong oa boits’oaro bo nepahetseng"},{"SurahNumber":71,"VerseNumber":14,"Text":"Empa e le Eena Ea le hlotseng ka mekhahlelo e fapaneng"},{"SurahNumber":71,"VerseNumber":15,"Text":"Na ha le bone kamoo Allah a hlotseng maholimo a supileng kateng ka tatellano"},{"SurahNumber":71,"VerseNumber":16,"Text":"A tsepamisa ngoeli ho ba khanya leholimong le lona letsatsi ho ba lebone"},{"SurahNumber":71,"VerseNumber":17,"Text":"“Ke Allah ea le hlahisitseng leroleng la lefats’e"},{"SurahNumber":71,"VerseNumber":18,"Text":"“Pheletsong U tla boela A le busetsa ho lona hape, U tla le tsosa hape ka Letsatsi la Tsoho"},{"SurahNumber":71,"VerseNumber":19,"Text":"“Allah U le aletse lefats’e"},{"SurahNumber":71,"VerseNumber":20,"Text":"“Hore le tle le hahlaule holim’a lona ka litsela tse pharaletseng.”"},{"SurahNumber":71,"VerseNumber":21,"Text":"Nooe a re: “Mong`a ka! Ruri! ba ntatotse, eaba ba sala morao batho bao thepa le bana ba bona li sa tl’ong ho ba thusa ka letho haese Tahleho"},{"SurahNumber":71,"VerseNumber":22,"Text":"“Ba lohile leqheka le ts’abehang"},{"SurahNumber":71,"VerseNumber":23,"Text":"“Ba re: “Le se lahle melingoana ea lona kherehloa. E leng Wadd kapa Suw’a, le haele Yaghuth, Ya’uq kapa Nasr"},{"SurahNumber":71,"VerseNumber":24,"Text":"Ruri! Ba khelositse batho ba bangata tseleng, uena ha ho kamoo u ka putsang baetsalibe kateng haese ka ho kheloha.”"},{"SurahNumber":71,"VerseNumber":25,"Text":"Ba ile ba khamisoa metsi ho latela libe tsa bona, eaba ba akheloa Mollong. Ha ho bathusi ba ileng ba ba fumana ntle ho Allah"},{"SurahNumber":71,"VerseNumber":26,"Text":"Nooe a re: “Mong`a ka! U se siee leha e le moneketsela feela oa moetsalibe lefats’eng"},{"SurahNumber":71,"VerseNumber":27,"Text":"Hobane haeba U ka ba siea, ba tla khelosa makhabunyane a Hau le tsoala tsa bona e tla ba baetsalibe"},{"SurahNumber":71,"VerseNumber":28,"Text":"Mong`a ka! U nts’oarele ‘moho le batsoali ba ka le ba-kholoang bohle ba keneng lelapeng la ka, banna le basali, U se ke oa putsa baetsalibe ka letho haese timelo"},{"SurahNumber":72,"VerseNumber":1,"Text":"E re: “Ke senoletsoe hore sehlopha sa Li-jinn li ne li thehile tsebe ho mamela[Qur`an], tsa re: “Re fela re utloile palo e babatsehang"},{"SurahNumber":72,"VerseNumber":2,"Text":"“E tataisetsa tokeng, re khotsoe ka hona: ha re na ho kopanya mong le mong le Mong`a rona"},{"SurahNumber":72,"VerseNumber":3,"Text":"“Bo phahame Botlotlehi ba Mong`a rona: ha A na molekane kapa mora"},{"SurahNumber":72,"VerseNumber":4,"Text":"“Ho ne ho ena le maoatla har’a rona, ba neng ba tloaetse ho buoa mashano a matala ka Allah"},{"SurahNumber":72,"VerseNumber":5,"Text":"“Empa rea lumela hore motho kapa moea ha ba na tokelo ea ho bua leshano ka Allah"},{"SurahNumber":72,"VerseNumber":6,"Text":"“Ruri! Ho teng batho, ba batlang ts’ireletso ho Li-Jinn, empa li ba ekelelitse phosong"},{"SurahNumber":72,"VerseNumber":7,"Text":"“Ba nahana joaloka uena, hore Allah ha ana ho tsosa ope bafung –"},{"SurahNumber":72,"VerseNumber":8,"Text":"“Re ile ra leka ho phahlolla makunutu a leholimo; empa ra fumana le lebetsoe ke balebeli ba matla le malakabe a mollo"},{"SurahNumber":72,"VerseNumber":9,"Text":"“Re ne re lula re larile, ho utsoa; empa ke mong le mong ea neng a leka ho mamela u iphumana a lelekoa ke lelakabe le chalametsang"},{"SurahNumber":72,"VerseNumber":10,"Text":"“Ha re utloisisi hore na kotlo e lebisitsoe ho boohle lefats’eng, kapana Mong`abona Urerilehobatataisatselengnepahetseng"},{"SurahNumber":72,"VerseNumber":11,"Text":"“Ho na le ba bang hara rona ba lokileng, ba bang ba fapane: re latela litsela tse fapaneng"},{"SurahNumber":72,"VerseNumber":12,"Text":"“Empa re’a tseba hore re ke ke ra ferekanya merero ea Allah, kapa hona ho Mo ferekanya ka paleho"},{"SurahNumber":72,"VerseNumber":13,"Text":"“Haele rona, re utloang tataiso, re amohetse mang le mang ea kholoang ho `Mopi oa hae ha ana ts`abo, ea qhekanyetso kapa bohanyapetsi"},{"SurahNumber":72,"VerseNumber":14,"Text":"“Hara rona ho na le ba ithobelang Allah, le ba tsoang tseleng ea toka. – haele ba ithobileng –ba nkile tsela e topileng"},{"SurahNumber":72,"VerseNumber":15,"Text":"“Empa haele ba tsoapohang, ke libeso tsa Mollo-oa-Lihele"},{"SurahNumber":72,"VerseNumber":16,"Text":"“Haeba ba ile ba tsitlallela tseleng, Re ka be Re ba sitisitse ka pula tsa matlopotlopo"},{"SurahNumber":72,"VerseNumber":17,"Text":"“E le hore Re ba behe tekong. Empa mong le mong ea tla kheloha khopolong ea Mong`a hae, U tla mo otla ka kotlo e mahlonoko"},{"SurahNumber":72,"VerseNumber":18,"Text":"“Libaka tsa thapelo ke tsa Allah: kahoo le se bitse ho mong kantle ho Allah"},{"SurahNumber":72,"VerseNumber":19,"Text":"“Nakong eo lekhabunyane la Allah le emang ho Mo rapela, ba mo opela hare ka bongata"},{"SurahNumber":72,"VerseNumber":20,"Text":"E re: “Ke rapela Allah a Inotsi, ha ke Mo kopanye le mang kapa mang.”"},{"SurahNumber":72,"VerseNumber":21,"Text":"E re: “Ha ke na matla a ho le utloisa bohloko, kapa hona ho le tlisa tseleng e nepahetseng.”"},{"SurahNumber":72,"VerseNumber":22,"Text":"E re: “Ha ho ea ka nts’ireletsang khahlanong le Allah, kapa ho fumana sets’abelo kantle ho Eena,”"},{"SurahNumber":72,"VerseNumber":23,"Text":"“Mosebetsi oa ka ke ho phatlalatsa seo ke se fumanang ho tsoa ho Allah, ho phtlalatsa molaetsa oa Hae. Haele ba nyefolang Allah le moromuoa oa Hae: ba loketsoe ke lihele, ba tla phela moo kahosafeleng”"},{"SurahNumber":72,"VerseNumber":24,"Text":"Khabareng, ha ba bona tseo ba neng ba li ts’epistoe, – ka nako eo ba tla tseba hore na ke mang ea fokolang e le mothusi, ea eisehang ka lipalo"},{"SurahNumber":72,"VerseNumber":25,"Text":"E re: Ha ke tsebe hore na seo le neng le se ts’episitsoe se haufi, kapa Mong`a ka U hlophisitse nako e telele ea pallo malebana le eona"},{"SurahNumber":72,"VerseNumber":26,"Text":"Hobane ke Eena Ea tsebang tse sa bonoeng; ebile ha ho mang, kapa mang eo A mo senolelang sephiri sa Hae"},{"SurahNumber":72,"VerseNumber":27,"Text":"Haese ho moromuoa ofe, kapa ofe eo a khahloang ke Eena, joale ebe U hlomamisa balebeli (manyeloi) ho tsamaea kapel’a hae le kamor’a hae"},{"SurahNumber":72,"VerseNumber":28,"Text":"Hore a tle a tsebe hore e feela ba phatlalalitse melaetsa ea Mong`a bona. U bile U kopetse hare liketso tsohle tseo ba li etsang, U boloka tlaleho ea lintho tsohle"},{"SurahNumber":73,"VerseNumber":1,"Text":"Oho uena ea its`opileng ka seaparo"},{"SurahNumber":73,"VerseNumber":2,"Text":"Ema bosiu, empa e seng bosiu boohle"},{"SurahNumber":73,"VerseNumber":3,"Text":"Karolo ea bona, kapa ka tlase ho moo"},{"SurahNumber":73,"VerseNumber":4,"Text":"Kapa haholoanyane, o phete Qur`an ka tekanyo ea lentsoe butle"},{"SurahNumber":73,"VerseNumber":5,"Text":"Haufi Re tla romela molaetsa oa bohlokoa ho uena"},{"SurahNumber":73,"VerseNumber":6,"Text":"Ruri! Ho tsoha bosiu ho bohlokoa molemong oa taolo ea phefomoloho ea hau, e molemo haholo sebakeng sa Lentsoe"},{"SurahNumber":73,"VerseNumber":7,"Text":"Ruri! Mots’eare le na le mesebetsi eo le e etsang"},{"SurahNumber":73,"VerseNumber":8,"Text":"Empa tsitlallela khopolong ea lebitso la Mong`a hau; ikitlaelletsa ho Eena ka pelo eohle"},{"SurahNumber":73,"VerseNumber":9,"Text":"Mong`a Bochabela le Bophirima: ha ho `Mopi kantle ho Eena; ikhethele Eena feela e le mosireletsi oa hau"},{"SurahNumber":73,"VerseNumber":10,"Text":"U be le mamello ho seo ba se buang, o tlohe pela bona ka tlhompho"},{"SurahNumber":73,"VerseNumber":11,"Text":"U ntese ho sebetsana le ba nang le lintho tse khotsofatsang tsa lefats`e, ba latolang `nete; u ba nehe nyehlisetso ha nakoana"},{"SurahNumber":73,"VerseNumber":12,"Text":"Re na le mahlahlela a boima le mollo o chesang"},{"SurahNumber":73,"VerseNumber":13,"Text":"Le lijo tse khamang, le kotlo e mahlonoko"},{"SurahNumber":73,"VerseNumber":14,"Text":"Ka Letsatsi le leng lefats’e le lithaba li tla tsukutleha. Le lithaba li tla fetoha qubu ea lehlabathe le qhalanang"},{"SurahNumber":73,"VerseNumber":15,"Text":"Re le romeletse, moromuoa, eo e tla ba paki khahlano le lona, joalo ka ha Re ile Ra romella moromuoa ho Faro"},{"SurahNumber":73,"VerseNumber":16,"Text":"Empa Faro o ile a latola moromuoa, Re ile Ra mo nanola ka kotlo e boima"},{"SurahNumber":73,"VerseNumber":17,"Text":"Joale ha o latola Allah, o tla its’ireletsa joang ka letsatsi leo Bana ba tlang ho ba moriri o moputsoa"},{"SurahNumber":73,"VerseNumber":18,"Text":"Mohlang leholimo le patsohang ka lehare? Ts’episo ea Hae e tla phethahala"},{"SurahNumber":73,"VerseNumber":19,"Text":"Ruri! Sena ke keletso: kahoo, ea ratang, a nke tsela e eang ho Mong`a hae"},{"SurahNumber":73,"VerseNumber":20,"Text":"Mong`a hau U oa tseba hore o ne o ema karolo-bobeli e boraro ea bosiu, kapa karolo ea bosiu, kapa karolo ng`oe ea boraro, le ka ho ts`oana le karolo eaba nang uena. Empa Allah U lekanya bosiu le mots’eare, hore u tsebe ho boloka palo moo. Kahoo u retelehetse ka ho uena ka mohau: bala, likarolo tsa Qur`an ka mokhoa oo le ka etsang tse bonolo. U tsebe ka botlalo hore ho ka `na haeba ba fokolang bophelong hara lona; ba bang ke bahahlauli, ba tsomana le nala ea Allah, ha ba bang ba loana tseleng ea Allah, bala Qur`an ka mokhoa oo le ka khonang; le rapele kamehla, le fane ka nyehelo; le alime Allah, kalimo e ntle. Etsoe botle bohle boo le bo romelang nale sebakeng sa phefomoloho ea lona le tla bo fumana kapela Allah; Eea, bo phahame ka moputso, le batle Lereko la Allah; Allah U Ts’oarela-khafetsa, U Mohau o Khaphatsehang"},{"SurahNumber":74,"VerseNumber":1,"Text":"Oho uena ea ikhatlileng"},{"SurahNumber":74,"VerseNumber":2,"Text":"Tsoha u fane ka temoso"},{"SurahNumber":74,"VerseNumber":3,"Text":"U rorise Mong`a hau"},{"SurahNumber":74,"VerseNumber":4,"Text":"Liaparo tsa hau u li hloekise"},{"SurahNumber":74,"VerseNumber":5,"Text":"U nene tsohle tse mpe"},{"SurahNumber":74,"VerseNumber":6,"Text":"Kapa phanong ea hau, oa labella kuno"},{"SurahNumber":74,"VerseNumber":7,"Text":"Empa u be le mamello, u tsitlalle tseleng ea Mong`a hau"},{"SurahNumber":74,"VerseNumber":8,"Text":"Qetellong, ha Terompeta e lla"},{"SurahNumber":74,"VerseNumber":9,"Text":"Leo e tlaba Letsatsi; Letsatsi la mahlomola"},{"SurahNumber":74,"VerseNumber":10,"Text":"Le seng bonolo ho ba se nang tumelo"},{"SurahNumber":74,"VerseNumber":11,"Text":"Ntese, le eo ke mo hlotseng Ke Inots’i"},{"SurahNumber":74,"VerseNumber":12,"Text":"Eo Ke mo sitsitseng ka melemo e fetang tekano"},{"SurahNumber":74,"VerseNumber":13,"Text":"Le bara ho ba pela hae"},{"SurahNumber":74,"VerseNumber":14,"Text":"Eo ke mo nolofalelitseng bophelo"},{"SurahNumber":74,"VerseNumber":15,"Text":"Empa o meharo hore ke mo ekeletse"},{"SurahNumber":74,"VerseNumber":16,"Text":"Che, ho lits`opiso tsa Rona o khopame"},{"SurahNumber":74,"VerseNumber":17,"Text":"Haufinyane Ke tla mo lahlela Mollong-oa-Lihele"},{"SurahNumber":74,"VerseNumber":18,"Text":"U nahanne, a loha maqiti; –"},{"SurahNumber":74,"VerseNumber":19,"Text":"Sekhobo se be ho eena; kamoo a lohileng maqiti"},{"SurahNumber":74,"VerseNumber":20,"Text":"Ee, sekhobo se be ho eena; kamoo a lohileng maqiti! –"},{"SurahNumber":74,"VerseNumber":21,"Text":"Eaba o oa qamaka"},{"SurahNumber":74,"VerseNumber":22,"Text":"Eaba o busa lifahleho, o oa koata"},{"SurahNumber":74,"VerseNumber":23,"Text":"Eaba o furalla ka boikhants’o"},{"SurahNumber":74,"VerseNumber":24,"Text":"Eaba o re: “Sena ha se letho haese boloi, ba mehleng ea khale"},{"SurahNumber":74,"VerseNumber":25,"Text":"Sena ke lentsoe la motho.”"},{"SurahNumber":74,"VerseNumber":26,"Text":"Hahufinyane! Ke tla mo lahlela Mollong oa Lihele"},{"SurahNumber":74,"VerseNumber":27,"Text":"Ke`ng se tla le hlalosetsa hore na Mollo-oa-Lihele ke eng"},{"SurahNumber":74,"VerseNumber":28,"Text":"Ha o lumelle letho ho phela, le hona ho tlohela feela! –"},{"SurahNumber":74,"VerseNumber":29,"Text":"O nts`ofatsa le ho fetola `mala oa motho"},{"SurahNumber":74,"VerseNumber":30,"Text":"Holima ona hona le ba leshome le metso e robong"},{"SurahNumber":74,"VerseNumber":31,"Text":"Ha ho ope ntle le manyeloi joalo ka ba hlokomeli ba mollo; palo e tsepamisitsoeng e le teko ho mahana-tumelo, – hore batho ba Lengolo ba tle ba fihlele qeto, le ba-kholoang ba eketse ho tiisa tumelong; – ba nang le khoao ba tlohetse Batho- ba-Lengolo le ba-kholoang, le bao pelong tsa bona ho nang le maloetse le mahana-tumelo ba ka`na ba re: “E be Allah U bolelang ka papiso ee?” Allah U khelosa ea ratoang ke Eena, U tataisa ea ratoang ke Eena: ha ho ea ka tsebang ka matla a Mong`a hau, kantle ho Eena. Sena ke molaetsa ho batho"},{"SurahNumber":74,"VerseNumber":32,"Text":"Che, Ruri; ka ngoeli"},{"SurahNumber":74,"VerseNumber":33,"Text":"Le ka bosiu ha bo esa"},{"SurahNumber":74,"VerseNumber":34,"Text":"Le ka meso ha mafube a hlaha"},{"SurahNumber":74,"VerseNumber":35,"Text":"Sena empa e le se seng sa lits’upiso tse kholohali"},{"SurahNumber":74,"VerseNumber":36,"Text":"Temoso ho batho"},{"SurahNumber":74,"VerseNumber":37,"Text":"Ho e mong le e mong oa lona ea khethang tsela e nepahetseng"},{"SurahNumber":74,"VerseNumber":38,"Text":"Phefomoloho ka ngoe e tla paka liketso tsa eona"},{"SurahNumber":74,"VerseNumber":39,"Text":"Kantle le balekane ba letsoho la molema"},{"SurahNumber":74,"VerseNumber":40,"Text":"Lirapeng: ba tla botsana"},{"SurahNumber":74,"VerseNumber":41,"Text":"Ba botse baetsalibe"},{"SurahNumber":74,"VerseNumber":42,"Text":"“Ke eng se le isitseng Mollong-oa-Lihele?”"},{"SurahNumber":74,"VerseNumber":43,"Text":"Ba tla re: “Re bile sieo ho ba neng ba rapela”"},{"SurahNumber":74,"VerseNumber":44,"Text":"“Kapa ba neng ba fepa mafutsana"},{"SurahNumber":74,"VerseNumber":45,"Text":"“Re ne re le mokhatlong oa basomi"},{"SurahNumber":74,"VerseNumber":46,"Text":"“Re ne re latola Letsatsi la Kahlolo"},{"SurahNumber":74,"VerseNumber":47,"Text":"“Ho fihlela lefu le re oela holimo.”"},{"SurahNumber":74,"VerseNumber":48,"Text":"Ha ho na ‘muelli ea tla bang molemo ho bona"},{"SurahNumber":74,"VerseNumber":49,"Text":"Joale molato ke eng ka bona hobane ba ile ba furalla temoso"},{"SurahNumber":74,"VerseNumber":50,"Text":"Joaloka ha eka ke lipokola li ts’ohile"},{"SurahNumber":74,"VerseNumber":51,"Text":"Li baleha tau"},{"SurahNumber":74,"VerseNumber":52,"Text":"Mehlolo, mong le mong o batla ho fuoa maqhepe a manolotsoeng"},{"SurahNumber":74,"VerseNumber":53,"Text":"Che, ha ba na letsoalo la Bo-tlang"},{"SurahNumber":74,"VerseNumber":54,"Text":"Che, Ruri sena ke temoso"},{"SurahNumber":74,"VerseNumber":55,"Text":"Mong le mong ea nang le hona a inkele temoso"},{"SurahNumber":74,"VerseNumber":56,"Text":"Empa ha ho mong ea tla e boloka ka khopolo, kantle ho thato ea Allah: ke Mong`a Botlehali, le tsoarelo"},{"SurahNumber":75,"VerseNumber":1,"Text":"Ka Letsatsi la Tsoho (ea bafu)"},{"SurahNumber":75,"VerseNumber":2,"Text":"Le ka phefomoloho e tletseng boinyatso"},{"SurahNumber":75,"VerseNumber":3,"Text":"Motho ha a hopole hore Re ka kopanya masapo a hae"},{"SurahNumber":75,"VerseNumber":4,"Text":"Che, Re na le matla a ho kopanya menoana ea hae ka tatellano"},{"SurahNumber":75,"VerseNumber":5,"Text":"Empa motho o lakatsa ho etsa bobe ka nako e ka pela hae"},{"SurahNumber":75,"VerseNumber":6,"Text":"O a botsa: “Letsatsi la tsoho le neng?”"},{"SurahNumber":75,"VerseNumber":7,"Text":"Khabareng, mohla pono e fifalang"},{"SurahNumber":75,"VerseNumber":8,"Text":"Ngoeli li fifalang"},{"SurahNumber":75,"VerseNumber":9,"Text":"Letsatsi le ngoeli li kopangoang"},{"SurahNumber":75,"VerseNumber":10,"Text":"Ke letsatsi leo motho a tla re: “Sets`abelo sa ka se ho kae?”"},{"SurahNumber":75,"VerseNumber":11,"Text":"Che! Ha hona sets’abelo"},{"SurahNumber":75,"VerseNumber":12,"Text":"Kapela Mong`a hau, letsatsing leo e tla ba sebaka sa phomolo"},{"SurahNumber":75,"VerseNumber":13,"Text":"Letsatsing le motho o tla bolelloa pale ea hae, le tsohle tse a li siileng morao"},{"SurahNumber":75,"VerseNumber":14,"Text":"Che, motho o tla paka khahlano le eena"},{"SurahNumber":75,"VerseNumber":15,"Text":"Leha a ka leka ho its`ereletsa"},{"SurahNumber":75,"VerseNumber":16,"Text":"U se bule molomo oa hau u potlaketse qeto"},{"SurahNumber":75,"VerseNumber":17,"Text":"Ho ho Rona ho bona pokello ea eona le phatlalatso"},{"SurahNumber":75,"VerseNumber":18,"Text":"Ha Re se Re e phatlalalitse, e latele"},{"SurahNumber":75,"VerseNumber":19,"Text":"Ho ho Rona ho e hlalosa"},{"SurahNumber":75,"VerseNumber":20,"Text":"Che, empa motho a rata bophelo bo fetang hang"},{"SurahNumber":75,"VerseNumber":21,"Text":"A tlohela bophelo Bo-tlang"},{"SurahNumber":75,"VerseNumber":22,"Text":"Letsatsing leo, lifahleho tse ling li tla be li khanya"},{"SurahNumber":75,"VerseNumber":23,"Text":"Li talimme ho Mong`a tsona"},{"SurahNumber":75,"VerseNumber":24,"Text":"Ha tse ling, letsatsing leo, li tla be lihloname, li soabile"},{"SurahNumber":75,"VerseNumber":25,"Text":"Ka khopolo ea hore bomalimabe boo mahlonoko bo tlilo liheloa holima tsona"},{"SurahNumber":75,"VerseNumber":26,"Text":"Ruri, ha phefomoloho e fihla ‘metsong"},{"SurahNumber":75,"VerseNumber":27,"Text":"Hoba le mohoo, “Ke mang moloi?”"},{"SurahNumber":75,"VerseNumber":28,"Text":"O tla qeta hore ke nako ea karohano"},{"SurahNumber":75,"VerseNumber":29,"Text":"Leoto le tla kopang`oa le le leng"},{"SurahNumber":75,"VerseNumber":30,"Text":"Mohlang oo tsela tsohle lit la lebisa ho Mong`a hau"},{"SurahNumber":75,"VerseNumber":31,"Text":"Ha a nyehela letho, le hona ho rapela"},{"SurahNumber":75,"VerseNumber":32,"Text":"Empa o latotse `nete. A furalla"},{"SurahNumber":75,"VerseNumber":33,"Text":"A hoantela ho mehahabo ka boikhants’o bohle"},{"SurahNumber":75,"VerseNumber":34,"Text":"Sekhobo se be ho uena, ee, sekhobo"},{"SurahNumber":75,"VerseNumber":35,"Text":"Hape sekhobo se be ho uena, ee, sekhobo"},{"SurahNumber":75,"VerseNumber":36,"Text":"Motho o hopola hore o tla siuoa a sa laoloe"},{"SurahNumber":75,"VerseNumber":37,"Text":"Ene e se lerotholi la there e thakhintsoeng"},{"SurahNumber":75,"VerseNumber":38,"Text":"Eaba o fetoha lehloele; eaba Allah U `mopa ho mo neha sebopeho"},{"SurahNumber":75,"VerseNumber":39,"Text":"A `mopa ka bobeli, monna le mosali"},{"SurahNumber":75,"VerseNumber":40,"Text":"Ha se Eena A nang le matla a ho phelisa bafu"},{"SurahNumber":76,"VerseNumber":1,"Text":"Ho ne ho se motsotso oo motho e ne e se letho le ka hopoloang"},{"SurahNumber":76,"VerseNumber":2,"Text":"Ruri! Re hlotse motho ka lerotholi la tere, e le ho ‘meha tekong: Ra mo neha kutlo le pono"},{"SurahNumber":76,"VerseNumber":3,"Text":"Ra mo bonts’a tsela; hore a lebohe kapa a hloke teboho"},{"SurahNumber":76,"VerseNumber":4,"Text":"Mahana-tumelo Re a hlophiselitse liketane, lijoko le Mollo"},{"SurahNumber":76,"VerseNumber":5,"Text":"Ba lokileng, ba tla noella mopotjoaneng, o kopantsoeng le kafur"},{"SurahNumber":76,"VerseNumber":6,"Text":"Selibeng seo makhabunyane a Allah a noang ho sona, se ts’akhunyang ka matlopotlopo"},{"SurahNumber":76,"VerseNumber":7,"Text":"Ba phethisa likano, ba ts`aba letsatsi leo bobe ba lona bo tlang ho jaleha ka bophara"},{"SurahNumber":76,"VerseNumber":8,"Text":"Ba fepa mafutsana, likhutsana, le ba ts’oaruoa, leratong la Allah"},{"SurahNumber":76,"VerseNumber":9,"Text":"[ba re] “Re le fepa ka lereko la Allah Ea Inots`i: Ha re`a lebella moputso kapa tsona liteboho ho lona"},{"SurahNumber":76,"VerseNumber":10,"Text":"Re ts’aba letsatsi leo ka lona khalefo ea Mong`a rona e tla beng e tlokoma.”"},{"SurahNumber":76,"VerseNumber":11,"Text":"Empa Allah u tla ba lopolla bomalimabeng ba letsatsi leo, A ba khants`etse ka botle le nyakallo"},{"SurahNumber":76,"VerseNumber":12,"Text":"Hobane ba ne ba ena le mamello ba tsitlalletse, u tla ba putsa ka serapa le silika"},{"SurahNumber":76,"VerseNumber":13,"Text":"Ba tla phomola Literoneng tse phahameng, ba ke ke ba bona mocheso oa letsatsi kapa serame se hlabang"},{"SurahNumber":76,"VerseNumber":14,"Text":"Meriti e tlaba haufi le bona, liririella tsa litholoana li tla atamela pela bona ka ho ithoba"},{"SurahNumber":76,"VerseNumber":15,"Text":"Har’a bona ho tla feta lijana tsa silivera le mepotjoana ea krystal"},{"SurahNumber":76,"VerseNumber":16,"Text":"Tse khanyang sa khalase, tse entsoeng ka silivera: li tla lekanya litabatabelo tsa bona"},{"SurahNumber":76,"VerseNumber":17,"Text":"Ba tla nehoa mopotjoana o kopantsoeng le zanjabil"},{"SurahNumber":76,"VerseNumber":18,"Text":"Seliba se bitsoang Salsabil"},{"SurahNumber":76,"VerseNumber":19,"Text":"Ba tla feptjoa ke morolo o mosesane o sa tsofaleng; ha u ba bona, u tla nahana hore ke liperela tse qhalaneng"},{"SurahNumber":76,"VerseNumber":20,"Text":"E tla re ha u sheba, ke moo o tlang, ho bona khotso le sebaka se botlehali"},{"SurahNumber":76,"VerseNumber":21,"Text":"Ba tla be ba apere liaparo tse tala tsa silika le brocade, ba roetse lipetja tsa silivera; Mong`a bona U ba neha veine e hloekileng e halalelang ho noa"},{"SurahNumber":76,"VerseNumber":22,"Text":"“Ruri! Sena ke moputso oa lona, le ts`ebetso ea lona e amohetsoe.”"},{"SurahNumber":76,"VerseNumber":23,"Text":"Ke rona ba rometseng Qur`an ho lona ka mekhahleho"},{"SurahNumber":76,"VerseNumber":24,"Text":"Kahoo ebang le mamello ka tsitlallelo ho taelo ea Mong`a lona le se mamele baetsalibe le banyefoli har`a bona"},{"SurahNumber":76,"VerseNumber":25,"Text":"Tlotlisa lebitso la Mong`a hau hoseng le mantsiboea"},{"SurahNumber":76,"VerseNumber":26,"Text":"Le karolong ea bosiu, Mo khumamele, u Mo tlotlise bosiu bohle"},{"SurahNumber":76,"VerseNumber":27,"Text":"Haele bana, ba rata bophelo ba lepotla-potla, ba itebatsa letsatsi le mahlonoko"},{"SurahNumber":76,"VerseNumber":28,"Text":"Ke Rona ba ba hlotseng, Ra matlafatsa linoka tsa bona; empa, ha Re rata, Re ka ba fapanyetsana ka ba bang ba ts’oanang le bona"},{"SurahNumber":76,"VerseNumber":29,"Text":"Sena ke temoso: ea ratang, a inkele tsela e eang ho Mong`a hae"},{"SurahNumber":76,"VerseNumber":30,"Text":"Empa ha u ke ke, kantle ho thato ea Allah: hobane Allah U na le tsebo e phahametseng, U Seli"},{"SurahNumber":76,"VerseNumber":31,"Text":"U tla amohela mohaung oa Hae ea ratoang ke eena; empa baetsalibe, – U ba hlophiselitse kahlolo e mahlonoko"},{"SurahNumber":77,"VerseNumber":1,"Text":"Ka liphefo tse romelloang ka tatellano"},{"SurahNumber":77,"VerseNumber":2,"Text":"Tse foqohang ka matla"},{"SurahNumber":77,"VerseNumber":3,"Text":"Lijala hole le haufi"},{"SurahNumber":77,"VerseNumber":4,"Text":"Li arole se seng ho se seng"},{"SurahNumber":77,"VerseNumber":5,"Text":"Li phatlalatse molaetsa hoohle"},{"SurahNumber":77,"VerseNumber":6,"Text":"Oa topollo kapa oa temoso"},{"SurahNumber":77,"VerseNumber":7,"Text":"Ruri! Seo le se ts’episitsoeng se tla phethahala"},{"SurahNumber":77,"VerseNumber":8,"Text":"Mohla linaleli li fifalang"},{"SurahNumber":77,"VerseNumber":9,"Text":"Leholimo le petsoha ka lehare"},{"SurahNumber":77,"VerseNumber":10,"Text":"Lithaba li qhalahangoa se ka lerole"},{"SurahNumber":77,"VerseNumber":11,"Text":"Le baromuoa ba khobokang’oang pallong ea bona –"},{"SurahNumber":77,"VerseNumber":12,"Text":"Ke letsatsi lefe la tsee tse boleloang"},{"SurahNumber":77,"VerseNumber":13,"Text":"Ke tsa Letsatsi la Tlhopho"},{"SurahNumber":77,"VerseNumber":14,"Text":"Ke`ng se tla le hlalosetsa hore na letsatsi la tharollo ke eng! –"},{"SurahNumber":77,"VerseNumber":15,"Text":"Sekhobo se be ho balatoli ba ‘nete letsatsing leo"},{"SurahNumber":77,"VerseNumber":16,"Text":"Ha Re ea ka Ra ripitlila meloko ea mathomo"},{"SurahNumber":77,"VerseNumber":17,"Text":"Le ka e latelang ho moo Re tla etsa joalo"},{"SurahNumber":77,"VerseNumber":18,"Text":"Re sebetsa joalo ka baetsalibe"},{"SurahNumber":77,"VerseNumber":19,"Text":"Sekhobo se be ho balatoli ba ‘nete letsatsing leo"},{"SurahNumber":77,"VerseNumber":20,"Text":"Ha Re’a u hlola ka lero le eisehang"},{"SurahNumber":77,"VerseNumber":21,"Text":"Ra le beha sebakeng sa phomolo ka tsepamo"},{"SurahNumber":77,"VerseNumber":22,"Text":"Ka nako e baliloeng"},{"SurahNumber":77,"VerseNumber":23,"Text":"Hobane Re ea hlopha; Re hlopha ka pabatseho"},{"SurahNumber":77,"VerseNumber":24,"Text":"Sekhobo se be ho balatoli ba ‘nete letsatsing leo"},{"SurahNumber":77,"VerseNumber":25,"Text":"Ha Re ea hlola lefats’e ho ba tulo"},{"SurahNumber":77,"VerseNumber":26,"Text":"Ho tse phelang le tse shoeleng"},{"SurahNumber":77,"VerseNumber":27,"Text":"Ra hlola lithaba ho tsepama, tse phahameng; Ra le sitsa ka metsi a hlabosang"},{"SurahNumber":77,"VerseNumber":28,"Text":"Sekhobo se be ho balatoli ba ‘nete letsatsing leo"},{"SurahNumber":77,"VerseNumber":29,"Text":"[ho tla thoe] “Tlohang mona ho seo le neng se latola ka ho se shanofatsa"},{"SurahNumber":77,"VerseNumber":30,"Text":"“E eang moriting o menahaneng ha raro"},{"SurahNumber":77,"VerseNumber":31,"Text":"“Oo ho senang ho phola, o se nang thuso lebataneng la mocheso"},{"SurahNumber":77,"VerseNumber":32,"Text":"“Ruri! O tlola mollo e le qhobosheane"},{"SurahNumber":77,"VerseNumber":33,"Text":"“Joaloka ha eka ke likamele tse ts’ehla.”"},{"SurahNumber":77,"VerseNumber":34,"Text":"Sekhobo se be ho balatoli ba ‘nete letsatsing leo"},{"SurahNumber":77,"VerseNumber":35,"Text":"Ke letsatsi leo ho senang ea tla beng a tseba ho buoa"},{"SurahNumber":77,"VerseNumber":36,"Text":"Kapa ho lumelloa ho ipuella"},{"SurahNumber":77,"VerseNumber":37,"Text":"Sekhobo se be ho balatoli ba ‘nete letsatsing leo"},{"SurahNumber":77,"VerseNumber":38,"Text":"Leo e tla be e le letsatsi la tlhopho! Re tla le khobokanya ‘moho le meloko e tlileng pele ho lona"},{"SurahNumber":77,"VerseNumber":39,"Text":"Joale, haeba le na le leqheka, nqhekanyetseng"},{"SurahNumber":77,"VerseNumber":40,"Text":"Sekhobo se be ho balatoli ba ‘nete letsatsing leo"},{"SurahNumber":77,"VerseNumber":41,"Text":"Haele ba lokileng, ba tlaba tlasa moriti le pela liliba"},{"SurahNumber":77,"VerseNumber":42,"Text":"Le litholoana, – sohle seo ba se labalabelang"},{"SurahNumber":77,"VerseNumber":43,"Text":"“E jang le noe le khotsofale: seo le se sebelelitseng.”"},{"SurahNumber":77,"VerseNumber":44,"Text":"Ke kamoo Re putsang ba etsi ba tse ntle kateng"},{"SurahNumber":77,"VerseNumber":45,"Text":"Sekhobo se be ho balatoli ba ’nete letsatsing leo"},{"SurahNumber":77,"VerseNumber":46,"Text":"Ejang le nyakalle ha nakoana. Ruri! Leba etsalibe"},{"SurahNumber":77,"VerseNumber":47,"Text":"Sekhobo se be ho balatoli ba ‘nete letsatsing leo"},{"SurahNumber":77,"VerseNumber":48,"Text":"Ha ho thoe ho bona: “Khumamang!” Ha ba etse joalo"},{"SurahNumber":77,"VerseNumber":49,"Text":"Sekhobo se be ho balatoli ba nnete letsatsing leo"},{"SurahNumber":77,"VerseNumber":50,"Text":"Ke molaetsa ofe ka morao ho moo, ba tlang ho o kholoa"}]}