{"Id":78,"LanguageCodes":["cs","ces"],"Name":"ces-arnykl","Author":"A. R. Nykl","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":12,"VerseNumber":53,"Text":"Však neprohlašuji se prostým viny, neboť přirozenost člověka nabádá ke zlému, vyjma toho, k čemu byl milostiv Pán můj: neboť zajisté Pán můj velký jest v odpouštění, slitovný.“"},{"SurahNumber":12,"VerseNumber":54,"Text":"I řekl král: „Přiveďte jej ke mně: vymiňuji si jej zvláště pro sebe.“ A když byl pohovořil si s ním, řekl: „ode dneška budeš u nás, pověřen mocí a důvěrou.“"},{"SurahNumber":12,"VerseNumber":55,"Text":"Řekl (Josef): „Učiň mne vrchním nad sýpkami v zemi: jáť zajisté budu strážcem rozšafným.“"},{"SurahNumber":12,"VerseNumber":56,"Text":"Takovýmto způsobem usadili jsme Josefa v zemi, aby pobývati mohl v ní, kdekoli chtěl by: podělujeme milosrdenstvím svým, koho chceme a nedáme propadnouti odměně těch, kdož dobře činí"},{"SurahNumber":12,"VerseNumber":57,"Text":"Však odměna života budoucího lepší jest těm, kdož uvěřili a byli bohabojní"},{"SurahNumber":12,"VerseNumber":58,"Text":"A přišli bratři Josefovi a byli mu předvedeni: on poznal je, však oni nepoznávali ho"},{"SurahNumber":12,"VerseNumber":59,"Text":"A když je byl zásobil zásobami jejich, řekl: „Přivedte mi bratra svého, jenž zůstal s otcem vaším. Nevidíte-liž, jak dobrou vám dávám míru a že nejlepším jsem z hostitelů"},{"SurahNumber":12,"VerseNumber":60,"Text":"Však nepřivedete-li mi jej, nebude vám míry u mne, aniž smíte se mi přiblížiti.“"},{"SurahNumber":12,"VerseNumber":61,"Text":"Řekli: „Budeme žádati oň otce jeho: zajisté tak učiníme.“"},{"SurahNumber":12,"VerseNumber":62,"Text":"Řekl tehdy Josef k sluhům svým: „Položte peníze jejich do zavazadel jejich: aby zpozorovali je až navrátí se k lidu svému a snad přijdou sem zpět.“"},{"SurahNumber":12,"VerseNumber":63,"Text":"A když navrátili se k otci svému, řekli: „Otče náš, odepřena nám byla míra: pročež pošli s námi bratra našeho, aby naměřeno nám bylo (obilí). My zajisté dobře stříci ho budeme.“"},{"SurahNumber":12,"VerseNumber":64,"Text":"Řekl: „Svěřiti-li mám jej vám, jako kdysi svěřil jsem vám bratra vašeho? Však Bůh nejlepším jest strážcem a nejslitovnějších všech slitovných.“"},{"SurahNumber":12,"VerseNumber":65,"Text":"A když otevřeli náklady své nalezli peníze své vrácené jim. Řekli: „Otče náš, čehož více žádati si můžeme? Totoť jsou peníze naše, jež vráceny nám byly: i nakoupíme zásoby pro rodiny své: stříci budeme bratra svého a rozmnoženy budou zásoby naše o náklad jednoho velblouda: náklad lehký.“"},{"SurahNumber":12,"VerseNumber":66,"Text":"Řekl (Jakub): „Nepošlu jej s vámi, dokud nezapřisáhnete se mi Bohem, že jistotně přivedete mi jej zpět, leda byste byli obklopeni (překážkami).“ A když dali mu slib svůj, řekl: „Bůh jest toho, co říkáme, poručníkem!“"},{"SurahNumber":12,"VerseNumber":67,"Text":"A řekl pak: „Synové moji, nevstupujte do města jednou branou, nýbrž vstupte doň branami rozličnými: nicméně neprospěje vám rada má proti usouzení Boha pranic neboť rozsouzení přináleží jedině Bohu: naň spoléhám a naň nechť spoléhají ti, kdož na něho spoléhají.“"},{"SurahNumber":12,"VerseNumber":68,"Text":"A když vešli do města jakž nakázal jim otec jejich, nezpomohlo jim to nijak proti předurčení Boha: jen (vyplněno tím bylo) přání v duši Jakubově, jež uložil jim. Onť pak obdařen byl věděním, jemuž jsme jej byli naučili: však většina lidí nemá vědění (takového)"},{"SurahNumber":12,"VerseNumber":69,"Text":"A když předstoupili před Josefa, vzal tento k sobě bratra svého, řka: „Jáť zajisté jsem bratrem tvým: však ty nermuť se pro to, co oni se mnou učinili.“"},{"SurahNumber":12,"VerseNumber":70,"Text":"A když zásobil je zásobami jejich, vložil číši svou do nákladu bratra svého. Na to zavolal vyvolavač za nimi: „Hola, pocestní! V pravdě zloději jste!“"},{"SurahNumber":12,"VerseNumber":71,"Text":"Řekli, obrátivše se k nim: „Co pohřešujete?“"},{"SurahNumber":12,"VerseNumber":72,"Text":"Řekli: „Pohřešujeme číši královu. Kdokoli přinese ji, dostane náklad velblouda odměnou: jáť zajisté za to ručím!“"},{"SurahNumber":12,"VerseNumber":73,"Text":"Řekli: „Při Bohu! Víte přec, že nepřišli jsme, abychom špatnosti páchali v zemi: zajisté nejsme zloději.“"},{"SurahNumber":12,"VerseNumber":74,"Text":"Řekli (Egypťané): „Jaká má býti odplata toho, jenž ukradl číši, jste-li lháři?“"},{"SurahNumber":12,"VerseNumber":75,"Text":"Řekli: „Odplatou toho, v jehož nákladu nalezena bude (číše), bude vydání jej samého vám: takovým způsobem odměňujeme nepravostné.“"},{"SurahNumber":12,"VerseNumber":76,"Text":"A počal (Josef) prohledávati pytle jejich dříve, než počal s pytlem bratrovým: a pak vytáhl číši z pytle bratra svého.Takovýmto způsobem vnukli jsme lest Josefovi, neboť nemohl zadržeti bratra svého dle zákona králova, leda že Bůh by tomu byl chtěl. Stavíme na různé stupně moudrosti, koho chceme: a nade všemi, obdařenými věděním, jest vždy jeden, jenž více ví"},{"SurahNumber":12,"VerseNumber":77,"Text":"Tehdy řekli: „Kradl-li, však již bratr jeho kradl před ním.“ Však Josef zadržel tajemství své v sobě a nezjevil je jim, řka (v duchu): „Vy v horším jste postavení a Bůh nejlépe ví o tom, co vyprávíte.“"},{"SurahNumber":12,"VerseNumber":78,"Text":"Řekli: „Ó kníže mocný, bratr náš má otce stařičkého věkem: vezmi tedy jednoho z nás za něho : v pravdě vidíme, žes jedním z dobře činících.“"},{"SurahNumber":12,"VerseNumber":79,"Text":"Řekl: „Uchovejž Bůh, abych vzal někoho jiného kromě toho, u nějž nalezli jsme majetek svůj: v tom případě, byli bychom z nepravostných.“"},{"SurahNumber":12,"VerseNumber":80,"Text":"A když zoufali si ohledně (Benjamina), vzdálili se k poradě. Řekl nejstarší z nich: „Zdaž nevíte, že otec váš vzal od vás slib před Bohem a jak před tím nedostáli jste slibu ohledně Josefa? Jáť neodejdu ze země, dokud nedovolí mi otec můj, nebo Bůh rozhodne o osudu mém: onť nejlepším jest ze všech soudců"},{"SurahNumber":12,"VerseNumber":81,"Text":"Navraťte se k otci svému a rcete: „Otče náš, zajisté syn tvůj kradl: a dosvědčili jsme jen to, co zvěděli jsme a nemohli jsme před věcmi skrytými ostříci se"},{"SurahNumber":12,"VerseNumber":82,"Text":"Taž se sám v městě, v němž jsme byli a karavany, s níž jsme přišli: shledáš, že jsme pravdomluvnými!“"},{"SurahNumber":12,"VerseNumber":83,"Text":"Řekl (Jakub): „Nikoliv, sami jste tuto věc navlekli, však trpělivost krásná jest: snad Bůh dá mi je zpět všechny, neboť on vševědoucí jest a moudrý.“"},{"SurahNumber":12,"VerseNumber":84,"Text":"A odvrátil se od nich a řekl: „Běda mi pro Josefa!“ A zbělely oči jeho ze zármutku a zmlkl (bolem)"},{"SurahNumber":12,"VerseNumber":85,"Text":"Řekli: „Při Bohu, nepřestaneš vzpomínati na Josefa, až přemůže tě zármutek a utrápíš se.“"},{"SurahNumber":12,"VerseNumber":86,"Text":"Řekl: „Stěžuji si v bolu a zármutku svém jedině Bohu a vím od Boha, co vy nevíte"},{"SurahNumber":12,"VerseNumber":87,"Text":"Synové moji, jděte a vyzvídejte zprávy o Josefovi a bratru jeho a neztrácejte naděje v dobrotu boží, neboť neztrácí naději v dobrotu boží, leda lid nevěřící.“"},{"SurahNumber":12,"VerseNumber":88,"Text":"Když Pak předstoupili před (Josefa), řekli: „Mocný kníže, protivenství postihlo nás a rodinu naši; a málo přinesli jsme peněz: i naměř nám dobrou míru a ustrň se nad námi, neboť Bůh zajisté odměňuje ty, kdož ustrnují se.“"},{"SurahNumber":12,"VerseNumber":89,"Text":"Tehdy řekl: „Víte-liž pak, co učinili jste s Josefem a bratrem jeho v nevědomosti své?“"},{"SurahNumber":12,"VerseNumber":90,"Text":"Řekli: „Zdaž ty sám jsi Josef?“ Řekl: „Ano, já jsem Josef a toto jest bratr můj. Bůh milostiv byl k nám, neboť kdo bojí se jej a trpělivě vyčkává, věziž, že Bůh nedá propadnout odměně, dobře činících.“"},{"SurahNumber":12,"VerseNumber":91,"Text":"Řekli: „Při Bohu, Bůh zajisté vyvolil tě nad nás a my byli jsme hříšní.“"},{"SurahNumber":12,"VerseNumber":92,"Text":"Řekl: „Nebudu vám ničeho vyčítati dnes: Bůh odpustí vám, neboť on nejslitovnějším jest ze všech slitovných"},{"SurahNumber":12,"VerseNumber":93,"Text":"Vezměte tuto košili mou a hoďte ji na tvář otce mého i prohlédne: a přiveďte ke mně rodinu vaši veškerou.“"},{"SurahNumber":12,"VerseNumber":94,"Text":"A když vyšla karavana, řekl otec jejich: „V pravdě poznávám vůni Josefa: myslíte třeba, že blouzním?“"},{"SurahNumber":12,"VerseNumber":95,"Text":"Řekli mu: „Při Bohu, jsi opět ve svém omylu dávném.“"},{"SurahNumber":12,"VerseNumber":96,"Text":"Když pak přišel posel s radostnou novinou, hodil košili na tvář jeho, i navrácen jest mu zrak. Řekl tehdy: „Zdaž neřekl jsem vám, že vím od Boha, co vy nevíte?“"},{"SurahNumber":12,"VerseNumber":97,"Text":"Řekli: „Otče náš, pros za nás, aby odpuštěny nám byly viny naše neboť zajité byli jsme z hřešících.“"},{"SurahNumber":12,"VerseNumber":98,"Text":"Řekl: „Budu prositi za odpuštění pro vás Pána svého, neboť on zajisté velký jest v odpouštění, slitovný.“"},{"SurahNumber":12,"VerseNumber":99,"Text":"A když předstoupili před Josefa, vzal tento rodiče své k sobě, řka: „Vejděte do Egypta, chce-li Bůh, v bezpečí!“"},{"SurahNumber":12,"VerseNumber":100,"Text":"Vzal pak rodiče své nahoru na stolec knížecí a padli na tváře své, klaníce se mu. I řekl: „Otče můj, toto jest výklad vidění mého kdysi: uskutečnil je Pán můj a milostí svou zahrnul mne, vysvobodiv mne z vězení a přiveda vás ke mně z pouště poté, když Satan byl způsobil různici mezi mnou a bratry mými. Zajisté Pán můj laskav jest vůči komu chce: neboť on vševědoucí jest a moudrý"},{"SurahNumber":12,"VerseNumber":101,"Text":"Pane můj, obdařil's mne panstvím a naučil's mne výkladu událostí: Stvořiteli nebes i země, tys ochráncem mým v životě tomto i budoucím: dej zemříti mi oddánu do vůle tvé a zařaď mne mezi spravedlivé.“"},{"SurahNumber":12,"VerseNumber":102,"Text":"Tento jest jeden z dějů skrytých, jejž vnukáme ti. Tys nebyl přítomen, když usmyslili si vespolek čin svůj a prováděli lest svou"},{"SurahNumber":12,"VerseNumber":103,"Text":"však většina lidí, i kdybys sebe více toho si přál, neuvěří"},{"SurahNumber":12,"VerseNumber":104,"Text":"Ty pak nežádáš od nich odměny za toto (předříkávání), neboť jest pouze připomenutím veškerenstvu"},{"SurahNumber":12,"VerseNumber":105,"Text":"Kolik znamení na nebi jest a na zemi: jdou kolem nich a netečně vzdalují se od nich"},{"SurahNumber":12,"VerseNumber":106,"Text":"A většina jich nevěří v Boha, aniž by jiná s ním spolčovali (božstva)"},{"SurahNumber":12,"VerseNumber":107,"Text":"Jsou si snad jisti, že nepřijde na ně záplava trestu božího, aneb nepřijde jim hodina (soudu) z nenadání, když toho tušiti nebudou"},{"SurahNumber":12,"VerseNumber":108,"Text":"Rci: „Toto jest stezka má: volám vás k Bohu jasným důkazem — já a kdožkoli následuje mne: a chvála budiž Bohu, nepatřím k mnohobožcům!“"},{"SurahNumber":12,"VerseNumber":109,"Text":"A neposlali jsme před tebou jiných mužů, než takové z obyvatel měst, kterým dali jsme vnuknutí: což necestovali zemí, aby viděli, jaký byl konec těch, kteří byli před nimi? Ale příbytek v životě budoucím lepším bude pro ty, kdož bojí se Boha: což nepochopíte"},{"SurahNumber":12,"VerseNumber":110,"Text":"Až když na konec proroci ztratili veškerou naději a mnili, že považováni jsou za lháře, přišla jim pomoc naše: a zachráněn byl, koho jsme chtěli: však nebude odvrácena pomsta naše od lidu provinilého"},{"SurahNumber":12,"VerseNumber":111,"Text":"Zajisté v dějích jejich plno jest příkladů pro lidi přemýšlivé: nejsou to vyprávění smyšlená, ale potvrzení toho, co již bylo zjeveno, a vysvětlení všeho, a vedení a milosrdenství pro lid věřící"},{"SurahNumber":13,"VerseNumber":1,"Text":"Alif. Lám. Mím. Rá. Tato jsou znamení Knihy; a co sesláno bylo ti Pánem tvým, jest pravda: však většina lidí (tomu) nevěří"},{"SurahNumber":13,"VerseNumber":2,"Text":"Bůh to jest, jenž vybudoval výsosti nebes bez viditelných (vám) pilířů: pak vystoupil na trůn a podrobil (zákonům) slunce i měsíc: oba sledují běh svůj do lhůty předurčené. Onť řídí všechno a vysvětluje vám znamení svá, abyste pevně uvěřili v setkám s Pánem svým"},{"SurahNumber":13,"VerseNumber":3,"Text":"Onť rozprostřel zemi a vytvořil na ní temena hor a řeky: od každého plodu učinil na ní pohlaví dvé: způsobuje, aby noc zahalovala den: zajisté v tom všem jsou znamení lidu přemýšlivému"},{"SurahNumber":13,"VerseNumber":4,"Text":"A na zemi jedna s druhou sousedí různé části její: zahrady vinné révy a obilí a stromy palmové, (rostoucí) ojediněle, neb v hromadě. Zavlažovány jsou jednou vodou, však některé z nich činíme lepšími druhých k jídlu: zajisté v tom všem znamení jsou lidu chápajícímu"},{"SurahNumber":13,"VerseNumber":5,"Text":"Může-li tě co udiviti, jistě udivitelným jest rčení jejich: „Možno-li jest, abychom — proměněni v prach — stali se stvořením novým?“ To jsou ti, kdož nevěří v Pána svého: řetězy (vrženy) budou na šíje jejich a údělem jim bude oheň pekelný, v němž přebývati budou věčně"},{"SurahNumber":13,"VerseNumber":6,"Text":"Budou tě vyzývati, abys uspíšil zlo raději než dobro, a podobné případy staly se již před tím. Zajisté Pán tvůj nejvýš promíjející jest vůči lidstvu při vší nepravostnosti jejich, však též přísný jest v trestání"},{"SurahNumber":13,"VerseNumber":7,"Text":"Dí t, kdož neuvěřili: „Nebude-li sesláno mu znamení od Pána jeho, (neuvěříme).“ Ale tys pouze varovatelem a každému národu dán jest (jeho) vůdce"},{"SurahNumber":13,"VerseNumber":8,"Text":"Bůh ví o plodech v lůnech veškerého ženského pohlaví a o kolik zúžuje nebo šíří se lůno jejich: všechny věci u něho dle míry jsou"},{"SurahNumber":13,"VerseNumber":9,"Text":"Onť zná věci skryté i zjevné — on Velký Nejvyšší"},{"SurahNumber":13,"VerseNumber":10,"Text":"Stejným jest každý z vás, ať tají řeč svou, anebo mluví otevřeně: ať skrývá se v noci, anebo vychází ven za dne"},{"SurahNumber":13,"VerseNumber":11,"Text":"každý má stále střídající se anděly před sebou a za sebou, kteří střeží jej z rozkazu božího: Bůh zajisté nezmění se vůči lidem, dokud oni sami nezmění podstaty své a když Bůh chce navštíviti lid zlem, nikdo nemůže je odvrátiti, aniž mají vedle Boha jiného ochránce"},{"SurahNumber":13,"VerseNumber":12,"Text":"On to jest, který ukazuje vám blesk pro strach a naději on dává tvořiti se mrakům, deštěm obtěžkaným"},{"SurahNumber":13,"VerseNumber":13,"Text":"A vyvyšuje jej HROM ve chvále jeho, jakož i andělé z bázně před ním: a vysílá šlehy bleskem, jimiž bije, v koho chce, mezitím co oni hádku vedou o (jsoucnosti) Boha; a on mohutným jest v moci své"},{"SurahNumber":13,"VerseNumber":14,"Text":"Jemu jen přísluší vzývání právem a ti, kdož vzývají jiná (božstva) vedle něho, nebudou vyslyšeni v ničem, leda jak onen, jenž vztahuje ruce své v přehršli k vodě, žádaje si, aby dostoupila úst jeho, však nedostoupí jí nikdy: tak i volání nevěřících jen v bludu jest"},{"SurahNumber":13,"VerseNumber":15,"Text":"Před Bohem sklání se (na tvář) cožkoliv na nebi jest i na zemi, ať rádo či nerado: ba i stíny všeho z jitra a s večerem"},{"SurahNumber":13,"VerseNumber":16,"Text":"Rci: „Kdo Pánem jest nebes a země?“ Rci: „Bůh!“ Rci: „A vy že vzali jste si vedle něho zastánce, kteří nemají moci sobě samým prospěti neb uškoditi?“ Rci: „Rovnými-liž jsou si, slepí a vidomí, neb stejnými-liž jsou temnoty a světlo? Budou-liž spolčovati s Bohem božstva, jež by byla tvořila, jako Bůh tvořil, takže tvoření obou zdají se jim býti podobna?“ Rci: „Bůh jedině jest Stvořitelem všeho a on jediný jest, vítězný"},{"SurahNumber":13,"VerseNumber":17,"Text":"On sesílá s nebe vodu i proudí bystřiny svým vyměřenýn tokem a unáší proud s sebou pěnu plující na povrchu. A z toho, co taví lidé za účelem docílení ozdob aneb nástrojů, vylučuje se pěna podobná. Takovýmto způsobem vysvětluje Bůh rozdíl mezi pravdou a nepravdou: pokud se týče pěny, zmizí rychle: a pokud se týče toho, co užitečno jest lidem, zůstane na zemi. Takovýmto způsobem dává Bůh podobenství"},{"SurahNumber":13,"VerseNumber":18,"Text":"Těm, kdož poslechnou výzvu Pána svého, dostane se krásné odměny, však těm, kdož neposlechnou, i kdyby měli vše, co na zemi jest a ještě jednou tolik, nebude lze vykoupiti se tím vším: těmto zlého dostane se súčtování a obydlím jich bude peklo: a špatné bude to místo odpočinku"},{"SurahNumber":13,"VerseNumber":19,"Text":"Zdaž tedy onen, jenž ví, že to, co sesláno ti bylo, jest pravdou, zachová se jako slepý? Toto přec rozmyslí si lidé rozumní"},{"SurahNumber":13,"VerseNumber":20,"Text":"kteří věrně dostávají smlouvě své s Bohem a neporušují úmluvy své"},{"SurahNumber":13,"VerseNumber":21,"Text":"a kteří spojují to, co Bůh nařídil, aby bylo spojeno a bojí se Pána svého a chvějí se bázní před zlým súčtováním"},{"SurahNumber":13,"VerseNumber":22,"Text":"a kteří trpělivi jsou, z touhy po (spatření) tváře boží a zachovávají modlitbu a dávají štědře z toho, čím obdařili jsme je, v tajnosti i veřejně: a odpuzují dobrými skutky špatnosti své: těmto připraven jest příbytek poslední"},{"SurahNumber":13,"VerseNumber":23,"Text":"zahrady Edenu: — vejdou do ní oni a ti, kdož spravedlivými byli z otců jejich a manželek jejich a potomků jejich: a andělé vyjdou jim tam vstříc z každé brány"},{"SurahNumber":13,"VerseNumber":24,"Text":"„Pokoj s vámi“ (řeknou), „za to, že trpělivě jste (vše) přečkali!“ Jak krásný bude tento příbytek poslední"},{"SurahNumber":13,"VerseNumber":25,"Text":"Však ti, kdož porušují smlouvu s Bohem poté, když se jí byli zavázali a přetínají to, co Bůh nakázal, aby spojeno bylo a nepravost páší v zemi: nad těmito bude zlořečení a schystán jest jim děsný dům"},{"SurahNumber":13,"VerseNumber":26,"Text":"Bůh hojně dává dary své, komu chce, anebo odměřuje je. (Lidé) radují se ze života pozemského: však život pozemský, u porovnání s (životem) budoucím, jest pouze (dočasný) požitek"},{"SurahNumber":13,"VerseNumber":27,"Text":"A ti, kdož neuvěřili, praví: „Nebude-li sesláno mu znamení od Pána jeho, (neuvěříme).“ Rci: „Zajisté Bůh zavádí v blud, koho chce, a vede k sobě ty, kdož obracejí se k němu"},{"SurahNumber":13,"VerseNumber":28,"Text":"kdož uvěřili a jichž srdce upokojena jsou ve vzpomnění na Boha. Jakž jinak, než vzpomněním na Boha, upokojena mohou býti srdce"},{"SurahNumber":13,"VerseNumber":29,"Text":"Ty, kdož uvěřili a konali dobré skutky, blaženost očekává a krásné přebývání.“"},{"SurahNumber":13,"VerseNumber":30,"Text":"Tak poslali jsme tě k lidu, před nímž již jiní národové byli zašli, abys předčítal jim, což vnuknuli jsme ti: však oni odpírají víru v Milosrdného. Rci: „Onť Pánem jest mým: není Boha kromě něho: na něho spoléhám a k němu kajícně obracím se.“"},{"SurahNumber":13,"VerseNumber":31,"Text":"I kdyby Koránem mohly v pohyb uvedeny býti hory, nebo rozpoltěna země, nebo dána řeč mrtvým — (neuvěřili by!) Nicméně Bohu přináleží veškerá moc: a snad pochybují věřící o tom, že kdyby Bůh byl chtěl, byl by vedl lidstvo veškeré cestou pravou? A neustane stíhati nevěřící za to, co konali, úder (neštěstí): nebo snese se poblíže domu jejich, dokud nesplní se slib Boha a Bůh zajisté neustoupí od vyplnění slibů svých"},{"SurahNumber":13,"VerseNumber":32,"Text":"Smích tropili si již před tebou (lidé) z proroků: a dlouho poshověl jsem těm, kdož nevěřili: pak ztrestal jsem je. A jak (přísný) byl můj trest"},{"SurahNumber":13,"VerseNumber":33,"Text":"Zdaž ten, kdo stojí nad každou duší a přihlíží k tomu, co si vysluhuje? A přece dali Bohu společníky! Rci: „Nuž tedy jmenujte je! Chcete snad pověděti Bohu, o čem by dosud nevědět na zemi, anebo jsou to pouhé vnější (zdánlivosti) slovní?“ Nikoliv: zkrášlena byla nevěřícím tato lest jejich a daleko oddálili se od stezky pravé; a koho Bůh zavede, tomu není vůdce (k nalezení)"},{"SurahNumber":13,"VerseNumber":34,"Text":"Je očekává trest v životě pozemském a trest jich v životě budoucím bolestnější bude: a nebude nikoho, jenž před Bohem by jich hájil"},{"SurahNumber":13,"VerseNumber":35,"Text":"Toto jest vypodobnění ráje, slíbeného bohabojným: zpod zahrad jeho řeky tekou, plody jejich věčné jsou a stín jejich taktéž: takováto bude (poslední) odměna bohabojným, však (poslední) odměnou nevěřících bude oheň pekelný"},{"SurahNumber":13,"VerseNumber":36,"Text":"Ti, kterým seslali jsme Knihu, radují se z toho, co sesláno ti bylo, však mezi spojenými (kmeny) jsou některé, jež popírají část toho. Rci: „Pouze nakázáno mi bylo, abych uctíval Boha jediného a nedával mu společniků: jej vzývám a k němu navrátím se.“"},{"SurahNumber":13,"VerseNumber":37,"Text":"Takovýmto způsobem seslali jsme ti jej, jako zákon v jazyku arabském: a následoval-li bys choutky jejich poté, když sesláno ti bylo vědění, nebude ti před Bohem ani ochránce, ani obhajovatele"},{"SurahNumber":13,"VerseNumber":38,"Text":"„A poslali jsme již před tebou proroky a dali jsme jim manželky a potomstvo: nebylo pak proroka, jenž by byl přinášel znamení, leda s dovolením božím. Každý věk pak má Knihu svou"},{"SurahNumber":13,"VerseNumber":39,"Text":"Zruší Bůh, co chce, a potvrdí, co chce: u něho nalézá se Kniha prvotní"},{"SurahNumber":13,"VerseNumber":40,"Text":"Ať již dáme ti dočkati se spatření něčeho z toho, co slibujeme jim, anebo vezmeme tě k sobě (před tím) — tobě připadá pouze hlásání, nám pak účtování"},{"SurahNumber":13,"VerseNumber":41,"Text":"Zdaž nevidí, jak vnikáme do země jejich a zmenšujeme hranice její? Bůh vynáší rozsudek a nikomu nelze zvrátiti jej: a on rychlý jest v účtování"},{"SurahNumber":13,"VerseNumber":42,"Text":"Úklady strojili ti, kdož byli před nimi, však Bohu známy jsou úklady veškeré. On ví, co zasluhuje si každá duše a seznají nevěřící, komu poslední připadne obydlí"},{"SurahNumber":13,"VerseNumber":43,"Text":"A říkají ti, kdož neuvěřili: „Nejsi vyslancem Boha.“ Rci: „Bůh postačí mi jako svědek k rozsouzení mezi mnou a vámi, jakož i ti, kdož znalost mají Knihy!“"},{"SurahNumber":14,"VerseNumber":1,"Text":"Alif. Lám. Rá. (Tato jest) Kniha, kterou seslali jsme ti, abys vyváděl lidi z temnot na světlo, z dovolení Pána jejich a vedl je ke stezce Mocného, Chvályhodného"},{"SurahNumber":14,"VerseNumber":2,"Text":"Boha, jemuž přináleží vše, což na nebi jest a na zemi: a běda nevěřícím, pro trest přísný"},{"SurahNumber":14,"VerseNumber":3,"Text":"Těm, jimž milejší jest život pozemský nad život budoucí a kteří odvracejí lid od stezky boží a přáli by si zkřiviti ji: tito zajisté v dalekém jsou bludu"},{"SurahNumber":14,"VerseNumber":4,"Text":"A neposlali jsme proroka, vyjma v jazyku lidu jeho, aby jasně mohl vysvětlovati jim své poselství: a Bůh zavádí, koho chce a vede, koho chce, neboť on mocný jest a moudrý"},{"SurahNumber":14,"VerseNumber":5,"Text":"Kdysi poslali jsme Mojžíše se znameními svými, řkouce: „Vyváděj lid svůj z temnot na světlo a připomínej jim dny Boha:“ V tomť zajisté znamení jsou pro každého, jenž trpělivě vyčkává a jest vděčný"},{"SurahNumber":14,"VerseNumber":6,"Text":"Tehdy pak řekl Mojžíš k lidu svému: „Pomněte milosti boží nad vámi, když zachránil vás z rukou lidu Faraonova, který utiskoval vás nejhoršími útrapami: a zabíjeli syny vaše a živili dcery vaše: v tom zajisté byla pro vás zkouška od Pána vašeho velká"},{"SurahNumber":14,"VerseNumber":7,"Text":"A když vyvolati dal Pán váš: „Budete-li vděčni, jistotně rozmnožím milosrdenství své vám: však nebudete-li věřiti, zajisté trest můj jest přísný.“"},{"SurahNumber":14,"VerseNumber":8,"Text":"A řekl Mojžíš: „Kdybyste nevěřili i vy, i kdož na zemi jest vesměs, vězte, že Bůh jest nade vše bohatý a chvályhodný.“"},{"SurahNumber":14,"VerseNumber":9,"Text":"Zdaž nedošla vás zvěst o těch, kdož byli před vámi: lidu Noemova, o kmeni 'Ád a Tsemúd a těch, kdož byli po nich, jichž děje pouze Bůh zná. Přišli k nim proroci jejich s jasnými důkazy, však oni pokládali ruce své na ústa svá, řkouce: „Nevěříme v to, s čím posláni jste byli a zajisté jsme v pochybnosti ohledně toho, k čemu zvete nás, nemalé.“"},{"SurahNumber":14,"VerseNumber":10,"Text":"Řekli proroci jejich: „Zdaž pochybnosti jest o Bohu, Stvořiteli nebes i země, jenž zve vás, aby odpustil vám viny vaše a poshověl vám až do lhůty předurčené?“ Řekli: „Vždyť vy jste pouze lidé jako my: chcete odvrátiti nás od toho, co uctívali, otcové naši. Předveďte nám dříve důkaz moci zjevné.“"},{"SurahNumber":14,"VerseNumber":11,"Text":"Řekli jim proroci jejich: „Ano, jsme pouze lidé jako vy, avšak Bůh popřává milosti své, komu chce ze služebníků svých a není dovoleno nám, abychom předvedli vám důkaz moci, vyjma s dovolením božím: a na Boha nechť spoléhají věřící"},{"SurahNumber":14,"VerseNumber":12,"Text":"A proč neměli bychom spoléhati na Boha, když již vedl nás ve stezkách našich: a dojista s trpělivostí sneseme útrapy vámi nám způsobené: a na Boha nechť spoléhají ti, kdož naň spoléhají.“"},{"SurahNumber":14,"VerseNumber":13,"Text":"A řekli ti, kdož neuvěřili, k prorokům svým: „Dojista vypudíme vás ze země své, anebo musíte vrátiti se k náboženství našemu.“ Tehdy vnukl jim Pán jejich: „My zajisté zahladíme nepravostné"},{"SurahNumber":14,"VerseNumber":14,"Text":"a dojista učiníme vás obyvateli země po nich: tak naložíme s těmi, kdož bojí se soudné stolice mé a slibů mých.“"},{"SurahNumber":14,"VerseNumber":15,"Text":"I žádali Boha o pomoc a zhynul veškerý tvrdohlavec odbojný"},{"SurahNumber":14,"VerseNumber":16,"Text":"Peklo jest v zádi jeho a napájen jest hnisem tekutým"},{"SurahNumber":14,"VerseNumber":17,"Text":"doušek po doušku: a nebude takřka s to spolknouti jej: a hroziti mu bude smrt se všech stran, však nebude moci zemříti: a v zádi jeho čekati naň bude trest přísný"},{"SurahNumber":14,"VerseNumber":18,"Text":"Podobny jsou skutky těch, kdož neuvěřili v Pána svého, popeli zasaženému silným vanem vichru v den bouřný: nebudou míti moci nad výsledky práce své: toť zajisté zbloudění jest daleké"},{"SurahNumber":14,"VerseNumber":19,"Text":"Zdaž nevidíš, že Bůh stvořil nebe i zemi v pravdě? Kdyby chtěl, mohl by dát zajíti vám a vzbuditi stvoření nové"},{"SurahNumber":14,"VerseNumber":20,"Text":"a nebylo by to Bohu těžké"},{"SurahNumber":14,"VerseNumber":21,"Text":"A předstoupí před Boha lidstvo veškeré i řeknou slabí k těm, kdož mocí pyšnili se: „V pravdě byli jsme následovníky vašimi: zdaž tedy pomůžete nám od trestu božího nějak!“ Řeknou: „Kdyby Bůh byl nás vedl (cestou pravou), byli bychom (dobře) vedli vás: nyní jedno jest nám naříkáme-li si, anebo trpělivě snášíme: neníť útočiště nám.“"},{"SurahNumber":14,"VerseNumber":22,"Text":"A řekne Satan poté, když dán bude rozsudek: „Zajisté Bůh slíbil vám slib pravdivý, já též dal jsem vám slib, ale nedodržel jsem jej: a neměl jsem nijaké moci nad vámi, leda že volal jsem vás a vy odpověděli jste na volání mé: pročež neviňte mne, nýbrž viňte sebe samy. Nemohu přispěti vám, aniž vy můžete mně přispěti: odepřel jsem věřiti ve vaše spolčování mne (s Bohem) v dřívějšku: a zajisté nepravostným přichystán jest trest bolestný.“"},{"SurahNumber":14,"VerseNumber":23,"Text":"A uvedeni budou ti, kdož uvěřili a konali dobré skutky, v zahrady, pod nimiž řeky tekou: v nich přebývati budou věčně z dovolení Pána svého a přivítací pozdrav jich tam bude: „Pokoj!“"},{"SurahNumber":14,"VerseNumber":24,"Text":"Zdaž nevidíš, jak činí Bůh podobenství slova dobrého ke stromu dobrému, jehož kořeny pevné jsou a větve jeho k nebi zdvihají se"},{"SurahNumber":14,"VerseNumber":25,"Text":"dává plody své v každé době z dovolení Pána svého: a činí Bůh podobenství lidem, aby přemýšleli"},{"SurahNumber":14,"VerseNumber":26,"Text":"A slovo špatné podobno jest stromu špatnému, sráženému s vrchu země, nemajícímu pevného stání"},{"SurahNumber":14,"VerseNumber":27,"Text":"Utvrzuje Bůh ty, kdož uvěřili, slovem stálým v životě pozemském i budoucím a zavádí Bůh nepravostné v blud: a činí Bůh, cožkoliv chce"},{"SurahNumber":14,"VerseNumber":28,"Text":"Zdaž nevidíš těch, kdož zaměnili milost boží nevírou a uvrhli lid svůj v obydlí zatracení —"},{"SurahNumber":14,"VerseNumber":29,"Text":"v peklo, kdež sžíháni budou? A špatné to bude obydlí"},{"SurahNumber":14,"VerseNumber":30,"Text":"A učinili Bohu rovných, aby zavedli lidi od stezky jeho. Rci: „Užívejte si jen, však zajisté cíl cesty vaší bude oheň (pekelný).“"},{"SurahNumber":14,"VerseNumber":31,"Text":"Rci služebníkům mým, kteří uvěřili, aby zachovávali modlitbu a rozdávali stědře z toho, čímž obdařili jsme je, potajmu i veřejně, dříve než přijde na ně den, kdy nebude ani výkupu, ani (přímluvy) přátel"},{"SurahNumber":14,"VerseNumber":32,"Text":"Bůh to jest, jenž stvořil nebe i zemi a seslal vodu s nebe, a vzrůstati dal jí plodům za potravu vám, onť podrobil vám loď, aby běžela po moři z rozkazu jeho a podrobil řeky vám"},{"SurahNumber":14,"VerseNumber":33,"Text":"A podmanil vám slunce a měsíc v obíhání jejich a podmanil vám noc a den"},{"SurahNumber":14,"VerseNumber":34,"Text":"a dal vám vše, oč žádali jste jej: a kdybyste spočísti chtěli milosti Boha, nespočetli byste jich! Zajisté člověk nespravedlivý jest a věrolomný"},{"SurahNumber":14,"VerseNumber":35,"Text":"(Pomni), když řekl ABRAHAM: „Pane můj, učiň tuto krajinu bezpečnou a oddal mne a syny mé od uctívání model"},{"SurahNumber":14,"VerseNumber":36,"Text":"Pane můj, ony již zavedly mnoho lidí v blud: a kdožkoli následovati mne bude, tenť bude jedním z mých a kdožkoli neposlušen mne bude — tyť zajisté velký jsi v odpouštění, slitovný"},{"SurahNumber":14,"VerseNumber":37,"Text":"Pane náš, ubytoval jsem část potomstva svého v údolí bez polností u domu tvého posvátného — Pane náš — aby zachovávali modlitbu: i učiň, aby srdce lidí láskou naklonila se jim a výživou popřej jim plodů, aby byli vděčni"},{"SurahNumber":14,"VerseNumber":38,"Text":"Pane náš, ty zajisté víš, co skrýváme a veřejně přiznáváme : a není skryto Bohu pranic na zemi i na nebi"},{"SurahNumber":14,"VerseNumber":39,"Text":"Chvála Bohu, jenž podaroval mne v stáří mém Ismaelem a Isákem: zajisté Pán můj dobře slyší volání"},{"SurahNumber":14,"VerseNumber":40,"Text":"Pane můj, učiň, abych věrně zachovával modlitbu a rovněž i potomstvo mé — Pane můj — a vyslyš volání mé: Pane náš, odpusť mně i rodičům mým i věřícím v den súčtování.“"},{"SurahNumber":14,"VerseNumber":41,"Text":"A nijak nedomnívej se, že Bůh jest lhostejným k tomu co činí nepravostní: on pouze poshovuje jim do dne, kdy vytřeštěni budou zrakové"},{"SurahNumber":14,"VerseNumber":42,"Text":"spěšíce s hlavou vzhůru obrácenou, nebudou moci odvrátiti zraku svého a srdce jich prázdna budou"},{"SurahNumber":14,"VerseNumber":43,"Text":"I varuj lid přede dnem, kdy přijde jim trest a kdy říkati budou nepravostní: „Pane náš, poshov nám do lhůty nedaleké"},{"SurahNumber":14,"VerseNumber":44,"Text":"odpovíme na volání tvé a následovati budeme proroky!“ — „Což nepřisahali jste, před tím, že nebudete zahlazeni"},{"SurahNumber":14,"VerseNumber":45,"Text":"A bydlili jste dokonce v místech, kdys obydlených těmi, kdož prohřesili se na sobě samých: a jasně vysvětleno vám bylo, jak naložili jsme s nimi, a podobenství činili jsme vám"},{"SurahNumber":14,"VerseNumber":46,"Text":"Úklady své strojili, však Bůh zmůže úklady jejich, i kdyby úklady jejich byly s to, aby hnuly horstvem"},{"SurahNumber":14,"VerseNumber":47,"Text":"A nijak nedomnívej se, že Bůh nedodrží slibu svého, učiněného prorokům svým: Bůh zajisté mocný jest, pán pomsty"},{"SurahNumber":14,"VerseNumber":48,"Text":"V den, kdy zaměněna bude země jinou zemí, a nebe rovněž, a všichni předstoupí před Boha Jediného, Vítězného"},{"SurahNumber":14,"VerseNumber":49,"Text":"a spatříš provinilé v den onen seřazené k sobě v okovech"},{"SurahNumber":14,"VerseNumber":50,"Text":"oděv jich smolný a tváře jejich ohněm pokryté"},{"SurahNumber":14,"VerseNumber":51,"Text":"aby odměnil Bůh každou duši dle zásluh jejích: Bůh zajisté rychlý jest v účtování"},{"SurahNumber":14,"VerseNumber":52,"Text":"Toto jest ohlášení lidem, aby varováni jím byli, a aby věděli, že On jest zajisté Bůh Jediný a aby přemítali o tom lidé přemýšliví"}]}