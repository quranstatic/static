{"Id":458,"LanguageCodes":["ur","urd"],"Name":"urd-muhammadjunagar1","Author":"Muhammad Junagarhi, Muhammad Kazim","Language":"Urdu","Description":"Urdu","Direction":"ltr","Source":"","Translations":[{"SurahNumber":46,"VerseNumber":1,"Text":"haa meeem"},{"SurahNumber":46,"VerseNumber":2,"Text":"is kitaab ka utaarna Allah ta’ala ghaalib hikmath waale ki taraf se hai"},{"SurahNumber":46,"VerseNumber":3,"Text":"hum ne asmaano aur zameen aur un duno ke darmiyaan ki tamaam chizo ko behetreen tadhbeer ke saath hee ek muddate mu’ayyan ke liye payda kiya hai aur kaafir log jis cheez se daraaye jaate hai mu mud lete hai"},{"SurahNumber":46,"VerseNumber":4,"Text":"aap keh dijiye, bhala dekho to jinhe tum Allah ke siva pukaarte ho, mujhe bhi to dikhaao ke unhone zameen ka kaun sa tukda banaya hai ya asmaano mein un ka kaun sa hissa hai? agar tum sacche ho to is se pehle hee ki koyi kitaab ya koyi ilm hee jo naqal kiya jaata ho mere paas laao"},{"SurahNumber":46,"VerseNumber":5,"Text":"aur us se bad kar gumraah aur kaun hoga? jo Allah ke siva aiso ko pukaarta hai jo qayaamath tak us ki dua qubool na kar sa ke, balke un ke pukaarne se mehez be-qabar ho"},{"SurahNumber":46,"VerseNumber":6,"Text":"aur jab logo ko jama kiya jayega to ye un ke dushaman ho jayenge aur un ki parastish se saaf inkaar kar jayenge"},{"SurahNumber":46,"VerseNumber":7,"Text":"aur unhe jab hamaari waazeh aayate pad kar sunaayi jaati hai to munkir log sacchi baath ko, jab ke un ke paas aa chuki, keh dete hai ke ye to sarih jaadu hai"},{"SurahNumber":46,"VerseNumber":8,"Text":"kya wo kehte hai ke ise to us ne khud ghad liya hai, aap keh dijiye! ke agar main hee ise bana laya hoon, to tum mere liye Allah ki taraf se kisi cheez ka eqtiyaar nahi rakhte, tum is (Qur’aan) ke baare mein jo kuch keh sun rahe ho, ose Allah qooob jaanta hai, mere aur tumhaare darmiyaan gawaahi ke liye wahi kaafi hai aur wo baqshne waala meherbaan hai"},{"SurahNumber":46,"VerseNumber":9,"Text":"aap keh dijiye! ke main koyi bilkul anookha payghambar to nahi, na mujhe ye maloom hai ke mere saath aur tumhaare saath kya kiya jayega, main to sirf osi ki pairvi karta hoon jo meri taraf wahi bheji jaati hai aur mein to sirf alal elaan agaah kar dene waala hoon"},{"SurahNumber":46,"VerseNumber":10,"Text":"aap keh dijiye! agar ye (Qur’aan) Allah hee ki taraf se ho aur tum ne ose na maana ho, aur bani israel ka ek gawaah is jaisi ki gawaahi bhi de chuka ho aur wo imaan bhi la chuka ho aur tum ne sarkashi ki ho, to beshak Allah ta’ala zaalimo ko raah nahi dikhaata"},{"SurahNumber":46,"VerseNumber":11,"Text":"aur kaafiro ne imaan daaro ki nisbath kaha ke agar ye (deen) behtar hota to ye log us ki taraf hum se sabqath karne na paate aur chu ke unhone is Qur’aan se hiidaayath nahi paayi, pas ye keh denge ke khadeemi jhoot hai"},{"SurahNumber":46,"VerseNumber":12,"Text":"aur us se pehle Mosa(alaihissalaam) ki kitaab peshwa aur rehmath thi aur ye kitaab hai tasdeeq karne waali arabi zubaan mein, ta ke zaalimo ko daraaye aur neko kaaro ko bashaarath ho"},{"SurahNumber":46,"VerseNumber":13,"Text":"beshak jin logo ne kaha ke hamaara rab Allah hai phir us par jame rahe to un par na to koyi khauf hoga aur na ghamgeen honge"},{"SurahNumber":46,"VerseNumber":14,"Text":"ye to ahle jannath hai, jo sada osi mein rahenge, un amaal ke badhle jo wo kiya karte thein"},{"SurahNumber":46,"VerseNumber":15,"Text":"aur hum ne insaan ko apne maa baap ke saath husn sulook karne ka hukm diya hai, us ki maa ne ose takleef jhel kar pet mein rakha aur takleef bardaaasht kar ke ose jana, us ke hamal ka aur us ke doodh chudaane ka zamaana tees mahine ka hai, yahaa tak ke jab wo apni puqtagi aur chaalees saal ki umr ko pahoncha to kehne laga aye mere parvardigaar! mujhe taufeeq de ke main teri us nemath ka shukr baja laao jo tu ne mujh par aur mere maa baap par in’aan ki hai aur ye ke main aise nek amal karo jin se tu khush ho jaaye aur tu meri aulaad bhi saaleh bana, main teri taraf rujo karta hoon aur main musalmaano mein se hoon"},{"SurahNumber":46,"VerseNumber":16,"Text":"yahi wo log hai jin ke nek amaal to hum qubool farma lete hai aur jin ke badh-amaal se dar guzar kar lete hai (ye) jannati logo mein hai, us sacche waade ke mutaabiq jo un se kiya jaata tha"},{"SurahNumber":46,"VerseNumber":17,"Text":"aur jis ne apne maa baap se kaha ke tum se main tang aa gaya, tum mujh se yahi kehte rahoge ke main marne ke baadh phir zinda kiya jaonga, mujh se pehle bhi ummate guzar chuki hai, wo duno janaab baari mein faryaade karte hai aur kehte hai tujhe qaraabi ho, tu imaan le aa, beshak Allah ka waada haq hai, wo jawaab deta hai ke ye to sirf aglo ke afsaane hai"},{"SurahNumber":46,"VerseNumber":18,"Text":"wo log hai jin par (Allah ke azaab ka) waada saadeq aa gaya, in jinnaath aur insaano ke gruho ke saath jo un se pehle guzar chuke hai, yaqinan nuqsaan paane waale thein"},{"SurahNumber":46,"VerseNumber":19,"Text":"aur har ek ko apne apne amaal ke mutaabiq darje milenge ta ke unhe un ke amaal ke pure badhle de aur un par zulm na kiya jayega"},{"SurahNumber":46,"VerseNumber":20,"Text":"aur jis din kaafir jahannam ke sire par laaye jayenge (kaha jayega) tum ne apni nekiya dunya ki zindagi mein hee barbaadh kardi aur un se fayde utha chuke, pas aaj tumhe zillath ke azaab ki saza di jayegi us baayes ke tum zameen mein na haq takabbur kiya karte thein aur us baayes hee ke tum hukm aduli kiya karte thein"},{"SurahNumber":46,"VerseNumber":21,"Text":"aur aadh ke bhai ko yaad karo jab ke us ne apni khaum ko ahqaaf1 mein daraaya aur yaqinan us se pehle bhi daraane waale guzar chuke hai aur us ke baadh bhi ye ke tum sivaaye Allah ta’ala ke aur ki ibaadath na karo, beshak main tum par bade din ke azaab se khauf khaata hoon"},{"SurahNumber":46,"VerseNumber":22,"Text":"khaum ne jawaab diya kya aap hamaare paas is liye aaye hai ke hamein apne mabudho (ki parastish) se baaz rakhe? pas agar aap saccche hai to jis azaab ka aap waada karte hai ose hum par la daale"},{"SurahNumber":46,"VerseNumber":23,"Text":"hazrath Hoodh(alaihissalaam) ne) kaha (us ka) ilm to Allah hee ke paas hai, main to jo payghaam de kar bheja gaya tha, wo tumhe pahoncha raha hoon, lekin main dekhta hoon ke tum log na daani kar rahe ho"},{"SurahNumber":46,"VerseNumber":24,"Text":"phir jab unhone azaab ko ba surate baadal dekha apni waadiyo ki taraf aate hoye, to kehne lage ye abr hum par barasne waala hai, (nahi) balke dar asl ye abr wo (azaab) hai jis ki tum jaldi kar rahe thein, hawa hai jis mein dardnaak azaab hai"},{"SurahNumber":46,"VerseNumber":25,"Text":"jo apne rab ke hukm se har cheez ko halaak kar degi, pas wo aise ho gaye ke bajuz un ke makanaath ke aur kuch dikhaayi na deta tha, gunehgaaro ke gruh ko hum yo hee saza dete hai"},{"SurahNumber":46,"VerseNumber":26,"Text":"aur bil-yaqeen hum ne (khaume aadh) ko wo maqdoor diye thein jo tumhe to diye bhi nahi aur hum ne unhe kaan aankhe aur dil bhi de rakhe thein, lekin un ke kaano aur aankho aur dilo ne unhe kuch bhi nafa na pahonchaaya, jab ke wo Allah ta’ala ki aayato ka inkaar karne lage aur jis cheez ka wo mazaaq udaaya karte thein, wahi un par ulat padi"},{"SurahNumber":46,"VerseNumber":27,"Text":"aur yaqinan hum ne tumhaare aas paas ki bastiyaa tabaah kardi aur tarah tarah ki hum ne apni nishaaniya bayaan kardi, ta ke wo rujo karle"},{"SurahNumber":46,"VerseNumber":28,"Text":"pas qurbe ilaahi haasil karne ke liye unhone Allah ke siva jin jin ko apna maboodh bana rakha tha, unhone un ki madad kyo na ki? balke wo to un se kho gaye (dar asl) ye un ka mahez jhoot aur (bilkul) buhtaan tha"},{"SurahNumber":46,"VerseNumber":29,"Text":"aur yaad karo! jab ke hum ne jino ki ek jamaath ko teri taraf mutawajje kiya ke wo Qur’aan sune, pas jab (Nabi(sallallahu alaihiwasallam) ke) paas pahonch gaye to (ek dosre se) kehne lage qamoosh ho jaao, phir jab pad kar qatam ho gaya to apni khaum ko qabardaar karne ke liye waapas laut gaye"},{"SurahNumber":46,"VerseNumber":30,"Text":"kehne lage aye hamaari khaum! hum ne yaqinan wo kitaab suni hai jo Mosa(alaihissalaam) ke baadh naazil ki gayi hai jo apne se pehli kitaabo ki tasdeeq karne waali hai, jo sacche deen ki aur raahe raasth ki taraf rehnumaayi karti hai"},{"SurahNumber":46,"VerseNumber":31,"Text":"aye hamaari khaum! Allah ke bulaane waale ka kaha maano, us par imaan laao, to Allah tumhaare gunaah baqsh dega aur tumhe almnaak azaak se panaah dega"},{"SurahNumber":46,"VerseNumber":32,"Text":"aur jo shaqs Allah ke bulaane waale ka kaha na maanega, pas wo zameen mein kahi (bhaag kar Allah ko) aajiz nahi kar sakta na Allah ke siva aur koyi us ke madadgaar honge, ye log kholi gumraahi mein hai"},{"SurahNumber":46,"VerseNumber":33,"Text":"kya wo nahi dekhte ke jis Allah ne asmaano aur zameen ko paida kiya aur un ke paida karne se wo na thaka, wo yaqinan murdo ko zinda karne par qaadir hai? kyo na ho? wo yaqinan har cheez par qaadir hai"},{"SurahNumber":46,"VerseNumber":34,"Text":"wo log jinhone kufr kiya, jis din jahannam ke saamne laaye jayenge (aur un se kaha jayega ke) kya ye haq nahi hai? to jawaab denge ke haan qasam hai hamaare rab ki (haq hai) (Allah) farmaayega ab apne kufr ke badhle azaab ka maza chako"},{"SurahNumber":46,"VerseNumber":35,"Text":"pas (aye paighambar!) tum aisa sabr karo jaisa sabr aali himmath rasulo ne kiya aur un ke liye (azaab talab karne mein) jaldi na karo, ye jis din us azaab ko dekh lenge jis ka waada diye jaate hai to (ye maloom hone lagega ke) din ki ek ghadi hee (dunya mein) tehre thein, ye hai paighaam pahoncha dena, pas badh kaaro ke siva koyi halaak na kiya jayega"},{"SurahNumber":47,"VerseNumber":1,"Text":"jin logo ne kufr kiya aur Allah ki raah se roka, Allah ne un ke amaal barbaadh kar diye"},{"SurahNumber":47,"VerseNumber":2,"Text":"aur jo log imaan laaye aur acche kaam kiye aur us par bhi imaan laaye jo Muhammad(sallallahu alaihi wasallam) par utaari gayi hai aur darasl un ke rab ki taraf se saccha (deen) bhi wahi hai, Allah ne un ke gunaah door kar diye aur un ke haal ki islaah kardi"},{"SurahNumber":47,"VerseNumber":3,"Text":"ye is liye ke kaafiro ne baatil ki pairvi ki aur momino ne us deene haq ki itteba ki jo un ke Allah ki taraf se hai, Allah ta’ala logo ko un ke ahwaal isi tarah batata hai"},{"SurahNumber":47,"VerseNumber":4,"Text":"to jab kaafiro se tumhaari mudh bhed ho to gardano par waar maaro, jab un ko acchi tarah kuchal daalo to, ab qoob mazbooth khaidh wa bandh se giraftaar karo (phir eqtiyaar hai) ke qaah ehsaan rakh kar chohd do ya fidya le kar, ta waqt ye ke ladaayi apne hatyaar rakh de, yahi hukm hai, aur agar Allah chaata to, (khud) hee in se badhla le leta, lekin (us ka mansha ye hai) ke tum mein se ek ka imtehaan dosre ke zariye se le le, jo log Allah ki raah mein shaheed kar diye jaate hai, Allah un ke amaal har giz zaaya na karega"},{"SurahNumber":47,"VerseNumber":5,"Text":"unhe raah dikhayega aur un ke halaath ki islaah kar dega"},{"SurahNumber":47,"VerseNumber":6,"Text":"aur unhe us jannath mein le jayega jis se unhe shanasa kar diya hai"},{"SurahNumber":47,"VerseNumber":7,"Text":"aye imaan waalo! agar tum Allah (ke deen) ki madad karoge to wo tumhaari madad karega aur tumhe saabith khadam rakhega"},{"SurahNumber":47,"VerseNumber":8,"Text":"aur jo log kaafir hoye unhe halaaki ho, Allah un ke amaal ghaarath kar dega"},{"SurahNumber":47,"VerseNumber":9,"Text":"ye is liye ke wo Allah ki naazil karda cheez se na khush hoye, pas Allah ta’ala ne (bhi) un ke amaal zaaya kar diye"},{"SurahNumber":47,"VerseNumber":10,"Text":"kya un logo ne zameen mein chal phir kar us ka muayina nahi kiya, ke un se pehle ke logo ka natija kya hoa? Allah ne unhe halaak kar diya aur kaafiro ke liye isi tarah ki sazaaye hai"},{"SurahNumber":47,"VerseNumber":11,"Text":"wo is liye ke imaan waalo ka kaar-saaz khud Allah ta’ala hai aur is liye ke kaafiro ka koyi kaar-saaz nahi"},{"SurahNumber":47,"VerseNumber":12,"Text":"jo log imaan laaye aur unhone nek amaal kiye, unhe Allah ta’ala yaqinan aise baagho mein daakhil karega jin ke niche nehre jaari hai, aur jo log kaafir hoye, wo (dunya hee ka) fayda utha rahe hai aur misl chau paayo ke kha rahe hai, un ka (asal) tikhaana jahannam hai"},{"SurahNumber":47,"VerseNumber":13,"Text":"hum ne kitni bastiyo ko jo taaqath mein teri us basti se zyaada thi, jis se tujhe nikaala, hum ne unhe halaak kar diya hai, jin ka madad gaar koyi na utha"},{"SurahNumber":47,"VerseNumber":14,"Text":"kya pas wo shaqs jo apne parvardigaar ki taraf se daleel par ho, us shaqs jaisa ho sakta hai? jis ke liye us ka bura kaam muzayyan kar diya gaya ho aur wo apni nafsaani qaahesho ka pairau ho"},{"SurahNumber":47,"VerseNumber":15,"Text":"us jannath ki sifath jis ka parhezgaaro se waada kiya gaya hai, ye hai ke us mein paani ki nehre hai jo badhbo karne waala nahi aur doodh ki nehre hai jin ka maza nahi badhla aur sharaab ki nehre hai jin mein peene waalo ke liye badi lazzath hai aur nehre hai shahedh ki jo bahuth saaf hai aur un ke liye wahaa har qism ke mewe hai aur un ke rab ki taraf se maghfirath hai, kya ye misl is ke hai jo hamesha aag mein rehne waala hai? aur jinhe garam khaulta hoa paani pilaaya jayega jo un ki aantho ko tukde tukde kar dega"},{"SurahNumber":47,"VerseNumber":16,"Text":"aur un mein baaz (aise bhi hai ke) teri taraf kaan lagaate hai, yahaa tak ke jab tere paas se jaate hai, to ahle ilm se (ba wajeh kondh zehni wa la-parvaahi ke) puchte hai ke us ne abhi kya kaha tha? yahi log hai jin ke dilo par Allah ne muhar kardi hai aur wo apni qaahisho ki pairvi karte hai"},{"SurahNumber":47,"VerseNumber":17,"Text":"aur jo log hidaayath yaafta hai Allah ne unhe hidaayath mein aur bada diya hai aur unhe un ki parhezgaari ata farmaayi hai"},{"SurahNumber":47,"VerseNumber":18,"Text":"to kya ye qayaamath ka intezaar kar rahe hai, ke wo un ke paas achaanak aa jaaye, yaqinan us ki alaamate to aa chuki hai, phir jab ke un ke paas qayaamath aa jaaye, unhe nasihath karna kahaa hoga"},{"SurahNumber":47,"VerseNumber":19,"Text":"so (aye Nabi! (sallallahu alaihi wasallam) aap yaqeen karle ke Allah ke siva koyi maboodh nahi aur apne gunaaho ki baqshish maanga kare aur momin mardo aur momin aurto ke haq mein bhi, Allah tum logo ki aamad wa raft ki aur rehne sehne ki jageh ko qoob jaanta hai"},{"SurahNumber":47,"VerseNumber":20,"Text":"aur jo log imaan laaye wo kehte hai, koyi surath kyo naazil nahi ki gayi? phir jab koyi saaf matlab waali surath naazil ki jaati hai aur us mein qitaal ka zikr kiya jaata hai, to aap dekhte hai ke jin logo ke dilo mein bimaari hai, wo aap ki taraf is tarah dekhte hai, jaise us shaqs ki nazar hoti hai jis par mauth ki be hooshi taari ho, pas bahuth behtar tha un ke liye"},{"SurahNumber":47,"VerseNumber":21,"Text":"farmaan ka baja laana aur acchi baath ka kehna, phir jab kaam muqarrar ho jaaye to, agar Allah ke saath sacche rahe to un ke liye behetri hai"},{"SurahNumber":47,"VerseNumber":22,"Text":"aur tumse ye bhi bayeedh nahi ke agar tum ko hukumath mil jaaye to tum zameen mein fisaadh barpa kardo, aur rishte naate tod daalo"},{"SurahNumber":47,"VerseNumber":23,"Text":"ye wahi log hai jin par Allah ki phitkaar hai aur jin ki samaath aur aankho ki roushni cheen li hai"},{"SurahNumber":47,"VerseNumber":24,"Text":"kya ye Qur’aan mein ghaur wa fikr nahi karte? ya un ke dilo par un ke taale lag gaye hai"},{"SurahNumber":47,"VerseNumber":25,"Text":"jo log apni peet ke bal ulte phir gaye, us ke baadh ke un ke liye hidaayath waazeh ho chuki, yaqinan shaytaan ne un ke liye (un ke fel ko) muzayyan kar diya hai aur unhe dheel de rakhi hai"},{"SurahNumber":47,"VerseNumber":26,"Text":"ye is liye ke unhone un logo se jinhone Allah ki naazil karda wahi ko bura samjha, ye kaha ke hum bhi anqareeb baaz kaamo mein tumhaara kaha maanenge, aur Allah un ki poshida batein qoob jaanta hai"},{"SurahNumber":47,"VerseNumber":27,"Text":"pas un ki kaisi (durgath) hogi, jab ke farihte un ki ruh qabz karte hoye un ke chehro aur un ki surino par marenge"},{"SurahNumber":47,"VerseNumber":28,"Text":"ye is binaah par ke ye wo raah chale jis se unhone Allah ko naraaz kar diya aur unhone us ki raza mandhi ko bura jaana, to Allah ne un ke amaal akaarath kar diye"},{"SurahNumber":47,"VerseNumber":29,"Text":"kya un logo ne jin ke dilo mein bimaari hai, ye samajh rakha hai ke Allah un ke kino ko zaaher hee na karega"},{"SurahNumber":47,"VerseNumber":30,"Text":"aur agar hum chahte, to un sab ko tujhe dikha dete, pas tu unhe un ke chehre se hee pehchaan leta, aur yaqinan tu unhe un ki baath ke dhap se pehchaan lega, tumhaare sab kaam Allah ko maloom hai"},{"SurahNumber":47,"VerseNumber":31,"Text":"yaqinan hum tumhaara imtehaan karenge ta ke tum mein se jihaad karne waalo aur sabr karne waalo ko zaaher karde aur hum tumhaari haalato ki bhi jaanch karle"},{"SurahNumber":47,"VerseNumber":32,"Text":"yaqinan jin logo ne kufr kiya aur Allah ki raah se logo ko roka, rasool ki muqaalifath ki, us ke baadh ke un ke liye hidaayath zaaher ho chuki, ye hargiz hargiz Allah ka kuch nuqsaan na karenge, an-qareeb un ke amaal wo ghaarath kar dega"},{"SurahNumber":47,"VerseNumber":33,"Text":"aye imaan waalo Allah ki ita’ath karo aur rasool ka kaha maano aur apne amaal ko ghaarath na karo"},{"SurahNumber":47,"VerseNumber":34,"Text":"jin logo ne kufr kiya aur Allah ki raah se auro ko roka, phir kufr ki haalath mein hee mar gaye (yaqeen karlo) ke Allah unhe hargiz na baqshega"},{"SurahNumber":47,"VerseNumber":35,"Text":"pas tum bo-dhe ban kar sulaah ki darqaast par na utar aao, jab ke tum hee bulandh wa ghaalib rahoge aur Allah tumhaare saath hai, na mumkin hai ke wo tumhaare amaal zaaya karde"},{"SurahNumber":47,"VerseNumber":36,"Text":"waaqeyi zindagaaniye dunya to sirf khel koodh hai aur agar tum imaan le aaoge aur taqwa eqtiyaar karoge to, Allah tumhe tumhaare ajr dega aur wo tum se tumhaare maal nahi maangta"},{"SurahNumber":47,"VerseNumber":37,"Text":"agar wo tum se tumhaara maal maange aur zoor de kar maange to tum us se baqili karne lagoge aur wo tumhaare keene zaaher kar dega"},{"SurahNumber":47,"VerseNumber":38,"Text":"qabar daar! tum wo log ho, ke Allah ki raah mein qarch karne ke liye bulaaye jaate ho, to tum mein se baaz baqili karne lagte hai aur jo buql karta hai, wo to dar asl apni jaan se baqili karta hai, Allah ta’ala ghani hai aur tum faqeer (aur muhtaaj) ho, aur agar tum ru gardaa ho jaao to wo tumhaare badhle tumhaare siva aur logo ko layega jo phir tum jaise na honge"},{"SurahNumber":48,"VerseNumber":1,"Text":"beshak (aye Nabi(sallallahu alaihi wasallam) hum ne aap ko ek khullam khulla fatah di hai"},{"SurahNumber":48,"VerseNumber":2,"Text":"ta ke jo kuch tere gunaah aage hoye aur jo piche, sab ko Allah ta’ala maaf farmaaye aur tujh par apna ehsaan pura karde aur tujhe sidhi raah chalaaye"},{"SurahNumber":48,"VerseNumber":3,"Text":"aur aap ko ek zabardasth madad de"},{"SurahNumber":48,"VerseNumber":4,"Text":"wahi hai jis ne musalmaano ke dilo mein sukoon (aur itmenaan) daal diya, ta ke apne imaan ke saath hee saath aur bhi imaan mein bad jaaye aur asmaano aur zameen ke (kul) lashkar Allah hee ke hai aur Allah ta’ala daana ba hikmath hai"},{"SurahNumber":48,"VerseNumber":5,"Text":"ta ke momin mardo aur aurto ko un jannato mein le jaaye, jin ke niche nehre beh rahi hai, jahaa wo hamesha rahenge aur un se un ke gunaah door karde aur Allah ke nazdeek ye bahuth badi kamyaabi hai"},{"SurahNumber":48,"VerseNumber":6,"Text":"aur ta ke un munaafiq mardo aur munaafiq aurto aur mushrik mardo aur mushrika aurto ko azaab de jo Allah ta’ala ke baare mein badh gumaaniya rakhne waale hai, (dar asl) unhee par buraayi ka phera hai, Allah un par naraaz hoa aur unhe laanath ki aur un ke liye dozakh tayyar ki aur wo (bahuth) buri lautne ki jageh hai"},{"SurahNumber":48,"VerseNumber":7,"Text":"aur Allah hee ke liye asmaano aur zameen ke lashkar hai aur Allah ghaalib aur hikmath waala hai"},{"SurahNumber":48,"VerseNumber":8,"Text":"yaqinan hum ne tujhe gawaahi dene waala aur khush qabri sunaane waala aur daraane waala bana kar bheja hai"},{"SurahNumber":48,"VerseNumber":9,"Text":"ta ke (aye musalmaano) tum Allah aur us ke rasool par imaan laao aur us ki madad karo aur us ka adab karo aur Allah ki paaki bayaan karo subah wa shaam"},{"SurahNumber":48,"VerseNumber":10,"Text":"jo log tujh se baith karte hai, wo yaqinan Allah se baith karte hai, un ke haatho par Allah ka haath hai, to jo shaqs ehad shikni kare, wo apne nafs par hee ehad shikni karta hai aur jo shaqs us eqraar ko pura kare jo us ne Allah ke saath kiya hai, to ose an-qareeb Allah bahuth bada ajr dega"},{"SurahNumber":48,"VerseNumber":11,"Text":"dehaatiyo mein se jo log piche chohd diye gaye thein, wo ab tujh se kahenge ke hum apne maal aur baal baccho mein lage reh gaye, pas aap hamaare liye maghfirath talab kijiye, ye log apni zabaano se wo kehte hai jo un ke dilo mein nahi hai, aap jawaab de dijiye ke tumhaare liye Allah ki taraf se kisi cheez ka bhi eqtiyaar kaun rakhta hai, agar wo tumhe nuqsaan pahochana chaahe to, ya tumhe koyi nafa dena chaahe to, balke tum jo kuch kar rahe ho, us se Allah qoob ba qabar hai"},{"SurahNumber":48,"VerseNumber":12,"Text":"(nahi) balke tum ne to ye gumaan kar rakha tha ke paighambar aur musalmaano ka apne gharo ki taraf laut aana, qat’an na mumkin hai aur yahi qayaal tumhaare dilo mein rach bas gaya tha aur tum ne bura gumaan kar rakha tha, dar asl tum log ho bhi halaak hone waale"},{"SurahNumber":48,"VerseNumber":13,"Text":"aur jo shaqs Allah par aur us ke rasool par imaan na laaye to hum ne bhi aise kaafiro ke liye dehekti aag tayyaar kar rakhi hai"},{"SurahNumber":48,"VerseNumber":14,"Text":"aur zameen aur asmaano ki baadshaahath Allah hee ke liye hai, jise chaahe baqshe aur jise chaahe azaab kare aur Allah bada baqshne waala meherbaan hai"},{"SurahNumber":48,"VerseNumber":15,"Text":"jab tum ghanimate lene jaane lagoge, to jhat se ye piche chohde hoye log kehne lagenge ke hamein bhi apne saath chalne ki ijaazath di jiye, wo chaahte hai ke Allah ta’ala ke kalaam ko badal de, aap keh dijiye! ke Allah pehle hee farma chuka hai ke tum hargiz hamaare saath nahi chaloge, wo us ka jawaab denge (nahi nahi) balke tum hum se hasadh karte ho (asal baath ye hai) ke wo log bahuth hee kam samajhte hai"},{"SurahNumber":48,"VerseNumber":16,"Text":"aap piche chohde hoye badduo se kehdo ke an-qareeb tum ek saqth jang jo khaum ki taraf bulaaye jaoge ke tum un se ladoge ya wo musalmaan ho jayenge, pas agar tum ita’ath karoge to Allah tumhe bahuth behtar badhla dega aur agar tum ne mu pher liya jaisa ke is se pehle tum mu pher chuke ho, to wo tumhe dardnaak azaab dega"},{"SurahNumber":48,"VerseNumber":17,"Text":"andhe par koyi harj nahi hai aur na langde par koyi harj hai aur na bimaar par koyi harj hai, jo koyi Allah aur us ke Rasool(sallallahu alaihi wasallam) ki farma bardaari kare, ose Allah aisi jannato mein dakhil karega, jis ke (daraqto) ta le nehre jaari hai aur jo mu pher le, ose dardnaak azaab (ki saza) de ga"},{"SurahNumber":48,"VerseNumber":18,"Text":"yaqinan Allah ta’ala momino se khush ho gaya jab ke wo daraqth ta le tujh se baith kar rahe thein, un ke dilo mein jo tha, ose us ne maloom kar liya aur un par itmenaan naazil farmaya aur unhe qareeb ki fateh inaayath farmaayi"},{"SurahNumber":48,"VerseNumber":19,"Text":"aur bahuth si ghanimate jinhe wo haasil karenge aur Allah ghaalib hikmath waala hai"},{"SurahNumber":48,"VerseNumber":20,"Text":"Allah ta’ala ne tum se bahuth saari ghanimato ka waada kiya hai jinhe tum haasil karoge, pas ye to tumhe jaldi hee ata farma di aur logo ke haath tum se rok diye, ta ke momino ke liye ye ek nishaani ho jaaye aur (ta ke) wo tumhe sidhi raah chalaaye"},{"SurahNumber":48,"VerseNumber":21,"Text":"aur tumhe aur (ghanimate) bhi de, jin par ab tak tum ne qaabo nahi paaya, Allah ta’ala ne unhe apne qaabo mein rakha hai, aur Allah ta’ala har cheez par qaadir hai"},{"SurahNumber":48,"VerseNumber":22,"Text":"aur agar tum se kaafir jung karte to yaqinan peet dikha kar bhaagte, phir na to koyi kaar-saaz paate, na madadgaar"},{"SurahNumber":48,"VerseNumber":23,"Text":"Allah ke is qayede ke mutaabiq jo pehle se chala ayaa hai, tu kabi bhi Allah ke qayede ko badalta hoa na payega"},{"SurahNumber":48,"VerseNumber":24,"Text":"wahi hai jis ne qaas makkah mein kaafiro ke haatho ko tum se aur tumhaare haatho ko un se rok liya, us ke baadh ke us ne tumhe un par ghalba de diya tha aur tum jo kuch kar rahe ho, Allah ta’ala ose dekh raha hai"},{"SurahNumber":48,"VerseNumber":25,"Text":"yahi wo log hai jinhone kufr kiya aur tum ko masjide haraam se roka aur qurbaani ke liye mauqoof jaanwar ko us ki qurbaan gaah mein pahonchne se (roka) aur agar aise bahuth se musalmaan mard aur (bahuth si) musalmaan aurte na hoti, jin ki tum ko qabar na thi, yani un ke pas jaane ka ehtemaal na hota, jis par un ki wajeh se tum ko bhi be-qabri mein zarar pahonchta (to tumhe ladne ki ijaazath de di jaati, lekin aisa nahi kiya gaya) ta ke Allah ta’ala apni rahmath mein jis ko chaahe daakhil kare aur agar ye alag alag hote to un mein jo kaafir thein hum un ko dard naak saza dete"},{"SurahNumber":48,"VerseNumber":26,"Text":"jab ke un kaafiro ne apne dilo mein hamiyyath ko jageh di aur hamiyyath1 bhi jaheliyath ki, so Allah ta’ala ne apne rasool par momineen par apni taraf se taskeen naazil farmaayi aur Allah ta’ala ne musalaano ko taqwe ki baath par jamaaye rakha aur wo us ke ahal aur zyaada mustaheq thein aur Allah ta’ala har cheez ko qoob jaanta hai"},{"SurahNumber":48,"VerseNumber":27,"Text":"yaqinan Allah ta’ala ne apne Rasool(sallallahu alaihi wasallam) ko qaab saccha dikhaaya ke InshaAllah tum yaqinan pure aman wa amaan ke saath masjid haraam mein daakhil hoge, sar mondawaate hoye aur sar ke baal katar waate hoye (chayn ke saath) niddar ho kar, wo un umoor ko jaanta hai jinhe tum nahi jaante, pas us ne is se pehle ek nazdeek ki fateh tumhe mayassar ki"},{"SurahNumber":48,"VerseNumber":28,"Text":"wahi hai jis ne apne rasool ko hidaayath aur deene haq ke saath bheja ta ke ose har deen par ghaalib kare aur Allah ta’ala kaafi hai gawaahi dene waala"},{"SurahNumber":48,"VerseNumber":29,"Text":"Muhammad(sallallahu alaihi wasallam) Allah ke rasool hai aur jo log un ke saath hai kaafiro par saqth hai, aapas mein rahem dil hai, tu unhe dekhega ke ruku aur sajde kar rahe hai, Allah ta’ala ke fazl aur raza mandhi ki justaju mein hai, un ka nishaan un ke chehro par sajdo ke asar se hai, un ki yahi misaal tauraath mein hai aur un ki misaal injeel mein hai, misl us kheti ke jis ne apna ankhwa nikaala, phir ose mazbooth kiya aur wo mota ho gaya, phir apne ta ne par sidha khada ho gaya aur kisaano ko khush karne laga, ta ke un ki wajeh se kaafiro ko chidaaye, in imaan waalo aur nek amaal waalo se Allah ne baqshish ka aur bahuth bade sawaab ka waada kiya hai"},{"SurahNumber":49,"VerseNumber":1,"Text":"aye imaan waale logo! Allah aur us ke rasool(sallallahu alaihiwasallam) ke aage na bado aur Allah se darte raha karo, yaqinan Allah ta’ala sunne waala jaanne waala hai"},{"SurahNumber":49,"VerseNumber":2,"Text":"aye imaan waalo! apni awaaze Nabi(sallallahu alaihiwasallam) ki awaaz se upar na karo aur na un se oonchi awaaz se baath karo, jaise aapas mein ek dosre se karte ho, kahi (aisa na ho ke) tumhaare amaal akaarath jaaye aur tumhe qabar bhi na ho"},{"SurahNumber":49,"VerseNumber":3,"Text":"beshak jo log rasool Allah (sallallahu alaihiwasallam) ke huzoor mein apni awaaze pasth rakhte hai, yahi wo log hai jin ke dilo ko Allah ne parhezgaari ke liye jaanch liya hai, un ke liye maghfirath aur bada sawaab hai"},{"SurahNumber":49,"VerseNumber":4,"Text":"jo log aap ko hujro ke piche se pukaarte hai, un mein se aksar (bilkul) be aqal hai"},{"SurahNumber":49,"VerseNumber":5,"Text":"agar ye log yaha tak sabr karte ke aap(sallallahu alaihiwasallam) khud se nikal kar un ke paas aa jaate, to yahi un ke liye behtar hota aur Allah ghafoor wa raheem hai"},{"SurahNumber":49,"VerseNumber":6,"Text":"aye musalmaano! agar tumhe koyi faasiq qabar de to tum us ki acchi tarah tehqeeq kar liya karo, aisa na ho ke na daani mein kisi khaum ko eza pahoncha do, phir apne kiye par pashemaani uthaao"},{"SurahNumber":49,"VerseNumber":7,"Text":"aur jaan rakho ke tum mein Allah ke rasool(sallallahu alaihiwasallam) maujoodh hai, agar wo tumhaara kaha karte rahe, bahuth umoor mein to tum mushkil mein pad jaao, lekin Allah ta’ala ne imaan ko tumhaare liye mehboob bana diya hai , aur ose tumhaare dilo mein zeenath de rakhi hai aur kufr ko aur gunaah ko aur na farmaani ko tumhaari nigaaho mein na pasandida bana diya hai, yahi log raah yaafta hai"},{"SurahNumber":49,"VerseNumber":8,"Text":"Allah ke ehsaan wa in’aam se aur Allah daana aur ba hikmath hai"},{"SurahNumber":49,"VerseNumber":9,"Text":"aur agar musalmaano ki do jamaate aapas mein lad pade to un mein mel milaap kara diya karo, phir agar un duno mein se ek jamaath dosri jamaath par zyaadati kare, to tum (sab) us gruh se jo zyaadati karta hai lado, yahaa tak ke wo Allah ke hukm ki taraf laut aaye, agar laut aaye to phir insaaf ke saath sulaah kara do aur adl karo, beshak Allah ta’ala insaaf karne waalo se muhabbath karta hai"},{"SurahNumber":49,"VerseNumber":10,"Text":"(yaad rakho) saare musalmaan bhai bhai hai, pas apne do bhaiyyo mein milaap kara diya karo aur Allah se darte raho ta ke tum par rahem kiya jaaye"},{"SurahNumber":49,"VerseNumber":11,"Text":"aye imaan waalo! mard dosre mardo ka mazaaq na udaaye, mumkin hai ke ye un se behtar ho aur na aurte aurto ka mazaaq udaaye, mumkin hai ke ye un se behtar ho, aur aapas mein ek dosre ko aib na lagaao aur na kisi ko bure laqab do, imaan ke baadh fisq bura naam hai aur jo tauba na kare wahi zaalim log hai"},{"SurahNumber":49,"VerseNumber":12,"Text":"aye imaan waalo! bahuth badh gumaaniyo se bacho, yaqeen maano ke baaz badh gumaaniya gunaah hai aur bhedh na tatola karo aur na tum mein se koyi kisi ki ghibath kare, kya tum mein se koyi bhi apne murda bhai ka gosht khaana pasand karta hai? tum ko us se ghin aayegi aur Allah se darte raho, beshak Allah tauba qubool karne waala meherbaan hai"},{"SurahNumber":49,"VerseNumber":13,"Text":"aye logo! hum ne tum sab ko (ek hee) mardh wa aurath se payda kiya hai aur is liye ke tum aapas mein ek dosre ko pehchaano, kumbe aur qabile bana diye hai, Allah ke nazdeek tum sab mein se ba izzath wo hai jo sab se zyaada darne waala hai, yaqeen maano ke Allah daana aur ba qabar hai"},{"SurahNumber":49,"VerseNumber":14,"Text":"dehaati log kehte hai ke hum imaan laaye, aap keh dijiye ke dar haqiqath tum imaan nahi laaye, lekin yo kaho ke hum Islaam laaye (muqaalifath chohd kar muthi ho gaye) halaan ke abhi tak tumhaare dilo mein imaan daakhil hee nahi hoa, tum agar Allah ki aur us ke rasool(sallallahu alaihiwasallam) ki farma bardaari karne lagoge to Allah tumhaare amaal mein se kuch bhi kam na karega, beshak Allah baqshne waala meherbaan hai"},{"SurahNumber":49,"VerseNumber":15,"Text":"momin to wo hai jo Allah par aur us ke rasool par (pakka) imaan laaye, phir shak wa shuba na kare aur apne maalo se aur apni jaano se Allah ki raah mein jihaad karte rahe (apne daawe imaan mein) yahi sacche hai aur raasth go hai"},{"SurahNumber":49,"VerseNumber":16,"Text":"keh dijiye! ke kya tum Allah ko apni deen daari se agaah kar rahe ho, Allah har us cheez se jo asmaano mein aur zameen mein hai, ba qoobi agaah hai aur Allah har cheez ka jaanne waala hai"},{"SurahNumber":49,"VerseNumber":17,"Text":"apne musalmaan hone ka aap par ehsaan jataate hai, aap keh dijiye ke apne musalmaan hone ka ehsaan mujh par na rakho, balke dar asl Allah ka tum par ehsaan hai ke us ne tumhe imaan ki hidaayath ki,agar tum raasth go ho"},{"SurahNumber":49,"VerseNumber":18,"Text":"yaqeen maano ke asmaano aur zameen ki poshida batein Allah qoob jaanta hai aur jo kuch tum kar rahe ho ose Allah qoob dekh raha hai"},{"SurahNumber":50,"VerseNumber":1,"Text":"khaaaf! bahuth badi shaan waale is Qur’aan ki qasam hai"},{"SurahNumber":50,"VerseNumber":2,"Text":"balke unhe ta’ajjub maloom hoa ke un ke paas un hee mein se ek agaah karne waala aya, to kaafiro ne kaha ke ye ek ajeeb cheez hai"},{"SurahNumber":50,"VerseNumber":3,"Text":"kya jab hum mar kar mitthi ho jayenge, phir ye waapsi door (az aqal) hai"},{"SurahNumber":50,"VerseNumber":4,"Text":"zameen jo kuch un mein se ghataati hai, wo hamein maloom hai aur hamaare paas sab yaad rakhne waali kitaab hai"},{"SurahNumber":50,"VerseNumber":5,"Text":"balke unhone sacchi baath ko jhoot kaha hai, jab ke wo un ke paas pahonch chuki, pas wo ek uljhaao mein pad gaye hai"},{"SurahNumber":50,"VerseNumber":6,"Text":"kya unhone asmaan ko apne upar nahi dekha? ke hum ne ose kis tarah banaya hai aur zeenath di hai, us mein koyi shigaaf nahi"},{"SurahNumber":50,"VerseNumber":7,"Text":"aur zameen ko hum ne bicha diya hai aur us mein hum ne pahaad daal diye hai aur us mein hum ne qism qism ki khush numa cheeze uga di hai"},{"SurahNumber":50,"VerseNumber":8,"Text":"ta ke har rujo karne waale bandhe ke liye binaayi aur danaayi ka zarya ho"},{"SurahNumber":50,"VerseNumber":9,"Text":"aur hum ne asmaan se ba barkath paani barsaaya aur us se baghaath aur katne waale kheth ke ghalle paida kiye"},{"SurahNumber":50,"VerseNumber":10,"Text":"aur khajuro ke bulandh wa baala daraqth jin ke khoshe tay ba tay hai"},{"SurahNumber":50,"VerseNumber":11,"Text":"bandho ki rozi ke liye aur hum ne paani se murda shahar ko zinda kar diya, isi tarah (qabro se) nikalna hai"},{"SurahNumber":50,"VerseNumber":12,"Text":"un se pehle Nuh(alaihissalaam) ki khaum ne aur ras waalo ne aur samoodh ne"},{"SurahNumber":50,"VerseNumber":13,"Text":"aur aadh ne aur feraun ne aur bradaraan looth ne"},{"SurahNumber":50,"VerseNumber":14,"Text":"aur ayika waalo ne aur tubba ki khaum ne bhi takzeeb ki thi, sab ne paighambaro ko jhutlaaya, pas mera waadaye azaab un par saadiq aa gaya"},{"SurahNumber":50,"VerseNumber":15,"Text":"kya hum pehli baar ke payda karne se thak gaye, balke ye log nayi paydayish ki taraf se shak mein hai"},{"SurahNumber":50,"VerseNumber":16,"Text":"hum ne insaan ko payda kiya hai aur us ke dil mein jo qayalaath uthte hai, un se hum waaqif hai aur hum us ki rag jaan se bhi zyaada us se qareeb hai"},{"SurahNumber":50,"VerseNumber":17,"Text":"jis waqth do lene waale ja lete hai, ek daayi taraf aur ek baayi taraf baitha hoa hai"},{"SurahNumber":50,"VerseNumber":18,"Text":"(insaan) mu se koyi lafz nikaal nahi paate magar ke us ke paas nigeh baan tayyaar hai"},{"SurahNumber":50,"VerseNumber":19,"Text":"aur mauth ki be hooshi haq le kar aa pahonchi, yahi hai jis se, tu bidakta phirta tha"},{"SurahNumber":50,"VerseNumber":20,"Text":"aur soor phonk diya jayega, waadaye azaab ka din yahi hai"},{"SurahNumber":50,"VerseNumber":21,"Text":"aur har shaqs is tarah aayega ke us ke saath ek laane waala hoga aur ek gawaahi dene waala"},{"SurahNumber":50,"VerseNumber":22,"Text":"yaqinan to us se ghaflath mein tha lekin hum ne tere saamne se parda hata diya, pas aaj teri nigaah bahuth tez hai"},{"SurahNumber":50,"VerseNumber":23,"Text":"us ka hum nasheen(farishta) kahega ye haazir hai jo ke mere paas tha"},{"SurahNumber":50,"VerseNumber":24,"Text":"daal do jahannam mein har kaafir sar kash ko"},{"SurahNumber":50,"VerseNumber":25,"Text":"jo nek kaam se rokne waale, hadh se guzar jaane waala aur shak karne waala tha"},{"SurahNumber":50,"VerseNumber":26,"Text":"jis ne Allah ke saath dosra maboodh bana liya tha, pas ose saqth azaab mein daal do"},{"SurahNumber":50,"VerseNumber":27,"Text":"us ka hum nasheen (shaytaan) kahega, aye hamaare rab! main ne ise gumraah nahi kiya tha, balke ye khud hee door daraaz ki gumraahi mein tha"},{"SurahNumber":50,"VerseNumber":28,"Text":"haq ta’ala farmayega, bas mere saamne jhagde ki baath math karo, main to pehle hee tumhaari taraf wayeedh (waada azaab) bhej chuka tha"},{"SurahNumber":50,"VerseNumber":29,"Text":"mere haan baath badalti nahi aur na main apne bandho par zara bhi zulm karne wala hoon"},{"SurahNumber":50,"VerseNumber":30,"Text":"jis din hum dozakh se pochenge kya tu bhar chuki? wo jawaab degi kya kuch aur zyaada bhi hai"},{"SurahNumber":50,"VerseNumber":31,"Text":"aur jannath parhezgaaro ke liye bilkul qareeb kardi jayegi, zara bhi door na hogi"},{"SurahNumber":50,"VerseNumber":32,"Text":"ye hai jis ka tum se waada kiya jaata tha, har us shaqs ke liye jo ruju karne waala aur pa-bandhi karne waala ho"},{"SurahNumber":50,"VerseNumber":33,"Text":"jo rahmaan ka ghaybaana khauf rakhta ho, aur tawajje waala dil laaya ho"},{"SurahNumber":50,"VerseNumber":34,"Text":"tum is jannath mein salaamti ke saath daakhil ho jaao, ye hamesha rehne ka din hai"},{"SurahNumber":50,"VerseNumber":35,"Text":"ye wahaa jo chaahe unhe milega (balke) hamaare paas aur bhi zyaada hai"},{"SurahNumber":50,"VerseNumber":36,"Text":"aur un se pehle bhi hum bahuth si ummato ko halaak kar chuke hai, jo un se taaqath mein bahuth zyaada thi, wo shahro mein dhoondte hee reh gaye, ke koyi bhaagne ka thikaana hai"},{"SurahNumber":50,"VerseNumber":37,"Text":"is mein har saahebe dil ke liye ibrath hai aur us ke liye jo dil se mutawajjeh ho kar kaan lagaaye aur wo haazir ho"},{"SurahNumber":50,"VerseNumber":38,"Text":"yaqinan hum ne asmaano aur zameen aur jo kuch us ke darmiyaan hai, sab ko (sirf) che din mein payda kar diya aur hamein thakaan ne chua tak nahi"},{"SurahNumber":50,"VerseNumber":39,"Text":"pas ye jo kuch kehte hai, aap us par sabr kare aur apne rab ki tasbih tareef ke saath bayaan kare, suraj nikalne se pehle bhi aur suraj ghuroob hone se pehle bhi"},{"SurahNumber":50,"VerseNumber":40,"Text":"aur raath ke kisi waqth bhi tasbih kare aur namaaz ke baadh bhi"},{"SurahNumber":50,"VerseNumber":41,"Text":"aur sun rakhe ke jis din ek pukaarne waala qareeb hee ki jageh se pukaarega"},{"SurahNumber":50,"VerseNumber":42,"Text":"jis roz us tandh wa tez cheeq ko yaqeen ke saath sun lenge, ye din hoga nikalne ka"},{"SurahNumber":50,"VerseNumber":43,"Text":"hum hee jilaate hai aur hum hee maarte hai aur hamaari hee taraf laut phir kar ana hai"},{"SurahNumber":50,"VerseNumber":44,"Text":"jis din zameen phat jayegi aur ye daudte hoye (nikal padenge), ye jama kar lena hum par bahuth hee asaan hai"},{"SurahNumber":50,"VerseNumber":45,"Text":"ye jo kuch keh rahe hai, hum ba-qoobi jaante hai aur aap un par jabar karne waale nahi, to aap Qur’aan ke zariye unhe samjhaate rahe, jo mere wayeedh (daraawe ke waado) se darte hai"},{"SurahNumber":51,"VerseNumber":1,"Text":"qasam hai bhikerne waaliyo ki uda kar"},{"SurahNumber":51,"VerseNumber":2,"Text":"phir uthaane waaliya bojh ko"},{"SurahNumber":51,"VerseNumber":3,"Text":"phir chalne waaliya narmi se"},{"SurahNumber":51,"VerseNumber":4,"Text":"phir kaam ko taqseem karne waaliya"},{"SurahNumber":51,"VerseNumber":5,"Text":"yaqeen maano ke tum se jo waade kiye jaate hai (sab) sacche hai"},{"SurahNumber":51,"VerseNumber":6,"Text":"aur beshak insaaf hone waala hai"},{"SurahNumber":51,"VerseNumber":7,"Text":"qasam hai raaho waale asmaan ki"},{"SurahNumber":51,"VerseNumber":8,"Text":"yaqinan tum muqtalif baath mein pade hoye ho"},{"SurahNumber":51,"VerseNumber":9,"Text":"us se wahi baaz rakha jaata hai jo pher diya gaya ho"},{"SurahNumber":51,"VerseNumber":10,"Text":"be’sanadh batein karne waale ghaarath kar diye gaye"},{"SurahNumber":51,"VerseNumber":11,"Text":"jo ghaflath mein hai aur bhole hoye hai"},{"SurahNumber":51,"VerseNumber":12,"Text":"pochte hai ke yaume jaza kab hoga"},{"SurahNumber":51,"VerseNumber":13,"Text":"haan ye wo din hai ke ye aag par tapaaye jayenge"},{"SurahNumber":51,"VerseNumber":14,"Text":"apni fitna pardaazi ka maza chako, yahi hai jis ki tum jaldi macha rahe thein"},{"SurahNumber":51,"VerseNumber":15,"Text":"beshak taqwa waale log bahishto aur chashmo mein honge"},{"SurahNumber":51,"VerseNumber":16,"Text":"un ke rab ne jo kuch unhe ata farmaya hai, ose le rahe honge, wo to us se pehle hee neko kaar thein"},{"SurahNumber":51,"VerseNumber":17,"Text":"wo raath ko bahuth kam soya karte thein"},{"SurahNumber":51,"VerseNumber":18,"Text":"aur waqte sahar esteghfaar kiya karte thein"},{"SurahNumber":51,"VerseNumber":19,"Text":"aur un ke maal mein maangne waalo ka aur sawaal se bachne waalo ka haq tha"},{"SurahNumber":51,"VerseNumber":20,"Text":"aur yaqeen waalo ke liye to zameen mein bahuth si nishaaniya hai"},{"SurahNumber":51,"VerseNumber":21,"Text":"aur khud tumhaari zaath mein bhi, to kya tum dekhte nahi ho"},{"SurahNumber":51,"VerseNumber":22,"Text":"aur tumhaari rozi aur jo tum se waada kiya jaata hai, sab asmaan mein hai"},{"SurahNumber":51,"VerseNumber":23,"Text":"asmaan wa zameen ke parvardigaar ki qasam! ke ye bilkul bar haq hai, aisa hee jaise ke tum batein karte ho"},{"SurahNumber":51,"VerseNumber":24,"Text":"kya tujhe Ibraheem(alaihissalaam) ke mauzzaz mehmaano ki qabar bhi pahonchi hai"},{"SurahNumber":51,"VerseNumber":25,"Text":"wo jab un ke haan aaye to salaam kiya, Ibraheem(alaihissalaam) ne jawaabe salaam diya (aur kaha ye to) ajnabi log hai"},{"SurahNumber":51,"VerseNumber":26,"Text":"phir (chup chaap jaldi jaldi) apne ghar waalo ki taraf gaye aur ek farba bachde (ka goshth) laaye"},{"SurahNumber":51,"VerseNumber":27,"Text":"aur ose un ke paas rakha aur kaha aap khaate kyo nahi"},{"SurahNumber":51,"VerseNumber":28,"Text":"phir to dil hee dil mein un se khauf zada ho gaye, unhone kaha aap khauf na ki jiye aur unhone us (hazrath Ibraheem(alaihissalaam) ko ek ilm waale ladke ki bashaarath di"},{"SurahNumber":51,"VerseNumber":29,"Text":"pas un ki biwi aage badi aur hayrath mein aa kar apne mu par haath maar kar kaha ke main to budhiya hoon aur saath hee baanjh"},{"SurahNumber":51,"VerseNumber":30,"Text":"unhone kaha haan tere parvardigaar ne isi tarah farmaaya hai, beshak wo hakeem aur aleem hai"}]}