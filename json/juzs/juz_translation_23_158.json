{"Id":158,"LanguageCodes":["fa","fas"],"Name":"fas-mohammadmahdifo","Author":"Mohammad Mahdi Fooladvand","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":36,"VerseNumber":28,"Text":"پس از [شهادت‌] وى هيچ سپاهى از آسمان بر قومش فرود نياورديم و [پيش از اين هم‌] فروفرستنده نبوديم"},{"SurahNumber":36,"VerseNumber":29,"Text":"تنها يك فرياد بود و بس. و بناگاه [همه‌] آنها سرد بر جاى فسردند"},{"SurahNumber":36,"VerseNumber":30,"Text":"دريغا بر اين بندگان! هيچ فرستاده‌اى بر آنان نيامد مگر آنكه او را ريشخند مى‌كردند"},{"SurahNumber":36,"VerseNumber":31,"Text":"مگر نديده‌اند كه چه بسيار نسلها را پيش از آنان هلاك گردانيديم كه ديگر آنها به سويشان بازنمى‌گردند؟"},{"SurahNumber":36,"VerseNumber":32,"Text":"و قطعاً همه آنان در پيشگاه ما احضار خواهند شد"},{"SurahNumber":36,"VerseNumber":33,"Text":"و زمين مرده، برهانى است براى ايشان، كه آن را زنده گردانيديم و دانه از آن برآورديم كه از آن مى‌خورند"},{"SurahNumber":36,"VerseNumber":34,"Text":"و در آن [زمين‌] باغهايى از درختان خرما و تاك قرار داديم و چشمه‌ها در آن روان كرديم"},{"SurahNumber":36,"VerseNumber":35,"Text":"تا از ميوه آن و [از] كاركرد دستهاى خودشان بخورند، آيا باز [هم‌] سپاس نمى‌گزارند؟"},{"SurahNumber":36,"VerseNumber":36,"Text":"پاك [خدايى‌] كه از آنچه زمين مى‌روياند و [نيز] از خودشان و از آنچه نمى‌دانند، همه را نر و ماده گردانيده است"},{"SurahNumber":36,"VerseNumber":37,"Text":"و نشانه‌اى [ديگر] براى آنها شب است كه روز را [مانند پوست‌] از آن برمى‌كنيم و بناگاه آنان در تاريكى فرو مى‌روند"},{"SurahNumber":36,"VerseNumber":38,"Text":"و خورشيد به [سوى‌] قرارگاه ويژه خود روان است. تقدير آن عزيز دانا اين است"},{"SurahNumber":36,"VerseNumber":39,"Text":"و براى ماه منزلهايى معين كرده‌ايم، تا چون شاخك خشك خوشه خرما برگردد"},{"SurahNumber":36,"VerseNumber":40,"Text":"نه خورشيد را سزد كه به ماه رسد، و نه شب بر روز پيشى جويد، و هر كدام در سپهرى شناورند"},{"SurahNumber":36,"VerseNumber":41,"Text":"و نشانه‌اى [ديگر] براى آنان اينكه: ما نياكانشان را در كشتى انباشته، سوار كرديم"},{"SurahNumber":36,"VerseNumber":42,"Text":"و مانند آن براى ايشان مركوبها[ى ديگرى‌] خلق كرديم"},{"SurahNumber":36,"VerseNumber":43,"Text":"و اگر بخواهيم غرقشان مى‌كنيم و هيچ فريادرسى نمى‌يابند و روى نجات نمى‌بينند"},{"SurahNumber":36,"VerseNumber":44,"Text":"مگر رحمتى از جانب ما [شامل آنها گردد] و تا چندى [آنها را] برخوردار سازيم"},{"SurahNumber":36,"VerseNumber":45,"Text":"و چون به ايشان گفته شود: «از آنچه در پيش رو و پشت سر داريد بترسيد، اميد كه مورد رحمت قرار گيريد» [نمى‌شنوند]"},{"SurahNumber":36,"VerseNumber":46,"Text":"و هيچ نشانه‌اى از نشانه‌هاى پروردگارشان بر آنان نيامد، جز اينكه از آن رويگردان شدند"},{"SurahNumber":36,"VerseNumber":47,"Text":"و چون به آنان گفته شود: «از آنچه خدا به شما روزى داده انفاق كنيد»، كسانى كه كافر شده‌اند، به آنان كه ايمان آورده‌اند، مى‌گويند: «آيا كسى را بخورانيم كه اگر خدا مى‌خواست [خودش‌] وى را مى‌خورانيد؟ شما جز در گمراهىِ آشكارى [بيش‌] نيستيد.»"},{"SurahNumber":36,"VerseNumber":48,"Text":"و مى‌گويند: «اگر راست مى‌گوييد، پس اين وعده [عذاب‌] كى خواهد بود؟»"},{"SurahNumber":36,"VerseNumber":49,"Text":"جز يك فرياد [مرگبار] را انتظار نخواهند كشيد كه هنگامى كه سرگرم جدالند غافلگيرشان كند"},{"SurahNumber":36,"VerseNumber":50,"Text":"آنگاه نه توانايى وصيّتى دارند و نه مى‌توانند به سوى كسان خود برگردند"},{"SurahNumber":36,"VerseNumber":51,"Text":"و در صور دميده خواهد شد، پس بناگاه از گورهاى خود شتابان به سوى پروردگار خويش مى‌آيند"},{"SurahNumber":36,"VerseNumber":52,"Text":"مى‌گويند: «اى واى بر ما، چه كسى ما را از آرامگاهمان برانگيخت؟ اين است همان وعده خداى رحمان، و پيامبران راست مى‌گفتند.»"},{"SurahNumber":36,"VerseNumber":53,"Text":"[باز هم‌] يك فرياد است و بس؛ و بناگاه همه در پيشگاه ما حاضر آيند"},{"SurahNumber":36,"VerseNumber":54,"Text":"امروز بر كسى هيچ ستم نمى‌رود، جز در برابر آنچه كرده‌ايد پاداشى نخواهيد يافت"},{"SurahNumber":36,"VerseNumber":55,"Text":"در اين روز، اهل بهشت كار و بارى خوش در پيش دارند"},{"SurahNumber":36,"VerseNumber":56,"Text":"آنها با همسرانشان در زير سايه‌ها بر تختها تكيه مى‌زنند"},{"SurahNumber":36,"VerseNumber":57,"Text":"در آنجا براى آنها [هر گونه‌] ميوه است و هر چه دلشان بخواهد"},{"SurahNumber":36,"VerseNumber":58,"Text":"از جانب پروردگار[ى‌] مهربان [به آنان‌] سلام گفته مى‌شود"},{"SurahNumber":36,"VerseNumber":59,"Text":"و اى گناهكاران، امروز [از بى‌گناهان‌] جدا شويد"},{"SurahNumber":36,"VerseNumber":60,"Text":"اى فرزندان آدم، مگر با شما عهد نكرده بودم كه شيطان را مپرستيد، زيرا وى دشمن آشكار شماست؟"},{"SurahNumber":36,"VerseNumber":61,"Text":"و اينكه مرا بپرستيد؛ اين است راه راست"},{"SurahNumber":36,"VerseNumber":62,"Text":"و [او] گروهى انبوه از ميان شما را سخت گمراه كرد؛ آيا تعقل نمى‌كرديد؟"},{"SurahNumber":36,"VerseNumber":63,"Text":"اين است جهنّمى كه به شما وعده داده مى‌شد"},{"SurahNumber":36,"VerseNumber":64,"Text":"به [جرم‌] آنكه كفر مى‌ورزيديد، اكنون در آن درآييد"},{"SurahNumber":36,"VerseNumber":65,"Text":"امروز بر دهانهاى آنان مُهر مى‌نهيم، و دستهايشان با ما سخن مى‌گويند، و پاهايشان بدانچه فراهم مى‌ساختند گواهى مى‌دهند"},{"SurahNumber":36,"VerseNumber":66,"Text":"و اگر بخواهيم، هر آينه فروغ از ديدگانشان مى‌گيريم تا در راه [كج‌] بر هم پيشى جويند؛ ولى [راه راست را] از كجا مى‌توانند ببينند؟"},{"SurahNumber":36,"VerseNumber":67,"Text":"و اگر بخواهيم، هرآينه ايشان را در جاى خود مسخ مى‌كنيم [به گونه‌اى‌] كه نه بتوانند بروند و نه برگردند"},{"SurahNumber":36,"VerseNumber":68,"Text":"و هر كه را عمر دراز دهيم، او را [از نظر] خلقت فروكاسته [و شكسته‌] گردانيم، آيا نمى‌انديشند؟"},{"SurahNumber":36,"VerseNumber":69,"Text":"و [ما] به او شعر نياموختيم و در خور وى نيست، اين [سخن‌] جز اندرز و قرآنى روشن نيست"},{"SurahNumber":36,"VerseNumber":70,"Text":"تا هر كه را [دلى‌] زنده است بيم دهد، و گفتار [خدا] در باره كافران محقق گردد"},{"SurahNumber":36,"VerseNumber":71,"Text":"آيا نديده‌اند كه ما به قدرت خويش براى ايشان چهارپايانى آفريده‌ايم تا آنان مالك آنها باشند؟"},{"SurahNumber":36,"VerseNumber":72,"Text":"و آنها را براى ايشان رام گردانيديم. از برخى‌شان سوارى مى‌گيرند و از بعضى مى‌خورند"},{"SurahNumber":36,"VerseNumber":73,"Text":"و از آنها سودها و نوشيدنيها دارند. پس چرا شكرگزار نيستيد؟"},{"SurahNumber":36,"VerseNumber":74,"Text":"و غير از خدا[ى يگانه‌] خدايانى به پرستش گرفتند، تا مگر يارى شوند"},{"SurahNumber":36,"VerseNumber":75,"Text":"[ولى بتان‌] نمى‌توانند آنان را يارى كنند و آنانند كه براى [بتان‌] چون سپاهى احضار شده‌اند"},{"SurahNumber":36,"VerseNumber":76,"Text":"پس، گفتار آنان تو را غمگين نگرداند كه ما آنچه را پنهان و آنچه را آشكار مى‌كنند، مى‌دانيم"},{"SurahNumber":36,"VerseNumber":77,"Text":"مگر آدمى ندانسته است كه ما او را از نطفه‌اى آفريده‌ايم، پس بناگاه وى ستيزه‌جويى آشكار شده است"},{"SurahNumber":36,"VerseNumber":78,"Text":"و براى ما مَثَلى آورد و آفرينش خود را فراموش كرد؛ گفت: «چه كسى اين استخوانها را كه چنين پوسيده است زندگى مى‌بخشد؟»"},{"SurahNumber":36,"VerseNumber":79,"Text":"بگو: «همان كسى كه نخستين‌بار آن را پديد آورد و اوست كه به هر [گونه‌] آفرينشى داناست.»"},{"SurahNumber":36,"VerseNumber":80,"Text":"همو كه برايتان در درخت سبزفام اخگر نهاد كه از آن [چون نيازتان افتد] آتش مى‌افروزيد"},{"SurahNumber":36,"VerseNumber":81,"Text":"آيا كسى كه آسمانها و زمين را آفريده توانا نيست كه [باز] مانند آنها را بيافريند؟ آرى، اوست آفريننده دانا"},{"SurahNumber":36,"VerseNumber":82,"Text":"چون به چيزى اراده فرمايد، كارش اين بس كه مى‌گويد: «باش»؛ پس [بى‌درنگ‌] موجود مى‌شود"},{"SurahNumber":36,"VerseNumber":83,"Text":"پس [شكوهمند و] پاك است آن كسى كه ملكوت هر چيزى در دست اوست، و به سوى اوست كه بازگردانيده مى‌شويد"},{"SurahNumber":37,"VerseNumber":1,"Text":"سوگند به صف بستگان -كه صفى [با شكوه‌] بسته‌اند"},{"SurahNumber":37,"VerseNumber":2,"Text":"و به زجركنندگان -كه به سختى زجر مى‌كنند"},{"SurahNumber":37,"VerseNumber":3,"Text":"و به تلاوت‌كنندگان [آيات الهى‌]"},{"SurahNumber":37,"VerseNumber":4,"Text":"كه قطعاً معبود شما يگانه است"},{"SurahNumber":37,"VerseNumber":5,"Text":"پروردگار آسمانها و زمين و آنچه ميان آن دو است، و پروردگار خاورها"},{"SurahNumber":37,"VerseNumber":6,"Text":"ما آسمان اين دنيا را به زيور اختران آراستيم"},{"SurahNumber":37,"VerseNumber":7,"Text":"و [آن را] از هر شيطان سركشى نگاه داشتيم"},{"SurahNumber":37,"VerseNumber":8,"Text":"[به طورى كه‌] نمى‌توانند به انبوه [فرشتگان‌] عالَم بالا گوش فرا دهند، و از هر سوى پرتاب مى‌شوند"},{"SurahNumber":37,"VerseNumber":9,"Text":"با شدت به دور رانده مى‌شوند، و برايشان عذابى دايم است"},{"SurahNumber":37,"VerseNumber":10,"Text":"مگر كسى كه [از سخن بالاييان‌] يكباره استراق سمع كند، كه شهابى شكافنده از پى او مى‌تازد"},{"SurahNumber":37,"VerseNumber":11,"Text":"پس، [از كافران‌] بپرس: آيا ايشان [از نظر] آفرينش سخت‌ترند يا كسانى كه [در آسمانها] خلق كرديم؟ ما آنان را از گِلى چسبنده پديد آورديم"},{"SurahNumber":37,"VerseNumber":12,"Text":"بلكه عجب مى‌دارى و [آنها] ريشخند مى‌كنند"},{"SurahNumber":37,"VerseNumber":13,"Text":"و چون پند داده شوند عبرت نمى‌گيرند"},{"SurahNumber":37,"VerseNumber":14,"Text":"و چون آيتى ببينند به ريشخند مى‌پردازند"},{"SurahNumber":37,"VerseNumber":15,"Text":"و مى‌گويند: «اين جز سحرى آشكار نيست.»"},{"SurahNumber":37,"VerseNumber":16,"Text":"«آيا چون مرديم و خاك و استخوانهاى [خُرد] گرديديم، آيا راستى برانگيخته مى‌شويم؟"},{"SurahNumber":37,"VerseNumber":17,"Text":"و همين طور پدران اوّليه ما؟!»"},{"SurahNumber":37,"VerseNumber":18,"Text":"بگو: «آرى! در حالى كه شما خواريد!»"},{"SurahNumber":37,"VerseNumber":19,"Text":"و آن تنها يك فرياد است و بس! و بناگاه آنان به تماشا خيزند"},{"SurahNumber":37,"VerseNumber":20,"Text":"و مى‌گويند: «اى واى بر ما! اين است روز جزا!»"},{"SurahNumber":37,"VerseNumber":21,"Text":"اين است همان روز داورى كه آن را تكذيب مى‌كرديد"},{"SurahNumber":37,"VerseNumber":22,"Text":"كسانى را كه ستم كرده‌اند، با همرديفانشان و آنچه غير از خدا مى‌پرستيده‌اند،"},{"SurahNumber":37,"VerseNumber":23,"Text":"گِرد آوريد و به سوى راه جهنم رهبرى‌شان كنيد"},{"SurahNumber":37,"VerseNumber":24,"Text":"و بازداشتشان نماييد كه آنها مسؤولند"},{"SurahNumber":37,"VerseNumber":25,"Text":"شما را چه شده است كه همديگر را يارى نمى‌كنيد؟"},{"SurahNumber":37,"VerseNumber":26,"Text":"[نه!] بلكه امروز آنان از در تسليم درآمدگانند"},{"SurahNumber":37,"VerseNumber":27,"Text":"و بعضى روى به بعضى ديگر مى‌آورند [و] از يكديگر مى‌پرسند"},{"SurahNumber":37,"VerseNumber":28,"Text":"[و] مى‌گويند: «شما [ظاهراً] از درِ راستى با ما درمى‌آمديد [و خود را حق به جانب مى‌نموديد]!»"},{"SurahNumber":37,"VerseNumber":29,"Text":"[متّهمان‌] مى‌گويند: «[نه!] بلكه با ايمان نبوديد"},{"SurahNumber":37,"VerseNumber":30,"Text":"و ما را بر شما هيچ تسلطى نبود، بلكه خودتان سركش بوديد"},{"SurahNumber":37,"VerseNumber":31,"Text":"پس فرمان پروردگارمان بر ما سزاوار آمد؛ ما واقعاً بايد [عذاب را] بچشيم"},{"SurahNumber":37,"VerseNumber":32,"Text":"و شما را گمراه كرديم، زيرا خودمان گمراه بوديم!»"},{"SurahNumber":37,"VerseNumber":33,"Text":"پس، در حقيقت، آنان در آن روز در عذاب شريك يكديگرند"},{"SurahNumber":37,"VerseNumber":34,"Text":"[آرى،] ما با مجرمان چنين رفتار مى‌كنيم"},{"SurahNumber":37,"VerseNumber":35,"Text":"چرا كه آنان بودند كه وقتى به ايشان گفته مى‌شد: «خدايى جز خداى يگانه نيست»، تكبر مى‌ورزيدند"},{"SurahNumber":37,"VerseNumber":36,"Text":"و مى‌گفتند: «آيا ما براى شاعرى ديوانه دست از خدايانمان برداريم؟!»"},{"SurahNumber":37,"VerseNumber":37,"Text":"ولى نه! [او] حقيقت را آورده و فرستادگان را تصديق كرده است"},{"SurahNumber":37,"VerseNumber":38,"Text":"در واقع، شما عذاب پر درد را خواهيد چشيد"},{"SurahNumber":37,"VerseNumber":39,"Text":"و جز آنچه مى‌كرديد جزا نمى‌يابيد"},{"SurahNumber":37,"VerseNumber":40,"Text":"مگر بندگان پاكدل خدا"},{"SurahNumber":37,"VerseNumber":41,"Text":"آنان روزىِ معيّن خواهند داشت"},{"SurahNumber":37,"VerseNumber":42,"Text":"[انواع‌] ميوه‌ها! و آنان مورد احترام خواهند بود"},{"SurahNumber":37,"VerseNumber":43,"Text":"در باغهاى پر نعمت"},{"SurahNumber":37,"VerseNumber":44,"Text":"بر سريرها در برابر همديگر [مى‌نشينند]"},{"SurahNumber":37,"VerseNumber":45,"Text":"با جامى از باده ناب پيرامونشان به گردش درمى‌آيند؛"},{"SurahNumber":37,"VerseNumber":46,"Text":"[باده‌اى‌] سخت سپيد كه نوشندگان را لذتى [خاص‌] مى‌دهد؛"},{"SurahNumber":37,"VerseNumber":47,"Text":"نه در آن فساد عقل است و نه ايشان از آن به بدمستى [و فرسودگى‌] مى‌افتند"},{"SurahNumber":37,"VerseNumber":48,"Text":"و نزدشان [دلبرانى‌] فروهشته‌نگاه و فراخ‌ديده باشند"},{"SurahNumber":37,"VerseNumber":49,"Text":"[از شدّت سپيدى‌] گويى تخم شتر مرغ [زير پَرَ]ند"},{"SurahNumber":37,"VerseNumber":50,"Text":"پس برخى‌شان به برخى روى نموده و از همديگر پرس‌وجو مى‌كنند"},{"SurahNumber":37,"VerseNumber":51,"Text":"گوينده‌اى از آنان مى‌گويد: «راستى من [در دنيا] همنشينى داشتم،"},{"SurahNumber":37,"VerseNumber":52,"Text":"[كه به من‌] مى‌گفت: «آيا واقعاً تو از باوردارندگانى؟"},{"SurahNumber":37,"VerseNumber":53,"Text":"آيا وقتى مُرديم و خاك و [مشتى‌] استخوان شديم، آيا واقعاً جزا مى‌يابيم؟»"},{"SurahNumber":37,"VerseNumber":54,"Text":"[مؤمن‌] مى‌پرسد: «آيا شما اطلاع داريد [كجاست‌]؟»"},{"SurahNumber":37,"VerseNumber":55,"Text":"پس اطلاع حاصل مى‌كند، و او را در ميان آتش مى‌بيند"},{"SurahNumber":37,"VerseNumber":56,"Text":"[و] مى‌گويد: «به خدا سوگند، چيزى نمانده بود كه تو مرا به هلاكت اندازى"},{"SurahNumber":37,"VerseNumber":57,"Text":"و اگر رحمت پروردگارم نبود، هرآينه من [نيز] از احضارشدگان بودم.»"},{"SurahNumber":37,"VerseNumber":58,"Text":"[و از روى شوق مى‌گويد:] «آيا ديگر روى مرگ نمى‌بينيم،"},{"SurahNumber":37,"VerseNumber":59,"Text":"جز همان مرگ نخستين خود؟ و ما هرگز عذاب نخواهيم شد؟"},{"SurahNumber":37,"VerseNumber":60,"Text":"راستى كه اين همان كاميابى بزرگ است!»"},{"SurahNumber":37,"VerseNumber":61,"Text":"براى چنين [پاداشى‌] بايد كوشندگان بكوشند"},{"SurahNumber":37,"VerseNumber":62,"Text":"آيا از نظر پذيرايى اين بهتر است يا درخت زقوم؟"},{"SurahNumber":37,"VerseNumber":63,"Text":"در حقيقت، ما آن را براى ستمگران [مايه آزمايش و] عذابى گردانيديم"},{"SurahNumber":37,"VerseNumber":64,"Text":"آن، درختى است كه از قعر آتش سوزان مى‌رويد،"},{"SurahNumber":37,"VerseNumber":65,"Text":"ميوه‌اش گويى چون كله‌هاى شياطين است،"},{"SurahNumber":37,"VerseNumber":66,"Text":"پس [دوزخيان‌] حتماً از آن مى‌خورند و شكمها را از آن پر مى‌كنند،"},{"SurahNumber":37,"VerseNumber":67,"Text":"سپس ايشان را بر سر آن، آميغى از آب جوشان است؛"},{"SurahNumber":37,"VerseNumber":68,"Text":"آنگاه بازگشتشان بى‌گمان به سوى دوزخ است"},{"SurahNumber":37,"VerseNumber":69,"Text":"آنها پدران خود را گمراه يافتند،"},{"SurahNumber":37,"VerseNumber":70,"Text":"پس ايشان به دنبال آنها مى‌شتابند"},{"SurahNumber":37,"VerseNumber":71,"Text":"و قطعاً پيش از آنها بيشتر پيشينيان به گمراهى افتادند"},{"SurahNumber":37,"VerseNumber":72,"Text":"و حال آنكه مسلماً در ميانشان هشداردهندگانى فرستاديم"},{"SurahNumber":37,"VerseNumber":73,"Text":"پس ببين فرجام هشدارداده‌شدگان چگونه بود"},{"SurahNumber":37,"VerseNumber":74,"Text":"به استثناى بندگان پاكدل خدا"},{"SurahNumber":37,"VerseNumber":75,"Text":"و نوح، ما را ندا داد، و چه نيك اجابت‌كننده بوديم"},{"SurahNumber":37,"VerseNumber":76,"Text":"و او و كسانش را از اندوه بزرگ رهانيديم"},{"SurahNumber":37,"VerseNumber":77,"Text":"و [تنها] نسل او را باقى گذاشتيم"},{"SurahNumber":37,"VerseNumber":78,"Text":"و در ميان آيندگان [آوازه نيك‌] او را بر جاى گذاشتيم"},{"SurahNumber":37,"VerseNumber":79,"Text":"درود بر نوح در ميان جهانيان"},{"SurahNumber":37,"VerseNumber":80,"Text":"ما اين گونه نيكوكاران را پاداش مى‌دهيم"},{"SurahNumber":37,"VerseNumber":81,"Text":"به راستى او از بندگان مؤمن ما بود"},{"SurahNumber":37,"VerseNumber":82,"Text":"سپس ديگران را غرق كرديم"},{"SurahNumber":37,"VerseNumber":83,"Text":"و بى‌گمان، ابراهيم از پيروان اوست"},{"SurahNumber":37,"VerseNumber":84,"Text":"آنگاه كه با دلى پاك به [پيشگاه‌] پروردگارش آمد"},{"SurahNumber":37,"VerseNumber":85,"Text":"چون به پدر[خوانده‌] و قوم خود گفت: «چه مى‌پرستيد؟"},{"SurahNumber":37,"VerseNumber":86,"Text":"آيا غير از آنها، به دروغ، خدايانى [ديگر] مى‌خواهيد؟"},{"SurahNumber":37,"VerseNumber":87,"Text":"پس گمانتان به پروردگار جهانها چيست؟»"},{"SurahNumber":37,"VerseNumber":88,"Text":"پس نظرى به ستارگان افكند،"},{"SurahNumber":37,"VerseNumber":89,"Text":"و گفت: «من كسالت دارم!»"},{"SurahNumber":37,"VerseNumber":90,"Text":"پس پشت‌كنان از او روى برتافتند"},{"SurahNumber":37,"VerseNumber":91,"Text":"تا نهانى به سوى خدايانشان رفت و [به ريشخند] گفت: «آيا غذا نمى‌خوريد؟"},{"SurahNumber":37,"VerseNumber":92,"Text":"شما را چه شده كه سخن نمى‌گوييد؟!»"},{"SurahNumber":37,"VerseNumber":93,"Text":"پس با دست راست، بر سر آنها زدن گرفت"},{"SurahNumber":37,"VerseNumber":94,"Text":"تا دوان دوان سوى او روى‌آور شدند"},{"SurahNumber":37,"VerseNumber":95,"Text":"[ابراهيم‌] گفت: «آيا آنچه را مى‌تراشيد، مى‌پرستيد؟"},{"SurahNumber":37,"VerseNumber":96,"Text":"با اينكه خدا شما و آنچه را كه برمى‌سازيد آفريده است!»"},{"SurahNumber":37,"VerseNumber":97,"Text":"گفتند: «برايش [كوره‌]خانه‌اى بسازيد و در آتشش بيندازيد»"},{"SurahNumber":37,"VerseNumber":98,"Text":"پس خواستند به از نيرنگى زنند؛ و[لى‌] ما آنان را پست گردانيديم"},{"SurahNumber":37,"VerseNumber":99,"Text":"و [ابراهيم‌] گفت: «من به سوى پروردگارم رهسپارم، زودا كه مرا راه نمايد!»"},{"SurahNumber":37,"VerseNumber":100,"Text":"«اى پروردگار من! مرا [فرزندى‌] از شايستگان بخش.»"},{"SurahNumber":37,"VerseNumber":101,"Text":"پس او را به پسرى بردبار مژده داديم"},{"SurahNumber":37,"VerseNumber":102,"Text":"و وقتى با او به جايگاه «سعى» رسيد، گفت: «اى پسرك من! من در خواب [چنين‌] مى‌بينم كه تو را سَرْ مى‌بُرم، پس ببين چه به نظرت مى‌آيد؟» گفت: «اى پدر من! آنچه را مأمورى بكن! ان شاء الله مرا از شكيبايان خواهى يافت.»"},{"SurahNumber":37,"VerseNumber":103,"Text":"پس وقتى هر دو تن دردادند [و همديگر را بدرود گفتند] و [پسر] را به پيشانى بر خاك افكند،"},{"SurahNumber":37,"VerseNumber":104,"Text":"او را ندا داديم كه اى ابراهيم"},{"SurahNumber":37,"VerseNumber":105,"Text":"رؤيا[ى خود] را حقيقت بخشيدى! ما نيكوكاران را چنين پاداش مى‌دهيم"},{"SurahNumber":37,"VerseNumber":106,"Text":"راستى كه اين همان آزمايش آشكار بود"},{"SurahNumber":37,"VerseNumber":107,"Text":"و او را در ازاى قربانى بزرگى باز رهانيديم"},{"SurahNumber":37,"VerseNumber":108,"Text":"و در [ميان‌] آيندگان براى او [آوازه نيك‌] به جاى گذاشتيم"},{"SurahNumber":37,"VerseNumber":109,"Text":"درود بر ابراهيم"},{"SurahNumber":37,"VerseNumber":110,"Text":"نيكوكاران را چنين پاداش مى‌دهيم"},{"SurahNumber":37,"VerseNumber":111,"Text":"در حقيقت، او از بندگان با ايمان ما بود"},{"SurahNumber":37,"VerseNumber":112,"Text":"و او را به اسحاق كه پيامبرى از [جمله‌] شايستگان است مژده داديم"},{"SurahNumber":37,"VerseNumber":113,"Text":"و به او و به اسحاق بركت داديم، و از نسل آن دو برخى نيكوكار و [برخى‌] آشكارا به خود ستمكار بودند"},{"SurahNumber":37,"VerseNumber":114,"Text":"و در حقيقت، بر موسى و هارون منت نهاديم"},{"SurahNumber":37,"VerseNumber":115,"Text":"و آن دو و قومشان را از اندوه بزرگ رهانيديم"},{"SurahNumber":37,"VerseNumber":116,"Text":"و آنان را يارى داديم تا ايشان غالب آمدند"},{"SurahNumber":37,"VerseNumber":117,"Text":"و آن دو را كتاب روشن داديم"},{"SurahNumber":37,"VerseNumber":118,"Text":"و هر دو را به راه راست هدايت كرديم"},{"SurahNumber":37,"VerseNumber":119,"Text":"و براى آن دو در [ميان‌] آيندگان [نام نيك‌] به جاى گذاشتيم"},{"SurahNumber":37,"VerseNumber":120,"Text":"درود بر موسى و هارون"},{"SurahNumber":37,"VerseNumber":121,"Text":"ما نيكوكاران را چنين پاداش مى‌دهيم،"},{"SurahNumber":37,"VerseNumber":122,"Text":"زيرا آن دو از بندگان با ايمان ما بودند"},{"SurahNumber":37,"VerseNumber":123,"Text":"و به راستى الياس از فرستادگان [ما] بود"},{"SurahNumber":37,"VerseNumber":124,"Text":"چون به قوم خود گفت: «آيا پروا نمى‌داريد؟"},{"SurahNumber":37,"VerseNumber":125,"Text":"آيا «بعل» را مى‌پرستيد و بهترين آفرينندگان را وامى‌گذاريد؟"},{"SurahNumber":37,"VerseNumber":126,"Text":"[يعنى:] خدا را كه پروردگار شما و پروردگار پدران پيشين شماست؟"},{"SurahNumber":37,"VerseNumber":127,"Text":"پس او را دروغگو شمردند، و قطعاً آنها [در آتش‌] احضار خواهند شد"},{"SurahNumber":37,"VerseNumber":128,"Text":"مگر بندگان پاكدين خدا"},{"SurahNumber":37,"VerseNumber":129,"Text":"و براى او در [ميان‌] آيندگان [آوازه نيك‌] به جاى گذاشتيم"},{"SurahNumber":37,"VerseNumber":130,"Text":"درود بر پيروان الياس"},{"SurahNumber":37,"VerseNumber":131,"Text":"ما نيكوكاران را اين گونه پاداش مى‌دهيم،"},{"SurahNumber":37,"VerseNumber":132,"Text":"زيرا او از بندگان با ايمان ما بود"},{"SurahNumber":37,"VerseNumber":133,"Text":"و در حقيقت، لوط از زمره فرستادگان بود"},{"SurahNumber":37,"VerseNumber":134,"Text":"آنگاه كه او و همه كسانش را رهانيديم"},{"SurahNumber":37,"VerseNumber":135,"Text":"جز پيرزنى كه در ميان باقى‌ماندگان [و خاكسترشدگان‌] بود"},{"SurahNumber":37,"VerseNumber":136,"Text":"سپس ديگران را هلاك كرديم"},{"SurahNumber":37,"VerseNumber":137,"Text":"و در حقيقت، شما بر آنان صبحگاهان"},{"SurahNumber":37,"VerseNumber":138,"Text":"و شامگاهان مى‌گذريد! آيا به فكر فرو نمى‌رويد؟"},{"SurahNumber":37,"VerseNumber":139,"Text":"و در حقيقت، يونس از زمره فرستادگان بود"},{"SurahNumber":37,"VerseNumber":140,"Text":"آنگاه كه به سوى كشتى پر، بگريخت"},{"SurahNumber":37,"VerseNumber":141,"Text":"پس [سرنشينان‌] با هم قرعه انداختند و [يونس‌] از باختگان شد"},{"SurahNumber":37,"VerseNumber":142,"Text":"[او را به دريا افكندند] و عنبرماهى او را بلعيد در حالى كه او نكوهشگر خويش بود"},{"SurahNumber":37,"VerseNumber":143,"Text":"و اگر او از زمره تسبيح‌كنندگان نبود،"},{"SurahNumber":37,"VerseNumber":144,"Text":"قطعاً تا روزى كه برانگيخته مى‌شوند، در شكم آن [ماهى‌] مى‌ماند"},{"SurahNumber":37,"VerseNumber":145,"Text":"پس او را در حالى كه ناخوش بود به زمين خشكى افكنديم"},{"SurahNumber":37,"VerseNumber":146,"Text":"و بر بالاى [سرِ] او درختى از [نوع‌] كدوبُن رويانيديم"},{"SurahNumber":37,"VerseNumber":147,"Text":"و او را به سوى يكصدهزار [نفر از ساكنان نينوا] يا بيشتر روانه كرديم"},{"SurahNumber":37,"VerseNumber":148,"Text":"پس ايمان آوردند و تا چندى برخوردارشان كرديم"},{"SurahNumber":37,"VerseNumber":149,"Text":"پس، از مشركان جويا شو: آيا پروردگارت را دختران و آنان را پسران است؟"},{"SurahNumber":37,"VerseNumber":150,"Text":"يا فرشتگان را مادينه آفريديم و آنان شاهد بودند؟"},{"SurahNumber":37,"VerseNumber":151,"Text":"هش‌دار كه اينان از دروغ پردازى خود قطعاً خواهند گفت"},{"SurahNumber":37,"VerseNumber":152,"Text":"«خدا فرزند آورده!» در حالى كه آنها قطعاً دروغگويانند"},{"SurahNumber":37,"VerseNumber":153,"Text":"آيا [خدا] دختران را بر پسران برگزيده است؟"},{"SurahNumber":37,"VerseNumber":154,"Text":"شما را چه شده؟ چگونه داورى مى‌كنيد؟"},{"SurahNumber":37,"VerseNumber":155,"Text":"آيا سرِ پند گرفتن نداريد؟"},{"SurahNumber":37,"VerseNumber":156,"Text":"يا دليلى آشكار [در دست‌] داريد؟"},{"SurahNumber":37,"VerseNumber":157,"Text":"پس اگر راست مى‌گوييد كتابتان را بياوريد"},{"SurahNumber":37,"VerseNumber":158,"Text":"و ميان خدا و جن‌ها پيوندى انگاشتند و حال آنكه جنيان نيك دانسته‌اند كه [براى حساب پس‌دادن،] خودشان احضار خواهند شد"},{"SurahNumber":37,"VerseNumber":159,"Text":"خدا منزه است از آنچه در وصف مى‌آورند"},{"SurahNumber":37,"VerseNumber":160,"Text":"به استثناى بندگان پاكدل خدا"},{"SurahNumber":37,"VerseNumber":161,"Text":"در حقيقت، شما و آنچه [كه شما آن را] مى‌پرستيد،"},{"SurahNumber":37,"VerseNumber":162,"Text":"بر ضد او گمراه‌گر نيستيد،"},{"SurahNumber":37,"VerseNumber":163,"Text":"مگر كسى را كه به دوزخ رفتنى است"},{"SurahNumber":37,"VerseNumber":164,"Text":"و هيچ يك از ما [فرشتگان‌] نيست مگر [اينكه‌] براى او [مقام و] مرتبه‌اى معيّن است"},{"SurahNumber":37,"VerseNumber":165,"Text":"و در حقيقت، ماييم كه [براى انجام فرمان خدا] صف بسته‌ايم"},{"SurahNumber":37,"VerseNumber":166,"Text":"و ماييم كه خود تسبيح‌گويانيم"},{"SurahNumber":37,"VerseNumber":167,"Text":"و [مشركان‌] به تأكيد مى‌گفتند"},{"SurahNumber":37,"VerseNumber":168,"Text":"«اگر پند [نامه‌ا]ى از پيشينيان نزد ما بود،"},{"SurahNumber":37,"VerseNumber":169,"Text":"قطعاً از بندگان خالص خدا مى‌شديم!»"},{"SurahNumber":37,"VerseNumber":170,"Text":"ولى [وقتى قرآن آمد] به آن كافر شدند، و زودا كه بدانند"},{"SurahNumber":37,"VerseNumber":171,"Text":"و قطعاً فرمان ما در باره بندگان فرستاده ما از پيش [چنين‌] رفته است"},{"SurahNumber":37,"VerseNumber":172,"Text":"كه آنان [بر دشمنان خودشان‌] حتماً پيروز خواهند شد"},{"SurahNumber":37,"VerseNumber":173,"Text":"و سپاه ما هرآينه غالب‌آيندگانند"},{"SurahNumber":37,"VerseNumber":174,"Text":"پس تا مدتى [معيّن‌] از آنان روى برتاب"},{"SurahNumber":37,"VerseNumber":175,"Text":"و آنان را بنگر كه خواهند ديد"},{"SurahNumber":37,"VerseNumber":176,"Text":"آيا عذاب ما را شتابزده خواستارند؟"},{"SurahNumber":37,"VerseNumber":177,"Text":"[پس هشدارداده‌شدگان را] آنگاه كه عذاب به خانه آنان فرود آيد چه بد صبحگاهى است"},{"SurahNumber":37,"VerseNumber":178,"Text":"و از ايشان تا مدتى [معيّن‌] روى برتاب"},{"SurahNumber":37,"VerseNumber":179,"Text":"و بنگر كه خواهند ديد"},{"SurahNumber":37,"VerseNumber":180,"Text":"منزه است پروردگار تو، پروردگار شكوهمند، از آنچه وصف مى‌كنند"},{"SurahNumber":37,"VerseNumber":181,"Text":"و درود بر فرستادگان"},{"SurahNumber":37,"VerseNumber":182,"Text":"و ستايش، ويژه خدا، پروردگار جهانهاست"},{"SurahNumber":38,"VerseNumber":1,"Text":"صاد. سوگند به قرآن پراندرز"},{"SurahNumber":38,"VerseNumber":2,"Text":"آرى، آنان كه كفر ورزيدند در سركشى و ستيزه‌اند"},{"SurahNumber":38,"VerseNumber":3,"Text":"چه بسيار نسلها كه پيش از ايشان هلاك كرديم كه [ما را] به فرياد خواندند، و[لى‌] ديگر مجال گريز نبود"},{"SurahNumber":38,"VerseNumber":4,"Text":"و از اينكه هشداردهنده‌اى از خودشان برايشان آمده درشگفتند، و كافران مى گويند: «اين، ساحرى شيّاد است"},{"SurahNumber":38,"VerseNumber":5,"Text":"آيا خدايان [متعدد] را خداى واحدى قرار داده؟ اين واقعاً چيز عجيبى است.»"},{"SurahNumber":38,"VerseNumber":6,"Text":"و بزرگانشان روان شدند [و گفتند:] «برويد و بر خدايان خود ايستادگى نماييد كه اين امر قطعاً هدف [ما]ست"},{"SurahNumber":38,"VerseNumber":7,"Text":"[از طرفى‌] اين [مطلب‌] را در آيين اخير [عيسوى هم‌] نشنيده‌ايم، اين [ادّعا] جز دروغ‌بافى نيست"},{"SurahNumber":38,"VerseNumber":8,"Text":"آيا از ميان ما قرآن بر او نازل شده است؟» [نه!] بلكه آنان در باره قرآنِ من دودلند. [نه،] بلكه هنوز عذاب [مرا] نچشيده‌اند"},{"SurahNumber":38,"VerseNumber":9,"Text":"آيا گنجينه‌هاى رحمت پروردگار ارجمندِ بسيار بخشنده تو نزد ايشان است؟"},{"SurahNumber":38,"VerseNumber":10,"Text":"آيا فرمانروايى آسمانها و زمين و آنچه ميان آن دو است از آنِ ايشان است؟ [اگر چنين است‌] پس [با چنگ زدن‌] در آن اسباب به بالا روند"},{"SurahNumber":38,"VerseNumber":11,"Text":"اين سپاهك دسته‌هاى دشمن در آنجا [=بَدْر] در هم شكستنى‌اند"},{"SurahNumber":38,"VerseNumber":12,"Text":"پيش از ايشان قوم نوح و عاد و فرعونِ صاحب [عمارت و] خرگاهها تكذيب كردند"},{"SurahNumber":38,"VerseNumber":13,"Text":"و ثمود و قوم لوط و اصحاب ايكه [نيز به تكذيب پرداختند] آنها دسته‌هاى مخالف بودند"},{"SurahNumber":38,"VerseNumber":14,"Text":"هيچ كدام نبودند كه پيامبران [ما] را تكذيب نكنند، پس عقوبت [من بر آنان‌] سزاوار آمد"},{"SurahNumber":38,"VerseNumber":15,"Text":"و اينان جز يك فرياد را انتظار نمى‌بَرند كه هيچ [مجال‌] سر خاراندنى در آن نيست"},{"SurahNumber":38,"VerseNumber":16,"Text":"و گفتند: «پروردگارا، پيش از [رسيدن‌] روز حساب، بهره ما را [از عذاب‌] به شتاب به ما بده.»"},{"SurahNumber":38,"VerseNumber":17,"Text":"بر آنچه مى‌گويند صبر كن، و داوود، بنده ما را كه داراى امكانات [متعدّد] بود به ياد آور؛ آرى، او بسيار بازگشت‌كننده [به سوى خدا] بود"},{"SurahNumber":38,"VerseNumber":18,"Text":"ما كوهها را با او مسخّر ساختيم [كه‌] شامگاهان و بامدادان خداوند را نيايش مى‌كردند"},{"SurahNumber":38,"VerseNumber":19,"Text":"و پرندگان را از هر سو [بر او] گرد [آورديم‌] همگى [به نواى دلنوازش‌] به سوى او بازگشت‌كننده [و خدا را ستايشگر] بودند"},{"SurahNumber":38,"VerseNumber":20,"Text":"و پادشاهيش را استوار كرديم و او را حكمت و كلام فيصله‌دهنده عطا كرديم"},{"SurahNumber":38,"VerseNumber":21,"Text":"و آيا خبر دادخواهان -چون از نمازخانه [او] بالا رفتند- به تو رسيد؟"},{"SurahNumber":38,"VerseNumber":22,"Text":"وقتى [به طور ناگهانى‌] بر داوود درآمدند، و او از آنان به هراس افتاد، گفتند: «مترس، [ما] دو مدّعى [هستيم‌] كه يكى از ما بر ديگرى تجاوز كرده، پس ميان ما به حق داورى كن، و از حق دور مشو، و ما را به راه راست راهبر باش.»"},{"SurahNumber":38,"VerseNumber":23,"Text":"«اين [شخص‌] برادر من است. او را نود و نه ميش، و مرا يك ميش است، و مى‌گويد: آن را به من بسپار، و در سخنورى بر من غالب آمده است.»"},{"SurahNumber":38,"VerseNumber":24,"Text":"[داوود] گفت: «قطعاً او در مطالبه ميش تو [اضافه‌] بر ميش‌هاى خودش، بر تو ستم كرده، و در حقيقت بسيارى از شريكان به همديگر ستم روا مى‌دارند، به استثناى كسانى كه ايمان آورده و كارهاى شايسته كرده‌اند، و اينها بس اندكند، و داوود دانست كه ما او را آزمايش كرده‌ايم. پس، از پروردگارش آمرزش خواست و به رو درافتاد و توبه كرد"},{"SurahNumber":38,"VerseNumber":25,"Text":"و بر او اين [ماجرا] را بخشوديم؛ و در حقيقت براى او پيش ما تقرّب و فرجامى خوش خواهد بود"},{"SurahNumber":38,"VerseNumber":26,"Text":"اى داوود، ما تو را در زمين خليفه [و جانشين‌] گردانيديم؛ پس ميان مردم به حق داورى كن، و زنهار از هوس پيروى مكن كه تو را از راه خدا به در كند. در حقيقت كسانى كه از راه خدا به در مى‌روند، به [سزاى‌] آنكه روز حساب را فراموش كرده‌اند عذابى سخت خواهند داشت"},{"SurahNumber":38,"VerseNumber":27,"Text":"و آسمان و زمين و آنچه را كه ميان اين دو است به باطل نيافريديم، اين گمان كسانى است كه كافر شده [و حق‌پوشى كرده‌]اند، پس واى از آتش بر كسانى كه كافر شده‌اند"},{"SurahNumber":38,"VerseNumber":28,"Text":"يا [مگر] كسانى را كه گرويده و كارهاى شايسته كرده‌اند، چون مفسدان در زمين مى‌گردانيم، يا پرهيزگاران را چون پليدكاران قرار مى‌دهيم؟"},{"SurahNumber":38,"VerseNumber":29,"Text":"[اين‌] كتابى مبارك است كه آن را به سوى تو نازل كرده‌ايم تا در [باره‌] آيات آن بينديشند، و خردمندان پند گيرند"},{"SurahNumber":38,"VerseNumber":30,"Text":"و سليمان را به داوود بخشيديم. چه نيكو بنده‌اى. به راستى او توبه‌كار [و ستايشگر] بود"},{"SurahNumber":38,"VerseNumber":31,"Text":"هنگامى كه [طرف‌] غروب، اسبهاى اصيل را بر او عرضه كردند،"},{"SurahNumber":38,"VerseNumber":32,"Text":"[سليمان‌] گفت: «واقعاً من دوستى اسبان را بر ياد پروردگارم ترجيح دادم تا [هنگام نماز گذشت و خورشيد] در پس حجاب ظلمت شد.»"},{"SurahNumber":38,"VerseNumber":33,"Text":"[گفت: « اسبها] را نزد من باز آوريد.» پس شروع كرد به دست كشيدن بر ساقها و گردن آنها [و سرانجام وقف كردن آنها در راه خدا]"},{"SurahNumber":38,"VerseNumber":34,"Text":"و قطعاً سليمان را آزموديم و بر تخت او جسدى بيفكنديم؛ پس به توبه باز آمد"},{"SurahNumber":38,"VerseNumber":35,"Text":"گفت: «پروردگارا، مرا ببخش و مُلكى به من ارزانى دار كه هيچ كس را پس از من سزاوار نباشد، در حقيقت، تويى كه خود بسيار بخشنده‌اى.»"},{"SurahNumber":38,"VerseNumber":36,"Text":"پس باد را در اختيار او قرار داديم كه هر جا تصميم مى‌گرفت، به فرمان او نرم، روان مى‌شد"},{"SurahNumber":38,"VerseNumber":37,"Text":"و شيطانها را [از] بنّا و غواص،"},{"SurahNumber":38,"VerseNumber":38,"Text":"تا [وحشيان‌] ديگر را كه جفت جفت با زنجيرها به هم بسته بودند [تحت فرمانش درآورديم‌]"},{"SurahNumber":38,"VerseNumber":39,"Text":"[گفتيم:] «اين بخشش ماست، [آن را] بى‌شمار ببخش يا نگاه دار.»"},{"SurahNumber":38,"VerseNumber":40,"Text":"و قطعاً براى او در پيشگاه ما تقرّب و فرجام نيكوست"},{"SurahNumber":38,"VerseNumber":41,"Text":"و بنده ما ايوب را به ياد آور، آنگاه كه پروردگارش را ندا داد كه: «شيطان مرا به رنج و عذاب مبتلا كرد.»"},{"SurahNumber":38,"VerseNumber":42,"Text":"[به او گفتيم:] «با پاى خود [به زمين‌] بكوب، اينك اين چشمه‌سارى است سرد و آشاميدنى.»"},{"SurahNumber":38,"VerseNumber":43,"Text":"و [مجدداً] كسانش را و نظاير آنها را همراه آنها به او بخشيديم، تا رحمتى از جانب ما و عبرتى براى خردمندان باشد"},{"SurahNumber":38,"VerseNumber":44,"Text":"[و به او گفتيم:] «يك بسته تركه به دستت برگير و [همسرت را] با آن بزن و سوگند مشكن.» ما او را شكيبا يافتيم. چه نيكوبنده‌اى! به راستى او توبه‌كار بود"},{"SurahNumber":38,"VerseNumber":45,"Text":"و بندگان ما ابراهيم و اسحاق و يعقوب را كه نيرومند و ديده‌ور بودند به يادآور"},{"SurahNumber":38,"VerseNumber":46,"Text":"ما آنان را با موهبت ويژه‌اى -كه يادآورى آن سراى بود- خالص گردانيديم"},{"SurahNumber":38,"VerseNumber":47,"Text":"و آنان در پيشگاه ما جداً از برگزيدگان نيكانند"},{"SurahNumber":38,"VerseNumber":48,"Text":"و اسماعيل و يسع و ذوالكفل را به ياد آور [كه‌] همه از نيكانند"},{"SurahNumber":38,"VerseNumber":49,"Text":"اين يادكردى است، و قطعاً براى پرهيزگاران فرجامى نيك است"},{"SurahNumber":38,"VerseNumber":50,"Text":"باغهاى هميشگى در حالى كه درهاى [آنها] برايشان گشوده‌است"},{"SurahNumber":38,"VerseNumber":51,"Text":"در آنجا تكيه مى‌زنند [و] ميوه‌هاى فراوان و نوشيدنى در آنجا طلب مى‌كنند"},{"SurahNumber":38,"VerseNumber":52,"Text":"و نزدشان [دلبران‌] فروهشته‌نگاه همسال است"},{"SurahNumber":38,"VerseNumber":53,"Text":"اين است آنچه براى روز حساب به شما وعده داده مى‌شد"},{"SurahNumber":38,"VerseNumber":54,"Text":"[مى‌گويند:] «در حقيقت، اين روزىِ ماست و آن را پايانى نيست.»"},{"SurahNumber":38,"VerseNumber":55,"Text":"اين است [حال بهشتيان‌] و [اما] براى طغيانگران واقعاً بد فرجامى است"},{"SurahNumber":38,"VerseNumber":56,"Text":"به جهنّم درمى‌آيند، و چه بد آرامگاهى است"},{"SurahNumber":38,"VerseNumber":57,"Text":"اين جوشاب و چركاب است، بايد آن را بچشند"},{"SurahNumber":38,"VerseNumber":58,"Text":"و از همين گونه، انواع ديگر [عذابها]"},{"SurahNumber":38,"VerseNumber":59,"Text":"اينها گروهى‌اند كه با شما به اجبار [در آتش‌] درمى‌آيند. بدا به حال آنها، زيرا آنان داخل آتش مى‌شوند"},{"SurahNumber":38,"VerseNumber":60,"Text":"[به رؤساى خود] مى‌گويند: «بلكه بر خود شما خوش مباد! اين [عذاب‌] را شما خود براى ما از پيش فراهم آورديد، و چه بد قرارگاهى است.»"},{"SurahNumber":38,"VerseNumber":61,"Text":"مى‌گويند: «پروردگارا، هر كس اين [عذاب‌] را از پيش براى ما فراهم آورده، عذاب او را در آتش دو چندان كن.»"},{"SurahNumber":38,"VerseNumber":62,"Text":"و مى‌گويند: «ما را چه شده است كه مردانى را كه ما آنان را از [زمره‌] اشرار مى‌شمرديم نمى‌بينيم؟"},{"SurahNumber":38,"VerseNumber":63,"Text":"آيا آنان را [در دنيا] به ريشخند مى‌گرفتيم يا چشمها[ى ما] بر آنها نمى‌افتد؟»"},{"SurahNumber":38,"VerseNumber":64,"Text":"اين مجادله اهل آتش قطعاً راست است"},{"SurahNumber":38,"VerseNumber":65,"Text":"بگو: «من فقط هشداردهنده‌اى هستم، و جز خداى يگانه قهار معبودى ديگر نيست"},{"SurahNumber":38,"VerseNumber":66,"Text":"پروردگار آسمانها و زمين و آنچه ميان آن دو است، همان شكست‌ناپذير آمرزنده"},{"SurahNumber":38,"VerseNumber":67,"Text":"بگو: «اين خبرى بزرگ است،"},{"SurahNumber":38,"VerseNumber":68,"Text":"[كه‌] شما از آن روى برمى‌تابيد"},{"SurahNumber":38,"VerseNumber":69,"Text":"مرا در باره ملاء اعلى هيچ دانشى نبود آنگاه كه مجادله مى‌كردند"},{"SurahNumber":38,"VerseNumber":70,"Text":"به من هيچ [چيز] وحى نمى‌شود، جز اينكه من هشداردهنده‌اى آشكارم"},{"SurahNumber":38,"VerseNumber":71,"Text":"آنگاه كه پروردگارت به فرشتگان گفت: «من بشرى را از گِل خواهم آفريد"},{"SurahNumber":38,"VerseNumber":72,"Text":"پس چون او را [كاملاً] درست كردم و از روح خويش در آن دميدم، سجده‌كنان براى او [به خاك‌] بيفتيد.»"},{"SurahNumber":38,"VerseNumber":73,"Text":"پس همه فرشتگان يكسره سجده كردند"},{"SurahNumber":38,"VerseNumber":74,"Text":"مگر ابليس [كه‌] تكبر نمود و از كافران شد"},{"SurahNumber":38,"VerseNumber":75,"Text":"فرمود: «اى ابليس، چه چيز تو را مانع شد كه براى چيزى كه به دستان قدرت خويش خلق كردم سجده آورى؟ آيا تكبر نمودى يا از [جمله‌] برترى‌جويانى؟»"},{"SurahNumber":38,"VerseNumber":76,"Text":"گفت: «من از او بهترم؛ مرا از آتش آفريده‌اى و او را از گِل آفريده‌اى.»"},{"SurahNumber":38,"VerseNumber":77,"Text":"فرمود: «پس، از آن [مقام‌] بيرون شو، كه تو رانده‌اى"},{"SurahNumber":38,"VerseNumber":78,"Text":"و تا روز جزا لعنت من بر تو باد.»"},{"SurahNumber":38,"VerseNumber":79,"Text":"گفت: «پروردگارا، پس مرا تا روزى كه برانگيخته مى‌شوند مهلت ده.»"},{"SurahNumber":38,"VerseNumber":80,"Text":"فرمود: «در حقيقت، تو از مهلت‌يافتگانى،"},{"SurahNumber":38,"VerseNumber":81,"Text":"تا روز معين معلوم.»"},{"SurahNumber":38,"VerseNumber":82,"Text":"[شيطان‌] گفت: «پس به عزّت تو سوگند كه همگى را جداً از راه به در مى‌برم،"},{"SurahNumber":38,"VerseNumber":83,"Text":"مگر آن بندگان پاكدل تو را.»"},{"SurahNumber":38,"VerseNumber":84,"Text":"فرمود: «حق [از من‌] است و حق را مى‌گويم"},{"SurahNumber":38,"VerseNumber":85,"Text":"هرآينه جهنّم را از تو و از هر كس از آنان كه تو را پيروى كند، از همگى‌شان، خواهم انباشت.»"},{"SurahNumber":38,"VerseNumber":86,"Text":"بگو: «مزدى بر اين [رسالت‌] از شما طلب نمى‌كنم و من از كسانى نيستم كه چيزى از خود بسازم و به خدا نسبت دهم"},{"SurahNumber":38,"VerseNumber":87,"Text":"اين [قرآن‌] جز پندى براى جهانيان نيست"},{"SurahNumber":38,"VerseNumber":88,"Text":"و قطعاً پس از چندى خبر آن را خواهيد دانست.»"},{"SurahNumber":39,"VerseNumber":1,"Text":"نازل شدن [اين كتاب‌] از جانب خداى شكست‌ناپذير سنجيده‌كار است"},{"SurahNumber":39,"VerseNumber":2,"Text":"ما [اين‌] كتاب را به حق به سوى تو فرود آورديم، پس خدا را -در حالى كه اعتقاد [خود] را براى او خالص‌كننده‌اى- عبادت كن"},{"SurahNumber":39,"VerseNumber":3,"Text":"آگاه باشيد: آيين پاك از آنِ خداست، و كسانى كه به جاى او دوستانى براى خود گرفته‌اند [به اين بهانه كه:] ما آنها را جز براى اينكه ما را هر چه بيشتر به خدا نزديك گردانند، نمى‌پرستيم، البته خدا ميان آنان در باره آنچه كه بر سر آن اختلاف دارند، داورى خواهد كرد. در حقيقت، خدا آن كسى را كه دروغ‌پرداز ناسپاس است هدايت نمى‌كند"},{"SurahNumber":39,"VerseNumber":4,"Text":"اگر خدا مى‌خواست براى خود فرزندى بگيرد، قطعاً از [ميان‌] آنچه خلق مى‌كند، آنچه را مى‌خواست برمى‌گزيد. منزّه است او، اوست خداى يگانه قهار"},{"SurahNumber":39,"VerseNumber":5,"Text":"آسمانها و زمين را به حق آفريد. شب را به روز درمى‌پيچد، و روز را به شب درمى‌پيچد و آفتاب و ماه را تسخير كرد. هر كدام تا مدتى معين روانند. آگاه باش كه او همان شكست‌ناپذير آمرزنده است"},{"SurahNumber":39,"VerseNumber":6,"Text":"شما را از نفسى واحد آفريد، سپس جفتش را از آن قرار داد، و براى شما از دامها هشت قسم پديد آورد. شما را در شكمهاى مادرانتان آفرينشى پس از آفرينشى [ديگر] در تاريكيهاى سه گانه: [مَشيمه و رحم و شكم‌] خلق كرد. اين است خدا، پروردگار شما، فرمانروايى [و حكومت مطلق‌] از آنِ اوست. خدايى جز او نيست، پس چگونه [و كجا از حق‌] برگردانيده مى‌شويد؟"},{"SurahNumber":39,"VerseNumber":7,"Text":"اگر كفر ورزيد، خدا از شما سخت بى‌نياز است و براى بندگانش كفران را خوش نمى‌دارد، و اگر سپاس داريد آن را براى شما مى‌پسندد، و هيچ بردارنده‌اى بار [گناه‌] ديگرى را برنمى‌دارد، آنگاه بازگشت شما به سوى پروردگارتان است، و شما را به آنچه مى‌كرديد خبر خواهد داد، كه او به راز دلها داناست"},{"SurahNumber":39,"VerseNumber":8,"Text":"و چون به انسان آسيبى رسد، پروردگارش را -در حالى كه به سوى او بازگشت‌كننده است- مى‌خواند؛ سپس چون او را از جانب خود نعمتى عطا كند، آن [مصيبتى‌] را كه در رفع آن پيشتر به درگاه او دعا مى‌كرد، فراموش مى‌نمايد و براى خدا همتايانى قرار مى‌دهد تا [خود و ديگران را] از راه او گمراه گرداند. بگو: «به كفرت اندكى برخوردار شو كه تو از اهل آتشى.»"},{"SurahNumber":39,"VerseNumber":9,"Text":"[آيا چنين كسى بهتر است‌] يا آن كسى كه او در طول شب در سجده و قيام اطاعت [خدا] مى‌كند [و] از آخرت مى‌ترسد و رحمت پروردگارش را اميد دارد؟ بگو: «آيا كسانى كه مى‌دانند و كسانى كه نمى‌دانند يكسانند؟» تنها خردمندانند كه پندپذيرند"},{"SurahNumber":39,"VerseNumber":10,"Text":"بگو: «اى بندگان من كه ايمان آورده‌ايد، از پروردگارتان پروا بداريد. براى كسانى كه در اين دنيا خوبى كرده‌اند، نيكى خواهد بود، و زمين خدا فراخ است. بى‌ترديد، شكيبايان پاداش خود را بى‌حساب [و] به تمام خواهند يافت.»"},{"SurahNumber":39,"VerseNumber":11,"Text":"بگو: «من مأمورم كه خدا را -در حالى كه آيينم را براى او خالص گردانيده‌ام- بپرستم،"},{"SurahNumber":39,"VerseNumber":12,"Text":"و مأمورم كه نخستين مسلمانان باشم.»"},{"SurahNumber":39,"VerseNumber":13,"Text":"بگو: «من اگر به پروردگارم عصيان ورزم، از عذاب روزى هولناك مى‌ترسم.»"},{"SurahNumber":39,"VerseNumber":14,"Text":"بگو: «خدا را مى‌پرستم در حالى كه دينم را براى او بى‌آلايش مى‌گردانم"},{"SurahNumber":39,"VerseNumber":15,"Text":"پس هر چه را غير از او مى‌خواهيد، بپرستيد «[ولى به آنان‌] بگو:» زيانكاران در حقيقت كسانى‌اند كه به خود و كسانشان در روز قيامت زيان رسانده‌اند؛ آرى، اين همان خسران آشكار است.»"},{"SurahNumber":39,"VerseNumber":16,"Text":"آنها از بالاى سرشان چترهايى از آتش خواهند داشت و از زير پايشان [نيز] طبق‌هايى [آتشين است‌]، اين [كيفرى‌] است كه خدا بندگانش را به آن بيم مى‌دهد. اى بندگان من، از من بترسيد"},{"SurahNumber":39,"VerseNumber":17,"Text":"و[لى‌] آنان كه خود را از طاغوت به دور مى‌دارند تا مبادا او را بپرستند و به سوى خدا بازگشته‌اند آنان را مژده باد، پس بشارت ده به آن بندگان من كه"},{"SurahNumber":39,"VerseNumber":18,"Text":"به سخن گوش فرامى‌دهند و بهترين آن را پيروى مى‌كنند؛ اينانند كه خدايشان راه نموده و اينانند همان خردمندان"},{"SurahNumber":39,"VerseNumber":19,"Text":"پس آيا كسى كه فرمان عذاب بر او واجب آمده [كجا روى رهايى دارد]؟ آيا تو كسى را كه در آتش است مى‌رهانى؟"},{"SurahNumber":39,"VerseNumber":20,"Text":"ليكن كسانى كه از پروردگارشان پروا داشتند، براى ايشان غرفه‌هايى است كه بالاى آنها غرفه‌هايى [ديگر] بنا شده است؛ نهرها از زير آن روان است. وعده خداست؛ خدا خلاف وعده نمى‌كند"},{"SurahNumber":39,"VerseNumber":21,"Text":"مگر نديده‌اى كه خدا از آسمان، آبى فرود آورد پس آن را به چشمه‌هايى كه در [طبقات زيرين‌] زمين است راه داد، آنگاه به وسيله آن كشتزارى را كه رنگهاى آن گوناگون است بيرون مى‌آورد، سپس خشك مى‌گردد، آنگاه آن را زرد مى‌بينى، سپس خاشاكش مى‌گرداند. قطعاً در اين [دگرگونيها] براى صاحبان خرد عبرتى است"},{"SurahNumber":39,"VerseNumber":22,"Text":"پس آيا كسى كه خدا سينه‌اش را براى [پذيرش‌] اسلام گشاده، و [در نتيجه‌] برخوردار از نورى از جانب پروردگارش مى‌باشد [همانند فرد تاريكدل است‌]؟ پس واى بر آنان كه از سخت‌دلى ياد خدا نمى‌كنند؛ اينانند كه در گمراهى آشكارند"},{"SurahNumber":39,"VerseNumber":23,"Text":"خدا زيباترين سخن را [به صورت‌] كتابى متشابه، متضمّن وعد و وعيد، نازل كرده است. آنان كه از پروردگارشان مى‌هراسند، پوست بدنشان از آن به لرزه مى‌افتد، سپس پوستشان و دلشان به ياد خدا نرم مى‌گردد. اين است هدايت خدا، هر كه را بخواهد، به آن راه نمايد، و هر كه را خدا گمراه كند او را راهبرى نيست"},{"SurahNumber":39,"VerseNumber":24,"Text":"پس آيا آن كس كه [به جاى دستها] با چهره خود، گزند عذاب را روز قيامت دفع مى‌كند [مانند كسى است كه از عذاب ايمن است‌]؟ و به ستمگران گفته مى‌شود: «آنچه را كه دستاوردتان بوده است بچشيد.»"},{"SurahNumber":39,"VerseNumber":25,"Text":"كسانى [هم‌] كه پيش از آنان بودند به تكذيب پرداختند، و از آنجا كه حدس نمى‌زدند عذاب برايشان آمد"},{"SurahNumber":39,"VerseNumber":26,"Text":"پس خدا در زندگى دنيا رسوايى را به آنان چشانيد، و اگر مى‌دانستند، قطعاً عذاب آخرت بزرگتر است"},{"SurahNumber":39,"VerseNumber":27,"Text":"و در اين قرآن از هر گونه مثَلى براى مردم آورديم، باشد كه آنان پندگيرند"},{"SurahNumber":39,"VerseNumber":28,"Text":"قرآنى عربى، بى‌هيچ كژى؛ باشد كه آنان راه تقوا پويند"},{"SurahNumber":39,"VerseNumber":29,"Text":"خدا مثَلى زده است: مردى است كه چند خواجه ناسازگار در [مالكيّت‌] او شركت دارند [و هر يك او را به كارى مى‌گمارند] و مردى است كه تنها فرمانبر يك مرد است. آيا اين دو در مثَل يكسانند؟ سپاس خداى را. [نه،] بلكه بيشترشان نمى‌دانند"},{"SurahNumber":39,"VerseNumber":30,"Text":"قطعاً تو خواهى مُرد، و آنان [نيز] خواهند مُرد؛"},{"SurahNumber":39,"VerseNumber":31,"Text":"سپس شما روز قيامت پيش پروردگارتان مجادله خواهيد كرد"}]}