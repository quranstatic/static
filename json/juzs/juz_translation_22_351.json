{"Id":351,"LanguageCodes":["sv","swe"],"Name":"swe-knutbernstrom","Author":"Knut Bernstrom","Language":"Swedish","Description":"Swedish","Direction":"ltr","Source":"http://tanzil.net","Translations":[{"SurahNumber":33,"VerseNumber":31,"Text":"Men den av er som visar ödmjukhet och lydnad för Gud och Hans Sändebud och som lever ett rättskaffens liv skall Vi ge dubbel lön och Vi har sörjt frikostigt för hennes framtida väl"},{"SurahNumber":33,"VerseNumber":32,"Text":"Hustrur till [Vår] Profet! Ni skiljer er från alla andra kvinnor, om ni fruktar Gud. Var inte [för] mjuka och tillmötesgående i ert tal så att den som har ett sjukt hjärta fattar begär [till er], men använd ett artigt och vänligt språk som sig bör"},{"SurahNumber":33,"VerseNumber":33,"Text":"Och stanna i ert hem. Men [om ni måste lämna det] försök inte dra uppmärksamheten till era yttre företräden på det sätt som var vanligt under den hedniska tiden, och förrätta bönen och ge åt de behövande och lyd Gud och Hans Sändebud. Gud vill befria er, ni som står Profeten närmast, från all [jordisk] smuts och göra er renhet fullkomlig"},{"SurahNumber":33,"VerseNumber":34,"Text":"Och bevara i minnet och återge [för andra], vad som läses upp i ert hem av Guds budskap och [Hans] visdom. Gud är den Outgrundlige som genomskådar allt, är underrättad om allt"},{"SurahNumber":33,"VerseNumber":35,"Text":"FÖR DE män och de kvinnor som har underkastat sig Guds vilja, de troende männen och de troende kvinnorna, de män och de kvinnor som visar sann fromhet, de män och de kvinnor som älskar sanningen, de män och de kvinnor som tåligt uthärdar motgång, de män och de kvinnor som visar ödmjukhet, de män och de kvinnor som ger åt de fattiga, de män och de kvinnor som fastar, de män och de kvinnor som lägger band på sin sinnlighet, de män och de kvinnor som alltid har Gud i tankarna - [för dem alla] har Gud i beredskap förlåtelse för deras synder och en rik belöning"},{"SurahNumber":33,"VerseNumber":36,"Text":"Och när en fråga som rör en troende man eller kvinna har avgjorts av Gud och Hans Sändebud, har dessa inte rätt att själva döma i det som rör dem; den som sätter sig upp emot Gud och Hans Sändebud begår ett uppenbart svårt misstag"},{"SurahNumber":33,"VerseNumber":37,"Text":"Minns [Muhammad] vad du sade till honom som Gud visade Sin nåd och som du själv visade stor välvilja: \"Behåll din hustru och frukta Gud!\" Och av rädsla för människorna gömde du inom dig vad Gud skulle ge till känna, fastän du inte bör frukta någon utom Gud. Men då Zayd skilde sig från henne gav Vi henne som hustru åt dig för att [visa att] ingenting hindrar en troende att ingå äktenskap med sin adoptivsons hustru, sedan bandet mellan dem har upplösts. Guds vilja måste ske"},{"SurahNumber":33,"VerseNumber":38,"Text":"Ingen skuld vilar på Profeten som här handlade så som Gud befallde honom. Så gick Gud till väga mot föregångarna - ja, allas öden formas av Guds beslut"},{"SurahNumber":33,"VerseNumber":39,"Text":"de som [för människorna] förkunnade Guds budskap och som fruktade Honom och inte fruktade någon annan än Gud. Det behövs ingen annan än Gud för att ställa [människorna] till räkenskap"},{"SurahNumber":33,"VerseNumber":40,"Text":"Troende! Muhammad är inte fader till någon av era män. Han är Guds Sändebud och Profetlängdens Sigill. Gud har kunskap om allt"},{"SurahNumber":33,"VerseNumber":41,"Text":"TROENDE! Åkalla Gud - och ha Honom alltid i era tankar"},{"SurahNumber":33,"VerseNumber":42,"Text":"Och prisa Hans namn morgon och afton"},{"SurahNumber":33,"VerseNumber":43,"Text":"Det är Han och Hans änglar som välsignar er för att leda er ut ur mörkret till ljuset; och Hans barmhärtighet omsluter de troende"},{"SurahNumber":33,"VerseNumber":44,"Text":"Den Dag då de får möta Honom skall Han hälsa dem \"Fred!\" och Han har en frikostig belöning i beredskap för dem"},{"SurahNumber":33,"VerseNumber":45,"Text":"Profet! Vi har sänt dig som ett vittne för sanningen och som förkunnare av ett glatt budskap om hopp och som varnare"},{"SurahNumber":33,"VerseNumber":46,"Text":"och som den som på Vårt uppdrag kallar [människorna] till Gud, och som en ledfyr [för de vilsegångna]"},{"SurahNumber":33,"VerseNumber":47,"Text":"Förkunna för de troende budskapet att Gud har mycken nåd i beredskap för dem"},{"SurahNumber":33,"VerseNumber":48,"Text":"och gör inga eftergifter för förnekarna av sanningen och för hycklarna men överse med det onda de gör, och lita helt till Gud; den som litar till Gud har det stöd han behöver"},{"SurahNumber":33,"VerseNumber":49,"Text":"TROENDE! Om ni ingår äktenskap med troende kvinnor och sedan skiljer er från dem, innan ni ännu rört dem, skall ingen väntetid räknas för dem. Ge dem då deras avskedsgåva och lös dem i godo från det äktenskapliga bandet"},{"SurahNumber":33,"VerseNumber":50,"Text":"PROFET! Vi har förklarat dem till vilka du har gett deras brudgåvor som dina lagliga hustrur; de som du rättmätigt besitter [av fångar tagna i krig för trons sak] som Gud har tilldelat dig [kan läggas till dem]. Dina kusiner på din faders sida och din moders sida som utvandrade med dig [till Yathrib har du också rätt att ta till hustrur], och den troende kvinna som vill skänka Profeten sin hand, om Profeten anser äktenskapet lämpligt; detta är en rätt som tillkommer dig ensam med uteslutande av [andra] troende - Vi vet vad Vi har föreskrivit för dem vad gäller deras hustrur och dem som de rättmätigt besitter - [detta klargör Vi] för att befria dig från alla bekymmer; Gud är ständigt förlåtande, barmhärtig"},{"SurahNumber":33,"VerseNumber":51,"Text":"[När det gäller fullgörandet av de äktenskapliga plikterna] får du låta den du vill av [dina hustrur] vänta och den du vill komma till dig, och du gör ingen orätt genom att vända dig till den du vill av dem som du har låtit vänta; på så sätt ökas deras glädje [när de får komma till dig] och minskas deras bedrövelse [när de får vänta] och tillfredsställelsen med vad du ger dem blir större för alla. Gud vet vad ni gömmer i era hjärtan; Gud vet allt och har överseende med era brister"},{"SurahNumber":33,"VerseNumber":52,"Text":"Det är hädanefter inte tillåtet för dig att ta [andra] kvinnor till hustrur eller att låta andra ta [dina nuvarande] hustrurs platser, hur intagen du än kan vara av deras skönhet. [Av andra kvinnor får du] inte [närma dig] någon utöver dem som du rättmätigt besitter. Och Gud vakar över allt"},{"SurahNumber":33,"VerseNumber":53,"Text":"TROENDE! Gå inte in i Profetens hus annat än om ni inbjudits till en måltid och [gå då inte in] förrän vid utsatt tid. Men om ni har inbjudits, stig in [när tiden är inne]. Och ta avsked när måltiden är över och dröj er inte kvar för att samtala i förtrolighet. Det besvärar Profeten, som av finkänslighet [drar sig för att be er gå]. Men Gud drar sig inte för [att säga] sanningen. När ni behöver vända er till [Profetens hustrur] för att be om något, tala då till dem från andra sidan av ett förhänge; detta är bästa sättet för er och för dem att bevara hjärtats renhet. Och företa er ingenting som kunde förarga eller såra Profeten. Och ta inte under några omständigheter [någon av] hans änkor till hustru efter hans död! Inför Gud skulle detta vara en oerhörd handling"},{"SurahNumber":33,"VerseNumber":54,"Text":"Vare sig ni [gör] något öppet eller håller det hemligt, har Gud kännedom om allt"},{"SurahNumber":33,"VerseNumber":55,"Text":"[Profetens hustrur] gör ingenting klandervärt [om de samtalar öppet] med sina fäder eller söner eller bröder eller bröders söner eller systrars söner eller med närstående kvinnor eller dem som de rättmätigt besitter. Men frukta Gud [alla ni kvinnor]! Gud är vittne till allt"},{"SurahNumber":33,"VerseNumber":56,"Text":"Gud och Hans änglar välsignar Profeten; be Gud välsigna honom, ni troende, och hälsa honom med en vördnadsfull hälsning"},{"SurahNumber":33,"VerseNumber":57,"Text":"Gud fördömer dem som smädar och sårar Honom och Hans Sändebud, och Han utestänger dem från Sin nåd i detta liv och i det kommande; Han har ett förnedrande straff i beredskap för dem"},{"SurahNumber":33,"VerseNumber":58,"Text":"Och de som beskyller troende män och troende kvinnor för [handlingar] som de inte har begått, tar på sig ansvaret för grovt förtal och en uppenbar synd"},{"SurahNumber":33,"VerseNumber":59,"Text":"Profet! Säg till dina hustrur och dina döttrar - och till [alla] troende kvinnor - att de [utanför hemmet] noga sveper om sig sina ytterplagg; på så sätt blir de lättare igenkända [som anständiga kvinnor] och undgår att bli ofredade. Gud är ständigt förlåtande, barmhärtig"},{"SurahNumber":33,"VerseNumber":60,"Text":"OM INTE hycklarna och de som har tvivlets sjuka i sina hjärtan och de som vållar oro i [Profetens] stad genom att sprida ut falska rykten - [om de] inte upphör [med sina förehavanden], skall Vi sannerligen låta dig [Muhammad] gå hårt fram mot dem [och] då kommer de inte länge att förbli dina grannar i [staden]"},{"SurahNumber":33,"VerseNumber":61,"Text":"De är utestängda från Guds nåd och de skall gripas, var de än påträffas, och dödas utan förskoning"},{"SurahNumber":33,"VerseNumber":62,"Text":"Så gick Gud till väga mot dem som levde före dig och du skall finna att Guds vägar har förblivit desamma"},{"SurahNumber":33,"VerseNumber":63,"Text":"MAN frågar dig om den Yttersta stunden. Säg: \"Ingen utom Gud har kunskap om denna [Stund].\" Och hur skall du kunna veta om inte den Yttersta stunden är nära"},{"SurahNumber":33,"VerseNumber":64,"Text":"Gud har utestängt förnekarna av sanningen från Sin nåd och Han har en flammande Eld i beredskap för dem"},{"SurahNumber":33,"VerseNumber":65,"Text":"där skall de förbli till evig tid och de skall inte finna någon som ger [dem] skydd och ingen hjälpare"},{"SurahNumber":33,"VerseNumber":66,"Text":"Den Dag då deras ansikten skall vändas på alla sidor i Elden, kommer de att ropa: \"Ack, om vi ändå hade lytt Gud och lytt [Hans] Sändebud"},{"SurahNumber":33,"VerseNumber":67,"Text":"Och de kommer att säga: \"Herre! Vi följde våra ledare och våra stora män och de ledde oss på avvägar"},{"SurahNumber":33,"VerseNumber":68,"Text":"Herre! Ge dem dubbelt straff och utestäng dem för alltid från Din nåd"},{"SurahNumber":33,"VerseNumber":69,"Text":"TROENDE! Gör inte som de [israeliter] som förtalade Moses bakom hans rygg! Men Gud friade honom från deras beskyllningar, ja, inför Gud var han en man av hög resning"},{"SurahNumber":33,"VerseNumber":70,"Text":"Troende! Frukta Gud, var rättframma [i ert tal] och håll er till sanningen"},{"SurahNumber":33,"VerseNumber":71,"Text":"då skall Han hjälpa er att leva ett rättskaffens liv och ge er förlåtelse för era synder. Den som lyder Gud och lyder [Hans] Sändebud har uppnått en stor seger"},{"SurahNumber":33,"VerseNumber":72,"Text":"Vi erbjöd himlarna och jorden och bergen ansvaret [för förnuft och fri vilja], och de avböjde av ängslan [att inte kunna bära] det; men människan - alltid beredd till synd och dårskap - tog det på sig"},{"SurahNumber":33,"VerseNumber":73,"Text":"Därför straffar Gud de män och de kvinnor som hycklar och de män och de kvinnor som sätter medhjälpare vid Hans sida och därför vänder Sig Gud till de troende männen och de troende kvinnorna och innesluter dem i Sin nåd. - Gud är ständigt förlåtande, barmhärtig"},{"SurahNumber":34,"VerseNumber":1,"Text":"GUD SKE lov och pris, som allt det som himlarna rymmer och det som jorden bär tillhör; Han skall lovas och prisas i evigheten! Han är den Allvise, Den som är underrättad om allt"},{"SurahNumber":34,"VerseNumber":2,"Text":"Han vet vad som tränger ned i jorden och vad som stiger upp ur den, vad som sänker sig ned från himlen och vad som stiger upp till den. Och Han är Den som ständigt visar barmhärtighet, Den som ständigt förlåter"},{"SurahNumber":34,"VerseNumber":3,"Text":"Men de som förnekar sanningen säger: \"Den Yttersta stunden drabbar oss aldrig!\" Säg: \"Vid min Herre! Helt visst skall den drabba er! Vid Honom som vet allt som är dolt [för människor skall den drabba er]!\" Ingenting i himlen eller på jorden, [även om det bara har] ett stoftkorns vikt, undgår Honom och ingenting finns, vare sig mindre eller större än detta, som saknas i [Guds] öppna bok"},{"SurahNumber":34,"VerseNumber":4,"Text":"för att Han skall belöna dem som tror och lever som rättskaffens [människor]; dem väntar syndernas förlåtelse och en frikostig belöning"},{"SurahNumber":34,"VerseNumber":5,"Text":"Men de som motarbetar Våra budskap och framställer dem som betydelselösa får se fram mot ett svidande bittert straff"},{"SurahNumber":34,"VerseNumber":6,"Text":"DE SOM har fått [verklig] kunskap inser att det som din Herre har uppenbarat för dig är sanningen och att den leder till vägen [som bär] till den Allsmäktige, Den som allt lov och pris tillkommer"},{"SurahNumber":34,"VerseNumber":7,"Text":"Men de som förnekar sanningen säger: \"Skall vi visa er till en man som berättar för er att när [era döda kroppar] upplösts [i jorden], kommer ni att återuppstå i en ny skapelse"},{"SurahNumber":34,"VerseNumber":8,"Text":"Kanske har han själv diktat ihop [denna] lögn om Gud eller också är han besatt av andar!\" De som tvivlar på livet efter detta är redan hemfallna åt straff; ja, de har gått långt i sin villfarelse"},{"SurahNumber":34,"VerseNumber":9,"Text":"Ser de inte att de [var de än står] på alla sidor omges av [Vår] himmel och [Vår] jord? Om Vi ville, kunde Vi låta jorden uppsluka dem eller himlen störta ned över dem i stycken. I detta ligger sannerligen ett budskap till varje Guds tjänare som är beredd att återvända [till Honom] i ånger [över sina synder]"},{"SurahNumber":34,"VerseNumber":10,"Text":"OCH VI skänkte David Vår särskilda nåd - Vi [befallde] bergen att med honom prisa Vår härlighet och fåglarna [att stämma in i hans lovsång]. Och Vi gjorde järnet mjukt i hans händer"},{"SurahNumber":34,"VerseNumber":11,"Text":"[och befallde honom] att tillverka rymliga brynjor och att avpassa ringarna väl. \"Och [ni, Davids folk, handla och] gör det goda och det rätta! Jag ser vad ni gör"},{"SurahNumber":34,"VerseNumber":12,"Text":"OCH VI gjorde vinden till Salomos [tjänare] och den tillryggalade under förmiddagen en sträcka [motsvarande] en månadslång [färd], och [när den] återvände på eftermiddagen tillryggalade den likaså en sträcka [motsvarande] en månadslång [färd]. Och Vi lät en källa av smält koppar flöda på hans befallning. Det fanns bland de osynliga väsendena några som hans Herre hade befallt att arbeta för honom; och om någon av dem inte lydde Vår befallning, gav Vi honom en försmak av den flammande Eldens straff"},{"SurahNumber":34,"VerseNumber":13,"Text":"De gjorde för honom vad han begärde: skönt smyckade valvgångar, statyer, skålar, [stora] som bassänger, och väldiga grytor, som inte kunde rubbas från sin plats. [Vi sade:] \"Arbeta, ni män av Davids hus, och var tacksamma!\" Men få är de bland Mina tjänare som känner tacksamhet"},{"SurahNumber":34,"VerseNumber":14,"Text":"När Vi hade beslutat om [Salomos] död, antydde ingenting för dem att han var död, utom det att en mask gnagde sönder hans stav. Och [först] när han föll till marken, insåg de osynliga väsendena att om de hade vetat det som är dolt för [alla] skapade varelser hade de inte [behövt] fortsätta sitt förödmjukande straffarbete"},{"SurahNumber":34,"VerseNumber":15,"Text":"FÖR FOLKET i Saba utgjorde sannerligen landet där de bodde ett tecken [som talade sitt tydliga språk om Guds makt och Hans nåd]. [Där fanns] två [vidsträckta] trädgårdar, till höger och till vänster [som tycktes säga:] \"Ät av det som er Herre har skänkt er för er försörjning och visa Honom tacksamhet - [er Herre har gett er] ett fruktbart land och Han är [mild och] förlåtande"},{"SurahNumber":34,"VerseNumber":16,"Text":"Men de vände ryggen åt [Gud], och Vi lät `Arim-dammens vattenmassor svämma över [med våldsam kraft och skölja bort] de två trädgårdarna, och i deras ställe satte Vi trädgårdar med [träd som gav] bitter frukt, tamarisker och några vilda lotusträd"},{"SurahNumber":34,"VerseNumber":17,"Text":"Så straffade Vi dem därför att de avvisade tron och så straffar Vi inga andra än dem som förhärdar sig i otacksamhet och förnekelse"},{"SurahNumber":34,"VerseNumber":18,"Text":"Och [längs vägen] mellan dem och de städer, som Vi hade välsignat, lade Vi byar inom synhåll [för varandra] och möjliggjorde på så sätt färder i väl avpassade [etapper; Vi sade:] \"Färdas i trygghet på denna [väg] natt som dag"},{"SurahNumber":34,"VerseNumber":19,"Text":"Men då sade de: \"Herre! Förläng avstånden mellan de platser där vi gör halt!\" [På detta sätt] vållade de sin egen undergång; de [måste utvandra och] skingrades i en slutgiltig förskingring och Vi gjorde dem och deras öde till ett talesätt. I detta ligger förvisso budskap till var och en som står fast i motgången och som tackar [Gud] i allt"},{"SurahNumber":34,"VerseNumber":20,"Text":"Iblees hade rätt i sin uppfattning om dem - [när han kallade på dem] följde de honom - [alla] utom en grupp som var sanna troende"},{"SurahNumber":34,"VerseNumber":21,"Text":"Han hade ingen myndighet över dem; men [Vi lät honom fresta människorna] för att det skulle framstå fullt klart, vem som tror på det eviga livet och vem som tvivlar. Din Herre vakar över allt"},{"SurahNumber":34,"VerseNumber":22,"Text":"SÄG: \"Åkalla dem som ni påstår [har en plats] vid Guds sida. De har inte makt ens över ett stoftkorn vare sig i himlarna eller på jorden, och de har ingen del i [deras styrelse] och Han väljer ingen av dem till medhjälpare"},{"SurahNumber":34,"VerseNumber":23,"Text":"Alla [försök till] medling inför Honom är fruktlösa utom för dem som har erhållit Hans tillstånd. Och när skräcken [efter uppståndelsen] har släppt sitt grepp om deras hjärtan, skall de fråga [varandra]: \"Vad sade er Herre till er?\" - och få svaret \"Sanningen; Han är den Höge, den Väldige"},{"SurahNumber":34,"VerseNumber":24,"Text":"Säg: \"Vem förser er med det i himlen och på jorden som ni behöver för er försörjning?\" Säg: \"Det är Gud. Helt säkert är det så att det antingen är vi eller ni, som följer rätt väg - och [ni eller vi] som helt och hållet har gått vilse"},{"SurahNumber":34,"VerseNumber":25,"Text":"Säg: \"Ni skall inte ställas till svars för de dåliga handlingar som vi begår och vi skall inte ställas till svars för vad ni gör"},{"SurahNumber":34,"VerseNumber":26,"Text":"Säg: \"Vår Herre skall [en gång] samla oss [alla] och då skall Han döma oss med sanning och rättvisa, ty Han är Den som gör sanningen uppenbar, Den som vet allt"},{"SurahNumber":34,"VerseNumber":27,"Text":"Säg: \"Visa Mig dem som ni satte vid Hans sida som medhjälpare! Nej, Han och ingen annan är Gud, den Allsmäktige, den Allvise"},{"SurahNumber":34,"VerseNumber":28,"Text":"VI HAR sänt dig [Muhammad, inte bara till ditt eget folk utan] till hela mänskligheten, som förkunnare av ett glatt budskap om hopp och som varnare, men de flesta människor är omedvetna [om detta]"},{"SurahNumber":34,"VerseNumber":29,"Text":"Och de frågar: \"När skall detta löfte [om uppståndelse och dom infrias], om det som ni har sagt är sant"},{"SurahNumber":34,"VerseNumber":30,"Text":"Säg: \"En dag är fastställd för er, och ni kan inte skjuta upp den ens ett ögonblick och inte heller påskynda [dess ankomst]"},{"SurahNumber":34,"VerseNumber":31,"Text":"Och de som förnekar sanningen säger: \"Vi kommer aldrig att tro på denna Koran eller på det som ännu består av äldre tiders uppenbarelser!\" Om du kunde se hur de orättfärdiga, när de [på Domens dag] förs inför sin Herre, kastar skulden på varandra och de svagare säger till dem som ansåg sig stå över de andra: \"Om ni inte [hade vilselett oss] skulle vi säkert ha blivit troende"},{"SurahNumber":34,"VerseNumber":32,"Text":"Men de som ansåg sig stå över de svaga skall säga till dem: \"Var det vi som hindrade er [att följa] vägledningen när den erbjöds er? Nej, ni bär [själva] skulden"},{"SurahNumber":34,"VerseNumber":33,"Text":"Och de svaga skall säga till dem som ansåg sig stå över de andra: \"Nej, [det var tvärtom] ni som ständigt, dag och natt, kom med listiga lögner och förmådde oss att förneka Gud och att sätta medhjälpare vid Hans sida!\" [Alla] kommer de att önska att de kunde finna ord för sin ånger när de ser straffet och Vi sätter kragar av järn omkring förnekarnas halsar. Är inte detta den rätta lönen för deras handlingar"},{"SurahNumber":34,"VerseNumber":34,"Text":"Vi har aldrig sänt en varnare till ett folk utan att de bland folket som förvekligats av sitt utsvävande liv, förklarat: \"Vi förkastar det [budskap] som ni har anförtrotts"},{"SurahNumber":34,"VerseNumber":35,"Text":"Och: \"Vi har större rikedomar [än ni] och flera söner - nej, vi har inget straff att vänta"},{"SurahNumber":34,"VerseNumber":36,"Text":"Säg: \"Min Herre ger den Han vill riklig och [den Han vill] knappare utkomst, men de flesta människor förstår det inte"},{"SurahNumber":34,"VerseNumber":37,"Text":"Varken de rikedomar ni samlar eller de barn ni sätter till världen för er närmare Oss; ingen utom den som tror och lever rättskaffens [kommer Gud nära]. En dubbel belöning väntar dem för vad de gjorde [i livet], och de skall vara trygga i [paradisets] högsta boningar"},{"SurahNumber":34,"VerseNumber":38,"Text":"Men de som motarbetar Våra budskap och vill få dem att framstå som betydelselösa skall utlämnas åt [sitt] straff"},{"SurahNumber":34,"VerseNumber":39,"Text":"Säg: \"Min Herre ger den Han vill av Sina tjänare riklig och den [Han vill] knappare utkomst, och Han belönar er för vad det än är som ni ger åt andra. Och ingen drar bättre försorg [om de sina] än Han"},{"SurahNumber":34,"VerseNumber":40,"Text":"Och den Dag då Han skall samla dem alla [inför Sig] skall Han fråga änglarna: \"Var det er de dyrkade, dessa [förnekare av sanningen]"},{"SurahNumber":34,"VerseNumber":41,"Text":"[Och] de skall svara: \"Stor är Du i Din härlighet! Du är vår Beskyddare och vi tar helt avstånd från dem. Nej, de dyrkade de osynliga väsendena som de flesta av dem trodde på"},{"SurahNumber":34,"VerseNumber":42,"Text":"Denna Dag kan ingen [skapad varelse] vare sig gagna eller skada en annan. Och Vi skall säga till de orättfärdiga: \"Smaka Eldens straff, som ni påstod vara en lögn"},{"SurahNumber":34,"VerseNumber":43,"Text":"När [avgudadyrkarna] hör Våra klara budskap läsas upp för dem säger de [till de sina]: \"[Muhammad] är bara en man [som vi], som vill hindra oss att dyrka det som våra förfäder dyrkade\" - och de säger: \"Det [som han läser upp] är idel lögner, som [människor] sätter ihop.\" Och när de får höra sanningen säger förnekarna: \"Detta är uppenbart ingenting annat än bländande vältalighet"},{"SurahNumber":34,"VerseNumber":44,"Text":"Men Vi har aldrig uppenbarat en Skrift för dem att studera eller sänt dem en varnare före dig"},{"SurahNumber":34,"VerseNumber":45,"Text":"[Andra folk] före dem förnekade sanningen och de hade inte fått ens tiondelen av vad Vi har gett dessa [senare tiders förnekare som bevis]; men hur [hårt] straffade Jag inte deras [föregångare] när de beskyllde Mina sändebud för lögn"},{"SurahNumber":34,"VerseNumber":46,"Text":"Säg: \"Ett råder jag er till, nämligen att ni två och två eller var man för sig vänder er till Gud och ber Honom [visa er sanningen], och att ni sedan noga rannsakar era hjärtan. Er landsman är inte besatt av andar; vad han gör är att varna er för det stränga straff som han ser hota er"},{"SurahNumber":34,"VerseNumber":47,"Text":"Säg: \"Jag begär ingen lön av er; [behåll] det som är ert! Min lön får jag av min Herre, och Han är vittne till allt som sker"},{"SurahNumber":34,"VerseNumber":48,"Text":"Säg: \"[Mot lögn och falskhet] slungar min Herre sanningen; Han känner allt det som är dolt [för människor]"},{"SurahNumber":34,"VerseNumber":49,"Text":"Säg: \"Sanningen har kommit [och lögnen måste vika] - lögnen skapar ingenting och den återställer ingenting"},{"SurahNumber":34,"VerseNumber":50,"Text":"Säg: \"Om jag går vilse skadar jag bara mig själv, och om jag är på rätt väg, [är det] tack vare det som min Herre har uppenbarat för mig. Han hör allt och är alltid nära"},{"SurahNumber":34,"VerseNumber":51,"Text":"OM DU såg [förnekarna efter uppståndelsen], skräckslagna, utan möjlighet att fly, gripna där de står"},{"SurahNumber":34,"VerseNumber":52,"Text":"och de ropar: \"Vi tror på [budskapet]!\" Men hur skulle de kunna leta sig fram till [trons] rena vatten - [tron hör ju hemma i det jordiska liv] som nu ligger långt bakom dem"},{"SurahNumber":34,"VerseNumber":53,"Text":"Förr förnekade de den ju och - där de stod på långt avstånd - kastade de fram grundlösa påståenden om det som är dolt för människor"},{"SurahNumber":34,"VerseNumber":54,"Text":"Och vägen till sina önskningars mål kommer de att finna stängd, såsom fallet var med deras likasinnade föregångare, därför att de inte [kunde frigöra sig från] sina tvivel och sina misstankar"},{"SurahNumber":35,"VerseNumber":1,"Text":"GUD SKE lov och pris, himlarnas och jordens Skapare, som sänder änglarna som Sina budbärare, försedda med två eller tre eller fyra vingpar. Han fogar till Sin skapelse vad Han vill - Gud har allt i Sin makt"},{"SurahNumber":35,"VerseNumber":2,"Text":"Vad Han vill skänka människorna av Sin nåd kan ingen undanhålla dem; och vad Han håller tillbaka, kan ingen låta flöda i Hans ställe. Han är den Allsmäktige, den Vise"},{"SurahNumber":35,"VerseNumber":3,"Text":"Människor! Minns Guds välgärningar mot er! Finns det en annan skapare än Gud, som förser er [med det] i himlen och på jorden som ni behöver för er försörjning? Nej, det finns ingen gud utom Han; hur förvirrade är inte era begrepp"},{"SurahNumber":35,"VerseNumber":4,"Text":"Om de kallar dig lögnare, [minns, Muhammad, att] andra sändebud före dig har beskyllts för lögn; allt går [sist och slutligen] tillbaka till Gud"},{"SurahNumber":35,"VerseNumber":5,"Text":"MÄNNISKOR! Guds löfte är sanning. Låt er då inte förledas av jordelivets [lockelser] och låt inte Djävulen föra er bakom ljuset vad Guds [dom] beträffar"},{"SurahNumber":35,"VerseNumber":6,"Text":"Djävulen är er fiende; behandla honom därför som en fiende! När han kallar sina anhängare är det hans enda avsikt att [förmå dem att slå in på] vägen som leder rätt in i den flammande Elden"},{"SurahNumber":35,"VerseNumber":7,"Text":"Hårda straff väntar dem som förnekar sanningen, men förlåtelse och en riklig belöning väntar dem som tror och lever ett rättskaffens liv"},{"SurahNumber":35,"VerseNumber":8,"Text":"Kan den vars onda handlingar utmålats för honom i ljusa färger, så att han tror att han handlar rätt, [jämföras med den som följer trons väg]? Nej - Gud låter den gå vilse som vill [gå vilse], och Han vägleder den som söker [vägledning]. Sörj därför inte [Muhammad] över dem [som vägrar att anta tron]; Gud vet vad de företar sig"},{"SurahNumber":35,"VerseNumber":9,"Text":"DET ÄR Gud som sänder ut vindarna och driver samman molnen och låter dessa komma in över dött land för att med dess [vatten] ge nytt liv åt den döda jorden. Så skall också Uppståndelsen ske"},{"SurahNumber":35,"VerseNumber":10,"Text":"Den som står efter [jordisk] makt och ära [skall veta att] all ära tillhör Gud. De goda orden stiger upp till Honom och Han förhöjer [värdet av] varje god handling. Men de som i tysthet smider onda planer har ett strängt straff att vänta och deras planer skall slå fel"},{"SurahNumber":35,"VerseNumber":11,"Text":"Gud har skapat er av jord; därefter [skapar Han er] av en droppe säd och därefter formar Han er till man eller kvinna. Och ingen varelse av honkön blir havande, inte heller föder hon utan Hans vetskap. Och ingen, som uppnår hög ålder, har fått sitt liv förlängt, och ingen har fått dö i unga år utan att dessa beslut [har förts in] i [Guds öppna] bok. Detta är lätt för Gud"},{"SurahNumber":35,"VerseNumber":12,"Text":"De två stora vattenmassorna [på jorden] är inte lika: den enas [vatten] är sött, det släcker törsten och är angenämt att dricka, medan den andras är salt och bittert; men ni kan i båda [fånga fisk], vars färska kött ni äter, och ni kan ur båda hämta ting som ni pryder er med. Och på båda ser ni skeppen som plöjer vågorna, så att ni [med dem] kan söka det som Han i Sin godhet [beviljar er]; kanske tackar ni [Honom]"},{"SurahNumber":35,"VerseNumber":13,"Text":"Han låter natten glida in i dagen och Han låter dagen glida in i natten. Han har underordnat solen och månen under [Sina lagar]: var och en löper sitt [kretslopp] till en fastställd tidpunkt. Detta är Gud, er Herre! Makten och herraväldet är Hans, och de som ni dyrkar vid sidan av Honom har ingen makt ens över dadelkärnans fina skal"},{"SurahNumber":35,"VerseNumber":14,"Text":"Om ni ber till dem hör de inte er bön, och om de hörde den skulle de inte svara er. Och på Uppståndelsens dag skall de förneka att de haft något samröre med er. Och ingen kan låta dig veta [sanningen] så som En som är underrättad om allt"},{"SurahNumber":35,"VerseNumber":15,"Text":"Människor! Inför Gud är ni de fattiga och Gud är den Rike som är Sig själv nog, Den som allt lov och pris tillkommer"},{"SurahNumber":35,"VerseNumber":16,"Text":"Om Han så vill, skall Han låta er gå under och sätta ett nytt släkte [i ert ställe]"},{"SurahNumber":35,"VerseNumber":17,"Text":"för Gud finns ingen svårighet"},{"SurahNumber":35,"VerseNumber":18,"Text":"PÅ INGEN bärare av bördor skall läggas en annans börda; och om den som bär en tung börda ropar på hjälp att bära den, skall ingen del av [denna börda] lyftas från hans [rygg], även om den [han ropar till] är en av hans närmaste. Du kan inte varna andra än dem som fruktar sin Herre trots att de inte kan se eller förnimma Honom, och som förrättar bönen. Och den som vill rena sin [själ] är den ende som har gott av det. Gud är färdens mål"},{"SurahNumber":35,"VerseNumber":19,"Text":"Och den blinde kan inte jämställas med den seende"},{"SurahNumber":35,"VerseNumber":20,"Text":"inte heller mörker med ljus"},{"SurahNumber":35,"VerseNumber":21,"Text":"eller skugga med brännande hetta"},{"SurahNumber":35,"VerseNumber":22,"Text":"Och de levande kan inte jämställas med de döda. [Muhammad!] Gud förmår den Han vill att lyssna, men du kan inte förmå dem att lyssna som är [andligen döda och] begravda"},{"SurahNumber":35,"VerseNumber":23,"Text":"du är bara en varnare"},{"SurahNumber":35,"VerseNumber":24,"Text":"Vi har sänt dig med sanningen, som förkunnare av ett glatt budskap om hopp och som varnare; inget folk har blivit utan en varnare som levde och dog ibland dem"},{"SurahNumber":35,"VerseNumber":25,"Text":"Om de kallar dig lögnare, [minns då att] andra som var deras föregångare och till vilka sändebuden kom med klara vittnesbörd och med nedtecknad visdom och uppenbarelser fyllda av [Guds] ljus, också beskyllde [dem] för lögn"},{"SurahNumber":35,"VerseNumber":26,"Text":"Till sist straffade Jag dem som framhärdade i att förneka sanningen och Min dom var hård"},{"SurahNumber":35,"VerseNumber":27,"Text":"SER DU inte att Gud låter regn strömma från skyn och att Vi därmed låter frukter av alla slag och färger mogna och att i bergen [syns] strimmor av vitt och rött i olika skiftningar och intensivt svarta [fläckar]"},{"SurahNumber":35,"VerseNumber":28,"Text":"Så växlar även färgen hos människorna och hos vilda djur och boskap. Ingen av Hans tjänare utom de som har [en djup inre] kunskap fruktar Gud [så som Han bör fruktas]. Han är allsmäktig men alltid beredd att förlåta"},{"SurahNumber":35,"VerseNumber":29,"Text":"De som [flitigt] läser vad Gud har uppenbarat och förrättar bönen och ger [åt andra] av det som Vi har skänkt dem för deras försörjning - när ingen ser det eller öppet - kan hoppas på en vinst av bestående värde"},{"SurahNumber":35,"VerseNumber":30,"Text":"Gud skall ge dem full lön och i Sin godhet ge dem mer. Han förlåter mycket och Han erkänner [Sina tjänares] förtjänster"},{"SurahNumber":35,"VerseNumber":31,"Text":"Vad Vi har uppenbarat för dig är sanningen, som bekräftar det som ännu består [av äldre tiders uppenbarelser]. Gud är väl underrättad om Sina tjänares [behov] och Han förlorar dem inte ur sikte"},{"SurahNumber":35,"VerseNumber":32,"Text":"Och Vi lämnar denna gudomliga Skrift i arv till dem Vi utser av Våra tjänare. Bland dem finns den som [syndar och] begår orätt mot sig själv, den som [i sitt handlande] går en medelväg, och den som med Guds hjälp överträffar de andra i att göra gott. Detta [arv] är en stor nåd [från Gud]"},{"SurahNumber":35,"VerseNumber":33,"Text":"De skall få stiga in i Edens lustgårdar och där skall de smyckas med armband av guld och pärlor och klä sig i dräkter av siden"},{"SurahNumber":35,"VerseNumber":34,"Text":"och de skall säga: \"Vi lovar och prisar Gud som har befriat oss från all sorg! Helt visst förlåter Vår Herre mycket och Han erkänner [Sina tjänares] förtjänster"},{"SurahNumber":35,"VerseNumber":35,"Text":"I Sin nåd har Han anvisat oss denna eviga boning, där vi aldrig skall känna trötthet eller leda"},{"SurahNumber":35,"VerseNumber":36,"Text":"Men de som framhärdar i sin förnekelse har att se fram mot helvetets eld; döden skall inte befria dem och deras lidande skall inte lindras. Så lönar Vi varje trotsig förnekare"},{"SurahNumber":35,"VerseNumber":37,"Text":"Därifrån skall deras klagorop höras: \"Herre, låt oss komma bort härifrån! Vi skall göra det rätta och inte handla som vi handlade [förr]!\" [Men Gud skall svara:] \"Gjorde Vi inte ert liv tillräckligt långt för att den som så ville skulle ha tid till eftertanke? Och varnaren kom [också] till er! Pröva nu på [ert straff]! Det finns ingen hjälpare för de orättfärdiga"},{"SurahNumber":35,"VerseNumber":38,"Text":"GUD KÄNNER himlarnas och jordens dolda verklighet; och Han vet vad som rör sig i människans innersta"},{"SurahNumber":35,"VerseNumber":39,"Text":"Det är Han som har låtit er ta jorden i besittning och därför faller förnekarens förnekelse tillbaka på honom själv; och förnekarnas ihärdiga förnekande fördjupar bara Guds avsky för dem och ökar deras förlust"},{"SurahNumber":35,"VerseNumber":40,"Text":"Säg: \"Har ni tänkt över [vad de är] dessa medhjälpare som ni [sätter vid Guds sida och] tillber i Hans ställe? Visa mig vad de har skapat på jorden. Eller har de kanske deltagit i himlarnas [skapelse]?\" Eller [menar de att] Vi har gett dem en Skrift som innehåller bevis som de stöder sig på? Nej, de orättfärdiga invaggar bara varandra i falska förhoppningar"},{"SurahNumber":35,"VerseNumber":41,"Text":"Det är Gud som håller uppe himlarna och jorden så att de inte avviker [från sina banor]; och skulle de avvika kan ingen i Hans ställe hålla dem kvar. Och Gud överser [med människans fel och brister] och förlåter ständigt"},{"SurahNumber":35,"VerseNumber":42,"Text":"De svor ju vid Gud sina högtidligaste eder att om en varnare kom till dem, skulle de följa hans vägledning bättre än något av de samfund [som varnades i äldre tid]. Men när nu en varnare har kommit till dem, visar de allt större motvilja mot honom"},{"SurahNumber":35,"VerseNumber":43,"Text":"de är för högmodiga [för att lyssna till honom] och i stället tänker de ut bedrägliga argument [att sätta emot Våra budskap]. Dessa bedrägliga argument skadar inga andra än upphovsmännen själva; men hade de väntat sig att Gud inte skulle ge dem samma behandling som deras föregångare? Du kommer inte att uppleva att Gud slår in på nya vägar, och du kommer att se hur Gud står fast vid Sin väg"},{"SurahNumber":35,"VerseNumber":44,"Text":"Har de aldrig begett sig ut i världen och sett [spåren som visar] hur slutet blev för dem som levde före deras tid [och som förnekade sanningen]? - Ändå var de mäktigare än dessa [senare tiders förnekare]. Ingen, vare sig i himlarna eller på jorden, kan sätta sig emot Guds [vilja]. Han vet allt och har allt i Sin makt"},{"SurahNumber":35,"VerseNumber":45,"Text":"Om Gud [med en gång] skulle straffa människorna så som de förtjänar, skulle Han inte lämna en enda levande varelse kvar på [jorden]; men Han ger dem uppskov till en [av Honom] fastställd tidpunkt. Och när denna frist har löpt ut [skall de få erfara att] Gud inte förlorar någon av Sina tjänare ur sikte"},{"SurahNumber":36,"VerseNumber":1,"Text":"Ya seen"},{"SurahNumber":36,"VerseNumber":2,"Text":"VID DENNA Koran, ur vilken visdomen [flödar]"},{"SurahNumber":36,"VerseNumber":3,"Text":"Du [Muhammad] är i sanning en av Guds utsända"},{"SurahNumber":36,"VerseNumber":4,"Text":"som följer en rak väg"},{"SurahNumber":36,"VerseNumber":5,"Text":"i enlighet med den Allsmäktiges, den Nåderikes uppenbarelse"},{"SurahNumber":36,"VerseNumber":6,"Text":"för att du skall varna ett folk vars fäder inte har varnats och som därför [vandrar] i okunnighet"},{"SurahNumber":36,"VerseNumber":7,"Text":"Men [Guds] dom över de flesta av dem måste bli verklighet - de vill inte tro"},{"SurahNumber":36,"VerseNumber":8,"Text":"Vi har smitt kragar av järn åt dem, [kragar] som omsluter halsen ända till hakan och tvingar upp deras huvuden"},{"SurahNumber":36,"VerseNumber":9,"Text":"och Vi har satt ett hinder framför dem och ett hinder bakom dem, och Vi har täckt över deras [ansikten] så att de inte kan se"},{"SurahNumber":36,"VerseNumber":10,"Text":"Det är likgiltigt för dem om du varnar dem eller inte varnar dem; de vill inte tro"},{"SurahNumber":36,"VerseNumber":11,"Text":"Med din varning når du bara den som lägger påminnelsen på hjärtat och som fruktar den Nåderike, fastän Han inte kan ses eller förnimmas. Ge honom därför det glada budskapet om [Guds] förlåtelse och en frikostig belöning"},{"SurahNumber":36,"VerseNumber":12,"Text":"Det är Vi som uppväcker de döda till nytt liv och som upptecknar allt vad de har gjort och spåren som de efterlämnar; ja, allt är infört i en öppen bok"},{"SurahNumber":36,"VerseNumber":13,"Text":"OCH FRAMSTÄLL för dem en liknelse - [en berättelse om] hur invånarna i en stad betedde sig när [Våra] utsända kom till dem"},{"SurahNumber":36,"VerseNumber":14,"Text":"Vi sände till dem två [sändebud] och de beskyllde båda för lögn; därför sände Vi en tredje till deras hjälp. Och de sade: \"Vi har sänts till er [med budskap från Gud]"},{"SurahNumber":36,"VerseNumber":15,"Text":"[Invånarna] svarade: \"Ni är ingenting annat än vanliga människor som vi; den Nåderike har aldrig uppenbarat något. Vad ni säger är ren lögn"},{"SurahNumber":36,"VerseNumber":16,"Text":"[Sändebuden] sade: \"Vi har helt visst sänts till er med vår Herres vetskap"},{"SurahNumber":36,"VerseNumber":17,"Text":"vår uppgift är att framföra vårt budskap klart och entydigt"},{"SurahNumber":36,"VerseNumber":18,"Text":"[Invånarna] sade: \"Vi ser er ankomst som ett varsel om kommande olyckor! Om ni inte avstår [från ert uppsåt], skall vi sannerligen stena er, ja, vi skall låta er utstå ett plågsamt straff"},{"SurahNumber":36,"VerseNumber":19,"Text":"[Sändebuden] sade: \"De olyckor ni tror att vi varslar om beror av er själva. [Hotar ni oss] därför att vi påminner er [om Gud och varnar er]? Ni är sannerligen människor som går till de värsta överdrifter"},{"SurahNumber":36,"VerseNumber":20,"Text":"Då kom en man springande från stadens andra ände och ropade: \"Lyssna, mitt folk, till budbärarna"},{"SurahNumber":36,"VerseNumber":21,"Text":"Lyssna till dem som inte begär någon ersättning av er och som är rätt vägledda"},{"SurahNumber":36,"VerseNumber":22,"Text":"Varför skulle jag inte tillbe Honom som har skapat mig? Det är till Honom som ni alla [till sist] skall föras åter"},{"SurahNumber":36,"VerseNumber":23,"Text":"[Varför] skulle jag sätta medgudar vid Hans sida? Om den Nåderike vill att något ont skall drabba mig, är deras förböner till ingen nytta för mig och de kan inte rädda mig"},{"SurahNumber":36,"VerseNumber":24,"Text":"Vilket grovt misstag hade jag då inte begått"},{"SurahNumber":36,"VerseNumber":25,"Text":"Jag tror på Honom som [också] är er Herre; lyssna till mig"},{"SurahNumber":36,"VerseNumber":26,"Text":"Han bjöds att stiga in i paradiset - [och] utbrast: \"Ack, om mitt folk visste"},{"SurahNumber":36,"VerseNumber":27,"Text":"att min Herre har förlåtit mig och gett mig en hedersam plats"}]}