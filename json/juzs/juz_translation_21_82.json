{"Id":82,"LanguageCodes":["cs","ces"],"Name":"ces-prekladihrbek","Author":"Preklad I. Hrbek","Language":"Czech","Description":"Czech","Direction":"ltr","Source":"http://tanzil.net","Translations":[{"SurahNumber":29,"VerseNumber":46,"Text":"Nepři se s vlastníky Písma, leda způsobem nejvhodnějším a pouze s těmi z nich, kdož nespravedliví jsou. A rcete: \"Uvěřili jsme v to, co bylo sesláno nám, i v to, co bylo sesláno vám, a náš Bůh a váš Bůh jedno jsou; a my do vůle Jeho jsme odevzdáni"},{"SurahNumber":29,"VerseNumber":47,"Text":"A takto jsme seslali Písmo i tobě; a ti, kterým jsme dali Písmo, věří v ně. A také mezi těmito zde jsou mnozí, kdož v ně věří; znamení Naše pak odmítají jedině nevěřící"},{"SurahNumber":29,"VerseNumber":48,"Text":"Tys nepředčítal předtím z Písma žádného ani jsi žádné neopisoval pravicí svou, jinak by byli na pochybách ti, kdož za nicotné to pokládají"},{"SurahNumber":29,"VerseNumber":49,"Text":"Nikoliv! Toto jsou znamení jasná v hrudích těch, kterým se vědění dostalo, a jen nespravedliví znamení Naše odmítají"},{"SurahNumber":29,"VerseNumber":50,"Text":"Říkají: \"Pročpak mu nebylo sesláno znamení nějaké od Pána jeho?\" Odpověz: \"Znamení jsou pouze u Boha a já jsem jen varovatelem zjevným"},{"SurahNumber":29,"VerseNumber":51,"Text":"Cožpak jim nestačí, že jsme ti seslali Písmo, jež je jim sdělováno? A v tom věru je milosrdenství i připomenutí lidem věřícím"},{"SurahNumber":29,"VerseNumber":52,"Text":"Rci: \"Bůh mi zcela stačí jako svědek mezi mnou a vámi! On zná, co na nebesích je i na zemi. Ti však, kdož ve falešné uvěřili a v Boha nevěří, ti věru ztrátu utrpí"},{"SurahNumber":29,"VerseNumber":53,"Text":"Žádají tě o uspíšení příchodu trestu; kdyby nebylo již lhůty určené, věru by je byl trest již postihl, však přijde k nim znenadání, aniž to tušit budou"},{"SurahNumber":29,"VerseNumber":54,"Text":"Žádají tě o uspíšení příchodu trestu, zatímco peklo zajisté obklopí nevěřící"},{"SurahNumber":29,"VerseNumber":55,"Text":"V ten den je zahalí trest shora i zdola a tehdy jim On řekne: \"Okuste trest za to, co jste prováděli"},{"SurahNumber":29,"VerseNumber":56,"Text":"Služebníci Moji, kteří věříte! Země Má je věru rozlehlá, uctívejte Mne tedy"},{"SurahNumber":29,"VerseNumber":57,"Text":"Duše každá smrti okusí, a potom budete k Nám navráceni"},{"SurahNumber":29,"VerseNumber":58,"Text":"Ty, kdož věřili a zbožné skutky konali, ty ubytujeme v ráji v komnatách, pod nimiž řeky tekou, a budou tam nesmrtelní. Jak krásná bude odměna těch, kdož dobro konali"},{"SurahNumber":29,"VerseNumber":59,"Text":"neochvějní byli a na Pána svého spoléhali"},{"SurahNumber":29,"VerseNumber":60,"Text":"Kolik je zvířat, jež neopatřují si obživu svou, ale Bůh jim ji uštědřuje stejně jako vám - a On slyšící je i vševědoucí"},{"SurahNumber":29,"VerseNumber":61,"Text":"Když se jich zeptáš: \"Kdo stvořil nebesa a zemi a podmanil si slunce a měsíc?\", odpovídají: \"Bůh!\" Jak se tedy mohou tak odvracet"},{"SurahNumber":29,"VerseNumber":62,"Text":"Bůh štědře dává obživu, komu chce ze služebníků Svých, a odměřuje ji také, komu chce a Bůh věru je vševědoucí o každé věci"},{"SurahNumber":29,"VerseNumber":63,"Text":"A když se zeptáš: \"Kdo sesílá z nebe vodu, jež oživuje zemi po smrti její?\", tehdy odpovídají: \"Bůh.\" Rci: \"Chvála Bohu!\" Ale většina z nich nemá rozum"},{"SurahNumber":29,"VerseNumber":64,"Text":"Tento život pozemský není leč zábava a hra, zatímco pobyt v životě budoucím je tím životem pravým - kéž by to jen věděli"},{"SurahNumber":29,"VerseNumber":65,"Text":"A když plují na lodi, vzývají Boha a upřímně mu zasvěcují svou víru, když však je potom na souši zachrání, hle, modloslužebníky se stávají"},{"SurahNumber":29,"VerseNumber":66,"Text":"aby ukázali svůj nevděk za to, co jsme jim dali, a aby si jen užívali - však záhy se dozví"},{"SurahNumber":29,"VerseNumber":67,"Text":"Což nevidí, že jsme učinili z města tohoto posvátný okrsek bezpečný, zatímco lidé okolo jsou olupováni? Chtějí snad věřit ve falešné a nevěřit v dobrodiní Boží"},{"SurahNumber":29,"VerseNumber":68,"Text":"Kdo je nespravedlivější než ten, kdo si proti Bohu lži vymýšlí anebo prohlašuje pravdu, když k němu přišla, za lež? Což nebude peklo útulkem pro nevěřící"},{"SurahNumber":29,"VerseNumber":69,"Text":"Ty, kdož k vůli Nám se usilovně snaží, ty věru povedeme po cestách Svých. A Bůh zajisté je s těmi, kdož dobro konají"},{"SurahNumber":30,"VerseNumber":1,"Text":"Alif lám mím"},{"SurahNumber":30,"VerseNumber":2,"Text":"Poražení byli Byzantinci"},{"SurahNumber":30,"VerseNumber":3,"Text":"v nejbližší zemi, však po porážce své zase zvítězí"},{"SurahNumber":30,"VerseNumber":4,"Text":"v několika letech. Bohu přísluší rozhodnutí jak dřívější, tak i pozdější. V ten den pak se zaradují věřící"},{"SurahNumber":30,"VerseNumber":5,"Text":"z vítězné pomoci Boží. A pomáhá On, komu chce, a On mocný je a slitovný"},{"SurahNumber":30,"VerseNumber":6,"Text":"Slib Boží - a Bůh slib Svůj neruší, však většina lidí to neví"},{"SurahNumber":30,"VerseNumber":7,"Text":"Znají jen vnější stránky života pozemského, zatímco k životu budoucímu jsou lhostejní"},{"SurahNumber":30,"VerseNumber":8,"Text":"Což neuvažovali ve svých duších, že Bůh stvořil nebesa a zemi i vše, co je mezi nimi, nejinak než jako skutečnost a na lhůtu stanovenou? Však většina lidí v setkání s Pánem svým nevěří"},{"SurahNumber":30,"VerseNumber":9,"Text":"Což necestovali po zemi a neviděli, jaký byl konec těch, kdož před nimi byli? A přece byli mocnější silou a orali zemi a obdělávali ji více, než oni ji obdělávají. A přišli k nim poslové jejich s jasnými znameními. A nebyl Bůh takový, aby jim ukřivdil, leč oni sami na sobě křivdu spáchali"},{"SurahNumber":30,"VerseNumber":10,"Text":"A konec těch, kdož zlo činili, bude pak ještě horší, neboť za lživá znamení Boží prohlašovali a posměšky si z nich tropili"},{"SurahNumber":30,"VerseNumber":11,"Text":"Bůh zahajuje život prvním stvořením, pak opakovat to bude a posléze k Němu budete navráceni"},{"SurahNumber":30,"VerseNumber":12,"Text":"V den, kdy Hodina udeří, budou hříšníci v zoufalství přivedeni"},{"SurahNumber":30,"VerseNumber":13,"Text":"a nebudou mít ve společnících svých přímluvce žádné a ve společníky své věřit přestanou"},{"SurahNumber":30,"VerseNumber":14,"Text":"A v den, kdy Hodina udeří, lidé rozděleni budou"},{"SurahNumber":30,"VerseNumber":15,"Text":"co týká se těch, kdož věřili a dobré skutky konali, ti v zahradě budou obšťastněni"},{"SurahNumber":30,"VerseNumber":16,"Text":"zatímco ti, kdož nevěřili a znamení Naše i setkání na onom světě za lež prohlašovali, ti k trestu budou předvedeni"},{"SurahNumber":30,"VerseNumber":17,"Text":"Pronášejte slávu Bohu, když večer zastihne vás a když ráno procitáte"},{"SurahNumber":30,"VerseNumber":18,"Text":"NÁZEV"},{"SurahNumber":30,"VerseNumber":19,"Text":"On dává vzejít živému z mrtvého a mrtvému z živého a oživuje zemi po smrti její. A podobně i vy budete z hrobů vyvedeni"},{"SurahNumber":30,"VerseNumber":20,"Text":"A patří k Jeho znamením, že stvořil vás z prachu, a hle, když lidstvem jste se stali, po zemi jste rozptýleni"},{"SurahNumber":30,"VerseNumber":21,"Text":"A patří k Jeho znamením, že vám z vás samých manželky stvořil, abyste u nich klid nalezli. A vložil mezi vás lásku a dobro - a věru jsou v tom znamení pro lidi přemýšlivé"},{"SurahNumber":30,"VerseNumber":22,"Text":"A patří k Jeho znamením stvoření nebes a země i rozličnost jazyků vašich i barev - a v tom je věru znamení pro lidstvo veškeré"},{"SurahNumber":30,"VerseNumber":23,"Text":"A patří k Jeho znamením, že za noci spíte a za dne o část z Jeho přízně usilujete. I v tom je věru znamení pro lid slyšící"},{"SurahNumber":30,"VerseNumber":24,"Text":"A patří k Jeho znamením, že vám ukazuje blesky pro strach i naději a sesílá z nebe vodu a oživuje jí zemi po smrti její. A v tom je věru znamení pro lid chápavý"},{"SurahNumber":30,"VerseNumber":25,"Text":"A patří k Jeho znamením, že nebesa a země z rozkazu Jeho pevně stojí a že potom, až zvoláním vás zavolá ze země, vy ven vyjdete z ní"},{"SurahNumber":30,"VerseNumber":26,"Text":"A Jemu náleží vše, co na nebesích je i na zemi, a všichni jsou Mu pokorně oddáni"},{"SurahNumber":30,"VerseNumber":27,"Text":"A On je ten, jenž zahajuje život prvním stvořením a pak to opakovat bude - a to pro něj je velmi snadné. On příkladem nejvyšším je na nebesích a na zemi a On mocný je i moudrý"},{"SurahNumber":30,"VerseNumber":28,"Text":"On uvádí vám podobenství o vás samých: máte snad mezi těmi, jimž pravice vaše vládne, společníky v tom, co jsme vám uštědřili, takže jste si v tom rovni? Bojíte se otroků svých tak, jak bojíte se navzájem? Takto činíme znamení Naše srozumitelnými pro lid rozumný"},{"SurahNumber":30,"VerseNumber":29,"Text":"Však nikoliv! Ti, kdož nespravedliví jsou, vášně své jen bez rozmyslu následují. Kdo může vést ty, jimž Bůh dal zbloudit a kteří žádné pomocníky nemají"},{"SurahNumber":30,"VerseNumber":30,"Text":"Obrať tvář svou k náboženství pravému jako haníf podle sklonu přirozeného lidem, v němž Bůh lidi stvořil. Stvoření Boží pak změnit nelze - a toto je náboženství neměnné, však většina lidí to neví"},{"SurahNumber":30,"VerseNumber":31,"Text":"(Vzývejte Pána svého) obracejíce se k Němu kajícně! Buďte bohabojní, dodržujte modlitbu a nebuďte z modloslužebníků"},{"SurahNumber":30,"VerseNumber":32,"Text":"ani z těch, kdož náboženství své rozštěpili a stali se různými stranami. A každá strana se těší jen ze svých vlastních názorů"},{"SurahNumber":30,"VerseNumber":33,"Text":"Když dotkne se lidí neštěstí, Pána svého vzývají a kajícně se k Němu obracejí. Když jim však potom dá ochutnat milosrdenství Svého, hle, část z nich Pánu svému společníky přidává"},{"SurahNumber":30,"VerseNumber":34,"Text":"aby tak nevděční byli za to, co jsme jim uštědřili. Jen si užívejte, však záhy se dozvíte"},{"SurahNumber":30,"VerseNumber":35,"Text":"Či jsme jim snad seslali plnou moc, jež by hovořila o tom, co k Němu přidružují"},{"SurahNumber":30,"VerseNumber":36,"Text":"Když dáme lidem okusit milosrdenství Svého, tu radují se z něho, však když je postihne něco zlého za to, co ruce jejich předtím učinily, hle, hned si zoufají"},{"SurahNumber":30,"VerseNumber":37,"Text":"Což neviděli, že Bůh rukou otevřenou uštědřuje či odměřuje obživu, komu chce? A v tom věru jsou znamení pro lid věřící"},{"SurahNumber":30,"VerseNumber":38,"Text":"Dávej příbuznému podle práva jeho i chudákovi a tomu, kdo na cestě je Boží - a to pro ty je lepší, kdo po tváři Boží touží, a to jsou ti, kdož budou blažení"},{"SurahNumber":30,"VerseNumber":39,"Text":"To, co jako lichvu berete, aby to přineslo rozmnožení vzaté z majetku jiných, to nepřinese u Boha úrok žádný. Však to, co jako almužnu dáváte, toužíce po tváři Boží - tak činí ti, jimž odměna bude zdvojnásobena"},{"SurahNumber":30,"VerseNumber":40,"Text":"Bůh je ten, jenž vás stvořil, potom vám obživu uštědřil, pak zemřít vám dá a nakonec vás opět k životu přivede. Je mezi těmi, které Mu přidružujete, někdo, kdo mohl by něco podobného učinit? Sláva Mu a On vznešenější je než to, co je k Němu přidružováno"},{"SurahNumber":30,"VerseNumber":41,"Text":"A objevila se na pevnině i na moři spoušť za to, co ruce lidí způsobily, aby tak Bůh jim dal okusit část z toho, co si vysloužili - snad se obrátí"},{"SurahNumber":30,"VerseNumber":42,"Text":"Rci: \"Cestujte po zemi a pohleďte, jaký byl konec těch před vámi, neboť většina z nich byli také modloslužebníci"},{"SurahNumber":30,"VerseNumber":43,"Text":"Obrať tedy tvář svou k náboženství neměnnému, dříve než přijde od Boha den, jejž nelze odvrátit. V ten den budou lidi na dvě skupiny rozděleni"},{"SurahNumber":30,"VerseNumber":44,"Text":"ten, kdo nevěřil obtížen bude nevírou svou, zatímco ti, kdož zbožné skutky konali, sami pro sebe si připravili ulehčení"},{"SurahNumber":30,"VerseNumber":45,"Text":"aby tak Bůh ty, kdož uvěřili a zbožné skutky konali, z laskavosti své mohl odměnit. A On nemiluje nevěřící"},{"SurahNumber":30,"VerseNumber":46,"Text":"A patří k Jeho znamením, že vysílá větry jako zvěstovatele radostné zprávy, a aby vám tím dal ochutnat milosrdenství Svého a aby lodi pluly po moři z rozkazu Jeho a abyste mohli usilovat o část z dobrodiní Jeho - snad budete vděční"},{"SurahNumber":30,"VerseNumber":47,"Text":"A již před tebou jsme vyslali posly k lidu jejich a přišli k nim s jasnými znameními. A pomstili jsme se těm, kdož hřešili, a povinností Naší je, abychom pomohli věřícím"},{"SurahNumber":30,"VerseNumber":48,"Text":"Bůh je ten, kdo vysílá větry, jež zvedají do výše mračna; pak rozptyluje je po obloze, jak chce, a rozděluje je na menší kusy a posléze vidíš, i jak mezi nimi vychází déšť. A když jím zasáhne ze služebníků Svých ty, jež chce, hle, zaradují se"},{"SurahNumber":30,"VerseNumber":49,"Text":"ačkoliv předtím, než seslán byl jim, naplněni byli zoufalstvím"},{"SurahNumber":30,"VerseNumber":50,"Text":"Pohlédni tedy na stopy milosrdenství Božího, pohlédni, jak zemi oživuje po smrti její. A On věru je ten, jenž mrtvé k životu přivádí, vždyť On věcí všech je mocen"},{"SurahNumber":30,"VerseNumber":51,"Text":"I kdybychom vyslali vítr vysušující a lidé by spatřili rostlinstvo zežloutlé, přece by nepřestali být ani potom nevěřícími"},{"SurahNumber":30,"VerseNumber":52,"Text":"Ty věru nedokážeš, aby mrtví slyšeli ani aby hluší uslyšeli volání, když zády se odvracejí"},{"SurahNumber":30,"VerseNumber":53,"Text":"A ty nejsi ani ten, jenž slepé z jejich bloudění vyvádí, ty pouze dokážeš, aby slyšeli ti, kdož věří ve znamení Naše, a to jsou ti, kteří do vůle Naší jsou odevzdáni"},{"SurahNumber":30,"VerseNumber":54,"Text":"Bůh je ten, jenž stvořil vás slabými, po slabosti pak sílu dal a posléze opět ze síly slabost a sivost učinil. On tvoří, co chce, a On vševědoucí je i všemohoucí"},{"SurahNumber":30,"VerseNumber":55,"Text":"V den, kdy Hodina udeří, hříšníci přísahat budou, že v hrobech zůstali jen hodinu jedinou. Takto se sami klamali"},{"SurahNumber":30,"VerseNumber":56,"Text":"Ti, jimž dostalo se vědění i víry, však řeknou: \"Věru jste tak zůstali, jak psáno je v knize Boží, až do dne vzkříšení. A toto zde je den vzkříšení, však vy jste to neznali"},{"SurahNumber":30,"VerseNumber":57,"Text":"V ten den nebude těm, kdož nespravedliví byli, nic platna výmluva jejich a nebudou vyslyšeni"},{"SurahNumber":30,"VerseNumber":58,"Text":"A věru jsme uvedli lidem v Koránu tomto různé druhy příkladů; když však přijdeš s nějakým znamením, řeknou nevěřící: (\"... \". Rci:) \"Vy nečiníte nic jiného, než že za falešné prohlašujete"},{"SurahNumber":30,"VerseNumber":59,"Text":"A takto Bůh zapečeťuje srdce těch, kdož nic nevědí"},{"SurahNumber":30,"VerseNumber":60,"Text":"Buď však neochvějný, vždyť slib Boží pravdou jest. A nechť ti, kdož nejsou pevně přesvědčeni, tě ve víře tvé nezviklají"},{"SurahNumber":31,"VerseNumber":1,"Text":"Alif lám mím"},{"SurahNumber":31,"VerseNumber":2,"Text":"Toto jsou znamení Písma moudrého"},{"SurahNumber":31,"VerseNumber":3,"Text":"vedení i milosrdenství pro ty, kdož dobro konají"},{"SurahNumber":31,"VerseNumber":4,"Text":"kdož modlitby dodržují, almužny dávají a v život posmrtný pevně doufají"},{"SurahNumber":31,"VerseNumber":5,"Text":"Tito jsou Pánem svým dobře vedeni a ti budou blažení"},{"SurahNumber":31,"VerseNumber":6,"Text":"Mezi lidmi je i jeden, jenž bez jakéhokoliv vědění zábavné povídání nakupuje, aby tak svedl lidi z cesty Boží, z níž posměšky si tropí - a to jsou ti, kteří se trestu zahanbujícího dočkají"},{"SurahNumber":31,"VerseNumber":7,"Text":"Když jsou takovému přednášena Naše znamení, tu odvrací se domýšlivě, jako by je ani neslyšel a jako by měl v uších svých hluchotu - tomu oznam, že čeká jej trest bolestný"},{"SurahNumber":31,"VerseNumber":8,"Text":"Pro ty však, kdož uvěřili a zbožné skutky konali, zahrady slastí jsou připraveny"},{"SurahNumber":31,"VerseNumber":9,"Text":"v nichž budou nesmrtelní, a tehdy slib Boží se uskuteční a On mocný je i moudrý"},{"SurahNumber":31,"VerseNumber":10,"Text":"On stvořil nebesa bez opor, jež jsou viditelné, a rozhodil po zemi hory pevně zakotvené, aby se s vámi nekymácela. A rozšířil po ní zvířata rozličná. A seslali jsme z nebes vodu a dali jsme z ní vyrůst všem druhům rostlin štědrých"},{"SurahNumber":31,"VerseNumber":11,"Text":"Toto je stvoření Boží a nyní mi ukažte, co vlastně stvořila božstva, jež vedle Něho máte. Ano, nespravedliví jsou věru v bludu zjevném"},{"SurahNumber":31,"VerseNumber":12,"Text":"Kdysi jsme darovali Luqmánovi moudrost řkouce: \"Buď vděčný Bohu, neboť ten, kdo vděčný je Bohu, je vděčný pro dobro své vlastní. Kdo však je nevděčný... tedy Bůh soběstačný je i chvályhodný"},{"SurahNumber":31,"VerseNumber":13,"Text":"Pravil Luqmán synu svému napomínaje jej: \"Synáčku, nepřidružuj nic k Bohu, vždyť přidružování je věru křivda nesmírná"},{"SurahNumber":31,"VerseNumber":14,"Text":"A uložili jsme člověku laskavost k rodičům jeho - neb nosila jej matka jeho se samými nesnázemi a odstavila jej po dvou letech - řkouce: \"Buď vděčný Mně i rodičům svým neb u Mne je cíl konečný"},{"SurahNumber":31,"VerseNumber":15,"Text":"Nutí-li tě však usilovně, abys ke Mě přidružoval něco, o čem nemáš vědění žádné, pak je neposlouchej! Buď k nim na tomto světě laskavý podle zvyklosti uznané, avšak následuj cestu těch, kdož kajícně se ke Mně obrátili! Ke Mně se pak uskuteční návrat váš a Já vás poučím o tom, co jste konali"},{"SurahNumber":31,"VerseNumber":16,"Text":"Synáčku, i kdyby to byla váha zrnka hořčičného a i kdyby to bylo ve skále či na nebi anebo na zemi, Bůh to přinese! Vždyť Bůh věru bystrý je i dobře zpravený"},{"SurahNumber":31,"VerseNumber":17,"Text":"Synáčku, dodržuj modlitbu, přikazuj vhodné a zakazuj zavrženíhodné! Buď trpělivý vůči tomu, co tě postihne, neboť to patří k podstatě věci"},{"SurahNumber":31,"VerseNumber":18,"Text":"Neodvracej tvář svou od lidí a nechoď nadutě po zemi, neboť Bůh věru nemiluje domýšlivé vychloubače"},{"SurahNumber":31,"VerseNumber":19,"Text":"Buď umírněný v chůzi své a ztišuj hlas svůj, vždyť nejodpornější z hlasů všech je věru hlas oslů"},{"SurahNumber":31,"VerseNumber":20,"Text":"Což nevidíte, že Bůh vám podmanil vše, co je na nebesích a na zemi, a že zahrnul vás dobrodiním Svým zjevným i skrytým? Však mezi lidmi jsou někteří, kdož ohledně Boha se hádají bez jakýchkoliv znalostí či vedení anebo Písma osvíceného"},{"SurahNumber":31,"VerseNumber":21,"Text":"A když je jim řečeno: \"Následujte to, co seslal Bůh!\", odpovídají: \"Nikoliv, my budeme následovat to, co u otců svých jsme nalezli.\" A což když je satan zve k trestu plamene šlehajícího"},{"SurahNumber":31,"VerseNumber":22,"Text":"Ten, kdo se odevzdal do vůle Boží a koná dobré skutky, ten chopil se rukojeti nejspolehlivější a Bohu patří konečné rozhodnutí"},{"SurahNumber":31,"VerseNumber":23,"Text":"Nechť tě nermoutí nevíra těch, kdož neuvěřili! K Nám se uskuteční návrat jejich a poučíme je již o tom, co konali - vždyť Bůh dobře ví, co hrudi skrývají"},{"SurahNumber":31,"VerseNumber":24,"Text":"Necháváme je užívat trochu radostí, ale potom je podrobíme trestu přísnému"},{"SurahNumber":31,"VerseNumber":25,"Text":"Když se jich zeptáš: \"Kdo stvořil nebesa a zemi?\", jistě odpoví: \"Bůh.\" Rci: \"Chvála Bohu!\" Však většina z nich nic neví"},{"SurahNumber":31,"VerseNumber":26,"Text":"Bohu náleží vše, co na nebesích je i na zemi, a Bůh věru je soběstačný, chvályhodný"},{"SurahNumber":31,"VerseNumber":27,"Text":"Kdyby všechno stromoví, jež je na zemi, bylo pery, a kdyby moře, rozmnožené ještě o sedm moří, bylo inkoustem, nevyčerpala by se nikdy slova Boží - a Bůh mocný je i moudrý"},{"SurahNumber":31,"VerseNumber":28,"Text":"Vaše stvoření i vaše vzkříšení je pro Něj jen jako stvoření a vzkříšení duše jediné - a Bůh zajisté je slyšící i vidoucí"},{"SurahNumber":31,"VerseNumber":29,"Text":"Což nevidíš, že Bůh dává přejít noci v den a dni v noc - a podmanil si slunce a měsíc, takže obě tělesa směřují ke lhůtě stanovené a že Bůh dobře je zpraven o všem, co konáte"},{"SurahNumber":31,"VerseNumber":30,"Text":"A je to proto, že Bůh je skutečnost, zatímco to, co vzýváte vedle Něho, je falešné - a Bůh věru je vznešený i veliký"},{"SurahNumber":31,"VerseNumber":31,"Text":"Což nevidíš, že lodi plují po moři díky dobrodiní Božímu a proto, aby vám ukázal některá ze Svých znamení? A věru jsou v tom znamení pro každého člověka trpělivého, vděčného"},{"SurahNumber":31,"VerseNumber":32,"Text":"A když zahalí je vlny jako temnota, vzývají Boha a zasvěcují mu upřímnou svou víru, a když zachrání je na souši, tu někteří z nich k Němu směřují... A popírat znamení Naše může jedině nevděčník proradný"},{"SurahNumber":31,"VerseNumber":33,"Text":"Lidé, bojte se Pána svého a obávejte se dne, kdy otec nevykoupí syna svého a syn nevykoupí ničím otce svého. Slib Boží se věru uskuteční, nechť vás tedy neoklame život pozemský a nechť vás nepodvede podvodník žádný ohledně Boha"},{"SurahNumber":31,"VerseNumber":34,"Text":"Jen u Boha je vědění o příchodu Hodiny. On déšť hojný sesílá a ví, co skryto je v lůnech, zatímco duše žádná nezná, co si zítra vyslouží, a žádná neví, ve které zemře zemi. Bůh věru je vševědoucí a dobře zpravený"},{"SurahNumber":32,"VerseNumber":1,"Text":"Alif lám mím"},{"SurahNumber":32,"VerseNumber":2,"Text":"Seslání Písma tohoto - o němž pochyby není - od Pána lidstva veškerého pochází"},{"SurahNumber":32,"VerseNumber":3,"Text":"oni však říkají: \"Sám si to vymyslil!\" Ó nikoliv, to pravda je od Pána tvého pocházející, abys varoval lid, k němuž nepřišel před tebou varovatel žádný - snad půjdou po správné cestě"},{"SurahNumber":32,"VerseNumber":4,"Text":"Bůh je ten, jenž nebesa a zemi i vše, co je mezi nimi, v šesti dnech stvořil a pak na trůnu Svém se usadil. A nemáte kromě Něho ochránce ani přímluvce žádného. Což se nevzpamatujete"},{"SurahNumber":32,"VerseNumber":5,"Text":"On rozkaz z nebe na zem usměrňuje a ten pak k Němu vystoupí v den, jehož délka - podle počítání vašeho - tisíc let činí"},{"SurahNumber":32,"VerseNumber":6,"Text":"A tak tomu je - On zná nepoznatelné i všeobecně známé a On mocný je i slitovný"},{"SurahNumber":32,"VerseNumber":7,"Text":"ten, jenž udělal překrásně každou věc jím stvořenou a člověka nejdříve z hlíny stvořil"},{"SurahNumber":32,"VerseNumber":8,"Text":"pak potomstvo jeho z kapky vody nicotné učinil"},{"SurahNumber":32,"VerseNumber":9,"Text":"a potom jej vyrovnal a část ducha Svého v něj vdechl; a sluch, zrak i srdce všem vám dal - a přece jak málo jste vděční"},{"SurahNumber":32,"VerseNumber":10,"Text":"A říkají: \"A až zabloudíme kdesi v zemi, což vskutku budeme novým stvořením vzkříšeni?\" A přece jen v setkání s Pánem svým nevěří"},{"SurahNumber":32,"VerseNumber":11,"Text":"Rci: \"Anděl smrti, jenž vás na starosti má, vás povolá a potom budete k Pánu svému navráceni"},{"SurahNumber":32,"VerseNumber":12,"Text":"Kdybys viděl, jak provinilci klopíce hlavy před Pánem svým volat budou: \"Pane náš, viděli jsme a slyšeli jsme; vrať nás na zem a my zbožné skutky konat budeme, neboť nyní jsme o pravdě přesvědčeni"},{"SurahNumber":32,"VerseNumber":13,"Text":"Kdybychom chtěli, dali bychom duši každé vedení správné, leč nechť uskuteční se slovo Mé: \"Věru naplním peklo lidmi spolu s džiny"},{"SurahNumber":32,"VerseNumber":14,"Text":"Ochutnejte trestu za to, že jste zapomněli na setkání s tímto svým dnem; My také jsme na vás zapomněli, okuste tedy za skutky své trest nesmrtelný"},{"SurahNumber":32,"VerseNumber":15,"Text":"Ve znamení Naše pak věří jedině ti, kdož při zmínce o nich na zem padají klaníce se a chválu Pána svého slaví, aniž jsou domýšliví"},{"SurahNumber":32,"VerseNumber":16,"Text":"Boky jejich se lůžkům vyhýbají, neboť oni Pána svého z bázně i z touhy vzývají, a z toho, co jsme jim uštědřili, rozdávají"},{"SurahNumber":32,"VerseNumber":17,"Text":"Žádná duše neví, co z radostí skryto je pro ně odměnou za skutky jejich"},{"SurahNumber":32,"VerseNumber":18,"Text":"Cožpak je věřící roven tomu, kdo je hanebník? Ne, ti rovni si nebudou"},{"SurahNumber":32,"VerseNumber":19,"Text":"Pro ty, kdož uvěřili a zbožné skutky konali, pro ty jsou určeny zahrady útulku jako příbytek za to, co činili"},{"SurahNumber":32,"VerseNumber":20,"Text":"však těm, kdož nepravosti páchali, těm oheň bude útočištěm. A kdykoliv budou chtít z něho odejít, budou v něj navráceni a řečeno jim bude: \"Ochutnejte trest ohnivý, jejž za vylhaný jste měli"},{"SurahNumber":32,"VerseNumber":21,"Text":"A dáme jim okusit trestu bližšího kromě trestu většího - snad se z bludu svého navrátí"},{"SurahNumber":32,"VerseNumber":22,"Text":"Kdo je nespravedlivější než ten, jenž - když připomínána jsou mu znamení Pána jeho - od nich se odvrátí? My věru se provinilým pomstíme"},{"SurahNumber":32,"VerseNumber":23,"Text":"Věru jsme již dali Mojžíšovi Písmo - a nebuď na pochybách, že se s Nim setkáš - a stanovili jsme je pro dítka Izraele jako vedení"},{"SurahNumber":32,"VerseNumber":24,"Text":"a z nich pak učinili jsme vedoucí, aby podle rozkazu Našeho vedli za to, že byli neochvějní a o znameních Našich přesvědčeni"},{"SurahNumber":32,"VerseNumber":25,"Text":"Pán tvůj vskutku pak rozsoudí mezi nimi v den zmrtvýchvstání to, o čem se v mínění rozcházejí"},{"SurahNumber":32,"VerseNumber":26,"Text":"Což nebylo jim ukázáno, kolik před nimi jsme již zahubili pokolení, okolo jichž příbytků tak často procházejí? A věru jsou v tom znamení - což sluchu tomu nepopřejí"},{"SurahNumber":32,"VerseNumber":27,"Text":"Což nepozorují, jak ženeme vodu na zem vyprahlou, takže z ní obilí vzrůstá, jímž živí se jak oni, tak i jejich stáda? Což jasně to nezří"},{"SurahNumber":32,"VerseNumber":28,"Text":"A vyptávají se: \"Kdy tedy přijde ono rozhodnutí, jste-li pravdomluvní"},{"SurahNumber":32,"VerseNumber":29,"Text":"Odpověz: \"V den rozhodnutí nebude nic platna víra těm, kdož nevěřící byli, a nebude jim dán odklad žádný"},{"SurahNumber":32,"VerseNumber":30,"Text":"Odvrať se tedy od nich a vyčkávej! Však také oni čekají"},{"SurahNumber":33,"VerseNumber":1,"Text":"Proroku, boj se Boha a neposlouchej nevěřící a pokrytce, vždyť Bůh je věru všemohoucí i moudrý"},{"SurahNumber":33,"VerseNumber":2,"Text":"Následuj to, co ti bylo vnuknuto od Pána tvého! A Bůh vskutku je dobře zpraven o všem, co děláte"},{"SurahNumber":33,"VerseNumber":3,"Text":"Spolehni se na Boha, neboť Bůh zajisté stačí jako ochránce. Bůh nevložil žádnému člověku dvě srdce do nitra jeho a z vašich žen, jež zapuzujete slovy \"Jsi pro mne jak záda mé matky\", neučinil vaše matky skutečné a neučinil z vašich adoptivních dětí vaše syny skutečné. To jsou jen slova vaše, vyřčená ústy vašimi, avšak pouze Bůh mluví pravdu a vede po cestě správné"},{"SurahNumber":33,"VerseNumber":4,"Text":"Nazývejte adoptivní děti své podle otců jejich, neboť to spravedlivější je před Bohem. A neznáte-li jejich otce, pak jsou to vaši bratři v náboženství a vaši bližní. A není pro vás hříchem to, co učiníte omylem, nýbrž jen to, co srdce vaše zamýšlela a Bůh je odpouštějící, slitovný"},{"SurahNumber":33,"VerseNumber":5,"Text":"Prorok je bližší věřícím než oni sobě navzájem a jeho manželky jsou matkami jejich. A pokrevní"},{"SurahNumber":33,"VerseNumber":6,"Text":"příbuzní jsou si vzájemně bližší, podle Písma Božího, než (medínští) věřící a vystěhovalci; přesto čiňte přátelům svým to, co je uznáno za vhodné. A tak je to zaznamenáno v Písmu"},{"SurahNumber":33,"VerseNumber":7,"Text":"A hle, uzavřeli jsme s proroky úmluvu, s tebou, s Noem, s Abrahamem, s Mojžíšem i s Ježíšem synem Mariiným, a uzavřeli jsme s nimi úmluvu přísnou"},{"SurahNumber":33,"VerseNumber":8,"Text":"a Bůh požádá spravedlivé o počet z pravdomluvnosti jejich, zatímco pro nevěřící připravil trest bolestný"},{"SurahNumber":33,"VerseNumber":9,"Text":"Vy, kteří věříte! Pomněte dobrodiní Božího vůči vám, když vojska táhla proti vám a poslali jsme proti nim vichřici a vojska neviditelná. A Bůh jasně viděl, co jste dělali"},{"SurahNumber":33,"VerseNumber":10,"Text":"když proti vám táhli zdola i shora, když zraky vaše se strachem zakalily a srdce vám stoupala do hrdel a když jste měli o Bohu domněnky různé"},{"SurahNumber":33,"VerseNumber":11,"Text":"A byli tam tehdy věřící podrobeni zkoušce a byli otřeseni silným otřesem"},{"SurahNumber":33,"VerseNumber":12,"Text":"A hle, pokrytci a ti, v jejichž srdcích nemoc dlí, zvolali: \"Vše, co nám přislíbil Bůh a posel Jeho, není nic než klam"},{"SurahNumber":33,"VerseNumber":13,"Text":"A hle, jedna skupina z nich řekla: \"Lidé jathribští, není zde pro vás místa, vraťte se!\" A druhý oddíl žádal proroka o povolení k návratu řka: \"Naše domy jsou obnaženy!\", zatímco vůbec nebyly obnaženy, ale oni chtěli jen prchnout"},{"SurahNumber":33,"VerseNumber":14,"Text":"A kdyby byl nepřítel k nim vnikl z různých konců a byli by bývali vyzváni zřeknout se islámu, věru by na to bývali přistoupili, ale byli by v něm zůstali jen nedlouho"},{"SurahNumber":33,"VerseNumber":15,"Text":"A předtím již uzavřeli úmluvu s Bohem, že se neobrátí zády; a přece budou na úmluvu svou s Bohem dotázáni"},{"SurahNumber":33,"VerseNumber":16,"Text":"Rci: \"Nic vám neprospěje útěk váš; jestliže utíkáte před smrtí přirozenou či před zabitím, beztak budete užívat světa jen nepatrně"},{"SurahNumber":33,"VerseNumber":17,"Text":"A řekni jim dále: \"Kdo je ten, jenž ochrání vás před Bohem, bude-li On si pro vás přáti zlé anebo bude-li si přáti pro vás milosrdenství?\" A nenaleznou vedle Boha ochránce ani pomocníka žádného"},{"SurahNumber":33,"VerseNumber":18,"Text":"A Bůh zná dobře ty z vás, kdož druhým brání, i ty, kdož říkají bratřím svým: \"Pojďte sem k nám!\" a přitom ukazují jen malou statečnost"},{"SurahNumber":33,"VerseNumber":19,"Text":"jsouce skoupí vůči vám. A když přiblíží se strach, vidíš je, jak se na tebe dívají očima v sloup obrácenýma jako ten, jenž již smrtí je omámen. Však jakmile strach odejde, bičují vás jazyky ostrými z lakoty po nejlepší kořisti. Tihle lidé vůbec nevěří a Bůh učiní marnými skutky jejich, a to je pro Boha nadmíru snadné"},{"SurahNumber":33,"VerseNumber":20,"Text":"A domnívali se, že spojenci neodejdou; a jestliže spojenci přijdou, tu nejraději by se uchýlili do pouště mezi Araby kočovné a dotazovali se jich na zprávy o vás. A kdyby byli mezi vámi, bojovali by jen málo"},{"SurahNumber":33,"VerseNumber":21,"Text":"A věru máte nyní v poslu Božím příklad překrásný pro každého, kdo doufá v Boha a v den poslední a kdo Boha hojně vzpomíná"},{"SurahNumber":33,"VerseNumber":22,"Text":"Když pak věřící spatřili spojence, zvolali: \"Tohle je to, co slíbil nám Bůh a posel Jeho a vskutku měli Bůh i posel Jeho pravdu!\" A vše to posílilo jen víru a oddanost jejich"},{"SurahNumber":33,"VerseNumber":23,"Text":"A mezi věřícími jsou muži, kteří věrně dodržují úmluvu, již s Bohem uzavřeli; a jsou mezi nimi někteří, jichž osud již se naplnil, a jiní, kteří ještě čekají a nezměnili se změnou žádnou"},{"SurahNumber":33,"VerseNumber":24,"Text":"aby Bůh mohl odměnit spravedlivé za upřímnost víry jejich a mohl potrestat pokrytce, bude-li chtít, nebo jim prominout. Vždyť Bůh je věru odpouštějící, slitovný"},{"SurahNumber":33,"VerseNumber":25,"Text":"A odrazil Bůh nevěřící zlobou naplněné, aniž dosáhli něčeho dobrého. A ušetřil Bůh věřícím bojování a Bůh věru je silný, mocný"},{"SurahNumber":33,"VerseNumber":26,"Text":"A vyvedl ty z vlastníků Písma, kteří jim pomáhali, z pevností jejich a uvrhl do srdcí jejich hrůzu, takže jste jednu skupinu z nich zabili a druhou zajali"},{"SurahNumber":33,"VerseNumber":27,"Text":"A učinil vás dědici jejich země, obydlí, majetků i jedné země, na niž jste dosud nevkročili. A Bůh je všemocný nad každou věcí"},{"SurahNumber":33,"VerseNumber":28,"Text":"Proroku, rci manželkám svým: \"Přejete-li si tento život pozemský a ozdoby jeho, tedy pojďte, nechám vás ho užívat a propustím vás krásným propuštěním"},{"SurahNumber":33,"VerseNumber":29,"Text":"Však přejete-li si Boha, posla Jeho a příbytek na onom světě, tedy vězte, že Bůh připravil pro ty z vás, jež dobro konají, odměnu nesmírnou"},{"SurahNumber":33,"VerseNumber":30,"Text":"Ženy prorokovy! Té z vás, jež dopustí se hanebnosti zjevné, té bude trest zdvojnásoben a to je pro Boha velmi snadné"}]}