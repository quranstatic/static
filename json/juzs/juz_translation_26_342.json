{"Id":342,"LanguageCodes":["sq","sqi"],"Name":"sqi-hassannahi","Author":"Hassan Nahi","Language":"Albanian","Description":"Albanian","Direction":"ltr","Source":"https://quranenc.com/check/albanian_nahi/v1.1.0-csv.1 , https://quranenc.com/en/browse/albanian_nahi , https://quranenc.com ,","Translations":[{"SurahNumber":46,"VerseNumber":1,"Text":"Hâ, Mîm"},{"SurahNumber":46,"VerseNumber":2,"Text":"Ky Libër është shpallur prej Allahut, të Plotfuqishmit dhe të Urtit"},{"SurahNumber":46,"VerseNumber":3,"Text":"Ne i kemi krijuar qiejt dhe Tokën dhe çfarë gjendet midis tyre me qëllim të plotë dhe me afat të caktuar. E megjithatë, mohuesit shmangen nga ajo që u është paralajmëruar"},{"SurahNumber":46,"VerseNumber":4,"Text":"Thuaju: “A i shihni ata që i adhuroni në vend të Allahut? Më tregoni, çfarë pjese të Tokës kanë krijuar ata?! Mos vallë kanë ndonjë pjesë në krijimin e qiejve?! Më sillni një libër të shpallur para këtij (Kuranit) ose ndonjë gjurmë tjetër të dijes (hyjnore), nëse flisni të vërtetën”"},{"SurahNumber":46,"VerseNumber":5,"Text":"Kush është më i humbur se ai, i cili, në vend Allahut, u lutet atyre që nuk mund t’u përgjigjen deri në Ditën e Kiametit e që janë krejt të pavetëdijshëm ndaj lutjes së tyre"},{"SurahNumber":46,"VerseNumber":6,"Text":"Kur të tubohen njerëzit (në Ditën e Gjykimit), idhujt do të jenë armiq të tyre dhe do ta mohojnë adhurimin e tyre"},{"SurahNumber":46,"VerseNumber":7,"Text":"Kur mohuesve u lexohen shpalljet Tona të qarta, ata thonë për të Vërtetën (Kuranin) që u vjen: “Kjo është magji e qartë!”"},{"SurahNumber":46,"VerseNumber":8,"Text":"Ose ata thonë: “Ai (Muhamedi) e ka trilluar vetë atë (Kuranin).” Thuaju: “Por, nëse unë e trilloj atë, ju nuk do të mund të më mbroni nga dënimi i Allahut. Ai i di më së miri të gjitha shpifjet tuaja për të (Kuranin). Mjafton Ai dëshmitar ndërmjet meje dhe jush. Ai është Falës dhe Mëshirëplotë”"},{"SurahNumber":46,"VerseNumber":9,"Text":"Thuaju: “Unë nuk jam i pari i dërguar dhe nuk e di çfarë do të ndodhë me mua ose me ju. Unë ndjek vetëm atë që më është shpallur dhe kam për detyrë vetëm të jap paralajmërime të qarta”"},{"SurahNumber":46,"VerseNumber":10,"Text":"Thuaju: “Më tregoni, se ç’do të bëhet me ju, nëse Kurani është vërtet prej Allahut e ju e mohoni, ndërkohë që një dëshmitar nga bijtë e Israilit[311] dëshmon për vërtetësinë e tij dhe e beson atë, kurse ju tregoheni kryelartë?!” Me të vërtetë, Allahu, nuk i udhëzon (në rrugë të drejtë) njerëzit e padrejtë"},{"SurahNumber":46,"VerseNumber":11,"Text":"Mohuesit thonë për besimtarët: “Nëse (Kurani) do të ishte ndonjë gjë e mirë, ata nuk do ta kishin besuar atë para nesh!” E përderisa ata nuk e pranojnë udhëzimin e tij, ata thonë: “Ky është një trillim i lashtë”"},{"SurahNumber":46,"VerseNumber":12,"Text":"Para Kuranit është shpallur Libri i Musait, një udhërrëfyes dhe mëshirë për gjithë njerëzimin. Ky Libër (Kurani) e vërteton atë. Ai është shpallur në gjuhën arabe për t’i paralajmëruar ata që bëjnë të këqija dhe për t’u sjellë lajme të mira punëdrejtëve"},{"SurahNumber":46,"VerseNumber":13,"Text":"Pa dyshim, ata që thonë: “Zoti ynë është Allahu!” dhe pastaj qëndrojnë në rrugën e drejtë, nuk do të kenë arsye për t’u frikësuar e as për t’u dëshpëruar (kur t’u vijë vdekja)"},{"SurahNumber":46,"VerseNumber":14,"Text":"Ata do të jenë banorë të Xhenetit, ku do të qëndrojnë përgjithmonë, si shpërblim për atë që kanë punuar"},{"SurahNumber":46,"VerseNumber":15,"Text":"Njeriun e kemi porositur të jetë i sjellshëm ndaj prindërve të vet. Nëna e mbart atë me mund dhe me mund e lind. Ai mbartet dhe ushqehet me gji për tridhjetë muaj dhe, kur arrin në moshën e burrërisë e i mbush dyzet vjet, ai thotë: “O Zoti im! Më frymëzo që të të falënderoj për begatitë që Ti më ke dhënë mua dhe prindërve të mi dhe që të bëj vepra të mira, me të cilat Ti do të jesh i kënaqur! Më dhuro pasardhës të mirë! Tek Ti kthehem i penduar dhe Ty të dorëzohem!”"},{"SurahNumber":46,"VerseNumber":16,"Text":"Këta janë ata njerëz, të cilëve do t’ua pranojmë veprat e tyre më të mira e nuk do t’ua vëmë re veprat e tyre të këqija. Ata do të jenë banorë të Xhenetit; ky është premtimi i vërtetë që u është premtuar"},{"SurahNumber":46,"VerseNumber":17,"Text":"Mirëpo ndonjëri u thotë prindërve të vet: “Uf ju! A po më premtoni se do të ringjallem, ndonëse para meje kanë kaluar shumë brezni?!” Kur ata i drejtohen Allahut për ndihmë, (duke i thënë djalit): “Mjerë për ty! Beso, sepse premtimi i Allahut është i vërtetë!”, ai përgjigjet: “Këto janë vetëm përrallat e popujve të lashtë!”"},{"SurahNumber":46,"VerseNumber":18,"Text":"Njerëz të tillë do të pësojnë fatin e kombeve të kaluara prej xhindeve dhe njerëzve, ndaj të cilëve u përmbush Fjala (e dënimit). Vërtet, ata janë përherë të humburit"},{"SurahNumber":46,"VerseNumber":19,"Text":"Për të gjithë do të ketë shkallë të caktuara, sipas asaj që kanë punuar, në mënyrë që Allahu t’i shpërblejë për veprat e tyre. Askujt nuk do t’i bëhet padrejtësi"},{"SurahNumber":46,"VerseNumber":20,"Text":"Ditën, kur ata që kanë mohuar do të vihen para Zjarrit (do t’u thuhet): “Ju keni shfrytëzuar gjithë të mirat në jetën tuaj tokësore dhe jeni kënaqur me to, ndërsa sot do të ndëshkoheni me dënim poshtërues, sepse keni qenë arrogantë në Tokë pa kurrfarë të drejte dhe nuk i jeni bindur Allahut”"},{"SurahNumber":46,"VerseNumber":21,"Text":"Kujtoje vëllanë e fisit Ad (Hudin), kur e paralajmëroi popullin e vet në Ahkaf, ndërsa ka pasur paralajmërues edhe para tij, edhe pas tij (kur u tha): “Adhuroni vetëm Allahun! Unë, me të vërtetë, kam frikë se do t’ju godasë dënimi i Ditës së Madhe!”"},{"SurahNumber":46,"VerseNumber":22,"Text":"Ata u përgjigjën: “Vallë, a ke ardhur të na largosh ne prej hyjnive tona. Sillna atë (dënim) që po na premton dhe të shohim nëse thua të vërtetën!”"},{"SurahNumber":46,"VerseNumber":23,"Text":"Ai u tha (atyre): “Vetëm Allahu e di (se kur do të vijë dënimi). Unë kam për detyrë vetëm që t’ju përcjell mesazhin për të cilin jam dërguar, por unë po shoh se ju jeni popull i zhytur në padije”"},{"SurahNumber":46,"VerseNumber":24,"Text":"Dhe kur panë një ré që u duk se vinte në drejtim të luginave të tyre, ata thanë: “Kjo re po sjell shiun!” “Jo!” – u përgjigj ai – “kjo është ajo që ju e keni shpejtuar: një erë që mbart një dënim të dhembshëm"},{"SurahNumber":46,"VerseNumber":25,"Text":"që, me urdhrin e Allahut, shkatërron çdo gjë.” E në mëngjes u panë vetëm shtëpitë e tyre të zbrazëta; ja, kështu e ndëshkojmë Ne popullin keqbërës"},{"SurahNumber":46,"VerseNumber":26,"Text":"Ne i kishim bërë ata më të fuqishëm se ju[312] dhe u kishim dhënë atyre dëgjimin, shikimin dhe zemrën, por as dëgjimi i tyre, as shikimi i tyre e as zemra e tyre, nuk u sollën kurrfarë dobie, sepse mohuan shpalljet e Allahut; ata i goditi ajo me të cilën talleshin"},{"SurahNumber":46,"VerseNumber":27,"Text":"Edhe më parë Ne kemi shkatërruar vendbanime rreth jush e u kemi shpjeguar atyre shpalljet Tona, që ata të mund të ktheheshin (në rrugën e drejtë)"},{"SurahNumber":46,"VerseNumber":28,"Text":"Përse nuk u erdhën në ndihmë atyre idhujt, që i adhuruan si zota krahas Allahut, për t’u afruar tek Ai?! Vërtet, idhujt i lanë në baltë ata[313]. Këto ishin vetëm gënjeshtrat dhe shpifjet e tyre (idhujtarëve)"},{"SurahNumber":46,"VerseNumber":29,"Text":"Kur Ne dërguam te ti një grup xhindesh për të dëgjuar Kuranin, ata, kur erdhën, i thanë njëri-tjetrit: “Heshtni!” Dhe kur përfundoi (leximi), ata u kthyen te populli i tyre si këshillues"},{"SurahNumber":46,"VerseNumber":30,"Text":"Ata thanë: “O populli ynë! Ne dëgjuam një Libër të shpallur pas Musait, i cili vërteton shpalljet para tij, udhëzon nga e vërteta dhe tregon rrugën e drejtë"},{"SurahNumber":46,"VerseNumber":31,"Text":"O populli ynë, përgjigjjuni thirrësit të Allahut dhe besojini Atij! Ai do t’jua falë gjynahet tuaja dhe do t’ju shpëtojë prej dënimit të dhembshëm"},{"SurahNumber":46,"VerseNumber":32,"Text":"Ndërsa ata që nuk i përgjigjen thirrësit të Allahut, nuk do të mund t’i ikin Atij në Tokë; për ata s’ka mbrojtës tjetër, përveç Tij. Ata janë në humbje të madhe"},{"SurahNumber":46,"VerseNumber":33,"Text":"A nuk e shohin ata se Allahu, i Cili krijoi qiejt dhe Tokën pa u lodhur aspak në krijimin e tyre, është i Fuqishëm t’i ngjallë të vdekurit? Po, Ai është vërtet i Fuqishëm për çdo gjë"},{"SurahNumber":46,"VerseNumber":34,"Text":"Ditën, kur ata që kanë mohuar do të ballafaqohen me zjarrin (do t’u thuhet): “Vallë, a nuk është kjo e vërtetë?” Ata do të thonë: “Po, për Zotin tonë!” Ai do t’u thotë: “Atëherë, shijoni dënimin për mohimin që keni bërë!”"},{"SurahNumber":46,"VerseNumber":35,"Text":"Prandaj, ti bëhu i durueshëm (o Muhamed), ashtu siç kanë duruar me këmbëngulje të dërguarit e vendosur dhe mos kërko shpejtimin e dënimit për ata[314]! Ditën, kur të përjetojnë atë që u është premtuar, atyre do t’u duket se kanë qëndruar (në Tokë) vetëm një çast të ditës. Kjo është shpallje e qartë. E kush do të shkatërrohet tjetër, përveç popullit të pabindur"},{"SurahNumber":47,"VerseNumber":1,"Text":"Allahu do t’ua zhvlerësojë veprat atyre që mohojnë dhe i pengojnë njerëzit nga rruga e Tij"},{"SurahNumber":47,"VerseNumber":2,"Text":"Ndërsa atyre që besojnë, kryejnë vepra të mira dhe besojnë në atë që i është shpallur Muhamedit - dhe e cila është e Vërteta prej Zotit të tyre, - Ai do t’ua fshijë gjynahet dhe do t’ua përmirësojë gjendjen"},{"SurahNumber":47,"VerseNumber":3,"Text":"Kjo, sepse ata që mohojnë, ndjekin të pavërtetën, kurse besimtarët mbështeten në të Vërtetën e ardhur nga Zoti i tyre. Kështu ua sjell Allahu njerëzve shembujt e tyre"},{"SurahNumber":47,"VerseNumber":4,"Text":"Kur të ballafaqoheni në luftë me mohuesit, goditini në qafë, derisa t’i rraskapitni e t’i shkatërroni ata dhe pastaj lidhini fort. Mandej ose i lironi me zemërgjerësi, ose me shpërblim, derisa të bëhet armëpushimi. Kështu bëni! Sikur të donte Allahu, do t’i shkatërronte ata, por Ai dëshiron t’ju sprovojë ju me njëri tjetrin. Ai nuk ua humb veprat atyre që vdesin në rrugën e Allahut"},{"SurahNumber":47,"VerseNumber":5,"Text":"Ai do t’i udhëzojë ata, do t’ua përmirësojë gjendjen"},{"SurahNumber":47,"VerseNumber":6,"Text":"dhe do t’i shpjerë në Xhenet, të cilin ua ka bërë të njohur më parë"},{"SurahNumber":47,"VerseNumber":7,"Text":"O besimtarë, nëse e ndihmoni Allahun[315], edhe Ai do t’ju ndihmojë dhe do t’ju bëjë të qëndroni fort në këmbët tuaja"},{"SurahNumber":47,"VerseNumber":8,"Text":"Ndërsa ata që nuk besojnë, do të shkatërrohen! Ai do t’ua humbë veprat atyre"},{"SurahNumber":47,"VerseNumber":9,"Text":"Kjo për shkak se ata e urrejnë atë që ka shpallur Allahu, andaj Ai i ka zhvlerësuar veprat e tyre"},{"SurahNumber":47,"VerseNumber":10,"Text":"Vallë, a nuk kanë udhëtuar ata nëpër Tokë, për të parë përfundimin e atyre që qenë përpara tyre!? Allahu i shfarosi ata plotësisht, e kështu do të përfundojnë edhe mohuesit e tjerë"},{"SurahNumber":47,"VerseNumber":11,"Text":"Kjo për shkak se Allahu është Mbrojtës i atyre që besojnë, kurse për mohuesit nuk ka mbrojtës"},{"SurahNumber":47,"VerseNumber":12,"Text":"Pa dyshim, ata që besojnë dhe bëjnë vepra të mira, Allahu do t’i shpjerë në Xhenete, nëpër të cilat rrjedhin lumenj. Ndërsa ata që nuk besojnë dhe kënaqen e hanë ashtu siç gëlltisin bagëtia, do të kenë Zjarrin si vendbanim"},{"SurahNumber":47,"VerseNumber":13,"Text":"Eh, sa shumë qytete, të cilat kanë qenë më të fuqishme se qyteti yt, që të ka përzënë, Ne i kemi shkatërruar dhe nuk kanë pasur asnjë ndihmës"},{"SurahNumber":47,"VerseNumber":14,"Text":"Vallë, a është i njëjtë ai që i përmbahet udhëzimit të Zotit të tij me atë që i zbukurohen punët e veta të shëmtuara dhe lëshohet pas pasioneve të veta"},{"SurahNumber":47,"VerseNumber":15,"Text":"Ja përshkrimi i Xhenetit, që u premtohet të përkushtuarve (ndaj Allahut): një vend, ku ka lumenj me ujë të pandotur, lumenj qumështi me shije të pandryshuar, lumenj vere me shije të këndshme për ata që e pinë dhe lumenj prej mjalti të kulluar. Ata do të kenë aty lloj-lloj frutash dhe falje prej Zotit të tyre. A mund të krahasohet ky shembull me Xhehenemin, ku gjynahqarët do të qëndrojnë përherë në zjarr dhe do t’u jepet ujë i valuar, që ua copëton zorrët"},{"SurahNumber":47,"VerseNumber":16,"Text":"Midis tyre ka që bëjnë sikur të dëgjojnë ty, por, posa largohen prej teje, i pyesin ata të cilëve u është dhënë dituria: “Ç’tha ai më parë?!” Këta janë ata, zemrat e të cilëve ua ka vulosur Allahu dhe të cilët lëshohen pas epsheve të veta"},{"SurahNumber":47,"VerseNumber":17,"Text":"Sa për ata që ndjekin rrugën e drejtë, Ai ua shton udhëzimin dhe u jep devotshmëri e vetëpërmbajtje"},{"SurahNumber":47,"VerseNumber":18,"Text":"A mos vallë mohuesit presin, që t’u vijë befasisht vetëm Ora (e Kiametit)? Ndërkohë, shenjat e saj kanë ardhur. Po për çfarë do t’u shërbejnë atyre këshillat, kur t’iu ketë ardhur Kiameti"},{"SurahNumber":47,"VerseNumber":19,"Text":"Dije se nuk ka zot tjetër të vërtetë përveç Allahut! Kërko falje për gjynahun tënd dhe për besimtarët e besimtaret! Allahu e di se si silleni ju dhe ku qëndroni"},{"SurahNumber":47,"VerseNumber":20,"Text":"Besimtarët thonë: “Sikur të ishte shpallur një sure!” Por, kur shpallet një sure e qartë dhe në të përmendet lufta, i sheh ata me zemra të sëmura[316], si të vështrojnë ty me shikim si të agonisë së vdekjes! Ndërkohë, më e përshtatshme do të ishte për ata"},{"SurahNumber":47,"VerseNumber":21,"Text":"bindja dhe fjala e mirë! Madje, kur çështja (e luftës) është vendosur, do të ishte më mirë për ata që të tregohen të sinqertë ndaj Allahut"},{"SurahNumber":47,"VerseNumber":22,"Text":"Nëse ju (o hipokritë) i ktheni shpinën besimit, atëherë do të bënit ngatërresa në Tokë dhe do t’i shkatërronit lidhjet farefisnore"},{"SurahNumber":47,"VerseNumber":23,"Text":"Këta janë ata, të cilët Allahu i ka mallkuar, i ka bërë të shurdhër dhe ua ka verbuar shikimin"},{"SurahNumber":47,"VerseNumber":24,"Text":"Vallë, a nuk përsiatin ata për Kuranin apo i kanë zemrat të kyçura"},{"SurahNumber":47,"VerseNumber":25,"Text":"Vërtet, ata që kthehen në mosbesim, pasi u është treguar rruga e drejtë, djalli i ka joshur dhe i ka ushqyer me shpresa të rreme"},{"SurahNumber":47,"VerseNumber":26,"Text":"Kjo për shkak se u thoshin atyre që nuk e donin atë, që e ka shpallur Allahu: “Ne do t’ju bindemi juve në disa gjëra” – por Allahu i di mirë fshehtësitë e tyre"},{"SurahNumber":47,"VerseNumber":27,"Text":"E çfarë do të bëjnë ata, kur engjëjt do t’ua marrin shpirtin, duke i rrahur në fytyrat dhe shpinat e tyre"},{"SurahNumber":47,"VerseNumber":28,"Text":"Kjo, sepse ata pasuan atë që shkakton zemërimin e Allahut dhe urryen pëlqimin e Tij e kështu, Ai ua zhvlerësoi atyre veprat"},{"SurahNumber":47,"VerseNumber":29,"Text":"Vallë, a mendojnë ata që kanë sëmundje në zemrat e tyre[317], se Allahu nuk do t’ua nxirrte në shesh urrejtjen e tyre (ndaj Islamit)"},{"SurahNumber":47,"VerseNumber":30,"Text":"Sikur të donim, Ne do të t’i tregonim ty ata dhe ti, me siguri, do t’i njihje sipas shenjave të tyre. Por, ti do t’i njohësh ata sipas mënyrës së shprehjes së tyre. Allahu i di veprat tuaja"},{"SurahNumber":47,"VerseNumber":31,"Text":"Ne do t’ju vëmë në provë ju, derisa t’i njohim ata midis jush, që luftojnë (në rrugën e drejtë) dhe durojnë, e derisa të provojmë ato që thuhen për veprat tuaja"},{"SurahNumber":47,"VerseNumber":32,"Text":"Me të vërtetë, ata që nuk besojnë, i pengojnë (të tjerët) nga rruga e Allahut dhe kundërshtojnë të Dërguarin, pasi u është shpjeguar qartë rruga e drejtë, nuk do t’i sjellin Allahut kurrfarë dëmi; Ai do t’i zhvlerësojë veprat e tyre"},{"SurahNumber":47,"VerseNumber":33,"Text":"O ju që keni besuar! Bindjuni Allahut dhe bindjuni të Dërguarit dhe mos i çoni dëm veprat tuaja"},{"SurahNumber":47,"VerseNumber":34,"Text":"Pa dyshim, ata që nuk besojnë, (i) pengojnë (të tjerët) nga rruga e Allahut dhe vdesin si jobesimtarë, Allahu kurrsesi nuk do t’i falë"},{"SurahNumber":47,"VerseNumber":35,"Text":"Dhe mos u bëni të dobët e të kërkoni armëpushim, ndërkohë që jeni më të fuqishmit dhe Allahu është me ju. Ai nuk do t’jua pakësojë (shpërblimin për) veprat tuaja"},{"SurahNumber":47,"VerseNumber":36,"Text":"Jeta e kësaj bote nuk është asgjë tjetër, veçse lojë dhe zbavitje. Nëse (i) besoni (Allahut) dhe (i) ruheni (Atij), Ai do t’ju shpërblejë dhe nuk do të kërkojë prej jush pasurinë tuaj"},{"SurahNumber":47,"VerseNumber":37,"Text":"Sikur ta kërkonte prej jush tërë pasurinë me këmbëngulje, ju do të bëheshit koprracë dhe, Ai do të nxirrte në shesh urrejtjen tuaj"},{"SurahNumber":47,"VerseNumber":38,"Text":"Ja, juve ju bëhet thirrje të shpenzoni në rrugën e Allahut, por disa prej jush janë koprracë. Kush tregohet koprrac, ta dijë se i bën dëm vetes, sepse Allahu është i Pasur (s’ka nevojë për asgjë), ndërsa ju jeni të varfër. E, nëse ju ia ktheni shpinën dhe i largoheni Atij, Ai do t’ju zëvendësojë me një popull tjetër, i cili nuk do ta ndjekë shembullin tuaj"},{"SurahNumber":48,"VerseNumber":1,"Text":"Ne të dhamë ty një fitore të qartë"},{"SurahNumber":48,"VerseNumber":2,"Text":"për të t’i falur ty Allahu gabimet e mëparshme dhe të ardhshme, për ta plotësuar dhuntinë e Vet ndaj teje dhe për të të udhëzuar në rrugën e drejtë"},{"SurahNumber":48,"VerseNumber":3,"Text":"dhe që Allahu të të japë ndihmë të madhe"},{"SurahNumber":48,"VerseNumber":4,"Text":"Është Ai, që zbriti qetësi[319] në zemrat e besimtarëve, për t’ua forcuar besimin, krahas besimit që patën. Të Allahut janë ushtritë e qiejve dhe të Tokës; Allahu është i Gjithëdijshëm dhe i Urtë"},{"SurahNumber":48,"VerseNumber":5,"Text":"(Ai e bëri këtë) për t’i çuar besimtarët dhe besimtaret në kopshte nëpër të cilat rrjedhin lumenj e ku do të qëndrojnë përherë, si dhe që t’ua falë gjynahet atyre. Kjo, në sytë e Allahut, është fitorja më e madhe"},{"SurahNumber":48,"VerseNumber":6,"Text":"Gjithashtu, (Ai e bëri këtë) për t’i ndëshkuar hipokritët dhe hipokritet, idhujtarët e idhujtaret, që mendojnë keq për Allahun. Radha e fatkeqësisë le t’i godasë ata! Allahu është zemëruar me ata, i ka mallkuar dhe u ka përgatitur Xhehenemin; eh, sa vend i shëmtuar që është ai"},{"SurahNumber":48,"VerseNumber":7,"Text":"Të Allahut janë ushtritë e qiejve dhe të Tokës; Allahu është i Plotfuqishëm dhe i Urtë"},{"SurahNumber":48,"VerseNumber":8,"Text":"Me të vërtetë, Ne të kemi dërguar ty (Muhamed) dëshmitar, sjellës të lajmeve të mira dhe paralajmërues"},{"SurahNumber":48,"VerseNumber":9,"Text":"që t’i besoni Allahut dhe të Dërguarit të Tij, që ta ndihmoni e ta nderoni atë (Muhamedin a.s.) dhe që ta lavdëroni Atë (Allahun xh.sh.) me namaz në mëngjes dhe mbrëmje"},{"SurahNumber":48,"VerseNumber":10,"Text":"Ata që të janë betuar për besnikëri, në të vërtetë, i janë betuar për besnikëri Allahut. Dora e Allahut është mbi duart e tyre! Ai që e prish betimin, e prish në dëm të vetes, por, nëse e mban besën ndaj Allahut, Ai do t’i japë atij shpërblim të madh"},{"SurahNumber":48,"VerseNumber":11,"Text":"Do të të thonë ty arabët e shkretëtirës, të cilët ngelën pas jush[320]: “Ne ishim të zënë me bagëtitë dhe familjet tona, prandaj lutju Allahut që të na falë ne!” Ata thonë me gjuhën e tyre atë që nuk e kanë në zemrat e tyre. Thuaju: “Kush mund ta pengojë Allahun ndaj jush, nëse Ai kërkon t’ju godasë ose, nëse synon t’ju bëjë ndonjë të mirë?” Allahu e di atë që ju bëni"},{"SurahNumber":48,"VerseNumber":12,"Text":"Jo! Ju[321] menduat se i Dërguari dhe besimtarët nuk do të kthehen kurrë te familjet e tyre dhe zemrat tuaja ishin të kënaqura me këtë trill. Ju ushqyet mendime shumë të këqija dhe kështu u bëtë popull i pavlefshëm i nisur drejt shkatërrimit"},{"SurahNumber":48,"VerseNumber":13,"Text":"Kush nuk beson në Allahun dhe në të Dërguarin e Tij, ta dijë se Ne kemi përgatitur për mohuesit një Zjarr flakërues"},{"SurahNumber":48,"VerseNumber":14,"Text":"I Allahut është pushteti i qiejve dhe i Tokës. Ai fal kë të dojë e dënon kë të dojë. Allahu është Falës i madh dhe Mëshirëplotë"},{"SurahNumber":48,"VerseNumber":15,"Text":"Ata që ngelën pas jush, do t’ju thonë, kur të niseni për të marrë plaçkën e luftës: “Na lejoni edhe ne që të vijmë pas jush!” Ata do të donin t’i ndërronin fjalët e Allahut. Thuaju: “Ju kurrsesi nuk do të vini pas nesh, këtë e ka thënë Allahu qysh më parë!” E ata do të thonë: “Nuk është ashtu, por ju na keni zili”. Ah, sa pak që kuptojnë"},{"SurahNumber":48,"VerseNumber":16,"Text":"Thuaju atyre arabëve të shkretëtirës, që ngelën pas jush: “Ju do të thirreni për të luftuar kundër një populli shumë luftarak, nëse ata nuk dorëzohen. Nëse bindeni, Allahu do t’ju japë shpërblim të mirë, por, nëse shmangeni, ashtu siç keni bërë edhe më parë, Ai do t’ju ndëshkojë me dënim të dhembshëm"},{"SurahNumber":48,"VerseNumber":17,"Text":"Nuk është gjynah për të verbrin, as për të çalin, as të sëmurin (që të mos marrin pjesë në luftë). Kush i bindet Allahut dhe të Dërguarit të Tij, do të shkojë në Xhenete, nëpër të cilat rrjedhin lumenj, kurse ai që shmanget, do të ndëshkohet me dënim të dhembshëm"},{"SurahNumber":48,"VerseNumber":18,"Text":"Allahu është i kënaqur me ata besimtarë, kur t’u betuan për besnikëri nën hijen e pemës. Ai e dinte se ç’kishte në zemrat e tyre, prandaj u dha atyre qetësi[322] dhe i shpërbleu me një fitore të afërt"},{"SurahNumber":48,"VerseNumber":19,"Text":"e me një plaçkë të madhe që do ta fitojnë. Allahu është i Plotfuqishëm dhe i Urtë"},{"SurahNumber":48,"VerseNumber":20,"Text":"Allahu ju premtoi plaçkë të pasur, të cilën do ta fitoni e jua shpejtoi këtë juve. Ai i largoi duart e njerëzve prej jush, me qëllim që (fitorja juaj) të jetë një shenjë për besimtarët e vërtetë dhe që t’ju udhëzojë në rrugën e drejtë"},{"SurahNumber":48,"VerseNumber":21,"Text":"Allahu e di edhe për të tjera (fitore e plaçka lufte), të cilat ju ende nuk i keni fituar. Allahu është i Fuqishëm për çdo gjë"},{"SurahNumber":48,"VerseNumber":22,"Text":"Nëse mohuesit nisen në luftë kundër jush, me siguri që ata do të ikin dhe pastaj nuk do të gjejnë as mbrojtës, as ndihmës"},{"SurahNumber":48,"VerseNumber":23,"Text":"I tillë ka qenë ligji i Allahut edhe më parë, e ti kurrë nuk do të gjesh ndryshime në ligjin e Allahut"},{"SurahNumber":48,"VerseNumber":24,"Text":"Është Ai që i ka penguar duart e tyre ndaj jush dhe duart tuaja ndaj tyre brenda në Mekë, pasi ju dha fitoren mbi ata. Allahu i sheh të gjitha çfarë bëni ju"},{"SurahNumber":48,"VerseNumber":25,"Text":"Jobesimtarët ju penguan t’i afroheni Xhamisë së Shenjtë dhe (penguan) kafshët për kurban, që të arrinin në vend. Po të mos kishte qenë për disa besimtarë e besimtare (në Mekë) që ju nuk i njihnit e kështu mund t’i merrnit nëpër këmbë, duke bërë gjynah kundrejt tyre pa e ditur, Allahu do t’ju kishte urdhëruar t’i luftonit ata. Sikur ata të ishin veç, Ne do t’i ndëshkonim me dënim të dhembshëm ata (banorë të Mekës), që nuk besuan"},{"SurahNumber":48,"VerseNumber":26,"Text":"Dhe, kur në zemrat e mohuesve u shfaq zelltaria pagane, Allahu zbriti qetësinë e Tij në zemrën e të Dërguarit të Tij dhe të besimtarëve e i bëri ata të mbështeten fort në fjalën e përkushtimit (ndaj Allahut)[324]. Ata kishin më shumë të drejtë e qenë më të denjë për të. Allahu është i Gjithëdijshëm për çdo gjë"},{"SurahNumber":48,"VerseNumber":27,"Text":"Allahu e përmbushi me të vërtetë vizionin e të Dërguarit të Tij, i cili kishte thënë: “Me siguri, ju do të hyni në Xhaminë e Shenjtë, dashtë Allahu, të sigurt, kokërruar dhe flokëshkurtuar, pa kurrfarë frike.” Ai e dinte atë që nuk e dinit ju dhe, veç kësaj, ju dhuroi një fitore të afërt"},{"SurahNumber":48,"VerseNumber":28,"Text":"Është Ai që e ka çuar të Dërguarin e Vet me Udhëzimin dhe fenë e vërtetë, për ta ngritur atë mbi të gjitha fetë. Allahu mjafton si dëshmitar"},{"SurahNumber":48,"VerseNumber":29,"Text":"Muhamedi është i Dërguar i Allahut. Ata që janë me të, janë të ashpër ndaj jobesimtarëve e të mëshirshëm midis tyre. I sheh ata si përkulen dhe bien në sexhde, duke kërkuar dhuntinë dhe kënaqësinë e Allahut. Në fytyrat e tyre shihen shenjat e sexhdes. Ky është përshkrimi i tyre në Teurat. Ndërsa në Ungjill, shembulli i tyre përshkruhet si një farë e mbjellë që lëshon filiza e forcohet e pastaj ngrihet e fortë me kërcellin e vet, duke i gëzuar mbjellësit.[325] (Kështu përshkruhen ata) me qëllim që, nëpërmjet tyre, Ai t’i zemërojë mohuesit. Për ata midis tyre që besojnë dhe kryejnë vepra të mira, Allahu ka premtuar falje dhe shpërblim të madh"},{"SurahNumber":49,"VerseNumber":1,"Text":"O ju që keni besuar! Mos nxitoni para (urdhrit të) Allahut dhe të Dërguarit të Tij dhe kijeni frikë Allahun! Vërtet, Allahu dëgjon gjithçka dhe është i Gjithëdijshëm"},{"SurahNumber":49,"VerseNumber":2,"Text":"O ju që keni besuar! Mos e ngrini zërin tuaj mbi zërin e Profetit dhe mos i flisni atij me zë të lartë, siç bëni me njëri-tjetrin, në mënyrë që të mos ju humbin veprat tuaja pa e ndier ju fare"},{"SurahNumber":49,"VerseNumber":3,"Text":"Vërtet, ata që ulin zërin në prani të të Dërguarit të Allahut janë njerëzit, zemrat e të cilëve Allahu i ka kalitur për besim e përkushtim. Për ata ka falje dhe shpërblim të madh"},{"SurahNumber":49,"VerseNumber":4,"Text":"Vërtet, ata që të thërrasin ty (o Muhamed) me zë të lartë nga jashtë dhomave të tua, shumica e tyre nuk marrin vesh"},{"SurahNumber":49,"VerseNumber":5,"Text":"E sikur të duronin derisa ti të dilje jashtë tek ata, do të ishte më mirë për ata. Por Allahu është Falës dhe Mëshirues"},{"SurahNumber":49,"VerseNumber":6,"Text":"O ju që keni besuar! Nëse ndonjë njeri i pandershëm ju sjell ndonjë lajm, sigurohuni mirë (në është i vërtetë), për të mos i bërë dëm ndokujt pa dashje, e të pendoheni pastaj për atë që keni bërë"},{"SurahNumber":49,"VerseNumber":7,"Text":"Dhe ta dini se midis jush gjendet i Dërguari i Allahut! Sikur ai t’ju bindej juve në shumë gjëra, ju do ta kishit pësuar. Por Allahu jua ka bërë të dashur besimin dhe jua ka zbukuruar atë në zemrat tuaja, ashtu siç jua ka bërë të urryer mosbesimin, shthurjen dhe mosbindjen. Pikërisht ata janë të udhëzuarit drejt"},{"SurahNumber":49,"VerseNumber":8,"Text":"me mirësinë dhe hirin e Allahut. Allahu është i Gjithëdijshëm dhe i Urtë"},{"SurahNumber":49,"VerseNumber":9,"Text":"Nëse dy palë besimtarësh bëjnë luftë midis tyre, pajtojini ata. Por, nëse njëra palë sulmon tjetrën, atëherë luftoni kundër sulmuesit, derisa të kthehet në urdhrat e Allahut. E, nëse kthehet, atëherë pajtojini ata midis tyre, me drejtësi dhe paanësi, sepse Allahu i do ata që veprojnë me drejtësi"},{"SurahNumber":49,"VerseNumber":10,"Text":"Në të vërtetë, besimtarët janë vëllezër, andaj pajtojini vëllezërit tuaj midis tyre dhe kijeni frikë Allahun, në mënyrë që ju të mëshiroheni"},{"SurahNumber":49,"VerseNumber":11,"Text":"O ju që keni besuar! Asnjë burrë prej jush të mos tallet me burra të tjerë, se këta mund të jenë më të mirë se ai. Gjithashtu, asnjë grua të mos tallet me gra të tjera, se këto mund të jenë më të mira se ajo. Mos e nënçmoni dhe mos e qesëndisni njëri tjetrin me nofka (të këqija)! Sa e shëmtuar është të thirresh me emër të keq pas (pranimit të) besimit! Ata që nuk pendohen, janë vërtet keqbërës"},{"SurahNumber":49,"VerseNumber":12,"Text":"O ju që keni besuar! Mënjanoni shumë dyshime, se, vërtet, disa dyshime janë gjynah. Mos e spiunoni dhe mos e përgojoni njëri-tjetrin! Mos vallë dëshiron ndokush prej jush të hajë mishin e vëllait të vet të vdekur?! Sigurisht që ju do ta urrenit këtë! Kijeni frikë Allahun! Me të vërtetë, Allahu është Pranues i pendimit dhe Mëshirëplotë"},{"SurahNumber":49,"VerseNumber":13,"Text":"O njerëz! Në të vërtetë, Ne ju krijuam ju prej një mashkulli dhe një femre dhe ju bëmë popuj e fise, për ta njohur njëri tjetrin. Më i nderuari prej jush tek Allahu është ai që i frikësohet më shumë Atij. Vërtet, Allahu është i Gjithëdijshëm dhe për Atë asgjë nuk është e fshehtë"},{"SurahNumber":49,"VerseNumber":14,"Text":"Arabët e shkretëtirës deklarojnë: “Ne besojmë”. Thuaju: “Ju nuk keni besuar! Por më mirë thoni: ‘Ne përulemi’, pasi besimi ende nuk ka hyrë (si duhet) në zemrat tuaja. E, nëse i bindeni Allahut dhe të Dërguarit të Tij, nuk do t’ju pakësohet asgjë prej veprave tuaja. Sigurisht, Allahu është Falës dhe Mëshirëplotë.”"},{"SurahNumber":49,"VerseNumber":15,"Text":"Besimtarë të vërtetë janë vetëm ata që besojnë Allahun dhe të Dërguarin e Tij dhe pastaj nuk dyshojnë, por luftojnë në rrugën e Allahut me pasurinë dhe jetën e tyre. Këta janë besimtarë të sinqertë"},{"SurahNumber":49,"VerseNumber":16,"Text":"Thuaju: “Vallë, a do ta njoftoni Allahun për fenë tuaj, ndërkohë që Ai di gjithçka që përmbajnë qiejt dhe Toka?! Allahu është i Dijshëm për çdo gjë.”"},{"SurahNumber":49,"VerseNumber":17,"Text":"Ata e quajnë si favor për ty që kanë pranuar Islamin. Thuaju: “Mos e quani si favor për mua se keni pranuar Islamin; përkundrazi, Allahu ju ka dhuruar mirësi dhe ju ka udhëzuar në besim, nëse ajo që thoni është e vërtetë!”"},{"SurahNumber":49,"VerseNumber":18,"Text":"Allahu i di fshehtësitë e qiejve dhe të Tokës. Allahu i sheh të gjitha ato që bëni ju"},{"SurahNumber":50,"VerseNumber":1,"Text":"Kâf. Betohem në Kuranin e lavdishëm"},{"SurahNumber":50,"VerseNumber":2,"Text":"Po! Ata çuditen që nga gjiri i tyre u ka ardhur një paralajmërues, kështu që mohuesit thonë: “Kjo gjë është e çuditshme"},{"SurahNumber":50,"VerseNumber":3,"Text":"Vallë, pasi të vdesim e të bëhemi pluhur (do të ringjallemi sërish)? Ai kthim është i largët!”"},{"SurahNumber":50,"VerseNumber":4,"Text":"Ne e dimë sa prej tyre i merr toka, tek Ne është Libri që i ruan të gjitha"},{"SurahNumber":50,"VerseNumber":5,"Text":"Mirëpo, ata e mohojnë të Vërtetën kur u vjen, kështu që ata janë në gjendje të turbulluar"},{"SurahNumber":50,"VerseNumber":6,"Text":"A nuk e shohin ata qiellin që qëndron sipër tyre, si e kemi ndërtuar dhe zbukuruar, pa pasur kurrfarë plasaritjeje në të"},{"SurahNumber":50,"VerseNumber":7,"Text":"Ndërsa Tokën e kemi shtruar dhe në të kemi shpërndarë male të palëvizshme dhe kemi bërë, që nga ajo, të mbijnë gjithfarëlloj bimësh të bukura"},{"SurahNumber":50,"VerseNumber":8,"Text":"si mjet ndriçimi të mendjes dhe përkujtesë për çdo rob që i drejtohet Zotit të vet"},{"SurahNumber":50,"VerseNumber":9,"Text":"Ne lëshojmë nga qielli ujë të bekuar dhe nëpërmjet tij krijojmë kopshte, drithëra që korren"},{"SurahNumber":50,"VerseNumber":10,"Text":"dhe palma hurme të larta me tufa frutash njëra mbi tjetrën"},{"SurahNumber":50,"VerseNumber":11,"Text":"si ushqim për robërit Tanë; në këtë mënyrë Ne me shi e ringjallim tokën e vdekur. E kështu do të jetë edhe ringjallja"},{"SurahNumber":50,"VerseNumber":12,"Text":"Para tyre ka mohuar populli i Nuhut, banorët e Ressit dhe fisi Themud"},{"SurahNumber":50,"VerseNumber":13,"Text":"edhe fisi Ad, Faraoni dhe vëllezërit e Lutit"},{"SurahNumber":50,"VerseNumber":14,"Text":"edhe banorët e Ejkës, edhe populli i Tubbas; të gjithë ata i quajtën gënjeshtarë të dërguarit, prandaj kundër tyre u përmbush dënimi Im"},{"SurahNumber":50,"VerseNumber":15,"Text":"Vallë, a mos u lodhëm Ne gjatë krijimit të parë? Jo, por ata dyshojnë në krijimin e sërishëm"},{"SurahNumber":50,"VerseNumber":16,"Text":"Ne e kemi krijuar njeriun dhe, Ne e dimë ç’i pëshpërit atij shpirti i vet. Ne jemi më pranë tij se damari i qafës së vet"},{"SurahNumber":50,"VerseNumber":17,"Text":"Dy engjëj i rrinë atij nga e djathta dhe e majta"},{"SurahNumber":50,"VerseNumber":18,"Text":"dhe, për çdo fjalë që ai thotë, ka pranë vetes një mbikëqyrës të gatshëm (për ta shënuar atë)"},{"SurahNumber":50,"VerseNumber":19,"Text":"Agonia e vdekjes do të sjellë të vërtetën (e jetës tjetër): ja, kjo është ajo së cilës përpiqeshe t’i ikje"},{"SurahNumber":50,"VerseNumber":20,"Text":"Dhe do të fryhet në Sur - kjo është Dita e kërcënimit"},{"SurahNumber":50,"VerseNumber":21,"Text":"Çdo shpirt do të vijë i shoqëruar me një (engjëll) grahës dhe një (engjëll) dëshmitar"},{"SurahNumber":50,"VerseNumber":22,"Text":"(Mohuesit do t’i thuhet): “Ti ke qenë i pavëmendshëm për këtë. Tashti ta kemi ngritur perden (e syve), dhe shikimi yt sot është i mprehtë.”"},{"SurahNumber":50,"VerseNumber":23,"Text":"E shoqëruesi i tij (engjëll) do të thotë: “Këtu është (shënimi i veprave të tij) që kam gati”"},{"SurahNumber":50,"VerseNumber":24,"Text":"(Do t’u thuhet:) “Hidhni në zjarr çdo njeri jobesimtar, kryeneç"},{"SurahNumber":50,"VerseNumber":25,"Text":"pengues të të mirave, shkelës dhe dyshues (në fe)"},{"SurahNumber":50,"VerseNumber":26,"Text":"çdo njeri që ka besuar në zot tjetër, përveç Allahut. Kështu pra, flakeni atë në dënimin më të rëndë!”"},{"SurahNumber":50,"VerseNumber":27,"Text":"E, shoku i tij (djall) do të thotë: “O Zoti ynë, unë nuk e kam mashtruar atë, por ai vetë ka qenë në humbje të madhe”"},{"SurahNumber":50,"VerseNumber":28,"Text":"Atyre (Allahu) do t’u thotë: “Mos u grindni para Meje, Unë ju kam paralajmëruar me kohë"},{"SurahNumber":50,"VerseNumber":29,"Text":"Fjala ime nuk ndryshohet dhe Unë nuk jam i padrejtë me robërit e Mi”"},{"SurahNumber":50,"VerseNumber":30,"Text":"Atë Ditë Ne do ta pyesim Xhehenemin: “A u mbushe?” e ai do të përgjigjet: “A ka edhe më?”"},{"SurahNumber":50,"VerseNumber":31,"Text":"Dhe jo larg prej aty, Xheneti do t’u afrohet besimtarëve të devotshëm"},{"SurahNumber":50,"VerseNumber":32,"Text":"(që do t’u thuhet:) “Kjo është premtuar për ju, për këdo që është penduar dhe ruajtur (nga gjynahet)"},{"SurahNumber":50,"VerseNumber":33,"Text":"që e ka pasur frikë të Gjithëmëshirshmin, edhe atëherë kur nuk e shihte kush, e që ka ardhur me zemër të kthyer (nga Allahu)"},{"SurahNumber":50,"VerseNumber":34,"Text":"Hyni në të (Xhenet) me paqe e siguri. Kjo është Dita e amshimit!”"},{"SurahNumber":50,"VerseNumber":35,"Text":"Aty do të kenë çfarë të duan - e prej Nesh (do të kenë) edhe më shumë"},{"SurahNumber":50,"VerseNumber":36,"Text":"Eh, sa breza shumë më të fuqishëm Ne i kemi shkatërruar para tyre! Ata brodhën nëpër Tokë, po a mund të gjenin strehim"},{"SurahNumber":50,"VerseNumber":37,"Text":"Vërtet, këtu ka këshillë për këdo që ka zemër, dëgjon me vëmendje dhe dëshmon"},{"SurahNumber":50,"VerseNumber":38,"Text":"Ne i kemi krijuar qiejt, Tokën dhe çdo gjë që gjendet midis tyre për gjashtë ditë, pa ndierë lodhje aspak"},{"SurahNumber":50,"VerseNumber":39,"Text":"Andaj, duroje atë që thonë ata[327], madhëroje Zotin tënd e falënderoje Atë para lindjes së diellit dhe para perëndimit"},{"SurahNumber":50,"VerseNumber":40,"Text":"Madhëroje Atë edhe në një pjesë të natës, edhe pas faljes së namazit"},{"SurahNumber":50,"VerseNumber":41,"Text":"Dhe vëri veshin thërritësit[328] që thërret prej një vendi të afërt"},{"SurahNumber":50,"VerseNumber":42,"Text":"Ditën, kur ata do ta dëgjojnë thirrjen e vërtetë, ajo do të jetë Dita e Daljes (ringjalljes)"},{"SurahNumber":50,"VerseNumber":43,"Text":"Jemi Ne ata që japin jetën dhe vdekjen. Te Ne do të kthehet çdo gjë"},{"SurahNumber":50,"VerseNumber":44,"Text":"Atë Ditë, toka do të hapet e ata do të dalin me nxitim. Për Ne është e lehtë t’i mbledhim ata të gjithë"},{"SurahNumber":50,"VerseNumber":45,"Text":"Ne e dimë mirë çfarë thonë ata, por ti nuk do t’i detyrosh ata me dhunë (që të besojnë). Prandaj këshillo me Kuranin këdo që ka frikë paralajmërimin Tim"},{"SurahNumber":51,"VerseNumber":1,"Text":"Betohem në erërat që çojnë (pluhurin)"},{"SurahNumber":51,"VerseNumber":2,"Text":"dhe në retë e ngarkuara rëndë"},{"SurahNumber":51,"VerseNumber":3,"Text":"dhe në ato që lundrojnë lehtë"},{"SurahNumber":51,"VerseNumber":4,"Text":"dhe në engjëjt që shpërndajnë urdhrat"},{"SurahNumber":51,"VerseNumber":5,"Text":"se, me të vërtetë, është e sigurt ajo që ju premtohet"},{"SurahNumber":51,"VerseNumber":6,"Text":"dhe çdo shpërblim e dënim do të ndodhë"},{"SurahNumber":51,"VerseNumber":7,"Text":"Për qiellin e stolisur me yje"},{"SurahNumber":51,"VerseNumber":8,"Text":"Ju keni gjithfarë mendimesh"},{"SurahNumber":51,"VerseNumber":9,"Text":"Prej tij (Kuranit) shmanget ai që nuk beson"},{"SurahNumber":51,"VerseNumber":10,"Text":"Qofshin mallkuar gënjeshtarët"},{"SurahNumber":51,"VerseNumber":11,"Text":"të cilët janë të zhytur në padije dhe të shkujdesur (ndaj Ditës së Gjykimit)"},{"SurahNumber":51,"VerseNumber":12,"Text":"Ata pyesin: “Kur do të jetë Dita e Gjykimit?”"},{"SurahNumber":51,"VerseNumber":13,"Text":"Atë Ditë ata do të përcëllohen në zjarr"},{"SurahNumber":51,"VerseNumber":14,"Text":"(Do t’u thuhet): “Shijoni dënimin tuaj! Këtë kërkuat t’ju shpejtohet!”"},{"SurahNumber":51,"VerseNumber":15,"Text":"Pa dyshim, ata që i frikësohen Allahut do të jenë në kopshte dhe burime"},{"SurahNumber":51,"VerseNumber":16,"Text":"duke marrë atë që ua ka dhuruar Zoti i tyre, meqë më parë kanë qenë punëmbarë"},{"SurahNumber":51,"VerseNumber":17,"Text":"Ata flinin pak natën"},{"SurahNumber":51,"VerseNumber":18,"Text":"ndërsa në agim kërkonin falje (nga Allahu)"},{"SurahNumber":51,"VerseNumber":19,"Text":"Në pasuritë e tyre ka pasur pjesë për lypësit dhe nevojtarët"},{"SurahNumber":51,"VerseNumber":20,"Text":"Në Tokë ka shenja për ata që besojnë me bindje"},{"SurahNumber":51,"VerseNumber":21,"Text":"po edhe në vetet tuaja - a nuk e shihni vallë"},{"SurahNumber":51,"VerseNumber":22,"Text":"Në qiell është furnizimi juaj dhe gjithçka që ju është premtuar"},{"SurahNumber":51,"VerseNumber":23,"Text":"Betohem për Zotin e qiellit dhe të Tokës, se kjo (që ju premtohet) është e vërtetë, ashtu siç është të folurit tuaj"},{"SurahNumber":51,"VerseNumber":24,"Text":"A e ke dëgjuar historinë e mysafirëve të nderuar të Ibrahimit"},{"SurahNumber":51,"VerseNumber":25,"Text":"Ata hynë tek ai e i thanë: “Paqe!” - dhe ai u tha: “Paqe, o njerëz të panjohur!”"},{"SurahNumber":51,"VerseNumber":26,"Text":"E pa u vënë re, ai shkoi te njerëzit e shtëpisë dhe solli një viç të majmë"},{"SurahNumber":51,"VerseNumber":27,"Text":"Pastaj ua afroi atyre e u tha: “A nuk po hani?”"},{"SurahNumber":51,"VerseNumber":28,"Text":"Dhe ndjeu frikë prej tyre, por ata i thanë: “Mos u frikëso!” dhe i dhanë lajmin e mirë për një djalë të dijshëm"},{"SurahNumber":51,"VerseNumber":29,"Text":"Atëherë erdhi gruaja e tij, që, duke thërritur dhe rrahur fytyrën, tha: “Vallë, a mundem (të lind) unë, plaka shterpë?”"},{"SurahNumber":51,"VerseNumber":30,"Text":"Ata thanë: “Kështu ka qenë vullneti i Zotit tënd. Ai është vërtet i Urtë dhe i Gjithëdijshëm.”"}]}