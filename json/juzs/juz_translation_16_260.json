{"Id":260,"LanguageCodes":["mr","mrw"],"Name":"mrw-guroalimsaroman","Author":"Guro Alim Saromantang","Language":"Maranao","Description":"Maranao","Direction":"ltr","Source":"http://www.qurandatabase.org","Translations":[{"SurahNumber":18,"VerseNumber":75,"Text":"Pitharo iyan: \"Ba ko rka da tharoa a mataan! a ska na da ka dn makagaga phantang sa ka pagonot ka rakn"},{"SurahNumber":18,"VerseNumber":76,"Text":"Pitharo (o Mosa): \"Amay ka iiza akn rka so apiya antonaa ko oriyan aya, na di akong ka dn phagonotaan: Sabnar a piyakataman ka so rason a phoon rakn"},{"SurahNumber":18,"VerseNumber":77,"Text":"Na lomiyalakaw a dowa oto: Taman sa kagiya a makatalingoma siran ko manga taw ko isa a ingd, na miyangni siran sa pangn´ngkn ko manga taw ron, na tiyaplis iran oba iran mapagana a dowa oto. Na miyakatoon siran roo sa sasilang a kota a marani ko kakhawthang iyan, na biyangon iyan. Pitharo (o Mosa): \"O pizinganin ka, na miyakakowa kawn dn sa sokay"},{"SurahNumber":18,"VerseNumber":78,"Text":"Pitharo (o Khidhr): \"Giyai dn i kapakapmblag akn ago ska: Panotholn ko rka so osayan ko pakatana o dang ka magaga phantang"},{"SurahNumber":18,"VerseNumber":79,"Text":"Na so pman so awang, na aya btad iyan na rk o manga miskin a ipphaningkawiyagn iran ko kalodan: Na kiyabayaan ko a kiyaaibi ko ron, ka adn ko khabolosan iran a dato a pkhowaan iyan a tgl so langowan a awang (a mapiya)"},{"SurahNumber":18,"VerseNumber":80,"Text":"Na so pman so bagowamama, na aya btad o mbala a loks iyan na miyamaratiyaya, na inikawan ami i baniyan siran kapaliyogati sa kandarowaka ago kaongkir"},{"SurahNumber":18,"VerseNumber":81,"Text":"Na kiyabayaan ami a sambian kiran o Kadnan iran sa tomo a di skaniyan sa kasosoti go lbi ron sa karanii kapangalimo"},{"SurahNumber":18,"VerseNumber":82,"Text":"Na so pman so sa silang a kota, na aya btad iyan na rk o dowa bagowamama, a manga ilo, sii ko bandar a ingd; na adn a matatago ko didalm iyan, a gadong a rk iran; na aya btad o ama iran na bilangataw: Na kabaya o Kadnan ka a iraot siran ko katarotop o bagr iran, na migmaw iran so gadong iran a limo a phoon ko Kadnan ka. Na kna a ba akn aya pinggolawla sa ba phoon ko Kadnan ka. Na kna a ba akn aya pinggolawla sa ba phoon sa kabaabaas akn. Giyotoman i osayan o pakatana o dang ka magaga phantang"},{"SurahNumber":18,"VerseNumber":83,"Text":"Na ipagiza iran rka (ya Mohammad) so Zolqarnain. Tharoang ka: \"Batiyaan ko rkano skaniyan sa pananadm"},{"SurahNumber":18,"VerseNumber":84,"Text":"Mataan! a Skami na piyakakhapaar Ami skaniyan ko lopa, go bigan Ami skaniyan ko langowan taman sa okit"},{"SurahNumber":18,"VerseNumber":85,"Text":"Na miyakakdg sa okit"},{"SurahNumber":18,"VerseNumber":86,"Text":"Taman sa kagiya a iraot ko pzdpan o alongan, na miyagda iyan a pzdp ko bowalan a mayaw: Na miyakatoon roo sa pagtaw: Pitharo Ami: \"Hay Zolqarnayn! (mbayabaya ka,) o ndan´g angka (siran), odi na magmbaal ka kiran sa mapiya"},{"SurahNumber":18,"VerseNumber":87,"Text":"Pitharo iyan: \"Sa taw a ndarowaka, na ziksaan Ami dn skaniyan; oriyan iyan na, phakandodn ko Kadnan iyan: Na siksaan iyan sa siksa a pakasisingay"},{"SurahNumber":18,"VerseNumber":88,"Text":"Na sa pman sa taw a maratiyaya, go nggalbk sa mapiya; na adn a bagian iyan a balas a mapiya, go thoroon Ami dn skaniyan ko sogoan Ami sa malbod"},{"SurahNumber":18,"VerseNumber":89,"Text":"Oriyan iyan na miyakakdg sa lalan"},{"SurahNumber":18,"VerseNumber":90,"Text":"Taman sa kagiya a iraot ko pzbangan o alongan, na miyagda iyan a pzbang ko pagtaw a da a inisnggay Ami kiran ko tampar rkaniyan a rnding"},{"SurahNumber":18,"VerseNumber":91,"Text":"Mawto dn man: Na sabnar a katawan Ami so zisii rkaniyan a tothol"},{"SurahNumber":18,"VerseNumber":92,"Text":"Oriyan iyan na miyakakdg sa lalan"},{"SurahNumber":18,"VerseNumber":93,"Text":"Taman sa kagiya a iraot ko pagltan a dowa a palaw, na miyakatoon ko obay a dowa oto sa pagtaw a margn a kapphakasabot iran sa katharo"},{"SurahNumber":18,"VerseNumber":94,"Text":"Pitharo iran: \"Hay Zolqarnayn, mataan! a so Yajoj ago so Majoj na pphaminasa siran ko lopa: Na o s´nggay ami ska sa tndan sa asara tagoing ka so pagltan ami ago siran sa rn"},{"SurahNumber":18,"VerseNumber":95,"Text":"Pitharo iyan a: \"So piyakikhapaar rakn skaniyan o Kadnan ko na aya tomo: Na ba ako niyo dn tabangi a bagr: Ka tagoan ko so pagltan iyo ago siran sa kota"},{"SurahNumber":18,"VerseNumber":96,"Text":"Witi ako niyo sa piyamilolang a potaw\"; taman sa kagiya a matilb iyan so pangltan o dowa pimping, na pitharo iyan: \"Biyagi niyo\", taman sa kagiya a mabaloy niyan oto a (lagid o) apoy, na pitharo iyan: \"Witi ako niyo sa mawdod akn on a galang"},{"SurahNumber":18,"VerseNumber":97,"Text":"Na da iran magaga i ba iran kaliyawawi skaniyan, go da iran magaga lom´bo"},{"SurahNumber":18,"VerseNumber":98,"Text":"Pitharo iyan: \"Giyai na limo a phoon ko Kadnan ko: Na amay ka makawma so diyandi o Kadnan ko, na mbalowin Iyan nai a ropt; na tatap a so diyandi o Kadnan ko na bnar"},{"SurahNumber":18,"VerseNumber":99,"Text":"Na botawanan Ami so sabaad kiran sa alongan oto na mizarndada iyan so sabaad: Na iyopn so sanggakala, na limodn Ami siran langon"},{"SurahNumber":18,"VerseNumber":100,"Text":"Na sandign Ami so Jahannam sa alongan oto ko manga kapir sa samporna a kasandig"},{"SurahNumber":18,"VerseNumber":101,"Text":"Siran na miyatago so manga mata iran ko rnding ko pananadm Rakn, go aya btad iran na di iran khabaraw mamamakin´g (so katharo o Allah)"},{"SurahNumber":18,"VerseNumber":102,"Text":"Ba aya tiyangkapan on o siran a miyamangongkir na khakowa iran so manga oripng ko a salakaw Rakn a manga panarigan? Mataan! a Skami na inithiyakap Ami so naraka Jahannam ko manga kapir (a pithiyagar) a darpa"},{"SurahNumber":18,"VerseNumber":103,"Text":"Tharoang ka (ya Mohammad): \"Ba ami rkano phanothola so titho a miyangalologi ko manga galbk"},{"SurahNumber":18,"VerseNumber":104,"Text":"Siran so miyailang so galbk iran ko kawyagoyag ko doniya a siran na tatarimaan iran sa mataan! a siran na gii siran phiyapiya sa galbk"},{"SurahNumber":18,"VerseNumber":105,"Text":"Siran man so miyamangongkir ko manga ayat o Kadnan iran, go so kimbaratmowaan Rkaniyan: Na miyailang so manga galbk iran, na da a pakatindgn Ami a bagian iran ko alongan a qiyamah a timbang (iran)"},{"SurahNumber":18,"VerseNumber":106,"Text":"Giyoto man i balas kiran, a so naraka Jahannam; sabap ko kiya ongkir iran, go kinowa iran so manga ayat akn ago so manga sogo akn a kasandagan"},{"SurahNumber":18,"VerseNumber":107,"Text":"Mataan! a so miyamaratiyaya, go pinggalbk iran so manga pipiya, na miyabaloy a bagian iran so manga sorga Pirdaws (a pithiyagar) a darpa"},{"SurahNumber":18,"VerseNumber":108,"Text":"Makakakal siran on: Di siran on khabaya mawa"},{"SurahNumber":18,"VerseNumber":109,"Text":"Tharoang ka: \"Apiya mbaloy so kalodan a dawat (a isorat) ko manga katharo o Kadnan ko, na thaman dn so kalodan na di pn thaman so manga katharo o Kadnan ko, apiya mgay Kami sa lagid iyan a iyoman on"},{"SurahNumber":18,"VerseNumber":110,"Text":"Tharoang ka (ya Mohammad) a: \"Sakn na matag manosiya a lagid iyo, a iphagilaham rakn, a aya bo a tohan iyo na tohan a Isaysa; na sadn sa taw a aya btad iyan na aarapn iyan so kimbaratmowaan ko Kadnan iyan, na nggalbk sa galbk a mapiya, go di niyan phakisakotowi so soasoat ko Kadnan iyan sa isa bo"},{"SurahNumber":19,"VerseNumber":1,"Text":"Kaf, Ha, Ya, Ayn, Sad ; (so Allah i Matao ko paka-aantapan Iyan on)"},{"SurahNumber":19,"VerseNumber":2,"Text":"(Giyaya so) Pananadm ko limo o Kadnan ka ko oripn Iyan a Zakariya"},{"SurahNumber":19,"VerseNumber":3,"Text":"Gowani na miyangni ko Kadnan iyan sa kapangni a masoln"},{"SurahNumber":19,"VerseNumber":4,"Text":"Pitharo iyan: \"Kadnan ko mataan! a sakn na lomimk rakn so tolan, go kominindat so olo sa bok a mapoti: Go da ako mabaloy ko pangni akn Rka Kadnan ko a miyaola"},{"SurahNumber":19,"VerseNumber":5,"Text":"Na mataan! a sakn na inikawang ko so manga tonganay akn ko oriyan ko: Ka aya btad o karoma ko na balk: Na bgi akong Ka phoon ko hadapan Ka sa wata"},{"SurahNumber":19,"VerseNumber":6,"Text":"A makapangowaris rakn, go makapangowaris ko manga tonganay o Ya´qob; go baloyang Ka skaniyan, Kadnan ko! a makasosoat (Rka)"},{"SurahNumber":19,"VerseNumber":7,"Text":"(Pitharo rkaniyan:) \"Hay Zakariya, mataan! a Skami na phanotholn Ami rka a (pmbawata ka sa) bagowamama a aya ngaran iyan na Yahya: da a biyaloy Ami rkaniyan gowani a sangay (niyan)"},{"SurahNumber":19,"VerseNumber":8,"Text":"Pitharo iyan: \"Kadnan ko! andamanaya i khakhaadn rakn o bagowamama, a aya btad o karoma ko na balk, go sabnar a iniraot ako phoon ko kaloks sa kiyamaraan"},{"SurahNumber":19,"VerseNumber":9,"Text":"Pitharo (o sogo): \"Mawto dn man\", pitharo o Kadnan ka a: \"Skaniyan na malbod Rakn: Go sabnar a inadn Akn ska gowani, a da ka pn sa mayto bo"},{"SurahNumber":19,"VerseNumber":10,"Text":"Pitharo iyan: \"Kadnan ko, snggay akong Ka sa tanda\". Pitharo (o sogo) a: \"Aya tanda a ka, na ding ka (magaga i bang ka) mimbitiyarai so manga manosiya sa tlo gawii, a da a sakit (ka)"},{"SurahNumber":19,"VerseNumber":11,"Text":"Na liniyowan iyan so pagtaw niyan a phoon ko mihrab: Na iniproayat iyan kiran a tasbik kano (ko Allah) ko kapitapita, go so kagabigabi"},{"SurahNumber":19,"VerseNumber":12,"Text":"(Pitharo o Allah:) \"Hay Yahya, kpiting ka so kitab zabnsabnar\": Go inibgay Ami rkaniyan so ongangn ko kayto iyan"},{"SurahNumber":19,"VerseNumber":13,"Text":"Go (bigan Ami sa) kapdi phoon ko hadapan Ami, go kasosoti: Go miyabaloy a pphangongonotan"},{"SurahNumber":19,"VerseNumber":14,"Text":"Go makapdiin ko mbala a loks iyan, go da mabaloy a mammndg a darowaka"},{"SurahNumber":19,"VerseNumber":15,"Text":"Na kalilintad a sii rkaniyan ko gawii a kinimbawataan on, go so gawii a kapatay niyan go so gawii a kapakatindga on (phoon ko kobor iyan) a oyagoyag"},{"SurahNumber":19,"VerseNumber":16,"Text":"Na aloyang ka ko kitab so Maryam, gowani a makawatan ko pagtaw niyan (ka somiyong) ko darpa a tampar sa sbangan"},{"SurahNumber":19,"VerseNumber":17,"Text":"Na mimbaal ko tampar kiran sa rnding; - na siyogo Ami sii rkaniyan so sogo Ami, na miyaniyaropa on sa manosiya a tarotop"},{"SurahNumber":19,"VerseNumber":18,"Text":"Pitharo (o Maryam): \"Mataan! a sakn na mlindong ako ko (Allah a) Masalinggagaw: Phoon rka, o aya btad ka na manananggila"},{"SurahNumber":19,"VerseNumber":19,"Text":"Pitharo iyan a: \"Matag ako sogo o Kadnan ka, sa kambgi akn rka sa wata a soti"},{"SurahNumber":19,"VerseNumber":20,"Text":"Pitharo (o Maryam) a: \"Andamanaya i kakhaadn rakn o wata, a da a miyakapamakay rakn a mama, go da ako mabaloy a barazina"},{"SurahNumber":19,"VerseNumber":21,"Text":"Pitharo (o sogo): \"Mawto dn\": Pitharo o Kadnan ka a: \"Skaniyan na malbod Rakn: Go kagiya a mbalowin Ami skaniyan a tanda ko manga manosiya, go limo a phoon Rkami: Na miyabaloy a sogoan a miyapasad"},{"SurahNumber":19,"VerseNumber":22,"Text":"Na inikawgat iyan skaniyan, na inisibay niyan ko darpa a mawatan"},{"SurahNumber":19,"VerseNumber":23,"Text":"Na miyapakasong skaniyan o balilit ko kayo a korma: Na miyatharo iyan: \"Hay oba ako bo miyatay ko onaan nai! Go miyabaloy ako a kiyalipatan a di dn pkhaaloy"},{"SurahNumber":19,"VerseNumber":24,"Text":"Na tiyawag skaniyan (o sogo) ko kababaan iyan: \"Di ka mboboko! Sabnar a tiyagoan o Kadnan ka so kababaan ka sa lawasayg (a mayto)"},{"SurahNumber":19,"VerseNumber":25,"Text":"Na koyongang ka sii rka so kayo a korma: Ka ang ka niyan kapangologi sa onga a korma a kiyalotoan"},{"SurahNumber":19,"VerseNumber":26,"Text":"Na kang ka, go inom ka, go pakapipiyaang ka a ginawang ka. Na o adn a khaylaing ka ko manga manosiya a sakataw, na tharoang ka a: ´Mataan! a sakn na minizamaya akn ko (Allah a) Masalinggagaw so kathigr, na di ako dn makipmbitiyarai sa alongan nai sa manosiya´"},{"SurahNumber":19,"VerseNumber":27,"Text":"Na inowit iyan ko pagtaw niyan, a aawidan iyan. Pitha iran: \"Hay Maryam, sabnsabnar a miyakanggolawla ka sa shay´ a lbi a mala a piyakagowagowad"},{"SurahNumber":19,"VerseNumber":28,"Text":"Hay babay o Haron, da ko btad i ama a ka oba taw a marata, go da ko btad i ina aka a ba pazisina"},{"SurahNumber":19,"VerseNumber":29,"Text":"Na initoro iyan (so wata) pitharo iran: \"Andamanaya i kipmbitiyarain ami ko taw a matatago ko saloyota a mayto a wata"},{"SurahNumber":19,"VerseNumber":30,"Text":"Pitharo (o wata) a: \"Mataan! a sakn na oripn o Allah: Inibgay Niyan rakn so kitab, go biyaloy ako Niyan a nabi"},{"SurahNumber":19,"VerseNumber":31,"Text":"Go biyaloy ako Niyan a pphangompiya, apiya anda ko matago, go inisogo Iyan rakn so sambayang go so zakat ko masa a kawyagoyag akn"},{"SurahNumber":19,"VerseNumber":32,"Text":"Go (biyaloy ako Niyan a) makapdiin ko ina akn, go da ko Niyan baloya a mammndg a darowaka"},{"SurahNumber":19,"VerseNumber":33,"Text":"Go so kalilintad na sii rakn ko gawii a kinimbawataan rakn, go so gawii a kapatay akn, go so gawii a kapakatindga rakn a oyagoyag"},{"SurahNumber":19,"VerseNumber":34,"Text":"Giyoto man so Eysa a wata o Maryam: Katharo a bnar, a so kapaparampangan siran on"},{"SurahNumber":19,"VerseNumber":35,"Text":"Da mapatot ko Allah i ba kowa sa wata. Soti Skaniyan! Igira adn a pakapnggolalann Iyan a sogoan, na aya bo a ptharoon Iyan on na: \"Kon\", na khaadn"},{"SurahNumber":19,"VerseNumber":36,"Text":"Na mataan! a so Allah i Kadnan ko go Kadnan iyo: Na zoasoata niyo Skaniyan: Giyaya i okit a makaoontol"},{"SurahNumber":19,"VerseNumber":37,"Text":"Na da pagayonayon so pizagorompong ko ndolondolonan iran, na sangat a siksa a rk o siran a miyamangongkir, ko kapakandadarpai ko gawii a mala"},{"SurahNumber":19,"VerseNumber":38,"Text":"Sayana siran a phakan´g, go sayana siran a phakaylay, ko gawii a kapakatalingoma iran Rkami! Ogaid na so manga darowaka sa alongan nai na matatago ko kadadag a mapayag"},{"SurahNumber":19,"VerseNumber":39,"Text":"Na pakiiktiyaring ka kiran so alongan a kazndit, a masa a kakokoma ko miyanggolawla: Na siran na matatago ko kalipat a siran na da siran miyamaratiyaya"},{"SurahNumber":19,"VerseNumber":40,"Text":"Mataan! a Skami na Skami i phangowaris ko lopa, go so taw a matatago on: Go sii siran Rkami phamakandoda"},{"SurahNumber":19,"VerseNumber":41,"Text":"Na aloyang ka ko kitab so Ibrahim: Mataan! a skaniyan na aya btad iyan na tanto a mmamataan, a nabi"},{"SurahNumber":19,"VerseNumber":42,"Text":"Gowani na pitharo iyan ki ama iyan: \"Hay ama, inong ka pzimbaa so di phakan´g, go di phakaylay, go da a khilinding iyan rka a mayto bo"},{"SurahNumber":19,"VerseNumber":43,"Text":"Hay ama, mataan! a sakn na sabnar a miyakaoma rakn so katao a: So da rka makatalingoma: Na onoti akong ka: Ka nggonanaon ko ska sa lalan a matitho"},{"SurahNumber":19,"VerseNumber":44,"Text":"Hay ama, ding ka pzoasoata so shaytan: Mataan! a so shaytan na miyabaloy a darowaka ko (Allah a) Masalinggagaw"},{"SurahNumber":19,"VerseNumber":45,"Text":"Hay ama, mataan! a sakn na ipkhawan akn oba ka masogat a siksa a phoon ko (Allah a) Masalinggagaw, na mabaloy ka a bolayoka o shaytan"},{"SurahNumber":19,"VerseNumber":46,"Text":"Pitharo (i ama iyan): \"Bang ka khagowadn so manga katohanan ko, hay Ibrahim? Mataan! a oding ka gnki, na sabnar a radiyamn ko ska dn: Na tawaranga kong ka sa mathay"},{"SurahNumber":19,"VerseNumber":47,"Text":"Pitharo (o Ibrahim): \"Kalilintad a sii rka: Ipangni akn ska dn sa maap ko Kadnan ko: Mataan! a Skaniyan na tatap a Malai-gagaw rakn"},{"SurahNumber":19,"VerseNumber":48,"Text":"Na pmblag ako rkano, ago so pphanongganowin iyo a salakaw ko Allah: Go phangni ako ko Kadnan ko: Matatangkd a di ako khabaloy ko pangni akn ko Kadnan ko, a khawla"},{"SurahNumber":19,"VerseNumber":49,"Text":"Na kagiya a mblag kiran ago so pzimbaan iran a salakaw ko Allah, na inibgay Ami ron so Is´haq go so Ya´qob; na oman i isa kiran na biyaloy Ami a nabi"},{"SurahNumber":19,"VerseNumber":50,"Text":"Go bigan Ami siran ko limo Ami, go singgayan Ami siran sa mapiya a bantogan a maporo"},{"SurahNumber":19,"VerseNumber":51,"Text":"Na aloyang ka ko kitab so Mosa: Mataan! a skaniyan na miyabaloy a tolabos, go miyabaloy a sogo a nabi"},{"SurahNumber":19,"VerseNumber":52,"Text":"Na tiyawag Ami skaniyan ko kilid o palaw sa tampar sa kawanan, go piyakarani Ami skaniyan, a kinimbitiyarain Ami ron"},{"SurahNumber":19,"VerseNumber":53,"Text":"Go inibgay Ami ron a pd ko limo Ami, so pagari niyan a Haron, a nabi"},{"SurahNumber":19,"VerseNumber":54,"Text":"Na aloyang ka ko kitab so Ismail: Mataan! a skanyan na miyabaloy a tomotoman sa pasad, go miyabaloy a sogo, a nabi"},{"SurahNumber":19,"VerseNumber":55,"Text":"Na miyabaloy a ipzogo iyan ko manga tonganay niyan so sambayang go so zakat, go miyabaloy sii ko Kadnan iyan a makasosoat"},{"SurahNumber":19,"VerseNumber":56,"Text":"Na aloyang ka ko kitab so Edris: Mataan! a skaniyan na miyabaloy a mmamataan, a nabi"},{"SurahNumber":19,"VerseNumber":57,"Text":"Go iniporo Ami skaniyan ko darpa a maporo"},{"SurahNumber":19,"VerseNumber":58,"Text":"Siran man so inikalimo siran o Allah a manga nabi; a pd ko moriyataw o Adam, go pd ko riyoran Ami (ko kapal) a pd o Noh, go pd ko kiyababadan ko Ibrahim go so Israil, - go pd ko taw a tiyoro Ami go pinili Ami. Igira a pphangadian kiran so manga ayat o (Allah a) Masalinggagaw, na pzondong siran a khisosodiod go pphaman´gad"},{"SurahNumber":19,"VerseNumber":59,"Text":"Na adn a miyakasalono ko oriyan iran a miyakasambi a inilang iran so sambayang, go piyangonotan iran so manga kabaya a ribat, na mawlog siran dn ko landng (ko naraka)"},{"SurahNumber":19,"VerseNumber":60,"Text":"Inonta so taw a mithawbat go miyaratiyaya, go minggalbk sa mapiya: Na siran man i phamakasold ko sorga, go di siran khasalimbotan sa mayto bo"},{"SurahNumber":19,"VerseNumber":61,"Text":"Manga sorga a tatap, so inidiyandi o (Allah a) Masalinggagaw ko manga oripn Iyan a da mapayag: Mataan! a Skaniyan na tatap a so diyandi Iyan na khitoman"},{"SurahNumber":19,"VerseNumber":62,"Text":"Daa khan´g iran roo a siyasiya, ogaid na kalilintad: Go adn a bagian iran a pagpr kiran roo, sa kapita, go magabi"},{"SurahNumber":19,"VerseNumber":63,"Text":"Giyoto man so sorga a so pakiphangowaliyan Ami ko manga oripn Ami a taw a miyabaloy a manananggila"},{"SurahNumber":19,"VerseNumber":64,"Text":"Na (pitharo o Jibril:) \"Di kami phakatoron inonta o sabap ko sogoan o Kadnan ka: Kapaar Iyan so kasasangoran ami go so katatalikhodan ami, go so pagltan oto: Na da ko btad o Kadnan ka i ba khalipat"},{"SurahNumber":19,"VerseNumber":65,"Text":"Kadnan o manga langit ago so lopa, go so pagltan a dowa oto: Na simbaang ka Skaniyan, go phantang ka makapantag ko simba Rkaniyan: Ba adn a katawan ka a sangay Niyan"},{"SurahNumber":19,"VerseNumber":66,"Text":"Na gii tharoon o manosiya: \"Ino amay ka matay ako, mataan! a phakagmawn ako dn a oyagoyag"},{"SurahNumber":19,"VerseNumber":67,"Text":"(Pitharo o Allah:) Ba di khatadmi o manosiya a mataan! a Skami na inadn Ami skaniyan gowani a dapn maadn sa mayto bo"},{"SurahNumber":19,"VerseNumber":68,"Text":"Na ibt ko Kadnan ka, mataan! a limodn Ami siran dn, rakhs o manga shaytan; oriyan iyan na mataan! a witn Ami siran dn ko mliliyota ko Jahannam a pkhidola iran a lb iran"},{"SurahNumber":19,"VerseNumber":69,"Text":"Oriyan iyan na mataan! a mamitbit Kami dn ko oman i isa ka tindg sa sadn sa tanto kiran a somiyang ka ko (Allah a) Masalinggagaw"},{"SurahNumber":19,"VerseNumber":70,"Text":"Oriyan iyan na Skami dn i Matao ko siran a siran i kiyapatotan ko kapakasold ko naraka"},{"SurahNumber":19,"VerseNumber":71,"Text":"Na da a isa rkano bo a ba on di makasagad: Miyabaloy sii ko Kadnan ka a miyapasad a kokoman"},{"SurahNumber":19,"VerseNumber":72,"Text":"Oriyan iyan na sabtn Ami so miyamananggila, na ibagak Ami roo so manga darowaka, a pkhidola iran a lb iran"},{"SurahNumber":19,"VerseNumber":73,"Text":"Na igira a pphangadian kiran so manga ayat Ami, a manga rarayag, na gii tharoon o siran a miyamangongkir, ko siran a miyamaratiyaya: \"Antawaa ko dowa ka sagorompong i tomo i darpa, go mapiya i kalimodan"},{"SurahNumber":19,"VerseNumber":74,"Text":"Na madakl a bininasa Mi ko miyaonaan iran a pagtaw, a siran i lbi a mapiya i kasangkapan go so kaphagilaya on"},{"SurahNumber":19,"VerseNumber":75,"Text":"Tharoang ka: \"Sadn sa matago ko kadadag, na mbgan sa taalik skaniyan o (Allah a) Masalinggagaw sa madakl, taman sa amay ka kasandngan iran so ididiyandi kiran a siksa, odi na so bangkit, - na katokawan iran dn so taw a skaniyan i lbi a marata i darpa, go tanto a malobay i manga tabanga"},{"SurahNumber":19,"VerseNumber":76,"Text":"Na pphagomanan o Allah so siran a komidg sa ontol: sa toroan: Na so manga tatap a manga pipiya, na tomo sii ko Kadnan ka a balas, go tomo a khandodan"},{"SurahNumber":19,"VerseNumber":77,"Text":"Ino kiyatokawan ka so inongkir iyan so manga ayat Ami, go pitharo iyan a: \"Mataan! a khabgan ako dn sa tamok go wata"},{"SurahNumber":19,"VerseNumber":78,"Text":"Ba niyan miyailay so da mapayag, antawaa ba miyakakowa sii ko (Allah a) Masalinggagaw sa pasad"},{"SurahNumber":19,"VerseNumber":79,"Text":"Kna oto! Ipzorat Ami dn so gii niyan tharoon: Go pagomanan Ami ron so siksa"},{"SurahNumber":19,"VerseNumber":80,"Text":"Go pangowaliyan Ami rkaniyan so gii niyan tharoon, go makatalingoma Rkami a tawantawan"},{"SurahNumber":19,"VerseNumber":81,"Text":"Na kominowa siran sa salakaw ko Allah a manga katohanan, ka an siran kon mabaloy a mamakawgop kiran"},{"SurahNumber":19,"VerseNumber":82,"Text":"Kna oto, ka pagongkirn iran dn so kiyasimbaa kiran, go khabaloy siran a manga ridoay ran"},{"SurahNumber":19,"VerseNumber":83,"Text":"Bang ka da katokawi a mataan! a Skami na biyotawanan Ami so manga shaytan ko miyamangongkir, a pphangondoy kiran sa tanto a kapangondoy"},{"SurahNumber":19,"VerseNumber":84,"Text":"Na ding ka kiran pnggagaani (so siksa), ka mataan! a phamagitongn Ami kiran dn sa samporna a kapamagitong"},{"SurahNumber":19,"VerseNumber":85,"Text":"Sii ko alongan a limodn Ami so miyamananggila sii ko Masalinggagaw, a khikokoda (a khisslaan)"},{"SurahNumber":19,"VerseNumber":86,"Text":"Na idndg Ami so manga baradosa ko naraka Jahannam, a maawaw siran"},{"SurahNumber":19,"VerseNumber":87,"Text":"Daa makapapaar kiran ko sapaat, inonta so taw a miyakakowa sii ko (Allah a) Masalinggagaw sa diyandi"},{"SurahNumber":19,"VerseNumber":88,"Text":"Na pitharo iran a: \"Kominowa so (Allah a) Masalinggagaw sa wata"},{"SurahNumber":19,"VerseNumber":89,"Text":"(Pitharo o Allah): Sabnsabnar a mitharo kano sa shay´ a minitaralo a pakasisingay"},{"SurahNumber":19,"VerseNumber":90,"Text":"Mayto bo na so manga langit na manga bbnsad sa phoon roo, go manga bbngkag so lopa, go mamangitombak so manga palaw a zagonaot"},{"SurahNumber":19,"VerseNumber":91,"Text":"Sa kinidaowaan iran sa adn a wata o (Allah a) Masalinggagaw"},{"SurahNumber":19,"VerseNumber":92,"Text":"Na di patot ko Masalinggagaw i ba kowa sa wata"},{"SurahNumber":19,"VerseNumber":93,"Text":"Da (a isa bo) ko langowan a taw a matatago ko manga langit go so lopa a ba di makatalingoma ko (Allah a) Masalinggagaw, a makapangangalimbabaan"},{"SurahNumber":19,"VerseNumber":94,"Text":"Sabnsabnar a maiitong Iyan siran, go mabibilang Iyan siran sa samporna a bilangan"},{"SurahNumber":19,"VerseNumber":95,"Text":"Na oman i isa kiran na makatalingoma Rkaniyan ko alongan a qiyamah a tawantawan"},{"SurahNumber":19,"VerseNumber":96,"Text":"Mataan! a so miyamaratiyaya, go pinggalbk iran so manga pipiya, na snggayan siran dn o (Allah a) Masalinggagaw sa kakasi"},{"SurahNumber":19,"VerseNumber":97,"Text":"Na aya dn a kiyalboda Mi ko Qor´an ko basang ka (ya Mohammad), na an ka oto mapphamanothol ko miyamananggila, go an ka oto mipamakaiktiyar ko pagtaw a manga pawal"},{"SurahNumber":19,"VerseNumber":98,"Text":"Na madakl a bininasa Mi ko miyaonaan iran a pagtaw. Ba adn a pkhagdam ka kiran a isa bo, odi na pkhan´g ka kiran a karangs"},{"SurahNumber":20,"VerseNumber":1,"Text":"Ta, Ha. (so Allah i Matao ko paka-aantapan Iyan on)"},{"SurahNumber":20,"VerseNumber":2,"Text":"Kna a ba aya kinitoronn Ami rka (ya Mohammad) ko Qor´an na angka makandamar"},{"SurahNumber":20,"VerseNumber":3,"Text":"Ogaid na ndao ko taw a maalkn (ko Allah)"},{"SurahNumber":20,"VerseNumber":4,"Text":"Initoron a miyakapoon ko miyadn ko lopa ago so manga langit a manga poporo"},{"SurahNumber":20,"VerseNumber":5,"Text":"So Masalinggagaw a sii ko aras mithakna"},{"SurahNumber":20,"VerseNumber":6,"Text":"Rk Iyan so matatago ko manga langit ago so matatago ko lopa, go so pagltan a dowa oto, go so didalm o lopa"},{"SurahNumber":20,"VerseNumber":7,"Text":"Na o pakatanogn ka so katharo, na mataan! a Skaniyan na katawan Iyan so masoln ago so lbi a mapag-uma"},{"SurahNumber":20,"VerseNumber":8,"Text":"So Allah! Da a tohan a salakaw Rkaniyan! Rk Iyan so manga ngaran a manga pipiya"},{"SurahNumber":20,"VerseNumber":9,"Text":"Ino, miyakatalingoma rka so totholan ko Mosa"},{"SurahNumber":20,"VerseNumber":10,"Text":"Gowani a makaylay sa apoy: Na pitharo iyan ki karoma niyan a: \"Apa kano; ka mataan! a sakn na miyakaylay ako sa apoy; kalokalo kawitan ko skano ron sa barabad, odi na makatoon ako sii ko apoy sa nanao"},{"SurahNumber":20,"VerseNumber":11,"Text":"Na kagiya a makatalingoma on, na kiyatalowan: \"Hay Mosa"},{"SurahNumber":20,"VerseNumber":12,"Text":"Mataan! a Sakn na Sakn so Kadnan ka! na ndaing ka so dowa a talompa aka: Mataan! a ska na matatago ko balintad a soti a giya Towa"},{"SurahNumber":20,"VerseNumber":13,"Text":"A Sakn na pinili Akn ska: Na pakin´gang ka so ipagilaham (rka)"},{"SurahNumber":20,"VerseNumber":14,"Text":"Mataan! a Sakn na Sakn so Allah: Da a tohan a salakaw Rakn: Na simbaa Kong ka, go pamayandgn ka so sambayang sa pananadm Rakn"},{"SurahNumber":20,"VerseNumber":15,"Text":"Mataan! a so bangkit na phakatalingoma marani a pag-umaan Ko skaniyan, ka an mibalas ko oman i isa a ginawa so galbk iyan"},{"SurahNumber":20,"VerseNumber":16,"Text":"Na oba ka on kaalangi o taw a di ron mapaparatiyaya, go inonotan iyan so n´nga iyan, ka mabinasa ka"},{"SurahNumber":20,"VerseNumber":17,"Text":"Na antonaa angkanan a zisii sa kawanan ka, hay Mosa"},{"SurahNumber":20,"VerseNumber":18,"Text":"Pitharo iyan: \"Giyaya na badas akn a ipphankn akn skaniyan, go ipphangawit akn oto (sa pkhn) o kambing akn, go adn a manga osba ko ron a pd"},{"SurahNumber":20,"VerseNumber":19,"Text":"Pitharo (o Allah): \"Ithogn ka, hay Mosa"},{"SurahNumber":20,"VerseNumber":20,"Text":"Na iniithog iyan, na samawto na skaniyan na nipay, a giindoladola sa magaan"},{"SurahNumber":20,"VerseNumber":21,"Text":"Pitharo (o Allah): \"Kowaang ka skaniyan, go di ka khalk: Ka phakandodn Ami bo skaniyan ko btad iyan a paganay"},{"SurahNumber":20,"VerseNumber":22,"Text":"Go soldn ka a limang ka ko kilid ka: ka an makambowat a masindaw, a kna a ba panggal, - tanda pn a salakaw"},{"SurahNumber":20,"VerseNumber":23,"Text":"Ka phakaylayn Ami ska ko manga tanda Ami a manga ala"},{"SurahNumber":20,"VerseNumber":24,"Text":"Song ka ko Pir´awn, ka mataan! a skaniyan na miyangakowala"},{"SurahNumber":20,"VerseNumber":25,"Text":"Pitharo (o Mosa): \"Kadnan ko, pakalowagang Ka rakn so rarb akn"},{"SurahNumber":20,"VerseNumber":26,"Text":"Go lbodang Ka rakn so zowaan akn"},{"SurahNumber":20,"VerseNumber":27,"Text":"Go pakalowayang Ka so kabigr o dila akn"},{"SurahNumber":20,"VerseNumber":28,"Text":"Ka an iran kasaboti so katharo akn"},{"SurahNumber":20,"VerseNumber":29,"Text":"Go snggay akong Ka sa wazir a pd ko tonganay akn"},{"SurahNumber":20,"VerseNumber":30,"Text":"So Haron, a pagari ko"},{"SurahNumber":20,"VerseNumber":31,"Text":"Bkhzn Ka skaniyan ko bagr akn"},{"SurahNumber":20,"VerseNumber":32,"Text":"Go pakatompokang Ka skaniyan ko galbk akn"},{"SurahNumber":20,"VerseNumber":33,"Text":"Kaang kami Rka pphakatasbik sa madakl"},{"SurahNumber":20,"VerseNumber":34,"Text":"Go an ami Ska katatadmi sa madakl"},{"SurahNumber":20,"VerseNumber":35,"Text":"Mataan! a Ska i tatap a phagilay rkami"},{"SurahNumber":20,"VerseNumber":36,"Text":"Pitharo (o Allah) a: \"Sabnar a inibgay rka so pangning ka, hay Mosa"},{"SurahNumber":20,"VerseNumber":37,"Text":"Na sabnsabnar a inipangalimo Ami ska ko kiyaokitan a salakaw"},{"SurahNumber":20,"VerseNumber":38,"Text":"Gowani a iilaham Ami ki ina aka so iphagilaham"},{"SurahNumber":20,"VerseNumber":39,"Text":"(Sa pitharoon:) \"Tagoang ka skaniyan (a Mosa) ko kaban, na anodang ka ko lawasayg (a Nayl): Na pimpirn skaniyan o lawasayg (a Nayl) ko thbaan, ka an makowa o ridoay Akn go ridoay niyan: Na tiyagoang Ko ska sa kakasi a phoon Rakn: Go angka mapagoyagoyag sii ko palihara Akn"},{"SurahNumber":20,"VerseNumber":40,"Text":"Gowani a pphlalakaw si babaing ka na gii niyan tharoon: ´O toroi ko skano sa taw a makambaromitan on?´ Na piyakandod Ami ska ki ina aka, ka an makapiya ginawa niyan go an di makamboboko. Na miyamono ka sa taw, na siyabt Ami ska phoon ko rata a ginawa, go piyanpngan Ami ska a manga tpng. Na miyakatarg ka sa miyakapira ragon ko manga taw sa Madiyan; oriyan iyan na miyakaoma ka sa takdir Akn, hay Mosa"},{"SurahNumber":20,"VerseNumber":41,"Text":"Go pinili Akn ska (a siyanaan) o ginawa Ko"},{"SurahNumber":20,"VerseNumber":42,"Text":"Lalakaw ka, ska, go si pagaring ka, rakhs o manga tanda Akn, go di niyo paparina so tadm Rakn"},{"SurahNumber":20,"VerseNumber":43,"Text":"Songkano a dowa ko Pir´awn, mataan! a skaniyan na miyangakowala"},{"SurahNumber":20,"VerseNumber":44,"Text":"Na mbitiyarain iyo skanyan, sa lalag a malinank, ka kalokalo o skaniyan na makapagin´ng ka, odi na malk"},{"SurahNumber":20,"VerseNumber":45,"Text":"Pitharo iran a dowa: \"Kadnan ami, mataan! a skami na ipkhalk ami i ba kami niyan sakotikaa, odi na magoman a kapphangakowala niyan"},{"SurahNumber":20,"VerseNumber":46,"Text":"Pitharo (o Allah): \"Di kano khalk: Mataan! a Sakn na babid iyo: Pkhan´g Akn go pkhaylay Akn (so khasowa iyo)"},{"SurahNumber":20,"VerseNumber":47,"Text":"Na song kano ron, na tharoa niyo a: ´Mataan! a skami a dowa na sogo o Kadnan ka: Na bokaing ka rkami so manga moriyataw o Israil, go ding ka siran pziksaa: Sabnar a adn a minioma mi rka a tanda, a phoon ko Kadnan ka. Na so kalilintad na sii ko taw a komidg ko toroan´"},{"SurahNumber":20,"VerseNumber":48,"Text":"Mataan! a skami na sabnar a iniilaham rkami a mataan! a so siksa na sii ko taw a tomiyaplis go tomiyalikhod"},{"SurahNumber":20,"VerseNumber":49,"Text":"Pitharo (o Pir´awn): \"Antawaa i Kadnan iyo hay Mosa"},{"SurahNumber":20,"VerseNumber":50,"Text":"Pitharo (o Mosa): \"Aya Kadnan ami na so inibgay Niyan ko oman i isa shay´ so iniyadn on, oriyan iyan na pinggonanao Niyan"},{"SurahNumber":20,"VerseNumber":51,"Text":"Pitharo (o Pir´awn): \"Antonaay miyasowa o manga pagtaw a miyangaoona"},{"SurahNumber":20,"VerseNumber":52,"Text":"Pitharo (o Mosa): \"So katawi ron na sii ko Kadnan ko, ka matatago ko kitab: Di kharibat so Kadnan ko, go di khalipat"},{"SurahNumber":20,"VerseNumber":53,"Text":"So inisnggay Niyan rkano so lopa a miyakayat, go tiyagoan kano Niyan on sa manga lalan; go piyakatoron Iyan a phoon ko kawang so ig\"; na adn a pphakambowatn Ami sa sabap on a pizoson a mangngto a mbidabida"},{"SurahNumber":20,"VerseNumber":54,"Text":"Kang kano (ron) go pagpra niyo (ron) so manga ayam iyo: Mataan! a adn a matatago roo man a titho a manga tanda ko adn a manga gdagda iyan"},{"SurahNumber":20,"VerseNumber":55,"Text":"Inadn Ami skano a phoon ko lopa, go ron Ami skano phakakasoya, go ron Ami skano phakagmawa so khaokitan a salakaw"},{"SurahNumber":20,"VerseNumber":56,"Text":"Na sabnsabnar a piyakiilay Ami (ko Pir´awn) so manga tanda Ami sa kalangolangowan iyan, na tomiyaplis go somiyang ka"},{"SurahNumber":20,"VerseNumber":57,"Text":"Pitharo (o Pir´awn): \"Ba aya kiyasong ka rkami na ang kaming ka mapakaawa ko lopa Ami sabap ko balik matang ka, hay Mosa"},{"SurahNumber":20,"VerseNumber":58,"Text":"Na mataan! a khawitan Ami ska dn sa balik mata a lagid iyan. Na tndo ka ko lt ami go so lt ka sa kapthalabok, di kami ron ndorat skami go ska (sii ko) darpa a kasosokodan (rktano)"},{"SurahNumber":20,"VerseNumber":59,"Text":"Pitharo (o Mosa): \"Aya kathalabok iyo na so alongan a kalilang, go malimod so manga manosiya ko kiporo o alongan"},{"SurahNumber":20,"VerseNumber":60,"Text":"Na tomiyalikhod so Pir´awn: Na tinimo iyan so antangan iyan, oriyan iyan na miyakatalingoma"},{"SurahNumber":20,"VerseNumber":61,"Text":"Pitharo kiran o Mosa: \"Dowan dowaan kano! Di niyo pagangkoba so Allah sa kabokhag, ka ibinasa Niyan rkano so siksa: Na sabnar a kiyawiswisan so taw a inangkob iyan (so Allah)"},{"SurahNumber":20,"VerseNumber":62,"Text":"Na piyamagodasaan iran i zowaan iran, ko ndolondolonan iran, go piyagns iran so bitiyara (iran)"},{"SurahNumber":20,"VerseNumber":63,"Text":"Pitharo iran a: \"Mataan! a giya dowaya na titho a manga balik mata a kabaya iran a mapakaawa kano iran ko lopa iyo sa misabap ko balik mata iran, go maylang iran so okit iyo a makallbi"},{"SurahNumber":20,"VerseNumber":64,"Text":"Na timoa niyo so antangan iyo, oriyan iyan na talingoma kano a khizisinnday: Na sabnar a miyakadaag sa alongan nai so taw a miyakaombaw"},{"SurahNumber":20,"VerseNumber":65,"Text":"Pitharo iran: \"Hay Mosa, na ithog ka odi na mabaloy kami a paganay a taw a minithog"},{"SurahNumber":20,"VerseNumber":66,"Text":"Pitharo iyan: \"Kna, ka ithog kano!\" Na samawto na so manga tali ran go so manga badas iran na aya kaggdaa niyan on phoon ko balik mata iran na mataan! oto a pphamanola"},{"SurahNumber":20,"VerseNumber":67,"Text":"Na kiyagdian sa sii bo ko ginawa niyan sa kalk so Mosa"},{"SurahNumber":20,"VerseNumber":68,"Text":"Pitharo Ami: \"Di ka pkhalk, mataan! a ska na ska i maporo"},{"SurahNumber":20,"VerseNumber":69,"Text":"Na ithogn ka so zisii ko kawanan ka: ka an iyan malolok so biyaloy ran; mataan! a so biyaloy iran na limpangan o balik mata: Na di phakadaag so balik mata, apiya anda lomiyabo"},{"SurahNumber":20,"VerseNumber":70,"Text":"Na miyamangi omng so manga balik mata sa khipakasosodiod: Pitharo iran: \"Piyaratiyaya mi so Kadnan o Haron ago so Mosa"},{"SurahNumber":20,"VerseNumber":71,"Text":"Pitharo (o Pir´awn): \"Ino niyo pharatiyayaa skaniyan a da akn skano pn kaydini? Mataan! a skaniyan i titho a goro niyo, a so miyangndao rkano ko balik mata! Na mataan! a pamotolan ko dn so manga lima niyo go so manga ai niyo sa di magonod, go mataan! a solaan ko skano dn ko manga kayo a korma: Go mataan! a katokawan iyo dn, o antawaa rkami i lbi a sangat i siksa, go lbi a kakal"},{"SurahNumber":20,"VerseNumber":72,"Text":"Pitharo iran: \"Di ami ska dn iplawan ko miyakaoma rkami a manga rarayag a karina, ago so miyadn rkami. Na nggolalann ka i ipnggolalan ka: Siing ka bo mipngolalan sangkai a kawyagoyag ko doniya"},{"SurahNumber":20,"VerseNumber":73,"Text":"Mataan! a skami, na piyaratiyaya mi so Kadnan ami: Ka oba Niyan rkami napiya so manga kasalaan ami, go so initgl ka rkami skaniyan a balik mata: Na so Allah i lbi a mapiya, go lbi a tatap"},{"SurahNumber":20,"VerseNumber":74,"Text":"Mataan aya! a sadn sa taw a makatalingoma ko Kadnan iyan a baradosa, - na mataan! a bagian iyan so naraka Jahannam: Di roo phatay go di khaoyag (sa kawyag a mapiya)"},{"SurahNumber":20,"VerseNumber":75,"Text":"Na sadn sa makatalingoma Rkaniyan a mapaparatiyaya a sabnar a pinggalbk iyan so manga pipiya, - na siran man i khibagian ko manga daradat a manga poporo"},{"SurahNumber":20,"VerseNumber":76,"Text":"Manga sorga a tatap, a phamangondas ko kababaan iyan, so manga lawasayg: Makakakal siran roo: Na giyoto man i balas ko taw a mizoti"},{"SurahNumber":20,"VerseNumber":77,"Text":"Na sabnsabnar a iniilaham Ami ko Mosa a: \"Panglmn ka so manga oripn Ko, na mbaaln ka siran sa lalan ko kalodan a mamara, di ka khawan i ba kano raota, go di ka khalk"},{"SurahNumber":20,"VerseNumber":78,"Text":"Na tiyondog siran o Pir´awn rakhs o manga tantara iyan, na minitanggob kiran so kalodan so nganin a minitanggob kiran"},{"SurahNumber":20,"VerseNumber":79,"Text":"Na miyadadag o Pir´awn so pagtaw niyan, go da niyan matoro"},{"SurahNumber":20,"VerseNumber":80,"Text":"Hay manga moriyataw o Israil, sabnar a siyabt Ami skano ko ridoay niyo, go iniphasada Ami skano ko kilid o palaw sakawanan, go initoron Ami rkano so Manna, go so (papanok a) Salwa"},{"SurahNumber":20,"VerseNumber":81,"Text":"(Pitharo Ami:) \"Kang kano ko manga pipiya ko nganin a inipagpr Ami rkano, go di kano ron phmalawani, ka matangkd rkano so rarangit Akn: Na sadn sa matangkd on so rarangit Akn na sabnar a mabinasa"},{"SurahNumber":20,"VerseNumber":82,"Text":"Na mataan! a Sakn na titho a Manapi ko taw a mithawbat, go miyamaratiyaya, go minggalbk sa mapiya, - oriyan iyan na komidg ko ontol"},{"SurahNumber":20,"VerseNumber":83,"Text":"Na antonaa i minipagalokalok ka (sa kiya onaing ka) ko pagtawng ka, hay Mosa"},{"SurahNumber":20,"VerseNumber":84,"Text":"Pitharo iyan: \"Siran na kataya siran sii ko talikhodan ko (a matotondog ako iran): Na miyagalokalok ako rka Kadnan ko, ka obang Ka kasoatn"},{"SurahNumber":20,"VerseNumber":85,"Text":"Pitharo (o Allah): \"Na mataan! a Skami na tiniyoba Ami so pagtawng ka ko oriyan ka (ko kiyablagang ka kiran): Ka diyadag siran o Samiri"},{"SurahNumber":20,"VerseNumber":86,"Text":"Na mimbalingan so Mosa ko pagtaw niyan a pkhararangitan a makamboboko. Pitharo iyan: \"Hay pagtaw akn, ba kano da diyandii o Kadnan iyo sa diyandi a mapiya? Ba rkano miyathay so masa? Antawaa ba niyo kabaya a matangkd rkano so rarangit a phoon ko Kadnan iyo, sa kiyandorat iyo ko diyandi akn"},{"SurahNumber":20,"VerseNumber":87,"Text":"Pitharo iran: \"Kna a ba kami mindorat ko diyandii ka, sa ba sabap ko kapaar ami: Na ogaid na piyakaawid kami sa manga ppnd phoon ko imbolawan o pagtaw, na inipangithog ami oto (ko apoy), ka lagid oto a kiyaithog o Samiri"},{"SurahNumber":20,"VerseNumber":88,"Text":"A inigmaw niyan kiran a mayto a sapi a lawas iyan, a phag-nga na pitharo iran a: Katii so tohan iyo, go tohan o Mosa, na miyalipat"},{"SurahNumber":20,"VerseNumber":89,"Text":"Ba iran di khaylay a da a khismbag iyan kiran a katharo, go da a mipapaar iyan kiran a morala odi na ompiya"},{"SurahNumber":20,"VerseNumber":90,"Text":"Na sabnsabnar a pitharo kiran o Haron gowani a: \"Hay pagtaw akn! giyabo a kinitpngn rkano ron: Ka mataan! a aya Kadnan iyo na so (Allah a) Masalinggagaw: Na onoti ako niyo go onoti niyo so sogoan ko"},{"SurahNumber":20,"VerseNumber":91,"Text":"Pitharo iran: \"Di ami dn itharg a karrtki ami ron somimba, taman sa di makabaling rkami so Mosa"},{"SurahNumber":20,"VerseNumber":92,"Text":"Pitharo (o Mosa): \"Hay Haron! antonaa i miyakarn rka, gowani a maylaing ka siran a miyadadag siran"},{"SurahNumber":20,"VerseNumber":93,"Text":"Sa dang ka rakn kawnoti? Inong ka zoranga so sogoan ko"},{"SurahNumber":20,"VerseNumber":94,"Text":"Pitharo Haron: \"Hay wata i ina, ding ka nggandra so sompa akn go giya olo akn. Mataan! a sakn na inikalk akn o bang ka matharo a: Inomparik ka so manga moriyataw o Israil, go dang ka kanayawi so lalag akn"},{"SurahNumber":20,"VerseNumber":95,"Text":"Pitharo (o Mosa): \"Antonaa i siyowa aka, hay Samiri"},{"SurahNumber":20,"VerseNumber":96,"Text":"Pitharo iyan a: \"Miyailay akn so da iran maylay skaniyan: Na komims ako sa sakms ko lakaw o sogo, na iniithog akn on: Na giyoto i inibarayat rakn o ginawa ko"},{"SurahNumber":20,"VerseNumber":97,"Text":"Pitharo (o Mosa): \"Na awa ka. Na mataan! a rk ka ko kawyagoyag so giing ka katharoa sa: ´Da a kazkhoay´; go mataan! a adn a rk ka a diyandi a di ka on dn makandorat: Na ilayang ka so tohan ka, a so tiyatap ka a kapzimba angka on: Mataan! a thotongn Ami dn skaniyan oriyan iyan na mataan! a ikayambr Ami dn skaniyan ko kalodan sa titho a kakayambr"},{"SurahNumber":20,"VerseNumber":98,"Text":"Aya bo a tohan iyo na so Allah: So da a tohan a salakaw Rkaniyan: Rangkom Iyan a katao so langowan taman"},{"SurahNumber":20,"VerseNumber":99,"Text":"Lagid aya a kapphanothola Mi rka ko sabaad ko manga thotholan ko andang a miyaona a: Sabnar a bigan Ami ska phoon ko hadapan Ami sa pananadm"},{"SurahNumber":20,"VerseNumber":100,"Text":"Sadn sa tomalikhod on, na mataan! a skaniyan na phakaawid ko alongan a qiyamah sa mapnd"},{"SurahNumber":20,"VerseNumber":101,"Text":"Makakakal siran on: Na miyakaratarata a bagian iran ko alongan a qiyamah a awid"},{"SurahNumber":20,"VerseNumber":102,"Text":"Sii ko alongan a iyopn so sanggakala: Na limodn Ami so manga baradosa, sa alongan oto a khikabobota"},{"SurahNumber":20,"VerseNumber":103,"Text":"Na mipphamagtonga iran ko ndolondolonan iran a: \"Da a minitarg iyo a rowar ko sopolo (gawii)"},{"SurahNumber":20,"VerseNumber":104,"Text":"Skami i Matao ko gi iran tharoon: ko masa a gii tharoon o makaoontol kiran i pamikiran a: \"Da a kiyapakatarg iyo a rawar ko salongan"},{"SurahNumber":20,"VerseNumber":105,"Text":"Na ipagiza iran rka so manga palaw: Na tharoang ka a: \"Ikhayontong skaniyan o Kadnan ko sa samporna a ka kayontong"},{"SurahNumber":20,"VerseNumber":106,"Text":"Na ibagak Iyan (so lopa) a pantar a mammnas"},{"SurahNumber":20,"VerseNumber":107,"Text":"A da a khaylaing ka on a mallna, go da a mibobobong"},{"SurahNumber":20,"VerseNumber":108,"Text":"Sa alongan oto na khaonotan iran so pphananawag: Sa da a kakhorikori on: Na mapnt so manga sowara ko (Allah a) Masalinggagaw: Na da a khan´g ka a rowar sa dalpk"},{"SurahNumber":20,"VerseNumber":109,"Text":"Sa alongan oto na di phakanggay a gona so kapangongogopan inonta so taw a inidinan skaniyan o (Allah a) Masalinggagaw, go miyasoat on sa katharo"},{"SurahNumber":20,"VerseNumber":110,"Text":"Katawan Iyan so kasasangoran iran go so katatalikhodan iran: Go di iran khaszb Skaniyan a katao"},{"SurahNumber":20,"VerseNumber":111,"Text":"Na makapangalimbabaan so manga paras ko (Allah a) oyagoyag, a thatandingan: Na sabnar a kiyawiswisan so taw a miyakaawid sa kandarowaka"},{"SurahNumber":20,"VerseNumber":112,"Text":"Na sadn sa taw a nggalbk ko manga pipiya, a skaniyan na mapaparatiyaya, na di mawan sa ba kasalimboti go ba kakorangi (so amal iyan a mapiya)"},{"SurahNumber":20,"VerseNumber":113,"Text":"Na lagid aya a kinitoronn Ami rkaniyan a Qor´an a basa Arab, go phisalinsalin Ami magosay ko sold iyan so pangangalk, ka an siran makapananggila, odi na makabago kiran sa ndao"},{"SurahNumber":20,"VerseNumber":114,"Text":"Na Maporo so Allah, a Phapaar, a Bnar! Na ding ka pnggagaani (ya Mohammad) so Qor´an ko dapn kapopos o kipzampayn rka on, na tharoang ka: \"Kadnan ko, omani akong Ka sa katao"},{"SurahNumber":20,"VerseNumber":115,"Text":"Na sabnsabnar a diniyandian Ami so Adam, gowani, na miyalipat: Go da a miyatoon Ami ron a kattkhs"},{"SurahNumber":20,"VerseNumber":116,"Text":"Na gowani na pitharo Ami ko manga malaikat: \"Pangalimbabaang kano ko Adam\", na miyangalimbabaan siran, inonta so iblis: Ka somiyangka"},{"SurahNumber":20,"VerseNumber":117,"Text":"Na pitharo Ami: \"Hay Adam, mataan! a giyaya na ridowaing ka, go si karomang ka: Na oba kano niyan mapakaawa ko sorga, ka marasay ka"},{"SurahNumber":20,"VerseNumber":118,"Text":"Mataan! a rk ka a ding ka roo ka khaor go di ka khatalandiyang"},{"SurahNumber":20,"VerseNumber":119,"Text":"Go mataan! a ska na di ka roo mawaw, go di ka rantian a alongan"},{"SurahNumber":20,"VerseNumber":120,"Text":"Na piyangonsi skaniyan o shaytan: Pitharo iyan: \"Hay Adam, ba ko rka thoroon so kayo a katatap, go kapaar a di khada"},{"SurahNumber":20,"VerseNumber":121,"Text":"Na komiyan siran on, na miyapayag kiran so awrat iran: Go aya miyataad iran, na giya kapphanangkiri iran, ko raon sa sorga a minisapng iran ko awrat iran; na siyorang o Adam so Kadnan iyan, na miyaribat"},{"SurahNumber":20,"VerseNumber":122,"Text":"Oriyan iyan na pinili skaniyan o Kadnan Iyan: Na piyakatawbat Iyan, go tiyoro Iyan"},{"SurahNumber":20,"VerseNumber":123,"Text":"Pitharo Iyan a: \"Tpad kano, phoon rkaniyan (a sorga) langon, so sabaad rkano na ridoay o sabaad: Amay ka adn a makatalingoma rkano a phoon Rakn a toroan, na sadn sa monot ko toroan Ko, na di madadag, go di marasay"},{"SurahNumber":20,"VerseNumber":124,"Text":"Na sadn sa tomalikhod ko tadm Rakn, na mataan! a adn a rk iyan a kawyagoyag a masimpit, go witn Ami skaniyan ko kalilimod ko alongan a qiyamah a bota"},{"SurahNumber":20,"VerseNumber":125,"Text":"Tharoon iyan: \"Kadnan ko! antonaa i sabap a kiyawitang Ka rakn ko kalilimod a bota ko, a sabnar a miyabaloy ako a pphakaylay (sii sa doniya)"},{"SurahNumber":20,"VerseNumber":126,"Text":"Tharoon (o Allah) a: \"Lagid anan, a miyakatalingoma rka so manga ayat Ami, na piyakalipatan ka oto: Na lagid anan, a sa alongan nai, na plipatang ka"},{"SurahNumber":20,"VerseNumber":127,"Text":"Go lagid aya a kambalasi Ami ko taw a mimalawani go da niyan paratiyayaa so manga ayat o Kadnan iyan: Na mataan! a so siksa ko akhirat i lbi a sangat go kakal"},{"SurahNumber":20,"VerseNumber":128,"Text":"Ino kiran da makanggonanao so madakl a bininasa Ami ko miyaonaan iran a pd ko manga pagtaw (a miyangaoona), a pphakalalakaw siran ko piyamagingdan iran? Mataan! a adn a matatago roo man a titho a manga tanda ko adn a manga gdagda iyan"},{"SurahNumber":20,"VerseNumber":129,"Text":"Na o da so katharo a miyaona a phoon ko Kadnan ka, mataan! a khabaloy (so siksa) a tatap, go so taalik a miyapnto"},{"SurahNumber":20,"VerseNumber":130,"Text":"Na tigrang ka so gi iran katharo: Go pthasbikn ka so podi ko Kadnan ka, ko dapn so kasbang o alongan, go so dapn so kasdp iyan; go so sabaad ko manga oras ko gagawii, na pthasbik ka, go so manga kilid o kadawndaw: Ka angka masoat"},{"SurahNumber":20,"VerseNumber":131,"Text":"Na ding ka phakasagata so (kaylay o) dowa matang ka ko piyakisawitan Ami kiran oto a pizoson a parayasan ko kawyagoyag ko doniya, ka ipthpng Ami kiran oto: Na so riskhi o Kadnan ka (ko sorga) i mapiya, go tatap"},{"SurahNumber":20,"VerseNumber":132,"Text":"Na sogoon ka ko taalok rka so sambayang, go phantang ka sii Rkaniyan. Di Kami rka phangni sa pagpr: Skami i pphagpr rka. Na so khabolosan (a mapiya) na bagian o manananggila"},{"SurahNumber":20,"VerseNumber":133,"Text":"Na pitharo iran a: \"Ino a da a khitalingoma niyan rktano a tanda a phoon ko Kadnan iyan. Badaa miyakatalingoma kiran a karina a so matatago ko manga kitab a paganay"},{"SurahNumber":20,"VerseNumber":134,"Text":"Na opama ka mataan! a inibinasa Mi kiran so siksa ko onaan aya, na ptharoon iran dn: \"Kadnan ami, ino kaming Ka da sogoi sa sogo, ka an ami kawnoti so manga ayat Ka ko da ami pn kapakayto ago kahina"},{"SurahNumber":20,"VerseNumber":135,"Text":"Tharoang ka a: \"Oman i isa na nomanayaw: Na nayaw kano, ka katokawan iyo bo o antawaa i khimangark ko lalan a ontol, go sa miyakatoman"}]}