{"Id":449,"LanguageCodes":["uk","ukr"],"Name":"ukr-yakubovych","Author":"Yakubovych","Language":"Ukrainian","Description":"Ukrainian","Direction":"ltr","Source":"","Translations":[{"SurahNumber":3,"VerseNumber":93,"Text":"Будь-яка їжа була дозволена синам Ісраїля перед зісланням Таурату, окрім тієї, яку Ісраїль заборонив сам собі. Скажи: «Принесіть же Таурат і прочитайте це, якщо ви правдиві"},{"SurahNumber":3,"VerseNumber":94,"Text":"А якщо хто після цього зводить наговір на Аллага, то саме вони є несправедливими"},{"SurahNumber":3,"VerseNumber":95,"Text":"Скажи: «Правдивим є Аллаг! Йдіть же за релігією Ібрагіма-ханіфа, а він не був багатобожником"},{"SurahNumber":3,"VerseNumber":96,"Text":"Воістину, перший дім, зведений людьми — це Дім у Бацці, благословення та прямий шлях для світів"},{"SurahNumber":3,"VerseNumber":97,"Text":"Там містяться ясні знамення. Це — місце Ібрагіма, і хто увійде туди, буде в безпеці. Люди зобов’язані перед Аллагом здійснювати хаджж у Дім — хто буде спроможний на це. А якщо хто не вірує, то Аллаг не потребує жителів світів"},{"SurahNumber":3,"VerseNumber":98,"Text":"Скажи: «О люди Писання! Чому ви не віруєте в знамення Аллага, тоді як Аллаг є свідком того, що ви робите"},{"SurahNumber":3,"VerseNumber":99,"Text":"Скажи: «О люди Писання! Чому ви збиваєте зі шляху Аллага тих, які увірували, намагаючись викривити цей шлях? Ви ж самі є свідками [істини]! Аллаг не омине того, що робите ви"},{"SurahNumber":3,"VerseNumber":100,"Text":"О ви, які увірували! Якщо ви підкоритесь декому із людей Писання, то вони перетворять вас на невіруючих — після того, як була у вас віра"},{"SurahNumber":3,"VerseNumber":101,"Text":"Як же ви можете не вірувати, коли читають вам знамення Аллага, і серед вас — Його Посланець? Хто шукає захисту в Аллага, той вже пристав на прямий шлях"},{"SurahNumber":3,"VerseNumber":102,"Text":"О ви, які увірували! Бійтесь Аллага гідним Його страхом! І помирайте не інакше як ставши відданими Йому"},{"SurahNumber":3,"VerseNumber":103,"Text":"Тримайтеся разом біля Аллага і не розділяйтеся! Згадайте милість Аллага до вас, коли ви були ворогами, а Він об’єднав ваші серця, і за милістю Його ви стали братами один для одного. Ви були на краю вогняної прірви, та Аллаг врятував вас від неї. Ось так Аллаг роз’яснює вам Свої знамення — можливо, ви підете прямим шляхом"},{"SurahNumber":3,"VerseNumber":104,"Text":"Нехай буде серед вас громада, яка закликатиме до блага, буде наказувати добре та забороняти неприйнятне. Саме такі й матимуть успіх"},{"SurahNumber":3,"VerseNumber":105,"Text":"І не будьте схожими на тих, які розділилися та розійшлися між собою після того, як до них прийшло знання; на таких чекає велика кара"},{"SurahNumber":3,"VerseNumber":106,"Text":"в той День, коли деякі обличчя стануть білими, а деякі стануть чорними. Тим, чиї обличчя стали чорними, [скажуть]: «Невже ви стали невіруючими після того, як у вас була віра? Тож спробуйте на смак те, у що ви не вірили"},{"SurahNumber":3,"VerseNumber":107,"Text":"А ті, чиї обличчя стали білими, потраплять у милість Аллага. І будуть вони там довіку"},{"SurahNumber":3,"VerseNumber":108,"Text":"Такими є знамення Аллага, які Ми виголошуємо тобі в істині. Аллаг не бажає несправедливості для жителів світів"},{"SurahNumber":3,"VerseNumber":109,"Text":"Аллагу належить все, що на небесах, і все, що на землі. І до Аллага повертаються усі справи"},{"SurahNumber":3,"VerseNumber":110,"Text":"Ви — найкраща громада, створена серед людей: ви наказуєте добре, забороняєте неприйнятне та віруєте в Аллага! Якби люди Писання теж увірували, то це було б краще для них. Є серед них віруючі, але більшість із них — нечестивці"},{"SurahNumber":3,"VerseNumber":111,"Text":"Вони не завдадуть вам жодної шкоди, крім образ. Якщо вони почнуть боротися з вами, то повернуться до вас спиною, після чого ніхто їм не допоможе"},{"SurahNumber":3,"VerseNumber":112,"Text":"Де б ви не знайшли їх, вони всюди будуть принижені — хіба як отримають притулок у Аллага і притулок у людей. Вони накликали на себе гнів Аллага і вразила їх бідність! Це так, бо вони не вірили у знамення Аллага і вбивали пророків без права на те. Це — за непослух їхній та за порушення їхні"},{"SurahNumber":3,"VerseNumber":113,"Text":"Не всі вони однакові. Є серед людей Писання стійка громада, яка читає знамення Аллага ночами, низько кланяючись"},{"SurahNumber":3,"VerseNumber":114,"Text":"Вони вірують в Аллага та в Останній День, наказують добре та забороняють неприйнятне, випереджають одне одного у добрих справах. Вони і є одними з праведників"},{"SurahNumber":3,"VerseNumber":115,"Text":"Що б доброго вони не зробили, воно не приховається. Аллаг знає про богобоязливих"},{"SurahNumber":3,"VerseNumber":116,"Text":"Воістину, тим, які не увірували, ніяк не допоможе ні майно їхнє, ні діти їхні. Вони є жителями вогню — і будуть вони там довіку"},{"SurahNumber":3,"VerseNumber":117,"Text":"Те, що вони витрачають у земному житті, схоже на морозний вітер. Він вразив ниву людей, які були несправедливі до самих себе, і він знищив її! Це не Аллаг вчинив несправедливо із ними, це вони самі були несправедливі до себе"},{"SurahNumber":3,"VerseNumber":118,"Text":"О ви, які увірували! Не оточуйте себе тими, хто не з-посеред вас. Вони не втратять нагоди нашкодити вам та порадіти труднощам вашим. Ненависть видно на вустах їхніх, але ще більша ненависть захована в їхніх серцях! Ми вже пояснили вам знамення, якби ж лише розуміли ви"},{"SurahNumber":3,"VerseNumber":119,"Text":"Ви любите їх, а вони не люблять вас. Ви вірите в усі Писання, і коли вони зустрічають вас, то говорять: «Увірували ми!» А коли залишаються наодинці, то гризуть нігті від своєї ненависті до вас. Скажи: «Умріть від своєї ненависті!» Аллаг добре знає про те, що в серцях"},{"SurahNumber":3,"VerseNumber":120,"Text":"Якщо торкнеться вас щось добре, то їх це гнітить. А якщо вас вразить лихо, то радіють вони! Та якщо ви будете терплячими та богобоязливими, то їхні хитрощі ніяк не зможуть зашкодити вам. Воістину, Аллаг осягає те, що роблять вони"},{"SurahNumber":3,"VerseNumber":121,"Text":"І ось ти вранці залишив свою родину, щоб показати віруючим їхні місця перед битвою. Аллаг — Всечуючий, Всезнаючий"},{"SurahNumber":3,"VerseNumber":122,"Text":"І коли два загони ваших вже були здатні зламатися, то Аллаг був Покровителем їхнім. І нехай на Аллага покладають сподівання віруючі"},{"SurahNumber":3,"VerseNumber":123,"Text":"Аллаг допоміг вам коло Бадру, коли були ви слабкими. Бійтесь Аллага — можливо, ви будете вдячними"},{"SurahNumber":3,"VerseNumber":124,"Text":"І ти сказав віруючим: «Невже не достатньо вам того, що Аллаг допомагає вам трьома тисячами зісланих ангелів"},{"SurahNumber":3,"VerseNumber":125,"Text":"Так! Якщо ви будете терплячими та богобоязливими, і якщо здійснять раптовий напад на вас, то Він допоможе вам п’ятьма тисячами позначених ангелів"},{"SurahNumber":3,"VerseNumber":126,"Text":"Аллаг зробив це доброю звісткою для вас — для того, щоб заспокоїти нею ваші серця, бо немає допомоги, окрім як від Аллага — Великого, Мудрого"},{"SurahNumber":3,"VerseNumber":127,"Text":"а також для того, щоб знищити частину невіруючих або принизити їх так, щоб вони повернулися назад пригніченими"},{"SurahNumber":3,"VerseNumber":128,"Text":"Тобі не повинно бути діла до того, прийме Він їхнє каяття чи скарає їх. Воістину, вони — несправедливі"},{"SurahNumber":3,"VerseNumber":129,"Text":"Аллагу належать ті, хто на небесах, і ті, хто на землі. Він прощає того, кого побажає, і карає Він того, кого побажає. Аллаг — Прощаючий, Милосердний"},{"SurahNumber":3,"VerseNumber":130,"Text":"О ви, які увірували! Не пожирайте лихву, збільшену в багато разів! І бійтесь Аллага — можливо, матимете ви успіх"},{"SurahNumber":3,"VerseNumber":131,"Text":"І бійтесь вогню, який приготували невіруючим"},{"SurahNumber":3,"VerseNumber":132,"Text":"І коріться Аллагу та Посланцю — можливо, отримаєте ви милість"},{"SurahNumber":3,"VerseNumber":133,"Text":"Прагніть же до прощення від Господа вашого та до раю, протяжність якого дорівнює небесам та землі. Його приготували для богобоязливих"},{"SurahNumber":3,"VerseNumber":134,"Text":"які витрачають на милостиню у радості та в біді, які стримують гнів та прощають людей. Аллаг любить тих, які роблять добро"},{"SurahNumber":3,"VerseNumber":135,"Text":"І ті, як вчинили щось мерзотне або вчинили несправедливо із самими собою, згадують Аллага та благають у Нього прощення гріхів їхніх; а хто ж прощає гріхи, окрім Аллага? Ті, які не повторюють скоєного, знаючи про це"},{"SurahNumber":3,"VerseNumber":136,"Text":"саме такі матимуть своєю винагородою прощення від Господа їхнього та сади, де течуть ріки. Вони будуть там довіку. Добру ж винагороду мають ті, хто це робить"},{"SurahNumber":3,"VerseNumber":137,"Text":"Таке траплялося й раніше за вас. Пройдіться ж землею та погляньте, яким був кінець тих, які вважали [істину] за брехню"},{"SurahNumber":3,"VerseNumber":138,"Text":"Це — роз’яснення для людей, прямий шлях та повчання для богобоязливих"},{"SurahNumber":3,"VerseNumber":139,"Text":"Не слабшайте та не журіться, адже ви матимете перевагу над іншими — якщо віруєте ви"},{"SurahNumber":3,"VerseNumber":140,"Text":"Якщо було поранено вас, то так само було поранено й тих людей. Ми змінюємо для людей такі дні почергово, щоб Аллаг знав тих, які увірували, і щоб Він обрав серед вас мучеників. Аллаг не любить несправедливих"},{"SurahNumber":3,"VerseNumber":141,"Text":"І щоб Аллаг очистив тих, які увірували, і знищив невіруючих"},{"SurahNumber":3,"VerseNumber":142,"Text":"Невже ви думаєте, що увійдете до раю, і Аллаг не буде знати тих серед вас, які вели боротьбу, і не буде знати тих, які були терплячими"},{"SurahNumber":3,"VerseNumber":143,"Text":"Ви прагнули смерті перед тим, як зустрілися з нею. І ось тепер ви бачите її на власні очі"},{"SurahNumber":3,"VerseNumber":144,"Text":"Мухаммад — лише Посланець. Були посланці й до нього. Невже, якщо він помре чи його буде вбито, відступите ви? А хто відступить, той ніяк не зможе зашкодити Аллагу. Аллаг же винагородить вдячних"},{"SurahNumber":3,"VerseNumber":145,"Text":"Жодна душа не помре, окрім як із дозволу Аллага, у визначений Ним час. Хто бажає винагороди земного життя, того Ми винагородимо нею. А хто бажає винагороди життя наступного, того Ми винагородимо нею. І Ми винагородимо вдячних"},{"SurahNumber":3,"VerseNumber":146,"Text":"Скільки ж було пророків, поряд з якими боролися так багато сподвижників їхніх! Вони не втратили сили від того, що вразило їх на шляху Аллага, і не стали слабшими вони, і не підкорилися ворогу. Аллаг любить терплячих"},{"SurahNumber":3,"VerseNumber":147,"Text":"Вони не говорили нічого, окрім: «Господи наш! Прости нам гріхи наші та нестриманість у справі нашій! Ствердь поступ наш і допоможи нам проти невіруючих людей"},{"SurahNumber":3,"VerseNumber":148,"Text":"Аллаг дарував їм винагороду їхню у земному житті, а також прекрасну винагороду в житті наступному. Аллаг любить тих, які роблять добро"},{"SurahNumber":3,"VerseNumber":149,"Text":"О ви, які увірували! Якщо ви підкоритесь тим, які не увірували, то вони змусять вас відступити. І повернетесь ви, втративши все"},{"SurahNumber":3,"VerseNumber":150,"Text":"Та Аллаг — Захисник ваш і Він — найкращий із помічників"},{"SurahNumber":3,"VerseNumber":151,"Text":"Ми посіємо в серцях невіруючих жах за те, що вони приписували Аллагу рівних, тоді як Аллаг не відсилав про таких жодного доказу. Притулком їхнім буде вогонь. Гидке ж місце нечестивців"},{"SurahNumber":3,"VerseNumber":152,"Text":"Аллаг був правдивим із вами в Своїй обіцянці, коли ви знищували їх з Його дозволу, поки ви не занепали духом і не почали сперечатися про наказ. Ви вчинили непослух після того, як Він показав вам дороге для вас. Є серед вас ті, хто прагне земного життя, а є серед вас ті, хто прагне життя наступного. Потім Він примусив вас до втечі — щоб випробувати вас. Але Він уже простив вас, бо Аллаг милостивий до віруючих"},{"SurahNumber":3,"VerseNumber":153,"Text":"І ось ви почали дертися вгору, не дивлячись одне на одного. Посланець кликав вас, перебуваючи позаду. Аллаг відплатив вам смутком за смуток — щоб ви не сумували ні за тим, що втратили, ні за тим, що вразило вас. Аллаг знає про те, що ви робите"},{"SurahNumber":3,"VerseNumber":154,"Text":"Після смутку Він зіслав вам заспокійливий сон, який торкнувся частини з вас. Інші ж були засмучені думками про себе, несправедливо думаючи про Аллага так, як думали у часи невігластва. Вони говорили: «Чи можемо ми щось вирішувати в цій справі?» Скажи: «Справа цілком належить Аллагу». Вони ховають у своїх думках те, що не бажають відкрити тобі. Вони говорять: «Якби ми справді щось вирішували, то нас отут не вбивали б!» Скажи: «Навіть якби ви залишилися вдома, то ті, кому призначено загинути, неодмінно рушили б до місця своєї загибелі, і Аллаг випробував би те, що у грудях ваших, щоб очистити те, що у серцях ваших!» Аллаг знає те, що в серцях"},{"SurahNumber":3,"VerseNumber":155,"Text":"Воістину, тих серед вас, які відвернулися у день зіткнення двох військ, шайтан змусив відхилитись через деякі вчинки їхні. Та Аллаг простив їх. Воістину, Аллаг — Прощаючий, Жалісливий"},{"SurahNumber":3,"VerseNumber":156,"Text":"О ви, які увірували! Не будьте схожими на тих, які не увірували та й сказали про братів своїх, коли ті були в дорозі чи брали участь у боротьбі: «Якби вони були біля нас, то не вмерли б і не були б вбитими!» Адже Аллаг зробив це причиною скорботи в їхніх серцях. Аллаг дарує життя та смерть і Аллаг бачить те, що ви робите"},{"SurahNumber":3,"VerseNumber":157,"Text":"Клянуся! Якщо вас буде вбито чи помрете ви на шляху Аллага, то прощення від Аллага та милість кращі за те, що вони накопичують"},{"SurahNumber":3,"VerseNumber":158,"Text":"Клянуся! Якщо ви помрете чи будете вбиті, то неодмінно будете зібрані біля Аллага"},{"SurahNumber":3,"VerseNumber":159,"Text":"За милістю від Аллага ти був м’який із ними. Якби ти був грубим чи жорстоким, то вони неодмінно залишили б тебе. Вибач їм та благай про прощення для них; радься з ними у справах. А коли щось вирішиш, то покладай сподівання на Аллага! Воістину, Аллаг любить тих, які сподіваються на Нього"},{"SurahNumber":3,"VerseNumber":160,"Text":"Якщо Аллаг дарує вам допомогу, то ніхто не переможе вас! А якщо Він позбавить вас неї, то хто ж тоді допоможе вам замість Нього? Нехай на Нього покладають сподівання віруючі"},{"SurahNumber":3,"VerseNumber":161,"Text":"Не годиться Пророку несправедливо ділити здобич. Той, хто привласнив здобич несправедливо, прийде з цією здобиччю у День Воскресіння! Віддадуть кожній душі сповна за те, що отримала вона. І не вчинять із ними несправедливо"},{"SurahNumber":3,"VerseNumber":162,"Text":"Невже той, хто йшов за благоволінням Аллага, схожий на того, хто накликав на себе гнів Аллага та чиїм притулком буде геєна? Мерзотне ж це місце для повернення"},{"SurahNumber":3,"VerseNumber":163,"Text":"Вони матимуть різні ступені перед Аллагом. Адже Аллаг бачить те, що роблять вони"},{"SurahNumber":3,"VerseNumber":164,"Text":"Аллаг уже виявив милість до віруючих, коли відіслав до них посланця з-посеред них самих. Він читає їм знамення Його, очищує їх, вчить їх Писання та мудрості, хоча раніше вони й перебували у справжній омані"},{"SurahNumber":3,"VerseNumber":165,"Text":"І коли вас вразило лихо — а ще раніше ви когось вразили вдвічі сильніше — то ви запитали: «Звідки це?» Скажи: «Від вас самих!» Воістину, Аллаг спроможний на кожну річ"},{"SurahNumber":3,"VerseNumber":166,"Text":"Те, що вразило вас у день зіткнення двох військ, трапилося з дозволу Аллага для того, щоб Він знав віруючих"},{"SurahNumber":3,"VerseNumber":167,"Text":"та знав тих, які лицемірять! Їм сказали: «Прийдіть та станьте до боротьби на шляху Аллага або хоча б захищайтесь!» Вони відповіли: «Якби ж ми знали, що відбудеться бій, то неодмінно пішли б за вами!» Але у цей день вони були ближчі до невір’я, ніж до віри. Вони говорять своїми вустами те, чого немає у їхніх серцях. Аллаг знає про те, що вони приховують"},{"SurahNumber":3,"VerseNumber":168,"Text":"Це вони, сидячи вдома, говорили своїм братам: «Якби ви послухалися нас, то вас не вбивали б!» Скажи: «Відверніть же смерть від самих себе, якщо ви правдиві"},{"SurahNumber":3,"VerseNumber":169,"Text":"Не вважайте мертвими тих, які загинули на шляху Аллага. Ні, вони живі та отримують наділ у Господа свого"},{"SurahNumber":3,"VerseNumber":170,"Text":"радіючи тому, що дарував їм Аллаг зі Своєї ласки; звеселяючись від того, що тим, які лишилися позаду них, немає чого боятись, і що не будуть засмучені вони"},{"SurahNumber":3,"VerseNumber":171,"Text":"Радіючи милості Аллага, Його ласці й тому, що Аллаг не загубить винагороди віруючих"},{"SurahNumber":3,"VerseNumber":172,"Text":"які відповіли Аллагу та Посланцю після того, як було поранено їх. На тих серед них, які творили добро та були богобоязливими, чекає велика винагорода"},{"SurahNumber":3,"VerseNumber":173,"Text":"Сказали їм: «Воістину, люди зібралися проти вас. Тож бійтесь їх!» Але це лише додало їм віри. Тому вони відповіли: «Достатньо нам Аллага! Прекрасний же Він Опікун"},{"SurahNumber":3,"VerseNumber":174,"Text":"Тож вони повернулись із милістю від Аллага та ласкою Його. Зло не торкнулося їх, і вони пішли за благоволінням Аллага. Аллаг — Володар великої ласки"},{"SurahNumber":3,"VerseNumber":175,"Text":"Це лише шайтан залякує вас своїми помічниками. Але не бійтесь їх, а бійтесь Мене, якщо є ви віруючими"},{"SurahNumber":3,"VerseNumber":176,"Text":"Нехай же не засмучують тебе ті, які поспішають у своєму невір’ї. Вони ніяк не зможуть зашкодити Аллагу. Аллаг бажає, щоб вони не мали частки в наступному житті. На них чекає велика кара"},{"SurahNumber":3,"VerseNumber":177,"Text":"Воістину, ті які купили невір’я за віру, ніяк не зможуть зашкодити Аллагу. На них чекає болісна кара"},{"SurahNumber":3,"VerseNumber":178,"Text":"Нехай же не думають ті, які не вірують, що Наша відстрочка є благом для них. Ми дали їм відстрочку лише для того, щоб вони збільшили свої гріхи. На них чекає принизлива кара"},{"SurahNumber":3,"VerseNumber":179,"Text":"Аллаг не залишить віруючих у тому стані, у якому ви перебуваєте, поки не відрізнить Він між поганим та добрим. Аллаг не навчить вас потаємного, але Аллаг обирає серед посланців Своїх того, кого побажає. Тож увіруйте в Аллага та Його посланців! І якщо ви увіруєте і будете богобоязливими, то отримаєте велику винагороду"},{"SurahNumber":3,"VerseNumber":180,"Text":"Нехай же не думають ті, які виявляють скупість у тому, що Аллаг дарував їм зі Своєї ласки, що це краще для них! Та ж ні, це гірше для них. У День Воскресіння те, на що вони скупилися, повисне навколо їхньої шиї! Аллаг — Спадкоємець небес та землі і Йому відомо те, що робите ви"},{"SurahNumber":3,"VerseNumber":181,"Text":"Аллаг почув слова тих, які говорили: «Воістину, Аллаг — бідний, а ми – багаті!» Ми запишемо й те, що вони говорили, й те, що вони вбивали пророків без жодного права. І скажемо Ми: «Спробуйте ж на смак вогняну кар"},{"SurahNumber":3,"VerseNumber":182,"Text":"за те, що приготували ви своїми руками! Адже Аллаг не вчиняє із рабами несправедливо"},{"SurahNumber":3,"VerseNumber":183,"Text":"І які говорили: «Воістину, Аллаг заповів нам не вірити жодному посланцю, поки він не покаже нам жертву, яку пожере вогонь!» Скажи: «До вас уже приходили посланці з ясними знаменнями і тим, про що ви сказали. Чому ж тоді вбили ви їх, якщо ви говорите правду"},{"SurahNumber":3,"VerseNumber":184,"Text":"І якщо вони сприймуть тебе за брехуна, то так само вони сприймали за брехунів і тих, які приходили перед тобою з ясними знаменнями, книгами та Сяючим Писанням"},{"SurahNumber":3,"VerseNumber":185,"Text":"Кожна душа спробує смерті, але відплатять вам сповна лише у День Воскресіння. І хто буде віддалений від вогню та буде введений до раю, той і матиме успіх. Земне життя — лише оманлива втіха"},{"SurahNumber":3,"VerseNumber":186,"Text":"Ви неодмінно будете випробувані своїм майном та самими собою. І ви неодмінно почуєте багато образливого від тих, кому було дано Писання раніше за вас, а також від багатобожників. Та якщо ви будете терплячими і богобоязливими, то це і буде справжньою рішучістю"},{"SurahNumber":3,"VerseNumber":187,"Text":"І ось Аллаг узяв завіт із тими, кому було дано Писання: «Роз’яснюйте ж його людям та не приховуйте його!» Але вони відкинули його та продали за мізерну ціну! Мерзотне ж те, що вторгували вони"},{"SurahNumber":3,"VerseNumber":188,"Text":"Не думай же, що ті, які радіють зі своїх вчинків та люблять, щоб їх хвалили за те, чого вони насправді не робили — так ось, не думай, що вони врятуються від кари! На них чекає болісна кара"},{"SurahNumber":3,"VerseNumber":189,"Text":"Аллагу належить влада над небесами та землею. Аллаг спроможний на кожну річ"},{"SurahNumber":3,"VerseNumber":190,"Text":"Воістину, у творінні небес і землі, у розмежуванні ночі та дня, в усьому цьому — знамення для обдарованих розумом"},{"SurahNumber":3,"VerseNumber":191,"Text":"які згадують Аллага стоячи, сидячи та лежачи, які роздумують над творінням небес і землі: «Господи наш! Ти не створив усе це марно. Преславний Ти! Врятуй же нас від кари вогнем"},{"SurahNumber":3,"VerseNumber":192,"Text":"Господи наш! Воістину, того, кого Ти вкинеш у вогонь, буде зганьблено. І у несправедливих не буде помічників"},{"SurahNumber":3,"VerseNumber":193,"Text":"Господи наш! Воістину, ми почули закличного, який закликав до віри: «Увіруйте в Господа вашого!» Тож ми увірували. Господи наш! Прости нам гріхи наші та відпусти нам злі вчинки наші! І даруй нам спокій разом із праведними"},{"SurahNumber":3,"VerseNumber":194,"Text":"Господи наш! Даруй нам те, що Ти пообіцяв нам через Своїх посланців! І не ганьби нас у День Воскресіння. Воістину, Ти не порушуєш обіцянки"},{"SurahNumber":3,"VerseNumber":195,"Text":"І відповів їм Господь їхній: «Я не зроблю марними ваших вчинків – ні вчинків чоловіків, ні вчинків жінок. Адже одні з вас походять від інших. А тим, які переселилися, були вигнані зі своїх домівок, зазнавали страждань на Моєму шляху, боролися та гинули, тим Я неодмінно відпущу злі вчинки їхні та введу таких у сади, де течуть ріки. Такою є винагорода від Аллага, а у Аллага — найкраща винагорода"},{"SurahNumber":3,"VerseNumber":196,"Text":"Нехай не вабить тебе земна суєта тих, які не увірували"},{"SurahNumber":3,"VerseNumber":197,"Text":"бо незначна ця насолода! А потім домівкою їхньою буде геєна — і мерзотний же це притулок"},{"SurahNumber":3,"VerseNumber":198,"Text":"Але на тих, які боялися Господа свого, чекають сади, де течуть ріки. Вони будуть там довіку, перебуваючи в гостинності Аллага! Те, що у Аллага, краще для праведників"},{"SurahNumber":3,"VerseNumber":199,"Text":"Воістину, серед людей Писання неодмінно є ті, які увірували в Аллага і в те, що зіслано вам, а також у те, що зіслано їм. Вони мають страх перед Аллагом і не продають знамення Аллага за мізерну ціну. На них чекає винагорода від Господа їхнього. Воістину, Аллаг — швидкий у відплаті"},{"SurahNumber":3,"VerseNumber":200,"Text":"О ви, які увірували! Будьте терплячими, змагайтесь у терпінні, будьте стійкими! І бійтесь Аллага — можливо, матимете ви успіх"},{"SurahNumber":4,"VerseNumber":1,"Text":"О люди! Бійтесь Господа вашого, Який створив вас із однієї душі та створив із неї другу до пари; а з них ще й інших чоловіків та жінок і розселив їх. Тож бійтесь Аллага, ім’ям Якого ви звертаєтесь одне до одного, і дотримуйтесь родинних зв’язків. Воістину, Аллаг наглядає за вами"},{"SurahNumber":4,"VerseNumber":2,"Text":"Віддавайте сиротам їхнє майно та не міняйте лихого на добре. І не пожирайте їхнього майна разом зі своїм. Воістину, це — великий гріх"},{"SurahNumber":4,"VerseNumber":3,"Text":"Якщо ж ви боїтесь, що не будете належно ставитись до сиріт, то одружуйтесь із тими жінками, які вам до вподоби: з двома, з трьома, з чотирма. Та якщо ви боїтесь, що не будете справедливі із ними, то нехай це буде лише одна або ж невільниця, захоплена вами. Це ближче [до справедливості], якщо не прагнете відхилитися ви"},{"SurahNumber":4,"VerseNumber":4,"Text":"І щиро віддавайте дружинам викуп як дарунок для них. Але якщо вони за своєю волею щось повернуть вам звідти, то вживайте це для здоров’я та користі"},{"SurahNumber":4,"VerseNumber":5,"Text":"І не віддавайте нерозумним свого майна, того, яке Аллаг зробив для вас засобом для прожиття. Годуйте, одягайте їх звідти, а також кажіть їм добрі слова"},{"SurahNumber":4,"VerseNumber":6,"Text":"Випробовуйте сиріт, поки вони не досягнуть шлюбного віку. І коли побачите ви у них здоровий глузд, то поверніть їм їхнє майно. Не пожирайте його, займаючись марнотратством та поспішаючи, [боячись] того часу, коли вони подорослішають. Багатий нехай утримається, а бідний нехай споживає згідно зі звичаєм. І коли ви повернете їм майно їхнє, то покличте для цього свідків. Достатньо того, як рахує Аллаг"},{"SurahNumber":4,"VerseNumber":7,"Text":"Чоловіку належить частка від того, що залишили батьки та найближчі родичі; і жінці належить частка від того, що залишили батьки та найближчі родичі — як від малого, так і від великого. Такою є встановлена частка"},{"SurahNumber":4,"VerseNumber":8,"Text":"Якщо під час поділу присутні родичі, сироти і бідняки, то наділіть їх чимось зі спадку, а також кажіть їм добрі слова"},{"SurahNumber":4,"VerseNumber":9,"Text":"І нехай мають страх перед Аллагом ті, які, залишивши після себе слабких нащадків, боялися б за них. Нехай же вони бояться Аллага та говорять розсудливе слово"},{"SurahNumber":4,"VerseNumber":10,"Text":"Воістину, ті, які несправедливо пожирають майно сиріт, лише пожирають своїми черевами вогонь. Вкинуть їх у полум’я"},{"SurahNumber":4,"VerseNumber":11,"Text":"Аллаг заповідає вам відносно дітей ваших — сину належить частка двох доньок. Якщо ж усі діти чисельністю більше двох є жінками, то їм належить дві третини спадку. А якщо лишилася тільки одна донька, то їй належить половина. А кожному з батьків померлого належить шоста частина того, що він лишив — якщо у нього лишилася дитина. А якщо він не залишив дитини і його спадкоємцями є батьки, то його матері належить третина спадку. А якщо є в нього брати, то його матері належить шоста частина — після поділу того, що було вказано в заповіті, або після виплати боргу. Ви не знаєте, хто приносить вам більше користі — батьки ваші чи сини ваші, тож Аллаг встановив Свій припис. Воістину, Аллаг — Всезнаючий, Мудрий"},{"SurahNumber":4,"VerseNumber":12,"Text":"Вам належить половина того, що лишили дружини ваші — якщо у них немає дитини. А якщо у них є дитина, то вам належить чверть того, що вони лишили — після поділу того, що було вказано у заповіті, або після виплати боргу. Дружинам же належить чверть того, що залишили ви, якщо у вас немає дитини. Якщо у вас є дитина, то їм належить восьма частина того, що залишили ви — після поділу того, що було вказано у заповіті, або після виплати боргу. Якщо ж чоловік або жінка не мають прямих спадкоємців, але мають брата чи сестру, то кожному з них належить одна шоста. Якщо ж братів і сестер буде більше, ніж двоє, то вони мають спільні права на свою третину — після поділу того, що було вказано у заповіті, або після виплати боргу – якщо не завдасть це шкоди. Саме це заповідає Аллаг, Аллаг — Всезнаючий, Жалісливий"},{"SurahNumber":4,"VerseNumber":13,"Text":"Такими є обмеження Аллага. Тих, хто кориться Аллагу та Його Посланцю, Він введе до садів, де течуть ріки. Вони будуть там довіку. Це і є великий успіх"},{"SurahNumber":4,"VerseNumber":14,"Text":"А того, хто чинитиме непослух Аллагу та Його Посланцю і буде порушувати Його обмеження, Він введе до вогню, і той буде там довіку. Чекає на нього ганебна кара"},{"SurahNumber":4,"VerseNumber":15,"Text":"А проти тих ваших дружин, які вчинять перелюб, кличте у свідки чотирьох з-посеред вас. Якщо вони засвідчать це, то тримайте їх у будинках, поки не прийде до них смерть або Аллаг приготує для них інший шлях"},{"SurahNumber":4,"VerseNumber":16,"Text":"А до тих двох з-посеред вас, які вчинять це, застосовуйте тілесне покарання. А якщо вони покаються та виправляться, то залиште їх. Воістину, Аллаг — Приймаючий каяття, Милосердний"},{"SurahNumber":4,"VerseNumber":17,"Text":"Воістину, Аллаг приймає каяття тих, які творили зло через своє невігластво. І якщо вони швидко після цього покаються, то Аллаг прийме каяття їхнє. Аллаг — Всезнаючий, Мудрий"},{"SurahNumber":4,"VerseNumber":18,"Text":"Але не приймуть каяття тих, які творять злі вчинки, а коли приступає до них смерть, то говорять вони: «Тепер я каюся!» І немає каяття тим, які помирають невіруючими. Для таких Ми приготували болісну кару"},{"SurahNumber":4,"VerseNumber":19,"Text":"О ви, які увірували! Вам не дозволено бути спадкоємцями дружин проти їхньої волі. Не забороняйте їм забрати частину того, що ви їм дали, хіба як вони вчинять явний перелюб. Поводьтеся з дружинами гідно. І навіть якщо вони неприємні вам, то, можливо, неприємне для вас те, куди Аллаг вклав багато добра"},{"SurahNumber":4,"VerseNumber":20,"Text":"І якщо ви бажаєте замінити одну з дружин іншою, тоді як перед цим ви дали одній із них навіть цілий кінтар, то не забирайте нічого із цього. Невже ви заберете щось несправедливо та скоїте явний гріх"},{"SurahNumber":4,"VerseNumber":21,"Text":"Як же ви заберете це, якщо раніше між вами були близькі стосунки, і вони взяли з вас суворий завіт"},{"SurahNumber":4,"VerseNumber":22,"Text":"Не одружуйтесь із тими жінками, з якими були одружені ваші батьки — хіба як це вже трапилося. Воістину, це — розпуста, мерзота і недобрий шлях"},{"SurahNumber":4,"VerseNumber":23,"Text":"Вам заборонені матері ваші, доньки ваші, сестри ваші, тітки зі сторони батька та зі сторони матері; а також доньки ваших братів, доньки ваших сестер, ті з ваших матерів, які вигодували вас; а також ваші молочні сестри, матері ваших дружин; а також пасербиці, яких виховуєте ви і до матерів яких ви входили. Але якщо ви не входили до них, то не буде вам гріха. Заборонені вам і дружини тих ваших синів, які вийшли з плоті вашої; а також заборонене одруження на двох сестрах, хіба як це вже трапилося. Воістину, Аллаг — Прощаючий, Милосердний"}]}