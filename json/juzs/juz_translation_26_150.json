{"Id":150,"LanguageCodes":["fa","fas"],"Name":"fas-abdolmohammaday","Author":"Abdolmohammad Ayati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":46,"VerseNumber":1,"Text":"حا، ميم"},{"SurahNumber":46,"VerseNumber":2,"Text":"نازل شدن اين كتاب از جانب خداى پيروزمند و حكيم است"},{"SurahNumber":46,"VerseNumber":3,"Text":"ما آسمانها و زمين و آنچه را كه در ميان آن دوست جز به حق و در مدتى معين نيافريده‌ايم. و كافران از آنچه بيمشان مى‌دهند اعراض مى‌كنند"},{"SurahNumber":46,"VerseNumber":4,"Text":"بگو: از آنهايى كه جُز اللّه به خدايى مى‌خوانيد خبر دهيد. به من نشان دهيد كه از اين زمين چه چيز را آفريده‌اند؟ يا در خلقت آسمانها شركت داشته‌اند؟ اگر راست مى‌گوييد، براى من كتابى كه پيش از اين قرآن آمده باشد يا اگر دانشى از پيشينيان مانده است، بياوريد"},{"SurahNumber":46,"VerseNumber":5,"Text":"و كيست گمراه‌تر از آن كه به جز اللّه چيزى را به خدايى مى‌خواند كه تا روز قيامت به او جواب نمى‌دهد، كه بتان از دعاى بت پرستان بى‌خبرند"},{"SurahNumber":46,"VerseNumber":6,"Text":"و چون در قيامت مردم را گردآرند، بتان با پرستندگان خويش دشمن باشند و عبادتشان را انكار كنند"},{"SurahNumber":46,"VerseNumber":7,"Text":"چون آيات ما به روشنى بر آنان خوانده شود، كافران حقيقتى را كه بر ايشان نازل شده است، گويند: جادويى آشكار است"},{"SurahNumber":46,"VerseNumber":8,"Text":"يا مى‌گويند: اين كتاب، دروغى است كه خود بافته است. بگو: اگر من آن را چون دروغى به هم بافته باشم، شما نمى‌توانيد خشم خدا را از من بازداريد. خدا از آن طعنها كه بدان مى‌زنيد آگاه‌تر است. و شهادت او ميان من و شما كافى است. و اوست آمرزنده مهربان"},{"SurahNumber":46,"VerseNumber":9,"Text":"بگو: من از ميان ديگر پيامبران بدعتى تازه نيستم و نمى‌دانم كه بر من، يا بر شما چه خواهد رفت. من از چيزى جز آنچه به من وحى مى‌شود، پيروى نمى‌كنم و من جز بيم‌دهنده‌اى آشكار نيستم"},{"SurahNumber":46,"VerseNumber":10,"Text":"بگو: چه مى‌كنيد اگر قرآن از جانب خدا باشد و شما بدان ايمان نياوريد؟ يكى از بنى‌اسرائيل بدان شهادت داد و ايمان آورد. ولى شما گردنكشى مى‌كنيد. خدا مردم ستمكار را هدايت نمى‌كند"},{"SurahNumber":46,"VerseNumber":11,"Text":"كافران مؤمنان را گفتند: اگر در آن خيرى مى‌بود، اينان در پذيرفتنش بر ما سبقت نمى‌گرفتند. و چون بدان راه نيافته‌اند خواهند گفت كه اين دروغى ديرينه است"},{"SurahNumber":46,"VerseNumber":12,"Text":"و پيش از آن كتاب موسى راهنما و رحمت بود. و اين، كتابى است تصديق‌كننده آن، به زبان عربى، تا ستمكاران را بيمى و نيكوكاران را مژده‌اى باشد"},{"SurahNumber":46,"VerseNumber":13,"Text":"هر آينه آنان كه گفتند كه پروردگار ما اللّه است و سپس پايدارى ورزيدند، بيمى بر آنها نيست و اندوهگين نمى‌شوند"},{"SurahNumber":46,"VerseNumber":14,"Text":"اينان به پاداش اعمالشان اهل بهشتند و در آنجا جاودانه‌اند"},{"SurahNumber":46,"VerseNumber":15,"Text":"آدمى را به نيكى كردن با پدر و مادر خود سفارش كرديم. مادرش بار او را به دشوارى برداشت و به دشوارى بر زمين نهاد. و مدت حمل تا از شير بازگرفتنش سى ماه است تا چون به سن جوانى رسد و به چهل سالگى درآيد، گويد: اى پروردگار من، به من بياموز تا شكر نعمتى كه بر من و بر پدر و مادرم ارزانى داشته‌اى به جاى آرم. كارى شايسته بكنم كه تو از آن خشنود شوى و فرزندان مرا به صلاح آور. من به تو بازگشتم و از تسليم‌شدگانم"},{"SurahNumber":46,"VerseNumber":16,"Text":"اينان كسانى هستند كه كارهاى نيكشان را مى‌پذيريم و از گناهشان درمى‌گذريم. در زمره اهل بهشتند. هر وعده‌اى كه به آنها داده شده راست است"},{"SurahNumber":46,"VerseNumber":17,"Text":"و آن كه به پدر و مادرش گفت: اف بر شما، آيا به من وعده مى‌دهيد كه از گورم برخيزانند و حال آنكه مردمى پيش از من بوده‌اند كه برنخاسته‌اند؟ و آن دو به درگاه خدا استغاثه مى‌كنند و گويند: واى بر تو ايمان بياور كه وعده خدا حق است. مى‌گويد: اينها چيزى جز همان افسانه پيشينيان نيست"},{"SurahNumber":46,"VerseNumber":18,"Text":"در باره اينان همان سخن كه در باره امتهاى پيشين از جن و انس گفته شده بود به حقيقت مى‌پيوندد. اينان زيان‌كنندگانند"},{"SurahNumber":46,"VerseNumber":19,"Text":"و هر يك را نسبت به كارى كه كرده است درجتى است تا خدا پاداش كارهايشان را به تمامى بدهد و به آنان ستم نمى‌شود"},{"SurahNumber":46,"VerseNumber":20,"Text":"و روزى كه كافران را بر آتش عرضه كنند: در زندگى دنيوى از چيزهاى پاكيزه و خوش بهره‌مند شديد، امروز به عذاب خوارى پاداشتان مى‌دهند. و اين بدان سبب است كه در زمين بى هيچ حقى گردنكشى مى‌كرديد و عصيانگرى پيش گرفته بوديد"},{"SurahNumber":46,"VerseNumber":21,"Text":"برادر قوم عاد را به ياد بياور كه چون قوم خود را در احقاف بيم داد -و پيش از او پيامبرانى بودند و رفتند و پس از او پيامبرانى آمدند- كه جز خداى يكتا را نپرستيد كه من از عذاب روزى بزرگ بر شما بيمناكم"},{"SurahNumber":46,"VerseNumber":22,"Text":"گفتند: آيا آمده‌اى تا ما را از خدايانمان رويگردان سازى؟ اگر راست مى‌گويى، هر چه به ما وعده داده‌اى بياور"},{"SurahNumber":46,"VerseNumber":23,"Text":"گفت: اين را خدا مى‌داند و من آنچه را بدان مبعوث شده‌ام به شما مى‌رسانم. ولى مى‌بينم كه مردمى نادان هستيد"},{"SurahNumber":46,"VerseNumber":24,"Text":"چون ابرى ديدند كه از جانب رودخانه‌هاشان مى‌آيد، گفتند: اين ابرى باران‌زاست. نه، اين همان چيزى است كه آن را به شتاب مى‌طلبيديد. باد است و در آن باد عذابى دردآور،"},{"SurahNumber":46,"VerseNumber":25,"Text":"به فرمان پروردگارش همه چيز را هلاك مى‌كند. چنان شدند كه اكنون جز خانه‌هاشان را نبينى. و ما مجرمان را اين سان پاداش مى‌دهيم"},{"SurahNumber":46,"VerseNumber":26,"Text":"به آنها چنان مكانتى داده بوديم كه به شما نداده‌ايم. برايشان گوش و چشم و دل قرار داديم. ولى گوش و چشم و دلشان به حالشان هيچ سود نكرد، زيرا آيات خدا را انكار مى‌كردند تا آنچه به مسخره‌اش مى‌گرفتند آنها را فروگرفت"},{"SurahNumber":46,"VerseNumber":27,"Text":"ما همه قريه‌هايى را كه اطراف شما بوده‌اند هلاك كرده‌ايم و آيات را گونه‌گون بيان كرديم، باشد كه بازگردند"},{"SurahNumber":46,"VerseNumber":28,"Text":"از چه روى آن خدايانى كه سواى اللّه براى تقرب، به خدايى گرفته بودند ياريشان نكردند، بلكه از نظرشان گم شدند؟ اين است دروغ و افترايشان"},{"SurahNumber":46,"VerseNumber":29,"Text":"و گروهى از جن را نزد تو روانه كرديم تا قرآن را بشنوند. چون به حضرتش رسيدند گفتند: گوش فرادهيد. چون به پايان آمد، همانند بيم‌دهندگانى نزد قوم خود بازگشتند"},{"SurahNumber":46,"VerseNumber":30,"Text":"گفتند: اى قوم ما، ما كتابى شنيديم كه بعد از موسى نازل شده، كتابهاى پيشين را تصديق مى‌كند و به حق و راه راست راه مى‌نمايد"},{"SurahNumber":46,"VerseNumber":31,"Text":"اى قوم ما، اين دعوت‌كننده به خدا را پاسخ گوييد و به او ايمان بياوريد تا خدا گناهانتان را بيامرزد و شما را از عذابى دردآور در امان دارد"},{"SurahNumber":46,"VerseNumber":32,"Text":"و هر كس كه به اين دعوت‌كننده جواب نگويد نمى‌تواند در روى زمين از خداى بگريزد و او را جز خدا هيچ ياورى نيست و در گمراهى آشكارى است"},{"SurahNumber":46,"VerseNumber":33,"Text":"آيا نمى‌بينند كه خداى يكتاست آن كه آسمانها و زمين را بيافريد و در آفريدن آنها در نماند. او مى‌تواند مردگان را زنده كند. بلى او بر هر كارى تواناست"},{"SurahNumber":46,"VerseNumber":34,"Text":"روزى كه كافران به آتش عرضه شوند: آيا اين حقيقت نيست؟ گويند: بلى، به پروردگارمان سوگند. گويد: به خاطر كفرى كه مى‌ورزيده‌ايد، اينك عذاب را بچشيد"},{"SurahNumber":46,"VerseNumber":35,"Text":"پس پايدارى كن، همچنان كه پيامبران اُولوالعزم پايدارى كرده بودند. و در عقوبتشان شتاب مكن. آن روز كه آن وعده‌اى را كه به آنها داده شده بنگرند، پندارند كه جز به قدر ساعتى از روز در گور درنگ نكرده‌اند. اين تبليغ رسالت است. آيا جز نافرمانان به هلاكت مى‌رسند؟"},{"SurahNumber":47,"VerseNumber":1,"Text":"خدا اعمال كسانى را كه كافر شدند و مردم را از راه خدا باز داشتند باطل ساخته است"},{"SurahNumber":47,"VerseNumber":2,"Text":"خدا گناه كسانى را كه ايمان آورده‌اند و كارهاى شايسته كرده‌اند و بدانچه بر محمد نازل شده -كه آن حق است و از جانب پروردگارشان- ايمان آورده‌اند، از آنها زدود و كارهايشان را به صلاح آورد"},{"SurahNumber":47,"VerseNumber":3,"Text":"و اين بدان سبب است كه كافران از باطل پيروى كردند و آنان كه ايمان آوردند از حقى كه از جانب پروردگارشان آمده بود، پيروى كردند. خدا براى مردم اينچنين مثَل مى‌زند"},{"SurahNumber":47,"VerseNumber":4,"Text":"چون با كافران روبرو شديد، گردنشان را بزنيد. و چون آنها را سخت فرو كوفتيد، اسيرشان كنيد و سخت ببنديد. آنگاه يا به منت آزاد كنيد يا به فديه. تا آنگاه كه جنگ به پايان آيد. و اين است حكم خدا. و اگر خدا مى‌خواست، از آنان انتقام مى‌گرفت، ولى خواست تا شما را به يكديگر بيازمايد. و آنان كه در راه خدا كشته شده‌اند اعمالشان را باطل نمى‌كند"},{"SurahNumber":47,"VerseNumber":5,"Text":"زودا كه هدايتشان كند و كارهايشان را به صلاح آورد"},{"SurahNumber":47,"VerseNumber":6,"Text":"و به بهشتى كه برايشان وصف كرده است داخلشان سازد"},{"SurahNumber":47,"VerseNumber":7,"Text":"اى كسانى كه ايمان آورده‌ايد، اگر خدا را يارى كنيد، شما را يارى خواهد كرد و پايدارى خواهد بخشيد"},{"SurahNumber":47,"VerseNumber":8,"Text":"هلاكت و شوربختى باد بر كافران. خدا اعمالشان را باطل كرده است"},{"SurahNumber":47,"VerseNumber":9,"Text":"زيرا آنان چيزى را كه خدا نازل كرده است ناخوش دارند. خدا نيز اعمالشان را نابود كرد"},{"SurahNumber":47,"VerseNumber":10,"Text":"آيا در زمين سير نكرده‌اند تا بنگرند كه عاقبت كسانى كه پيش از آنها بوده‌اند چگونه بوده است؟ خدا هلاكشان كرد و كافران نيز عاقبتى آنچنان خواهند داشت"},{"SurahNumber":47,"VerseNumber":11,"Text":"اين بدان سبب است كه خدا ياور كسانى است كه ايمان آورده‌اند. و كافران را هيچ ياورى نيست"},{"SurahNumber":47,"VerseNumber":12,"Text":"خدا كسانى را كه ايمان آورده‌اند و كارهاى شايسته مى‌كنند، به بهشتهايى كه نهرها در آن جارى است داخل خواهد كرد. ولى كافران از اين جهان متمتع مى‌شوند و چون چارپايان مى‌خورند و جايگاهشان آتش است"},{"SurahNumber":47,"VerseNumber":13,"Text":"چه قريه‌هايى كه مردمش از مردم قريه تو، كه از آن بيرونت كردند، بسى نيرومندتر بودند كه هلاكشان كرديم و هيچ يارى‌كننده‌اى نداشتند"},{"SurahNumber":47,"VerseNumber":14,"Text":"آيا كسى كه از جانب پرردگارش دليل روشنى دارد، همانند كسانى است كه كردار بدشان در نظرشان آراسته شده و از پى هواهاى خود مى‌روند؟"},{"SurahNumber":47,"VerseNumber":15,"Text":"وصف بهشتى كه به پرهيزگاران وعده داده شده اين است كه در آن نهرهايى است از آبهايى تغييرناپذير و نهرهايى از شيرى كه طعمش دگرگون نمى‌شود و نهرهايى از شراب كه آشامندگان از آن لذت مى‌برند و نهرهايى از عسل مصفى. و در آنجا هرگونه ميوه كه بخواهند هست و نيز آمرزش پروردگارشان. آيا بهشتيان همانند كسانى هستند كه در آتش جاودانه‌اند و آنان را از آبى جوشان مى‌آشامانند چنان كه روده‌هايشان تكه‌تكه مى‌شود؟"},{"SurahNumber":47,"VerseNumber":16,"Text":"بعضى به تو گوش مى‌دهند، تا آنگاه كه از نزد تو بيرون روند از دانشمندان مى‌پرسند: اين چه سخنانى بود كه مى‌گفت؟ خدا بر دلهايشان مهر نهاده است و از پى هواهاى خود رفته‌اند"},{"SurahNumber":47,"VerseNumber":17,"Text":"آنان كه هدايت يافته‌اند، خدا به هدايتشان مى‌افزايد و پرهيزگاريشان ارزانى مى‌دارد"},{"SurahNumber":47,"VerseNumber":18,"Text":"آيا تنها منتظر آنند كه به ناگاه قيامت فرا رسد؟ هرآينه نشانهاى قيامت آشكار شده است. و چون فرا رسد پند گرفتنشان را چه فايده؟"},{"SurahNumber":47,"VerseNumber":19,"Text":"پس بدان كه هيچ خدايى جز اللّه نيست. از گناه خود و از گناه مردان و زنان مؤمن آمرزش بخواه. خدا مى‌داند كه روز به كجا مى‌رويد و شب به كجا مى‌آراميد"},{"SurahNumber":47,"VerseNumber":20,"Text":"كسانى كه ايمان آورده‌اند مى‌گويند: چرا از جانب خدا سوره‌اى نازل نمى‌شود؟ چون سوره‌اى از محكمات نازل شود كه در آن سخن از جنگ رفته باشد، آنان را كه در دلشان مرضى هست بينى كه چون كسى كه بيهوشى مرگ بر او چيره شده به تو مى‌نگرند. پس برايشان شايسته‌تر"},{"SurahNumber":47,"VerseNumber":21,"Text":"فرمانبردارى است و سخن نيكو گفتن. و چون تصميم به جنگ گرفته شد، اگر با خدا صداقت ورزند برايشان بهتر است"},{"SurahNumber":47,"VerseNumber":22,"Text":"آيا اگر به حكومت رسيديد، مى‌خواهيد در زمين فساد كنيد و پيوند خويشاونديتان را ببريد؟"},{"SurahNumber":47,"VerseNumber":23,"Text":"اينانند كه خدا لعنتشان كرده است و گوشهايشان را كر و چشمانشان را كور ساخته است"},{"SurahNumber":47,"VerseNumber":24,"Text":"آيا در قرآن نمى‌انديشند يا بر دلهايشان قفلهاست؟"},{"SurahNumber":47,"VerseNumber":25,"Text":"شيطان اعمال كسانى را كه بعد از آشكارشدن راه هدايت مرتد شدند و بازگشتند، در نظرشان بياراست و آرزويشان دراز كرد"},{"SurahNumber":47,"VerseNumber":26,"Text":"و اين بدان سبب است كه به آن گروه كه آيات خدا را ناخوش مى‌داشتند، مى‌گفتند: ما در پاره‌اى از كارها فرمانبردار شما هستيم. و خدا از رازشان آگاه است"},{"SurahNumber":47,"VerseNumber":27,"Text":"چگونه‌اند آنگاه كه فرشتگان آنها را مى‌ميرانند و بر صورت و پشتهايشان مى‌زنند؟"},{"SurahNumber":47,"VerseNumber":28,"Text":"اين به كيفر آن است كه از آنچه خدا را به خشم مى‌آورد پيروى مى‌كرده‌اند و از آنچه خشنودش مى‌ساخته كراهت داشته‌اند. خدا نيز اعمالشان را نابود كرد"},{"SurahNumber":47,"VerseNumber":29,"Text":"آيا آنان كه در دلشان مرضى است مى‌پندارند كه خدا كينه‌اى را كه در دل نهفته دارند آشكار نخواهد كرد؟"},{"SurahNumber":47,"VerseNumber":30,"Text":"اگر بخواهيم، آنها را به تو مى‌نمايانيم و تو آنها را به سيمايشان يا از شيوه سخنشان خواهى شناخت، و خدا از اعمالتان آگاه است"},{"SurahNumber":47,"VerseNumber":31,"Text":"و شما را مى‌آزماييم تا مجاهدان و صابرانتان را معلوم داريم و حديثتان را آشكار كنيم"},{"SurahNumber":47,"VerseNumber":32,"Text":"كسانى كه ايمان نياوردند و از راه خدا رويگردان شدند و با آنكه راه هدايت برايشان آشكار شده بود با پيامبر مخالفت ورزيدند، هيچ زيانى به خدا نخواهند رسانيد و خدا اعمالشان را نابود خواهد كرد"},{"SurahNumber":47,"VerseNumber":33,"Text":"اى كسانى كه ايمان آورده‌ايد، از خدا اطاعت كنيد و از پيامبر اطاعت كنيد و اعمال خويش را باطل مسازيد"},{"SurahNumber":47,"VerseNumber":34,"Text":"خدا كسانى را كه كفر ورزيدند و مردم را از راه خدا باز داشتند و در كفر مردند، هرگز نخواهد آمرزيد"},{"SurahNumber":47,"VerseNumber":35,"Text":"سستى نورزيد تا دعوت به مصالحه كنيد. شما برتر هستيد و خدا با شماست و از پاداشهايتان نخواهد كاست"},{"SurahNumber":47,"VerseNumber":36,"Text":"جز اين نيست كه زندگى اينجهانى بازيچه و بيهودگى است. و اگر ايمان بياوريد و پرهيزگارى كنيد خدا پاداشهايتان را خواهد داد، و از شما اموالتان را نمى‌طلبد"},{"SurahNumber":47,"VerseNumber":37,"Text":"اگر از شما مالى طلبد و به اصرار هم طلبد، آنگاه بخل مى‌ورزيد و كينه‌هاى نهفته‌تان را آشكار مى‌سازد"},{"SurahNumber":47,"VerseNumber":38,"Text":"آگاه باشيد كه شما را دعوت مى‌كنند تا در راه خدا انفاق كنيد. بعضى از شما بخل مى‌ورزند؛ و هر كس كه بخل ورزد، در حق خود بخل ورزيده است. زيرا خدا بى‌نياز است و شما نيازمندانيد. و اگر روى برتابيد، به جاى شما مردمى ديگر آرد كه هرگز همسان شما نباشند"},{"SurahNumber":48,"VerseNumber":1,"Text":"ما براى تو پيروزى نمايانى را مقدر كرده‌ايم"},{"SurahNumber":48,"VerseNumber":2,"Text":"تا خدا گناه تو را آنچه پيش از اين بوده و آنچه پس از اين باشد براى تو بيامرزد و نعمت خود را بر تو تمام كند و تو را به صراط مستقيم راه نمايد"},{"SurahNumber":48,"VerseNumber":3,"Text":"و خدا ياريت كند يارى‌كردنى پيروزمندانه"},{"SurahNumber":48,"VerseNumber":4,"Text":"اوست كه بر دلهاى مؤمنان آرامش فرستاد تا بر ايمانشان پيوسته بيفزايد. و از آن خداست لشكرهاى آسمانها و زمين، و خدا دانا و حكيم است"},{"SurahNumber":48,"VerseNumber":5,"Text":"و تا مردان و زنان مؤمن را به بهشتهايى داخل كند كه در آن نهرها جارى است و در آنجا جاويدانند و گناهانشان را بزدايد. و اين در نزد خدا كاميابى بزرگى است"},{"SurahNumber":48,"VerseNumber":6,"Text":"و مردان و زنان منافق و مردان و زنان مشرك را كه بر خدا بدگمانند عذاب كند. بر گردشان بدى حلقه زند و خدا بر آنها خشم گرفت و لعنتشان كرد و جهنم را برايشان آماده كرده است و جهنم بد سرانجامى است"},{"SurahNumber":48,"VerseNumber":7,"Text":"از آن خداست لشكرهاى آسمانها و زمين، و خدا پيروزمند و حكيم است"},{"SurahNumber":48,"VerseNumber":8,"Text":"تو را گواه و مژده‌دهنده و بيم‌دهنده فرستاده‌ايم"},{"SurahNumber":48,"VerseNumber":9,"Text":"تا به خدا و پيامبرش ايمان بياوريد و ياريش كنيد و بزرگش داريد و خدا را صبحگاه و شامگاه تسبيح گوييد"},{"SurahNumber":48,"VerseNumber":10,"Text":"آنان كه با تو بيعت مى‌كنند جز اين نيست كه با خدا بيعت مى‌كنند. دست خدا بالاى دستهايشان است. و هر كه بيعت را بشكند، به زيان خود شكسته است. و هر كه بدان بيعت كه با خدا بسته است وفا كند، او را مزدى كرامند دهد"},{"SurahNumber":48,"VerseNumber":11,"Text":"از اعراب باديه نشين، آنان كه از جنگ تخلف كرده‌اند به تو خواهند گفت: دارايى و كسان ما، ما را از جنگ باز داشتند؛ پس براى ما آمرزش بخواه. به زبان چيزى مى‌گويند كه در دلشان نيست. بگو: اگر خدا برايتان زيانى بخواهد يا سودى بخواهد، چه كسى مى‌تواند در برابر خدا آن را ديگرگون كند؟ بلكه اوست كه به كارهايتان آگاه است"},{"SurahNumber":48,"VerseNumber":12,"Text":"يا مى‌پنداشتيد كه پيامبر و مؤمنان هرگز نزد كسانشان باز نخواهند گشت و دل به اين خوش كرده بوديد. پندار بدى داشته‌ايد و مردمى سزاوار هلاكت بوده‌ايد"},{"SurahNumber":48,"VerseNumber":13,"Text":"و هر كس به خدا و پيامبرش ايمان نياورده است، بداند كه براى كافران آتشى سوزان آماده كرده‌ايم"},{"SurahNumber":48,"VerseNumber":14,"Text":"از آنِ خداست فرمانروايى آسمانها و زمين. هر كه را بخواهد مى‌آمرزد و هر كه را بخواهد عذاب مى‌كند، و خدا آمرزنده و مهربان است"},{"SurahNumber":48,"VerseNumber":15,"Text":"چون براى گرفتن غنايم به راه بيفتيد، آنان كه از جنگ تخلف ورزيده‌اند خواهند گفت: بگذاريد تا ما هم از پى شما بياييم. مى‌خواهند سخن خدا را ديگرگون كنند. بگو: شما هرگز از پى ما نخواهيد آمد. خدا از پيش چنين گفته است. سپس خواهند گفت: بلكه بر ما حسد مى‌بريد؟ نه، اينان جز اندكى نمى‌فهمند"},{"SurahNumber":48,"VerseNumber":16,"Text":"به اعراب باديه‌نشين كه از جنگ تخلف ورزيده‌اند، بگو: به زودى براى جنگ با مردمى سخت نيرومند فراخوانده مى‌شويد كه با آنها بجنگيد يا مسلمان شوند. اگر اطاعت كنيد خدايتان پاداشى نيكو خواهد داد و اگر، همچنان كه پيش از اين سر برتافته‌ايد، سر برتابيد شما را به عذابى دردآور عذاب مى‌كند"},{"SurahNumber":48,"VerseNumber":17,"Text":"بر كور حرجى نيست، و بر لنگ حرجى نيست و بر بيمار حرجى نيست. و هر كه از خدا و پيامبرش اطاعت كند، او را به بهشتهايى داخل مى‌كند كه در آن نهرها روان است. و هر كه سر برتابد به عذابى دردآورش عذاب مى‌كند"},{"SurahNumber":48,"VerseNumber":18,"Text":"خدا از مؤمنان آن هنگام كه در زير درخت با تو بيعت كردند، خشنود گشت و دانست كه در دلشان چه مى‌گذرد. پس آرامش بر آنها نازل كرد و به فتحى نزديك پاداششان داد،"},{"SurahNumber":48,"VerseNumber":19,"Text":"و به غنيمتهاى بسيار كه به دست مى‌آورند. و خدا پيروزمند و حكيم است"},{"SurahNumber":48,"VerseNumber":20,"Text":"خدا به شما وعده غنايم بسيار داده است كه به چنگ مى‌آوريد؛ و اين غنيمت را زودتر ارزانى داشت و شما را از آسيب مردمان امان بخشيد، تا براى مؤمنان عبرتى باشد و به راه راست هدايتتان كند"},{"SurahNumber":48,"VerseNumber":21,"Text":"و غنايم ديگرى كه هنوز به آنها دست نيافته‌ايد. هر آينه خدا به آن احاطه دارد و او بر هر كارى تواناست"},{"SurahNumber":48,"VerseNumber":22,"Text":"و اگر كافران با شما به جنگ برخيزند، پشت كرده بگريزند و ديگر هيچ دوست و ياريگرى نمى‌يابند"},{"SurahNumber":48,"VerseNumber":23,"Text":"اين سنت خداست كه از پيش چنين بوده است و تو در سنت خدا دگرگونى نخواهى يافت"},{"SurahNumber":48,"VerseNumber":24,"Text":"اوست كه چون در بطن مكه بر آنها پيروزيتان داد، دست آنها را از شما و دست شما را از آنها بازداشت. و خدا به كارهايى كه مى‌كرديد آگاه و بينا بود"},{"SurahNumber":48,"VerseNumber":25,"Text":"ايشان همانهايند كه كفر ورزيدند و شما را از مسجد الحرام بازداشتند و نگذاشتند كه قربانى به قربانگاهش برسد. اگر مردان مسلمان و زنان مسلمانى كه آنها را نمى‌شناسيد در ميان آنها نبودند و بيم آن نبود كه آنها را زير پاى درنورديد و نادانسته مرتكب گناه شويد، خدا دست شما را از آنها بازنمى‌داشت. و خدا هر كه را بخواهد مشمول رحمت خود گرداند. اگر از يكديگر جدا مى‌بودند، كافرانشان را به عذابى دردآور عذاب مى‌كرديم"},{"SurahNumber":48,"VerseNumber":26,"Text":"آنگاه كه كافران تصميم گرفتند كه دل به تعصب، تعصب جاهلى سپارند، خدا نيز آرامش خود را بر دل پيامبرش و مؤمنان فروفرستاد و به تقوى الزامشان كرد كه آنان به تقوى سزاوارتر و شايسته‌تر بودند و خدا بر هر چيزى داناست"},{"SurahNumber":48,"VerseNumber":27,"Text":"خدا رؤياى پيامبرش را به صدق پيوست كه گفته بود: اگر خدا بخواهد، ايمن، گروهى سرتراشيده و گروهى موى كوتاه كرده، بى هيچ بيمى به مسجدالحرام داخل مى‌شويد. او چيزها مى‌دانست كه شما نمى‌دانستيد. و جز آن در همين نزديكى فتحى نصيب شما كرده بود"},{"SurahNumber":48,"VerseNumber":28,"Text":"اوست كه پيامبرش را به هدايت و دين حق فرستاد تا آن دين را بر همه اديان پيروز گرداند. و خدا شهادت را كافى است"},{"SurahNumber":48,"VerseNumber":29,"Text":"محمد پيامبر خدا، و كسانى كه با او هستند بر كافران سختگيرند و با يكديگر مهربان. آنان را بينى كه ركوع مى‌كنند، به سجده مى‌آيند و جوياى فضل و خشنودى خدا هستند. نشانشان اثر سجده‌اى است كه بر چهره آنهاست. اين است وصفشان در تورات و در انجيل، كه چون كشته‌اى هستند كه جوانه بزند و آن جوانه محكم شود و بر پاهاى خود بايستد و كشاورزان را به شگفتى وادارد، تا آنجا كه كافران را به خشم آورد. خدا از ميان آنها كسانى را كه ايمان آورده‌اند و كارهاى شايسته كرده‌اند به آمرزش و پاداشى بزرگ وعده داده است"},{"SurahNumber":49,"VerseNumber":1,"Text":"اى كسانى كه ايمان آورده‌ايد، بر خدا و پيامبر او پيشى مگيريد و از خدا بترسيد، زيرا خدا شنوا و داناست"},{"SurahNumber":49,"VerseNumber":2,"Text":"اى كسانى كه ايمان آورده‌ايد، صداى خود را از صداى پيامبر بلندتر مكنيد و همچنان كه با يكديگر بلند سخن مى‌گوييد با او به آواز بلند سخن مگوييد، كه اعمالتان ناچيز شود و آگاه نشويد"},{"SurahNumber":49,"VerseNumber":3,"Text":"كسانى كه در نزد پيامبر خدا صدايشان را پايين مى‌آورند همانهايند كه خدا دلهايشان را به تقوى آزموده است. آنها راست آمرزش و مزد بسيار"},{"SurahNumber":49,"VerseNumber":4,"Text":"آنهايى كه از آن سوى حجره‌ها ندايت مى‌دهند بيشتر بى‌خردانند"},{"SurahNumber":49,"VerseNumber":5,"Text":"اگر صبر مى‌كردند تا تو خود بيرون مى‌آمدى و نزد آنها مى‌رفتى برايشان بهتر مى‌بود، و خدا آمرزنده مهربان است"},{"SurahNumber":49,"VerseNumber":6,"Text":"اى كسانى كه ايمان آورده‌ايد، اگر فاسقى برايتان خبرى آورد تحقيق كنيد، مباد از روى نادانى به مردمى آسيب برسانيد، آنگاه از كارى كه كرده‌ايد پشيمان شويد"},{"SurahNumber":49,"VerseNumber":7,"Text":"و بدانيد كه پيامبر خدا در ميان شماست. اگر در بسيارى از امور از شما فرمان ببرد به رنج مى‌افتيد. ولى خدا ايمان را محبوب شما ساخت و آن را در دلتان بياراست و كفر و فسق و عصيان را در نظرتان مكروه گردانيد. اينان خود راه‌يافتگانند"},{"SurahNumber":49,"VerseNumber":8,"Text":"بخشش و نعمتى است از جانب خدا، و خدا دانا و حكيم است"},{"SurahNumber":49,"VerseNumber":9,"Text":"و اگر دو گروه از مؤمنان با يكديگر به جنگ برخاستند، ميانشان آشتى افكنيد. و اگر يك گروه بر ديگرى تعدى كرد، با آن كه تعدى كرده است بجنگيد تا به فرمان خدا باز گردد. پس اگر بازگشت، ميانشان صلحى عادلانه برقرار كنيد و عدالت ورزيد كه خدا عادلان را دوست دارد"},{"SurahNumber":49,"VerseNumber":10,"Text":"هر آينه مؤمنان برادرانند. ميان برادرانتان آشتى بيفكنيد و از خدا بترسيد، باشد كه بر شما رحمت آرد"},{"SurahNumber":49,"VerseNumber":11,"Text":"اى كسانى كه ايمان آورده‌ايد، مباد كه گروهى از مردان گروه ديگر را مسخره كند، شايد آن مسخره‌شدگان بهتر از آنها باشند. و مباد كه گروهى از زنان گروه ديگر را مسخره كند، شايد آن مسخره‌شدگان بهتر از آنها باشند. و از هم عيبجويى مكنيد و يكديگر را به القاب زشت مخوانيد. بد است عنوان فسق پس از ايمان‌آوردن. و كسانى كه توبه نمى‌كنند خود ستمكارانند"},{"SurahNumber":49,"VerseNumber":12,"Text":"اى كسانى كه ايمان آورده‌ايد، از گمان فراوان بپرهيزيد. زيرا پاره‌اى از گمانها در حد گناه است. و در كارهاى پنهانى يكديگر جست و جو مكنيد. و از يكديگر غيبت مكنيد. آيا هيچ يك از شما دوست دارد كه گوشت برادر مرده خود را بخورد؟ پس آن را ناخوش خواهيد داشت. و از خدا بترسيد، زيرا خدا توبه‌پذير و مهربان است"},{"SurahNumber":49,"VerseNumber":13,"Text":"اى مردم، ما شما را از نرى و ماده‌اى بيافريديم. و شما را جماعتها و قبيله‌ها كرديم تا يكديگر را بشناسيد. هر آينه گرامى‌ترين شما نزد خدا، پرهيزگارترين شماست. خدا دانا و كاردان است"},{"SurahNumber":49,"VerseNumber":14,"Text":"اعراب باديه‌نشين گفتند: ايمان آورديم. بگو: ايمان نياورده‌ايد، بگوييد كه تسليم شده‌ايم، و هنوز ايمان در دلهايتان داخل نشده است. و اگر خدا و پيامبرش را اطاعت كنيد از ثواب اعمال شما كاسته نمى‌شود، زيرا خدا آمرزنده و مهربان است"},{"SurahNumber":49,"VerseNumber":15,"Text":"مؤمنان كسانى هستند كه به خدا و پيامبر او ايمان آورده‌اند و ديگر شك نكرده‌اند، و با مال و جان خويش در راه خدا جهاد كرده‌اند. اينان راستگويانند"},{"SurahNumber":49,"VerseNumber":16,"Text":"بگو: آيا مى‌خواهيد خدا را از ديندارى خويش آگاه كنيد؟ حال آنكه خدا از هر چه در آسمانها و هر چه در زمين است آگاه است و او به هر چيزى عالم است"},{"SurahNumber":49,"VerseNumber":17,"Text":"از اينكه اسلام آورده‌اند بر تو منت مى‌گذارند. بگو: به خاطر اسلامتان بر من منت مگذاريد، بلكه خدا بدان سبب كه شما را به ايمان راه نموده است بر شما منت مى‌نهد، اگر راست مى‌گوييد"},{"SurahNumber":49,"VerseNumber":18,"Text":"هر آينه خدا نهان آسمانها و زمين را مى‌داند و به هر كارى كه مى‌كنيد بيناست"},{"SurahNumber":50,"VerseNumber":1,"Text":"قاف. قسم به اين قرآن ارجمند"},{"SurahNumber":50,"VerseNumber":2,"Text":"كه در شگفت شدند از اينكه از ميان خودشان بيم‌دهنده‌اى سويشان آمد و كافران گفتند: اين چيزى عجيب است،"},{"SurahNumber":50,"VerseNumber":3,"Text":"آيا زمانى كه مرديم و خاك شديم ديگر بار زنده مى‌شويم؟ اين بازگشتى محال است"},{"SurahNumber":50,"VerseNumber":4,"Text":"ما مى‌دانيم كه خاك چگونه از آنها خواهد كاست. و كتابى كه همه چيز در آن نگهدارى شده، نزد ماست"},{"SurahNumber":50,"VerseNumber":5,"Text":"آرى، ايشان سخن راستى را كه بر آنها آمده بود دروغ شمردند. پس در كارى شوريده افتادند"},{"SurahNumber":50,"VerseNumber":6,"Text":"آيا به اين آسمان بر فراز سرشان نظر نمى‌كنند كه چگونه آن را بنا كرده‌ايم و آراسته‌ايم و هيچ شكافى در آن نيست؟"},{"SurahNumber":50,"VerseNumber":7,"Text":"و زمين را گسترديم و در آن كوه‌هاى بلند افكنديم و از هر گونه نباتات خوش‌منظر در آن رويانيديم"},{"SurahNumber":50,"VerseNumber":8,"Text":"بينشى و پندى است براى هر بنده‌اى كه به خدا بازگردد"},{"SurahNumber":50,"VerseNumber":9,"Text":"و از آسمان، آبى پربركت فرستاديم و بدان باغها و دانه‌هاى دروشدنى رويانيديم"},{"SurahNumber":50,"VerseNumber":10,"Text":"و نخلهاى بلند با خوشه‌هاى بر هم چيده"},{"SurahNumber":50,"VerseNumber":11,"Text":"تا رزق بندگان باشد و بدان آب، سرزمين مرده را زنده كرديم. برآمدن از گور نيز چنين است"},{"SurahNumber":50,"VerseNumber":12,"Text":"پيش از آنها قوم نوح و اصحاب رَس و ثمود تكذيب كرده بودند،"},{"SurahNumber":50,"VerseNumber":13,"Text":"و قوم عاد و فرعون و قوم لوط،"},{"SurahNumber":50,"VerseNumber":14,"Text":"و اصحاب اَيكه و قوم تُبَّع، همه پيامبران را دروغ شمردند و مستحق وعده عذاب من شدند"},{"SurahNumber":50,"VerseNumber":15,"Text":"آيا از آفرينش نخستين عاجز شده بوديم؟ نه، آنها از آفرينش تازه در شكند"},{"SurahNumber":50,"VerseNumber":16,"Text":"ما آدمى را آفريده‌ايم و از وسوسه‌هاى نفس او آگاه هستيم، زيرا از رگ گردنش به او نزديك‌تريم"},{"SurahNumber":50,"VerseNumber":17,"Text":"هنگامى كه آن دو فرشته فراگيرنده در جانب راست و جانب چپ او نشسته‌اند هر چيز را فرامى‌گيرند"},{"SurahNumber":50,"VerseNumber":18,"Text":"هيچ كلامى نمى‌گويد مگر آنكه در كنار او مراقبى حاضر است"},{"SurahNumber":50,"VerseNumber":19,"Text":"به راستى كه بيهوشى مرگ فرامى‌رسد. اين است آنچه از آن مى‌گريختى"},{"SurahNumber":50,"VerseNumber":20,"Text":"و در صور دميده مى‌شود. اين است روز وعده‌هاى عذاب"},{"SurahNumber":50,"VerseNumber":21,"Text":"هر كسى مى‌آيد و با او كسى است كه مى‌راندش و كسى است كه برايش شهادت مى‌دهد"},{"SurahNumber":50,"VerseNumber":22,"Text":"تو از اين غافل بودى. ما پرده از برابرت برداشتيم و امروز چشمانت تيزبين شده است"},{"SurahNumber":50,"VerseNumber":23,"Text":"موكل او گويد: اين است آنچه من آماده كرده‌ام"},{"SurahNumber":50,"VerseNumber":24,"Text":"هر ناسپاس كينه‌توزى را به جهنم بيندازيد،"},{"SurahNumber":50,"VerseNumber":25,"Text":"آن كه از بخشش امساك ورزيد و تجاوزكار بود و شك مى‌آورد،"},{"SurahNumber":50,"VerseNumber":26,"Text":"آن كه با خداى يكتا خداى ديگرى قرار داد. پس به عذاب سختش بيفكنيد"},{"SurahNumber":50,"VerseNumber":27,"Text":"همنشين او گويد: اى پروردگار ما، من او را به سركشى وادار نكردم، بلكه او خود سخت در گمراهى بود"},{"SurahNumber":50,"VerseNumber":28,"Text":"مى‌گويد: نزد من مجادله مكنيد. من پيش از اين با شما سخن از عذاب گفته بودم"},{"SurahNumber":50,"VerseNumber":29,"Text":"وعده من ديگرگون نمى‌شود و من به بندگان ستم نمى‌كنم"},{"SurahNumber":50,"VerseNumber":30,"Text":"روزى كه جهنم را مى‌گوييم: آيا پر شده‌اى؟ مى‌گويد: آيا هيچ زيادتى هست؟"},{"SurahNumber":50,"VerseNumber":31,"Text":"و بهشت را براى پرهيزگاران نزديك بياورند، تا از آن دور نباشند"},{"SurahNumber":50,"VerseNumber":32,"Text":"اين همان چيزى است كه به هر توبه‌كننده پرهيزگارى وعده‌اش داده بودند"},{"SurahNumber":50,"VerseNumber":33,"Text":"آنهايى را كه در نهان از خداى رحمان مى‌ترسند و با دلى توبه‌كار آمده‌اند،"},{"SurahNumber":50,"VerseNumber":34,"Text":"گويند: در امان از هر عذابى به بهشت داخل شويد. اين روز، روز جاودانى است"},{"SurahNumber":50,"VerseNumber":35,"Text":"در آنجا هر چه بخواهند هست و بيشتر از آن نزد ما هست"},{"SurahNumber":50,"VerseNumber":36,"Text":"پيش از آنها چه مردمى را كه نيرومندتر بودند و در شهرها سير و جستجو مى‌كردند، به هلاكت آورده‌ايم. آيا راه گريزى هست؟"},{"SurahNumber":50,"VerseNumber":37,"Text":"در اين سخن براى صاحبدلان يا آنان كه با حضور گوش فرا مى‌دارند، اندرزى است"},{"SurahNumber":50,"VerseNumber":38,"Text":"ما آسمانها و زمين و آنچه را ميان آنهاست در شش روز آفريديم و هيچ خستگى بما نرسيد"},{"SurahNumber":50,"VerseNumber":39,"Text":"در برابر آنچه مى‌گويند، پايدارى كن. و در ستايش پروردگارت پيش از برآمدن آفتاب و پيش از غروب آن تسبيح گوى"},{"SurahNumber":50,"VerseNumber":40,"Text":"و نيز در پاره‌اى از شب و بعد از هر سجده او را تسبيح گوى"},{"SurahNumber":50,"VerseNumber":41,"Text":"و آنگاه كه منادى از مكانى نزديك ندا مى‌دهد گوش فرادار"},{"SurahNumber":50,"VerseNumber":42,"Text":"روزى كه آن آواز سهمناك را به حق مى‌شنوند، آن روز، روز بيرون‌شدن از گور است"},{"SurahNumber":50,"VerseNumber":43,"Text":"ما زنده مى‌كنيم و مى‌ميرانيم و بازگشت نزد ماست"},{"SurahNumber":50,"VerseNumber":44,"Text":"روزى كه زمين بشكافد و آنها به شتاب بيرون آيند. و اين گرد آورى براى ما آسان است"},{"SurahNumber":50,"VerseNumber":45,"Text":"ما به آنچه مى‌گويند داناتريم و تو به آنها زور نمى‌گويى. پس هر كه را از وعده عذاب من مى‌ترسد به قرآن اندرز ده"},{"SurahNumber":51,"VerseNumber":1,"Text":"سوگند به بادهايى كه خاك مى‌پراكنند"},{"SurahNumber":51,"VerseNumber":2,"Text":"سوگند به ابرهاى گرانبار"},{"SurahNumber":51,"VerseNumber":3,"Text":"سوگند به كشتيهايى كه به آسانى روانند،"},{"SurahNumber":51,"VerseNumber":4,"Text":"و سوگند به فرشتگانى كه تقسيم‌كننده كارهايند"},{"SurahNumber":51,"VerseNumber":5,"Text":"كه آنچه شما را وعده مى‌دهند راست است،"},{"SurahNumber":51,"VerseNumber":6,"Text":"و روز جزا آمدنى است"},{"SurahNumber":51,"VerseNumber":7,"Text":"و سوگند به آسمان كه آراسته به ستارگان است،"},{"SurahNumber":51,"VerseNumber":8,"Text":"كه شما سخن گونه‌گون مى‌گوييد"},{"SurahNumber":51,"VerseNumber":9,"Text":"از حق منصرف گردد آن كه منصرفش خواسته‌اند"},{"SurahNumber":51,"VerseNumber":10,"Text":"مرگ باد بر آن دروغگويان"},{"SurahNumber":51,"VerseNumber":11,"Text":"آنان كه به غفلت در جهل فرومانده‌اند"},{"SurahNumber":51,"VerseNumber":12,"Text":"مى‌پرسند روز جزا كى خواهد بود؟"},{"SurahNumber":51,"VerseNumber":13,"Text":"روزى است كه بر آتش، عذابشان مى‌كنند"},{"SurahNumber":51,"VerseNumber":14,"Text":"عذاب خود را بچشيد: اين است آن چيزى كه به شتاب مى‌طلبيديد"},{"SurahNumber":51,"VerseNumber":15,"Text":"پرهيزگاران در باغها و كنار چشمه‌ساران باشند"},{"SurahNumber":51,"VerseNumber":16,"Text":"آنچه را خدا ارزانيشان داشته است گرفته‌اند. زيرا پيش از آن نيكوكار بودند،"},{"SurahNumber":51,"VerseNumber":17,"Text":"اندكى از شب را مى‌خوابيدند،"},{"SurahNumber":51,"VerseNumber":18,"Text":"و به هنگام سحر استغفار مى‌كردند،"},{"SurahNumber":51,"VerseNumber":19,"Text":"و در اموالشان براى سائل و محروم حقى بود"},{"SurahNumber":51,"VerseNumber":20,"Text":"و در زمين براى اهل يقين عبرتهايى است،"},{"SurahNumber":51,"VerseNumber":21,"Text":"و نيز در وجود خودتان. آيا نمى‌بينيد؟"},{"SurahNumber":51,"VerseNumber":22,"Text":"و رزق شما و هر چه به شما وعده شده در آسمان است"},{"SurahNumber":51,"VerseNumber":23,"Text":"پس سوگند به پروردگار آسمانها و زمين كه اين سخن، آنچنان كه سخن مى‌گوييد، حتمى است"},{"SurahNumber":51,"VerseNumber":24,"Text":"آيا داستان مهمانان گرامى ابراهيم به تو رسيده است؟"},{"SurahNumber":51,"VerseNumber":25,"Text":"آنگاه كه نزد او آمدند و گفتند: سلام. گفت: سلام، شما مردمى ناشناخته‌ايد"},{"SurahNumber":51,"VerseNumber":26,"Text":"در نهان و شتابان نزد كسان خود رفت و گوساله فربهى آورد"},{"SurahNumber":51,"VerseNumber":27,"Text":"طعام را به نزدشان گذاشت و گفت: چرا نمى‌خوريد؟"},{"SurahNumber":51,"VerseNumber":28,"Text":"و از آنها بيمناك شد. گفتند: مترس. و او را به فرزندى دانا مژده دادند"},{"SurahNumber":51,"VerseNumber":29,"Text":"و زنش فريادزنان آمد و بر روى زد و گفت: من پير زالى نازايم"},{"SurahNumber":51,"VerseNumber":30,"Text":"گفتند: پروردگار تو اينچنين گفته است. و او حكيم و داناست"}]}