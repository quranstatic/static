{"Id":452,"LanguageCodes":["ur","urd"],"Name":"urd-ahmedali","Author":"Ahmed Ali","Language":"Urdu","Description":"Urdu","Direction":"rtl","Source":"http://tanzil.net","Translations":[{"SurahNumber":67,"VerseNumber":1,"Text":"وہ ذات با برکت ہے جس کے ہاتھ میں سب حکومت ہے اور وہ ہر چیز پر قادر ہے"},{"SurahNumber":67,"VerseNumber":2,"Text":"جس نے موت اور زندگی کو پیدا کیا تاکہ تمہیں آزمائيں کہ تم میں کس کے کام اچھے ہیں اور وہ غالب بخشنے والا ہے"},{"SurahNumber":67,"VerseNumber":3,"Text":"جس نے سات آسمان اوپر تلے بنائے تو رحمان کی اس صنعت میں کوئی خلل نہ دیکھے گا تو پھر نگاہ دوڑا کیا تجھے کوئی شگاف دکھائی دیتا ہے"},{"SurahNumber":67,"VerseNumber":4,"Text":"پھر دوبارہ نگاہ کر تیری طرف نگاہ ناکام لوٹ آئے گی اور وہ تھکی ہوئی ہو گی"},{"SurahNumber":67,"VerseNumber":5,"Text":"اور ہم نے دنیا کے آسمان کو چراغوں سے آراستہ کیا ہے اور ہم نے انہیں شیطانوں کو مارنے کے لیے آلہ بنا دیا ہے اور ہم نے ان کے لیے بھڑکتی آگ کا عذاب تیار کر رکھا ہے"},{"SurahNumber":67,"VerseNumber":6,"Text":"اور جنہوں نے اپنے رب کا انکار کیا ہے ان کے لیے جہنم کا عذاب ہے اور وہ بہت ہی بری جگہ ہے"},{"SurahNumber":67,"VerseNumber":7,"Text":"جب اس میں ڈالے جائیں گے تو اس کے شور کی آواز سنیں گے اور وہ جوش مارتی ہوگی"},{"SurahNumber":67,"VerseNumber":8,"Text":"ایسا معلوم ہو گا کہ جوش کی وجہ سے ابھی پھٹ پڑے گی جب اس میں ایک گروہ ڈالا جائے گا تو ان سے دوزخ کے داروغہ پوچھیں گے کیاتمہارے پاس کوئی ڈرانے والا نہیں آیا تھا"},{"SurahNumber":67,"VerseNumber":9,"Text":"وہ کہیں گے ہاں بے شک ہمارے پاس ڈرنے والا آیا تھا پر ہم نے جھٹلا دیا اور کہہ دیا کہ الله نے کچھ بھی نازل نہیں کیا تم خود بڑی گمراہی میں پڑے ہوئے ہو"},{"SurahNumber":67,"VerseNumber":10,"Text":"اور کہیں گے کہ اگر ہم نے سنا یا سمجھا ہوتا تو ہم دوزخیوں میں نہ ہوتے"},{"SurahNumber":67,"VerseNumber":11,"Text":"پھر وہ اپنے گناہ کا اقرار کریں گے سو دوزخيوں پر پھٹکار ہے"},{"SurahNumber":67,"VerseNumber":12,"Text":"بے شک جو لوگ اپنے رب سے بن دیکھے ڈرتے ہیں ان کے لیے بخشش اور بڑا اجر ہے"},{"SurahNumber":67,"VerseNumber":13,"Text":"اور تم اپنی بات کو چھپاؤ یا ظاہر کرو بے شک وہ سینوں کے بھید خوب جانتا ہے"},{"SurahNumber":67,"VerseNumber":14,"Text":"بھلا وہ نہیں جانتا جس نے (سب کو) پیدا کیا وہ بڑا باریک بین خبردار ہے"},{"SurahNumber":67,"VerseNumber":15,"Text":"وہی تو ہے جس نے تمہارے لیے زمین کو نرم کر دیا سو تم اس کے راستوں میں چلو پھر اور الله کے رزق میں سے کھاؤ اور اسی کے پاس پھر کر جانا ہے"},{"SurahNumber":67,"VerseNumber":16,"Text":"کیا تم اس سے ڈرتے نہیں جو آسمان میں ہے کہ وہ تمہیں زمین میں دھنسا دے پس یکایک وہ لرزنے لگے"},{"SurahNumber":67,"VerseNumber":17,"Text":"کیا تم اس سے نڈر ہو گئے ہو جو آسمان میں ہے وہ تم پر پتھر برسا دے پھر تمہیں معلوم ہو جائے گا کہ میرا ڈرانا کیسا ہے"},{"SurahNumber":67,"VerseNumber":18,"Text":"اور ان سے پہلے لوگ بھی جھٹلا چکے ہیں پھر ہماری ناراضگی کاکیا نتیجہ ہوا"},{"SurahNumber":67,"VerseNumber":19,"Text":"اور کیا انہوں نے اپنے اوپر پرندوں کو پر کھولتے اور سکیڑتے ہوئے نہیں دیکھا جنہیں رحمان کے سوا کوئی نہیں تھام رہا بے شک وہ ہر چیز کو دیکھ رہاہے"},{"SurahNumber":67,"VerseNumber":20,"Text":"بھلا وہ تمہارا کون سا لشکر ہے جو رحمنٰ کے مقابلہ میں تمہاری مدد کرے گا کچھ نہیں کافر تو دھوکے میں پڑے ہوئے ہیں"},{"SurahNumber":67,"VerseNumber":21,"Text":"بھلا وہ کون ہے جو تم کو روزی دے گا اگر وہ اپنی روزی بند کر لے کچھ نہیں بلکہ وہ سرکشی اور نفرت میں اڑے بیٹھے ہیں"},{"SurahNumber":67,"VerseNumber":22,"Text":"پس کیا وہ شخص جو اپنے منہ کے بل اوندھا چلتا ہے وہ زیادہ راہِ راست پر ہے یا وہ جو سیدھے راستے پر سیدھا چلا جاتا ہے"},{"SurahNumber":67,"VerseNumber":23,"Text":"کہہ دو اسی نے تم کو پیدا کیا ہے اور تمہارے لیے کان اور آنکھ اور دل بھی بنائے ہیں (مگر) تم بہت ہی کم شکر کرتے ہو"},{"SurahNumber":67,"VerseNumber":24,"Text":"کہہ دو اسی نے تمہیں زمین میں پھیلایا ہے اور اسی کے پاس جمع کر کے لائے جاؤ گے"},{"SurahNumber":67,"VerseNumber":25,"Text":"اور وہ کہتے ہیں کہ یہ وعدہ کب ہو گا اگر تم سچے ہو"},{"SurahNumber":67,"VerseNumber":26,"Text":"کہہ دو اس کی خبر تو الله ہی کو ہے اور میں تو صاف صاف ڈرانے والا ہوں"},{"SurahNumber":67,"VerseNumber":27,"Text":"پھر جب وہ اسے قریب دیکھیں گے تو ان کی صورتیں بگڑ جائیں گی جو کافر ہیں اور کہا جائے گا یہ وہی ہے جسے تم دنیا میں مانگا کرتے تھے"},{"SurahNumber":67,"VerseNumber":28,"Text":"کہہ دو بھلادیکھو تو سہی اگر الله مجھے اور میرے ساتھ والوں کو ہلاک کرے یا ہم پر رحم کرے پھر وہ کون ہے جو منکروں کو دردناک عذاب سے بچا سکے"},{"SurahNumber":67,"VerseNumber":29,"Text":"کہہ دو وہی رحمنٰ ہے ہم اس پر ایمان لائے اور اسی پر ہم نے بھروسہ بھی کررکھا پس عنقریب تم جان لو گے کون صریح گمراہی میں ہے"},{"SurahNumber":67,"VerseNumber":30,"Text":"کہہ دو بھلا دیکھو تو سہی اگر تمہارا پانی خشک ہو جائے تو وہ کون ہے جو تمہارے پاس صاف پانی لے آئے گا"},{"SurahNumber":68,"VerseNumber":1,"Text":"نۤ قلم کی قسم ہے اور اس کی جو اس سے لکھتے ہیں"},{"SurahNumber":68,"VerseNumber":2,"Text":"آپ الله کے فضل سے دیوانہ نہیں ہیں"},{"SurahNumber":68,"VerseNumber":3,"Text":"اور آپ کے لیے تو بے شمار اجر ہے"},{"SurahNumber":68,"VerseNumber":4,"Text":"اور بے شک آپ تو بڑے ہی خوش خلق ہیں"},{"SurahNumber":68,"VerseNumber":5,"Text":"پس عنقریب آپ بھی دیکھ لیں گے اور وہ بھی دیکھ لیں گے"},{"SurahNumber":68,"VerseNumber":6,"Text":"کہ تم میں سے کون دیوانہ ہے"},{"SurahNumber":68,"VerseNumber":7,"Text":"بے شک آپ کا رب ہی خوب جانتا ہے کہ کون اس کی راہ سے بہکا ہے اور وہ ہدایت پانے والوں کو بھی خوب جانتا ہے"},{"SurahNumber":68,"VerseNumber":8,"Text":"پس آپ جھٹلانےوالوں کا کہا نہ مانیں"},{"SurahNumber":68,"VerseNumber":9,"Text":"وہ تو چاہتے ہیں کہ کہیں آپ نرمی کریں تو وہ بھی نرمی کریں"},{"SurahNumber":68,"VerseNumber":10,"Text":"اور ہر قسمیں کھانے والے ذلیل کا کہا نہ مان"},{"SurahNumber":68,"VerseNumber":11,"Text":"جو طعنے دینے والا چغلی کھانے والا ہے"},{"SurahNumber":68,"VerseNumber":12,"Text":"نیکی سے روکنے والا حد سے بڑھاہوا گناہگار ہے"},{"SurahNumber":68,"VerseNumber":13,"Text":"بڑا اجڈ اس کے بعد بد اصل بھی ہے"},{"SurahNumber":68,"VerseNumber":14,"Text":"اس لئے کہ وہ مال اور اولاد والا ہے"},{"SurahNumber":68,"VerseNumber":15,"Text":"جب اس پر ہماری آیتیں پڑھی جاتی ہیں تو کہتا ہے پہلوں کی کہانیاں ہیں"},{"SurahNumber":68,"VerseNumber":16,"Text":"عنقریب ہم اس کی ناک پر داغ لگائیں گے"},{"SurahNumber":68,"VerseNumber":17,"Text":"بے شک ہم نے ان کو آزمایا ہے جیسا کہ ہم نے باغ والوں کو آزمایا تھا جب انہوں نے قسم کھائی تھی کہ وہ ضرور صبح ہوتے ہی اس کا پھل توڑ لیں گے"},{"SurahNumber":68,"VerseNumber":18,"Text":"اور انشاالله بھی نہ کہا تھا"},{"SurahNumber":68,"VerseNumber":19,"Text":"پھر تو اس پر رات ہی میں آپ کے رب کی طرف سے ایک جھونکا چل گیا درآنحالیکہ وہ سونے والے تھے"},{"SurahNumber":68,"VerseNumber":20,"Text":"پھر وہ کٹی ہوئی کھیتی کی طرح ہو گیا"},{"SurahNumber":68,"VerseNumber":21,"Text":"پھر وہ صبح کو پکارنے لگے"},{"SurahNumber":68,"VerseNumber":22,"Text":"کہ اپنے کھیت پر سویرے چلو اگر تم نے پھل توڑنا ہے"},{"SurahNumber":68,"VerseNumber":23,"Text":"پھر وہ آپس میں چپکے چپکے یہ کہتے ہوئے چلے"},{"SurahNumber":68,"VerseNumber":24,"Text":"کہ تمہارے باغ میں آج کوئی محتاج نہ آنے پائے"},{"SurahNumber":68,"VerseNumber":25,"Text":"اور وہ سویرے ہی بڑے اہتمام سے پھل توڑنے کی قدرت کا خیال کر کے چل پڑے"},{"SurahNumber":68,"VerseNumber":26,"Text":"پس جب انہوں نے اسے دیکھا تو کہنے لگےکہ ہم تو راہ بھول گئے ہیں"},{"SurahNumber":68,"VerseNumber":27,"Text":"بلکہ ہم تو بدنصیب ہیں"},{"SurahNumber":68,"VerseNumber":28,"Text":"پھر ان میں سے اچھے آدمی نے کہا کیامیں نے تمہیں نہیں کہا تھا کہ تم کس لیے تسبیح نہیں کرتے"},{"SurahNumber":68,"VerseNumber":29,"Text":"انہوں نے کہا ہمارا رب پاک ہے بے شک ہم ظالم تھے"},{"SurahNumber":68,"VerseNumber":30,"Text":"پھر ایک دوسرے کی طرف متوجہ ہو کر آپس میں ملامت کرنے لگے"},{"SurahNumber":68,"VerseNumber":31,"Text":"انہوں نے کہا ہائے افسوس بے شک ہم سرکش تھے"},{"SurahNumber":68,"VerseNumber":32,"Text":"شاید ہمارا رب ہمارے لیے اس سے بہتر باغ بدل دے بے شک ہم اپنے رب کی طرف رجوع کرنے والے ہیں"},{"SurahNumber":68,"VerseNumber":33,"Text":"عذاب یونہی ہوا کرتا ہے اور البتہ آخرت کا عذاب تو کہیں بڑھ کر ہے کاش وہ جانتے"},{"SurahNumber":68,"VerseNumber":34,"Text":"بے شک پرہیزگاروں کے لیے ان کے رب کے ہاں نعمت کے باغ ہیں"},{"SurahNumber":68,"VerseNumber":35,"Text":"پس کیا ہم فرمانبرداروں کو مجرموں کی طرح کر دیں گے"},{"SurahNumber":68,"VerseNumber":36,"Text":"تمہیں کیا ہوگیا کیسا فیصلہ کر رہے ہو"},{"SurahNumber":68,"VerseNumber":37,"Text":"کیا تمہارے پاس کوئی کتاب ہے جس میں تم پڑھتے ہو"},{"SurahNumber":68,"VerseNumber":38,"Text":"کہ بے شک تمہیں آخرت میں ملے گا جو تم پسند کرتے ہو"},{"SurahNumber":68,"VerseNumber":39,"Text":"کیا تمہارے لیے ہم نے قسمیں کھا لی ہیں جو قیامت تک چلی جائيں گی کہ بے شک تمہیں وہی ملے گا جو تم حکم کرو گے"},{"SurahNumber":68,"VerseNumber":40,"Text":"ان سے پوچھیئے کون سا ان میں اس بات کا ذمہ دار ہے"},{"SurahNumber":68,"VerseNumber":41,"Text":"کیا ان کے معبود ہیں پھر اپنے معبودوں کو لے آئيں اگر وہ سچے ہیں"},{"SurahNumber":68,"VerseNumber":42,"Text":"جس دن پنڈلی کھولی جائے گی اور وہ سجدہ کرنے کو بلائے جائیں گے تو وہ نہ کر سکیں گے"},{"SurahNumber":68,"VerseNumber":43,"Text":"ان کی آنکھیں جھکی ہوں گی ان پر ذلت چھا رہی ہو گی اوروہ پہلے (دنیا میں) سجدہ کے لیے بلائے جاتے تھے حالانکہ وہ صحیح سالم ہوتے تھے"},{"SurahNumber":68,"VerseNumber":44,"Text":"پس مجھے اور اس کلام کے جھٹلانے والوں کو چھوڑ دو ہم انہیں بتدریج (جہنم کی طرف) لے جائے گے اس طور پر کہ انہیں خبر بھی نہیں ہو گی"},{"SurahNumber":68,"VerseNumber":45,"Text":"اور ہم انکو ڈھیل دیتے ہیں بے شک ہماری تدبیر زبردست ہے"},{"SurahNumber":68,"VerseNumber":46,"Text":"کیا آپ ان سے کچھ اجرت مانگتے ہیں کہ جس کا تاوان کا ان پر بوجھ پڑ رہا ہے"},{"SurahNumber":68,"VerseNumber":47,"Text":"یا ان کے پاس غیب کی خبر ہے کہ وہ اسے لکھ لیتے ہیں"},{"SurahNumber":68,"VerseNumber":48,"Text":"پھر آپ اپنے رب کے حکم کا انتظار کریں اور مچھلی والے جیسے نہ ہوجائیں جب کہ اس نے اپنے رب کو پکارا اور وہ بہت ہی غمگین تھا"},{"SurahNumber":68,"VerseNumber":49,"Text":"اگر اس کے رب کی رحمت اسے نہ سنبھال لیتی تو وہ برے حال سے چٹیل میدان میں پھینکا جاتا"},{"SurahNumber":68,"VerseNumber":50,"Text":"پس اسے اس کے رب نے نوازا پھر اسے نیک بختو ں میں کر دیا"},{"SurahNumber":68,"VerseNumber":51,"Text":"اور بالکل قریب تھا کہ کافر آپ کو اپنی تیز نگاہوں سے پھسلا دیں جب کہ انہوں نے قرآن سنا اور کہتے ہیں کہ یہ تو دیوانہ ہے"},{"SurahNumber":68,"VerseNumber":52,"Text":"اور حالانکہ یہ قرآن تمام دنیا کے لیے صرف نصیحت ہے"},{"SurahNumber":69,"VerseNumber":1,"Text":"قیامت"},{"SurahNumber":69,"VerseNumber":2,"Text":"قیامت کیا چیز ہے"},{"SurahNumber":69,"VerseNumber":3,"Text":"اور تمہیں کس چیز نے بتایا کہ قیامت کیا ہے"},{"SurahNumber":69,"VerseNumber":4,"Text":"ثمود اور عاد نے قیامت کو جھٹلایا تھا"},{"SurahNumber":69,"VerseNumber":5,"Text":"سو ثمود تو سخت ہیبت ناک چیخ سے ہلاک کیے گئے"},{"SurahNumber":69,"VerseNumber":6,"Text":"اور لیکن قوم عاد سو وہ ایک سخت آندھی سے ہلاک کیے گئے"},{"SurahNumber":69,"VerseNumber":7,"Text":"وہ ان پر سات راتیں اور آٹھ دن لگاتار چلتی رہی (اگر تو موجود ہوتا) اس قوم کو اس طرح گرا ہوا دیکھتا کہ گویا کہ گھری ہوئی کھجوروں کے تنے ہیں"},{"SurahNumber":69,"VerseNumber":8,"Text":"سو کیا تمہیں ان کا کوئی بچا ہوا نظر آتا ہے"},{"SurahNumber":69,"VerseNumber":9,"Text":"اور فرعون اس سے پہلے کے لوگ اور الٹی ہوئی بستیوں والے گناہ کے مرتکب ہوئے"},{"SurahNumber":69,"VerseNumber":10,"Text":"پس انہوں نے اپنے رب کے رسول کی نافرمانی کی تو الله نے انہیں سخت پکڑ لیا"},{"SurahNumber":69,"VerseNumber":11,"Text":"بے شک ہم نے جب پانی حد سے گزر گیا تھا تو تمہیں کشتی میں سوار کر لیا تھا"},{"SurahNumber":69,"VerseNumber":12,"Text":"تاکہ ہم اسے تمہارے لیے ایک یادگار بنائیں اور اس کو کان یا د رکھنے والے یاد رکھیں"},{"SurahNumber":69,"VerseNumber":13,"Text":"پھر جب صور میں پھونکا جائے گا ایک بار پھونکا جانا"},{"SurahNumber":69,"VerseNumber":14,"Text":"اور زمین اور پہاڑ اٹھائے جائیں گے پس وہ دونوں ریزہ ریزہ کر دیئے جائیں گے"},{"SurahNumber":69,"VerseNumber":15,"Text":"پس اس دن قیامت ہو گی"},{"SurahNumber":69,"VerseNumber":16,"Text":"اور آسمان پھٹ جائے گا اوروہ اس دن بودا ہوگا"},{"SurahNumber":69,"VerseNumber":17,"Text":"اور اس کے کنارے پر فرشتے ہوں گے اور عرشِ الہیٰ کو اپنے اوپر اس دن آٹھ فرشتے اٹھائیں گے"},{"SurahNumber":69,"VerseNumber":18,"Text":"اس دن تم پیش کیے جاؤ گے تمہارا کوئی راز مخفی نہ رہے گا"},{"SurahNumber":69,"VerseNumber":19,"Text":"جس کو اس کا اعمال نامہ اس کے داہنے ہاتھ میں دیا جائے گا سو وہ کہے گا لو میرا اعمال نامہ پڑھو"},{"SurahNumber":69,"VerseNumber":20,"Text":"بے شک میں سمجھتا تھا کہ میں اپنا حساب دیکھوں گا"},{"SurahNumber":69,"VerseNumber":21,"Text":"سووہ دل پسند عیش میں ہو گا"},{"SurahNumber":69,"VerseNumber":22,"Text":"بلند بہشت میں"},{"SurahNumber":69,"VerseNumber":23,"Text":"جس کے میوے جھکے ہوں گے"},{"SurahNumber":69,"VerseNumber":24,"Text":"کھاؤ اور پیئو ان کاموں کے بدلے میں جو تم نے گزشتہ دنوں میں آگے بھیجے تھے"},{"SurahNumber":69,"VerseNumber":25,"Text":"اور جس کا اعمال نامہ اس کے بائیں ہاتھ میں دیا گیا تو کہے گا اے کاش میرا اعمال نامہ نہ ملتا"},{"SurahNumber":69,"VerseNumber":26,"Text":"اور میں نہ جانتا کہ میرا حساب کیا ہے"},{"SurahNumber":69,"VerseNumber":27,"Text":"کاش وہ (موت) خاتمہ کرنے والی ہوتی"},{"SurahNumber":69,"VerseNumber":28,"Text":"میرا مال میرے کچھ کام نہ آیا"},{"SurahNumber":69,"VerseNumber":29,"Text":"مجھ سے میری حکومت بھی جاتی رہی"},{"SurahNumber":69,"VerseNumber":30,"Text":"اسے پکڑو اسے طوق پہنا دو"},{"SurahNumber":69,"VerseNumber":31,"Text":"پھر اسے دوزخ میں ڈال دو"},{"SurahNumber":69,"VerseNumber":32,"Text":"پھر ایک زنجیر میں جس کا طول ستر گز ہے اسے جکڑ دو"},{"SurahNumber":69,"VerseNumber":33,"Text":"بے شک وہ الله پر یقین نہیں رکھتا تھا جو عظمت والا ہے"},{"SurahNumber":69,"VerseNumber":34,"Text":"اور نہ وہ مسکین کے کھانا کھلانے کی رغبت دیتا تھا"},{"SurahNumber":69,"VerseNumber":35,"Text":"سو آج اس کا یہاں کوئی دوست نہیں"},{"SurahNumber":69,"VerseNumber":36,"Text":"اور نہ کھانا ہے مگر زخموں کا دھون"},{"SurahNumber":69,"VerseNumber":37,"Text":"اسے سوائے گناہگاروں کے کوئی نہیں کھائے گا"},{"SurahNumber":69,"VerseNumber":38,"Text":"سو میں ان چیزوں کی قسم کھاتا ہوں جو تم دیکھتے ہو"},{"SurahNumber":69,"VerseNumber":39,"Text":"اوران کی جو تم نہیں دیکھتے"},{"SurahNumber":69,"VerseNumber":40,"Text":"کہ بے شک یہ (قرآن) رسول کریم کی زبان سے نکلا ہے"},{"SurahNumber":69,"VerseNumber":41,"Text":"اور وہ کسی شاعر کا قول نہیں (مگر) تم بہت ہی کم یقین کرتے ہو"},{"SurahNumber":69,"VerseNumber":42,"Text":"اور نہ ہی کسی جادوگر کا قول ہے تم بہت ہی کم غور کرتے ہو"},{"SurahNumber":69,"VerseNumber":43,"Text":"وہ پرودگار عالم کا نازل کیا ہوا ہے"},{"SurahNumber":69,"VerseNumber":44,"Text":"اور اگر وہ کوئی بناوٹی بات ہمارے ذمہ لگاتا"},{"SurahNumber":69,"VerseNumber":45,"Text":"تو ہم اس کا داہنا ہاتھ پکڑ لیتے"},{"SurahNumber":69,"VerseNumber":46,"Text":"پھر ہم اس کی رگِ گردن کاٹ ڈالتے"},{"SurahNumber":69,"VerseNumber":47,"Text":"پھر تم میں سے کوئی بھی اس سے روکنے والا نہ ہوتا"},{"SurahNumber":69,"VerseNumber":48,"Text":"اور بے شک وہ تو پرہیزگاروں کے لیے ایک نصیحت ہے"},{"SurahNumber":69,"VerseNumber":49,"Text":"اور بے شک ہم جانتے ہیں کہ بعض تم میں سے جھٹلانے والے ہیں"},{"SurahNumber":69,"VerseNumber":50,"Text":"اور بے شک وہ کفار پر باعث حسرت ہے"},{"SurahNumber":69,"VerseNumber":51,"Text":"اور بے شک وہ یقین کرنے کے قابل ہے"},{"SurahNumber":69,"VerseNumber":52,"Text":"پس اپنے رب کے نام کی تسبیح کر جو بڑا عظمت والا ہے"},{"SurahNumber":70,"VerseNumber":1,"Text":"ایک سوال کرنے والے نے اس عذاب کا سوال کیا جو واقع ہونے والا ہے"},{"SurahNumber":70,"VerseNumber":2,"Text":"کافرو ں کے لیے کہ اس کا کوئی ٹالنے والا نہیں"},{"SurahNumber":70,"VerseNumber":3,"Text":"جس الله کی طرف سے واقع ہو گا جو سیڑھیوں کا (یعنی آسمانوں کا) مالک ہے"},{"SurahNumber":70,"VerseNumber":4,"Text":"(جن سیڑھیوں سے) فرشتے اور اہلِ ایمان کی روحیں اس کے پاس چڑھ کر جاتی ہیں (اور وہ عذاب) اس دن ہو گا جس کی مقدار پچاس ہزار سال کی ہے"},{"SurahNumber":70,"VerseNumber":5,"Text":"آپ اچھی طرح سے صبر کیے رہیں"},{"SurahNumber":70,"VerseNumber":6,"Text":"بے شک وہ اسے دور دیکھتے ہیں"},{"SurahNumber":70,"VerseNumber":7,"Text":"اور ہم اسے قریب دیکھتے ہیں"},{"SurahNumber":70,"VerseNumber":8,"Text":"جس دن آسمان پگھلے ہوئے تانبے کی مانند ہوگا"},{"SurahNumber":70,"VerseNumber":9,"Text":"اور پہاڑ دھنی ہوئی رنگداراؤن کی طرح ہوں گے"},{"SurahNumber":70,"VerseNumber":10,"Text":"اور کوئی دوست کسی دوست کو نہیں پوچھے گا"},{"SurahNumber":70,"VerseNumber":11,"Text":"وہ انہیں کھائیں جائیں گے مجرم چاہے گا کہ کاش اس دن کے عذاب کے بدلے میں اپنے بیٹوں کو دے دے"},{"SurahNumber":70,"VerseNumber":12,"Text":"اوراپنی بیوی اور اپنے بھائی کو"},{"SurahNumber":70,"VerseNumber":13,"Text":"اور اپنے اس کنبہ کو جو اسے پناہ دیتا تھا"},{"SurahNumber":70,"VerseNumber":14,"Text":"اوران سب کو جو زمین میں ہیں پھر اپنے آپ کو بچا لے"},{"SurahNumber":70,"VerseNumber":15,"Text":"ہرگز نہیں بے شک وہ تو ایک آگ ہے"},{"SurahNumber":70,"VerseNumber":16,"Text":"کھالوں کو اتارنے والی"},{"SurahNumber":70,"VerseNumber":17,"Text":"اس کو بلائے گی جس نے پیٹھ پھیری اورمنہ موڑا"},{"SurahNumber":70,"VerseNumber":18,"Text":"اور مال جمع کیا اورگن گن کر رکھا"},{"SurahNumber":70,"VerseNumber":19,"Text":"بے شک انسان کم ہمت پیدا ہوا ہے"},{"SurahNumber":70,"VerseNumber":20,"Text":"جب اسے تکلیف پہنچتی ہے تو چلا اٹھتا ہے"},{"SurahNumber":70,"VerseNumber":21,"Text":"اور جب اسے مال ملتا ہے تو بڑا بخیل ہے"},{"SurahNumber":70,"VerseNumber":22,"Text":"مگر وہ نمازی"},{"SurahNumber":70,"VerseNumber":23,"Text":"جو اپنی نماز پر ہمیشہ سے قائم ہیں"},{"SurahNumber":70,"VerseNumber":24,"Text":"اوروہ جن کے مالو ں میں حصہ معین ہے"},{"SurahNumber":70,"VerseNumber":25,"Text":"سائل اور غیر سائل کے لیے"},{"SurahNumber":70,"VerseNumber":26,"Text":"اوروہ جو قیامت کے دن کا یقین رکھتے ہیں"},{"SurahNumber":70,"VerseNumber":27,"Text":"اور وہ جو اپنے رب کے عذاب سے ڈرنے والے ہیں"},{"SurahNumber":70,"VerseNumber":28,"Text":"بے شک ان کے رب کے عذاب کا خطرہ لگا ہوا ہے"},{"SurahNumber":70,"VerseNumber":29,"Text":"اوروہ جو اپنی شرم گاہوں کی حفاظت کرتے ہیں"},{"SurahNumber":70,"VerseNumber":30,"Text":"مگر اپنی بیویوں یا اپنی لونڈیوں سے سو بے شک انہیں کوئی ملامت نہیں"},{"SurahNumber":70,"VerseNumber":31,"Text":"پس جو کوئی اس کے سوا چاہے سو وہی لوگ حد سے بڑھنے والے ہیں"},{"SurahNumber":70,"VerseNumber":32,"Text":"اور وہ جواپنی امانتوں اور عہدوں کی رعایت رکھتے ہیں"},{"SurahNumber":70,"VerseNumber":33,"Text":"اور وہ جو اپنی گواہیوں پر قائم رہتے ہیں"},{"SurahNumber":70,"VerseNumber":34,"Text":"اور وہ جو اپنی نمازوں کی حفاظت کرتے ہیں"},{"SurahNumber":70,"VerseNumber":35,"Text":"وہی لوگ باغوں میں عزت سے رہیں گے"},{"SurahNumber":70,"VerseNumber":36,"Text":"پس کافروں کو کیا ہوگیا کہ آپ کی طرف دوڑے آ رہے ہیں"},{"SurahNumber":70,"VerseNumber":37,"Text":"دائیں اور بائیں سے ٹولیاں بنا کر"},{"SurahNumber":70,"VerseNumber":38,"Text":"کیا ہر ایک ان میں سے طمع رکھتا ہے کہ وہ نعمت کے باغ میں داخل کیا جاوے گا"},{"SurahNumber":70,"VerseNumber":39,"Text":"ہرگز نہیں بے شک ہم نے انہیں اس چیز سے پیدا کیا ہے جسے وہ بھی جانتے ہیں"},{"SurahNumber":70,"VerseNumber":40,"Text":"پس میں مشرقوں اور مغربوں کے پروردگار کی قسم کھاتا ہوں (یعنی اپنی ذات کی) کہ ہم ضرور قادر ہیں"},{"SurahNumber":70,"VerseNumber":41,"Text":"اس بات پر کہ ہم ان سے بہتر لوگ بدل کر لا سکتے ہیں اور ہم عاجز بھی نہیں ہیں"},{"SurahNumber":70,"VerseNumber":42,"Text":"پھر انہیں چھوڑ دو کہ وہ بیہودہ باتوں اور کھیل میں لگے رہیں یہاں تک کہ وہ دن دیکھ لیں جس کا ان سے وعدہ کیا جاتا ہے"},{"SurahNumber":70,"VerseNumber":43,"Text":"جس دن وہ دوڑتے ہوئے قبروں سے نکل پڑیں گے گویا کہ وہ ایک نشان کی طرف دوڑے چلے جارہے ہیں"},{"SurahNumber":70,"VerseNumber":44,"Text":"ان کی نگاہیں جھکی ہوں گی ان پر ذلت چھا رہی ہو گی یہی وہ دن ہے جس کا ان سے وعدہ کیا جاتا تھا"},{"SurahNumber":71,"VerseNumber":1,"Text":"بے شک ہم نے نوح کو اس کی قوم کی طرف بھیجا تھا کہ اپنی قوم کو ڈرا اس سے پہلے کہ ان پر دردناک عذاب آ پڑے"},{"SurahNumber":71,"VerseNumber":2,"Text":"اس نے کہا کہ اے میری قوم بے شک میں تمہارے لیے کھلم کھلا ڈرانے والا ہوں"},{"SurahNumber":71,"VerseNumber":3,"Text":"کہ الله کی عبادت کرو اور اس سے ڈرو اور میرا کہا مانو"},{"SurahNumber":71,"VerseNumber":4,"Text":"وہ تمہارے لیے تمہارے گناہ بخش دے گا اور تمہیں ایک وقت مقرر تک مہلت دے گا بے شک الله کا وقت ٹھیرایا ہوا ہے جب آجائے گا تو اس میں تاخیر نہ ہوگی کا ش تم جانتے"},{"SurahNumber":71,"VerseNumber":5,"Text":"کہا اے میرے رب میں نے اپنی قوم کو رات اور دن بلایا"},{"SurahNumber":71,"VerseNumber":6,"Text":"پھر وہ میرے بلانے سے اوربھی زيادہ بھاگتے رہے"},{"SurahNumber":71,"VerseNumber":7,"Text":"اور بے شک جب کبھی میں نے انہیں بلایا تاکہ تو انہیں معاف کر دے تو انہوں نے اپنی انگلیاں اپنے کانوں میں رکھ لیں اور انہوں نے اپنے کپڑے اوڑھ لیے اور ضد کی اوربہت بڑا تکبر کیا"},{"SurahNumber":71,"VerseNumber":8,"Text":"پھر میں نے انہیں کھلم کھلا بھی بلایا"},{"SurahNumber":71,"VerseNumber":9,"Text":"پھر میں نے انہیں علانیہ بھی کہا اور مخفی طور پر بھی کہا"},{"SurahNumber":71,"VerseNumber":10,"Text":"پس میں نے کہا اپنے رب سے بخشش مانگو بے شک وہ بڑا بخشنے والا ہے"},{"SurahNumber":71,"VerseNumber":11,"Text":"وہ آسمان سے تم پر (موسلا داھار) مینہ برسائے گا"},{"SurahNumber":71,"VerseNumber":12,"Text":"اور مال اور اولاد سے تمہاری مدد کرے گا اور تمہارے لیے باغ بنادے گا اور تمہارے لیے نہریں بنا دے گا"},{"SurahNumber":71,"VerseNumber":13,"Text":"تمہیں کیا ہو گیا تم الله کی عظمت کا خیال نہیں رکھتے"},{"SurahNumber":71,"VerseNumber":14,"Text":"حالانکہ اس نے تمہیں کئی طرح سے بنا یا ہے"},{"SurahNumber":71,"VerseNumber":15,"Text":"کیا تم نہیں دیکھتے کہ الله نے سات آسمان اوپر تلے (کیسے) بنائے ہیں"},{"SurahNumber":71,"VerseNumber":16,"Text":"اوران میں چاند کو چمکتا ہوا بنایا اور آفتاب کو چراغ بنا دیا"},{"SurahNumber":71,"VerseNumber":17,"Text":"اور الله ہی نے تمہیں زمین میں سے ایک خاص طور پر پیدا کیا"},{"SurahNumber":71,"VerseNumber":18,"Text":"پھر وہ تمہیں اسی میں لوٹائے گا اور اسی میں سے (پھر) باہر نکالے گا"},{"SurahNumber":71,"VerseNumber":19,"Text":"اور الله ہی نے تمہارے لیے زمین کو فرش بنایا ہے"},{"SurahNumber":71,"VerseNumber":20,"Text":"تاکہ تم اس کے کھلے راستوں میں چلو"},{"SurahNumber":71,"VerseNumber":21,"Text":"نوح نے کہا اے میرے رب بے شک انہوں نے میرا کہنا نہ مانا اور اس کو مانا جس کو اس کے مال اور اولاد نے نقصان کے سوا کچھ بھی فائد نہں دیا"},{"SurahNumber":71,"VerseNumber":22,"Text":"اور انہوں نے بڑی زبردست چال چلی"},{"SurahNumber":71,"VerseNumber":23,"Text":"اور کہا تم اپنے معبودوں کوہرگز نہ چھوڑو اور نہ ودّ اور سواع اور یغوث اور یعوق اورنسرکو چھوڑو"},{"SurahNumber":71,"VerseNumber":24,"Text":"اور انہوں نے بہتوں کو گمراہ کر دیا اور (اب آپ) ان ظالموں کی گمراہی اور بڑھا دیجیئے"},{"SurahNumber":71,"VerseNumber":25,"Text":"وہ اپنے گناہوں کے سبب سے غرق کر دیئے گئے پھر دوزخ میں داخل کیے گئے پس انہوں نے اپنے لیے سوائے الله کے کوئی مددگار نہ پایا"},{"SurahNumber":71,"VerseNumber":26,"Text":"اور نوح نے کہا اے میرے رب زمین پر کافروں میں سے کوئی رہنے والا نہ چھوڑ"},{"SurahNumber":71,"VerseNumber":27,"Text":"اگر تو نے ان کو چھوڑ دیا تو تیرے بندوں کو گمراہ کریں گے اور نسل بھی جو ہو گی تو فاجر اور کافر ہی ہو گی"},{"SurahNumber":71,"VerseNumber":28,"Text":"اے میرے رب مجھے اور میرے ماں باپ کو بخش دے اور اس کی جو میرے گھر میں ایماندار ہو کر داخل ہوجائے اور ایماندار مردوں اور عورتوں کو اور ظالموں کو تو بربادی کے سوا اور کچھ زیادہ نہ کر"},{"SurahNumber":72,"VerseNumber":1,"Text":"کہہ دو کہ مجھے اس بات کی وحی آئی ہے کہ کچھ جن (مجھ سے قرآن پڑھتے) سن گئے ہیں پھر انہوں نے (اپنی قوم سے) جا کر کہہ دیا کہ ہم نے عجیب قرآن سنا ہے"},{"SurahNumber":72,"VerseNumber":2,"Text":"جو نیکی کی طرف رہنمائی کرتا ہے سو ہم اس پر ایمان لائے ہیں اور ہم اپنے رب کا کسی کو شریک نہ ٹھیرائیں گے"},{"SurahNumber":72,"VerseNumber":3,"Text":"اورہمارے رب کی شان بلند ہے نہ اس کی کوئی بیوی ہے اور نہ بیٹا"},{"SurahNumber":72,"VerseNumber":4,"Text":"اور ہم میں سے بعض بے وقوف ہیں جو الله پر جھوٹی باتیں بنایا کرتے تھے"},{"SurahNumber":72,"VerseNumber":5,"Text":"اور ہمیں خیال تھا کہ انسان اور جن الله پر ہرگز چھوٹ نہ بولیں گے"},{"SurahNumber":72,"VerseNumber":6,"Text":"اورکچھ آدمی جنوں کے مردوں سے پناہ لیاکرتے تھے سو انہوں نے ان کی سرکشی اور بڑھا دی"},{"SurahNumber":72,"VerseNumber":7,"Text":"اور وہ بھی سمجھے ہوئے تھے جیسا کہ تم نے سمجھ رکھا ہے کہ الله ہر گز کسی کو (رسول بنا کر) نہ بھیجحے گا"},{"SurahNumber":72,"VerseNumber":8,"Text":"اور ہم نے آسمان کو ٹٹولا تو ہم نے اسے سخت پہروں اور شعلوں سے بھرا ہو ا پایا"},{"SurahNumber":72,"VerseNumber":9,"Text":"اورہم نے اس کے ٹھکانوں میں سننے کے لیے بیٹھا کرتے تھے پس جو کوئی اب کان دھرتا ہے تو وہ اپنے لیے ایک انگارہ تاک لگانے ہوئے پاتا ہے"},{"SurahNumber":72,"VerseNumber":10,"Text":"اورہم نہیں جانتے کہ زمین والوں کے ساتھ نقصان کا ارادہ کیا گیا ہےیا ان کی نسبت ان کے رب نےراہ راست پر لانے کا ارادہ کیا ہے"},{"SurahNumber":72,"VerseNumber":11,"Text":"اور کچھ تو ہم میں سے نیک ہیں اور کچھ اور طرح کے ہم بھی مختلف طریقوں پر تھے"},{"SurahNumber":72,"VerseNumber":12,"Text":"اور بے شک ہم نے سمجھ لیا ہے کہ ہم الله کو زمین میں کبھی عاجز نہ کر سکیں گے اور نہ ہی ہم بھاگ کر عاجز کر سکیں گے"},{"SurahNumber":72,"VerseNumber":13,"Text":"اور جب ہم نے ہدایت کی بات سنی تو ہم اس پر ایمان لے آئے پھر جو اپنے رب پر ایمان لے لآیا تو نہ اسے نقصان کا ڈر رہے گا اور نہ ظلم کا"},{"SurahNumber":72,"VerseNumber":14,"Text":"اور کچھ تو ہم میں سے فرمانبردار ہیں اور کچھ نافرمان پس جوکوئی فرمانبردار ہو گیا سو ایسے لوگوں نے سیدھا راستہ تلاش کر لیا"},{"SurahNumber":72,"VerseNumber":15,"Text":"اور لیکن جو ظالم ہیں سو وہ دوزح کا ایندھن ہوں گے"},{"SurahNumber":72,"VerseNumber":16,"Text":"اور اگر (مکہ والے) سیدھے راستے پر قائم رہتے تو ہم ان کو با افراط پانی سے سیراب کرتے"},{"SurahNumber":72,"VerseNumber":17,"Text":"تاکہ اس (ارزانی) میں ان کا امتحان کریں اورجس نے اپنے رب کی یاد سے منہ موڑا تو وہ اسے سخت عذاب میں ڈالے گا"},{"SurahNumber":72,"VerseNumber":18,"Text":"اوربے شک مسجدیں الله کے لیے ہیں پس تم الله کے ساتھ کسی کو نہ پکارو"},{"SurahNumber":72,"VerseNumber":19,"Text":"اورجب الله کا بندہ (نبی) اس کو پکارنے کھڑا ہوتا ہے تو لوگ اس پر جھمگٹا کرنے لگتے ہیں"},{"SurahNumber":72,"VerseNumber":20,"Text":"کہہ دو میں تو اپنے رب ہی کو پکارتا ہوں اور اس کے ساتھ کسی کوبھی شریک نہیں کرتا"},{"SurahNumber":72,"VerseNumber":21,"Text":"کہہ دو میں نہ تمہارے کسی ضرر کا اختیار رکھتا ہوں اورنہ کسی بھلائی کا"},{"SurahNumber":72,"VerseNumber":22,"Text":"کہہ دو مجھے الله سے کوئی نہیں بچا سکے گا اور نہ مجھے اس کے سوا پناہ ملے گی"},{"SurahNumber":72,"VerseNumber":23,"Text":"مگر الله کا پیغام اور اس کا حکم پہنچانا ہے اور جو کوئی الله اوراس کے رسول کی نافرمانی کرے گا تو اس کے لیے دوزخ کی آگ ہے جس میں وہ سدا رہے گا"},{"SurahNumber":72,"VerseNumber":24,"Text":"یہاں تک کہ جب وہ (عذاب) دیکھیں گے جس کا ان سے وعدہ کیا جاتا ہے تو وہ جان لیں گے کہ کس کے مددگار کمزور اور شمار میں کم ہیں"},{"SurahNumber":72,"VerseNumber":25,"Text":"کہہ دو مجھے خبر نہیں جس کا تم سے وعدہ کیا گیا ہے وہ قریب ہے یا اس کے لیے میرا رب کوئی مدت ٹھیراتا ہے"},{"SurahNumber":72,"VerseNumber":26,"Text":"وہ غیب جاننے والا ہے اپنے غائب کی باتوں پر کسی کو واقف نہیں کرتا"},{"SurahNumber":72,"VerseNumber":27,"Text":"مگر اپنے پسندیدہ رسول کو پھراس کے آگے اور پیچھے محافظ مقرر کر دیتا ہے"},{"SurahNumber":72,"VerseNumber":28,"Text":"تاکہ وہ بظاہر جان لے کہ انہوں نے اپنے رب کے پیغامات پہنچا دیے اور الله نے تمام کاموں کو اپنے قبضے میں کر رکھا ہے ارواس نے ہر چیز کی گنتی شمار کر رکھی ہے"},{"SurahNumber":73,"VerseNumber":1,"Text":"اے چادر اوڑھنے والے"},{"SurahNumber":73,"VerseNumber":2,"Text":"رات کو قیام کر مگر تھوڑا ساحصہ"},{"SurahNumber":73,"VerseNumber":3,"Text":"آدھی رات یا اس میں سے تھوڑا ساحصہ کم کر دے"},{"SurahNumber":73,"VerseNumber":4,"Text":"یا اس پر زیادہ کر دو اور قرآن کو ٹھہر ٹھہر کر پڑھا کرو"},{"SurahNumber":73,"VerseNumber":5,"Text":"ہم عنقریب آپ پر ایک بھاری بات کا (بوجھ) ڈالنے والے ہیں"},{"SurahNumber":73,"VerseNumber":6,"Text":"بےشک رات کا اٹھنا نفس کو خوب زیر کرتا ہے اور بات بھی صحیح نکلتی ہے"},{"SurahNumber":73,"VerseNumber":7,"Text":"بے شک دن میں آپ کے لیے بڑا کام ہے"},{"SurahNumber":73,"VerseNumber":8,"Text":"اور اپنے رب کا نام لیا کرو اور سب سے الگ ہو کر اسی کی طرف آ جاؤ"},{"SurahNumber":73,"VerseNumber":9,"Text":"وہ مشرق اور مغرب کا مالک ہے اس کے سوا اور کوئی معبود نہیں پس اسی کو کارساز بنا لو"},{"SurahNumber":73,"VerseNumber":10,"Text":"اور کافروں کی باتوں پر صبر کرو اور انہیں عمدگی سے چھوڑ دو"},{"SurahNumber":73,"VerseNumber":11,"Text":"اورمجھے اور جھٹلانے والے دولت مندوں کو چھوڑ دو اور انہیں تھوڑی سی مدت و مہلت دو"},{"SurahNumber":73,"VerseNumber":12,"Text":"بے شک ہمارے پاس بیڑیاں اور جہنم ہے"},{"SurahNumber":73,"VerseNumber":13,"Text":"اور گلے میں اٹکنے والا کھانا اور دردناک عذاب"},{"SurahNumber":73,"VerseNumber":14,"Text":"جس دن زمین اور پہاڑ لرزیں گے اور پہاڑ ریگ رواں کے تودے ہو جائیں گے"},{"SurahNumber":73,"VerseNumber":15,"Text":"ہم نے تمہاری طرف تم پر گواہی دینے والا ایک رسول بھیجا ہے کہ جس طرح فرعون کی طرف ایک رسول بھیجا تھا"},{"SurahNumber":73,"VerseNumber":16,"Text":"پھر فرعون نے اس رسول کی نافرمانی کی تو ہم نے اسے سخت پکڑ سے پکڑ لیا"},{"SurahNumber":73,"VerseNumber":17,"Text":"پھر تم کس طرح بچو گے اگر تم نے بھی انکار کیا اس دن جو لڑکوں کو بوڑھا کر دے گا"},{"SurahNumber":73,"VerseNumber":18,"Text":"اس دن آسمان پھٹ جائے گا اس کا وعدہ ہو کر رہے گا"},{"SurahNumber":73,"VerseNumber":19,"Text":"بے شک یہ (قرآن) ایک نصیحت ہے پھر جو چاہے اپنے رب کی طرف آنے کا راستہ بنا لے"},{"SurahNumber":73,"VerseNumber":20,"Text":"بے شک آپ کا رب جانتا ہے کہ آپ اور جو لوگ آپ کے ساتھ ہیں (کبھی) دو تہائی رات کے قریب اور (کبھی) آدھی رات اور (کبھی) تہائی رات سے (نماز تہجد) میں کھڑے ہوتے ہیں اور الله ہی رات اور دن کا اندازہ کرتا ہے اسے معلوم ہے کہ تم اس کو نباہ نہیں سکتے سو اس نے تم پر رحم کیا پس پڑھو جتنا قرآن میں سے آسان ہو اسے علم ہے کہ تم میں سے کچھ بیمار ہوں گے اور کچھ اور لوگ بھی جو الله کا فضل تلاش کرتے ہوئے زمین پر سفر کریں گے اورکچھ اور لوگ ہوں گے جو الله کی راہ میں جہاد کریں گے پس پڑھو جو اس میں سےآسان ہو اور نماز قائم کرو اور زکوةٰ دو اور الله کو اچھی طرح (یعنی اخلاص سے) قرض دو اورجو کچھ نیکی آگے بھیجوگے اپنے واسطے تو اس کو الله کے ہاں بہتر اور بڑے اجر کی چیز پاؤ گے اور الله سے بخشش مانگو بے شک الله بخشنے والا نہایت رحم والا ہے"},{"SurahNumber":74,"VerseNumber":1,"Text":"اے کپڑے میں لپٹنے والے"},{"SurahNumber":74,"VerseNumber":2,"Text":"اٹھو پھر (کافروں کو) ڈراؤ"},{"SurahNumber":74,"VerseNumber":3,"Text":"اور اپنے رب کی بڑائی بیان کرو"},{"SurahNumber":74,"VerseNumber":4,"Text":"اور اپنے کپڑے پاک رکھو"},{"SurahNumber":74,"VerseNumber":5,"Text":"اورمیل کچیل دور کرو"},{"SurahNumber":74,"VerseNumber":6,"Text":"اوربدلہ پانے کی غرض سے احسان نہ کرو"},{"SurahNumber":74,"VerseNumber":7,"Text":"اوراپنے رب کے لیے صبر کرو"},{"SurahNumber":74,"VerseNumber":8,"Text":"پھر جب صور میں پھونکا جائے گا"},{"SurahNumber":74,"VerseNumber":9,"Text":"پس وہ اس دن بڑا کٹھن دن ہو گا"},{"SurahNumber":74,"VerseNumber":10,"Text":"کافروں پر وہ آسان نہ ہو گا"},{"SurahNumber":74,"VerseNumber":11,"Text":"مجھے اور اس کو چھوڑ دو کہ جس کو میں نے اکیلا پیدا کیا"},{"SurahNumber":74,"VerseNumber":12,"Text":"اوراس کوبڑھنے والا مال دیا"},{"SurahNumber":74,"VerseNumber":13,"Text":"اور حاضر رہنے والے بیٹے دیئے"},{"SurahNumber":74,"VerseNumber":14,"Text":"اور اس کے لیے ہر طرح کا سامان تیار کر دیا"},{"SurahNumber":74,"VerseNumber":15,"Text":"پھر وہ طمع کرتا ہے کہ میں اور بڑھا دوں"},{"SurahNumber":74,"VerseNumber":16,"Text":"ہرگز نہیں بےشک وہ ہماری آیات کا سخت مخالف ہے"},{"SurahNumber":74,"VerseNumber":17,"Text":"عنقریب میں اسے اونچی گھاٹی پر چڑھاؤں گا"},{"SurahNumber":74,"VerseNumber":18,"Text":"بے شک اس نے سوچا اور اندازہ لگایا"},{"SurahNumber":74,"VerseNumber":19,"Text":"پھر اسے الله کی مار اس نے کیسا اندازہ لگایا"},{"SurahNumber":74,"VerseNumber":20,"Text":"پھر اسے الله کی مار اس نے کیسا اندازہ لگایا"},{"SurahNumber":74,"VerseNumber":21,"Text":"پھر اس نے دیکھا"},{"SurahNumber":74,"VerseNumber":22,"Text":"پھر اس نے تیوری چڑھائی اور منہ بنایا"},{"SurahNumber":74,"VerseNumber":23,"Text":"پھر پیٹھ پھیر لی اور تکبر کیا"},{"SurahNumber":74,"VerseNumber":24,"Text":"پھر کہا یہ تو ایک جادو ہے جو چلا آتا ہے"},{"SurahNumber":74,"VerseNumber":25,"Text":"یہ تو ہو نہ ہو آدمی کا کلام ہے"},{"SurahNumber":74,"VerseNumber":26,"Text":"عنقریب اس کو دوزخ میں ڈالوں گا"},{"SurahNumber":74,"VerseNumber":27,"Text":"اور آپ کو کیا خبر کہ دوزخ کیا ہے"},{"SurahNumber":74,"VerseNumber":28,"Text":"نہ باقی رکھے اور نہ چھوڑے"},{"SurahNumber":74,"VerseNumber":29,"Text":"آدمی کو جھلس دے"},{"SurahNumber":74,"VerseNumber":30,"Text":"اس پر انیس (فرشتے) مقرر ہیں"},{"SurahNumber":74,"VerseNumber":31,"Text":"اور ہم نے دوزخ پر فرشتے ہی رکھے ہیں اور ان کی تعداد کافروں کے لیے آزمائش بنائی ہے تاکہ جن کو کتاب دی گئی ہے وہ یقین کر لیں اور ایمان داروں کا ایمان بڑھے اورتاکہ اہلِ کتاب اور ایمان دار شک نہ کریں اور تاکہ جن کے دلوں میں (نفاق کی) بیماری ہے اورکافر یہ کہیں کہ الله کی اس بیان سے کیاغرض ہے اور الله اس طرح سے جسے چاہتاہے گمراہ کر تا ہے اور جسے چاہتا ہے ہدایت کرتا ہے اور آپ کے رب کے لشکروں کو اس کے سوا اور کوئی نہیں جانتا اور دوزخ (کا حال بیان کرنا) صرف آدمیوں کی نصیحت کے لیے ہے"},{"SurahNumber":74,"VerseNumber":32,"Text":"نہیں نہیں قسم ہے چاند کی"},{"SurahNumber":74,"VerseNumber":33,"Text":"اور رات کی جب وہ ڈھلے"},{"SurahNumber":74,"VerseNumber":34,"Text":"اور صبح کی جب وہ روشن ہوجائے"},{"SurahNumber":74,"VerseNumber":35,"Text":"کہ وہ (دوزخ) بڑی بڑی مصیبتوں میں سے ایک ہے"},{"SurahNumber":74,"VerseNumber":36,"Text":"انسان کو ڈرانے والی ہے"},{"SurahNumber":74,"VerseNumber":37,"Text":"تم میں سے ہر ایک کے لیے خواہ کوئی اس کے آگے آئے یا پیچھے ہٹے"},{"SurahNumber":74,"VerseNumber":38,"Text":"ہر شخص اپنے اعمال کے سبب گروی ہے"},{"SurahNumber":74,"VerseNumber":39,"Text":"مگر داہنے والے"},{"SurahNumber":74,"VerseNumber":40,"Text":"باغوں میں ہو ں گے ایک دوسرے سے پوچھیں گے"},{"SurahNumber":74,"VerseNumber":41,"Text":"گناہگارو ں کی نسبت"},{"SurahNumber":74,"VerseNumber":42,"Text":"کس چیز نے تمہیں دوزخ میں ڈالا"},{"SurahNumber":74,"VerseNumber":43,"Text":"وہ کہیں گے کہ ہم نمازی نہ تھے"},{"SurahNumber":74,"VerseNumber":44,"Text":"اور نہ ہم مسکینوں کو کھانا کھلاتے تھے"},{"SurahNumber":74,"VerseNumber":45,"Text":"اور ہم بکواس کرنے والوں کے ساتھ بکواس کیاکرتے تھے"},{"SurahNumber":74,"VerseNumber":46,"Text":"اور ہم انصاف کے دن کو جھٹلایا کرتے تھے"},{"SurahNumber":74,"VerseNumber":47,"Text":"یہاں تک کہ ہمیں موت آ پہنچی"},{"SurahNumber":74,"VerseNumber":48,"Text":"پس ان کو سفارش کرنے والوں کی سفارش نفع نہ دے گی"},{"SurahNumber":74,"VerseNumber":49,"Text":"پسانہیں کیا ہو گیا کہ وہ نصیحت سے منہ موڑرہے ہیں"},{"SurahNumber":74,"VerseNumber":50,"Text":"گویا کہ وہ بدکنے والے گدھے ہیں"},{"SurahNumber":74,"VerseNumber":51,"Text":"جو شیر سے بھاگے ہیں"},{"SurahNumber":74,"VerseNumber":52,"Text":"بلکہ ہر ایک آدمی ان میں سے چاہتا ہے کہ اسے کھلے ہوئے صحیفے دیئے جائیں"},{"SurahNumber":74,"VerseNumber":53,"Text":"ہرگز نہیں بلکہ وہ آخرت سے نہیں ڈرتے"},{"SurahNumber":74,"VerseNumber":54,"Text":"ہرگز نہیں بے شک یہ (قرآن) ایک نصیحت ہے"},{"SurahNumber":74,"VerseNumber":55,"Text":"پس جو چاہے اس کو یاد کر لے"},{"SurahNumber":74,"VerseNumber":56,"Text":"اور کوئی بھی یاد نہیں کر سکتا مگر جبکہ الله ہی چاہے وہی جس سے ڈرنا چاہیے اوروہی بخشنے والا ہے"},{"SurahNumber":75,"VerseNumber":1,"Text":"قیامت کے دن کی قسم ہے"},{"SurahNumber":75,"VerseNumber":2,"Text":"اور پشیمان ہونے والے شخص کی قسم ہے"},{"SurahNumber":75,"VerseNumber":3,"Text":"کیا انسان سمجھتا ہے کہ ہم اس کی ہڈیاں جمع نہ کریں گے"},{"SurahNumber":75,"VerseNumber":4,"Text":"ہاں ہم تو اس پر قادر ہیں کہ اس کی پور پور درست کر دیں"},{"SurahNumber":75,"VerseNumber":5,"Text":"بلکہ انسان تو چاہتا ہے کہ آئندہ بھی نافرمانی کرتا رہے"},{"SurahNumber":75,"VerseNumber":6,"Text":"پوچھتا ہےکہ قیامت کا دن کب ہو گا"},{"SurahNumber":75,"VerseNumber":7,"Text":"پس جب آنکھیں چندھیا جائیں گی"},{"SurahNumber":75,"VerseNumber":8,"Text":"اور چاند بے نور ہو جائے گا"},{"SurahNumber":75,"VerseNumber":9,"Text":"اور سورج اور چاند اکھٹے کیے جائیں گے"},{"SurahNumber":75,"VerseNumber":10,"Text":"اس دن انسان کہے گا کہ بھاگنے کی جگہ کہاں ہے"},{"SurahNumber":75,"VerseNumber":11,"Text":"ہر گز نہیں کہیں پناہ نہیں"},{"SurahNumber":75,"VerseNumber":12,"Text":"اس دن آپ کے رب ہی کی طرف ٹھکانہ ہے"},{"SurahNumber":75,"VerseNumber":13,"Text":"اس دن انسان کو بتا دیا جائے گا کہ وہ کیا لایا اور کیا چھوڑ آیا"},{"SurahNumber":75,"VerseNumber":14,"Text":"بلکہ انسان اپنے اوپر خود شاہد ہے"},{"SurahNumber":75,"VerseNumber":15,"Text":"گو وہ کتنے ہی بہانے پیش کرے"},{"SurahNumber":75,"VerseNumber":16,"Text":"آپ (وحی ختم ہونے سے پہلے) قرآن پراپنی زبان نہ ہلایا کیجیئے تاکہ آپ اسے جلدی جلدی لیں"},{"SurahNumber":75,"VerseNumber":17,"Text":"بے شک اس کا جمع کرنا اور پڑھا دینا ہمارے ذمہ ہے"},{"SurahNumber":75,"VerseNumber":18,"Text":"پھر جب ہم ا سکی قرأت کر چکیں تو اس کی قرأت کا اتباع کیجیئے"},{"SurahNumber":75,"VerseNumber":19,"Text":"پھر بے شک اس کا کھول کر بیان کرنا ہمارے ذمہ ہے"},{"SurahNumber":75,"VerseNumber":20,"Text":"ہر گز نہیں بلکہ تم تو دنیا کو چاہتے ہو"},{"SurahNumber":75,"VerseNumber":21,"Text":"اور آخرت کو چھوڑتے ہو"},{"SurahNumber":75,"VerseNumber":22,"Text":"کئی چہرے اس دن تر و تازہ ہو ں گے"},{"SurahNumber":75,"VerseNumber":23,"Text":"اپنے رب کی طرف دیکھتے ہوں گے"},{"SurahNumber":75,"VerseNumber":24,"Text":"اور کتنے چہرے اس دن اداس ہو ں گے"},{"SurahNumber":75,"VerseNumber":25,"Text":"خیال کر رہے ہوں گے کہ ان کے ساتھ کمر توڑ دینے والی سختی کی جائے گی"},{"SurahNumber":75,"VerseNumber":26,"Text":"نہیں نہیں جب کہ جان گلے تک پہنچ جائے گی"},{"SurahNumber":75,"VerseNumber":27,"Text":"اورلوگ کہیں گے کوئی جھاڑنے والا ہے"},{"SurahNumber":75,"VerseNumber":28,"Text":"اور وہ خیال کرے گا کہ یہ وقت جدائی کا ہے"},{"SurahNumber":75,"VerseNumber":29,"Text":"اور ایک پنڈلی دوسری پنڈلی سے لپٹ جائے گی"},{"SurahNumber":75,"VerseNumber":30,"Text":"تیرے رب کی طرف اس دن چلنا ہوگا"},{"SurahNumber":75,"VerseNumber":31,"Text":"پھر نہ تو اس نے تصدیق کی اور نہ نماز پڑھی"},{"SurahNumber":75,"VerseNumber":32,"Text":"بلکہ جھٹلایا اورمنہ موڑا"},{"SurahNumber":75,"VerseNumber":33,"Text":"پھر اپنے گھر والوں کی طرف اکڑتا ہوا چلا گیا"},{"SurahNumber":75,"VerseNumber":34,"Text":"(اے انسان) تیرے لیے افسوس پرافسوس ہے"},{"SurahNumber":75,"VerseNumber":35,"Text":"پھر تیرے لیے افسوس پر افسوس ہے"},{"SurahNumber":75,"VerseNumber":36,"Text":"کیاانسان یہ سمجھ رہا ہے کہ وہ یونہی چھوڑ دیا جائے گا"},{"SurahNumber":75,"VerseNumber":37,"Text":"کیا وہ ٹپکتی منی کی ایک بوند نہ تھا"},{"SurahNumber":75,"VerseNumber":38,"Text":"پھر وہ لوتھڑا بنا پھر الله نے اسے بنا کر ٹھیک کیا"},{"SurahNumber":75,"VerseNumber":39,"Text":"پھر اس نے مرد و عورت کا جوڑا بنایا"},{"SurahNumber":75,"VerseNumber":40,"Text":"پھر کیا وہ الله مردے زندہ کردینے پر قادر نہیں"},{"SurahNumber":76,"VerseNumber":1,"Text":"انسان پر ضرور ایک ایسا زمانہ بھی آیا ہے کہ اس کا کہیں کچھ بھی ذکر نہ تھا"},{"SurahNumber":76,"VerseNumber":2,"Text":"بے شک ہم نے انسان کو ایک مرکب بوند سے پیدا کیا ہم اس کی آزمائش کرنا چاہتے تھے پس ہم نے اسے سننے والا دیکھنے والا بنا دیا"},{"SurahNumber":76,"VerseNumber":3,"Text":"بے شک ہم نے اسے راستہ دکھا دیا یا تو وہ شکر گزار ہے اور یا ناشکرا"},{"SurahNumber":76,"VerseNumber":4,"Text":"بے شک ہم نے کافروں کے لیے زنجیریں اور طوق اور دھکتی آگ تیار کر رکھی ہے"},{"SurahNumber":76,"VerseNumber":5,"Text":"بے شک نیک ایسی شراب کے پیالے پئیں گے جس میں چشمہ کافور کی آمیزش ہو گی"},{"SurahNumber":76,"VerseNumber":6,"Text":"وہ ایک چشمہ ہو گا جس میں سے الله کے بندے پئیں گے اس کو آسانی سے بہا کر لے جائیں گے"},{"SurahNumber":76,"VerseNumber":7,"Text":"وہ اپنی منتیں پوری کرتے ہیں اور اس دن سے ڈرتے رہتے ہیں جس کی مصیبت ہر جگہ پھیلی ہوئی ہوگی"},{"SurahNumber":76,"VerseNumber":8,"Text":"اور وہ اس کی محبت پرمسکین اور یتیم اور قیدی کو کھانا کھلاتے ہیں"},{"SurahNumber":76,"VerseNumber":9,"Text":"ہم جو تمہیں کھلاتے ہیں تو خاص الله کے لیے نہ ہمیں تم سے بدلہ لینا مقصود ہے اور نہ شکرگزاری"},{"SurahNumber":76,"VerseNumber":10,"Text":"ہم تو اپنے رب سے ایک اداس (اور) ہولناک دن سے ڈرتے ہیں"},{"SurahNumber":76,"VerseNumber":11,"Text":"پس الله اس دن کی مصیبت سے انہیں بچا لے گا اور ان کے سامنے تازگی اور خوشی لائے گا"},{"SurahNumber":76,"VerseNumber":12,"Text":"اوران کے صبر کے بدلے ان کو جنت اور ریشمی پوشاکیں دے گا"},{"SurahNumber":76,"VerseNumber":13,"Text":"اس میں تختوں پر تکیہ لگائے ہوئے ہوں گے نہ وہاں دھوپ دیکھیں گے اور نہ سردی"},{"SurahNumber":76,"VerseNumber":14,"Text":"اور ان پر اس کے سائے جھک رہے ہوں گے اور پھلوں کے گوشے بہت ہی قریب لٹک رہے ہوں گے"},{"SurahNumber":76,"VerseNumber":15,"Text":"اوران پر چاندی کے برتن اور شیشے کے آبخوروں کا دور چل رہا ہوگا"},{"SurahNumber":76,"VerseNumber":16,"Text":"شینیے بھی چاندی کے شیشے جو ایک خاص اناز پر ڈھالے گئے ہوں گے"},{"SurahNumber":76,"VerseNumber":17,"Text":"اورانہیں وہاں ایسی شراب کا پیالہ پلایا جائے گا جس میں سونٹھ کی آمیزش ہو گی"},{"SurahNumber":76,"VerseNumber":18,"Text":"وہ وہاں ایک چشمہ ہے جس کا نام سلسبیل ہے"},{"SurahNumber":76,"VerseNumber":19,"Text":"اوران کے پاس سدا رہنے والے لڑکے (خادم) گھومتے ہوں گے جو تو ا ن کو دیکھےگا تو خیال کرے گا کہ وہ بکھرے ہوئے موتی ہیں"},{"SurahNumber":76,"VerseNumber":20,"Text":"اورجب تو وہاں دیکھے گا تو نعمت اور بڑی سلطنت دیکھے گا"},{"SurahNumber":76,"VerseNumber":21,"Text":"ان پرباریک سبز اور موٹے ریشم کے لباس ہوں گے اور انہیں چاندی کے کنگن پہنائے جائیں گے اور انہیں ان کا رب پاک شراب پلائے گا"},{"SurahNumber":76,"VerseNumber":22,"Text":"بے شک یہ تمہارے (نیک اعمال کا) بدلہ ہے اور تمہاری کوشش مقبول ہوئی"},{"SurahNumber":76,"VerseNumber":23,"Text":"بےشک ہم نےہی آپ پر یہ قرآن تھوڑا تھوڑا اتارا ہے"},{"SurahNumber":76,"VerseNumber":24,"Text":"پھر آپ اپنے رب کے حکم کا انتظار کیاکر یں اوران میں سے کسی بدکار یا ناشکرے کا کہا نہ مانا کریں"},{"SurahNumber":76,"VerseNumber":25,"Text":"اوراپنے رب کا نام صبح اور شام یاد کیا کریں"},{"SurahNumber":76,"VerseNumber":26,"Text":"اورکچھ حصہ رات میں بھی اس کو سجدہ کیجیئے اوررات میں دیر تک اس کی تسبیح کیجیئے"},{"SurahNumber":76,"VerseNumber":27,"Text":"بے شک یہ لوگ دنیا کو چاہتے ہیں اور اپنے پیچھے ایک بھاری دن کو چھوڑتے ہیں"},{"SurahNumber":76,"VerseNumber":28,"Text":"ہم ہی نے انہیں پیدا کیااور ان کے جوڑ مضبوط کر دیئے اورجب ہم چاہیں ان جیسےان کے بدلے اور لا سکتے ہیں"},{"SurahNumber":76,"VerseNumber":29,"Text":"بے شک یہ ایک نصیحت ہے پس جو کوئی چاہے اپنے رب کی طرف راستہ اختیار کرے"},{"SurahNumber":76,"VerseNumber":30,"Text":"اور تم جب ہی چاہو گے جب الله چاہے گا بے شک الله سب کچھ جاننے والا حکمت والا ہے"},{"SurahNumber":76,"VerseNumber":31,"Text":"جس کو چاہتا ہے اپنی رحمت میں داخل کرتا ہے اورظالموں کے لیے تو اس نے دردناک عذاب تیار کر رکھا ہے"},{"SurahNumber":77,"VerseNumber":1,"Text":"ان ہواؤں کی قسم ہے جو نفع پہنچانے کے لیے بھیجی جاتی ہیں"},{"SurahNumber":77,"VerseNumber":2,"Text":"پھر ان ہواؤں کی جو تندی سے چلتی ہیں"},{"SurahNumber":77,"VerseNumber":3,"Text":"اوران ہواؤں کی جو بادلوں کو اٹھا کر پھیلاتی ہیں"},{"SurahNumber":77,"VerseNumber":4,"Text":"پھر ان ہواؤں کی جو بادلوں کو متفرق کر دیتی ہیں"},{"SurahNumber":77,"VerseNumber":5,"Text":"پھر ان ہواؤں کی جو (دل میں) الله کی یاد کا القا کرتی ہیں"},{"SurahNumber":77,"VerseNumber":6,"Text":"الزام اتارنے یا ڈرانے کے لیے"},{"SurahNumber":77,"VerseNumber":7,"Text":"جن کا تم سے وعدہ کیا جاتا ہے وہ ضرور ہونے والی ہے"},{"SurahNumber":77,"VerseNumber":8,"Text":"پس جب ستارے مٹا دیئے جائیں گے"},{"SurahNumber":77,"VerseNumber":9,"Text":"اورجب آسمان پھٹ جائیں گے"},{"SurahNumber":77,"VerseNumber":10,"Text":"اورجب پہاڑ اڑائے جائیں گے"},{"SurahNumber":77,"VerseNumber":11,"Text":"اور جب رسول وقت معین پرجمع کیے جائیں گے"},{"SurahNumber":77,"VerseNumber":12,"Text":"کس دن کے لیے تاخیر کی گئی تھی"},{"SurahNumber":77,"VerseNumber":13,"Text":"فیصلہ کے دن کے لیے"},{"SurahNumber":77,"VerseNumber":14,"Text":"اور آپکو کیا معلوم کہ فیصلہ کا دن کیا ہے"},{"SurahNumber":77,"VerseNumber":15,"Text":"اس دن جھٹلانے والوں کے لیے تباہی ہے"},{"SurahNumber":77,"VerseNumber":16,"Text":"کیا ہم نے پہلوں کو ہلاک نہیں کر ڈالا"},{"SurahNumber":77,"VerseNumber":17,"Text":"پھر ہم ان کے پیچھے دوسروں کو چلائیں گے"},{"SurahNumber":77,"VerseNumber":18,"Text":"مجرموں کے ساتھ ہم ایسا ہی برتاؤ کرتے ہیں"},{"SurahNumber":77,"VerseNumber":19,"Text":"اس دن جھٹلانے والوں کے لیے تباہی ہے"},{"SurahNumber":77,"VerseNumber":20,"Text":"کیا ہم نے تمہیں ایک ذلیل پانی سے نہیں پیدا کیا"},{"SurahNumber":77,"VerseNumber":21,"Text":"پھر ہم نے اس کو ایک محفوظ ٹھکانے میں رکھ دیا"},{"SurahNumber":77,"VerseNumber":22,"Text":"ایک معین اندازے تک"},{"SurahNumber":77,"VerseNumber":23,"Text":"پھر ہم نے اندازہ لگایا تو ہم تو کیسے اچھے اندازہ لگانے والے ہیں"},{"SurahNumber":77,"VerseNumber":24,"Text":"اس دن جھٹلانے والوں کے لیےتباہی ہے"},{"SurahNumber":77,"VerseNumber":25,"Text":"کیا ہم نے زمین کو جمع کرنے والی نہیں بنایا"},{"SurahNumber":77,"VerseNumber":26,"Text":"زندوں اور مردوں کو"},{"SurahNumber":77,"VerseNumber":27,"Text":"اور ہم نے اس میں مضبوط اونچے اونچے پہاڑ رکھ دیئے اور ہم نے تمہیں میٹھا پانی پلایا"},{"SurahNumber":77,"VerseNumber":28,"Text":"اس دن جھٹلانے والوں کے لیے تباہی ہے"},{"SurahNumber":77,"VerseNumber":29,"Text":"اس (دوزخ) کی طرف چلو جسے تم جھٹلایا کرتےتھے"},{"SurahNumber":77,"VerseNumber":30,"Text":"ایک سائبان کی طرف چلو جسکے تین حصے ہیں"},{"SurahNumber":77,"VerseNumber":31,"Text":"نہ وہ سایہ کرے اور نہ تپش سے بچائے"},{"SurahNumber":77,"VerseNumber":32,"Text":"بے شک وہ محل جیسے انگارے پھینکے گی"},{"SurahNumber":77,"VerseNumber":33,"Text":"گویا کہ وہ زرد اونٹ ہیں"},{"SurahNumber":77,"VerseNumber":34,"Text":"اس دن جھٹلانے والوں کے لیے تباہی ہے"},{"SurahNumber":77,"VerseNumber":35,"Text":"یہ وہ دن ہے جس میں بات بھی نہ کر سکیں گے"},{"SurahNumber":77,"VerseNumber":36,"Text":"اور نہ انہیں عذر کرنے کی اجازت ہو گی"},{"SurahNumber":77,"VerseNumber":37,"Text":"اس دن جھٹلانے والوں کے لیے تباہی ہے"},{"SurahNumber":77,"VerseNumber":38,"Text":"یہ فیصلہ کا دن ہے ہم تمہیں اور پہلوں کو جمع کریں گے"},{"SurahNumber":77,"VerseNumber":39,"Text":"پس اگر تمہارے پاس کوئی تدبیر ہے تو مجھ پر کر دیکھو"},{"SurahNumber":77,"VerseNumber":40,"Text":"اس دن جھٹلانے والوں کے لیے تباہی ہے"},{"SurahNumber":77,"VerseNumber":41,"Text":"بے شک پرہیزگار ٹھنڈی چھاؤں اور چشموں میں ہوں گے"},{"SurahNumber":77,"VerseNumber":42,"Text":"اور میووں میں جو وہ چاہیں گے"},{"SurahNumber":77,"VerseNumber":43,"Text":"مزے سے کھاؤ اور پیئو ان کاموں کے بدلے جو تم کرتے رہے"},{"SurahNumber":77,"VerseNumber":44,"Text":"بے شک ہم اسی طرح نیکو کاروں کو بدلہ دیتے ہیں"},{"SurahNumber":77,"VerseNumber":45,"Text":"اس دن جھٹلانے والوں کے لیے تباہی ہے"},{"SurahNumber":77,"VerseNumber":46,"Text":"کھاؤ اور چند روز فائدہ اٹھاؤ بے شک تم مجرم ہو"},{"SurahNumber":77,"VerseNumber":47,"Text":"اس دن جھٹلانے والوں کے لیے تباہی ہے"},{"SurahNumber":77,"VerseNumber":48,"Text":"اورجب ان سے کہا جاتا تھا کہ رکوع کرو تورکوع نہ کرتے تھے"},{"SurahNumber":77,"VerseNumber":49,"Text":"اس دن جھٹلانے والوں کے لیے تباہی ہے"},{"SurahNumber":77,"VerseNumber":50,"Text":"پس اس کے بعد کس بات پر ایمان لائیں گے"}]}