{"Id":463,"LanguageCodes":["uz","uzb"],"Name":"uzb-alaaudeenmansou","Author":"Alaaudeen Mansour","Language":"Uzbek","Description":"Uzbek","Direction":"ltr","Source":"","Translations":[{"SurahNumber":41,"VerseNumber":47,"Text":"Соат(қиёмат) илми У зотнинг Ўзигагина қайтарилур. Барча меваларнинг гулкосаларидан чиқиши ҳам, ҳар бир урғочининг нимага ҳомиладор бўлиши ҳам, нимани туғиши ҳам фақат Унинг илми ила бўлур. У зот уларга: «Менинг шерикларим қани?!» – деб нидо қиладиган кунда, улар: «Биз сенга билдирамизки, бунга биздан бирорта гувоҳ йўқ», дерлар"},{"SurahNumber":41,"VerseNumber":48,"Text":"Ва улардан илгари илтижо қилиб юрган нарсалари ғойиб бўлди. Улар ўзларига қочар жой йўқлигига тўла ишондилар"},{"SurahNumber":41,"VerseNumber":49,"Text":"Инсон яхшилик тилашни ҳеч малол олмас. Агар уни ёмонлик тутса, у умидсиз тушкундир"},{"SurahNumber":41,"VerseNumber":50,"Text":"Агар Биз унга уни тутган зарардан сўнг Ўзимиздан раҳмат тоттирсак, албатта, у: «Бу меникидир. Мен соат(қиёмат) қоим бўлур, деб ўйламайман. Агар Роббимга қайтарилсам, албатта, мен учун Унинг ҳузурида гўзал (мукофот) бордир», дер. Бас, албатта, куфр келтирганларга қилган амаллари хабарини берурмиз. Албатта, уларга оғир азобдан тоттирурмиз"},{"SurahNumber":41,"VerseNumber":51,"Text":"Қачон инсонга неъмат берсак, у юз ўгирар ва ёнбоши ила узоқлашар. Қачон уни ёмонлик тутса, бас, у узундан-узоқ дуо эгасидир"},{"SurahNumber":41,"VerseNumber":52,"Text":"Сен: «Менга айтинглар-чи, агар у Аллоҳнинг ҳузуридан бўлса-ю, сиз унга куфр келтириб юрган бўлсангиз. Хўш, (ҳақдан) узоқ тортишувда бўлганлардан ҳам адашганроқ ким бор?!» – деб айт"},{"SurahNumber":41,"VerseNumber":53,"Text":"Биз уларга ҳам уфқлардаги, ҳам ўз нафсларидаги оят (белги)ларимизни кўрсатамиз. Токи, уларга унинг ҳақлиги равшан бўлсин. Сенинг Роббинг ҳар бир нарсага шоҳид эканлиги кифоя қилмасмиди"},{"SurahNumber":41,"VerseNumber":54,"Text":"Огоҳ бўлинглар! Албатта, улар Роббиларига рўбарў бўлишдан шакдадирлар. Огоҳ бўлинглар! Албатта, У зот ҳар бир нарсани иҳота қилгувчидир"},{"SurahNumber":42,"VerseNumber":1,"Text":"Ҳаа. Мийм"},{"SurahNumber":42,"VerseNumber":2,"Text":"Айн. Сийн. Қооф"},{"SurahNumber":42,"VerseNumber":3,"Text":"Азийзу ўта ҳикматли бўлмиш Аллоҳ сенга ва сендан аввалгиларга мана шундай ваҳий қилур"},{"SurahNumber":42,"VerseNumber":4,"Text":"Осмондаги нарсалар ва ердаги нарсалар уникидир. У зот юксак ва улуғдир"},{"SurahNumber":42,"VerseNumber":5,"Text":"Осмонлар уст томонларидан ёрилиб кетай дейди. Фаришталар эса, Роббилари ҳамди ила тасбиҳ айтурлар ва ер юзидаги кимсаларга истиғфор сўрарлар. Огоҳ бўлингким, албатта, Аллоҳ ўта мағфиратли ва ўта раҳимли Зотдир"},{"SurahNumber":42,"VerseNumber":6,"Text":"Ундан ўзга «дўстлар» тутганларга Аллоҳ кузатгувчидир. Сен уларга вакил эмассан"},{"SurahNumber":42,"VerseNumber":7,"Text":"Ана шундай қилиб, Биз сенга шаҳарларнинг онасини ва унинг атрофини огоҳлантиришинг учун, бўлишида ҳеч шубҳа йўқ жамлаш кунидан огоҳлантиришинг учун арабий Қуръонни юбордик. Бир гуруҳ жаннатда, бир гуруҳ дўзахда"},{"SurahNumber":42,"VerseNumber":8,"Text":"Агар Аллоҳ хоҳлаганида, албатта, уларни бир уммат қилар эди. Лекин хоҳлаган кишини Ўз раҳматига киритур. Золимларга эса, ҳеч бир дўст ҳам, ёрдам берувчи ҳам йўқдир"},{"SurahNumber":42,"VerseNumber":9,"Text":"Ёки улар ундан бошқа «дўстлар» тутдиларми?! Бас, Аллоҳнинг Ўзигина дўстдир. У зот ўликларни тирилтирур. У зот ҳар бир нарсага қодирдир"},{"SurahNumber":42,"VerseNumber":10,"Text":"«Бирор нарсада ихтилоф қилсангиз, унинг ҳукми Аллоҳдадир. Ана ўша Аллоҳ Роббимдир. Унгагина таваккал қилдим ва унгагина қайтурман.»"},{"SurahNumber":42,"VerseNumber":11,"Text":"У, осмонлару ерни йўқдан бор қилгувчи Зотдир. У, сизларга ўз жинсингиздан жуфтлар яратди. Чорва ҳайвонларини ҳам жуфт қилиб яратди. У зот сизни ўша (жуфтлик) асосида кўпайтирур. У зотга ўхшаш ҳеч нарса йўқдир. У зот ўта эшитгувчи, ўта кўргувчи Зотдир"},{"SurahNumber":42,"VerseNumber":12,"Text":"Осмонлару ер (хазийналари) калитлари Уникидир. У, хоҳлаган одамига ризқни кенг ёки тор қилур. Зотан, У барча нарсани ўта билгувчи Зотдир"},{"SurahNumber":42,"VerseNumber":13,"Text":"У зот сизларга дин этиб Ўзи Нуҳга васият қилган ва сенга (эй Муҳаммад) ваҳий қилган нарсамизни ҳамда Иброҳим, Мусо ва Ийсога васият қилган нарсамизни баён қилди. «Динни барпо қилингиз ва унда тафриқага тушмангиз», деди. Мушрикларга сен уларни даъват қилган нарса оғир келди. Аллоҳ Ўзи хоҳлаган кишисини (Пайғамбарликка) танлаб олур ва У Ўзигагина илтижо этгувчи кишини ҳидоят қилур"},{"SurahNumber":42,"VerseNumber":14,"Text":"Улар фақат ўзларига илм келгандан кейингина, ўзаро ҳасад-адоват қилишиб тафриқага тушдилар. Агар Роббингдан (азоблашни) маълум муддатгача (қолдириш) ҳақида сўз ўтган бўлмаганида, улар орасида албатта ҳукм чиқарилган бўлур эди. Албатта, улардан кейин китобга ворис қилинганлар у ҳақида шак-шубҳададирлар"},{"SurahNumber":42,"VerseNumber":15,"Text":"Бас, шунинг учун ҳам, ўзингга амр қилинганидек даъват қил ва мустақийм тур ва уларнинг ҳавойи нафсларига эргашма ҳамда: «Мен Аллоҳ нозил қилган ҳар бир китобга иймон келтирдим ва орангизда адолат ўрнатишга амр қилиндим. Аллоҳ бизнинг Роббимиз, сизнинг ҳам Роббингиз. Бизнинг амалларимиз ўзимиз учун, сизнинг амалларингиз ўзингиз учун. Биз билан сизнинг орамизда жанжал(га ўрин) йўқ. Аллоҳ бизларни жамлайди ва қайтиш ёлғиз Унинг Ўзигадир», деб айт"},{"SurahNumber":42,"VerseNumber":16,"Text":"Аллоҳ ҳақида унга ижобат қилинганидан кейин ҳам талашиб-тортишадиганларнинг ҳужжатлари Роббилари ҳузурида ботилдир, уларга ғазаб бордир ва уларга шиддатли азоб бордир"},{"SurahNumber":42,"VerseNumber":17,"Text":"Аллоҳ ҳақ ила китобни ва (адолат) тарозуни нозил қилган Зотдир. Қаердан билурсан, эҳтимол соат(қиёмат) яқиндир"},{"SurahNumber":42,"VerseNumber":18,"Text":"У(қиёмат)га иймон келтирмайдиганлар унинг тезлашини истайдилар, иймон келтирганлар эса, ундан қўрқувчидирлар, зотан, унинг шубҳасиз ҳақ эканини билурлар. Огоҳ бўлинг! Албатта, соат(қиёмат) ҳақида шубҳа қилгувчилар йироқ залолатдадирлар"},{"SurahNumber":42,"VerseNumber":19,"Text":"Аллоҳ бандаларига лутфлидир. У хоҳлаган кишига ризқ берур. У зот кучлигу азийздир"},{"SurahNumber":42,"VerseNumber":20,"Text":"Ким охират ҳосилини истаса, биз унга ҳосилини зиёда қилиб берурмиз. Ким дунё ҳосилини истаса, биз унга ўшандан берурмиз ва унга охиратда бирон насиба бўлмас"},{"SurahNumber":42,"VerseNumber":21,"Text":"Ёки уларнинг диндан Аллоҳ изн бермаган нарсаларни шариат қилиб берган шерик(худо)лари борми?! Агар ажрим калимаси бўлмаганида, албатта, улар ўртасида ҳукм қилинган бўлар эди. Албатта, золим кимсалар учун аламли азоб бордир"},{"SurahNumber":42,"VerseNumber":22,"Text":"Золимларни ўзлари касб қилган нарсалари(азоби)дан қўрқувчи ўлароқ кўрасан. Ҳолбуки, у уларга тушгувчидир. Иймон келтириб, солиҳ амалларни қилувчилар эса, жаннат боғларидадир. Улар учун Роббилари ҳузурида хоҳлаган нарсалари бордир. Мана шунинг ўзи катта фазлдир"},{"SurahNumber":42,"VerseNumber":23,"Text":"Ана ўша, иймон келтириб, солиҳ амалларни қилган бандаларига Аллоҳ бераётган хушхабардир. (Эй Муҳаммад): «Мен сиздан бу учун ажр эмас, фақат қариндошлик меҳринигина сўрайман», деб айт. Ким яхшилик қилса, Биз унга ўша ишида яхшиликни зиёда қилурмиз. Албатта, Аллоҳ ўта мағфиратли, Шакурдир"},{"SurahNumber":42,"VerseNumber":24,"Text":"Ёки улар: «У (Муҳаммад) Аллоҳга нисбатан ёлғон тўқиди», дейдиларми?! Бас, агар Аллоҳ хоҳласа, қалбингга муҳр босур ва Аллоҳ Ўз сўзлари ила ботилни йўқ қилиб, ҳақни ҳақ қилур. Албатта, У диллардаги нарсани ўта билгувчидир"},{"SurahNumber":42,"VerseNumber":25,"Text":"Унинг Ўзи бандаларидан тавбани қабул қилур, гуноҳларини афв этур ва нима қилаётганингизни билур"},{"SurahNumber":42,"VerseNumber":26,"Text":"У зот иймон келтириб, солиҳ амаллар қилганларнинг (дуосини) ижобат қилур ва уларга Ўз фазлидан зиёда қилур. Кофирларга эса, уларга шиддатли азоб бордир"},{"SurahNumber":42,"VerseNumber":27,"Text":"Агар Аллоҳ бандаларига ризқни кенг қилиб қўйса, албатта, улар ер юзида ҳаддан ошиб кетурлар, лекин У Ўзи хоҳлаганига ўлчов билан туширади. Албатта, у Ўз бандаларидан ўта хабардор ва уларни ўта кўрувчидир"},{"SurahNumber":42,"VerseNumber":28,"Text":"У зот (одамлар) ноумид бўлганларидан кейин ёмғирни нозил қилур ва Ўз раҳматини таратур. У валий ва мақталган Зотдир"},{"SurahNumber":42,"VerseNumber":29,"Text":"Унинг (қудрати) оят(белги)ларидан осмонлару ернинг яратилиши ва уларда турли жониворларнинг таратиб қўйилишидир. Ва У зот, агар хоҳласа, уларни жамлашга қодирдир"},{"SurahNumber":42,"VerseNumber":30,"Text":"Сизга қайси бир мусийбат етса, бас, ўз қўлингиз қилган касбдандир ва У зот кўпини афв қилур"},{"SurahNumber":42,"VerseNumber":31,"Text":"Ва сиз ер юзида қочиб қутула олмайсиз. Ҳамда сиз учун Аллоҳдан ўзга валий ҳам, нусрат бергувчи ҳам йўқ"},{"SurahNumber":42,"VerseNumber":32,"Text":"Денгизда тоғдек бўлиб сузиб юргувчи кемалар унинг (қудрати) оят(белги)ларидандир"},{"SurahNumber":42,"VerseNumber":33,"Text":"Агар У зот хоҳласа, шамолни тўхтатиб қўюр. Бас, у (кема)лар у(денгиз)нинг устида туриб қолурлар. Албатта, ана шунда ҳар бир сабр қилувчи ва шукр қилгувчи учун оят(белги)лар бордир"},{"SurahNumber":42,"VerseNumber":34,"Text":"Ёки у(кема)ларни аларнинг касби туфайли ҳалок қилур ва У зот кўпни афв қилур"},{"SurahNumber":42,"VerseNumber":35,"Text":"Ва Бизнинг оятларимиз ҳақида тортишадиганлар билсинларки, улар учун ҳеч бир қочар жой йўқдир"},{"SurahNumber":42,"VerseNumber":36,"Text":"Сизга берилган нарсалар дунё ҳаётининг матоҳи, холос. Аллоҳнинг ҳузуридаги яхши ва боқий нарсалар эса, иймон келтирган ва Роббиларига таваккал қилганлар учундир"},{"SurahNumber":42,"VerseNumber":37,"Text":"Катта гуноҳлар ва фоҳиша ишлардан четда бўладиган ва ғазабланган вақтда кечириб юборадиганлар учундир"},{"SurahNumber":42,"VerseNumber":38,"Text":"Роббиларига ижобат қилган, намозни тўкис адо этган, ишлари ўзаро шууро ила бўлган ва уларга ризқ қилиб берган нарсаларимиздан инфоқ қиладиганлар учундир"},{"SurahNumber":42,"VerseNumber":39,"Text":"Ўзларига тажовузкорлик етганда нусрат қозонадиганлар учундир"},{"SurahNumber":42,"VerseNumber":40,"Text":"Ўмонликнинг жазоси ўз мислидек ёмонликдир. Ким афв этиб ислоҳ қилса, унинг ажри Аллоҳнинг зиммасидадир. Албатта, У зот золимларни севмас"},{"SurahNumber":42,"VerseNumber":41,"Text":"Албатта, ким ўзига бўлган зулмдан кейин нусрат қозонса, бас, ундайларни (айблашга) ҳеч йўл йўқ"},{"SurahNumber":42,"VerseNumber":42,"Text":"Фақатгина, одамларга зулм қиладиган ва ер юзида ноҳақ тажовузкорлик қиладиганларни (айблашга) йўл бордир. Ана ўшаларга аламли азоб бордир"},{"SurahNumber":42,"VerseNumber":43,"Text":"Шубҳасиз, ким сабр қилиб, кечирса, албатта, бу мардлик ишларидандир"},{"SurahNumber":42,"VerseNumber":44,"Text":"Аллоҳ кимни залолатга кетказса, бас, унга У зотдан ўзга ҳеч бир валий бўлмас. Золимларни кўрурсанки, азобни кўрган чоғларида: «(Ортга) қайтишга ҳеч бир йўл бормикан?» – дерлар"},{"SurahNumber":42,"VerseNumber":45,"Text":"Сен уларни у(дўзах)га кўндаланг қилинаётганларида хору зор ва қўрққан ҳолларида кўз қири билан назар солаётганларини кўрурсан. Иймон келтирганлар: «Албатта, зиёнкорлар қиёмат куни ўзларига ва аҳли аёлларига зиён қилганлардир», дерлар. Огоҳ бўлингким, албатта, золимлар доимий азобдадирлар"},{"SurahNumber":42,"VerseNumber":46,"Text":"Ва уларга Аллоҳдан ўзга ёрдам берадиган ҳеч қандай валийлар бўлмади. Аллоҳ кимни залолатга кетказса, бас, унга ҳеч бир (тўғри) йўл йўқдир"},{"SurahNumber":42,"VerseNumber":47,"Text":"Қайтариб бўлмайдиган кун Аллоҳ томонидан келмай туриб, Роббингизга ижобат қилинг! Ўша куни сизга паноҳгоҳ топилмас ва сизга (тушган азобни) инкор қилгувчи топилмас"},{"SurahNumber":42,"VerseNumber":48,"Text":"Агар улар юз ўгирсалар, бас, биз сени уларга қўриқчи қилиб юборганимиз йўқ. Сенинг зиммангда фақат (ваҳийни) етказиш бор, холос. Албатта, биз инсонга Ўзимиздан раҳмат тоттирган чоғимизда у ундан қувонур ва агар уларга ўз қўллари тақдим этган нарса туфайли ёмонлик етса, бас, албатта, инсон куфрони неъмат қилур"},{"SurahNumber":42,"VerseNumber":49,"Text":"Осмонлару ернинг мулки Аллоҳникидир. У зот хоҳлаган нарсасини яратур. У зот хоҳлаган кишисига қизлар ҳадя этур ва хоҳлаган кишисига ўғиллар ҳадя этур"},{"SurahNumber":42,"VerseNumber":50,"Text":"Ёки уларни жуфтлаб — ўғил-қиз қилиб берур ва хоҳлаган кишисини туғмас қилур. Албатта, У зот ўта билгувчи ва ўта қодирдир"},{"SurahNumber":42,"VerseNumber":51,"Text":"Аллоҳнинг башар билан гаплашмоғи бўлмаган, магар ваҳий орқали, ёки парда ортидан ёхуд элчи юборади ва ул У зотнинг изни ила хоҳлаган нарсасини ваҳий қилур. Албатта, У зот ўта олий ва ўта ҳикматлидир"},{"SurahNumber":42,"VerseNumber":52,"Text":"Ана шунга ўхшаш, Биз сенга Ўз амримиздан бир руҳни ваҳий қилдик. Сен китоб нималигини ҳам, иймон нималигини ҳам идрок қилмас эдинг. Лекин, Биз уни бир нур қилдикки, у билан бандаларимиздан кимни хоҳласак ҳидоят қилурмиз. Албатта, сен тўғри йўлга ҳидоят қилурсан"},{"SurahNumber":42,"VerseNumber":53,"Text":"Осмонлардаги нарсалар ва ердаги нарсалар Уники бўлган Аллоҳнинг йўлига (ҳидоят қилурсан). Огоҳ бўлингким, барча ишлар Аллоҳгагина қайтур"},{"SurahNumber":43,"VerseNumber":1,"Text":"Ҳаа. Мийм"},{"SurahNumber":43,"VerseNumber":2,"Text":"Очиқ-ойдин китоб ила қасам"},{"SurahNumber":43,"VerseNumber":3,"Text":"Албатта, Биз уни арабча Қуръон қилдик. Шоядки, ақл юритсангиз"},{"SurahNumber":43,"VerseNumber":4,"Text":"Албатта, у ҳузуримиздаги она китобдадир, у олийдир, ҳикматлидир"},{"SurahNumber":43,"VerseNumber":5,"Text":"Наҳотки, сиз исрофчи қавм бўлганингиз учун сиздан юз ўгириб, зикр(эслатма)ни буриб юборсак"},{"SurahNumber":43,"VerseNumber":6,"Text":"Аввалгиларга қанчадан-қанча Пайғамбарлар юбордик"},{"SurahNumber":43,"VerseNumber":7,"Text":"Улар ўзларига келган ҳар бир Пайғамбарни албатта истеҳзо қилганлар"},{"SurahNumber":43,"VerseNumber":8,"Text":"Бас, Биз улардан кўра кучлироқларни ҳалок қилганмиз. Аввалгиларнинг мисоли (зикр бўлиб) ўтди"},{"SurahNumber":43,"VerseNumber":9,"Text":"Улардан: «Осмонлару ерни ким яратган!» – деб сўрасанг, албатта: «Уларни азийз ва ўта илмли зот яратган», дерлар"},{"SurahNumber":43,"VerseNumber":10,"Text":"У зот сизга ерни бешик қилиб берди ва сизга унда йўллар қилиб қўйди. Шоядки, ҳидоят топсангиз"},{"SurahNumber":43,"VerseNumber":11,"Text":"У зот осмондан ўлчов ила сув туширди. Бас, биз у(сув) ила ўлик юртни тирилтирдик. Сиз ҳам шунга ўхшаш чиқарилурсиз"},{"SurahNumber":43,"VerseNumber":12,"Text":"У зот барча жуфтларни яратган ва сизга кемалар ҳамда чорва ҳайвонларидан минадиган нарсаларингизни қилди"},{"SurahNumber":43,"VerseNumber":13,"Text":"Токи, сиз уларнинг устига ўрнашгайсизлар, сўнгра, уларнинг устига ўрнашиб олгач, Роббингиз неъматини эслаб: «Бизга буни бўйсундирган Зот покдир. Биз бунга қодир эмас эдик"},{"SurahNumber":43,"VerseNumber":14,"Text":"Ва, албатта, биз Роббимизга қайтгувчилардирмиз», дегайсиз"},{"SurahNumber":43,"VerseNumber":15,"Text":"Улар бандаларидан Унга бўлак (ҳукм) қилдилар. Албатта, инсон очиқ-ойдин ношукрдир"},{"SurahNumber":43,"VerseNumber":16,"Text":"Ёки У зот Ўзи яратадиган нарсадан қизлар тутиб, сизларни ўғиллар ила сийладими"},{"SurahNumber":43,"VerseNumber":17,"Text":"Қачонки улардан бирортасига, Роҳманга мисол келтирган нарсанинг хушхабари берилса, ғазабга тўлиб, юзи қорайиб кетур"},{"SurahNumber":43,"VerseNumber":18,"Text":"Зебу зийнат ичида ўстириладиган ва хусумат пайтида очиқ-ойдин бўла олмайдиган кимсаними"},{"SurahNumber":43,"VerseNumber":19,"Text":"Улар Роҳманнинг бандалари бўлмиш фаришталарни аёллар ҳисобладилар. Ёки уларнинг яратилишига гувоҳ бўлдиларми?! Албатта, бу гувоҳликлари ёзилур ва сўроққа тутилурлар"},{"SurahNumber":43,"VerseNumber":20,"Text":"Улар: «Агар Роҳман хоҳлаганида, биз уларга ибодат қилмас эдик», дедилар. Уларда бу ҳақда ҳеч бир илм йўқ. Улар фақат алжирамоқдалар, холос"},{"SurahNumber":43,"VerseNumber":21,"Text":"Ёки Биз уларга у(Қуръон)дан олдин бир китоб берганмиз-у, улар уни маҳкам тутувчиларми"},{"SurahNumber":43,"VerseNumber":22,"Text":"Йўқ! Улар: «Биз ота-боболаримизни бир динда топдикки, албатта, биз уларнинг изларидан (эргашиб) ҳидоят топгувчидирмиз», дедилар"},{"SurahNumber":43,"VerseNumber":23,"Text":"Худди шунингдек, Биз сендан илгари ҳам қайси бир қишлоқ-шаҳарга огоҳлантиргувчи юборсак, албатта, унинг зодагонлари: «Таъкидки, биз ота-боболаримизни бир динда топдик ва, албатта, биз уларнинг изларидан эргашгувчилардирмиз», дедилар"},{"SurahNumber":43,"VerseNumber":24,"Text":"У (огоҳлантирувчи): «Агар мен сизга сиз ота-бобонгизни устида топган нарсангиздан ҳам ҳидоятлироқни келтирган бўлсам ҳам-а?!» – деди. Улар: «Биз сен ила юборилган нарсага кофирдирмиз», дедилар"},{"SurahNumber":43,"VerseNumber":25,"Text":"Бас, Биз улардан интиқом олдик. Энди назар сол. (Пайғамбарларни) ёлғончи қилгувчиларнинг оқибати қандай бўлди"},{"SurahNumber":43,"VerseNumber":26,"Text":"Эсла, Иброҳим отасига ва қавмига: «Мен, албатта, сиз ибодат қилаётган нарсадан воз кечгувчиман"},{"SurahNumber":43,"VerseNumber":27,"Text":"Магар мени яратган Зотдангина (воз кечмасман). Албатта, У зот мени ҳидоят қилур», деган эди"},{"SurahNumber":43,"VerseNumber":28,"Text":"Ва бу (сўз)ни у ўз ортидан зурриётига боқий қолгувчи қилди. Шоядки (иймонга) қайтсалар"},{"SurahNumber":43,"VerseNumber":29,"Text":"Мен эса, анавиларни ва уларнинг ота-боболарини, то уларга ҳақ ҳамда очиқ-ойдин Пайғамбар келгунча фойдалантирдим"},{"SurahNumber":43,"VerseNumber":30,"Text":"Қачонки уларга ҳақ келганида, улар: «Бу сеҳрдир ва, албатта, биз бунга кофирдирмиз», дедилар"},{"SurahNumber":43,"VerseNumber":31,"Text":"Улар: «Ушбу Қуръон икки шаҳардан (бирида) бўлган улуғ кишига нозил қилинганида эди», дедилар"},{"SurahNumber":43,"VerseNumber":32,"Text":"Ёки улар Роббингнинг раҳматини тақсимлайдиларми? Биз ҳаёти дунёда уларнинг ораларида маишатларини тақсимладик ва баъзилари баъзиларини хизматкор қилиб олишлари учун айримларининг даражаларини айримларидан устун қилиб қўйганмиз. Роббингнинг раҳмати улар жамлайдиган нарсадан яхшидир"},{"SurahNumber":43,"VerseNumber":33,"Text":"Агар одамлар бир миллат бўлиб қолишлари (хавфи) бўлмаганда, албатта, Биз Роҳманга куфр келтирадиганларнинг уйлари шифтини ва унга чиқадиган нарвонларини кумушдан қилиб қўяр эдик"},{"SurahNumber":43,"VerseNumber":34,"Text":"Ва уйларининг эшикларини ҳам, устида ёнбошлаб ётадиган сўриларини ҳам"},{"SurahNumber":43,"VerseNumber":35,"Text":"Ва зебу зийнату безакларни ҳам. Буларнинг ҳаммаси ҳаёти дунёнинг матоҳидан бошқа нарса эмас. Охират эса, Роббинг наздида тақводорлар учундир"},{"SurahNumber":43,"VerseNumber":36,"Text":"Ким Роҳманнинг эслатмасидан шабкўр бўлиб олса, Биз унга шайтонни яқин қилиб қўюрмиз, бас, у унга доимий ҳамроҳ бўлур"},{"SurahNumber":43,"VerseNumber":37,"Text":"Албатта, у(шайтон)лар йўлдан тўсурлар ва улар ўзларини шак-шубҳасиз ҳидоят топгувчилардек ҳисоблайдилар"},{"SurahNumber":43,"VerseNumber":38,"Text":"Токи, ҳузуримизга келганда: «Қани энди мен билан сенинг оранг мағриб ила машриқчалик узоқ бўлса эди. Бас, сен нақадар ёмон ҳамроҳсан», дер"},{"SurahNumber":43,"VerseNumber":39,"Text":"Зулм қилганингиз учун бугунги кунда азобга шерик бўлишингиз ҳам ҳеч фойда бермас"},{"SurahNumber":43,"VerseNumber":40,"Text":"Сен карларга эшиттира олармидинг ёки кўрларни ва очиқ-ойдин залолатда бўлган кимсаларни ҳидоятга сола олармидинг"},{"SurahNumber":43,"VerseNumber":41,"Text":"Агар сени кетказсак ҳам, албатта, Биз улардан интиқом олурмиз"},{"SurahNumber":43,"VerseNumber":42,"Text":"Ёки Биз уларга ваъда қилинган нарсани сенга кўрсатурмиз. Бас, албатта, Биз уларга (азоб беришга) қодирмиз"},{"SurahNumber":43,"VerseNumber":43,"Text":"Бас, ўзингга ваҳий қилинган нарсани маҳкам тут! Албатта, сен тўғри йўлдасан"},{"SurahNumber":43,"VerseNumber":44,"Text":"Албатта, у(Қуръон) сенга ҳам, қавмингга ҳам шарафдир. Ва, албатта, сўралурсизлар"},{"SurahNumber":43,"VerseNumber":45,"Text":"Сендан олдин Биз юборган Пайғамбарларимиздан сўра: Роҳмандан бошқа ибодат қилинадиган илоҳлар қилган эканмизми"},{"SurahNumber":43,"VerseNumber":46,"Text":"Батаҳқиқ, Биз Мусони Ўз оят(мўъжиза)ларимиз ила Фиръавнга ва унинг аъёнларига юбордик. Бас, у: «Албатта, мен оламлар Роббининг Пайғамбаридирман», деди"},{"SurahNumber":43,"VerseNumber":47,"Text":"Бас, қачонки у уларга оят (мўъжиза)ларимизни келтирганда, улар баногоҳ у(мўъжиза)лардан кула бошладилар"},{"SurahNumber":43,"VerseNumber":48,"Text":"Биз уларга қайси бир оят (мўъжиза)ни кўрсатсак ҳам, албатта, у ўз шеригидан каттароқ бўлар эди. Шояд, (хатоларидан) қайтсалар, деб уларни азоб-ла тутдик"},{"SurahNumber":43,"VerseNumber":49,"Text":"Улар: «Эй сеҳргар! Сенга берган аҳдига биноан, биз учун Роббингга дуо қил! Албатта, биз ҳидоят топгувчилардан бўламиз», дедилар"},{"SurahNumber":43,"VerseNumber":50,"Text":"Бас, қачонки улардан азобни аритсанг, тўсатдан улар (аҳдни) бузарлар"},{"SurahNumber":43,"VerseNumber":51,"Text":"Фиръавн ўз қавмига: «Эй қавмим! Миср мулки ва мана бу остимдан оқиб турган анҳорлар меники эмасми?! Кўрмаяпсизларми"},{"SurahNumber":43,"VerseNumber":52,"Text":"Мен мана бу хор, гапини очиқ баён қила олмайдиган кимсадан яхши эмасманми"},{"SurahNumber":43,"VerseNumber":53,"Text":"Унга тиллодан бўлган билакузуклар ташланса ёки у билан бирга фаришталар ҳамроҳ бўлиб келса бўлмас эдими?!» – деб нидо қилди"},{"SurahNumber":43,"VerseNumber":54,"Text":"Бас, у қавмини лақиллатди ва улар унга итоат қилдилар. Чунки, улар фосиқ қавм эдилар"},{"SurahNumber":43,"VerseNumber":55,"Text":"Бас, қачонки улар Бизни дарғазаб қилишгач, улардан интиқом олдик — уларнинг барчаларини жамлаб, ғарқ қилдик"},{"SurahNumber":43,"VerseNumber":56,"Text":"Бас, уларни ўтмишга айлантирдик ва кейингиларга мисол қилиб қўйдик"},{"SurahNumber":43,"VerseNumber":57,"Text":"Ибн Марям мисол келтирилган чоғда сенинг қавминг бирдан шодланиб қичқирурлар"},{"SurahNumber":43,"VerseNumber":58,"Text":"Улар: «Бизнинг олиҳаларимиз яхшими ёки уми?» – дедилар. Улар уни сенга фақат талашиб-тортишиш учунгина мисол келтирдилар. Зеро, улар хусуматчи қавмдирлар"},{"SurahNumber":43,"VerseNumber":59,"Text":"У фақат бир бандадир. Биз унга неъмат бердик ва уни Бани Исроилга мисол қилдик"},{"SurahNumber":43,"VerseNumber":60,"Text":"Агар хоҳласак, ўрнингизга ер юзида халифа бўладиган фаришталар қилиб қўяр эдик"},{"SurahNumber":43,"VerseNumber":61,"Text":"Албатта, у (Ийсо) соат(қиёмат) илми(белгиси)дир. Бас, сиз у (қиёмат) ҳақида ҳеч шубҳа қилманг ва менга эргашинг. Мана шу тўғри йўлдир"},{"SurahNumber":43,"VerseNumber":62,"Text":"Шайтон сизни ҳаргиз (тўғри йўлдан) тўсмасин. Албатта, у сизга очиқ-ойдин душмандир"},{"SurahNumber":43,"VerseNumber":63,"Text":"Ийсо очиқ-ойдин ҳужжат (мўъжиза)лар билан келган чоғида: «Батаҳқиқ, мен сизга ҳикматни келтирдим ва сиз ихтилоф қилаётган баъзи нарсаларни баён қилиш учун келдим. Бас, Аллоҳга тақво ва менга итоат қилинглар"},{"SurahNumber":43,"VerseNumber":64,"Text":"Албатта, Аллоҳ менинг ҳам Роббим, сизнинг ҳам Роббингиздир. Бас, Унга ибодат қилинг. Мана шу тўғри йўлдир», деди"},{"SurahNumber":43,"VerseNumber":65,"Text":"Бас, уларнинг орасидан фирқалар ихтилоф қилдилар. Зулм қилганлар ҳолига аламли кун азобидан вой бўлсин"},{"SurahNumber":43,"VerseNumber":66,"Text":"Улар фақат ўзлари ҳам сезмай қолган ҳолда соат(қиёмат) келиб қолишини кутмоқдалар, холос"},{"SurahNumber":43,"VerseNumber":67,"Text":"Ўша кунда тақводорлардан бошқа дўстлар бир-бирларига душмандир"},{"SurahNumber":43,"VerseNumber":68,"Text":"Эй бандаларим! Бугунги кунда сизга хавф йўқ ва маҳзун ҳам бўлмассиз"},{"SurahNumber":43,"VerseNumber":69,"Text":"Оятларимизга иймон келтирганлар ва мусулмон бўлганлар"},{"SurahNumber":43,"VerseNumber":70,"Text":"Жаннатга киринглар, сизлар ва жуфтларингиз шод бўлурсизлар"},{"SurahNumber":43,"VerseNumber":71,"Text":"Уларга тиллодан бўлган товоқлар ва қадаҳлар айлантирилур. У ерда кўнгил иштаҳа қиладиган ва кўзлар лаззатланадиган нарсалар бордир. Сизлар у ерда абадий қолурсизлар"},{"SurahNumber":43,"VerseNumber":72,"Text":"Мана шу, қилиб юрган амалларингиз сабабли сизга мерос қилиб берилган жаннатдир"},{"SurahNumber":43,"VerseNumber":73,"Text":"Сизга у ерда кўплаб мевалар бор, улардан ерсизлар"},{"SurahNumber":43,"VerseNumber":74,"Text":"Албатта, жиноятчилар жаҳаннам азобида абадий қолурлар"},{"SurahNumber":43,"VerseNumber":75,"Text":"У улардан енгиллатилмас ва улар у(азоб)да ноумид ҳолда қолурлар"},{"SurahNumber":43,"VerseNumber":76,"Text":"Биз уларга зулм қилганимиз йўқ. Лекин улар ўзлари золим бўлдилар"},{"SurahNumber":43,"VerseNumber":77,"Text":"Улар: «Эй Молик! Роббинг бизни битирсин!» – деб нидо қилдилар. У: «Албатта, сиз туриб қолгувчисиз», деди"},{"SurahNumber":43,"VerseNumber":78,"Text":"Батаҳқиқ, Биз сизга ҳақни келтирдик. Лекин кўпларингиз ҳақни ёмон кўргувчисиз"},{"SurahNumber":43,"VerseNumber":79,"Text":"Ёки улар бирон ишга қарор қилдиларми? Бас, Биз, албатта, қарор қилгувчимиз"},{"SurahNumber":43,"VerseNumber":80,"Text":"Ёки улар Бизни уларнинг сирларини (билмас) ва пичирлашиб қилган маслаҳатларини эшитмас, деб ҳисоблайдиларми? Йўқ! Ҳолбуки, элчиларимиз уларнинг олдиларида ёзмоқдалар"},{"SurahNumber":43,"VerseNumber":81,"Text":"Сен: «Агар Роҳманнинг боласи бўлганида, мен унга ибодат қилгувчиларнинг биринчиси бўлар эдим», деб айт"},{"SurahNumber":43,"VerseNumber":82,"Text":"Осмонлару ернинг Робби, Аршнинг Робби улар қилаётган васфдан покдир"},{"SurahNumber":43,"VerseNumber":83,"Text":"Бас, уларни қўйиб бер, ўзларига ваъда қилинаётган кунга рўбарў бўлгунларича (ёмонликка) шўнғийверсинлар, ўйнайверсинлар"},{"SurahNumber":43,"VerseNumber":84,"Text":"У зот осмонда ҳам илоҳдир, ерда ҳам илоҳдир. У зот ўта ҳикматли, ўта илмлидир"},{"SurahNumber":43,"VerseNumber":85,"Text":"Осмонлару ернинг ва уларнинг орасидаги нарсаларнинг мулкига эга бўлган Зот баракотли(буюк)дир. Соат (қиёмат) илми Унинг ҳузуридадир. Унгагина қайтарилурсизлар"},{"SurahNumber":43,"VerseNumber":86,"Text":"Аллоҳдан ўзга илтижо қилаётган нарсалари шафоатга эга бўлмаслар. Магар, билган ҳолларида ҳақ шаҳодат берганларгина (эга бўлурлар)"},{"SurahNumber":43,"VerseNumber":87,"Text":"Агар сен улардан ўзларини ким яратганини сўрасанг, албатта, «Аллоҳ», дерлар Бас, қаёққа бурилиб кетмоқдалар"},{"SurahNumber":43,"VerseNumber":88,"Text":"У(Муҳаммад)нинг: «Эй Роббим, албатта, анавилар иймон келтирмайдиган қавмлардир», деган гапини ҳам (билур)"},{"SurahNumber":43,"VerseNumber":89,"Text":"Бас, сен улардан юз ўгир ва: «Сизларга салом бўлсин», дегин. Бас, улар тезда билурлар"},{"SurahNumber":44,"VerseNumber":1,"Text":"Ҳаа. Мийм"},{"SurahNumber":44,"VerseNumber":2,"Text":"Очиқ-ойдин Китобга қасам"},{"SurahNumber":44,"VerseNumber":3,"Text":"Албатта, Биз уни муборак кечада нозил қилдик. Албатта, Биз огоҳлантиргувчи бўлдик"},{"SurahNumber":44,"VerseNumber":4,"Text":"Ўша(кеча)да ҳар бир ҳикматли иш ажратилиб, ҳал қилинур"},{"SurahNumber":44,"VerseNumber":5,"Text":"Биз томонимиздан бўлган амрга биноан. Албатта, Биз Пайғамбар юборгувчи бўлдик"},{"SurahNumber":44,"VerseNumber":6,"Text":"Бу, Роббинг томонидан (кўрсатилган) раҳматдир. Албатта, Унинг Ўзи ўта эшитгувчи, ўта билгувчи Зотдир"},{"SurahNumber":44,"VerseNumber":7,"Text":"У — осмонлару ернинг ва уларнинг орасидаги нарсаларнинг Роббидир. Гар ишонгувчи бўлсангиз"},{"SurahNumber":44,"VerseNumber":8,"Text":"Ундан ўзга ибодатга сазовор зот йўқ. У тирилтирур ва ўлдирур. У сизнинг Роббингиз ва ота-боболарингизнинг Роббидир"},{"SurahNumber":44,"VerseNumber":9,"Text":"Йўқ! Улар шак-шубҳада ўйнамоқдалар"},{"SurahNumber":44,"VerseNumber":10,"Text":"Бас, осмон аниқ тутунни келтирадиган кунни кут"},{"SurahNumber":44,"VerseNumber":11,"Text":"У, одамларни ўраб олур. Бу, аламли азобдир"},{"SurahNumber":44,"VerseNumber":12,"Text":"Эй Роббимиз! Биздан азобни кушойиш қил! Албатта, биз иймон келтиргувчидирмиз"},{"SurahNumber":44,"VerseNumber":13,"Text":"Уларга қаёқдан ҳам эслатма бўлсин. Ҳолбуки, уларга очиқ-ойдин Пайғамбар келган эди"},{"SurahNumber":44,"VerseNumber":14,"Text":"Сўнгра ундан юз ўгирдилар ва: «Бу — ўргатилган мажнун», дедилар"},{"SurahNumber":44,"VerseNumber":15,"Text":"Албатта, Биз азобни озгина кушойиш қилгувчимиз. Албатта, сизлар қайтгувчисизлар"},{"SurahNumber":44,"VerseNumber":16,"Text":"Катта ушлаш ила ушлаганимиз куни, албатта, Биз интиқом олгувчимиз"},{"SurahNumber":44,"VerseNumber":17,"Text":"Батаҳқиқ, улардан олдин Фиръавн қавмини синадик. Уларга карамли Пайғамбар келди"},{"SurahNumber":44,"VerseNumber":18,"Text":"«Сизлар менга Аллоҳнинг бандаларини беринглар. Албатта, мен сизларга ишончли Пайғамбарман"},{"SurahNumber":44,"VerseNumber":19,"Text":"Ва Аллоҳга мутакаббирлик қилманг. Албатта, мен сизга очиқ-ойдин ҳужжат келтирурман"},{"SurahNumber":44,"VerseNumber":20,"Text":"Ва, албатта, мен ўзимнинг Роббим ва сизнинг Роббингиздан мени тошбўрон қилишингиздан паноҳ сўрадим"},{"SurahNumber":44,"VerseNumber":21,"Text":"Ва агар менга иймон келтирмасангиз, мендан четланинг»"},{"SurahNumber":44,"VerseNumber":22,"Text":"У Роббига: «Албатта, анавилар жиноятчи қавмдир», деб дуо қилди"},{"SurahNumber":44,"VerseNumber":23,"Text":"Бас, бандаларим ила кечаси юриб кет. Албатта, сиз изингиздан қувилурсиз"},{"SurahNumber":44,"VerseNumber":24,"Text":"Ва денгизни сокин ҳолида қўй, албатта, улар ғарқ қилинадиган қўшиндир"},{"SurahNumber":44,"VerseNumber":25,"Text":"Улар ортларидан қанчадан-қанча боғу роғларни ва булоқларни"},{"SurahNumber":44,"VerseNumber":26,"Text":"Экинзорларни ва яхши жойларни"},{"SurahNumber":44,"VerseNumber":27,"Text":"Ва ўзлари ичида маза қилаётган нозу неъматларни қолдирдилар"},{"SurahNumber":44,"VerseNumber":28,"Text":"Мана шундай! Биз у(нарса)ларни бошқа қавмларга мерос қилиб бердик"},{"SurahNumber":44,"VerseNumber":29,"Text":"Бас, уларга осмон ҳам, ер ҳам йиғламади ва улар муҳлат берилганлардан ҳам бўлмадилар"},{"SurahNumber":44,"VerseNumber":30,"Text":"Батаҳқиқ, Бани Исроилга хорловчи азобдан"},{"SurahNumber":44,"VerseNumber":31,"Text":"Фиръавндан нажот бердик. Албатта, у мутакаббир ва ҳаддидан ошганлардан эди"},{"SurahNumber":44,"VerseNumber":32,"Text":"Батаҳқиқ, Биз уларни билиб туриб, оламлар ичидан танлаб олдик"},{"SurahNumber":44,"VerseNumber":33,"Text":"Ва уларга оят(мўъжиза)лардан ичида очиқ-ойдин синов бор нарсаларни бердик"},{"SurahNumber":44,"VerseNumber":34,"Text":"Албатта, анавилар дерлар"},{"SurahNumber":44,"VerseNumber":35,"Text":"«Биринчи ўлимимиздан бошқа ҳеч қандай ўлим йўқ ва биз қайта тирилтирилувчи эмасмиз"},{"SurahNumber":44,"VerseNumber":36,"Text":"Агар ростгўй бўлсангиз, ота-боболаримизни келтиринглар»"},{"SurahNumber":44,"VerseNumber":37,"Text":"Улар яхшироқми ёки Туббаъ қавмию улардан олдин ўтганларми?! Биз уларни ҳалок қилдик. Албатта, улар жиноятчи бўлган эдилар"},{"SurahNumber":44,"VerseNumber":38,"Text":"Осмонлару ерни ва уларнинг орасидаги нарсаларни ўйнаб яратганимиз йўқ"},{"SurahNumber":44,"VerseNumber":39,"Text":"Биз уларни фақат ҳақ ила яратдик, лекин кўплари билмаслар"},{"SurahNumber":44,"VerseNumber":40,"Text":"Албатта, ажратиш куни барчалари учун белгиланган вақтдир"},{"SurahNumber":44,"VerseNumber":41,"Text":"У кунда дўст дўстга бирон нарсада асқотмас ва уларга ёрдам ҳам берилмас"},{"SurahNumber":44,"VerseNumber":42,"Text":"Магар, кимга Аллоҳ раҳим қилсагина (ёрдам берилур). Албатта, У азийз ва ўта раҳимли Зотдир"},{"SurahNumber":44,"VerseNumber":43,"Text":"Албатта, Заққум дарахти"},{"SurahNumber":44,"VerseNumber":44,"Text":"Гуноҳкорнинг таомидир"},{"SurahNumber":44,"VerseNumber":45,"Text":"У, худди эритилган маъдандек, қоринларда қайнар"},{"SurahNumber":44,"VerseNumber":46,"Text":"Қайноқ сувнинг қайнаши каби"},{"SurahNumber":44,"VerseNumber":47,"Text":"Уни тутиб, жаҳиймнинг ўртасига судраб олиб боринглар"},{"SurahNumber":44,"VerseNumber":48,"Text":"Сўнгра боши устидан қайноқ сув азобини қуйинглар"},{"SurahNumber":44,"VerseNumber":49,"Text":"«Тотиб кўр! Албатта, сен ўзинг «азизу мукаррамсан!»"},{"SurahNumber":44,"VerseNumber":50,"Text":"Албатта, бу сиз (бўлишида) шубҳа қилиб юрган нарсадир!»"},{"SurahNumber":44,"VerseNumber":51,"Text":"Албатта, тақводорлар омонлик жойида"},{"SurahNumber":44,"VerseNumber":52,"Text":"Боғу роғлар ва булоқларда бўлурлар"},{"SurahNumber":44,"VerseNumber":53,"Text":"Улар шойи ипак киюрлар, бир-бирларига юзма-юз ҳолда (ўлтирурлар)"},{"SurahNumber":44,"VerseNumber":54,"Text":"Ана шундай! Ва Биз уларни ҳури ийнларга уйлантирдик"},{"SurahNumber":44,"VerseNumber":55,"Text":"Улар у ерда омонлик ҳолларида турли меваларни чақирурлар"},{"SurahNumber":44,"VerseNumber":56,"Text":"Улар у ерда биринчи ўлимдан бошқа ўлимни тотмаслар. У зот уларни жаҳийм азобидан сақлар"},{"SurahNumber":44,"VerseNumber":57,"Text":"Бу, Роббингдан бўлган фазлдир. Ана шу улкан ютуқдир"},{"SurahNumber":44,"VerseNumber":58,"Text":"Бас, албатта, Биз у(Қуръон)ни сенинг тилинг ила осонлаштирдик. Шоядки, эсласалар"},{"SurahNumber":44,"VerseNumber":59,"Text":"Бас, кутиб тур. Улар ҳам кутгувчидирлар"},{"SurahNumber":45,"VerseNumber":1,"Text":"Ҳаа. Мийм"},{"SurahNumber":45,"VerseNumber":2,"Text":"Бу китобнинг нозил қилиниши Азийз ва ўта ҳикматли Аллоҳдандир"},{"SurahNumber":45,"VerseNumber":3,"Text":"Албатта, осмонлару ерда мўминлар учун оят(белги)лар бордир"},{"SurahNumber":45,"VerseNumber":4,"Text":"Ва сизларнинг яратилишингизда ва таратиб қўйилган жониворларда аниқ ишонадиган қавм учун оят(белги)лар бор"},{"SurahNumber":45,"VerseNumber":5,"Text":"Кечаю кундузнинг алмашиб туришида, Аллоҳ осмондан ризқ нозил қилиб, унинг ила ерни ўлимидан кейин тирилтиришида ва шамолларнинг йўналишида ақл юритадиган қавм учун оят(белги)лар бор"},{"SurahNumber":45,"VerseNumber":6,"Text":"Булар Аллоҳнинг оятларидир. Биз уларни сенга ҳақ ила тиловат қилурмиз. Улар Аллоҳни ва Унинг оятларини қўйиб, қайси гапга иймон келтирурлар"},{"SurahNumber":45,"VerseNumber":7,"Text":"Ҳар бир ёлғончи гуноҳкорга ҳалокат бўлсин"},{"SurahNumber":45,"VerseNumber":8,"Text":"У ўзига тиловат қилинган Аллоҳнинг оятларини эшитади-ю, сўнгра, худди эшитмагандек, мутакаббирлик қилиб туриб олур. Бас, унга аламли азоб хушхабарини бер"},{"SurahNumber":45,"VerseNumber":9,"Text":"Қачонки Бизнинг оятларимиздан бирор нарса билса, уни истеҳзо қилур. Ана ўшаларга хорловчи азоб бордир"},{"SurahNumber":45,"VerseNumber":10,"Text":"Ва ортларида жаҳаннам бор. Уларга касб қилган нарсалари ҳам, Аллоҳни қўйиб тутган «дўстлари» ҳам ҳеч бир нарсада асқотмас. Уларга улкан азоб бордир"},{"SurahNumber":45,"VerseNumber":11,"Text":"Бу (Қуръон) ҳидоятдир. Роббилари оятларига куфр келтирганларга аламли азобнинг ашаддийси бордир"},{"SurahNumber":45,"VerseNumber":12,"Text":"Аллоҳ сизга денгизни унда Ўз амри билан кемалар юриши учун ва сиз Унинг фазлидан исташингиз учун бўйсундириб қўйди. Шоядки, шукр келтирсангиз"},{"SurahNumber":45,"VerseNumber":13,"Text":"Ва сизга осмонлардаги нарсаларни ва ердаги нарсаларни — ҳаммасини Ўз томонидан бўйсундириб қўйди. Албатта, ана шунда тафаккур қиладиган қавм учун оят(белги)лар бордир"},{"SurahNumber":45,"VerseNumber":14,"Text":"Сен иймон келтирганларга айт. Аллоҳнинг кунларидан умидвор бўлмайдиганларни кечирсинлар. Токи, У зот бу қавмни касб қилиб юрган нарсалари учун мукофотласин"},{"SurahNumber":45,"VerseNumber":15,"Text":"Ким солиҳ амал қилса, ўзига фойда. Ким ёмонлик қилса, ўзига зарар. Сўнгра Роббингизга қайтарилурсиз"},{"SurahNumber":45,"VerseNumber":16,"Text":"Батаҳқиқ, Биз Бани Исроилга китобни, ҳукмни ва Пайғамбарликни бердик, уларга пок нарсаларни ризқ қилиб бердик ва уларни оламлар ичида афзал қилдик"},{"SurahNumber":45,"VerseNumber":17,"Text":"Ва Биз уларга (дин) иши ҳақида очиқ-ойдин баёнотлар бердик. Бас, улар ўзларига илм келганидан сўнг ўзаро ҳасад-адоват қилибгина ихтилофга тушдилар. Албатта, Роббинг қиёмат куни улар орасида ихтилоф қилган нарсалари ҳақида ҳукм чиқарур"},{"SurahNumber":45,"VerseNumber":18,"Text":"Сўнгра Биз сени (дин) ишида бир шариатга йўлладик. Бас, унга эргаш, билмайдиганларнинг ҳавойи нафсларига эргашма"},{"SurahNumber":45,"VerseNumber":19,"Text":"Албатта, улар сендан Аллоҳ томонидан бўладиган ҳеч бир нарсани арита олмаслар. Ва, албатта, золимлар бир-бирларига дўстдирлар. Аллоҳ тақводорларнинг дўстидир"},{"SurahNumber":45,"VerseNumber":20,"Text":"Бу (Қуръон) одамлар учун қалб кўзлари, аниқ ишонадиган қавм учун ҳидоят ва раҳматдир"},{"SurahNumber":45,"VerseNumber":21,"Text":"Наҳотки, ёмонликларни қилганлар уларни иймон келтириб, солиҳ амаллар қилганларга ўхшаш қилмоғимизни, ҳаётлари ҳам, мамотлари ҳам баробар бўлишини гумон қилсалар?! Уларнинг қилган ҳукми нақадар ҳам ёмон"},{"SurahNumber":45,"VerseNumber":22,"Text":"Аллоҳ осмонлару ерни ҳақ ила, ҳар бир жон қилган касбига яраша, зулм қилинмаган ҳолида жазоси (ажри)ни олиши учун яратган"},{"SurahNumber":45,"VerseNumber":23,"Text":"Айтинг-чи, ҳавойи нафсини илоҳ қилиб олган, Аллоҳ уни билиб туриб залолатга солган ва қулоғига ҳамда қалбига муҳр босиб, кўзига парда тортиб қўйган кимсани Аллоҳдан бошқа ким ҳидоят қила оладир?! Эсламайсизларми"},{"SurahNumber":45,"VerseNumber":24,"Text":"Улар: «У (ҳаёт) фақат бу дунёдаги ҳаётимиздир. Ўламиз, тириламиз, бизни фақат замон ҳалок қилади», дерлар. Уларнинг бу ҳақда илмлари йўқ. Улар фақат гумон қиладилар, холос"},{"SurahNumber":45,"VerseNumber":25,"Text":"Уларга очиқ-ойдин оятларимиз тиловат қилинган чоғда, уларнинг: «Агар ростгўй бўлсангиз, ота-боболаримизни келтиринг-чи?!» – дейишдан бошқа ҳужжатлари бўлмас"},{"SurahNumber":45,"VerseNumber":26,"Text":"Сен: «Аллоҳ сизларни тирилтирур, сўнгра ўлдирур, сўнгра сизларни (бўлишида) шубҳа йўқ қиёмат кунида жамлар. Лекин одамларнинг кўплари билмаслар», деб айт"},{"SurahNumber":45,"VerseNumber":27,"Text":"Ва осмонлару ернинг мулки Аллоҳникидир. Соат(қиёмат) қоим бўладиган кунда, ўша кунда ботилчилар зиён тортурлар"},{"SurahNumber":45,"VerseNumber":28,"Text":"Ҳар бир умматни тиз чўккан ҳолида кўрурсан. Ҳар бир уммат ўз номаи аъмолига чақирилур: «Бугунги кунда қилиб юрган амалларингизнинг жазоси (ажри)ни олурсиз»"},{"SurahNumber":45,"VerseNumber":29,"Text":"«Мана бу китобимиз сизга ҳақни нутқ қилур. Албатта, Биз қилган амалингизни ёзиб турган эдик» (дейилур)"},{"SurahNumber":45,"VerseNumber":30,"Text":"Бас, иймон келтириб солиҳ амалларни қилганларни Роббилари Ўз раҳматига киритур. Ана ўшанинг ўзи очиқ-ойдин ютуқдир"},{"SurahNumber":45,"VerseNumber":31,"Text":"Аммо куфр келтирганларга эса: «Ахир, сизга Менинг оятларим тиловат қилинмаганмиди?! Бас, сиз мутакаббирлик қилдингиз ва жиноятчи қавм бўлдингиз"},{"SurahNumber":45,"VerseNumber":32,"Text":"Вақтики: «Албатта, Аллоҳнинг ваъдаси ҳақдир ва соат (қиёмат)да шубҳа йўқдир», дейилса, «Соат(қиёмат) нима эканини билмасмиз. Биз фақат гумон қиламиз, холос. Биз аниқ ишонгувчи эмасмиз», дедингиз» (дейилур)"},{"SurahNumber":45,"VerseNumber":33,"Text":"Ва уларга қилган амалларининг ёмонликлари аён бўлди ва уларни ўзлари истеҳзо қилиб юрган нарса ўраб олди"},{"SurahNumber":45,"VerseNumber":34,"Text":"«Бугунги кунда худди сиз ушбу кунингизга рўбарў бўлишни унутганингиздек, Биз ҳам сизни унутурмиз. Жойингиз жаҳаннамдир ва сизларга ҳеч ёрдамчилар йўқ"},{"SurahNumber":45,"VerseNumber":35,"Text":"Бундай бўлишингиз, албатта, сизнинг Аллоҳнинг оятларини масхара қилиб олганингиз ва сизни дунё ҳаёти ғурурга кетказгани учундир», дейилди. Бас, бугунги кунда улар у(жаҳаннам)дан чиқарилмаслар ва улар итобга ҳам қайтарилмаслар"},{"SurahNumber":45,"VerseNumber":36,"Text":"Бас, барча ҳамд осмонларнинг Роббига, ернинг Роббига ва оламларнинг Роббигадир"},{"SurahNumber":45,"VerseNumber":37,"Text":"Осмонлару ердаги улуғлик Уникидир. У зот Азийзу Ҳакиймдир"}]}