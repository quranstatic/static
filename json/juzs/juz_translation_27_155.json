{"Id":155,"LanguageCodes":["fa","fas"],"Name":"fas-islamhousecompe","Author":"Islamhouse.com Persian Team","Language":"Persian","Description":"Persian","Direction":"rtl","Source":"https://quranenc.com/check/persian_ih/v1.1.0-csv.1 , https://quranenc.com/en/browse/persian_ih , https://quranenc.com ,","Translations":[{"SurahNumber":51,"VerseNumber":31,"Text":"[ابراهیم] گفت: «ای فرستادگان [الله،] کار و مأموریت شما چیست؟»"},{"SurahNumber":51,"VerseNumber":32,"Text":"[فرشتگان] گفتند: «ما برای [مجازات] قومی مجرم [و گناهکار] فرستاده شده‌ایم"},{"SurahNumber":51,"VerseNumber":33,"Text":"تا سنگ‌هایی از گلِ [سخت‌شده] بر سرشان فروباریم"},{"SurahNumber":51,"VerseNumber":34,"Text":"[سنگ‌هایی] که نزد پروردگارت، برای اسرافکاران، نشان گذاشته شده است»"},{"SurahNumber":51,"VerseNumber":35,"Text":"مؤمنانی را که در آن [شهرهای قوم لوط] بودند، [پیش از نزول عذاب] بیرون آوردیم؛"},{"SurahNumber":51,"VerseNumber":36,"Text":"ولى در آنجا فقط یک خانواده را یافتیم كه [نسبت به اوامر الهی] تسلیم بودند"},{"SurahNumber":51,"VerseNumber":37,"Text":"و در آن [شهرها] براى مردمى كه از عذاب دردناک [الهی] ترس دارند، نشانه‌اى روشن بر جاى گذاشتیم"},{"SurahNumber":51,"VerseNumber":38,"Text":"در [داستان] موسی [نیز نشانه و عبرتی است]؛ آنگاه که او را با دلیلی روشن نزد فرعون فرستادیم"},{"SurahNumber":51,"VerseNumber":39,"Text":"ولى [فرعون] با تكیه بر قدرتش، روی برگرداند [و حق را نپذیرفت] و گفت: «[این مرد، یا] جادوگر است یا دیوانه»"},{"SurahNumber":51,"VerseNumber":40,"Text":"او را همراه سپاهیانش گرفتیم و به دریا افكندیم [و هلاک کردیم]؛ در حالى كه [در لحظۀ مرگ، خود را به خاطر نافرمانی و کفرش] سرزنش مى‌كرد"},{"SurahNumber":51,"VerseNumber":41,"Text":"در [داستان قوم] عاد [نیز درس عبرتی است]؛ آنگاه که تندبادى بی‌خیر و برکت بر آنان فرستادیم"},{"SurahNumber":51,"VerseNumber":42,"Text":"[تندبادی] که بر هر چه وزید، آن را خاک و خاشاک كرد"},{"SurahNumber":51,"VerseNumber":43,"Text":"در [داستان قوم] ثمود [نیز درس عبرتی است] آنگاه که [توسط پیامبرشان صالح] به آنان گفته شد: «اندکی [از لذت‌های زندگی] بهره‌مند شوید [که تنها سه روز فرصت دارید]»"},{"SurahNumber":51,"VerseNumber":44,"Text":"آنان از فرمان پروردگارشان سرپیچی کردند؛ پس در حالی که چشم به راه بودند، بانگ عذاب آنان را فراگرفت"},{"SurahNumber":51,"VerseNumber":45,"Text":"[چنان بر زمین افتادند که] نه توان برخاستن [و گریز] داشتند و نه یاراى دفاع"},{"SurahNumber":51,"VerseNumber":46,"Text":"پیش از آن، قوم نوح را كه گروهى نافرمان بودند [هلاک كردیم]"},{"SurahNumber":51,"VerseNumber":47,"Text":"ما آسمان را به توان [خود] بنا نهادیم و همواره آن را وسعت می‌بخشیم؛"},{"SurahNumber":51,"VerseNumber":48,"Text":"و زمین را [برای زندگی] گستردیم و چه نیک گستراننده‌ای هستیم"},{"SurahNumber":51,"VerseNumber":49,"Text":"و همه چیز را به صورت زوج [= نر و ماده] آفریدیم؛ باشد که [توجه كنید و] پند گیرید"},{"SurahNumber":51,"VerseNumber":50,"Text":"[ای پیامبر، به مردم بگو:] «به سوى الله بشتابید كه من هشداردهنده‌ای آشکار از جانب او برای شما هستم؛"},{"SurahNumber":51,"VerseNumber":51,"Text":"و در كنار الله معبود دیگرى قرار ندهید كه من از [جانب] او هشداردهنده‌اى آشکار برایتان هستم»"},{"SurahNumber":51,"VerseNumber":52,"Text":"هر پیامبری که بر پیشینیانشان مبعوث شد، همین گونه گفتند: «[او یا] جادوگر است یا دیوانه»"},{"SurahNumber":51,"VerseNumber":53,"Text":"آیا یكدیگر را به این [کفر و تکذیب] سفارش كرده بودند؟ نه، بلكه مردمی سرکش بودند"},{"SurahNumber":51,"VerseNumber":54,"Text":"پس [ای پیامبر،] از آنان روی بگردان که تو [به خاطر کفر آنان] هرگز سزاوار سرزنش نیستی"},{"SurahNumber":51,"VerseNumber":55,"Text":"و [پیوسته به آنان] تذكر بده كه قطعاً تذكر براى مؤمنان سودبخش است"},{"SurahNumber":51,"VerseNumber":56,"Text":"و جن و انس را فقط برای این آفریده‌ام که مرا عبادت كنند [و از بندگىِ دیگران سر باز زنند]"},{"SurahNumber":51,"VerseNumber":57,"Text":"نه از آنان روزى مى‌خواهم، نه اینكه مرا خوراک دهند؛"},{"SurahNumber":51,"VerseNumber":58,"Text":"[زیرا] الله است که روزی‌رسانِ نیرومند و برقرار است"},{"SurahNumber":51,"VerseNumber":59,"Text":"ستمکاران [مشرک نیز] همچون یاران [گذشتۀ] خویش، سهمى از عذاب دارند؛ پس به شتاب [آن را] از من نخواهند"},{"SurahNumber":51,"VerseNumber":60,"Text":"واى بر کافران از [عذاب] روزی که به آن وعده داده می‌شوند"},{"SurahNumber":52,"VerseNumber":1,"Text":"سوگند به کوه طور"},{"SurahNumber":52,"VerseNumber":2,"Text":"و سوگند به کتاب نوشته‌شده"},{"SurahNumber":52,"VerseNumber":3,"Text":"در صحیفه‌ای گشوده"},{"SurahNumber":52,"VerseNumber":4,"Text":"و سوگند به «بیت المَعمور» [که فرشتگان در آن، به عبادت پروردگار مشغولند]"},{"SurahNumber":52,"VerseNumber":5,"Text":"و سوگند به [آسمان بلند، همان] سقف برافراشته [بر زمین]"},{"SurahNumber":52,"VerseNumber":6,"Text":"و سوگند به دریای آکنده [از آب]"},{"SurahNumber":52,"VerseNumber":7,"Text":"که بی‌تردید، عذاب پروردگارت به وقوع خواهد پیوست؛"},{"SurahNumber":52,"VerseNumber":8,"Text":"و هیچ بازدارنده‌اى ندارد"},{"SurahNumber":52,"VerseNumber":9,"Text":"روزى كه آسمان به سختى در جنبش و اضطراب افتد"},{"SurahNumber":52,"VerseNumber":10,"Text":"و کوه‌ها با حركتى شدید روان شوند"},{"SurahNumber":52,"VerseNumber":11,"Text":"در آن روز، واى به حال تكذیب‌كنندگان"},{"SurahNumber":52,"VerseNumber":12,"Text":"همان کسانی كه در بیهوده‌گویى، سرگرم بازى‌اند"},{"SurahNumber":52,"VerseNumber":13,"Text":"روزى كه با خشونت به سوى آتش دوزخ رانده مى‌شوند"},{"SurahNumber":52,"VerseNumber":14,"Text":"[به آنان گفته می‌شود:] «این [همان] آتشی است که آن را دروغ می‌پنداشتید"},{"SurahNumber":52,"VerseNumber":15,"Text":"آیا این [آتش و عذاب] جادوست یا [هنوز هم آن را] نمی‌بینید؟"},{"SurahNumber":52,"VerseNumber":16,"Text":"به آتش درآیید [و بسوزید] كه شکیبایی و ناشکیباییِ شما [در برابر شعله‌های سوزانش] برایتان یكسان است؛ تنها در برابر آنچه كرده‌اید، مجازات مى‌شوید»"},{"SurahNumber":52,"VerseNumber":17,"Text":"به راستی که پرهیزگاران در باغ‌های بهشت در ناز و نعمتند؛"},{"SurahNumber":52,"VerseNumber":18,"Text":"و از بخشش‌های [بی‌دریغِ] پروردگارشان و از اینكه از عذاب دوزخ نگاهشان داشته است شادمانند"},{"SurahNumber":52,"VerseNumber":19,"Text":"[به آنان گفته می‌شود:] «به پاداشِ کردارتان [در دنیا، اینک] گوارا بخورید و بیاشامید»"},{"SurahNumber":52,"VerseNumber":20,"Text":"در حالى كه بر تخت‌هایى ردیف‌شده تكیه زده‌اند و حور العین را به همسریِ آنان درمی‌آوریم"},{"SurahNumber":52,"VerseNumber":21,"Text":"مؤمنانى كه فرزندانشان در ایمان پیرو آنان بودند، فرزندانشان را [نیز در بهشت] به آنان ملحق خواهیم كرد و از [پاداش] عملشان ذره‌اى نمى‌كاهیم؛ چرا که [سرنوشتِ] هر كس در گرو دستاورد خودِ اوست [و گناه دیگری را به دوش نمی‌کشد]"},{"SurahNumber":52,"VerseNumber":22,"Text":"[در بهشت، از] هر نوع میوه و گوشتى كه بخواهند، پى‌درپى در دسترسشان قرار مى‌دهیم"},{"SurahNumber":52,"VerseNumber":23,"Text":"در آنجا جام‌های شرابى از دست یکدیگر مى‌گیرند كه نه موجب بیهوده‌گویى است و نه گناه؛"},{"SurahNumber":52,"VerseNumber":24,"Text":"و نوجوانانى [که براى خدمت] پیرامونشان در رفت و آمدند، گویی [از زیبایی و سپیدرویی] همچون مرواریدى پنهان [در صدف] هستند"},{"SurahNumber":52,"VerseNumber":25,"Text":"[بهشتیان] به یکدیگر روی می‌آورند [و] از [دنیا و احوال گذشتۀ] خود سؤال می‌کنند"},{"SurahNumber":52,"VerseNumber":26,"Text":"می‌گویند: «ما در دنیا، در خانوادۀ خود [از عذاب الهی] می‌ترسیدیم"},{"SurahNumber":52,"VerseNumber":27,"Text":"الله [با نعمت اسلام] بر ما منت نهاد و ما را از عذاب سوزان [دوزخ] محافظت کرد"},{"SurahNumber":52,"VerseNumber":28,"Text":"ما در زندگی دنیا، همواره او را [عبادت می‌کردیم و به ربوبیت] می‌خواندیم. بی‌تردید، او نیکوکار مهربان است»"},{"SurahNumber":52,"VerseNumber":29,"Text":"[ای پیامبر، با آیات قرآن به مردم] اندرز بده که به لطف پروردگارت [تو برخلاف ادعای کافران،] نه كاهنى و نه مجنون"},{"SurahNumber":52,"VerseNumber":30,"Text":"آیا می‌گویند: «محمد شاعری است که منتظریم تا مرگش فرارسد [و از سخنانش رهایی یابیم]؟»"},{"SurahNumber":52,"VerseNumber":31,"Text":"بگو: «منتظر [مرگِ من] باشید؛ من [نیز] با شما منتظر خواهم ماند [تا عذابتان را به چشم ببینم]»"},{"SurahNumber":52,"VerseNumber":32,"Text":"آیا عقل‌هایشان به [بیان] این [سخنان باطل] حُكم مى‌كند یا [اساساً] مردمی سرکش هستند؟"},{"SurahNumber":52,"VerseNumber":33,"Text":"آیا می‌گویند: «[محمد] قرآن را جعل کرده است؟» [هرگز چنین نیست؛] بلکه [غرق در تکبرند که] ایمان نمی‌آورند"},{"SurahNumber":52,"VerseNumber":34,"Text":"اگر راست مى‌گویند، سخنى مانند آن بیاورند"},{"SurahNumber":52,"VerseNumber":35,"Text":"آیا آنان از هیچ آفریده شده‌اند یا خود آفرینندۀ خویشند؟"},{"SurahNumber":52,"VerseNumber":36,"Text":"آیا آنان آسمان‌ها و زمین را آفریده‌اند؟ [نه،] بلکه آنان یقین ندارند [که الله آفرینندۀ مطلق است]"},{"SurahNumber":52,"VerseNumber":37,"Text":"آیا گنجینه‌های [نعمت و هدایت] پروردگارت نزد آنان است؟ آیا [بر همه چیز] تسلط دارند؟"},{"SurahNumber":52,"VerseNumber":38,"Text":"آیا نردبانى دارند كه [گفتار فرشتگان وحى را] به وسیلۀ آن مى‌شنوند؟ هر کس شنیده است، باید دلیلى روشن بیاورد"},{"SurahNumber":52,"VerseNumber":39,"Text":"آیا الله فرزندان دختر دارد و شما پسر؟"},{"SurahNumber":52,"VerseNumber":40,"Text":"[ای پیامبر،] آیا پاداشی از آنان درخواست می‌کنی که [که از پرداخت آن در رنجند و هزینه‌اش] برایشان [گران و] سنگین است؟"},{"SurahNumber":52,"VerseNumber":41,"Text":"آیا از عالم غیب آگاهند و [خبرهاى نهان را] می‌نویسند؟"},{"SurahNumber":52,"VerseNumber":42,"Text":"آیا قصد نیرنگ [و نقشۀ پلیدی برایت] دارند؟ ولى کافران خود گرفتار نیرنگ [و تدبیر الهی] هستند"},{"SurahNumber":52,"VerseNumber":43,"Text":"آیا آنان معبودی غیر از الله دارند؟ الله از چیزهایی که [با او] شریک قرار می‌دهند پاک و منزه است"},{"SurahNumber":52,"VerseNumber":44,"Text":"[این کافران، حتی] اگر پاره‌هاى از آسمان را نیز در حال سقوط ببینند، [باز هم ایمان نمى‌آورند و] مى‌گویند: «ابرى متراكم است»"},{"SurahNumber":52,"VerseNumber":45,"Text":"پس آنان را [به حال خود] رها كن تا با روزِ موعودشان كه [با نخستین دمیدنِ صور] مدهوش مرگ می‌گردند، مواجه شوند"},{"SurahNumber":52,"VerseNumber":46,"Text":"روزى كه نیرنگشان سودمند نخواهد بود و [از هیچ سو] یارى نمی‌شوند"},{"SurahNumber":52,"VerseNumber":47,"Text":"ستمکاران [در دنیا نیز به دست مؤمنان] به عذاب دیگرى گرفتار خواهند شد؛ ولى بیشتر آنان نمى‌دانند"},{"SurahNumber":52,"VerseNumber":48,"Text":"[ای پیامبر،] در برابر حکم پروردگارت شکیبا باش؛ زیرا تو تحت نظر و حفاظت مایی؛ و هنگامی که [از خواب یا به قصد عبادت] برمی‌خیزی، پروردگارت را به پاکی ستایش کن"},{"SurahNumber":52,"VerseNumber":49,"Text":"و [نیز در پاسى] از شب او را تسبیح بگوی [و نماز بگزار] و به هنگام افول ستارگان [در سپیده‌دم نیز نماز صبح بگزار]"},{"SurahNumber":53,"VerseNumber":1,"Text":"سوگند به ستاره، آنگاه كه افول كند"},{"SurahNumber":53,"VerseNumber":2,"Text":"که یار شما [= محمد صلی الله علیه وسلم] هرگز گمراه نشده و به راه تباهى نیفتاده است؛"},{"SurahNumber":53,"VerseNumber":3,"Text":"و از روی هوای نفس سخن نمی‌گوید"},{"SurahNumber":53,"VerseNumber":4,"Text":"[آنچه می‌گوید] نیست جز وحی [الهی] که به [او] وحی می‌شود"},{"SurahNumber":53,"VerseNumber":5,"Text":"[جبرئیل که فرشته‌اى است] پُرتوان، به او آموزش داده است"},{"SurahNumber":53,"VerseNumber":6,"Text":"[همان فرشتۀ] خوش‌منظری كه [با چهرۀ حقیقی‌اش در برابر پیامبر] ایستاد"},{"SurahNumber":53,"VerseNumber":7,"Text":"در حالی که او در افق بالا [در آسمان] قرار داشت"},{"SurahNumber":53,"VerseNumber":8,"Text":"سپس [جبرئیل] نزدیک شد؛ و نزدیک‌تر؛"},{"SurahNumber":53,"VerseNumber":9,"Text":"تا آنکه [فاصلۀ او با پیامبر] به اندازۀ طول دو کمان یا کمتر بود"},{"SurahNumber":53,"VerseNumber":10,"Text":"آنگاه [آن فرشتۀ بزرگوار] آنچه را که باید به بندۀ الله وحی می‌کرد، وحی نمود"},{"SurahNumber":53,"VerseNumber":11,"Text":"آنچه را که [پیامبر] دید، قلبش دروغ نپنداشت"},{"SurahNumber":53,"VerseNumber":12,"Text":"آیا با او دربارۀ آنچه می‌بیند مجادله می‌کنید؟"},{"SurahNumber":53,"VerseNumber":13,"Text":"در حقیقت، پیامبر یک بار دیگر نیز آن فرشته را [به صورت كامل] مشاهده كرده بود"},{"SurahNumber":53,"VerseNumber":14,"Text":"در كنارِ [درخت بزرگ] «سِدرةُ المُنتَهی» [در آسمان هفتم]"},{"SurahNumber":53,"VerseNumber":15,"Text":"که آرامشگاه بهشت، همان‌جاست"},{"SurahNumber":53,"VerseNumber":16,"Text":"آنگاه كه هاله‌اى آن درخت را پوشانده بود"},{"SurahNumber":53,"VerseNumber":17,"Text":"چشم [پیامبر، به چپ و راست] منحرف نشد و [از حد] تجاوز نكرد"},{"SurahNumber":53,"VerseNumber":18,"Text":"به راستی که او برخی از بزرگ‌ترین نشانه‌هاى پروردگارش را [در آنجا] مشاهده كرد"},{"SurahNumber":53,"VerseNumber":19,"Text":"[ای مشرکان،] آیا «لات» و «عُزّی» را دیده‌اید؟"},{"SurahNumber":53,"VerseNumber":20,"Text":"و «مَنات» آن سومین [نمادِ بی‌ارزش] را؟ [آیا هیچ سود و زیانی به شما می‌رسانند؟]"},{"SurahNumber":53,"VerseNumber":21,"Text":"آیا [ادعا می‌کنید كه] فرزند پسر برای شماست و دختر برای الله؟"},{"SurahNumber":53,"VerseNumber":22,"Text":"در این صورت، تقسیمی ناعادلانه است"},{"SurahNumber":53,"VerseNumber":23,"Text":"این[نماد]ها فقط اسم‌هایی [بى‌معنا] هستند كه خود و پدرانتان با آنها [معبودهاى دروغین خود را] نام نهاده‌اید و الله هیچ دلیلی [بر حقانیت این کار] نازل نکرده است. [مشرکان، در اعتقاداتشان] فقط پیرو گمان و خواسته‌های دلِ خویشند؛ حال آنكه [موجبات] هدایت، از جانب پروردگارشان بر آنان رسیده است"},{"SurahNumber":53,"VerseNumber":24,"Text":"آیا انسان هر چه [از شفاعت این معبودان باطل] آرزو کند برایش میسر است؟"},{"SurahNumber":53,"VerseNumber":25,"Text":"دنیا و آخرت از آنِ الله است [و به هر کس، هر چه را صلاح بداند می‌بخشد]"},{"SurahNumber":53,"VerseNumber":26,"Text":"چه بسیار فرشتگانی در آسمان‌ها هستند كه شفاعتشان به هیچ وجه سودمند نخواهد بود؛ مگر پس از آنكه الله، براى هر کس که بخواهد و راضی باشد، اجازه دهد"},{"SurahNumber":53,"VerseNumber":27,"Text":"كسانى كه به آخرت باور ندارند، بر فرشتگان الهی نام دختر می‌گذارند [و آنان را دختران الله مى‌دانند]"},{"SurahNumber":53,"VerseNumber":28,"Text":"آنان در موردِ این امر، [کاملاً] بى‌اطلاعند [و] فقط از حدس و گمان پیروی می‌کنند؛ در حالى كه براى [شناخت] حقیقت، گمان كافى نیست"},{"SurahNumber":53,"VerseNumber":29,"Text":"پس [ای پیامبر،] تو نیز از كسى كه از یاد ما روى گردانده و فقط [لذت‌های] زندگى دنیا را مى‌خواهد، روى برتاب"},{"SurahNumber":53,"VerseNumber":30,"Text":"نهایت درک و فهمشان همین است. بی‌تردید، پروردگارت به حال كسانى كه از راه او منحرف شده‌اند آگاه‌تر است؛ و نیز به حال راه‌یافتگان"},{"SurahNumber":53,"VerseNumber":31,"Text":"هر چه در آسمان‌ها و زمین است، از آنِ الله است؛ [راه خیر و شر را به انسان ارائه كرد] تا بدكاران را در برابر رفتارشان كیفر دهد و نیكوكاران را [با نعمت‌های بهشت] پاداش نیكو عطا نماید"},{"SurahNumber":53,"VerseNumber":32,"Text":"و [نیز براى] کسانی كه از گناهان بزرگ و بی‌حیایی‌ها اجتناب می‌ورزند؛ مگر لغزش‌های كم‌اهمیت [و گناهان صغیره که با توبه و عبادت بخشوده می‌شوند] كه آمرزشِ پروردگارت گسترده است؛ از همان دَم كه شما را از زمین پدید آورد و آنگاه كه به صورت جنین در شكم مادرانتان بودید، به [طبیعتِ] شما آگاه‌تر [از خودتان] است؛ پس خودستایى نكنید، كه او تعالی به حال پرهیزگاران داناتر است"},{"SurahNumber":53,"VerseNumber":33,"Text":"آیا آن کسی را که [از حق] روی برتافت دیده‌ای؟"},{"SurahNumber":53,"VerseNumber":34,"Text":"و‌ اندكى انفاق كرد و [سپس] خوددارى نمود"},{"SurahNumber":53,"VerseNumber":35,"Text":"آیا علم غیب دارد و [آینده را] مى‌بیند؟"},{"SurahNumber":53,"VerseNumber":36,"Text":"آیا از مطالب كتاب آسمانى موسى باخبر نشده است؟"},{"SurahNumber":53,"VerseNumber":37,"Text":"و [از تعلیمات] ابراهیم، كه حق [رسالت و بندگى ما] را به تمامى ادا كرد،"},{"SurahNumber":53,"VerseNumber":38,"Text":"که هیچ ‌گناهکاری بارِ گناه دیگری را بر دوش نخواهد کشید؛"},{"SurahNumber":53,"VerseNumber":39,"Text":"و اینكه انسان فقط ثمرۀ تلاش [و نیت] خود را خواهد داشت؛"},{"SurahNumber":53,"VerseNumber":40,"Text":"و اینكه بى‌گمان، تلاش او [در محاسبۀ اعمالش در روز قیامت،] منظور خواهد شد؛"},{"SurahNumber":53,"VerseNumber":41,"Text":"آنگاه پاداشش را به تمامى خواهند داد،"},{"SurahNumber":53,"VerseNumber":42,"Text":"و اینکه بازگشت [همۀ امور] به سوی پروردگار توست؛"},{"SurahNumber":53,"VerseNumber":43,"Text":"و اوست که می‌خندانَد و می‌گریانَد؛"},{"SurahNumber":53,"VerseNumber":44,"Text":"و اوست که می‌میرانَد و [در آخرت] زنده می‌کند؛"},{"SurahNumber":53,"VerseNumber":45,"Text":"و هموست كه زوج نر و ماده را می‌آفریند؛"},{"SurahNumber":53,"VerseNumber":46,"Text":"از نطفه‌اى كه [در رحِم] ریخته می‌شود؛"},{"SurahNumber":53,"VerseNumber":47,"Text":"و پدیدآوردن دوبارۀ آنها [در قیامت نیز بر عهدۀ] الله است"},{"SurahNumber":53,"VerseNumber":48,"Text":"و اوست که [شما را] بى‌نیاز می‌کند و سرمایه می‌بخشد؛"},{"SurahNumber":53,"VerseNumber":49,"Text":"و اوست که پروردگار [ستارۀ] «شِعْرىٰ» است؛"},{"SurahNumber":53,"VerseNumber":50,"Text":"و اوست که قوم عاد را در گذشته هلاک کرد؛"},{"SurahNumber":53,"VerseNumber":51,"Text":"و قوم ثمود را [نیز نابود کرد] و [هیچ یک از آنان را] باقی نگذاشت"},{"SurahNumber":53,"VerseNumber":52,"Text":"و قوم نوح را كه ستمكارتر و سركش‌تر بودند نیز پیش از آن [هلاک نمود]؛"},{"SurahNumber":53,"VerseNumber":53,"Text":"و شهرهاى زیر و روشده [قوم لوط] را [بالا برد و] درهم كوبید؛"},{"SurahNumber":53,"VerseNumber":54,"Text":"و آنان را [با باران سنگ] ـ چنان كه باید ـ فروپوشانید؛"},{"SurahNumber":53,"VerseNumber":55,"Text":"حال [اى انسان،] در مورد كدام یک از نعمت‌های پروردگارت تردید روا مى‌دارى [و مجادله می‌کنی]؟"},{"SurahNumber":53,"VerseNumber":56,"Text":"این [پیامبر نیز] هشداردهنده‌اى است از [گروه] هشداردهندگان پیشین"},{"SurahNumber":53,"VerseNumber":57,"Text":"قیامت نزدیک شد؛"},{"SurahNumber":53,"VerseNumber":58,"Text":"و هیچ کس ـ جز الله ـ نمی‌تواند آن را آشکار ‌کند [و سختی‌هایش را برطرف سازد]"},{"SurahNumber":53,"VerseNumber":59,"Text":"[ای مشرکان،] آیا از این سخن در شگفتید؟"},{"SurahNumber":53,"VerseNumber":60,"Text":"و [به آیات قرآن] مى‌خندید و [از شنیدنِ هشدارهایش نمی‌ترسید و] اشک نمى‌ریزید؟"},{"SurahNumber":53,"VerseNumber":61,"Text":"و در حال غفلت و غرور هستید؟"},{"SurahNumber":53,"VerseNumber":62,"Text":"پس [همگی] برای الله سجده کنید و [تنها] او را عبادت کنید"},{"SurahNumber":54,"VerseNumber":1,"Text":"قیامت نزدیک شد و ماه [از هم] شکافت"},{"SurahNumber":54,"VerseNumber":2,"Text":"اگر [کافران] معجزه‌ای ببینند، روی می‌گردانند و می‌گویند: «[این] جادویی [باطل و] زودگذر است»"},{"SurahNumber":54,"VerseNumber":3,"Text":"آنان [آیات و نشانه‌های الهی را] دروغ می‌پندارند و از هوای نفس خویش پیروی می‌کنند؛ و هر امرى [از پاداش و کیفرهای قیامت] در زمان مخصوص به خود قرار دارد"},{"SurahNumber":54,"VerseNumber":4,"Text":"و مطمئناً [ماجرای عذاب اقوام گذشته و] اخبارى كه باعث دست کشیدن از گناه می‌شود، به مشرکان رسیده است"},{"SurahNumber":54,"VerseNumber":5,"Text":"این [آیات الهى، دانش و] حکمتی رساست؛ ولى [برای افراد لجوج،] هشدارها سودی ندارد؛"},{"SurahNumber":54,"VerseNumber":6,"Text":"پس [ای پیامبر،] از آنان روى برتاب [و منتظر] روزى [باش] كه [فرشتۀ] دعوت‌كننده [با دمیدن در صور] آنان را به امرى بس دشوار [و وحشتناک] فرا‌بخوانَد"},{"SurahNumber":54,"VerseNumber":7,"Text":"با دیدگانِ فروافتاده [از وحشت] از گورها خارج می‌شوند؛ [حرکتشان به سوی دادگاه الهی، چنان است که] گویى ملخ‌هایی پراكنده‌اند"},{"SurahNumber":54,"VerseNumber":8,"Text":"[هراسناک] به سوى مُنادىِ [محشر] می‌شتابند و کافران مى‌گویند: «امروز، روز دشوارى است»"},{"SurahNumber":54,"VerseNumber":9,"Text":"پیش از آنان، قوم نوح [نیز پیامبرشان را] تكذیب کردند و بندۀ ما را دروغگو خواندند و گفتند: «دیوانه است»؛ و او را سخت آزردند؛"},{"SurahNumber":54,"VerseNumber":10,"Text":"تا آنجا که او پروردگارش را خواند [و گفت]: «من مغلوب شده‌ام؛ پس یاری‌ام فرما [و از آنان انتقام بگیر]»"},{"SurahNumber":54,"VerseNumber":11,"Text":"ما نیز درهاى آسمان را براى [ریزشِ] رگبارى سیل‌آسا گشودیم"},{"SurahNumber":54,"VerseNumber":12,"Text":"و از زمین نیز چشمه‌ها جارى ساختیم و آبها [از زمین و آسمان] براى طوفانى كه مقدر شده بود، به هم پیوست"},{"SurahNumber":54,"VerseNumber":13,"Text":"و نوح را بر [كشتىِ] ساخته و پرداخته از تخته‌ها و میخ‌ها سوار كردیم"},{"SurahNumber":54,"VerseNumber":14,"Text":"كه تحت نظر [و حفاظتِ] ما حركت مى‌كرد. این، پاداش كسى بود كه [قومش] او را انکار کرده بودند"},{"SurahNumber":54,"VerseNumber":15,"Text":"ما آن [کیفر و نجات] را نشانه‌اى [از قدرتِ خود] بر جاى گذاشتیم؛ آیا پندپذیرى هست؟"},{"SurahNumber":54,"VerseNumber":16,"Text":"[بنگرید] که عذاب و هشدارهای من چگونه بود"},{"SurahNumber":54,"VerseNumber":17,"Text":"به راستی که قرآن را براى پند گرفتن آسان ساختیم؛ آیا پندپذیرى هست؟"},{"SurahNumber":54,"VerseNumber":18,"Text":"قوم عاد [نیز پیامبرشان را] دروغگو پنداشتند؛ [ای اهل مکه، بنگرید که] عذاب و هشدار‌های من چگونه بود"},{"SurahNumber":54,"VerseNumber":19,"Text":"ما تندبادى سرد و سخت را در یک روز شوم و طولانی بر آنان فرستادیم"},{"SurahNumber":54,"VerseNumber":20,"Text":"[طوفانی وحشتناک] كه مردم را چنان از جاى مى‌كَنْد که گویى تنه‌های نخلِ ریشه‌كن‌شده بودند"},{"SurahNumber":54,"VerseNumber":21,"Text":"[ای اهل مکه، بنگرید که] عذاب و هشدار‌های من چگونه بود"},{"SurahNumber":54,"VerseNumber":22,"Text":"به راستی که قرآن را براى پندگرفتن آسان ساختیم؛ آیا پندپذیرى هست؟"},{"SurahNumber":54,"VerseNumber":23,"Text":"قوم ثمود [نیز] هشداردهندگان را دروغگو پنداشتند"},{"SurahNumber":54,"VerseNumber":24,"Text":"آنان گفتند: «آیا [سزاوار است] بشرى از میان خودمان را پیروى كنیم؟ در این صورت، در گمراهى و سردرگمى خواهیم بود"},{"SurahNumber":54,"VerseNumber":25,"Text":"آیا از میان همۀ ما، تنها بر او وحی نازل شده است؟ [چنین نیست؛] بلکه او دروغگویی خودپسند است»"},{"SurahNumber":54,"VerseNumber":26,"Text":"فردا خواهند دانست که دروغگوی خودپسند کیست"},{"SurahNumber":54,"VerseNumber":27,"Text":"[به صالح گفتیم:] «براى آزمایشِ آنان، ماده‌شترى [را كه درخواست كرده‌اند، از دلِ کوه به سویشان] خواهیم فرستاد؛ پس مراقبِ رفتارشان باش و [بر آزارشان] شكیبایى كن"},{"SurahNumber":54,"VerseNumber":28,"Text":"و به آنان اعلام كن كه آب [چاه،] بین آنان [و آن ماده‌شتر] سهمیه‌بندی شده است و هر کس باید در نوبت خود حاضر شود»"},{"SurahNumber":54,"VerseNumber":29,"Text":"ولى آنان همدستشان را ندا دادند؛ او نیز دست به كار شد و [شتر را] به قتل رساند"},{"SurahNumber":54,"VerseNumber":30,"Text":"[ای اهل مکه، بنگرید که] عذاب و هشدار‌های من چگونه بود"},{"SurahNumber":54,"VerseNumber":31,"Text":"ما بانگ مرگباری بر آنان فرستادیم؛ به‌ناگاه [همگی] همچون گیاه خشكیده[ی بازمانده از كومه‌ها و حصارهای ساخته‌شده با نی و علف،] خرد و ریز شدند"},{"SurahNumber":54,"VerseNumber":32,"Text":"به راستی که قرآن را براى پندگرفتن آسان ساختیم؛ آیا پندپذیرى هست؟"},{"SurahNumber":54,"VerseNumber":33,"Text":"قوم لوط [نیز] هشداردهندگان را دروغگو پنداشتند"},{"SurahNumber":54,"VerseNumber":34,"Text":"[ما نیز] طوفانى ریگ‌بار بر سرشان فرستادیم [كه همگی را هلاک کرد]؛ مگر خانوادۀ لوط كه سحرگاهان آنان را نجات دادیم"},{"SurahNumber":54,"VerseNumber":35,"Text":"[این نجات،] نعمتی از جانب ما بود؛ و به هر کس سپاسگزارى كند، این گونه پاداش مى‌دهیم"},{"SurahNumber":54,"VerseNumber":36,"Text":"لوط آنان را از کیفر [سخت] ما بیم داد؛ ولی آنان در برابر هشدار‌ها به مجادله [و ستیز] برخاستند"},{"SurahNumber":54,"VerseNumber":37,"Text":"آنان از لوط خواستند که مهمانانش را [برای کام‌جویی] در اختیار‌شان بگذارد؛ ما نیز چشمانشان را کور کردیم [و گفتیم:] «طعم عذاب و [نتیجۀ] هشدار‌هایم را بچشید»"},{"SurahNumber":54,"VerseNumber":38,"Text":"و صبحگاهان عذابى پایدار آنان را فراگرفت"},{"SurahNumber":54,"VerseNumber":39,"Text":"[و گفتیم:] «طعم عذاب و [نتیجۀ] هشدار‌هایم را بچشید»"},{"SurahNumber":54,"VerseNumber":40,"Text":"به راستی که قرآن را براى پندگرفتن آسان ساختیم؛ آیا پندپذیرى هست؟"},{"SurahNumber":54,"VerseNumber":41,"Text":"هشداردهندگان به سراغ فرعونیان [نیز] رفتند"},{"SurahNumber":54,"VerseNumber":42,"Text":"[ولى] آنان تمامى آیات ما را دروغ شمردند؛ ما نیز چنان [که شایستۀ پروردگار] شکست‌ناپذیرِ مقتدر [است،] آنان را عذاب کردیم"},{"SurahNumber":54,"VerseNumber":43,"Text":"[ای اهل مکه،] آیا کافران شما از آنان بهترند یا برای شما امان‌نامه‌ای در کتاب‌های [آسمانی پیشین نوشته شده] است؟"},{"SurahNumber":54,"VerseNumber":44,"Text":"یا می‌گویند: «ما جماعتی متحد و انتقام‌جو هستیم»"},{"SurahNumber":54,"VerseNumber":45,"Text":"به زودى [در جنگ بدر] جمعشان شکست می‌خورد و فرارى خواهند شد"},{"SurahNumber":54,"VerseNumber":46,"Text":"وعده‌گاهشان قیامت است كه [نسبت به میدان بدر، روزگارى بسیار] سخت‌تر و تلخ‌تر است"},{"SurahNumber":54,"VerseNumber":47,"Text":"گناهکاران در گمراهی و عذابند"},{"SurahNumber":54,"VerseNumber":48,"Text":"روزی‌که با چهره‌هایشان در آتش کشیده می‌شوند [و به آنان می‌گویند:] «آتش دوزخ را بچشید»"},{"SurahNumber":54,"VerseNumber":49,"Text":"بی‌تردید، ما هر چیزی را به ‌اندازه آفریده‌ایم؛"},{"SurahNumber":54,"VerseNumber":50,"Text":"و [چون چیزی را اراده نماییم] فرمان ما فقط یک [کلمه یعنی «کُن»] است؛ به سرعتِ یک چشم ‌بر هم ‌زدن [یا كمتر، انجام می‌پذیرد]"},{"SurahNumber":54,"VerseNumber":51,"Text":"به تحقیق که ما [در گذشته] امثال شما [کافران] را نابود کرده‌ایم؛ پس آیا پندپذیرى هست؟ [که از این امر عبرت بگیرد و از کفر باز ایستد]؟"},{"SurahNumber":54,"VerseNumber":52,"Text":"و تمام کارهایی که [بندگان] انجام داده‌اند در نامه‌هاى اعمال[شان] ثبت شده است؛"},{"SurahNumber":54,"VerseNumber":53,"Text":"و هر [عمل] کوچک و بزرگی [در آن] نوشته شده است"},{"SurahNumber":54,"VerseNumber":54,"Text":"پرهیزگاران در باغ‌ها و [کنار] جویبارهای [بهشتی] جای دارند؛"},{"SurahNumber":54,"VerseNumber":55,"Text":"در مجلسى سرشار از راستی [و شایستگی] و نزد فرمانروایی مقتدر"},{"SurahNumber":55,"VerseNumber":1,"Text":"[الله] رحمان"},{"SurahNumber":55,"VerseNumber":2,"Text":"قرآن را آموزش داد؛"},{"SurahNumber":55,"VerseNumber":3,"Text":"انسان را آفرید؛"},{"SurahNumber":55,"VerseNumber":4,"Text":"[و] به او سخن‌گفتن آموخت"},{"SurahNumber":55,"VerseNumber":5,"Text":"خورشید و ماه، با حسابی منظم [و دقیق] در گردِشَند؛"},{"SurahNumber":55,"VerseNumber":6,"Text":"و گیاه و درخت [برایش] سجده می‌کنند"},{"SurahNumber":55,"VerseNumber":7,"Text":"و آسمان را برافراشت و میزان [عدالت را در زمین] برقرار نمود"},{"SurahNumber":55,"VerseNumber":8,"Text":"[ای مردم، چنین کرد] تا در وزن و پیمانه، [به یکدیگر] ستم نکنید؛"},{"SurahNumber":55,"VerseNumber":9,"Text":"و سنجش [حقوق دیگران] را به عدالت برآورد كنید و در سنجش [چیزی] مکاهید [و کم‌فروشی نکنید]"},{"SurahNumber":55,"VerseNumber":10,"Text":"و زمین را براى [زندگى] انسان‌ها مقرر داشت،"},{"SurahNumber":55,"VerseNumber":11,"Text":"که [انواع] میوه‌ها و نخل‌های خوشه‌دار در آن است"},{"SurahNumber":55,"VerseNumber":12,"Text":"و [همچنین] حبوباتِ برگ‌دار و گیاهانِ خوشبو؛"},{"SurahNumber":55,"VerseNumber":13,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":14,"Text":"او انسان را از گِل خشکی همچون سفال آفرید؛"},{"SurahNumber":55,"VerseNumber":15,"Text":"و جن را از شعله‌ای از آتش خلق کرد؛"},{"SurahNumber":55,"VerseNumber":16,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":17,"Text":"[او] پروردگار مشرق‌ها و مغرب‌هاست؛"},{"SurahNumber":55,"VerseNumber":18,"Text":"پس [ای گروه انس و جن] کدام یک از نعمت‌های پروردگارتان را تکذیب می‌کنید؟"},{"SurahNumber":55,"VerseNumber":19,"Text":"او دو دریا[ی شور و شیرین] را روان کرد تا [به یکدیگر] برسند؛"},{"SurahNumber":55,"VerseNumber":20,"Text":"[در عین حال،] مانعی میان آن دو است که با هم نمی‌آمیزند؛"},{"SurahNumber":55,"VerseNumber":21,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":22,"Text":"از آن دو [دریا] مروارید و مرجان به دست می‌آید؛"},{"SurahNumber":55,"VerseNumber":23,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":24,"Text":"کشتی‌های كوه‌پیكرِ بادبان‌برافراشته [و جاری] در دریا برای اوست؛"},{"SurahNumber":55,"VerseNumber":25,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":26,"Text":"هر چه روی زمین وجود دارد، فناپذیر است"},{"SurahNumber":55,"VerseNumber":27,"Text":"و [تنها ذات جاوید و] روی پروردگار باشکوه و ارجمندت باقی خواهد ماند؛"},{"SurahNumber":55,"VerseNumber":28,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":29,"Text":"[تمام] کسانی که در آسمان‌ها و زمین هستند از او درخواستِ نیاز می‌کنند و او هر روز [و هر لحظه] در کاری است؛"},{"SurahNumber":55,"VerseNumber":30,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":31,"Text":"ای گروه جن و انس، به زودی به حساب شما می‌پردازیم؛"},{"SurahNumber":55,"VerseNumber":32,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":33,"Text":"ای گروه جن و انس، اگر مى‌توانید از كرانه‌هاى آسمان و زمین گذر كنید [تا از مجازات الهی برهید]، پس بگذرید؛ قادر [به این کار] نخواهید بود، مگر با قدرت [و بَیّنه فراوان که شما آن را ندارید]؛"},{"SurahNumber":55,"VerseNumber":34,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":35,"Text":"شراره‌اى از آتش و مِس گداخته بر شما باریده مى‌شود كه [در برابر آن] قادر به دفاع [از خود] نیستید؛"},{"SurahNumber":55,"VerseNumber":36,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":37,"Text":"آنگاه كه آسمان بشكافد و همچون روغن گداخته، سرخ‌فام گردد [قیامت آغاز خواهد شد]"},{"SurahNumber":55,"VerseNumber":38,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":39,"Text":"آن روز، [به علت روشن‌بودن همۀ امور،] از انس و جن [دربارۀ گناهانشان] سؤال نخواهد شد؛"},{"SurahNumber":55,"VerseNumber":40,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":41,"Text":"گناهکاران از سيمايشان شناخته می‌شوند؛ آنگاه [آنان را] از موی پیشانی و پاهایشان می‌گیرند [و به دوزخ می‌اندازند]؛"},{"SurahNumber":55,"VerseNumber":42,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":43,"Text":"این [همان] جهنمی است که گناهکاران انکارش می‌کردند؛"},{"SurahNumber":55,"VerseNumber":44,"Text":"[در آنجا] میان آتش و آب بی‌نهایت داغ در حركتند؛"},{"SurahNumber":55,"VerseNumber":45,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":46,"Text":"هر کس از ایستادن در پیشگاهِ پروردگارش [براى حساب] مى‌ترسد، دو باغ [در بهشت] دارد؛"},{"SurahNumber":55,"VerseNumber":47,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":48,"Text":"[با درختانى] پر از شاخسارِ [تر و تازه و ثمردهنده]؛"},{"SurahNumber":55,"VerseNumber":49,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":50,"Text":"در آن دو [باغ]، دو چشمه جاری است؛"},{"SurahNumber":55,"VerseNumber":51,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":52,"Text":"در آن دو [باغ]، از هر میوه‌ای دو نوع وجود دارد؛"},{"SurahNumber":55,"VerseNumber":53,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":54,"Text":"[بهشتیان] بر بسترهایی كه آسترش از دیباى ضخیم است تكیه می‌زنند و میوه‌هاى آن باغ‌ها در دسترسشان است؛"},{"SurahNumber":55,"VerseNumber":55,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":56,"Text":"در آن باغ‌ها، حوریانی هستند که تنها [به شوهران خود] نظر دارند [و فقط به آنها عشق می‌ورزند]، و دستِ احدى از انس و جن قبلاً به آنان نرسیده است؛"},{"SurahNumber":55,"VerseNumber":57,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":58,"Text":"گویی آن حوریان، یاقوت و مرجانند؛"},{"SurahNumber":55,"VerseNumber":59,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":60,"Text":"آیا پاداشِ نیکی جز نیکی است؟"},{"SurahNumber":55,"VerseNumber":61,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":62,"Text":"در کنار آن باغ‌ها، دو باغ [بهشتیِ] دیگر است؛"},{"SurahNumber":55,"VerseNumber":63,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":64,"Text":"[آن دو باغ] كه [درختانش] در نهایت سبزى [و خرمى] است؛"},{"SurahNumber":55,"VerseNumber":65,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":66,"Text":"در آن دو [باغ بهشتی،] دو چشمۀ همیشه جوشان جاری است"},{"SurahNumber":55,"VerseNumber":67,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":68,"Text":"و در آنها [درختان] میوه و درختان خرما و انار هست؛"},{"SurahNumber":55,"VerseNumber":69,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":70,"Text":"در میان آن باغ‌ها، زنان نیک‌سیرت و نیکوروی، حضور دارند؛"},{"SurahNumber":55,"VerseNumber":71,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":72,"Text":"حوریانی که در خیمه‌های بهشتی [از چشم بیگانگان] مستورند؛"},{"SurahNumber":55,"VerseNumber":73,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":74,"Text":"[دوشیزگانی که] دست هیچ انس و جنی قبلاً به آنان نرسیده است؛"},{"SurahNumber":55,"VerseNumber":75,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":76,"Text":"[بهشتیان] بر بالشت‌های سبز و بسترهایى نفیس و زیبا آرمیده‌اند؛"},{"SurahNumber":55,"VerseNumber":77,"Text":"پس [ای جن و انس] كدام یک از نعمت‌های پروردگارتان را انكار مى‌كنید؟"},{"SurahNumber":55,"VerseNumber":78,"Text":"نامِ پروردگارِ باشکوه و ارجمند تو، بابرکت و فرخنده است"},{"SurahNumber":56,"VerseNumber":1,"Text":"هنگامی که واقعۀ [قیامت] رخ دهد،"},{"SurahNumber":56,"VerseNumber":2,"Text":"[خواهید دید كه‌] در وقوع آن دروغى نیست؛"},{"SurahNumber":56,"VerseNumber":3,"Text":"[گروهى را] خوار مى‌كند [و گروهى را] رفعتِ مقام مى‌بخشد"},{"SurahNumber":56,"VerseNumber":4,"Text":"آنگاه كه زمین به سختى لرزانده شود"},{"SurahNumber":56,"VerseNumber":5,"Text":"و کوه‌ها به شدت متلاشى شوند"},{"SurahNumber":56,"VerseNumber":6,"Text":"و [به صورت] غبارى پراكنده درآیند"},{"SurahNumber":56,"VerseNumber":7,"Text":"و شما به سه گروه تقسیم شوید"},{"SurahNumber":56,"VerseNumber":8,"Text":"[گروه نخست:] سعادتمندان [هستند]؛ چه سعادتمندانی [و چه نیکو جایگاهی]"},{"SurahNumber":56,"VerseNumber":9,"Text":"و [گروه دیگر:] تیره‌بختان [هستند]؛ چه تیره‌بختانی [و چه بد جایگاهی]"},{"SurahNumber":56,"VerseNumber":10,"Text":"و [سومین گروه:] پیشگامان که [در نیکی‌ها] سبقت گرفتند"},{"SurahNumber":56,"VerseNumber":11,"Text":"آنان مقرّبان [درگاه الهی] هستند"},{"SurahNumber":56,"VerseNumber":12,"Text":"در باغ‌های پرنعمت [بهشت جای دارند]"},{"SurahNumber":56,"VerseNumber":13,"Text":"گروه بسیاری از آنان، از پیشینیان هستند [خواه از امت اسلام یا از امت‌های گذشته]؛"},{"SurahNumber":56,"VerseNumber":14,"Text":"و اندکی از آیندگان [و متأخران] هستند"},{"SurahNumber":56,"VerseNumber":15,"Text":"كه بر تخت‌های گوهرنشان،"},{"SurahNumber":56,"VerseNumber":16,"Text":"روبروى هم تكیه زده‌اند"},{"SurahNumber":56,"VerseNumber":17,"Text":"نوجوانانى جاودان [با طراوت،] همواره گردِ آنان [به خدمت] مى‌گردند"},{"SurahNumber":56,"VerseNumber":18,"Text":"با جام‌ها و کوزه‌ها و پیاله‌هایی از شراب جارى؛"},{"SurahNumber":56,"VerseNumber":19,"Text":"[شرابی] كه از نوشیدنش سردرد نمی‌گیرند و دستخوشِ مستى نمی‌شوند"},{"SurahNumber":56,"VerseNumber":20,"Text":"و از هر میوه‌اى كه بخواهند [در اختیار دارند]؛"},{"SurahNumber":56,"VerseNumber":21,"Text":"و از هر گوشتِ پرنده‌اى که میل داشته باشند؛"},{"SurahNumber":56,"VerseNumber":22,"Text":"و [همسرانی از] حور العین؛"},{"SurahNumber":56,"VerseNumber":23,"Text":"همچون مروارید پنهان در صدف؛"},{"SurahNumber":56,"VerseNumber":24,"Text":"[اینها همه،] پاداش اعمالشان است"},{"SurahNumber":56,"VerseNumber":25,"Text":"در آنجا [سخن] یاوه و گناه‌آلودی نخواهند شنید؛"},{"SurahNumber":56,"VerseNumber":26,"Text":"مگر سلام و درود [فرشتگان و بهشتیان]"},{"SurahNumber":56,"VerseNumber":27,"Text":"و [اما] سعادتمندان؛ چه سعادتمندانی"},{"SurahNumber":56,"VerseNumber":28,"Text":"در کنار درختان بی‌خارِ سدر [هستند]؛"},{"SurahNumber":56,"VerseNumber":29,"Text":"و درختان موز با خوشه‌هاى برهم‌نشسته"},{"SurahNumber":56,"VerseNumber":30,"Text":"با سایه‌اى گسترده"},{"SurahNumber":56,"VerseNumber":31,"Text":"و آبِ همواره روان؛"},{"SurahNumber":56,"VerseNumber":32,"Text":"و میوه‌هاى فراوان"},{"SurahNumber":56,"VerseNumber":33,"Text":"كه نه تمام می‌شود و نه ممنوع می‌گردد،"},{"SurahNumber":56,"VerseNumber":34,"Text":"و بسترهای برافراشته [و ارزشمند]"},{"SurahNumber":56,"VerseNumber":35,"Text":"و همسرانى که با آفرینشى ویژه پدید آوردیم [که زیبایی و جوانیِ جاودان دارند]؛"},{"SurahNumber":56,"VerseNumber":36,"Text":"همواره دوشیزه‌اند"},{"SurahNumber":56,"VerseNumber":37,"Text":"و شوهردوستانی هم‌سن‌وسال هستند"},{"SurahNumber":56,"VerseNumber":38,"Text":"[همۀ این نعمت‌ها،] براى سعادتمندان است"},{"SurahNumber":56,"VerseNumber":39,"Text":"كه برخی از آنان از پیشینیان"},{"SurahNumber":56,"VerseNumber":40,"Text":"و برخی دیگر از متأخران هستند"},{"SurahNumber":56,"VerseNumber":41,"Text":"و [اما] تیره‌بختان؛ چه تیره‌بختانی"},{"SurahNumber":56,"VerseNumber":42,"Text":"در میان باد سوزان و آب جوشان قرار دارند"},{"SurahNumber":56,"VerseNumber":43,"Text":"و سایه‌هایى از دود سیاه"},{"SurahNumber":56,"VerseNumber":44,"Text":"كه نه خنک است و نه خوش"},{"SurahNumber":56,"VerseNumber":45,"Text":"آنان در دنیا ثروتمند و سرکش بودند"},{"SurahNumber":56,"VerseNumber":46,"Text":"و بر گناه بزرگِ [شرک] اصرار می‌ورزیدند؛"},{"SurahNumber":56,"VerseNumber":47,"Text":"و می‌گفتند: «آیا هنگامی که مردیم و خاک و استخوان شدیم، برانگیخته خواهیم شد؟"},{"SurahNumber":56,"VerseNumber":48,"Text":"آیا نیاکان ما [نیز برانگیخته می‌شوند]؟»"},{"SurahNumber":56,"VerseNumber":49,"Text":"[ای پیامبر، به کافران] بگو: «بی‌تردید، گذشتگان و آیندگان،"},{"SurahNumber":56,"VerseNumber":50,"Text":"همه در وعده‌گاهِ قیامت جمع خواهند شد»"},{"SurahNumber":56,"VerseNumber":51,"Text":"آنگاه شما، اى گمراهان تكذیب‌كننده،"},{"SurahNumber":56,"VerseNumber":52,"Text":"قطعاً از [میوۀ] درخت زَقّوم خواهید خورد؛"},{"SurahNumber":56,"VerseNumber":53,"Text":"و شکم‌ها را از آن انباشته مى‌كنید؛"},{"SurahNumber":56,"VerseNumber":54,"Text":"آنگاه روی آن، آب جوشان مى‌نوشید؛"},{"SurahNumber":56,"VerseNumber":55,"Text":"همچون شترانِ عطش‌زده"},{"SurahNumber":56,"VerseNumber":56,"Text":"این پذیرایىِ آنان در روز جزاست"},{"SurahNumber":56,"VerseNumber":57,"Text":"ماییم كه شما را [از هیچ] آفریده‌ایم؛ پس چرا [آفرینشِ دوباره را] باور ندارید؟"},{"SurahNumber":56,"VerseNumber":58,"Text":"آیا به نطفه‌ای که [در رحِم همسرانتان] می‌ریزید، توجه كرده‌اید؟"},{"SurahNumber":56,"VerseNumber":59,"Text":"آیا شما آن را مى‌آفرینید یا ما آفریننده‌اش هستیم؟"},{"SurahNumber":56,"VerseNumber":60,"Text":"ما مرگ را در میان شما مقدر کردیم و ناتوان نیستیم"},{"SurahNumber":56,"VerseNumber":61,"Text":"كه امثال شما را جایگزین [خودتان] كنیم و شما را به گونه‌اى كه از آن بى‌خبرید، [در آفرینشى نو] پدید آوریم"},{"SurahNumber":56,"VerseNumber":62,"Text":"شما كه از آفرینش نخستین به روشنى آگاه شده‌اید، چرا [به یاد آخرت نمی‌افتید و] پند نمی‌گیرید؟"},{"SurahNumber":56,"VerseNumber":63,"Text":"آیا به دانه‌هایى كه مى‌كارید، توجه كرده‌اید؟"},{"SurahNumber":56,"VerseNumber":64,"Text":"آیا شما هستید كه آن را مى‌رویانید یا ما رویاننده‌ایم؟"},{"SurahNumber":56,"VerseNumber":65,"Text":"اگر مى‌خواستیم، آن را خاشاک مى‌كردیم؛ چنان كه شگفت‌زده شوید"},{"SurahNumber":56,"VerseNumber":66,"Text":"[و چنان آن را نابود می‌کردیم که بگویید:] «ما زیان کرده‌ایم؛"},{"SurahNumber":56,"VerseNumber":67,"Text":"بلكه همه چیز را از دست داده‌ایم»"},{"SurahNumber":56,"VerseNumber":68,"Text":"آیا به آبى كه مى‌نوشید توجه كرده‌اید؟"},{"SurahNumber":56,"VerseNumber":69,"Text":"آیا شما آن را از ابر فروباریدید یا ما فرودآورندۀ آن هستیم"},{"SurahNumber":56,"VerseNumber":70,"Text":"اگر مى‌خواستیم، آن را بسیار شور و تلخ مى‌کردیم؛ پس چرا شکر به جای نمی‌آورید؟"},{"SurahNumber":56,"VerseNumber":71,"Text":"آیا به آتشى كه مى‌افروزید توجه كرده‌اید؟"},{"SurahNumber":56,"VerseNumber":72,"Text":"آیا شما درختش را آفریده‌اید یا ما آفریده‌ایم؟"},{"SurahNumber":56,"VerseNumber":73,"Text":"ما این آتش را وسیلۀ یادآورى [عذاب دوزخ] و مایۀ برخوردارى [و راحتی] مسافران قرار داده‌ایم"},{"SurahNumber":56,"VerseNumber":74,"Text":"پس [ای پیامبر،] به نام پروردگارِ بزرگت تسبیح گوى [و او را به پاکی یاد کن]"},{"SurahNumber":56,"VerseNumber":75,"Text":"سوگند به جایگاه ستارگان"},{"SurahNumber":56,"VerseNumber":76,"Text":"که اگر بدانید، سوگند بزرگی است"},{"SurahNumber":56,"VerseNumber":77,"Text":"كه این [گفتار]، قرآنى گرانقدر است؛"},{"SurahNumber":56,"VerseNumber":78,"Text":"در لوح محفوظ قرار دارد"},{"SurahNumber":56,"VerseNumber":79,"Text":"جز فرشتگان پاک‌سیرت، کسی [آن را نمی‌بیند و] به آن دسترسی ندارد"},{"SurahNumber":56,"VerseNumber":80,"Text":"از سوی پروردگار جهانیان نازل شده است"},{"SurahNumber":56,"VerseNumber":81,"Text":"آیا این سخن را سبک [و غیر قابل اعتنا] مى‌دانید؟"},{"SurahNumber":56,"VerseNumber":82,"Text":"و به جای شکرِ روزی‌هایی که به شما داده شده است، آن را دروغ می‌پندارید؟"},{"SurahNumber":56,"VerseNumber":83,"Text":"آنگاه كه [جان نزدیكانتان] به گلوگاه مى‌رسد"},{"SurahNumber":56,"VerseNumber":84,"Text":"و شما در آن هنگام نظاره مى‌كنید"},{"SurahNumber":56,"VerseNumber":85,"Text":"و ما از شما به او نزدیک‌تریم؛ ولى نمى‌بینید"},{"SurahNumber":56,"VerseNumber":86,"Text":"اگر هرگز در برابر اعمالتان جزا داده نمی‌شوید [و قیامتی نیست]،"},{"SurahNumber":56,"VerseNumber":87,"Text":"و اگر راست مى‌گویید، چرا جانش را بازنمى‌گردانید؟"},{"SurahNumber":56,"VerseNumber":88,"Text":"اما اگر او در زمرۀ مقرّبان باشد،"},{"SurahNumber":56,"VerseNumber":89,"Text":"در آرامش و گشایش و بهشت پرنعمت است؛"},{"SurahNumber":56,"VerseNumber":90,"Text":"و اگر در زمرۀ سعادتمندان باشد،"},{"SurahNumber":56,"VerseNumber":91,"Text":"[به او گفته می‌شود:] «سلامت و امنیت بر تو باد، که از سعادتمندان هستی»؛"},{"SurahNumber":56,"VerseNumber":92,"Text":"اما اگر از تکذیب‌کنندگان گمراه [و در زمرۀ تیره‌بختان] باشد،"},{"SurahNumber":56,"VerseNumber":93,"Text":"با آب جوشان [از او] پذیرایی می‌شود"},{"SurahNumber":56,"VerseNumber":94,"Text":"و به [آتش] دوزخ در‌می‌آید"},{"SurahNumber":56,"VerseNumber":95,"Text":"این [وعدۀ پاداش و عذاب،] یقیناً حقیقت دارد [و تردیدی در وقوع آن نیست]"},{"SurahNumber":56,"VerseNumber":96,"Text":"پس [ای پیامبر،] با [ذکرِ] نامِ پروردگار بزرگت [او را] تسبیح گوی"},{"SurahNumber":57,"VerseNumber":1,"Text":"آنچه در آسمان‌ها و زمین است برای الله تسبیح می‌گویند؛ و او تعالی پیروزمند حکیم است"},{"SurahNumber":57,"VerseNumber":2,"Text":"فرمانروایی آسمان‌ها و زمین از آنِ اوست؛ حیات مى‌بخشد و مرگ مى‌دهد؛ و بر هر كارى تواناست"},{"SurahNumber":57,"VerseNumber":3,"Text":"او ازلى و ابدى است و پیدا و ناپیدا؛ و به هر چیزى داناست"},{"SurahNumber":57,"VerseNumber":4,"Text":"اوست كه آسمان‌ها و زمین را در شش روز آفرید؛ آنگاه [آن گونه كه شايسته جلال و مقام اوست] بر عرش قرار گرفت. هر چه در زمین نفوذ می‌كند یا از آن برمی‌آید و هر چه از آسمان فرود می‌آید یا در آن صعود می‌كند، [همه را] مى‌داند؛ و هر جا كه باشید، همراه شماست؛ و الله به آنچه مى‌كنید، بیناست"},{"SurahNumber":57,"VerseNumber":5,"Text":"فرمانروایی آسمان‌ها و زمین از آنِ اوست؛ و همۀ امور تنها به او بازگردانده مى‌شود"},{"SurahNumber":57,"VerseNumber":6,"Text":"[با تغییر تدریجى فصول] شب را در روز مى‌كشانَد و روز را در شب؛ و او به راز دل‌ها داناست"},{"SurahNumber":57,"VerseNumber":7,"Text":"به الله و پیامبرش ایمان آورید و از اموالى كه شما را جانشین [و نمایندۀ خود در استفاده از آنها] قرار داده است انفاق كنید؛ زیرا افرادی از شما كه ایمان بیاورند و انفاق كنند، پاداش بزرگی [در پیش] دارند"},{"SurahNumber":57,"VerseNumber":8,"Text":"چرا به الله ایمان نمى‌آورید؛ حال آنكه پیامبر، شما را فرامى‌خوانَد که به پروردگارتان ایمان بیاورید؟ اگر باور دارید، [به یاد داشته باشید که الله در این مورد] از شما پیمان گرفته است"},{"SurahNumber":57,"VerseNumber":9,"Text":"اوست که آیاتی روشنگر بر بنده‌اش نازل می‌کند تا شما را از تاریکی‌های [کفر و شرک] به سوی نور [ایمان] رهسپار گردانَد؛ [زیرا] الله نسبت به شما دلسوز و مهربان است"},{"SurahNumber":57,"VerseNumber":10,"Text":"چرا در راه الله انفاق نمی‌كنید، حال آنكه میراثِ آسمان‌ها و زمین از آنِ الله است؟ كسانى كه پیش از فتح [مكه] انفاق كردند و جنگیدند، [با دیگران] برابر نیستند؛ درجۀ آنان والاتر از كسانى است كه پس از فتح، انفاق كردند و جنگیدند؛ ولى الله به هر دو گروه، نیکوترین [پاداش‌ها] را وعده داده است؛ و الله به آنچه انجام می‌دهید، آگاه است"},{"SurahNumber":57,"VerseNumber":11,"Text":"كیست كه به الله قرضی نیكو دهد [و انفاق کند] تا الله نیز آن را برایش چندین برابر سازد و [در آخرت] پاداشى فاخر داشته باشد؟"},{"SurahNumber":57,"VerseNumber":12,"Text":"[این پاداش بزرگ، در] روزى است كه مردان و زنان مؤمن را مى‌بینی كه نورشان، پیش رو و در سمت راستشان به شتاب حرکت می‌کند؛ [و به آنان خطاب مى‌شود:] «امروز بشارتِ باغ‌هایی [از بهشت] بر شما باد كه جویبارها از زیر [درختان] آن جاری است و جاودانه در آن به سر خواهید برد؛ این است همان كامیابى بزرگ»"},{"SurahNumber":57,"VerseNumber":13,"Text":"روزى كه مردان و زنانِ منافق به مؤمنان مى‌گویند: «منتظرمان بمانید تا پرتویی از نورتان برگیریم»؛ به آنان گفته مى‌شود: به عقب بازگردید و كسبِ نور كنید؛ آنگاه دیواری میانشان قرار می‌گیرد كه درى دارد؛ درون آن [كه به سوی مؤمنان است،] رو به رحمت است و بیرون آن [كه به سمت منافقان است] رو به عذاب است"},{"SurahNumber":57,"VerseNumber":14,"Text":"[منافقان] به مؤمنان می‌گویند: «مگر ما [در دینداری و عبادت] همراه شما نبودیم؟» آنان پاسخ مى‌دهند: «بله، ولى شما [با دورویی و تزویر،] خود را به فتنه انداختید [و هلاک کردید]؛ و در انتظار [شکست مؤمنان و بازگشت به شرک و کفر] بودید و [دربارۀ یاری رساندنِ الله به پیامبر و مؤمنان] تردید داشتید و آرزوها[ی دروغین] شما را فریب داد تا آنکه فرمان [مرگتان از جانب] الله در حالی فرارسید كه شیطان شما را در برابرِ او تعالی گستاخ کرده بود»"},{"SurahNumber":57,"VerseNumber":15,"Text":"امروز نه از شما [منافقان] غرامت مى‌پذیرند و نه از کافران؛ جایگاهتان آتش است كه [به راستی] شایستۀ شماست؛ و چه بد سرانجامى است"},{"SurahNumber":57,"VerseNumber":16,"Text":"آیا وقت آن فرا نرسیده است كه دل‌های مؤمنان به یاد الله و كلام حقى كه نازل شده است [نرم و] فروتن گردد و همچون كسانى نباشند كه قبلاً اهل كتاب بودند و چون [از بعثت پیامبرانشان] زمانى طولانى بر آنان گذشت، دل‌هایشان سخت شد و بسیارى از آنان [از دینشان] منحرف شدند؟"},{"SurahNumber":57,"VerseNumber":17,"Text":"آگاه باشید كه الله زمین را پس از خزان و خشكى‌اش زنده می‌سازد. [ای مردم،] مسلّماً ما نشانه‌ها[ى توان و تدبیر خود] را به روشنی برایتان بیان كرده‌ایم؛ باشد که بیندیشید"},{"SurahNumber":57,"VerseNumber":18,"Text":"بى‌گمان، مردان و زنانى كه انفاق مى‌كنند و قرضی نیكو به الله مى‌دهند، ثوابشان چندین برابر می‌گردد و [در آخرت،] پاداشى فاخر [و نیک] خواهند داشت"},{"SurahNumber":57,"VerseNumber":19,"Text":"كسانى كه به الله و پیامبرانش ایمان آوردند، راستگویان [راست‌کردار] هستند؛ و شهیدان نزد پروردگارشان به سر می‌برند و [در آخرت،] پاداش و نورشان محفوظ است؛ و كسانى كه کفر ورزیدند و آیات ما را دروغ شمردند، دوزخى‌اند"},{"SurahNumber":57,"VerseNumber":20,"Text":"بدانید که زندگى دنیا، بازیچه و سرگرمى و زیور، و فخرفروشى در برابر یكدیگر و افزون‌طلبى در اموال و فرزندان است؛ [این زندگى،] همچون بارانى است كه گیاهان [روییده از] آن، كشاورزان را به شگفت می‌آورد؛ سپس [این گیاه شاداب،] پژمرده شود؛ آنگاه مى‌بینى كه زرد می‌شود و سپس خاشاک مى‌گردد؛ و در آخرت، [نصیبِ منافقان و کافران] عذابی شدید است؛ و [نصیبِ مؤمنان،] آمرزش و رضایت الهی است. [در هر حال] زندگى دنیا چیزی جز [لذت و] برخوردارىِ فانی [و فریبنده] نیست"},{"SurahNumber":57,"VerseNumber":21,"Text":"[ای مردم،] براى رسیدن به آمرزشِ پروردگارتان و بهشتى كه پهنۀ آن، همچون پهنۀ آسمان و زمین است، از یکدیگر پیشی بگیرید. [این بهشت،] براى كسانى آماده شده است كه به الله و پیامبرانش ایمان آورده‌اند. این [پاداش، ناشی از] فضل الهی است؛ آن را به هر کس که بخواهد [و شایسته بداند] عطا مى‌كند که الله فضل و بخشش بى‌حد دارد"},{"SurahNumber":57,"VerseNumber":22,"Text":"هیچ آسیبى در زمین و یا در وجود شما روى نخواهد داد، مگر پیش از آن که آن را پديد آوريم، در دفتر [علم الهی] رقم خورده است. به راستی كه این کار، بر الله آسان است"},{"SurahNumber":57,"VerseNumber":23,"Text":"[این نكته را تذکر دادیم] تا بر آنچه از دستتان می‌رود افسوس نخورید و به آنچه به دست می‌آورید سرمست نگردید كه الله هیچ متكبرِ فخرفروشى را دوست ندارد"},{"SurahNumber":57,"VerseNumber":24,"Text":"همان كسانى كه بخل مى‌ورزند و مردم را به بخل وامی‌دارند؛ و هر کس [از انفاق] روى بگرداندَ، [بداند كه] الله بى‌نیازِ ستوده است"},{"SurahNumber":57,"VerseNumber":25,"Text":"در حقیقت، ما پیامبران خویش را با نشانه‌هاى روشن فرستادیم و كتاب و میزانِ [تشخیص حق از باطل،] با آنان نازل كردیم تا مردم به عدالت برخیزند؛ و آهن [و سایر فلزات] را پدید آوردیم كه در آن، هم نیرویی شدید وجود دارد و هم منافعى براى مردم؛ [چنین کردیم] تا الله [برای بندگانش] معلوم بدارد چه كسانى بدون آنکه پروردگارشان را ببینند، [با جنگ‌افزارهای آهنین،] او و پیامبرانش را [در میدان‌های جنگ] یارى مى‌كنند. بی‌تردید، الله نیرومندِ شکست‌ناپذیر است"},{"SurahNumber":57,"VerseNumber":26,"Text":"ما نوح و ابراهیم را [به رسالت] فرستادیم و در میان فرزندانشان [موهبتِ] پیامبرى و كتاب مقرر داشتیم؛ برخى از آنان راه یافتند و بسیارى از آنان نافرمانی کردند"},{"SurahNumber":57,"VerseNumber":27,"Text":"سپس به دنبال آنان، پیامبران دیگرمان را [مبعوث کردیم]؛ و سپس عیسى پسر مریم را فرستادیم و انجیل را به او عطا نمودیم و در دلِ پیروانش، رأفت و مهربانى نهادیم؛ ولی [دنیاگریزی و] رُهبانیتی را که بدعت نهادند، ما بر آنان مقرر نداشتیم؛ و هر چند هدفشان جلب رضایت الهی بود، ولی حقِ آن را [چنان که باید،] رعایت نکردند؛ از این رو، ما به افرادی از آنان که ایمان آوردند، پاداششان را عطا كردیم؛ ولى بسیارى از آنان [به بیراهه رفتند و] نافرمان بودند"},{"SurahNumber":57,"VerseNumber":28,"Text":"اى مؤمنان، از الله پروا كنید و به پیامبرش [خالصانه] ایمان بیاورید تا الله از رحمت خویش، بهرۀ دوچندان به شما عطا نماید و نوری برایتان پدید آورَد كه در پرتوی آن گام بردارید و شما را ببخشاید. به راستی كه الله آمرزندۀ مهربان است"},{"SurahNumber":57,"VerseNumber":29,"Text":"[این را بیان کردیم] تا اهل كتاب بدانند كه به فضل و بخشش الهی دسترسى ندارند [و نمی‌توانند آن را به کسی اختصاص دهند یا از کسی بازدارند]؛ و اینكه تمامى برترى به دست الله است و به هر کس که بخواهد [و شایسته بداند] عطا مى‌كند. بی‌گمان، الله فضل و بخشش بى‌حد دارد"}]}