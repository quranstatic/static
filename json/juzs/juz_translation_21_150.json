{"Id":150,"LanguageCodes":["fa","fas"],"Name":"fas-abdolmohammaday","Author":"Abdolmohammad Ayati","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":29,"VerseNumber":46,"Text":"با اهل كتاب، جز به نيكوترين شيوه‌اى مجادله مكنيد. مگر با آنها كه ستم پيشه كردند. و بگوييد: به آنچه بر ما نازل شده و آنچه بر شما نازل شده است ايمان آورده‌ايم. و خداى ما و خداى شما يكى است و ما در برابر او گردن نهاده‌ايم"},{"SurahNumber":29,"VerseNumber":47,"Text":"همچنان اين كتاب را بر تو نازل كرديم و اهل كتاب به آن ايمان مى‌آورند و از اينان نيز كسانى به آن ايمان مى‌آورند و جز كافران كسى آيات ما را انكار نمى‌كند"},{"SurahNumber":29,"VerseNumber":48,"Text":"تو پيش از قرآن هيچ كتابى را نمى‌خواندى و به دست خويش كتابى نمى‌نوشتى. اگر چنان بود، اهل باطل به شك افتاده بودند"},{"SurahNumber":29,"VerseNumber":49,"Text":"بلكه قرآن آياتى است روشن، كه در سينه اهل دانش جاى دارد. و آيات ما را جز ستمكاران انكار نمى‌كنند"},{"SurahNumber":29,"VerseNumber":50,"Text":"و گفتند: چرا از جانب پروردگارش آياتى بر او نازل نمى‌شود؟ بگو: جز اين نيست كه آيات در نزد خداست و جز اين نيست كه من بيم‌دهنده‌اى آشكار هستم"},{"SurahNumber":29,"VerseNumber":51,"Text":"آيا آنان را بسنده نيست كه بر تو كتاب فرستاده‌ايم و بر آنها خوانده مى‌شود. در اين كتاب براى مؤمنان رحمت و اندرز است"},{"SurahNumber":29,"VerseNumber":52,"Text":"بگو: خدا به گواهى ميان من و شما كافى است. آنچه را كه در آسمانها و زمين است مى‌داند. كسانى كه به باطل گرويدند و به خدا كافر شدند، زيانكارانند"},{"SurahNumber":29,"VerseNumber":53,"Text":"از تو به شتاب عذاب را مى‌طلبند. اگر آن را زمانى معين نبود، بر آنها نازل شده بود. و ناگهان و بى‌آنكه خبر شوند بر آنها فرود خواهد آمد"},{"SurahNumber":29,"VerseNumber":54,"Text":"از تو به شتاب عذاب را مى‌طلبند، حال آنكه جهنم بر كافران احاطه دارد"},{"SurahNumber":29,"VerseNumber":55,"Text":"روزى كه عذاب از فراز سر و زير پاى، آنها را در بر گيرد و خدا بگويد: به خاطر اعمالى كه مى‌كرده‌ايد اينك عذاب را بچشيد"},{"SurahNumber":29,"VerseNumber":56,"Text":"اى بندگان من كه به من ايمان آورده‌ايد، زمين من فراخ است، پس تنها مرا بپرستيد"},{"SurahNumber":29,"VerseNumber":57,"Text":"هر كسى چشنده طعم مرگ است. و به سوى ما بازگردانده شويد"},{"SurahNumber":29,"VerseNumber":58,"Text":"كسانى را كه ايمان آورده‌اند و كارهاى شايسته كرده‌اند در غرفه‌هاى بهشت جاى دهيم. از زير آن جويهاى آب روان است. در آنجا جاودانه بمانند. عمل‌كنندگان را چه نيكو مزدى است؛"},{"SurahNumber":29,"VerseNumber":59,"Text":"آنها كه شكيبايى ورزيدند و بر پروردگارشان توكل مى‌كنند"},{"SurahNumber":29,"VerseNumber":60,"Text":"چه بسيار جنبندگانى كه ياراى تحصيل روزى خويش ندارند و خدا آنها را و شما را روزى مى‌دهد. و او شنوا و داناست"},{"SurahNumber":29,"VerseNumber":61,"Text":"اگر از آنها بپرسى: چه كسى آسمانها و زمين را آفريده و آفتاب و ماه را رام كرده است؟ خواهند گفت: خداى يكتا. پس، از چه روى عقيدت ديگرگون مى‌كنند؟"},{"SurahNumber":29,"VerseNumber":62,"Text":"خدا روزى هر يك از بندگانش را كه بخواهد فراوان مى‌كند يا بر او تنگ مى‌گيرد. زيرا خدا به همه چيز داناست"},{"SurahNumber":29,"VerseNumber":63,"Text":"اگر از آنها بپرسى: چه كسى از آسمان باران فرستاد و زمين مرده را بدان زنده ساخت؟ خواهند گفت: خداى يكتا. بگو: سپاس خداى راست. ولى بيشترينشان درنمى‌يابند"},{"SurahNumber":29,"VerseNumber":64,"Text":"زندگانى اين دنيا چيزى جز لهو و لعب نيست. اگر بدانند، سراى آخرت سراى زندگانى است"},{"SurahNumber":29,"VerseNumber":65,"Text":"چون به كشتى نشستند خدا را با اخلاص در دين او خواندند و چون نجاتشان داد و به خشكى آورد، شرك آوردند؛"},{"SurahNumber":29,"VerseNumber":66,"Text":"تا نعمتى را كه به آنان عطا كرده بوديم كفران كنند و برخوردار شوند. زودا كه خواهند دانست"},{"SurahNumber":29,"VerseNumber":67,"Text":"آيا ندانسته‌اند كه حرم را جاى امن مردم قرار داديم، حال آنكه مردم در اطرافشان به اسارت ربوده مى‌شوند؟ آيا به باطل ايمان مى‌آورند و نعمت خدا را كفران مى‌كنند؟"},{"SurahNumber":29,"VerseNumber":68,"Text":"پس كيست ستمكارتر از آن كه بر خدا دروغ مى‌بندد يا به هنگامى كه حق به سوى او آيد تكذيبش مى‌كند؟ آيا در جهنم جايگاهى براى كافران نيست؟"},{"SurahNumber":29,"VerseNumber":69,"Text":"كسانى را كه در راه ما مجاهدت كنند، به راه‌هاى خويش هدايتشان مى‌كنيم، و خدا با نيكوكاران است"},{"SurahNumber":30,"VerseNumber":1,"Text":"الف، لام، ميم"},{"SurahNumber":30,"VerseNumber":2,"Text":"روميان مغلوب شدند،"},{"SurahNumber":30,"VerseNumber":3,"Text":"در نزديك اين سرزمين. و پس از مغلوب شدن بار ديگر غالب خواهند شد،"},{"SurahNumber":30,"VerseNumber":4,"Text":"در مدت چند سال. فرمان، فرمان خداست؛ چه پيش از پيروزى و چه بعد از آن. و در آن روز مؤمنان شادمان مى‌شوند،"},{"SurahNumber":30,"VerseNumber":5,"Text":"به يارى خدا. خدا هر كس را كه بخواهد يارى مى‌كند، زيرا پيروزمند و مهربان است"},{"SurahNumber":30,"VerseNumber":6,"Text":"خدا وعده داده است و وعده خود خلاف نكند، ولى بيشتر مردم نمى‌دانند"},{"SurahNumber":30,"VerseNumber":7,"Text":"آنان به ظاهر زندگى دنيا آگاهند و از آخرت بى‌خبرند"},{"SurahNumber":30,"VerseNumber":8,"Text":"آيا با خود نمى‌انديشند كه خدا آسمانها و زمين را و هر چه را ميان آنهاست، جز به حق و تا مدتى محدود، نيافريده است؟ و بسيارى از مردم به ديدار پروردگارشان ايمان ندارند"},{"SurahNumber":30,"VerseNumber":9,"Text":"آيا در زمين نمى‌گردند، تا بنگرند كه چگونه بوده است عاقبت كسانى كه پيش از آنها مى‌زيسته‌اند؟ كسانى كه توانشان بيشتر بوده است و زمين را به شخم زدن زير و رو كرده و بيشتر از ايشان آبادش ساخته بودند و پيامبرانى با معجزه‌ها بر آنها مبعوث شده بود. خدا به ايشان ستم نمى‌كرد، آنان خود به خويشتن ستم مى‌كردند"},{"SurahNumber":30,"VerseNumber":10,"Text":"سپس عاقبت آن كسان كه مرتكب كارهاى بد شدند ناگوارتر بود. زيرا اينان آيات خدا را دروغ انگاشتند و آنها را به مسخره گرفتند"},{"SurahNumber":30,"VerseNumber":11,"Text":"خدا موجودات را مى‌آفريند، آنگاه ديگر بارشان بازمى‌گرداند، آنگاه همه به سوى او بازگردانده مى‌شويد"},{"SurahNumber":30,"VerseNumber":12,"Text":"روزى كه قيامت برپا شود، گناهكاران حيرت‌زده بمانند"},{"SurahNumber":30,"VerseNumber":13,"Text":"ايشان را از ميان بتانشان شفيعانى نيست. و ديگر به بتان خود باور ندارند"},{"SurahNumber":30,"VerseNumber":14,"Text":"و چون قيامت برپا شود، در آن روز از يكديگر ببرند"},{"SurahNumber":30,"VerseNumber":15,"Text":"اما آنها كه ايمان آورده‌اند و كارهاى شايسته كرده‌اند، در باغى به شادمانى پردازند"},{"SurahNumber":30,"VerseNumber":16,"Text":"و اما آنهايى كه كافر شده‌اند و آيات ما را تكذيب مى‌كنند و ديدار آخرت را دروغ مى‌انگارند، همه را در عذاب حاضر آرند"},{"SurahNumber":30,"VerseNumber":17,"Text":"خدا را بستاييد بدان هنگام كه به شب درمى‌آييد و بدان هنگام كه به صبح درمى‌آييد"},{"SurahNumber":30,"VerseNumber":18,"Text":"سپاس او راست در آسمانها و زمين، به هنگام شب و به هنگامى كه به نيمروز مى‌رسيد"},{"SurahNumber":30,"VerseNumber":19,"Text":"زنده را از مرده بيرون آرد و مرده را از زنده. و زمين را پس از مُردنش زنده مى‌سازد و شما نيز اين چنين از گورها بيرون شويد"},{"SurahNumber":30,"VerseNumber":20,"Text":"از نشانه‌هاى قدرت اوست كه شما را از خاك بيافريد تا انسان شديد و به هر سو پراكنده گشتيد"},{"SurahNumber":30,"VerseNumber":21,"Text":"و از نشانه‌هاى قدرت اوست كه برايتان از جنس خودتان همسرانى آفريد. تا به ايشان آرامش يابيد، و ميان شما دوستى و مهربانى نهاد. در اين عبرتهايى است براى مردمى كه تفكر مى‌كنند"},{"SurahNumber":30,"VerseNumber":22,"Text":"و از نشانه‌هاى قدرت اوست آفرينش آسمانها و زمين، و اختلاف زبانها و رنگهايتان. در اين عبرتهايى است براى دانايان"},{"SurahNumber":30,"VerseNumber":23,"Text":"و از نشانه‌هاى قدرت او خوابيدن شماست در شب و روز و به طلب روزى برخاستن شماست. در اين عبرتهايى است براى مردمى كه مى‌شنوند"},{"SurahNumber":30,"VerseNumber":24,"Text":"و از نشانه‌هاى قدرت اوست كه برق را به قصد بيم و اميد، به شما مى‌نماياند. و از آسمان باران مى‌فرستد تا زمين مرده را بدان زنده سازد. در اين عبرتهايى است براى كسانى كه به عقل درمى‌يابند"},{"SurahNumber":30,"VerseNumber":25,"Text":"و از نشانه‌هاى قدرت اوست كه آسمان و زمين به فرمان او برپاى ايستاده‌اند. سپس شما را از زمين فرا مى‌خواند و شما از زمين بيرون مى‌آييد"},{"SurahNumber":30,"VerseNumber":26,"Text":"از آنِ اوست هر چه در آسمانها و زمين است، و همه فرمانبردار او هستند"},{"SurahNumber":30,"VerseNumber":27,"Text":"اوست كه موجودات را مى‌آفريند، سپس آنها را بازمى‌گرداند. و اين كار بر او آسانتر است. او راست صفت برترى در آسمانها و زمين و اوست پيروزمند و حكيم"},{"SurahNumber":30,"VerseNumber":28,"Text":"براى شما از خودتان مثَلى مى‌آورد: مگر بندگانتان در آنچه به شما روزى داده‌ايم با شما شريك هستند تا در مال با شما برابر باشند و همچنان كه شما آزادان از يكديگر مى‌ترسيد از آنها هم بيمناك باشيد؟ آيات را براى مردمى كه تعقل مى‌كنند اين سان تفصيل مى‌دهيم"},{"SurahNumber":30,"VerseNumber":29,"Text":"آرى، ستمكاران بى هيچ دانشى از هواى نفس خود پيروى كرده‌اند. آن را كه خدا گمراه كرده است چه كسى هدايت مى‌كند؟ آنها را هيچ ياورى نيست"},{"SurahNumber":30,"VerseNumber":30,"Text":"به يكتاپرستى روى به دين آور. فطرتى است كه خدا همه را بدان فطرت بيافريده است و در آفرينش خدا تغييرى نيست. دين پاك و پايدار اين است. ولى بيشتر مردم نمى‌دانند"},{"SurahNumber":30,"VerseNumber":31,"Text":"به او بازگرديد، و از او بترسيد، و نماز بگزاريد و از مشركان مباشيد"},{"SurahNumber":30,"VerseNumber":32,"Text":"از آنان مباشيد كه دين خود را پاره‌پاره كردند و فرقه‌فرقه شدند و هر فرقه‌اى به هر چه داشت دلخوش بود"},{"SurahNumber":30,"VerseNumber":33,"Text":"چون بر آدميان زيانى رسد، پروردگارشان را بخوانند و به درگاه او توبه كنند؛ و چون رحمت خويش به آنها بچشاند، گروهى را بينى كه به پروردگارشان شرك مى‌آورند"},{"SurahNumber":30,"VerseNumber":34,"Text":"پس نعمتى را كه به آنها داده‌ايم كفران كنند. اكنون متمتع شويد، زودا كه خواهيد دانست"},{"SurahNumber":30,"VerseNumber":35,"Text":"آيا برايشان دليلى نازل كرديم تا از چيزى كه با خدا شريك مى‌سازند سخن گفته باشد؟"},{"SurahNumber":30,"VerseNumber":36,"Text":"چون به مردم رحمتى بچشانيم، شادمان مى‌شوند؛ و چون به سبب كارهايى كه كرده‌اند رنجى به آنها رسد، ناگهان نوميد مى‌گردند"},{"SurahNumber":30,"VerseNumber":37,"Text":"آيا نمى‌بينند كه خدا روزى هر كس را كه بخواهد فراوان مى‌كند يا او را تنگ روزى مى‌سازد؟ در اين عبرتهايى است براى مردمى كه ايمان مى‌آورند"},{"SurahNumber":30,"VerseNumber":38,"Text":"حق خويشاوند و مسكين و در راه مانده را ادا كن. اين بهتر است براى كسانى كه خشنودى خدا را مى‌جويند و ايشان رستگارانند"},{"SurahNumber":30,"VerseNumber":39,"Text":"مالى كه به ربا مى‌دهيد تا در اموال مردم افزون شود، نزد خدا هيچ افزون نمى‌شود؛ و مالى كه براى خشنودى خدا از بابت زكات مى‌پردازيد، كسانى كه چنين كنند پاداش مضاعف دارند"},{"SurahNumber":30,"VerseNumber":40,"Text":"خداست آن كه شما را بيافريد، سپس روزى داد، سپس مى‌ميراند، سپس زنده مى‌كند. آيا كسانى كه شريك خدا مى‌سازيد، هيچ از اين كارها توانند؟ منزه است او و از هر چه برايش شريك مى‌آورند برتر است"},{"SurahNumber":30,"VerseNumber":41,"Text":"به سبب اعمال مردم، فساد در خشكى و دريا آشكار شد تا به آنان جزاى بعضى از كارهايشان را بچشاند، باشد كه بازگردند"},{"SurahNumber":30,"VerseNumber":42,"Text":"بگو: در زمين بگرديد و بنگريد كه عاقبت پيشينيان كه بيشترينشان از مشركان بودند چگونه بوده است"},{"SurahNumber":30,"VerseNumber":43,"Text":"به دين پاك پايدار روى بياور، پيش از آنكه روزى فرا رسد كه از امر خدا بازگشتنش نباشد. در آن روز مردم دو گروه شوند"},{"SurahNumber":30,"VerseNumber":44,"Text":"كسانى كه كافر باشند كفرشان به زيانشان باشد و آنها كه كارى شايسته كرده باشند براى خود پاداشى نيكو آماده كرده‌اند"},{"SurahNumber":30,"VerseNumber":45,"Text":"تا كسانى را كه ايمان آورده‌اند و كارهاى شايسته كرده‌اند از فضل خود پاداش دهد. زيرا خدا كافران را دوست ندارد"},{"SurahNumber":30,"VerseNumber":46,"Text":"و از نشانه‌هاى قدرت او آنكه بادهاى مژده‌دهنده را مى‌فرستد، تا رحمت خود را به شما بچشاند و تا كشتيها به فرمان او روان باشند و از فضل او روزى بجوييد. باشد كه سپاس گوييد"},{"SurahNumber":30,"VerseNumber":47,"Text":"و پيش از تو پيامبرانى را بر قومشان فرستاديم. آنان با دليلهاى روشن خود نزدشان آمدند. و ما از كسانى كه گناه كردند انتقام گرفتيم، و يارى دادن مؤمنان بر عهده ما بود"},{"SurahNumber":30,"VerseNumber":48,"Text":"خداست كه بادها را مى‌فرستد تا ابرها را برانگيزد و چنان كه خواهد بر آسمان بگسترد، و آن را پاره‌پاره كند و بينى كه باران از خلال ابرها بيرون مى‌آيد. و چون باران را به هر كه خواهد از بندگانش برساند شادمان شوند،"},{"SurahNumber":30,"VerseNumber":49,"Text":"اگر چه پيش از آنكه باران بر آنها ببارد نوميد بوده‌اند"},{"SurahNumber":30,"VerseNumber":50,"Text":"پس به آثار رحمت خدا بنگر كه چگونه زمين را پس از مُردنش زنده مى‌كند. چنين خدايى زنده‌كننده مردگان است و بر هر كارى تواناست"},{"SurahNumber":30,"VerseNumber":51,"Text":"و اگر بادى بفرستيم كه كشته‌ها را زرد ببينند، از آن پس همه كافر شوند"},{"SurahNumber":30,"VerseNumber":52,"Text":"تو نمى‌توانى مردگان را شنوا سازى و اگر اينان نيز از تو بازگردند، آواز خود را به گوش آن كران نرسانى،"},{"SurahNumber":30,"VerseNumber":53,"Text":"تو هدايت‌كننده نابينايان از گمراهيشان نيستى. تو صدايت را تنها به گوش كسانى مى‌رسانى كه به آيات ما ايمان آورده‌اند و تسليم شده‌اند"},{"SurahNumber":30,"VerseNumber":54,"Text":"خداست كه شما را ناتوان بيافريد، و پس از ناتوانى نيرومند ساخت، آنگاه پس از نيرومندى ناتوانى و پيرى آورد. هر چه بخواهد مى‌آفريند و او دانا و تواناست"},{"SurahNumber":30,"VerseNumber":55,"Text":"روزى كه قيامت برپا شود مجرمان سوگند خورند كه جز ساعتى در گور نيارميده‌اند. آرى اينچنين از حق منحرف مى‌شدند"},{"SurahNumber":30,"VerseNumber":56,"Text":"آنان كه دانش و ايمان داده شده‌اند، گويند: شما بر وفق كتاب خدا تا روز قيامت در گور آرميده‌ايد و اين روز قيامت است و شما نمى‌دانسته‌ايد"},{"SurahNumber":30,"VerseNumber":57,"Text":"در اين روز پوزش ستمكاران به حالشان سود ندهد و از آنها نخواهند كه توبه كنند"},{"SurahNumber":30,"VerseNumber":58,"Text":"ما در اين قرآن براى مردم هر گونه مثَلى آورده‌ايم. و چون آيه‌اى برايشان بياورى كافران خواهند گفت: شما ياوه گويانى بيش نيستيد"},{"SurahNumber":30,"VerseNumber":59,"Text":"اينچنين خدا بر دلهاى كسانى كه از دانايى بى‌بهره‌اند، مهر مى‌نهد"},{"SurahNumber":30,"VerseNumber":60,"Text":"پس صبر كن كه وعده خدا حق است. مباد آنان كه به مرحله يقين نرسيده‌اند، تو را بى‌ثبات و سبكسر گردانند"},{"SurahNumber":31,"VerseNumber":1,"Text":"الف. لام. ميم"},{"SurahNumber":31,"VerseNumber":2,"Text":"اينها آيه‌هاى كتاب حكمت‌آميز است"},{"SurahNumber":31,"VerseNumber":3,"Text":"نيكوكاران را هدايت و رحمتى است"},{"SurahNumber":31,"VerseNumber":4,"Text":"آنان كه نماز مى‌گزارند و زكات مى‌دهند و به آخرت يقين دارند"},{"SurahNumber":31,"VerseNumber":5,"Text":"اينان از جانب پروردگارشان هدايت يافته‌اند و اينان رستگارانند"},{"SurahNumber":31,"VerseNumber":6,"Text":"بعضى از مردم خريدار سخنان بيهوده‌اند، تا به نادانى مردم را از راه خدا گمراه كنند و قرآن را به مسخره مى‌گيرند. نصيب اينان عذابى است خوار كننده"},{"SurahNumber":31,"VerseNumber":7,"Text":"و چون آيات ما بر آنها خوانده شود، با خودپسندى روى برگردانند، چنان كه گويى نشنيده‌اند. يا همانند كسى كه گوشهايش سنگين شده باشد. او را به عذابى دردآور بشارت ده"},{"SurahNumber":31,"VerseNumber":8,"Text":"نصيب آنان كه ايمان آورده‌اند و كارهاى شايسته كرده‌اند، باغهاى پر نعمت بهشت است"},{"SurahNumber":31,"VerseNumber":9,"Text":"در آنجا جاويدانند، وعده خدا راست است. او پيروزمند و حكيم است"},{"SurahNumber":31,"VerseNumber":10,"Text":"آسمانها را بى‌هيچ ستونى كه ببينيد بيافريد و بر روى زمين كوه‌ها را بيفكند تا نلرزاندتان و از هرگونه جنبنده‌اى در آن بپراكند. و از آسمان آب فرستاديم و در زمين هرگونه گياه نيكويى رويانيديم"},{"SurahNumber":31,"VerseNumber":11,"Text":"اين آفرينش خداست. پس به من بنمايانيد آنها كه غير او هستند چه آفريده‌اند. بلكه ظالمان در گمراهى آشكارى هستند"},{"SurahNumber":31,"VerseNumber":12,"Text":"هر آينه به لقمان حكمت داديم و گفتيم: خدا را سپاس گوى، زيرا هر كه سپاس گويد به سود خود سپاس گفته، و هر كه ناسپاسى كند خدا بى‌نياز و ستودنى است"},{"SurahNumber":31,"VerseNumber":13,"Text":"و لقمان به پسرش گفت -و او را پند مى‌داد- كه: اى پسرك من، به خدا شرك مياور، زيرا شرك ستمى است بزرگ"},{"SurahNumber":31,"VerseNumber":14,"Text":"آدمى را درباره پدر و مادرش سفارش كرديم. مادرش به او حامله شد و هر روز ناتوانتر مى‌شد و پس از دو سال از شيرش باز گرفت. و سفارش كرديم كه: مرا و پدر و مادرت را شكر گوى كه سرانجام تو نزد من است،"},{"SurahNumber":31,"VerseNumber":15,"Text":"اگر آن دو به كوشش از تو بخواهند تا چيزى را كه نمى‌دانى چيست با من شريك گردانى اطاعتشان مكن. در آنها با آنها به وجهى پسنديده زندگى كن و خود، راه كسانى را كه به درگاه من باز مى‌گردند در پيش گير. بازگشت همه شما به سوى من است و من از كارهايى كه مى‌كرده‌ايد آگاهتان مى‌كنم"},{"SurahNumber":31,"VerseNumber":16,"Text":"اى پسرك من، اگر عمل به قدر يك دانه خردل در درون صخره‌اى يا در آسمانها يا در زمين باشد، خدا به حسابش مى‌آورد، كه او ريزبين و آگاه است"},{"SurahNumber":31,"VerseNumber":17,"Text":"اى پسرك من، نماز بگزار، و امر به معروف و نهى از منكر كن و بر هر چه بر تو رسد صبر كن كه اين از كارهايى است كه نبايد سهلش انگاشت"},{"SurahNumber":31,"VerseNumber":18,"Text":"به تكبر از مردم روى مگردان و به خودپسندى بر زمين راه مرو، زيرا خدا هيچ به نازخرامنده فخرفروشى را دوست ندارد"},{"SurahNumber":31,"VerseNumber":19,"Text":"در رفتارت راه ميانه را برگزين و آوازت را فرود آر، زيرا ناخوش‌ترين بانگها بانگ خران است"},{"SurahNumber":31,"VerseNumber":20,"Text":"آيا نديده‌ايد كه خدا هر چه را كه در آسمانها و زمين است رام شما كرده است و نعمتهاى خود را چه آشكار و چه پنهان به تمامى بر شما ارزانى داشته؟ و پاره‌اى از مردم بى‌هيچ دانشى يا راهنمايى و كتاب روشنى، درباره خدا جدال مى‌كنند"},{"SurahNumber":31,"VerseNumber":21,"Text":"و چون به آنها بگويند: از آنچه خدا نازل كرده است متابعت كنيد؛ گويند: نه، ما از آيينى كه پدران خود را بر آن يافته‌ايم متابعت مى‌كنيم. اگر چه شيطان به عذاب آتششان فراخوانده باشد"},{"SurahNumber":31,"VerseNumber":22,"Text":"هر كه روى خويش به خدا كند و نيكوكار باشد هرآينه به دستگيره استوارى چنگ زده است، و پايان همه كارها به سوى خداست"},{"SurahNumber":31,"VerseNumber":23,"Text":"آن كس كه كافر شده است كفرش تو را غمگين نسازد. بازگشتشان نزد ماست. پس به كارهايى كه كرده‌اند آگاهشان مى‌كنيم. زيرا خدا به آنچه در دلها مى‌گذرد آگاه است"},{"SurahNumber":31,"VerseNumber":24,"Text":"اندكى كاميابشان مى‌سازيم، سپس به بيچارگى به عذاب سختشان مى‌كشانيم"},{"SurahNumber":31,"VerseNumber":25,"Text":"اگر از آنها بپرسى: چه كسى آسمانها و زمين را آفريده است؟ خواهند گفت: خدا. بگو: سپاس خدا را. بلكه بيشترشان نادانند"},{"SurahNumber":31,"VerseNumber":26,"Text":"از آن خداست آنچه در آسمانها و زمين است و خدا بى‌نياز و ستودنى است"},{"SurahNumber":31,"VerseNumber":27,"Text":"و اگر همه درختان روى زمين قلم شوند و دريا مركب و هفت درياى ديگر به مددش بيايد، سخنان خدا پايان نمى‌يابد. و خدا پيروزمند و حكيم است"},{"SurahNumber":31,"VerseNumber":28,"Text":"آفرينش همه شما و باز زنده كردنتان تنها همانند زنده كردن يك تن است. هرآينه خدا شنوا و بيناست"},{"SurahNumber":31,"VerseNumber":29,"Text":"آيا نديده‌اى كه خدا از شب مى‌كاهد و به روز مى‌افزايد و از روز مى‌كاهد و به شب مى‌افزايد و آفتاب و ماه را رام خود ساخت كه هر يك تا زمانى معين در حركت است؟ و خدا به كارهايى كه مى‌كنيد آگاه است"},{"SurahNumber":31,"VerseNumber":30,"Text":"اين بدان سبب است كه خداى يكتا حق است و هر چه به جز او مى‌خوانند باطل است و خداست بلندمرتبه و بزرگوار"},{"SurahNumber":31,"VerseNumber":31,"Text":"آيا نديده‌اى كه كشتى به نعمت خدا در دريا روان مى‌شود تا خدا پاره‌اى از آيات قدرت خود را به شما بنماياند؟ در اين، براى مردم شكيباى سپاسگزار عبرتهاست"},{"SurahNumber":31,"VerseNumber":32,"Text":"و چون موجهاى عظيم همانند ابرها آنها را فرو پوشد، خدا را از روى اخلاص در دين بخوانند. و چون نجاتشان دهد و به خشكى برد، برخى به عهد خويش وفا كنند. و جز غداران كافرنعمت، آيات ما را انكار نكنند"},{"SurahNumber":31,"VerseNumber":33,"Text":"اى مردم، از پروردگارتان بترسيد و از روزى كه هيچ پدرى كيفر فرزند را به عهده نگيرد و هيچ فرزندى كيفر پدر را عهده‌دار نشود پروا كنيد. وعده خدا حق است. زندگى دنيا فريبتان ندهد و نيز شيطان فريبكار به كرم خدا مغرورتان نسازد"},{"SurahNumber":31,"VerseNumber":34,"Text":"خداست كه مى‌داند كه قيامت چه وقت مى‌آيد. اوست كه باران مى‌باراند و از آنچه در رحمهاست آگاه است. و هيچ كس نمى‌داند كه فردا چه چيز به دست خواهد آورد و كسى نمى‌داند كه در كدام زمين خواهد مرد. خدا دانا و آگاه است"},{"SurahNumber":32,"VerseNumber":1,"Text":"الف. لام. ميم"},{"SurahNumber":32,"VerseNumber":2,"Text":"نازل شدن اين كتاب، كه در آن هيچ شكى نيست، از جانب پروردگار جهانيان است"},{"SurahNumber":32,"VerseNumber":3,"Text":"آيا مى‌گويند دروغى است كه خود به هم بافته؟ نه، سخنى است بر حق از جانب پروردگارت، تا مردمى را كه پيش از تو بيم‌دهنده‌اى نداشته‌اند بيم دهى. شايد به راه هدايت افتند"},{"SurahNumber":32,"VerseNumber":4,"Text":"خداست كه آسمانها و زمين را و آنچه ميان آنهاست در شش روز بيافريد و آنگاه به عرش پرداخت. شما را جز او كارساز و شفيعى نيست. آيا پند نمى‌گيريد؟"},{"SurahNumber":32,"VerseNumber":5,"Text":"كار را از آسمان تا زمين سامان مى‌دهد. سپس در روزى كه مقدار آن هزار سال است -چنان كه مى‌شماريد- به سوى او بالا مى‌رود"},{"SurahNumber":32,"VerseNumber":6,"Text":"اوست كه داناى نهان و آشكار است. پيروزمند و مهربان است"},{"SurahNumber":32,"VerseNumber":7,"Text":"آن كه هر چه را آفريد به نيكوترين وجه آفريد و خلقت انسان را از گل آغاز كرد"},{"SurahNumber":32,"VerseNumber":8,"Text":"سپس نسل او را از عصاره آبى بى‌مقدار پديد آورد"},{"SurahNumber":32,"VerseNumber":9,"Text":"آنگاه بالاى او راست كرد و از روح خود در آن بدميد. و برايتان گوش و چشمها و دلها آفريد. چه اندك شكر مى‌گوييد"},{"SurahNumber":32,"VerseNumber":10,"Text":"و گفتند: آيا وقتى كه در زمين ناپديد شويم، آفرينش تازه‌اى خواهيم يافت؟ آرى، ايشان به ديدار با پروردگارشان ايمان ندارند"},{"SurahNumber":32,"VerseNumber":11,"Text":"بگو: فرشته مرگ كه موكل بر شماست، شما را مى‌ميراند. سپس به سوى پروردگارتان باز گردانيده مى‌شويد"},{"SurahNumber":32,"VerseNumber":12,"Text":"تو را عبرت است آنگاه كه مجرمان را در نزد پروردگارشان سرافكنده بينى. گويند: اى پروردگار ما، ديديم و شنيديم. اكنون ما را بازگردان تا كارى شايسته كنيم، كه اينك به يقين رسيده‌ايم"},{"SurahNumber":32,"VerseNumber":13,"Text":"اگر مى‌خواستيم، هدايت هر كس را به او ارزانى مى‌داشتيم. ولى وعده من كه جهنم را از همه جنيان و آدميان پر مى‌كنم، حق است"},{"SurahNumber":32,"VerseNumber":14,"Text":"به كيفر آنكه ديدار چنين روزى را فراموش كرده بوديد، اكنون بچشيد. ما نيز شما را از ياد برده‌ايم. به سزاى كارهايى كه مى‌كرده‌ايد عذاب جاويد را بچشيد"},{"SurahNumber":32,"VerseNumber":15,"Text":"تنها كسانى به آيات ما ايمان آورده‌اند كه چون آيات ما را بشنوند به سجده بيفتند و پروردگارشان را به پاكى بستايند و سركشى نكنند"},{"SurahNumber":32,"VerseNumber":16,"Text":"از بستر خواب پهلو تهى مى‌كنند، پروردگارشان را با بيم و اميد مى‌خوانند و از آنچه به آنها داده‌ايم انفاق مى‌كنند"},{"SurahNumber":32,"VerseNumber":17,"Text":"و هيچ كس از آن مايه شادمانى خبر ندارد كه به پاداش كارهايى كه مى‌كرده برايش اندوخته شده است"},{"SurahNumber":32,"VerseNumber":18,"Text":"آيا آن كس كه ايمان آورده همانند كسى است كه عصيان مى‌ورزد؟ نه، برابر نيستند"},{"SurahNumber":32,"VerseNumber":19,"Text":"اما آنان كه ايمان آورده‌اند و كارهاى شايسته كرده‌اند، به پاداش اعمالى كه مى‌كرده‌اند منزلگاهى در باغهاى بهشت خواهند يافت"},{"SurahNumber":32,"VerseNumber":20,"Text":"و اما عصيان‌پيشگان، منزلگاهشان آتش است. هرگاه كه بخواهند از آن بيرون آيند، بار ديگر آنها را به درون آتش باز گردانند و بگويندشان: بچشيد عذاب آتشى را كه دروغش مى‌پنداشتيد"},{"SurahNumber":32,"VerseNumber":21,"Text":"و عذاب دنيا را پيش از آن عذاب بزرگ‌تر به ايشان بچشانيم، باشد كه باز گردند"},{"SurahNumber":32,"VerseNumber":22,"Text":"كيست ستمكارتر از آن كسى كه او را به آيات پروردگارش پند دهند ولى اعراض كند؟ ما از مجرمان انتقام مى‌گيريم"},{"SurahNumber":32,"VerseNumber":23,"Text":"هرآينه به موسى كتاب داديم. از ديدار او در ترديد مباش. و آن را راهنماى بنى‌اسرائيل قرار داديم"},{"SurahNumber":32,"VerseNumber":24,"Text":"از ميان آن قوم پيشوايانى پديد آورديم كه چون صبورى پيشه كردند و به آيات ما يقين داشتند، به فرمان ما به هدايت مردم پرداختند"},{"SurahNumber":32,"VerseNumber":25,"Text":"هرآينه پروردگار تو در روز قيامت در آنچه اختلاف مى‌كردند ميانشان داورى خواهد كرد"},{"SurahNumber":32,"VerseNumber":26,"Text":"آيا آن همه مردمى را كه پيش از ايشان هلاك كرديم و اكنون اينان در خانه‌هايشان راه مى‌روند سبب هدايتشان نشد؟ در اين عبرتهاست، چرا نمى‌شنوند؟"},{"SurahNumber":32,"VerseNumber":27,"Text":"آيا نمى‌بينند كه آب را به زمين خشك و بى‌گياه روانه مى‌سازيم تا كشتزارها برويانيم و چارپايان و خودشان از آن بخورند؟ چرا نمى‌بينند؟"},{"SurahNumber":32,"VerseNumber":28,"Text":"مى‌گويند: اگر راست مى‌گوييد، پيروزى چه وقت خواهد بود؟"},{"SurahNumber":32,"VerseNumber":29,"Text":"بگو: در روز پيروزى، ايمان آوردن كافران سودشان ندهد، و مهلتشان ندهند"},{"SurahNumber":32,"VerseNumber":30,"Text":"پس، از ايشان اعراض كن و منتظر باش، كه آنها نيز در انتظارند"},{"SurahNumber":33,"VerseNumber":1,"Text":"اى پيامبر، از خدا بترس و از كافران و منافقان اطاعت مكن. زيرا خدا دانا و حكيم است"},{"SurahNumber":33,"VerseNumber":2,"Text":"از هر چه از پروردگارت به تو وحى مى‌شود اطاعت كن. زيرا خدا بدانچه مى‌كنيد آگاه است"},{"SurahNumber":33,"VerseNumber":3,"Text":"و بر خدا توكل كن، زيرا خدا كارسازى را بسنده است"},{"SurahNumber":33,"VerseNumber":4,"Text":"خدا در درون هيچ مردى دو قلب ننهاده است. و زنانتان را كه مادر خود مى‌خوانيد مادرتان قرار نداد و فرزندخواندگانتان را فرزندانتان نساخت. اينها چيزهايى است كه به زبان مى‌گوييد و سخن حق از آن خداست و اوست كه راه مى‌نمايد"},{"SurahNumber":33,"VerseNumber":5,"Text":"پسرخواندگان را به نام پدرشان بخوانيد كه در نزد خدا منصفانه‌تر است. اگر پدرشان را نمى‌شناسيد، برادران دينى و موالى شما باشند. اگر پيش از اين خطايى كرده‌ايد باكى نيست، مگر آنكه به قصد دل كنيد. و خدا آمرزنده و مهربان است"},{"SurahNumber":33,"VerseNumber":6,"Text":"پيامبر به مؤمنان از خودشان سزاتر است و زنانش مادران مؤمنان هستند و در كتاب خدا خويشاوندان نسبى از مؤمنان و مهاجران به يكديگر سزاوارترند، مگر آنكه بخواهيد به يكى از دوستان خود نيكى كنيد. و اين حكم در كتاب خدا مكتوب است"},{"SurahNumber":33,"VerseNumber":7,"Text":"و آن هنگام كه از پيامبران پيمان گرفتيم و از تو و از نوح و ابراهيم و موسى و عيسى بن مريم و از همه آنها پيمانى سخت گرفتيم،"},{"SurahNumber":33,"VerseNumber":8,"Text":"تا راستگويان را از صدقشان بپرسد، و براى كافران عذابى دردآور مهيا كرده است"},{"SurahNumber":33,"VerseNumber":9,"Text":"اى كسانى كه ايمان آورده‌ايد، از نعمتى كه خدا به شما داده است ياد كنيد، بدان هنگام كه لشكرها بر سر شما تاخت آوردند و ما باد را و لشكرهايى را كه نمى‌ديديد بر سرشان فرستاديم و خدا بدانچه مى‌كرديد بينا بود"},{"SurahNumber":33,"VerseNumber":10,"Text":"آنگاه كه از سمت بالا و از سمت پايين بر شما تاختند، چشمها خيره شد و دلها به گلوگاه رسيده بود و به خدا گمانهاى گوناگون مى‌برديد"},{"SurahNumber":33,"VerseNumber":11,"Text":"در آنجا مؤمنان در معرض امتحان درآمدند و سخت متزلزل شدند"},{"SurahNumber":33,"VerseNumber":12,"Text":"زيرا منافقان و آنهايى كه در دلهايشان بيمارى است، مى‌گفتند: خدا و پيامبرش جز فريب به ما وعده‌اى نداده‌اند"},{"SurahNumber":33,"VerseNumber":13,"Text":"و گروهى از آنها گفتند: اى مردم يثرب، اينجا جاى ماندنتان نيست. بازگرديد. و گروهى از آنها از پيامبر رخصت طلبيدند. مى‌گفتند: خانه‌هاى ما را حفاظى نيست. خانه‌هايشان بى‌حفاظ نبود، مى‌خواستند بگريزند"},{"SurahNumber":33,"VerseNumber":14,"Text":"و اگر از اطراف، خانه‌هايشان را محاصره كنند و از آنها بخواهند كه مرتد شوند، مرتد خواهند شد و جز اندكى درنگ روانخواهند داشت"},{"SurahNumber":33,"VerseNumber":15,"Text":"اينان پيش از اين با خدا پيمان بسته بودند كه در جنگ به دشمن پشت نكنند. خدا از پيمان خود بازخواست خواهد كرد"},{"SurahNumber":33,"VerseNumber":16,"Text":"بگو: اگر از مرگ يا كشته شدن بگريزيد، هرگز گريختن سودتان ندهد. و آنگاه از زندگى جز اندكى بهره‌مند نخواهيد شد"},{"SurahNumber":33,"VerseNumber":17,"Text":"بگو: اگر خدا برايتان قصد بدى داشته باشد يا بخواهد به شما رحمتى ارزانى دارد، كيست كه شما را از اراده او نگه دارد. ايشان جز خدا براى خود دوست و مددكارى نخواهند يافت"},{"SurahNumber":33,"VerseNumber":18,"Text":"خدا مى‌داند چه كسانى از شما مردم را از جنگ بازمى‌دارند. و نيز مى‌شناسد كسانى را كه به برادران خود مى‌گويند: به نزد ما بياييد. و جز اندكى به جنگ نمى‌آيند"},{"SurahNumber":33,"VerseNumber":19,"Text":"هر خيرى را از شما دريغ مى‌دارند، و چون وحشت فراز آيد بينى كه به تو مى‌نگرند و چشمانشان در حدقه مى‌گردد مثل كسى كه از مرگ بيهوش شده باشد. و چون وحشت از ميان برود، از حرص غنايم با زبان تيز خود برنجانندتان. اينان ايمان نياورده‌اند. و خدا اعمالشان را تباه كرده است و اين كار بر خدا آسان بوده است"},{"SurahNumber":33,"VerseNumber":20,"Text":"مى‌پندارند كه سپاه احزاب نرفته است. و اگر آن لشكرها بازمى‌آمدند، آرزو مى‌كردند كه كاش در ميان اعراب باديه‌نشين مى‌بودند و همواره از اخبار شما مى‌پرسيدند. اگر هم در ميان شما مى‌بودند، جز اندكى قتال نمى‌كردند"},{"SurahNumber":33,"VerseNumber":21,"Text":"براى شما اگر به خدا و روز قيامت اميد مى‌داريد و خدا را فراوان ياد مى‌كنيد، شخص رسول اللّه مقتداى پسنديده‌اى است"},{"SurahNumber":33,"VerseNumber":22,"Text":"و چون مؤمنان آن گروه‌ها را ديدند، گفتند: اين همان چيزى است كه خدا و پيامبرش به ما وعده داده‌اند و خدا و پيامبرش راست گفته‌اند. و جز به ايمان و تسليمشان نيفزود"},{"SurahNumber":33,"VerseNumber":23,"Text":"از مؤمنان مردانى هستند كه به پيمانى كه با خدا بسته بودند وفا كردند. بعضى بر سر پيمان خويش جان باختند و بعضى چشم به راهند و هيچ پيمان خود دگرگون نكرده‌اند"},{"SurahNumber":33,"VerseNumber":24,"Text":"تا خدا راستگويان را به سبب راستى گفتارشان پاداش دهد و منافقان را اگر خواهد عذاب كند يا توبه آنها را بپذيرد، كه خدا آمرزنده و مهربان است"},{"SurahNumber":33,"VerseNumber":25,"Text":"خدا كافران كينه‌توز را بازپس زد. اينان به هيچ غنيمتى دست نيافتند. و در كارزار مؤمنان را خدا بسنده است. زيرا خدا پرتوان و پيروزمند است"},{"SurahNumber":33,"VerseNumber":26,"Text":"از اهل كتاب آن گروه را كه به ياريشان برخاسته بودند از قلعه‌هايشان فرود آورد و در دلهايشان بيم افكند. گروهى را كشتيد و گروهى را به اسارت گرفتيد"},{"SurahNumber":33,"VerseNumber":27,"Text":"خدا زمين و خانه‌ها و اموالشان و زمينهايى را كه بر آنها پاى ننهاده‌ايد به شما واگذاشت. و خدا بر هر كارى تواناست"},{"SurahNumber":33,"VerseNumber":28,"Text":"اى پيامبر، به زنانت بگو: اگر خواهان زندگى دنيا و زينتهاى آن هستيد، بياييد تا شما را بهره‌مند سازم و به وجهى نيكو رهايتان كنم؛"},{"SurahNumber":33,"VerseNumber":29,"Text":"و اگر خواهان خدا و پيامبر او و سراى آخرت هستيد، خدا به نيكوكارانتان پاداشى بزرگ خواهد داد"},{"SurahNumber":33,"VerseNumber":30,"Text":"اى زنان پيامبر، هر كس از شما مرتكب كار زشت در خور عقوبت شود، خدا عذاب او را دو برابر مى‌كند. و اين بر خدا آسان است"}]}