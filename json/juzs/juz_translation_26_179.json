{"Id":179,"LanguageCodes":["ff","ful"],"Name":"ful-rowadtranslatio","Author":"Rowad Translation Center And Islamhouse","Language":"Fulah","Description":"Fulah","Direction":"ltr","Source":"https://quranenc.com/en/browse/fulani_rwwad","Translations":[{"SurahNumber":46,"VerseNumber":1,"Text":"Haa, Miim"},{"SurahNumber":46,"VerseNumber":2,"Text":"Jippagol Deftere nden, ko immorde ka Allah, Fooluɗo, Ñeeño On"},{"SurahNumber":46,"VerseNumber":3,"Text":"Men tagiraali kammuuli ɗin e leydi ndin e kon ko woni hakkunde majji, si wanaa e goonga e lajala happaangal [fii mun]. Yedduɓe ɓen ko ɗuurniiɓe e ko ɓe rentiniraa kon"},{"SurahNumber":46,"VerseNumber":4,"Text":"Maaku: \"On yi'ii ko rewoton kon hara wanaa Allah, hollee lam ko ɗi tagi e leydi ndin? Kaa hara hiɗi mari geɓal e [tagugol] kammuuli ɗin? Awa addanee lam Deftere jippinaande ado ndee ɗoo maaɗum batte ganndal, si wonii ko on goonguɓe"},{"SurahNumber":46,"VerseNumber":5,"Text":"Ko hommbo ɓuri majjude, wa on rewoowo ko wanaa Allah, kon ko jaabotaako mo haa Ñalnde Darngal? Hara ɗin [reweteeɗi] ko welsindiiɗi e dewal majji"},{"SurahNumber":46,"VerseNumber":6,"Text":"Si yimɓe ɓen mooɓoyaama [ka Darngal], ɗi wontanoyay ɓe ayɓe, ɓe wona e yeddugol ko ɓe rewaynooɗi kon"},{"SurahNumber":46,"VerseNumber":7,"Text":"Si Aayeeje Amen ɓannguɗe ɗen janngaama e maɓɓe, yedunooɓe goonga ɓen tuma nde arnoo e maɓɓe ɓen wi'a: \"Ɗum ko mbilewu ɓanngu ngu"},{"SurahNumber":46,"VerseNumber":8,"Text":"Kaa ɓe wi'ay woni :\"O fefindi nde?\" Awa maaku: \"Si taw mi fefindi nde, awa doo on duncantaa lam huunde e [lepte] Allah ɗen. Ko Kanko ɓuri anndude on, tuma nde jumpoton e mayre. O yonii seedee hakkunde am e mon. Ko Kanko woni Haforowo, Hinnotooɗo On"},{"SurahNumber":46,"VerseNumber":9,"Text":"Maaku: \"Mi wonaa arano e Nulaaɓe ɓen; mi anndaa kadi ko waɗetee mi, maa ko waɗeteɗon. Mi jokkaa si wanaa ko wahayinaa kon e am; mi laataaki si wanaa jertinoowo ɓanngina"},{"SurahNumber":46,"VerseNumber":10,"Text":"Maaku: \"Yeetee lam, si tawii le konde iwrunde ka Allah, yedduɗon ɗum, seedotooɗo e ɓiɗɓe Israa'ila ɓen seedii e [sellugol] ɗum, o gomɗini, onon kan townitiɗon...Pellet, Allah fewnataa yimɓe tooñooɓe ɓen"},{"SurahNumber":46,"VerseNumber":11,"Text":"Yedduɓe ɓen wi'ani gomɗimɓe ɓen: \"Si tawno ɗum ko moƴƴere, ɓen (waasuɓe) adototaako men e mun\". Nde wonunoo ɓe fewnoraali nde, ma ɓe wi'u: \"Ndee ko fenaande neeɓunde"},{"SurahNumber":46,"VerseNumber":12,"Text":"Hino aditiinde, Deftere Muusaa nden, ɗowornde e yurmeende. Ndee ɗoo kadi, ko Deftere goonginir- nde [ɗeya Defte] e ɗemngal aarabu, fii yo jertinir (nde) tooñooɓe ɓen e wewlinirnde moƴƴinooɓe ɓen"},{"SurahNumber":46,"VerseNumber":13,"Text":"Pellet, wi'uɓe ɓen: \"Ko Allah woni Joomi amen\", refti ɓe tabiti (e gomɗinal), kulol alanaa ɓen, wanaa kamɓe sunoytoo"},{"SurahNumber":46,"VerseNumber":14,"Text":"Ko ɓen woni yimɓe Aljanna ɓen duumotooɓe ton, njoɓdi ko ɓe gollaynoo kon"},{"SurahNumber":46,"VerseNumber":15,"Text":"Men yamirii neɗɗanke on moƴƴagol e jibimɓe mo ɓen: Jiido makko soworike mo saɗteende, o jibiniri mo kadi saɗteende; soweede mo e enteede mo ko lebbi cappanɗe tati, haa ka o si o yottike sagatalaaku makku ngun o timminii duuɓi cappanɗe nayi, o wi'a: \"Joomi, longinam yettugol neema Ma mo neeminirɗaa mi min e jibimɓe lam, e nde mi gollata moƴƴuɗi weltinayɗe Ma, moƴƴinanaa lam geyngol am ngol. Mi tuubanii Ma, ko mi jeyaaɗo e jebbiliiɓe ɓen"},{"SurahNumber":46,"VerseNumber":16,"Text":"Ko ɓen woni ɓe Men jaɓanta ko ɓuri moƴƴude e ko ɓe golli, Men yawtana ɓe bonɗi maɓɓe, (ɓe jeyaama) e yimɓe Aljanna ɓen. Ɗum ko fodoore goonga nde ɓe fodanoo"},{"SurahNumber":46,"VerseNumber":17,"Text":"Kala non wi'anɗo jibimɓe mo ɓen: \"Uf mo'on ! Kere on foday lam immintineede hara le gomɗii mofte yawtiino ado lam?\" Hara ɓen ɗiɗo no faabtinora Allah [wiide mo]: \"Ee bone maa, Gomɗin ! Pellet, fodooree Allah nde ko goonga\". O wi'a: \"Ɗum wonaali, si wanaa tinndi adinooɓe ɓen"},{"SurahNumber":46,"VerseNumber":18,"Text":"Ko ɓen woni ɓe Konngol ngol jojji e mun, (ɓe jeyaama) e mofte yawtunooɗe ado maɓɓe, immorde e jinna e yimɓe. Pellet, ɓe laatino sooyuɓe"},{"SurahNumber":46,"VerseNumber":19,"Text":"Hino woodani kala [fedde e maɓɓe]: darjaaji e ko ɓe golli kon, fii no O hunnirana ɓe njoɓdi golle maɓɓe ɗen; e hoore ɓe tooñetaake"},{"SurahNumber":46,"VerseNumber":20,"Text":"Ñalnde heeferɓe ɓen weeɓitoytee e Yiite ngen (ɓe wi'anee): \"On naɓii moƴƴi mon ɗin ka nguurndam mon aduna, dakmitorɗon ɗi. Hannde non, on yoɓitirte lepte hoynooje, sabu ko townitoraynoɗon kon ka hoore leydi, ko aldaa e goonga, e ko huuwiraynoɗon kon faasiqaaku"},{"SurahNumber":46,"VerseNumber":21,"Text":"Janto fii musiɗɓe Aadi (Huudi) ɓen, nde o jertinirnoo yimɓe makko ɓen aynde nden - gomɗii hari jertinooji yawtiino yeeso makko e ɓaawo makko - wonnde: \"Wata on rewu si wanaa Allah. Min miɗo hulani on lepte ñalaande mawnde"},{"SurahNumber":46,"VerseNumber":22,"Text":"Ɓe wi'i: \"E a aru men fii yo a firliaa men e rewetee- ɗi amen ɗin? Awa addan men ko kammbiranɗaa men kon, si wonii ko a jeyaaɗo e goonguɓe ɓen"},{"SurahNumber":46,"VerseNumber":23,"Text":"O maaki: \"Ganndal ngal ko ka Allah woni. Min mi yottinanay on tun woni, ko mi nulaa kon. Ko woni tun mi yi'ii ko on yimɓe majjaaɓe"},{"SurahNumber":46,"VerseNumber":24,"Text":"Nde ɓe yi'unoo ruulde honde weeɓitii fewtiri ayɗe maɓɓe ɗen, ɓe wi'i: \"Ndee ko duulere toɓaynde e men\". Ko nden kan woni ! ko hawjirnoɗon kon : ko henndu, ndu lepte muusuɗe woni e mun"},{"SurahNumber":46,"VerseNumber":25,"Text":"hindu muncira kala huunde, yamiroore Joomi mayru\". Ɓe waɗtini, tawi yi'etaake si wanaa koɗooli maɓɓe ɗin. Ko wano nii Men yoɓitirta yimɓe bonnooɓe ɓen"},{"SurahNumber":46,"VerseNumber":26,"Text":"Gomɗii Men yeɗiino ɓe, e kon ko Men yeɗaali on e mun. Men waɗani ɓe nanɗe, e giiɗe e ɓerɗe. Kono ɗen nanɗe maɓɓe, e giiɗe maɓɓe e ɓerɗe maɓɓe (fow) duncanaali ɓe goɗɗum, tawde ɓe laatino yeddooɓe Aayeeje Allah ɗen. Ko ɓe jalkitaynoo kon jippii e maɓɓe"},{"SurahNumber":46,"VerseNumber":27,"Text":"Gomɗii Men halkiino ca'e wonunooɓe sera mon; Men firlitiri Aayeeje ɗen, belajo'o ɓe ruttoto"},{"SurahNumber":46,"VerseNumber":28,"Text":"Ko haɗno ɗin ɗi ɓe jogitornoo reweteeɗi ɓaɗtinorɗi gaanin Allah, faaboo ɓe? Tigi on, ɗin majjirii ɓe; ko ɗum wonunoo fenaande maɓɓe e ko ɓe fefindotonoo"},{"SurahNumber":46,"VerseNumber":29,"Text":"Janto tuma nde Men imminnoo fedde jinna e maaɗa, hiɗi heɗoo Alqur'aana. Nde ɗi tawanoo ɗum, ɗi wi'i: \"Heɗee\"...Nde [janngin kin] timmunoo, ɗi huccitiri ka yimɓe majji, jeertinooji"},{"SurahNumber":46,"VerseNumber":30,"Text":"Ɗi wi'i: \"Ko onon yo mbatu amen, men nanii Deftere jippinaande ɓaawo Muusaa, goonginnde ɗen adiiɗe nde. Hinde fewna e goonga e laawol focciingol"},{"SurahNumber":46,"VerseNumber":31,"Text":"Ko ono yo mbatu amen, nootee noddoowo e Allah on, gomɗinon mo. [Ontuma] O haforanay on junuubimon ɗin, O daɗnda on lepte muusuɗe"},{"SurahNumber":46,"VerseNumber":32,"Text":"Kala mo nootaake noddoowo e Allah on, o wonaa laawotooɗo ka leydi, o alaa kadi giɗo gaanin Makko. Ko ɓen woni e nder majjere ɓanngunde"},{"SurahNumber":46,"VerseNumber":33,"Text":"E ɓee yi'aali wonnde ko Allah tagi kammuuli ɗin e leydi ndin, O ronkiraali tagugol ɗi, wonnde ko O haɗtanɗo wuurnitugol maayɓe ɓen? Ko non woniri. Pellet, ko O haɗtanɗo kala huunde"},{"SurahNumber":46,"VerseNumber":34,"Text":"Ñalnde heeferɓe ɓen weeɓitoytee e Yiite ngen, [ɓe wi'anee]: \"Wanaa goonga nii?\" Ɓe wi'a : \"Ko non woniri! Men woondirii Joomi amen!\". O Daala : \"Awa meeɗiree non lepte ɗen, sabu kon ko yeddiraynoɗon"},{"SurahNumber":46,"VerseNumber":35,"Text":"Muññor muñal joomiraaɓe pellital ɓen ka Nulaaɓe; wata a hawjan ɓe. Ñalnde ɓe yi'oyta ko ɓe kammbiranaa kon, ɓe wa'oyay wa si ɓe ñiiɓaano [ka leydi] si wanaa dumunna-hun ñalorma. Ɗun ko yottinal. Ko homɓe halketee si wanaa yimɓe faasiqiiɓe ɓen"},{"SurahNumber":47,"VerseNumber":1,"Text":"Ɓen yedduɓe ɓe falii laawol Allah ngol, O bonnii golle maɓɓe ɗen"},{"SurahNumber":47,"VerseNumber":2,"Text":"Gomɗimɓe ɓen ɓe golli golle moƴƴe, ɓe gomɗini ko jippinaa kon e Muhammad - on goonga immorɗo e Joomi maɓɓe - O yawtanii ɓe bonɗi maɓɓe ɗin, O moƴƴinii fiyaaku maɓɓe on"},{"SurahNumber":47,"VerseNumber":3,"Text":"Ko waɗi ɗum, ko tawde yedduɓe ɓen jokkii meere nden, gomɗimɓe ɓen kan jokki goonga kan immorde e Joomi maɓɓe on. Ko wano nii Allah piyiranta yimɓe ɓen mise maɓɓe ɗen"},{"SurahNumber":47,"VerseNumber":4,"Text":"Si on arii hawrude e yedduɓe ɓen (ka hare), ko soppugol daaɗe ɗen. Haa si on ɗuɗɗinii warugol ɓe, haɓɓon koyɗe ɗen. Ko si on moƴƴoray e maɓɓe accitugol ɓe ɓaawo ɗum, maa si ko soktiigu, haa hare nden wallina jogaaji mayre. Ko non ñaawiraa, si Allah no muuyunoo, O wallitotono on e maɓɓe, ko woni tun, ko no O jarribora yoga mon e dow yoga. Waraaɓe fii Allah ɓen, pellet, O yeebataa golle maɓɓe ɗen"},{"SurahNumber":47,"VerseNumber":5,"Text":"Arma O fewna ɓe, O moƴƴina fiyaaku maɓɓe"},{"SurahNumber":47,"VerseNumber":6,"Text":"O naadoya ɓe Aljanna, mo O anndini ɓe fii mun"},{"SurahNumber":47,"VerseNumber":7,"Text":"Ko onon yo gomɗimɓe, si on wonii wallooɓe fii Allah, O wallay on, O tabintina teppe mon ɗen"},{"SurahNumber":47,"VerseNumber":8,"Text":"Yedduɓe ɓee kan, halkaare woodanii ɓe, O majjinii kadi golle maɓɓe ɗen"},{"SurahNumber":47,"VerseNumber":9,"Text":"Ɗum le ko tawde ɓe añii ko Allah jippini kon, O bonni golle maɓɓe ɗen"},{"SurahNumber":47,"VerseNumber":10,"Text":"E ɓee yiilaaki e leydi ndin, ɓe teskoo ko honno battane adinooɓe ɓen wa'unoo? Allah halkuno fii maɓɓe. sugu mum kadi hino woodani yedduɓe ɓen"},{"SurahNumber":47,"VerseNumber":11,"Text":"Ko waɗi ɗum, ko tawde ko Allah woni giɗo gomɗimɓe ɓen; hara non yedduɓe ɓen, giɗo (woo) alanaa ɓe"},{"SurahNumber":47,"VerseNumber":12,"Text":"Pellet, Allah naadoyay gomɗimɓe golli moƴƴuɗi ɓen, Aljannaaji ɗi canɗi ilata ley (kuɓeeje) majje. Yedduɓe ɓen kan, hiɓe dakmitoo, ɓe ñaamira wano neemoraaɗi ɗin ñaamirta; hara non ko Yiite ngen woni jaaƴorde maɓɓe. @Corrected"},{"SurahNumber":47,"VerseNumber":13,"Text":"Ɗuuɗii e ca'e, ɓurnooɓe tiiɗude cemmbe, e dii ndeen saare maa raɗiinde ma, ɓe Men halki, ballo alanaa ɓe"},{"SurahNumber":47,"VerseNumber":14,"Text":"Kere ko on wonɗo e ɓanngannduyee immorde ka Joomi mun, wa'i wa ɓen cuɗinanaaɓe kuuɗe mun bonɗe ɗen, ɓe jokki mbeleeɗe maɓɓe"},{"SurahNumber":47,"VerseNumber":15,"Text":"Ko woni sifa Aljanna fodaaɗo on gomɗuɓe ɓen: ina toon canɗi ndiyam ɗi dakamme mun waylaaki, e canɗi ɓira ɗi waylataa dakamme mun, e canɗi konnjam welayɗam yarooɓe, e canɗi njuuri laɓɓinaandi. Hino woodani ɓe kadi ton: kala dimɓe, e haforaneede immorde e Joomi maɓɓe. [Ɓen wa'oyay] wa luttinoyteeeɓe ɓen ka Yiite, ɓe yarnee ndiyam fatayɗam, ɗam taƴa tetekki maɓɓe ɗin"},{"SurahNumber":47,"VerseNumber":16,"Text":"Hino e maɓɓe heɗitotooɓe ma. Kono ko haa si ɓe yaltii ka maaɗa, ɓe wi'ana okkaaɓe ganndal ɓen: \"Ko honɗum dee, o wi'unoo naanen?\" Ko ɓen woni ɓe Allah noti e ɓerɗe mun ɗen, ɓe jokki mbeleeɗe maɓɓe ɗen"},{"SurahNumber":47,"VerseNumber":17,"Text":"Feewuɓe ɓen kan, O ɓeydu ɓe peewal O okkiɓe gomɗal maɓɓe"},{"SurahNumber":47,"VerseNumber":18,"Text":"Hara ɓee no habbii si wanaa Darngal ngal nde ardata ɓe e juhal? Gomɗii le maandeeji maggal arii. Ko honno ɓe waajitoroyta, si ngal ardanii ɓe (juhal)"},{"SurahNumber":47,"VerseNumber":19,"Text":"Awa anndu pellet, reweteeɗo alaa si wanaa Allah, insinanoɗaa junuubi maa ɗin, e gomɗimɓe worɓe ɓen e gomɗimɓe rewɓe ɓen. Allah no anndi ñallirde mon e hiirirde mon"},{"SurahNumber":47,"VerseNumber":20,"Text":"Gomɗimɓe ɓen hino wi'a: \"Hara nun cortewol (hare) jippotono!\" Si tawii le cortewol ñeñaangol jippinaama, fii hare jantaama e maggol, a tinay ɓen ɓe ñawu woni e ɓerɗe mun hino ndaare, ndaarɗe mo maayde faɗɗini. Ko haanannoo ɓe"},{"SurahNumber":47,"VerseNumber":21,"Text":"ko ɗoftagol e konngol moƴƴol. Si fiyaaku on fellitii, hara nun ɓe gomɗinno Allah, ko ɗum ɓuraynoo moƴƴannde ɓe"},{"SurahNumber":47,"VerseNumber":22,"Text":"E on tamƴinaaki, si wonii on ɗuurnike, nde bonnoton e leydi ndin, taƴon enɗamaaji mon"},{"SurahNumber":47,"VerseNumber":23,"Text":"Ko ɓen woni ɓe Allah huɗi ɓen, O faaɗini ɓe, O wumini giiɗe maɓɓe ɗen"},{"SurahNumber":47,"VerseNumber":24,"Text":"E ɓee tasktaako Alqur'aana, kaa ko sokirɗe woni woni e ɓerɗe mum en"},{"SurahNumber":47,"VerseNumber":25,"Text":"Pellet, ɓen ruttorɓe ɓabbe mun ɓaawo nde peewal ngal ɓanngannoo ɓe, ko seytaane cuɗinani ɓe, o hodi ɓe"},{"SurahNumber":47,"VerseNumber":26,"Text":"Ko tawde ɓe wi'anii ɓen añuɓe ko Allah jippini kon: \"Men ɗoftoto on e yoga e piiji\". Allah non no anndi gunndooji maɓɓe ɗin"},{"SurahNumber":47,"VerseNumber":27,"Text":"Ko honno (ɓee wa'oyta) tuma nde Malaa'ika'en timmini fii maɓɓe, hara hiɓe bantoo geece maɓɓe e dote maɓɓe"},{"SurahNumber":47,"VerseNumber":28,"Text":"Ko tawde ko ɓe jokkii ko tikkinta Allah, ɓe añii welayɗi Mo ɗin, O bonni fii golle maɓɓe ɗen"},{"SurahNumber":47,"VerseNumber":29,"Text":"Kaa ɓen ɓe ñawu woni e ɓerɗe mun sikuu wonnde Allah yaltintaa ngaynguuji maɓɓe"},{"SurahNumber":47,"VerseNumber":30,"Text":"Sinno Men haajuno, Men holleteno ɓe. Anndiraa ɓe maandeeji maɓɓe ɗin; ko pellet, a anndirayno ɓe ka konngol welngol. Allah non hino anndi golle mon ɗen"},{"SurahNumber":47,"VerseNumber":31,"Text":"Ma Men jarribo on, haa Men annda tiiɗniiɓe ɓen e mon, e muññiiɓe ɓen. Men jarriboo kadi kabaruuji mon"},{"SurahNumber":47,"VerseNumber":32,"Text":"Pellet, yedduɓe ɓen ɓe faddi laawol Allah ngol, ɓe lunndii Nulaaɗo on ɓaawo nde peewal ngal ɓanngannde ɓe, ɓen lorrataa Allah hay huunde. Ma O bonnu fii golle maɓɓe ɗen"},{"SurahNumber":47,"VerseNumber":33,"Text":"Ko onon yo gomɗimɓe! Ɗoftee Allah, ɗoftoɗon Nulaaɗo on, wata on bonnu golle mon ɗen"},{"SurahNumber":47,"VerseNumber":34,"Text":"Pellet, ɓen yedduɓe ɓe sakkii e laawol Allah ngol, hooti ɓe maayi ko ɓe heeferɓe, Allah haforanoytaa ɓe"},{"SurahNumber":47,"VerseNumber":35,"Text":"Wata on lo'inkino, noddon e beldal, ko onon woni fooluɓe ɓen, Allah no wonndi e mon, O ustantaa on njoɓdi golle mon ɗen"},{"SurahNumber":47,"VerseNumber":36,"Text":"Anndee nguurndam aduna ko fijindaaru e mbeleeɗe tan; hara le si on gomɗiii, on hulii [Allah], O yeɗay on njoɓdi mon ndin, o lamndotaako on jawle mon ɗen"},{"SurahNumber":47,"VerseNumber":37,"Text":"Si O aru lamndaade on fii majje, haa O duñii on (e mun), wuddon, O feññina non konnaagu mon ngun"},{"SurahNumber":47,"VerseNumber":38,"Text":"Hey mon onon ɗoo, hiɗo noddee e nafqugol fii laawol Allah ngol. Hino e mo'on wuddayɓe. Kala non wudduɗo, haray ko hoore-makko o wuddani. Ko Allah woni Galo On, onon wonɗon waasuɓe ɓen. Si on huccii, O waɗtitira on woɗɓe goo, hara non ɓen wa'ataa wano mon"},{"SurahNumber":48,"VerseNumber":1,"Text":"Men udditanii ma uddital ɓanngungal"},{"SurahNumber":48,"VerseNumber":2,"Text":"fii no Allah yawtirani kon ko ardinɗaa e junuubi, e ko sakkitii, e fii no O timminira neema Makko on e maaɗa, O fewne e laawol foocciingol"},{"SurahNumber":48,"VerseNumber":3,"Text":"e no Allah wallire ballal tiiɗungal"},{"SurahNumber":48,"VerseNumber":4,"Text":"Ko Kanko woni jippinɗo deeƴere nden e ɓerɗe gomɗimɓe ɓen, fii no ɓe ɓeydora gomɗinal e dow gomɗinal maɓɓe ngal. Ko Allah woodani koneeli kammuuli ɗin e leydi ndin; Allah siforii wonnde Annduɗo, Ñeeñuɗo"},{"SurahNumber":48,"VerseNumber":5,"Text":"e fii no O naadira gomɗimɓe worɓe ɓen e gomɗimɓe rewɓe ɓen, Aljannaaji ɗi canɗi ilata ley mun, ko ɓɗe duumotooɓe e majji, e no O montira-naɓe banɗi maɓɓe ɗin. Ɗum wonii ka Allah, malal mawnungal. @Corrected"},{"SurahNumber":48,"VerseNumber":6,"Text":"E no O leptira naafiqiiɓe worɓe ɓen e naafiqiiɓe rewɓe ɓen, e sirkooɓe worɓe ɓen e sirkooɓe rewɓe ɓen, sikkooɓe Allah sikke bonɗe. Yiiloonde bonɗi ngonii e dow maɓɓe. Allah tikkaniiɓe kadi, O huɗii ɓe, O hebilanii ɓe Jahannama. Nge bonii ruttorde"},{"SurahNumber":48,"VerseNumber":7,"Text":"Ko Allah woodani konuuji kammuuli ɗin e leydi ndin. Allah siforii wonnde Fooluɗo, Ñeeñuɗo"},{"SurahNumber":48,"VerseNumber":8,"Text":"Men nulirii ma seedotooɗo, wewlinoowo, e jertinoowo"},{"SurahNumber":48,"VerseNumber":9,"Text":"fii no gomɗiniron Allah e Nulaaɗo Makko on, mawninon mo, teddinon mo, subbunhinanoɗon Mo bimmbi e kiikiiɗe"},{"SurahNumber":48,"VerseNumber":10,"Text":"Pellet, ɓen wonɓe ahodude e maaɗa, anndu ko Allah ɓe woni e ahodude. Junngo Allah ngon no senngo dow juuɗe maɓɓe ɗen. Kala non firtuɗo, haray ko hoore makko o firtani; kala kadi hunnuɗo ko o ahodi kon e Allah, aray nde O okkata mo njoɓdi mawnundi"},{"SurahNumber":48,"VerseNumber":11,"Text":"Aray nde tultuɓe jeyaaɓe e yimɓe ladde ɓen wi'ane: \"Jawle amen ɗen e ɓeynguureeji amen ɗin sokolinii men. Insinano men\". Hiɓe wowlira ɗemɗe maɓɓe, ko alaa e ɓerɗe maɓɓe. Maaku: \"Ko hommbo waawani on ka Allah, si O faandanike on lorra maa hara O faandani on nafa? Wurin Allah siforiino wonnde Humpitiiɗo ko gollaynoɗon kon"},{"SurahNumber":48,"VerseNumber":12,"Text":"Wurin on sukkuno Nulaaɗo on e gomɗimɓe ɓen artataano fes ka ɓeynguureeji maɓɓe. Ɗum cuɗinaa e ɓerɗe mon; sikkuɗon sikke bonɗe, laatiɗon yimɓe halkaaɓe"},{"SurahNumber":48,"VerseNumber":13,"Text":"Kala dee mo gomɗinaali Allah e Nulaaɗo Makko on, haray Meɗen heblani yedduɓe ɓen (Yiite) dulbaynge"},{"SurahNumber":48,"VerseNumber":14,"Text":"Ko Allah heeranii laamagol kammuuli ɗin e leydi ndin. Himo haforana mo O muuyani, O lepta mo O muuyani. Allah siforii wonnde Haforoowo, Hinnotooɗo"},{"SurahNumber":48,"VerseNumber":15,"Text":"Aray nde luttuɓe ɓen wi'a, tuma fokkitanoyton henndagol konu-hoyri ndin: \"Accee men jokka on\". Hiɓe faalaa waɗtitugol daalol Allah ngol. Maaku: \"On jokkataa men fes. Ko wano mon nii Allah daalirnoo oya tuma\". Ma ɓe wi'u: \"On añanay men tun woni\". Tigi on, ɓe faamataano si wanaa seeɗa"},{"SurahNumber":48,"VerseNumber":16,"Text":"Maakan tultuɓe ɓen e yimɓe ladde ɓen: \"Arma nde noddeteɗon e yimɓe joomiraaɓe doole tiiɗuɓe. Hoɓon ɓe maaɗum ɓe silma. Si on ɗoftike, Allah okkay on mbarjaari moƴƴundi; si on huccitirii no huccitirnoɗon oya tuma, O leptira lepte muusuɗe"},{"SurahNumber":48,"VerseNumber":17,"Text":"Bakkaatu fawaaki e hoore ɓunɗo on, wanaa e laƴoowo on wanaa kadi e nawnuɗon bakkaatu fawii. Kala ɗoftiiɗo Allah e Nulaaɗo Makko on, O naadoyay mo Aljannaaji ɗi canɗi ilata senngo ley mun. Kala kadi ɗuurniiɗo, O leptiray mo lepte muusuɗe"},{"SurahNumber":48,"VerseNumber":18,"Text":"Gomɗii Allah welano gomɗimɓe ɓen, tuma ɓe ahondiraynoo e maaɗa ka ley lekki kin. O anndi ko woni kon ka ɓerɗe maɓɓe, O jippini deeƴere nden e maɓɓe, O warjoriiɓe uddital ɓadiingal"},{"SurahNumber":48,"VerseNumber":19,"Text":"e konu-heyri ɗuuɗundi ndi ɓe henndotoo. Allah siforii wonnde Fooluɗo, Ñeeñuɗo"},{"SurahNumber":48,"VerseNumber":20,"Text":"Allah fodii on konu-heyri ɗuuɗundi ndi henndotoɗon, O yaccinani on ndii ɗoo, O suri juuɗe yimɓe ɓen e mo'on, fii yo wonu maande wonannde gomɗimɓe ɓen, O fewnira on laawol focciingol"},{"SurahNumber":48,"VerseNumber":21,"Text":"E wonndi goo ndi on haɗtanaali taho, Allah kan no huɓindii ndi. Allah siforii wonnde haɗtanɗo kala huunde"},{"SurahNumber":48,"VerseNumber":22,"Text":"Hay si yedduɓe ɓen haɓiino on, ɓe huccintinayno ɓabbe maɓɓe ɗen, refti ɓe heɓataano giɗo wanaa ballao"},{"SurahNumber":48,"VerseNumber":23,"Text":"Ɗum ko sunna Alla feƴƴunooɗo ko adii. A heɓantaa laawol Alla ngol, mbattiigu"},{"SurahNumber":48,"VerseNumber":24,"Text":"Ko Kanko woni suranɗo on juuɗe maɓɓe ɗen e mo'on, e suruɗo juuɗe mon ɗen e maɓɓe, ka aynde Makka, ɓaawo O foolnude on e maɓɓe. Allah siforii wonnde Reenuɗo ko golloton kon"},{"SurahNumber":48,"VerseNumber":25,"Text":"Ko ɓen woni ko yeddi, ɓe faddii on e Juurlirde Hormorde nden, [ɓe haɗi] neldaari ndin nde ndi yottotoo nokku mayri. Si wanaano sabu worɓe gomɗimɓe e rewɓe gomɗimɓe ɓe on anndataano haa haɓon ɓe, bakkaatu heɓa on e fee maɓɓe, ko aldaa e anndugol... fii yo Allah naadu e yurmeende Makko nden, on mo O muuyani. Si ɓe senndondir-no [e gomɗimɓe ɓen], ko pellet, Men leptirayno yedduɓe ɓen e maɓɓe, lepte muusuɗe"},{"SurahNumber":48,"VerseNumber":26,"Text":"Tuma nde ɓeya yedduɓe waɗunoo ka ɓerɗe maɓɓe jinngo, jinngo majjiyanke...Allah jippini deeƴere Makko nden e dow Nulaaɗo Makko on e gomɗimɓe ɓen, O fawi ɓe konngol gomɗal, ɓe woni ɓurɓe jojjude e hanndude e maggol. Allah siforii Anndugol kala huunde"},{"SurahNumber":48,"VerseNumber":27,"Text":"Gomɗii Allah goonginiranii Nulaaɗo Makko on, koyɗol ngol e hoore goonga : Ko maa naaton e juulirde Hormorde nden si Allah muuyii, hara ko on hooliiɓe, femmbuɓe ko*e mon maa ɗuytuɓe (cukuli), on hulataa. Himo anndi ko on anndaa. O waɗi ko wanaa ngol (naatugol Makko) ɗon, uddital ɓadiingal"},{"SurahNumber":48,"VerseNumber":28,"Text":"Ko Kanko woni Nulirɗo Nulaaɗo Makko on peewal e diina goonga, fii yo o fawaka ka e hoore kala diina. Allah yonii seedee"},{"SurahNumber":48,"VerseNumber":29,"Text":"Muhammdu ko Nulaaɗo Allah. Wonnduɓe e makko ɓen ko ñaaɗuɓe e yedduɓe ɓen, yurmondirɓe hakkunde maɓɓe. A yi'ay ɓe hiɓe ruƴƴa, hiɓe sujja, hiɓe ɗaɓɓira Allah ɓural e welayee. Maandeeji maɓɓe ɗin no ka geece maɓɓe batte sujjugol ngol. Ko ɗum woni ko ɓe siforaa ka Tawreeta. No ɓe siforaa ka Linjiila kan, ko wano remuru yaltingu puɗi mayru, ngu ɓanngini ɗi, ɗi tekki, ɗi fotondiri e binndeeje majji, hara ɗum no haawna remooɓe, fii no [Allah] tikkinira ɓe yedduɓe ɓen. Allah fodii e maɓɓe ɓen gomɗimɓe ɓe golli moƴƴuɗi ɗin, haforanal e njoɓdi mawnundi"},{"SurahNumber":49,"VerseNumber":1,"Text":"Ko onon yo ɓen gomɗimɓe ! wata on adito yeeso Allah e Nulaaɗo Makko on. Hulee Allah. Pellet, Allah ko Nanoowo, Yi'oowo"},{"SurahNumber":49,"VerseNumber":2,"Text":"Ko onon yo ɓen gomɗimɓe ! wata on towu sowtooji mon e hoore sowto Annabaajo on, wata on ewnor mo kadi konngol, wano no yoga mon ewnorta yoga, sakko golle mon ɗen bonata, hara on so'aa-anndude"},{"SurahNumber":49,"VerseNumber":3,"Text":"Pellet, ɓen joltinooɓe sowtooji maɓɓe ɗin ka Nulaaɗo Allah on, ko ɓen woni ɓe Alla jarabii ɓerɗe mun ɗen gomɗal. Hino woodani ɓe haforanal e njoɓdi mawndi"},{"SurahNumber":49,"VerseNumber":4,"Text":"Pellet, ɓen ɓe no noddire ka ɓaawo cuuɗi, ko ɓuri ɗuuɗude e maɓɓe, wanaa haqqilooɓe"},{"SurahNumber":49,"VerseNumber":5,"Text":"Sinno ɓe muññino haa yaltaa e maɓɓe, ko ɗum ɓuraynoo moƴƴannde ɓe. Allah ko Haforoowo, Hinnotooɗo"},{"SurahNumber":49,"VerseNumber":6,"Text":"Ko onon yo ɓen gomɗimɓe ! Si faasiqiijo ardanii on e kumpital, tefee fii wata on heɓor e yimɓe sabu majjeede, wonton ninsuɓe e kon ko waɗuɗon"},{"SurahNumber":49,"VerseNumber":7,"Text":"Anndee wonnde Nulaaɗo Allah on hino hakkunde mon. Si o tewtino on e ko ɗuuɗi e fiyakuuji, on tampayno. Kono Allah yiɗini on gomɗinal, O cuɗini ngal e ɓerɗe mon; O añini on keeferaaku, e faasiqaaku e geddi. Ko ɓen woni feewuɓe ɓen"},{"SurahNumber":49,"VerseNumber":8,"Text":"ɗum ko ɓural immorde ka Allah e neema. Allah ko Annduɗo, Ñeeñuɗo"},{"SurahNumber":49,"VerseNumber":9,"Text":"Si feddeeji ɗiɗi e gomɗimɓe ɓen haɓii, moƴƴintinee hakkunde maɓɓe. Si fedde goo bewii e hoore ndeya, ko haɓugol wonnde e bewude nden, haa nde ruttoo e yamiroore Allah nden. Si nde ruttike, moƴƴintiniree hakkunde maɓɓe nunɗal. Nunɗee, tawde pellet, Allah no yiɗi nunɗooɓe ɓen"},{"SurahNumber":49,"VerseNumber":10,"Text":"Anndee gomɗimɓe ɓen ko jeyduɓe. Haray moƴƴinee hakkunde jeydal mon ngal, hulon Allah, belajo'o on yurminte"},{"SurahNumber":49,"VerseNumber":11,"Text":"Ko onon yo ɓen gomɗimɓe ! Wata yimɓe jalnor yimɓe : hino gasa hara ɓen (jalaaɓe) hino ɓuri ɓe moƴƴude. Wanaa rewɓe woni ko jalnorta rewɓe : hino gasa hara ɓen no ɓuri ɓe moƴƴude. Wata on aybidnir ko'e-mon, wata on bugondir jammooje (bonɗe). Innde faasiqaaku nden bonii ɓaawo nde gomɗinal nden. Kala mo tuubaali, ko ɓen woni tooñuɓe ɓen"},{"SurahNumber":49,"VerseNumber":12,"Text":"Ko onon yo ɓen gomɗimɓe ! Woɗɗitee e ko ɗuuɗi e sikke. Pellet, yoga e sikke ko bakkaatu. Wata on wiɗondir, wata yoga mon ño'u yoga. Hara gooto e mo'on yiɗay ñaamugol teewu musiɗɗo mun maayɗo? Hiɗon añi ɗum. Hulee Allah. Pellet, Allah ko Jaɓoowo tuubuubuyee, Hinnotooɗo"},{"SurahNumber":49,"VerseNumber":13,"Text":"Ko onon yo yimɓe ! Men tagiriii on immorde e gorel e deyel, Men waɗiri on leƴƴi e gori, fii yo on anndindir. Pellet, ɓurɓe teddude e mon ɓen ka Allah, ko ɓurɓe gomɗude ɓen e mon. Pellet, Allah ko Annduɗo, Humpitiiɗo"},{"SurahNumber":49,"VerseNumber":14,"Text":"Yimɓe ladde ɓen wi'i: \"Men gomɗinii\". Maaku: \"On gomɗinaali taho. Wi'ee kan : Men silmii. Gomɗinal ngal naataali taho ka ɓerɗe mon. Si on ɗoftike Allah e Nulaaɗo Makko on, O ɗuytantaa on huunde e golle mon ɗen\". Pellet, Allah ko Haforoowo, Hinnotooɗo"},{"SurahNumber":49,"VerseNumber":15,"Text":"Gomɗimɓe (tigi) ɓen, ko ɓen gomɗimɓe Allah e Nulaaɗo Makko on, refti ɓe sikkitaaki, ɓe tiiɗnori kadi jawle e pittaali maɓɓe ɗin fii laawol Allah ngol. Ko ɓen woni goonguɓe ɓen"},{"SurahNumber":49,"VerseNumber":16,"Text":"Maaku: \"Kere on anndinay Allah diina mon kan, hara non Allah no anndi kala ko woni kammuuli e ka leydi?\" Allah ko Annduɗo kala huunde"},{"SurahNumber":49,"VerseNumber":17,"Text":"Hiɓe waj Ma fii ɓe silmii. Maaku: \"Wata on wajitam silmugol mon. Si ko woni, ko Allah wajitata on fii O fewnirii on e gomɗinal, si wonii ko on goonguɓe"},{"SurahNumber":49,"VerseNumber":18,"Text":"Pellet, Allah no anndi wirniiɗi kammuuli ɗin e leydi ndin. Allah ko Reenuɗo ko golloton kon"},{"SurahNumber":50,"VerseNumber":1,"Text":"Qaaf. Mi woondirii Alqur'aanaare teddunde nden"},{"SurahNumber":50,"VerseNumber":2,"Text":"Si ko woni, ɓe ŋalɗu ko tawi kon jertinoowo arii ɓe iwɗo e maɓɓe ; heeferɓe ɓen wi'i: \"Ɗum ɗoo ko huunde haawniinde"},{"SurahNumber":50,"VerseNumber":3,"Text":"Kere si men maayii, men wontii mbulmbuldi...? Ɗum ɗon ko ruttitagol woɗɗungol non"},{"SurahNumber":50,"VerseNumber":4,"Text":"Gomɗii Meɗen anndi ko leydi ndin ñaamata kon e maɓɓe ; hino ka Amen gaa deftere reenunde"},{"SurahNumber":50,"VerseNumber":5,"Text":"Si ko woni, ɓe fennu goonga kan tuma nde ka arunoo e maɓɓe, hiɓe e nder fiyaaku jilɓuɗo"},{"SurahNumber":50,"VerseNumber":6,"Text":"E ɓee ndaaraali kammu ngun dow maɓɓe, ko honno Men mahiri ngun Men cuɗini ngu ; hara perɗi alanaa ngu"},{"SurahNumber":50,"VerseNumber":7,"Text":"Leydi ndin kadi, Men weerti ndi Men werlii e mayri pelle, Men fuɗini e mayri kala nooneeji [puɗi] wooɗuɗi"},{"SurahNumber":50,"VerseNumber":8,"Text":"fii tasakuyee e waaju wonannde kala jeyaaɗo ruttotooɗo"},{"SurahNumber":50,"VerseNumber":9,"Text":"Men jippini kadi ndiyam barkinaaɗam ummaade ka kammu, Men fuɗiniri ɗam gese e gabbe soñeteeɗe"},{"SurahNumber":50,"VerseNumber":10,"Text":"e leɗɗe tamaro juutuɗe wonduɗe e piindi fawondirndi"},{"SurahNumber":50,"VerseNumber":11,"Text":"ko arsike jeyaaɓe ɓen. Men wuurnitiri ɗam kadi leydi yoorundi. Awa ko non woni fii ummital ngal"},{"SurahNumber":50,"VerseNumber":12,"Text":"Ado maɓɓe, yimɓe nuuhu ɓen, e yimɓe Ɓunndu ɓen e Samuuda'en [fow] fennuno"},{"SurahNumber":50,"VerseNumber":13,"Text":"e 'Aadi'en, e Fir'awna e musiɗɓe Luutu ɓen"},{"SurahNumber":50,"VerseNumber":14,"Text":"e yimɓe fitaare nden, e yimɓe Tubba' ɓen. Kala maɓɓe fennuno Nulaaɓe ɓen, kammbaa Am on jojji"},{"SurahNumber":50,"VerseNumber":15,"Text":"Kere Men ronkuno fii tagu aranu ngun? Ko woni kamɓe, hiɓe e jiɓaare fii tagiteede laawol kesol"},{"SurahNumber":50,"VerseNumber":16,"Text":"Gomɗii Men tagii neɗɗanke on, Meɗen anndi ko wonkii makko kin sowinsinirta mo. Ko Menen ɓuri ɓadaade mo e dii ɗaɗol (makko) daande ngol"},{"SurahNumber":50,"VerseNumber":17,"Text":"tuma nde jaɓɓoytooɓe ɓen ɗiɗo jaɓɓoroytoo [golle makko ɗen] ñaamo e nano, hara hiɓe jooɗii"},{"SurahNumber":50,"VerseNumber":18,"Text":"O wowlataa konngol, si wanaa hino takko makko winndoowo tawaaɗo"},{"SurahNumber":50,"VerseNumber":19,"Text":"Ɗeɗɗere maayde nden ardi e goonga : \"Ko ɗum wonunoo ko dogaynoɗaa"},{"SurahNumber":50,"VerseNumber":20,"Text":"Wuttee ka alaandu ; ko nden woni Ñalaande kammbaa nden"},{"SurahNumber":50,"VerseNumber":21,"Text":"Wonkii kala ara, hara hiki wonndi e soggoowo e seedotooɗo"},{"SurahNumber":50,"VerseNumber":22,"Text":"Gomɗii a laatinoke welsindiiɗo e ndee. Men hunci wirngallo maa ngon kisan; gite maa ɗen hannde ko seeɓuɗe"},{"SurahNumber":50,"VerseNumber":23,"Text":"Wonndiiɗo makko on wi'a: \"Ko ɗum ɗoo woni ka am ɗoo, maandinaa-ɗum"},{"SurahNumber":50,"VerseNumber":24,"Text":"Bugee ka Jahannama onon ɗiɗo, kala yedduɗo canndallo"},{"SurahNumber":50,"VerseNumber":25,"Text":"haɗoowo moƴƴere, jaggitoowo, sikkitiiɗo"},{"SurahNumber":50,"VerseNumber":26,"Text":"on waɗiduɗo e Allah reweteeɗo goo. Bugee mo ka nder lepte saɗtuɗe"},{"SurahNumber":50,"VerseNumber":27,"Text":"Cinndadiijo makko (seytaane) on wi'i: \"Joomi amen, mi bewinaali oo; si ko woni, ko e majjere woɗɗunde o wonunoo e mun"},{"SurahNumber":50,"VerseNumber":28,"Text":"[Allah] daala : \"Wata on yeddondir ka Am ɗoo ! Nde tawnoo Mi ardiniino e mon kammbaa"},{"SurahNumber":50,"VerseNumber":29,"Text":"Konngol waɗtitetaake ka Am ɗoo ; Mi siforaa kadi tooñoowo jeyaaɓe ɓen"},{"SurahNumber":50,"VerseNumber":30,"Text":"Ñalnde Men wi'anoyta Jahannama on : \"E a heewii?\" Nge wi'a: \"Ko ɓeydee hino woodi"},{"SurahNumber":50,"VerseNumber":31,"Text":"Aljanna on ɓaɗtinanee gomɗuɓe ɓen, hara wanaa ka woɗɗi"},{"SurahNumber":50,"VerseNumber":32,"Text":"Ko ɗum ɗoo woni ko fodaɗon, wonannde kala ruttiiɗo [e Joomi mun] reeniiɗo"},{"SurahNumber":50,"VerseNumber":33,"Text":"on huluɗo Jom Hinaranke On ka wirnii, o ardi e ɓernde laaɓunde"},{"SurahNumber":50,"VerseNumber":34,"Text":"Naatiree mo e jam\". Ko nden woni ñalaande luttaynde nden"},{"SurahNumber":50,"VerseNumber":35,"Text":"Hino woodani ɓe ton kala ko ɓe faaletee, hara kadi ɓeydaari hino ka Amen"},{"SurahNumber":50,"VerseNumber":36,"Text":"Ɗuuɗii e gire ɗen Men halki ado maɓɓe, ko ɓen ɓurnooɓe doole, ɓen wanngorii e leydi ndin, ndaarugol taw si ɓe heɓay laaworde"},{"SurahNumber":50,"VerseNumber":37,"Text":"Pellet, wonii e ɗum, waaju wonannde kala jom ɓernde, maa tuɗuɗo noppi hara ko tawaaɗo"},{"SurahNumber":50,"VerseNumber":38,"Text":"Gomɗii Men tagii kammuuli ɗin e leydi ndin e kon ko woni hakkunde majji, nder balɗe jeegoo, tampere woo heɓaali Men. @Corrected"},{"SurahNumber":50,"VerseNumber":39,"Text":"Muñño e ko ɓe wowlata kon, subbunhinanoɗaa Joomi maa ado puɗal naange ngen e ado mutal ngal"},{"SurahNumber":50,"VerseNumber":40,"Text":"Jemma on kadi, subbunhinanoɗaa Mo e ka battane [julɗe] farlaaɗe"},{"SurahNumber":50,"VerseNumber":41,"Text":"Heɗo, ñalnde noddoowo on noddoyta e nokkuure ɓadiinde"},{"SurahNumber":50,"VerseNumber":42,"Text":"ñalnde ɓe naniroyta haacaango ngon e hoore goonga. Ko nden woni Ñalnnde yaltugol ngol [ka genaale]"},{"SurahNumber":50,"VerseNumber":43,"Text":"Pellet, ko Menen wuurnata Men wara, ko ka Amen kadi woni ruttorde nden"},{"SurahNumber":50,"VerseNumber":44,"Text":"Ñalnde leydi ndin seekotoo [ɓe yaltira] heñagol; ko nde woni mooɓirde newaniinde Men"},{"SurahNumber":50,"VerseNumber":45,"Text":"Ko Menen ɓuri anndude ko ɓe wowlata kon. A wonaa dooloowoɓe. Haray waajor Alqur'aanaare nden, kala huloowo kammbaa An on"},{"SurahNumber":51,"VerseNumber":1,"Text":"Mi woondirii keneeli jarorayɗi (leydi) jaragol"},{"SurahNumber":51,"VerseNumber":2,"Text":"Mi woondirii duule ronndotooɗe toɓo tiiɗngo"},{"SurahNumber":51,"VerseNumber":3,"Text":"Mi woondirii laaɗe dogirayɗe newaare"},{"SurahNumber":51,"VerseNumber":4,"Text":"E peccooji yamiraande"},{"SurahNumber":51,"VerseNumber":5,"Text":"ko podete ɗon ko, ko goongo"},{"SurahNumber":51,"VerseNumber":6,"Text":"Haasbeede ko ko wonata"},{"SurahNumber":51,"VerseNumber":7,"Text":"Mi woondirii kammu jom ɗate ngun"},{"SurahNumber":51,"VerseNumber":8,"Text":"Pellet, hiɗon e konngol luurrangol"},{"SurahNumber":51,"VerseNumber":9,"Text":"Hino yiltee e makko kala firlitaaɗo e gomɗinal"},{"SurahNumber":51,"VerseNumber":10,"Text":"Fenooɓe ɓen huɗaama"},{"SurahNumber":51,"VerseNumber":11,"Text":"ɓen yolliiɓe e majjere welsindiiɓe"},{"SurahNumber":51,"VerseNumber":12,"Text":"Hiɓe lamndoo : \"Ko honnde woni Ñalaande njoɓdi kuuɗe"},{"SurahNumber":51,"VerseNumber":13,"Text":"Ñalaande nde ɓe leptoyteeɓe ka Yiite"},{"SurahNumber":51,"VerseNumber":14,"Text":"Meeɗee lepte mon ɗen; ko ɗum woni ko keppatnoɗon kon"},{"SurahNumber":51,"VerseNumber":15,"Text":"Pellet, gomɗuɓe ɓen wonii e aljannaaji e ɓulli"},{"SurahNumber":51,"VerseNumber":16,"Text":"Jaggatnooɓe ko Joom maɓɓe okkiɓe ɓe te ko adii ɗuum koɓe moƴƴinatnooɓe"},{"SurahNumber":51,"VerseNumber":17,"Text":"Hoɓe pamɗuno koɓe ɗaanatoo jemma"},{"SurahNumber":51,"VerseNumber":18,"Text":"E saanga ndoogu hoɓe toro yaafeede"},{"SurahNumber":51,"VerseNumber":19,"Text":"Ina e jawɗe mumen hakke wonande ñaagatooɓe e ɓe ñaagataako"},{"SurahNumber":51,"VerseNumber":20,"Text":"Ina e nder leydi he maandeeji wonande yananaaɓe"},{"SurahNumber":51,"VerseNumber":21,"Text":"E nder pittaali mon mate on teskataaka"},{"SurahNumber":51,"VerseNumber":22,"Text":"Ina e kammu arsuka mon e ko podante ɗon"},{"SurahNumber":51,"VerseNumber":23,"Text":"E Joom kammu e leydi koɗum goongo hono no kaalirton nih"},{"SurahNumber":51,"VerseNumber":24,"Text":"Mbela arii e maa yeewtere hoɗɓe Ibraahiima teddinaaɓe"},{"SurahNumber":51,"VerseNumber":25,"Text":"Tuma ɓe naatunoo ka makko ɓe wi'i: \"Salaam (Kisiyee mon)\". O maaki: \"Menen ko men ɗenƴii ɓe on"},{"SurahNumber":51,"VerseNumber":26,"Text":"O naayii faade e koreeji makko O addori ngaari payndi"},{"SurahNumber":51,"VerseNumber":27,"Text":"O ɓadaniɓe ndi o wii on ñaamata"},{"SurahNumber":51,"VerseNumber":28,"Text":"O so*i e mum en kulol, ɓe wii woto hul, ɓe weltiniriɓe cuklel"},{"SurahNumber":51,"VerseNumber":29,"Text":"Jom suudu makko ari hombo wulla o hellii yeesa makko, o wii nayeejo dimara"},{"SurahNumber":51,"VerseNumber":30,"Text":"Malaykaaji ɗi mbii ko hono nih Joom ma daali ko Kanko woni ñeeño Ganndo"}]}