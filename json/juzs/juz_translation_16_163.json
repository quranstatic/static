{"Id":163,"LanguageCodes":["fa","fas"],"Name":"fas-sayyedjalaloddi","Author":"Sayyed Jalaloddin Mojtabavi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":18,"VerseNumber":75,"Text":"گفت: آيا تو را نگفتم كه همراه من نتوانى شكيبايى كرد؟"},{"SurahNumber":18,"VerseNumber":76,"Text":"گفت: اگر از اين پس تو را از چيزى بپرسم با من همراهى مكن، كه از سوى من هر آينه به عذرى رسيده‌اى- در ترك مصاحبت من معذور باشى"},{"SurahNumber":18,"VerseNumber":77,"Text":"پس برفتند تا چون به مردم شهرى رسيدند از مردمش طعام خواستند، ولى از مهمان كردن آنها سر باز زدند، آنگاه ديوارى يافتند كه مى‌خواست فروريزد، پس آن را راست كرد، [موسى‌] گفت: اگر مى‌خواستى در برابر اين كار مزدى مى‌گرفتى"},{"SurahNumber":18,"VerseNumber":78,"Text":"گفت: اينك جدايى ميان من و توست. اكنون تو را به معنى و فرجام آنچه بر آن نتوانستى شكيبايى كرد آگاه مى‌كنم"},{"SurahNumber":18,"VerseNumber":79,"Text":"اما آن كشتى از آن بينوايانى بود كه در دريا كار مى‌كردند. خواستم كه آن را معيوب كنم زيرا در پيش راهشان پادشاهى بود كه هر كشتى را به ناروا و ستم مى‌گرفت"},{"SurahNumber":18,"VerseNumber":80,"Text":"و اما آن نوجوان، پدر و مادرش مؤمن بودند، پس ترسيديم كه آنان را به سركشى و كفر وادارد"},{"SurahNumber":18,"VerseNumber":81,"Text":"از اين رو خواستيم تا پروردگارشان به جايش آن دهدشان كه به پاكى بهتر از او و به مهربانى- يا: رعايت خويشاوندى- نزديكتر از وى باشد"},{"SurahNumber":18,"VerseNumber":82,"Text":"و اما آن ديوار از آن دو پسر يتيم در آن شهر بود و زير آن گنجى براى آنان بود و پدرشان مردى نيك بود، پروردگار تو خواست كه آنها به نيرو و جوانى خود برسند و گنج خويش را بيرون آورند، از روى مِهر و بخشايشى از پروردگار تو، و من آن را از پيش خود نكردم. اين است تأويل- توضيح و تبيين حقيقت و راز و سرانجام- آنچه نتوانستى بر آن شكيبايى كرد"},{"SurahNumber":18,"VerseNumber":83,"Text":"و تو را از ذو القرنين پرسند، بگو: اينك از وى خبرى و سخنى بر شما مى‌خوانم"},{"SurahNumber":18,"VerseNumber":84,"Text":"ما او را در زمين نيرو و توان داديم، و وسيله [رسيدن به‌] هر چيزى را به وى داديم"},{"SurahNumber":18,"VerseNumber":85,"Text":"او هم وسيله‌اى را پى گرفت"},{"SurahNumber":18,"VerseNumber":86,"Text":"تا چون به جاى فروشدن خورشيد رسيد آن را چنين يافت كه در چشمه‌اى- يا دريايى- گِل‌آلود فرو مى‌رود و نزديك آن قومى را يافت. گفتيم- به او الهام كرديم- اى ذو القرنين، يا اينان را عذاب مى‌كنى و يا ميانشان رفتارى نيكو پيش مى‌گيرى"},{"SurahNumber":18,"VerseNumber":87,"Text":"گفت: اما هر كه ستم كند- كفر ورزد- او را عذاب خواهيم كرد، سپس به سوى پروردگارش بازگردانده شود آنگاه او را عذابى سخت و ناشناخته كند- عذاب دشوارى كه مانند آن ديده و شناخته نشده"},{"SurahNumber":18,"VerseNumber":88,"Text":"و اما هر كه ايمان آورد و كار نيك و شايسته كند او را پاداش، نيكويى است و زودا كه براى او از فرمان خويش سخنى آسان گوييم- كارى آسان فراخور توان او فرماييم"},{"SurahNumber":18,"VerseNumber":89,"Text":"سپس وسيله‌اى [ديگر] را پى گرفت"},{"SurahNumber":18,"VerseNumber":90,"Text":"تا چون به جاى برآمدن آفتاب رسيد، آن را ديد كه بر قومى مى‌تابد كه براى آنان در برابر آن پوششى قرار نداده بوديم"},{"SurahNumber":18,"VerseNumber":91,"Text":"چنين بود و ما به آنچه نزد او بود آگاهى فراگير داشتيم"},{"SurahNumber":18,"VerseNumber":92,"Text":"سپس وسيله‌اى [ديگر] را پى گرفت"},{"SurahNumber":18,"VerseNumber":93,"Text":"تا چون به ميان دو كوه رسيد، در پيش آن دو كوه گروهى را يافت كه هيچ سخنى را درنمى‌يافتند"},{"SurahNumber":18,"VerseNumber":94,"Text":"گفتند: اى ذو القرنين، همانا يأجوج و مأجوج در اين سرزمين تبهكارى مى‌كنند آيا تو را هزينه‌اى قرار دهيم كه ميان ما و آنها سدى بسازى؟"},{"SurahNumber":18,"VerseNumber":95,"Text":"گفت: آنچه پروردگارم مرا در آن توانايى داده بهتر است. مرا به نيرو يارى كنيد تا ميان شما و آنان سدى استوار بسازم"},{"SurahNumber":18,"VerseNumber":96,"Text":"پاره‌هاى آهن براى من بياوريد، تا چون ميان آن دو كوه را برابر ساخت- پُر كرد-، گفت: بدميد، تا آنگاه كه آن را مانند آتشى بگداخت، گفت: مس گداخته برايم بياوريد تا بر آن فروريزم"},{"SurahNumber":18,"VerseNumber":97,"Text":"پس نه توانستند بر آنها بالا روند و نه آن را سوراخ كنند"},{"SurahNumber":18,"VerseNumber":98,"Text":"گفت: اين بخشايشى است از پروردگار من، پس چون وعده پروردگارم فرا رسد، آن"},{"SurahNumber":18,"VerseNumber":99,"Text":"و در آن روز واگذاريم كه در هم آميزند، و در صور دميده شود پس همه آنها را فراهم آوريم"},{"SurahNumber":18,"VerseNumber":100,"Text":"و در آن روز دوزخ را آشكارا به كافران بنماييم"},{"SurahNumber":18,"VerseNumber":101,"Text":"آنان كه ديدگانشان از ياد من در پوشش بود و شنيدن نمى‌توانستند"},{"SurahNumber":18,"VerseNumber":102,"Text":"آيا كسانى كه كافر شدند پنداشته‌اند كه بندگان مرا به جاى من دوست و كارساز مى‌گيرند؟! همانا ما دوزخ را براى كافران جايگاه- يا وسيله- پذيرايى ساخته‌ايم"},{"SurahNumber":18,"VerseNumber":103,"Text":"بگو: آيا شما را به زيانكارترين [مردم‌] در كردار، آگاه كنيم؟"},{"SurahNumber":18,"VerseNumber":104,"Text":"آنهايند كه كوشش آنان در زندگى اين جهان گم و تباه شده و خود مى‌پندارند كه كار نيكو مى‌كنند"},{"SurahNumber":18,"VerseNumber":105,"Text":"آنانند كه به آيات پروردگارشان و ديدار او كافر شدند، پس كارهاشان تباه و نابود شد و از اين‌رو در روز رستاخيز براى آنها هيچ ترازويى ننهيم"},{"SurahNumber":18,"VerseNumber":106,"Text":"اين است كه پاداش آنان دوزخ است به سزاى آنكه كفر ورزيدند و آيات و فرستادگان مرا به ريشخند گرفتند"},{"SurahNumber":18,"VerseNumber":107,"Text":"همانا كسانى كه ايمان آوردند و كارهاى نيك و شايسته كردند بهشتهاى فردوس جايگاه- يا وسيله- پذيرايى ايشان است"},{"SurahNumber":18,"VerseNumber":108,"Text":"در آنجا جاودانه‌اند و دگرگونى از آن نخواهند"},{"SurahNumber":18,"VerseNumber":109,"Text":"بگو: اگر دريا براى [نوشتن‌] كلمات- آفريده‌هاى- پروردگار من مركب بود هر آينه دريا به پايان مى‌رسيد پيش از آنكه كلمات پروردگارم به پايان رسد هر چند مانند آن را به يارى بياريم"},{"SurahNumber":18,"VerseNumber":110,"Text":"بگو: همانا من آدميى هستم همچون شما كه به من وحى مى‌شود كه خداى شما خداى يگانه است. پس هر كه اميد ديدار پروردگار خويش دارد بايد كار نيك و شايسته كند و هيچ كس را در پرستش پروردگارش شريك نسازد"},{"SurahNumber":19,"VerseNumber":1,"Text":"كاف، ها، يا، عين، صاد"},{"SurahNumber":19,"VerseNumber":2,"Text":"[اين‌] يادكرد بخشايش پروردگار توست بر بنده خود، زكريا"},{"SurahNumber":19,"VerseNumber":3,"Text":"آنگاه كه پروردگار خويش را بخواند، خواندنى در نهان"},{"SurahNumber":19,"VerseNumber":4,"Text":"گفت: پروردگارا، استخوانم سست شده و سرم از پيرى سپيد گشته، و به خواندن تو، پروردگارا، بدبخت [و از اجابت بى‌بهره‌] نبوده‌ام"},{"SurahNumber":19,"VerseNumber":5,"Text":"و من از خويشاوندانم- پسر عموهايم- از پس [مرگ‌] خويش بيمناكم، و زنم نازاست، پس مرا از نزد خود وليى- فرزندى كه پس از من سرپرست امور من باشد- ببخش،"},{"SurahNumber":19,"VerseNumber":6,"Text":"كه مرا ميراث برد و از خاندان يعقوب نيز ميراث گيرد، و او را، پروردگارا، پسنديده ساز"},{"SurahNumber":19,"VerseNumber":7,"Text":"اى زكريا، ما تو را به پسرى كه نام او يحيى است مژده مى‌دهيم، كه پيش از اين همنامى براى او پديد نكرديم"},{"SurahNumber":19,"VerseNumber":8,"Text":"گفت: پرودگارا، چگونه مرا پسرى باشد و حال آنكه زنم نازاست و من از پيرى به فرتوتى رسيده‌ام؟"},{"SurahNumber":19,"VerseNumber":9,"Text":"گفت: چنين است پروردگار تو گفت كه اين بر من آسان است و همانا پيش از اين تو را بيافريدم در حالى كه چيزى نبودى"},{"SurahNumber":19,"VerseNumber":10,"Text":"گفت: پروردگارا، براى من نشانه‌اى قرار ده گفت: نشانه تو آن است كه سه شبانه روز با مردم سخن نگويى- نتوانى گفت- با اينكه تندرستى"},{"SurahNumber":19,"VerseNumber":11,"Text":"پس، از نمازگاه به ميان قوم خويش بيرون آمد، و به آنان اشارت كرد كه بامداد و شبانگاه [خداى را] به پاكى ياد كنيد"},{"SurahNumber":19,"VerseNumber":12,"Text":"اى يحيى، كتاب را با نيرو و بجد بگير، و او را در كودكى حكمت- گفتار و كردار درست و استوار- داديم،"},{"SurahNumber":19,"VerseNumber":13,"Text":"و نيز مهربانى و پاكى و پارسايى از نزد خويش و پرهيزگار بود"},{"SurahNumber":19,"VerseNumber":14,"Text":"و به پدر و مادر خويش نيكوكار بود و گردنكش و نافرمان نبود"},{"SurahNumber":19,"VerseNumber":15,"Text":"و درود بر او، روزى كه زاده شد و روزى كه مى‌ميرد و روزى كه زنده برانگيخته مى‌شود"},{"SurahNumber":19,"VerseNumber":16,"Text":"و در اين كتاب، مريم را ياد كن آنگاه كه از كسان خويش در جايگاهى شرقى- از بيت المقدس- كناره گزيد"},{"SurahNumber":19,"VerseNumber":17,"Text":"و ميان خود و آنان پرده‌اى گرفت، پس ما روح خود- جبرئيل- را بدو فرستاديم و براى او چون آدميى درست اندام نمودار شد"},{"SurahNumber":19,"VerseNumber":18,"Text":"[مريم‌] گفت: من به خداى رحمان پناه مى‌برم از تو، اگر پرهيزگار باشى"},{"SurahNumber":19,"VerseNumber":19,"Text":"گفت: همانا من فرستاده پروردگار توام تا تو را پسرى پارسا و پاكيزه ببخشم"},{"SurahNumber":19,"VerseNumber":20,"Text":"گفت: از كجا- يا چگونه- مرا پسرى باشد و حال آنكه دست هيچ آدمى به من نرسيده است و بدكاره هم نبوده‌ام؟"},{"SurahNumber":19,"VerseNumber":21,"Text":"گفت: چنين است، پروردگار تو گفت كه اين بر من آسان است، [تا بدان قدرت ما را دريابى‌] و تا او را نشانه‌اى براى مردم و بخشايشى از سوى خويش كنيم، و اين كارى است گزارده و شدنى"},{"SurahNumber":19,"VerseNumber":22,"Text":"پس به او (عيسى) بار گرفت، و با او به جايگاهى دور -از شهر و مردم- بيرون رفت"},{"SurahNumber":19,"VerseNumber":23,"Text":"آنگاه درد زاييدن او را به تنه درخت خرمايى كشانيد گفت: اى كاش پيش از اين مرده بودم و به فراموشى سپرده شده بودم"},{"SurahNumber":19,"VerseNumber":24,"Text":"پس [كودك‌] او را از زير او- يعنى در شكم او- آواز داد: اندوه مخور، پروردگار تو از زير پايت جويى روان ساخت"},{"SurahNumber":19,"VerseNumber":25,"Text":"و خرمابن را به سوى خويش بجنبان تا بر تو خرماى تر تازه چيده فروريزد"},{"SurahNumber":19,"VerseNumber":26,"Text":"پس، بخور و بياشام، و چشم روشن مى‌دار. و اگر از آدميان كسى را بينى، [به اشارت‌] بگو: من براى خداى رحمان روزه‌اى نذر كرده‌ام- روزه سكوت- و امروز با هيچ آدمى سخن نخواهم گفت"},{"SurahNumber":19,"VerseNumber":27,"Text":"پس او"},{"SurahNumber":19,"VerseNumber":28,"Text":"اى خواهر هارون، نه پدر تو مرد بدى بود و نه مادرت بدكاره بود"},{"SurahNumber":19,"VerseNumber":29,"Text":"پس به او"},{"SurahNumber":19,"VerseNumber":30,"Text":"[عيسى به سخن آمد و] گفت: من بنده خدايم، به من كتاب داده و مرا پيامبر ساخته است"},{"SurahNumber":19,"VerseNumber":31,"Text":"و مرا هر جا كه باشم با بركت ساخته، و تا زنده باشم به نماز و زكات سفارشم كرده است"},{"SurahNumber":19,"VerseNumber":32,"Text":"و مرا به مادرم نيكوكار كرده و مرا گردنكشى بدبخت نگردانيده است"},{"SurahNumber":19,"VerseNumber":33,"Text":"و درود باد بر من، روزى كه زاده شدم و روزى كه بميرم و روزى كه زنده برانگيخته شوم"},{"SurahNumber":19,"VerseNumber":34,"Text":"اين است عيسى پسر مريم، گفتار درست و راستى كه در باره آن به شك اندرند"},{"SurahNumber":19,"VerseNumber":35,"Text":"خداى را نسزد كه هيچ فرزندى گيرد، پاك و منزه است، چون خواهد كه كارى برگزارد همانا آن را گويد: باش، پس مى‌باشد"},{"SurahNumber":19,"VerseNumber":36,"Text":"و خداى يكتا- الله- پروردگار من و پروردگار شماست پس او را بپرستيد اين است راه راست"},{"SurahNumber":19,"VerseNumber":37,"Text":"و آن گروه‌ها- دسته‌هاى ترسايان- در ميان خود اختلاف كردند پس واى بر آنها كه كافر شدند از ديدار و حضور در روزى بزرگ- رستاخيز"},{"SurahNumber":19,"VerseNumber":38,"Text":"چه شنوا و چه بينايند آن روز كه نزد ما آيند! ليكن ستمكاران در آن روز در گمراهى آشكارند"},{"SurahNumber":19,"VerseNumber":39,"Text":"و آنان را از روز دريغ و پشيمانى بترسان آنگاه كه كار برگزار شود. و [امروز] ايشان در غفلت‌اند و [آن روز را] باور نمى‌دارند"},{"SurahNumber":19,"VerseNumber":40,"Text":"همانا ما زمين و هر كه را بر آن است به ميراث بريم و به ما بازگردانده شوند"},{"SurahNumber":19,"VerseNumber":41,"Text":"و در اين كتاب، ابراهيم را ياد كن كه او راست‌گفتار و درست‌كردار پيامبرى بود"},{"SurahNumber":19,"VerseNumber":42,"Text":"آنگاه كه پدر خويش را گفت: اى پدر، چرا چيزى را مى‌پرستى كه نه مى‌شنود و نه مى‌بيند و در هيچ چيز تو را سود ندارد و به كار نيايد؟"},{"SurahNumber":19,"VerseNumber":43,"Text":"اى پدر، همانا از دانش به من آن رسيده كه تو را نرسيده است پس مرا پيروى كن تا تو را راهى راست بنمايم"},{"SurahNumber":19,"VerseNumber":44,"Text":"اى پدر، شيطان را مپرست، كه شيطان خداى رحمان را نافرمان بود"},{"SurahNumber":19,"VerseNumber":45,"Text":"اى پدر، من مى‌ترسم كه عذابى از خداى رحمان به تو رسد آنگاه شيطان را دوست و ياور باشى"},{"SurahNumber":19,"VerseNumber":46,"Text":"گفت: اى ابراهيم، آيا از خدايان من روگردانى؟ اگر [از گفتار خود] باز نايستى هر آينه سنگسارت مى‌كنم، و ديرگاهى از من دور باش"},{"SurahNumber":19,"VerseNumber":47,"Text":"گفت: با تو بدرود مى‌كنم، از پروردگارم براى تو آمرزش خواهم خواست كه او به من مهربان است،"},{"SurahNumber":19,"VerseNumber":48,"Text":"و از شما و آنچه جز خداى يكتا مى‌خوانيد كناره مى‌گيرم، و پروردگارم را مى خوانم، اميد است كه به خواندن پروردگار خويش بدبخت [و از اجابت بى بهره‌] نباشم"},{"SurahNumber":19,"VerseNumber":49,"Text":"پس چون از آنان و آنچه بجز خداى يكتا مى‌پرستيدند كناره گرفت به او اسحاق و يعقوب داديم و همه را پيامبر كرديم"},{"SurahNumber":19,"VerseNumber":50,"Text":"و از رحمت خويش به ايشان بخشيديم و براى آنان [در ميان مردم‌] نام نيكو و آوازه بلند نهاديم"},{"SurahNumber":19,"VerseNumber":51,"Text":"و در اين كتاب، موسى را ياد كن همانا او برگزيده و ويژه شده [خدا] بود و فرستاده‌اى پيامبر بود"},{"SurahNumber":19,"VerseNumber":52,"Text":"و او را از سوى راست كوه طور ندا داديم و به رازگويى نزديكش ساختيم"},{"SurahNumber":19,"VerseNumber":53,"Text":"و به او از رحمت خويش برادرش هارون پيامبر را بخشيديم"},{"SurahNumber":19,"VerseNumber":54,"Text":"و در اين كتاب، اسماعيل را ياد كن او راست‌وعده و فرستاده‌اى پيامبر بود"},{"SurahNumber":19,"VerseNumber":55,"Text":"و خاندان خود را به نماز و زكات فرمان مى‌داد و نزد پروردگارش پسنديده بود"},{"SurahNumber":19,"VerseNumber":56,"Text":"و در اين كتاب، از ادريس ياد كن، همانا او راست‌گفتار پيامبرى بود"},{"SurahNumber":19,"VerseNumber":57,"Text":"و او را به جايگاهى بلند و والا برداشتيم"},{"SurahNumber":19,"VerseNumber":58,"Text":"ايشانند- از زكريا تا الياس- كه خداوند به آنان نعمت ارزانى داشته- نيكويى كرده- پيامبرانى از فرزندان آدم و از [فرزندان‌] آنها كه با نوح [در كشتى‌] برنشانديم و از فرزندان ابراهيم و يعقوب و از آنان كه راه نموديم و برگزيديم چون آيات خداى رحمان بر آنان خوانده شود سجده‌كنان و گريان به روى درافتند"},{"SurahNumber":19,"VerseNumber":59,"Text":"آنگاه از پى ايشان جانشينان بد و ناشايسته‌اى آمدند كه نماز را فروگذاشتند- در آن سهل‌انگارى نمودند- و كامها و آرزوهاى دل را پيروى كردند، پس زودا كه [سزاى‌] گمراهى خود را ببينند"},{"SurahNumber":19,"VerseNumber":60,"Text":"مگر آن كه باز گشت- توبه كرد- و ايمان آورد و كار نيك و شايسته كرد، پس اينان به بهشت در آيند و هيچ ستمى بر آنان نرود،"},{"SurahNumber":19,"VerseNumber":61,"Text":"بهشتهايى پاينده كه خداى رحمان بندگان خود را به ناديده و ناپيدا وعده داده همانا وعده او آمدنى است"},{"SurahNumber":19,"VerseNumber":62,"Text":"در آنجا سخن ياوه و بيهوده نشنوند، [و گفتارشان‌] جز سلام [نيست‌]. و در آنجا هر بامداد و شبانگاه روزى دارند"},{"SurahNumber":19,"VerseNumber":63,"Text":"اين بهشتى است كه به هر كس از بندگانمان كه پرهيزگار باشد به ميراث دهيم"},{"SurahNumber":19,"VerseNumber":64,"Text":"و ما [فرشتگان‌] جز به فرمان پروردگار تو فرود نمى‌آييم. او راست آنچه فراپيش ماست- امور آينده- و آنچه پشت سر ماست- امور گذشته- و آنچه ميان آن است. و پروردگار تو فراموشكار نيست"},{"SurahNumber":19,"VerseNumber":65,"Text":"خداوند آسمانها و زمين و آنچه در ميان آنهاست، پس او را بپرست و بر پرستش او شكيبا باش آيا براى او هيچ همنامى- كه او را الله خوانند- مى شناسى؟"},{"SurahNumber":19,"VerseNumber":66,"Text":"و آدمى گويد: آيا هنگامى كه بميرم، مرا زنده [از گور] بيرون خواهند آورد؟"},{"SurahNumber":19,"VerseNumber":67,"Text":"آيا آدمى به ياد نمى‌آورد كه ما او را از پيش بيافريديم و هيچ چيز نبود؟"},{"SurahNumber":19,"VerseNumber":68,"Text":"به پروردگار تو سوگند كه آنان را با شيطانها برانگيزيم و فراهم آريم، سپس آنها را گرداگرد دوزخ به زانو در آمده حاضر كنيم"},{"SurahNumber":19,"VerseNumber":69,"Text":"سپس از ميان هر گروهى هر كدامشان را كه بر خداى رحمان گستاخ‌تر و سركش‌تر بوده بيرون كشيم"},{"SurahNumber":19,"VerseNumber":70,"Text":"آنگاه هر آينه ما به كسانى كه به در آمدن و سوختن در آن سزاوارترند داناتريم"},{"SurahNumber":19,"VerseNumber":71,"Text":"و هيچ كس از شما نيست مگر آنكه به آن در آيد- يا بر آن بگذرد- اين [حكم و وعده‌اى است كه‌] بر پروردگار تو بايسته و گزاردنى- انجام دادنى- است"},{"SurahNumber":19,"VerseNumber":72,"Text":"آنگاه كسانى را كه پرهيزگارى كردند برهانيم و ستمكاران را در آنجا به زانو در آمده بگذاريم"},{"SurahNumber":19,"VerseNumber":73,"Text":"و چون آيات روشن ما بر آنان خوانده شود كسانى كه كافر شدند به كسانى كه ايمان آورده‌اند گويند: كداميك از اين دو گروه را جايگاهى بهتر و انجمنى نيكوتر است"},{"SurahNumber":19,"VerseNumber":74,"Text":"و چه بسا گروه‌ها را كه پيش از آنان هلاك كرديم كه به كالاى خانه و به ديدار- هيئت و منظر- [از اينها] نيكوتر بودند"},{"SurahNumber":19,"VerseNumber":75,"Text":"بگو: هر كه در گمراهى باشد، پس خداى رحمان بايد كه او را فزونى دهد- به او مهلت دهد تا گمراهى‌اش بيشتر شود- تا آنگاه كه آنچه را به آنان وعده داده مى‌شود ببينند: يا عذاب [اين جهانى‌] را- مانند كشته يا اسير شدن- و يا رستاخيز را پس زودا كه بدانند چه كسى را جايگاهى بدتر و سپاهى ناتوان‌تر است"},{"SurahNumber":19,"VerseNumber":76,"Text":"و خداوند كسانى را كه راه راست يافتند رهنمونى همى‌افزايد، و ماندگارهاى نيك و شايسته نزد پروردگار تو پاداشى بهتر و بازگشت و سرانجامى بهتر دارد"},{"SurahNumber":19,"VerseNumber":77,"Text":"آيا ديدى آن كس را كه به آيات ما كافر شد و گفت: البته به من مال و فرزند داده شود؟"},{"SurahNumber":19,"VerseNumber":78,"Text":"آيا بر غيب آگاهى يافته يا از نزد خداى رحمان پيمانى گرفته؟"},{"SurahNumber":19,"VerseNumber":79,"Text":"نه چنان است آنچه مى‌گويد خواهيم نوشت و عذاب او را پيوسته مى‌افزاييم"},{"SurahNumber":19,"VerseNumber":80,"Text":"و آنچه را كه مى‌گويد- مال و فرزند- از وى ميراث مى‌بريم و تنها نزد ما مى‌آيد"},{"SurahNumber":19,"VerseNumber":81,"Text":"و بجز خداى يكتا خدايانى گرفتند تا آنها را مايه بزرگى و نيرو باشند"},{"SurahNumber":19,"VerseNumber":82,"Text":"نه چنان است زودا كه پرستش آنان را انكار كنند و مخالف و دشمنشان باشند"},{"SurahNumber":19,"VerseNumber":83,"Text":"آيا نديده‌اى- ندانسته‌اى- كه ما شياطين را بر كافران مى‌فرستيم تا آنها را [به وسوسه به سوى بديها و گناهان‌] سخت بجنبانند؟"},{"SurahNumber":19,"VerseNumber":84,"Text":"پس بر آنان شتاب مكن- در فرود آمدن عذاب- جز اين نيست كه ما براى آنها به دقت مى‌شماريم- روز شمارى مى‌كنيم تا مهلتشان سرآيد"},{"SurahNumber":19,"VerseNumber":85,"Text":"روزى كه پرهيزگاران را به سوى خداى رحمان به مهمانى و ديدار فراهم آريم"},{"SurahNumber":19,"VerseNumber":86,"Text":"و بزهكاران را تشنه به سوى دوزخ برانيم"},{"SurahNumber":19,"VerseNumber":87,"Text":"توان شفاعت ندارند مگر آن كه از نزد خداى رحمان پيمانى گرفته باشد"},{"SurahNumber":19,"VerseNumber":88,"Text":"و گفتند: خداى رحمان فرزندى گرفت"},{"SurahNumber":19,"VerseNumber":89,"Text":"هر آينه چيزى سخت زشت و ناپسند آورده‌ايد"},{"SurahNumber":19,"VerseNumber":90,"Text":"نزديك است كه آسمانها از اين سخن بشكافند و زمين شكافته شود و كوه‌ها در هم شكسته فرو ريزند،"},{"SurahNumber":19,"VerseNumber":91,"Text":"كه براى خداى رحمان فرزندى خواندند- فرشتگان را فرزند خدا خواندند"},{"SurahNumber":19,"VerseNumber":92,"Text":"و خداى رحمان را نسزد كه فرزندى گيرد"},{"SurahNumber":19,"VerseNumber":93,"Text":"در آسمانها و زمين هيچ كس نيست مگر آنكه خداى رحمان را بنده‌وار آيد"},{"SurahNumber":19,"VerseNumber":94,"Text":"هر آينه آنان را در شمار آورده و همه را درست برشمرده است"},{"SurahNumber":19,"VerseNumber":95,"Text":"و همه آنها روز رستاخيز تنها [و تهيدست‌] نزد او آيند"},{"SurahNumber":19,"VerseNumber":96,"Text":"كسانى كه ايمان آوردند و كارهاى نيك و شايسته كردند خداى رحمان براى آنان دوستيى [در دلها] خواهد نهاد"},{"SurahNumber":19,"VerseNumber":97,"Text":"همانا [خواندن‌] اين"},{"SurahNumber":19,"VerseNumber":98,"Text":"و چه بسا مردمان گذشته را پيش از آنان هلاك كرديم. آيا هيچ يك از آنان را درمى‌يابى- مى‌بينى- يا هيچ آواى آهسته‌اى از آنها مى‌شنوى؟"},{"SurahNumber":20,"VerseNumber":1,"Text":"طا، ها"},{"SurahNumber":20,"VerseNumber":2,"Text":"ما قرآن را بر تو فرو نفرستاديم تا در رنج افتى،"},{"SurahNumber":20,"VerseNumber":3,"Text":"مگر آنكه يادكردى و پندى باشد براى كسى كه مى‌ترسد"},{"SurahNumber":20,"VerseNumber":4,"Text":"فرو فرستاده‌اى است از سوى آن كه زمين و آسمانهاى بلند را آفريده"},{"SurahNumber":20,"VerseNumber":5,"Text":"خداى رحمان بر عرش- تخت فرمانروايى بر جهان هستى- بر آمده است- استيلا دارد"},{"SurahNumber":20,"VerseNumber":6,"Text":"او راست آنچه در آسمانها و آنچه در زمين است و آنچه ميان آنها و آنچه در زير خاك- درون زمين- است"},{"SurahNumber":20,"VerseNumber":7,"Text":"و اگر سخن را بلند گويى [يا پنهان كنى‌]، همانا او نهان و نهان‌تر را نيز مى‌داند"},{"SurahNumber":20,"VerseNumber":8,"Text":"خداى يكتا، جز او خدايى نيست او راست نامهاى نيكو- صفات برتر"},{"SurahNumber":20,"VerseNumber":9,"Text":"آيا خبر داستان موسى به تو رسيده است؟"},{"SurahNumber":20,"VerseNumber":10,"Text":"آنگاه كه آتشى ديد، پس به خانواده خويش گفت: درنگ كنيد كه من آتشى ديدم، شايد پاره‌اى برگرفته از آن براى شما بيارم يا بر آن آتش رهنمونى بيابم"},{"SurahNumber":20,"VerseNumber":11,"Text":"پس چون نزد آن"},{"SurahNumber":20,"VerseNumber":12,"Text":"همانا منم پروردگار تو، پايپوش خويش بيرون كن، كه تو در وادى مقدس طوى هستى"},{"SurahNumber":20,"VerseNumber":13,"Text":"و من تو را برگزيده‌ام، پس به آنچه وحى مى‌شود گوش فرا دار"},{"SurahNumber":20,"VerseNumber":14,"Text":"همانا منم خداى يكتا، خدايى جز من نيست پس مرا بپرست و نماز را براى يادكرد من برپا دار"},{"SurahNumber":20,"VerseNumber":15,"Text":"همانا رستاخيز آمدنى است، مى‌خواهم [هنگام‌] آن را پنهان دارم تا هر كسى به آنچه مى‌كند پاداش داده شود"},{"SurahNumber":20,"VerseNumber":16,"Text":"پس آن كس كه بدان ايمان نمى‌آورد و پيرو هواى خويش است تو را از آن نگرداند كه هلاك مى‌شوى"},{"SurahNumber":20,"VerseNumber":17,"Text":"و آن چيست به دست راست تو، اى موسى؟"},{"SurahNumber":20,"VerseNumber":18,"Text":"گفت: اين عصاى من است، بر آن تكيه مى‌كنم و با آن براى گوسفندانم [از درختان‌] برگ فرو مى‌ريزم، و مرا در آن، نيازها و سودهاى ديگر است"},{"SurahNumber":20,"VerseNumber":19,"Text":"گفت: آن را بيفكن، اى موسى"},{"SurahNumber":20,"VerseNumber":20,"Text":"پس آن را بيفكند، و ناگهان مارى گشت كه مى‌شتافت"},{"SurahNumber":20,"VerseNumber":21,"Text":"گفت: بگير آن را و مترس زودا كه آن را به حالت نخستينش بازگردانيم"},{"SurahNumber":20,"VerseNumber":22,"Text":"و دستت را به بغل خويش بَرْ تا سپيد و روشن بيرون آيد نه از آسيب و گزند- يعنى نه آن سفيدى كه از آفت پيسى باشد- كه نشانه‌اى ديگر است،"},{"SurahNumber":20,"VerseNumber":23,"Text":"تا از نشانه‌هاى بزرگ خويش به تو بنماييم"},{"SurahNumber":20,"VerseNumber":24,"Text":"به سوى فرعون برو، كه او سركشى كرده و از اندازه درگذشته- دعوى خدايى مى‌كند"},{"SurahNumber":20,"VerseNumber":25,"Text":"گفت: پروردگارا، سينه‌ام را برايم گشاده گردان"},{"SurahNumber":20,"VerseNumber":26,"Text":"و كارم را برايم آسان ساز"},{"SurahNumber":20,"VerseNumber":27,"Text":"و گِرِه از زبانم بگشاى،"},{"SurahNumber":20,"VerseNumber":28,"Text":"تا سخنم را دريابند"},{"SurahNumber":20,"VerseNumber":29,"Text":"و از خاندانم ياورى و پشتيبانى برايم قرار ده"},{"SurahNumber":20,"VerseNumber":30,"Text":"برادرم هارون را"},{"SurahNumber":20,"VerseNumber":31,"Text":"پشتم را بدو استوار ساز"},{"SurahNumber":20,"VerseNumber":32,"Text":"و او را در كار من شريك گردان"},{"SurahNumber":20,"VerseNumber":33,"Text":"تا تو را بسيار به پاكى بستاييم"},{"SurahNumber":20,"VerseNumber":34,"Text":"و تو را بسيار ياد كنيم"},{"SurahNumber":20,"VerseNumber":35,"Text":"همانا تو به حال ما بينايى"},{"SurahNumber":20,"VerseNumber":36,"Text":"گفت: اى موسى، همانا خواست تو به تو داده شد"},{"SurahNumber":20,"VerseNumber":37,"Text":"و هر آينه بار ديگر بر تو منت نهاديم،"},{"SurahNumber":20,"VerseNumber":38,"Text":"آنگاه كه به مادرت آنچه الهام‌كردنى بود الهام كرديم،"},{"SurahNumber":20,"VerseNumber":39,"Text":"كه او را در صندوقى بِنِه و در دريا- رود نيل- افكنش پس بايد كه دريا او را به كرانه اندازد تا دشمن من و دشمن او وى را برگيرد و دوستيى از خود بر تو افكندم [تا بر تو مِهر ورزند] و تا زير نظر من ساخته و پرورده شوى"},{"SurahNumber":20,"VerseNumber":40,"Text":"آنگاه كه خواهرت [در پى آن صندوق‌] مى‌رفت و مى‌گفت: آيا شما را بر كسى راه نمايم كه او را نگهدارى و پرستارى كند؟ پس تو را به مادرت بازگردانديم تا چشمش روشن شود و اندوه نخورد. و كسى- يعنى آن قبطى، از قوم فرعون- را كشتى پس تو را از اندوه رهانيديم و تو را بارها آزموديم، پس سالى چند در ميان مردم مَدْين درنگ كردى، سپس براندازه و بهنگام- براى رسالت- بيامدى، اى موسى"},{"SurahNumber":20,"VerseNumber":41,"Text":"و تو را براى خود پروردم و برگزيدم"},{"SurahNumber":20,"VerseNumber":42,"Text":"تو و برادرت با نشانه‌هاى من- معجزه‌ها- برويد و در يادكرد من- رسانيدن پيام توحيد من- سستى مكنيد"},{"SurahNumber":20,"VerseNumber":43,"Text":"برويد به سوى فرعون كه او سركشى كرده و از حد گذشته است"},{"SurahNumber":20,"VerseNumber":44,"Text":"پس با وى سخنى نرم بگوييد، شايد كه پند پذيرد يا [از خداى‌] بترسد"},{"SurahNumber":20,"VerseNumber":45,"Text":"گفتند: پروردگارا، ما مى‌ترسيم كه بر ما پيشى و شتاب گيرد- پيشدستى كند و پيش از آنكه سخن گوييم و معجزه‌اى بدو بنماييم، ما را بكشد- يا [در رفتار و گفتار خود] از حد بگذرد"},{"SurahNumber":20,"VerseNumber":46,"Text":"فرمود: مترسيد، كه من با شمايم، مى‌شنوم و مى‌بينم"},{"SurahNumber":20,"VerseNumber":47,"Text":"پس نزد او برويد و بگوييد: ما فرستادگان خداوندگار توايم، پس فرزندان اسرائيل را با ما بفرست و شكنجه‌شان مكن همانا نزد تو با نشانه‌اى از آفريدگارت آمده‌ايم و درود بر آن كه راه راست را پيروى كند"},{"SurahNumber":20,"VerseNumber":48,"Text":"همانا به ما وحى شده كه عذاب بر آن كسى است كه [حق را] دروغ انگاشت و [از آن‌] روى برتافت"},{"SurahNumber":20,"VerseNumber":49,"Text":"گفت: پروردگار شما كيست، اى موسى؟"},{"SurahNumber":20,"VerseNumber":50,"Text":"گفت: پروردگار ما آن [خداى‌] است كه به هر چيزى آفرينش- وجود خاص- آن را داد و سپس راه نمود"},{"SurahNumber":20,"VerseNumber":51,"Text":"گفت: پس حال مردمان پيشين چيست"},{"SurahNumber":20,"VerseNumber":52,"Text":"گفت: دانش آن در كتابى است نزد پروردگار من پروردگار من نه خطا مى‌كند و نه فراموش"},{"SurahNumber":20,"VerseNumber":53,"Text":"آن [خداى‌] كه زمين را براى شما بسترى- فرشى گسترده- قرار داد و در آن براى شما راه‌هايى پديد كرد، و از آسمان آبى فرستاد، پس با آن انواع گوناگون از گياهان و رستنيها را بيرون آورديم"},{"SurahNumber":20,"VerseNumber":54,"Text":"بخوريد و چارپايانتان را بچرانيد، همانا در اين، خردمندان را نشانه‌هاست"},{"SurahNumber":20,"VerseNumber":55,"Text":"شما را از آن"},{"SurahNumber":20,"VerseNumber":56,"Text":"و هر آينه همه نشانه‌هاى خويش را به او فرعون بنموديم، اما دروغ شمرد و سر باز زد"},{"SurahNumber":20,"VerseNumber":57,"Text":"گفت: اى موسى، آيا نزد ما آمده‌اى تا ما را به جادوى خود از سرزمينمان بيرون كنى؟"},{"SurahNumber":20,"VerseNumber":58,"Text":"هر آينه جادويى مانند آن براى تو بياريم، پس ميان ما و خودت وعده‌گاهى در جايى هموار قرار ده- تا مردم نظاره توانند كرد- كه نه ما آن را خلاف كنيم و نه تو"},{"SurahNumber":20,"VerseNumber":59,"Text":"[موسى‌] گفت: وعده‌گاه شما روز آرايش- روز عيد- است و آنگاه كه مردمان در نيمروز گرد آورده شوند"},{"SurahNumber":20,"VerseNumber":60,"Text":"پس فرعون برگشت و ترفند خويش فراهم ساخت و باز آمد"},{"SurahNumber":20,"VerseNumber":61,"Text":"موسى به آنان گفت: واى بر شما، بر خدا دروغ مبنديد كه شما را به عذابى نابود و ريشه‌كن كند، و همانا آن كه [بر خدا] دروغ بست نوميد و زيانكار گشت"},{"SurahNumber":20,"VerseNumber":62,"Text":"پس [ساحران‌] در كارشان ميان خود گفت‌وگو كردند و آن راز را پنهان داشتند"},{"SurahNumber":20,"VerseNumber":63,"Text":"[فرعونيان‌] گفتند: اين دو هر آينه جادوگرند كه مى‌خواهند شما را به جادوى خويش از سرزمينتان بيرون كنند و آيين برتر شما را از ميان ببرند"},{"SurahNumber":20,"VerseNumber":64,"Text":"پس ترفندتان- اسباب جادو- را با هم آريد- همسخن و همدل و هماهنگ شويد- آنگاه صف كشيده بياييد، و بى‌گمان هر كه امروز برترى يافت پيروز و كامياب شده است"},{"SurahNumber":20,"VerseNumber":65,"Text":"گفتند: اى موسى، تو مى‌افكنى يا ما نخستين كسى باشيم كه بيفكند؟"},{"SurahNumber":20,"VerseNumber":66,"Text":"گفت: بلكه شما بيفكنيد. پس ناگاه ريسمانها و چوبدستيهاشان از جادوى آنان به او"},{"SurahNumber":20,"VerseNumber":67,"Text":"پس موسى در دل خويش بيمى دريافت"},{"SurahNumber":20,"VerseNumber":68,"Text":"گفتيم: مترس كه همانا تويى برتر"},{"SurahNumber":20,"VerseNumber":69,"Text":"و آنچه در دست راست توست بيفكن تا آنچه ساخته‌اند فرو برد. همانا آنچه ساخته‌اند فريب و ترفند جادوگر است، و جادوگر هر جا كه آيد پيروز نگردد"},{"SurahNumber":20,"VerseNumber":70,"Text":"پس جادوان به سجده درافتاده گفتند: به پروردگار موسى و هارون ايمان آورديم"},{"SurahNumber":20,"VerseNumber":71,"Text":"[فرعون‌] گفت: آيا پيش از آنكه شما را اجازه دهم به او گرويديد؟ بى‌گمان او بزرگ- استاد مهين- شماست كه شما را جادو آموخته است. هر آينه دستها و پاهاى شما را بر خلاف يكديگر مى‌برم و بر تنه‌هاى درخت خرما بر دارتان مى‌كنم و خواهيد دانست كه شكنجه كدام يك از ما سخت‌تر و پاينده‌تر است"},{"SurahNumber":20,"VerseNumber":72,"Text":"گفتند: هرگز تو را بر آنچه به ما از نشانه‌هاى روشن آمده است و بر آن [خداى‌] كه ما را آفريده است برنگزينيم پس هر چه را تو حكم‌كننده‌اى حكم كن- هر چه خواهى بكن-، كه تنها در زندگى اين جهان حكم توانى كرد"},{"SurahNumber":20,"VerseNumber":73,"Text":"ما به پروردگارمان ايمان آورديم تا لغزشهاى ما و آنچه را از جادوگرى كه بر آن وادارمان كردى بيامرزد و خدا بهتر و پاينده‌تر است"},{"SurahNumber":20,"VerseNumber":74,"Text":"همانا هر كس كه گناهكار نزد پروردگار خويش آيد پس او راست دوزخ، در آنجا نه بميرد [تا برهد] و نه [به خوشى‌] زندگانى كند"},{"SurahNumber":20,"VerseNumber":75,"Text":"و هر كه با ايمان نزد او آيد در حالى كه كارهاى نيك و شايسته كرده باشد پس اينان را پايه‌هاى برترين باشد،"},{"SurahNumber":20,"VerseNumber":76,"Text":"بهشت‌هاى پاينده كه از زير آنها جويها روان است، در آنجا جاويدانند و اين است پاداش كسى كه [از آلودگيهاى كفر و گناه‌] پاكى ورزيد"},{"SurahNumber":20,"VerseNumber":77,"Text":"و هر آينه به موسى وحى كرديم كه بندگان مرا شبانگاه ببر، پس براى آنان راهى خشك در دريا فرا گير- با زدن عصا به آب دريا و خشك شدن آن- كه نه از دست‌يافتن [فرعونيان‌] بترسى و نه [از غرق‌گشتن‌] بيم دارى"},{"SurahNumber":20,"VerseNumber":78,"Text":"پس فرعون با سپاهيانش از پى آنان روانه شدند، و از دريا بپوشيدشان آنچه پوشيدشان- آب دريا غرقشان ساخت"},{"SurahNumber":20,"VerseNumber":79,"Text":"و فرعون قوم خود را گمراه كرد و راه ننمود"},{"SurahNumber":20,"VerseNumber":80,"Text":"اى فرزندان اسرائيل، شما را از دشمنتان رهانيديم و با شما كنار راست كوه طور را وعده كرديم و بر شما منّ و سَلْوى فرو فرستاديم"},{"SurahNumber":20,"VerseNumber":81,"Text":"از پاكيزه‌هايى كه روزيتان كرديم بخوريد و در آن از اندازه مگذريد كه خشم من بر شما فرو آيد، و هر كه خشم من بر او فرو آيد بى‌گمان هلاك شود- يا در دوزخ افتد"},{"SurahNumber":20,"VerseNumber":82,"Text":"و هر آينه من آمرزگارم مر آن را كه توبه كند و ايمان آورد و كار نيك و شايسته كند سپس [پيوسته‌] در راه راست باشد"},{"SurahNumber":20,"VerseNumber":83,"Text":"اى موسى، چه چيز تو را بر آن داشت تا از قومت با شتاب پيشى گيرى- پيش از همه در «طور» حاضر شوى-؟"},{"SurahNumber":20,"VerseNumber":84,"Text":"گفت: آنان اينك بر پى من مى‌آيند و به سوى تو، پروردگارا، شتافتم تا خشنود شوى"},{"SurahNumber":20,"VerseNumber":85,"Text":"[خداى‌] گفت: پس [بدان كه‌] ما قوم تو را پس از [آمدن‌] تو آزمون كرديم و سامرى گمراهشان كرد"},{"SurahNumber":20,"VerseNumber":86,"Text":"پس موسى خشمناك و اندوهگين به نزد قوم خود بازگشت. گفت: اى قوم من، آيا پروردگارتان به شما وعده‌اى نيكو نداد- كه به شما تورات دهد يا شما را از فرعونيان برهاند-؟ آيا اين مدت- زمان غيبت من- بر شما دراز آمد يا خواستيد كه خشمى از پروردگارتان بر شما فرود آيد كه وعده مرا خلاف كرديد؟"},{"SurahNumber":20,"VerseNumber":87,"Text":"گفتند: ما به اختيار و توان خود وعده تو را خلاف نكرديم، و ليكن بارهايى از پيرايه و زيور آن قوم- قوم فرعون- بر ما نهادند، پس آنها را [در آتش‌] افكنديم و همچنين سامرى [آنچه با خود داشت در آتش‌] افكند"},{"SurahNumber":20,"VerseNumber":88,"Text":"و براى آنان كالبد گوساله‌اى برون آورد كه او را بانگى بود پس [سامرى و پيروانش‌] گفتند: اين خداى شما و خداى موسى است، و [سامرى خداى راستين را] از ياد برد"},{"SurahNumber":20,"VerseNumber":89,"Text":"آيا نمى‌ديدند كه [آن گوساله‌] سخنى به آنها باز نمى‌گرداند و آنان را هيچ زيان و سودى ندارد؟"},{"SurahNumber":20,"VerseNumber":90,"Text":"و هر آينه هارون از پيش- پيش از آمدن موسى- به آنها گفته بود: اى قوم من، همانا شما به اين"},{"SurahNumber":20,"VerseNumber":91,"Text":"گفتند: ما پيوسته بر اين [گوساله‌پرستى‌] مى‌مانيم تا موسى به سوى ما بازگردد"},{"SurahNumber":20,"VerseNumber":92,"Text":"[هنگامى كه موسى باز آمد] گفت: اى هارون، چون آنها را ديدى كه گمراه شدند چه چيز تو را بازداشت،"},{"SurahNumber":20,"VerseNumber":93,"Text":"از اين كه مرا پيروى كنى- كه آنها را از پرستيدن گوساله بازدارى، يا از پى من آيى و خود را به من رسانى-؟ آيا فرمان مرا نافرمانى كردى؟"},{"SurahNumber":20,"VerseNumber":94,"Text":"گفت: اى پسر مادرم، ريش و سر مرا مگير، من ترسيدم كه بگويى ميان فرزندان اسرائيل جدايى انداختى و گفتار- سفارش- مرا نگاه نداشتى"},{"SurahNumber":20,"VerseNumber":95,"Text":"گفت: اى سامرى، اين چه كار- فتنه بزرگ- است كه كردى؟"},{"SurahNumber":20,"VerseNumber":96,"Text":"گفت: من چيزى ديدم كه آنها نديدند. مشتى [خاك‌] از پى [مركب‌] آن فرستاده- يعنى جبرئيل- برگرفتم و آن را [در كالبد گوساله‌] افكندم، و نفس من بدين سان [اين كار را] در نظرم بياراست"},{"SurahNumber":20,"VerseNumber":97,"Text":"گفت: پس برو- دور شو- كه تو را در زندگى- تا زنده باشى- اين است كه بگويى: «به من دست نزنيد». و تو را وعده‌گاهى است كه هرگز آن را با تو خلاف نكنند، و [اينك‌] به خدايت كه پيوسته بر آن مقيم بودى بنگر كه آن را بسوزانيم- يا به سوهان بساييم- سپس يكسره در دريا پراكنده‌اش سازيم"},{"SurahNumber":20,"VerseNumber":98,"Text":"همانا خداى شما خداى يكتاست كه جز او هيچ خدايى نيست دانش او همه چيز را فراگيرنده است"},{"SurahNumber":20,"VerseNumber":99,"Text":"اينچنين از خبرهايى كه گذشته است بر تو بر مى‌گوييم، و براستى تو را از نزد خويش يادكردى- قرآن- داده‌ايم"},{"SurahNumber":20,"VerseNumber":100,"Text":"هر كه از آن روى بگرداند، همانا در روز رستاخيز بارى سنگين- يا بارى بد: كفر و تكذيب- بردارد،"},{"SurahNumber":20,"VerseNumber":101,"Text":"در آن- بار گناه و عقوبتش- هميشه بمانند، و آنها را بدبارى است در روز رستاخيز،"},{"SurahNumber":20,"VerseNumber":102,"Text":"روزى كه در صور دميده شود، و بزهكاران را در آن روز كبود چشم برانگيزيم"},{"SurahNumber":20,"VerseNumber":103,"Text":"ميان خود راز همى گويند كه شما جز ده روز- در دنيا- درنگ نكرده‌ايد"},{"SurahNumber":20,"VerseNumber":104,"Text":"ما به آنچه مى‌گويند داناتريم آنگاه كه بهترينشان در رفتار و گفتار گويد: درنگ نكرده‌ايد مگر يك روز"},{"SurahNumber":20,"VerseNumber":105,"Text":"و تو را از كوه‌ها پرسند بگو: پروردگارم همه آنها را بر كند و خرد و پراكنده سازد"},{"SurahNumber":20,"VerseNumber":106,"Text":"پس آن"},{"SurahNumber":20,"VerseNumber":107,"Text":"در آن هيچ كجى- يعنى پستى- و بلندى نبينى"},{"SurahNumber":20,"VerseNumber":108,"Text":"در آن روز آن خواننده- دمنده صور- را بى‌هيچ كژى- انحراف و نافرمانى- پيروى كنند، و آوازها در برابر خداى رحمان فرونشيند، پس آوايى نشنوى مگر آوايى آهسته"},{"SurahNumber":20,"VerseNumber":109,"Text":"در آن روز شفاعت سود ندارد مگر [شفاعت‌] كسى كه خداى رحمان به او اجازه دهد و سخن او را بپسندد"},{"SurahNumber":20,"VerseNumber":110,"Text":"آنچه پيش روى و آنچه پشت سرشان است مى‌داند، و دانش آنان او را فرانگيرد"},{"SurahNumber":20,"VerseNumber":111,"Text":"و چهره‌ها در برابر خداى زنده پاينده خوار و فروتن باشند و هر كه بار ستم برداشت بى‌گمان تهيدست و نوميد گردد"},{"SurahNumber":20,"VerseNumber":112,"Text":"و هر كه از كارهاى نيك و شايسته كند و مؤمن باشد، پس از هيچ ستمى نترسد و نه از كاستنى- كاستن پاداش كردار"},{"SurahNumber":20,"VerseNumber":113,"Text":"و اينچنين آن را قرآنى به زبان تازى فروفرستاديم و در آن از بيمها و هشدارها گونه‌گون آورديم تا شايد بپرهيزند يا آنان را ياد كرد و پندى پديد آورد"},{"SurahNumber":20,"VerseNumber":114,"Text":"پس والا و برتر است خداى يكتا آن پادشاه راستين. و به خواندن قرآن پيش از آنكه پيام آن به تو گزارده شود شتاب مكن، و بگو: پروردگارا، مرا دانش افزاى"},{"SurahNumber":20,"VerseNumber":115,"Text":"و هر آينه از پيش به آدم سفارش كرديم، پس فراموش كرد و او را [در نگاهداشت آن‌] آهنگى استوار نيافتيم"},{"SurahNumber":20,"VerseNumber":116,"Text":"و [ياد كن‌] آنگاه كه فرشتگان را گفتيم: آدم را سجده كنيد، پس سجده كردند مگر ابليس كه سر باز زد"},{"SurahNumber":20,"VerseNumber":117,"Text":"گفتيم: اى آدم، اين دشمن تو و همسر توست، مبادا شما را از بهشت بيرون كند كه در رنج افتى- يا بدبخت شوى"},{"SurahNumber":20,"VerseNumber":118,"Text":"كه تو را در آنجا اين هست كه نه گرسنه مى‌شوى و نه برهنه"},{"SurahNumber":20,"VerseNumber":119,"Text":"و در آنجا نه تشنه مى‌شوى و نه در گرمى آفتاب بمانى"},{"SurahNumber":20,"VerseNumber":120,"Text":"پس شيطان او را وسوسه كرد، گفت: اى آدم، آيا تو را به درخت جاودانى و پادشاهيى كه كهنه و نابود نشود راه بنمايم؟"},{"SurahNumber":20,"VerseNumber":121,"Text":"پس، از آن درخت خوردند و شرمگاهشان بر آنها نمودار شد، و شروع كردند از برگ [درختان‌] بهشت بر خود چسباندن،- شرمگاه خود را مى‌پوشاندند- و آدم پروردگار خويش را نافرمانى نمود پس راه راست را گم كرد"},{"SurahNumber":20,"VerseNumber":122,"Text":"سپس پروردگارش او را برگزيد و به مهر و بخشايش خويش بر او بازگشت و توبه‌اش بپذيرفت و او را راه نمود"},{"SurahNumber":20,"VerseNumber":123,"Text":"گفت: هر دو با هم از آنجا فروشويد، برخى از شما- آدميان- دشمن برخى خواهيد بود. پس اگر از من شما را رهنمونى- كتاب و پيامبر- آمد، هر كه از رهنمونى من پيروى كند نه گمراه شود و نه به رنج افتد- به كيفر آن جهان گرفتار نشود"},{"SurahNumber":20,"VerseNumber":124,"Text":"و هر كه از يادكرد و پند من روى بگرداند پس زيستنى تنگ دارد و روز رستاخيز او را نابينا برانگيزيم"},{"SurahNumber":20,"VerseNumber":125,"Text":"گويد: پروردگارا، چرا مرا نابينا برانگيختى و حال آنكه بينا بودم؟"},{"SurahNumber":20,"VerseNumber":126,"Text":"گويد: بدين گونه [امروز كور محشور شدى زيرا] آيات ما به تو رسيد و تو آنها را به فراموشى سپردى- از آنها تغافل كردى- و همچنان امروز فراموش مى‌شوى"},{"SurahNumber":20,"VerseNumber":127,"Text":"و بدين‌سان هر كه را زياده‌روى كرده و به آيات پروردگار خويش ايمان نياورده است كيفر مى‌دهيم، و هر آينه عذاب آن جهان سخت‌تر و پاينده‌تر است"},{"SurahNumber":20,"VerseNumber":128,"Text":"آيا براى آنان- مشركان قريش- راه ننمود كه چه نسلها را پيش از آنها هلاك كرديم كه اينان در مسكنهاى آنان راه مى‌روند- و آثار عذاب و هلاك آنان را مى‌بينند-؟ هر آينه در آن براى خردمندان نشانه‌ها و عبرتهاست"},{"SurahNumber":20,"VerseNumber":129,"Text":"و اگر نه اين بود كه سخنى از پروردگار تو از پيش رفته و سرآمدى معين شده است هر آينه عذاب بر آنها لازم مى‌گرديد- گريبانشان را مى‌گرفت"},{"SurahNumber":20,"VerseNumber":130,"Text":"پس هر آنچه مى‌گويند شكيبايى ورز و پروردگارت را پيش از برآمدن آفتاب- نماز بامداد- و پيش از فروشدن آن- نماز عصر- همراه با ستايش و سپاس به پاكى ياد كن، و از ساعتهاى شب- نماز شام و نماز خفتن- و كناره‌هاى روز- نماز پيشين ظهر، كه پايان نيمه اول روز است و آغاز نيمه دوم روز- نيز او را تسبيح گوى، باشد كه خشنود شوى"},{"SurahNumber":20,"VerseNumber":131,"Text":"و ديدگانت را مدوز بدانچه برخوردارى داده‌ايم گروه‌هايى از آنان را از آرايش زندگى دنيا تا در باره آن بيازماييمشان، و روزى پروردگارت بهتر و پاياتر است"},{"SurahNumber":20,"VerseNumber":132,"Text":"و خاندان خويش را به نماز فرمان ده و بر آن شكيبا باش- مداومت نما- از تو روزى نمى‌خواهيم، ما خود به تو روزى مى‌دهيم و سرانجام نيك پرهيزگارى راست"},{"SurahNumber":20,"VerseNumber":133,"Text":"و [كافران مكه‌] گفتند: چرا ما را از پروردگار خويش نشانه‌اى- معجزه‌اى به دلخواه ما- نمى‌آورد؟ آيا آنها را نشانه روشن آنچه در كتابهاى پيشين است نيامده است؟"},{"SurahNumber":20,"VerseNumber":134,"Text":"و اگر ما آنان را پيش از آن- فرستادن كتاب و پيامبر- به عذابى هلاك مى‌كرديم هر آينه مى‌گفتند: پروردگارا، چرا به سوى ما پيامبرى نفرستادى تا پيش از آنكه خوار و رسوا شويم آيات تو را پيروى كنيم؟"},{"SurahNumber":20,"VerseNumber":135,"Text":"بگو: هر يك [از ما] منتظر است، پس منتظر باشيد. بزودى خواهيد دانست كه رهروان راه راست كيانند و راه‌يافته كيست"}]}