{"Id":291,"LanguageCodes":["ro","ron"],"Name":"ron-georgegrigore","Author":"George Grigore","Language":"Romanian","Description":"Romanian","Direction":"ltr","Source":"http://tanzil.net","Translations":[{"SurahNumber":17,"VerseNumber":1,"Text":"Mărire Celui ce l-a purtat în noapte pe robul Său de la Moscheea cea Sfântă la Moscheea cea Îndepărtată cu împrejmuirea pe care am binecuvântat-o ca să-i arătăm din semnele Noastre. El este Auzitorul, Văzătorul"},{"SurahNumber":17,"VerseNumber":2,"Text":"Noi i-am dăruit lui Moise Cartea drept călăuzire fiilor lui Israel: “Nu-ţi lua apărător afară de Mine!”"},{"SurahNumber":17,"VerseNumber":3,"Text":"Voi, urmaşi ai celor care i-am purtat cu Noe! — el a fost un rob mulţumitor"},{"SurahNumber":17,"VerseNumber":4,"Text":"Noi am hotărât în Carte fiilor lui Israel: “Voi veţi semăna stricăciunea de două ori pe pământ, şi cu mare trufie vă veţi purta.”"},{"SurahNumber":17,"VerseNumber":5,"Text":"Când prima din aceste două făgăduieli a venit, Noi v-am trimis vouă robi de-ai noştri dăruiţi cu o mare putere şi ei vor cerceta lăuntrul caselor. Atunci făgăduiala se va împlini"},{"SurahNumber":17,"VerseNumber":6,"Text":"Apoi încă o dată v-am dat puterea asupra lor. V-am înmulţit averile şi pruncii şi am făcut din voi un popor numeros"},{"SurahNumber":17,"VerseNumber":7,"Text":"Dacă faceţi un bine, vouă înşivă vi-l faceţi, iar dacă faceţi un rău, vouă înşivă vi-l faceţi. Când făgăduiala Vieţii de Apoi se va împlini, vor veni să vă posomorască chipurile şi să intre în moschee aşa cum au mai intrat şi prima oară ca să sfărâme ceea ce au cucerit"},{"SurahNumber":17,"VerseNumber":8,"Text":"Poate Domnul vostru vă va milui, însă dacă începeţi iarăşi şi Noi vom începe. Noi am rânduit Gheena temniţă tăgăduitorilor"},{"SurahNumber":17,"VerseNumber":9,"Text":"Acest Coran călăuzeşte către ceea ce este mai drept şi vesteşte credincioşilor ce săvârşesc fapte bune că vor avea o mare răsplată"},{"SurahNumber":17,"VerseNumber":10,"Text":"iar celor care nu cred în Viaţa de Apoi, că vor avea o osândă dureroasă"},{"SurahNumber":17,"VerseNumber":11,"Text":"Omul cheamă răul precum cheamă şi binele. Omul este întotdeauna grăbit"},{"SurahNumber":17,"VerseNumber":12,"Text":"Noi am făcut noaptea şi ziua ca două semne. Semnul nopţii l-am şters, iar semnul zilei l-am rânduit să vă facă să vedeţi ca să căutaţi harul Domnului vostru şi să cunoaşteţi numărul anilor şi socoteala vremii. Toate acestea le-am lămurit adânc"},{"SurahNumber":17,"VerseNumber":13,"Text":"Fiecărui om i-am legat soarta de gât şi în Ziua Învierii îi vom scoate o carte pe care o va afla deschisă"},{"SurahNumber":17,"VerseNumber":14,"Text":"“Citeşte-ţi cartea! Ea este de ajuns astăzi ca tu să dai socoteală de tine însuţi.”"},{"SurahNumber":17,"VerseNumber":15,"Text":"Cine este bine călăuzit, nu este călăuzit decât pentru sine însuşi. Nimeni nu va căra povara altuia. Niciodata nu am osândit un popor înainte de a-i fi trimis un profet"},{"SurahNumber":17,"VerseNumber":16,"Text":"Când am voit să nimicim o cetate, Noi am poruncit îndestulaţilor ei să se dedea la silnicii şi astfel s-a împlinit asupra ei Cuvântul şi Noi am dărâmat-o din temelii"},{"SurahNumber":17,"VerseNumber":17,"Text":"Câte leaturi nu am mai nimicit după Noe! Domnul tău este de ajuns ca să vadă şi să cunoască păcatele robilor Săi"},{"SurahNumber":17,"VerseNumber":18,"Text":"Celui ce vrea vremelnicia să ştie că Noi ne grăbim să dăruim în ea ceea ce voim şi cui voim. Apoi, Noi îl sortim Gheenei unde va arde umilit, lepădat"},{"SurahNumber":17,"VerseNumber":19,"Text":"Cel care vrea Viaţa de Apoi, face tot ce-i stă în putinţă să o capete, căci el este credincios. Pentru zelul lor, cei asemenea lui, vor fi mulţumiţi"},{"SurahNumber":17,"VerseNumber":20,"Text":"Noi dăruim din belşug şi unora şi altora din darurile Domnului tău. Darurile Domnului tău nu vor fi oprite nimănui"},{"SurahNumber":17,"VerseNumber":21,"Text":"Vezi cum i-am ales pe unii înaintea altora? În Viaţa de Apoi vor fi însă trepte mai înalte şi înălţarea va fi mai mare"},{"SurahNumber":17,"VerseNumber":22,"Text":"Nu alătura alt dumnezeu lui Dumnezeu, căci vei fi umilit şi părăsit"},{"SurahNumber":17,"VerseNumber":23,"Text":"Domnul tău a hotărât să nu vă închinaţi decât Lui şi să vă purtaţi frumos cu părinţii voştri. Dacă unul dintre ei ori amândoi au îmbătrânit alături de tine nu le spune: “Ptiu!” Nu-i ocărî, ci spune-le vorbe cuviincioase"},{"SurahNumber":17,"VerseNumber":24,"Text":"Asupra lor cu bunătate apleacă aripa duioşiei şi spune: “Domnul meu! Fii milostiv cu ei, precum şi ei au fost cu mine când eram prunc şi m-au crescut.”"},{"SurahNumber":17,"VerseNumber":25,"Text":"Domnul vostru ştie prea-bine ce este în sufletele voastre. Dacă sunteţi drepţi, El, celor care se întorc către El, le este Iertător"},{"SurahNumber":17,"VerseNumber":26,"Text":"Dă-i aproapelui ce i se cuvine, precum şi sărmanului şi drumeţului, însă nu fi prea risipitor"},{"SurahNumber":17,"VerseNumber":27,"Text":"Risipitorii sunt fraţii diavolilor, iar Diavolul este foarte nerecunoscător faţă de Domnul său"},{"SurahNumber":17,"VerseNumber":28,"Text":"Dacă fiind în căutarea unei milostivenii de-a Domnului tău în care nădăjduieşti, va trebui să te îndepărtezi de ei, spune-le un cuvânt de alinare"},{"SurahNumber":17,"VerseNumber":29,"Text":"Nu-ţi ţine mâna înfiptă în gât, însă nici nu o desface larg, căci atunci te vei afla în ruşine şi mizerie"},{"SurahNumber":17,"VerseNumber":30,"Text":"Domnul tău înzestrează cu prisosinţă, însă cu măsură, pe cine voieşte. El este Cunoscător, Văzător al robilor Săi"},{"SurahNumber":17,"VerseNumber":31,"Text":"Nu vă ucideţi pruncii de frica sărăciei. Noi le dăruim traiul lor alături de al vostru. Uciderea lor este un păcat greu"},{"SurahNumber":17,"VerseNumber":32,"Text":"Nu vă apropiaţi de curvie, căci este ruşinoasă şi o cale rea"},{"SurahNumber":17,"VerseNumber":33,"Text":"Nu ucideţi omul, căci Dumnezeu v-a oprit aceasta, ci doar întru dreptate. Dacă cineva este ucis pe nedrept, Noi îi dăm oblăduitorului său împuternicire, însă să nu ucidă în neştire! Da, el va fi ajutat"},{"SurahNumber":17,"VerseNumber":34,"Text":"Nu vă apropiaţi de averea orfanului decât pentru a-i face un bine, până când ajunge la vârsta împlinirii. Ţineţi-vă legământul, căci legământul va fi cercetat"},{"SurahNumber":17,"VerseNumber":35,"Text":"Ţineţi măsura când măsuraţi şi cântăriţi cu cântarul cel drept, căci aceasta are o prea-bună şi prea frumoasă tâlcuire"},{"SurahNumber":17,"VerseNumber":36,"Text":"Nu urma ceva de care nu ai ştiinţă, căci şi auzul şi văzul şi inima vor da socoteală"},{"SurahNumber":17,"VerseNumber":37,"Text":"Nu umbla pe pământ cu ifose, căci tu nu poţi sfâşia pământul, şi nici să atingi munţii în înălţime"},{"SurahNumber":17,"VerseNumber":38,"Text":"Toate acestea sunt rele şi urâte înaintea lui Dumnezeu"},{"SurahNumber":17,"VerseNumber":39,"Text":"Aceasta este ceea ce Domnul tău ţi-a dezvăluit din înţelepciune. Nu alătura alt dumnezeu lui Dumnezeu, căci astfel vei fi aruncat în Gheena certat, lepădat"},{"SurahNumber":17,"VerseNumber":40,"Text":"Domnul vostru a ales pentru voi fii, iar el şi-ar fi luat fiice dintre îngeri? O vorbă grea este ceea ce spuneţi"},{"SurahNumber":17,"VerseNumber":41,"Text":"Noi am dat tâlcuri în acest Coran ca oamenii să chibzuiască, însă aceasta nu le sporeşte decât sila"},{"SurahNumber":17,"VerseNumber":42,"Text":"Spune: “Dacă aşa cum spun ei, ar mai fi şi alţi dumnezei alături de El, ei ar căuta spre Stăpânul Tronului o cale.”"},{"SurahNumber":17,"VerseNumber":43,"Text":"Mărire Lui şi înălţare! El este mult prea înalt faţă de ceea ce spun"},{"SurahNumber":17,"VerseNumber":44,"Text":"Pe El îl preamăresc cele şapte ceruri, pământul şi cei din ele. Nu este nimic care să nu-l preamărească cu laude, însă voi nu înţelegeţi preamărirea lor. Dumnezeu este Blând, Iertător"},{"SurahNumber":17,"VerseNumber":45,"Text":"Când tu reciţi Coranul, Noi punem un văl desfăşurat între tine şi cei care nu cred în Viaţa de Apoi"},{"SurahNumber":17,"VerseNumber":46,"Text":"Noi le-am pus un văl gros peste inimi ca să nu înţeleagă şi în urechi le-am pus surzenie. Când în Coran tu-l chemi pe Domnul tău, Unul, ei întorc spatele cu silă"},{"SurahNumber":17,"VerseNumber":47,"Text":"Noi ştim prea-bine ceea ce ei ascultă când te ascultă şi când la sfaturile tainice cei nedrepţi spun: “Voi nu urmaţi decât un bărbat vrăjit!”"},{"SurahNumber":17,"VerseNumber":48,"Text":"Vezi asemănările pe care ţi le fac! Ei se rătăcesc însă şi nu mai pot afla vreo cale"},{"SurahNumber":17,"VerseNumber":49,"Text":"Ei spun: “Când vom fi oseminte şi ţărână, vom mai fi sculaţi ca o nouă făptură?”"},{"SurahNumber":17,"VerseNumber":50,"Text":"Spune: “Chiar de-aţi fi piatră ori fier"},{"SurahNumber":17,"VerseNumber":51,"Text":"ori orice alt lucru ce în minţile voastre ar fi mare...!” Ei vor spune: “Cine o să ne aducă înapoi?” Spune: “Cel ce v-a creat şi prima oară.” Ei vor da din cap către tine şi vor spune: “Când va să fie?” Spune: “S-ar putea să fie curând"},{"SurahNumber":17,"VerseNumber":52,"Text":"În Ziua când Dumnezeu vă va chema voi îi veţi răspunde cu laude şi veţi socoti că n-aţi zăcut decât puţin.”"},{"SurahNumber":17,"VerseNumber":53,"Text":"Spune-le robilor Mei să rostească ceea ce este mai frumos. Diavolul se strecoară printre ei. Diavolul este omului vrăjmaş făţiş"},{"SurahNumber":17,"VerseNumber":54,"Text":"Domnul vostru vă cunoaşte prea bine. De va voi, vă va milui; de va voi, vă va osândi. Noi nu te-am trimis ca să le fii lor apărător"},{"SurahNumber":17,"VerseNumber":55,"Text":"Domnul tău îi cunoaşte prea-bine pe cei din ceruri şi de pe pământ. Noi i-am ales pe unii profeţi înaintea altora şi Noi i-am dăruit lui David Psalmii"},{"SurahNumber":17,"VerseNumber":56,"Text":"Spune: “Chemaţi-i pe cei pe care vi-i închipuiţi în locul Lui: ei nu vor putea îndepărta răul de la voi şi nici da o altă întorsătură.”"},{"SurahNumber":17,"VerseNumber":57,"Text":"Chiar cei pe care ei îi cheamă, caută către Domnul lor calea de a fi cât mai aproape şi nădăjduiesc în milostivenia Sa, căci se tem de osânda Lui. Osânda Domnului tău este aprigă"},{"SurahNumber":17,"VerseNumber":58,"Text":"Nu va fi cetate pe care Noi să n-o nimicim înainte de Ziua Învierii, şi pe care să n-o osândim la o osândă aprigă. Aşa este scris în Carte"},{"SurahNumber":17,"VerseNumber":59,"Text":"Nimic nu ne împiedică să trimitem semne, chiar dacă cei dintâi le-au socotit minciuni. Noi le-am dăruit tamudiţilor cămila ca să-i facă să vadă, însă ei au chinuit-o. Noi nu trimitem semne decât spre înfricoşare"},{"SurahNumber":17,"VerseNumber":60,"Text":"Când Noi ţi-am spus că Domnul tău îi cuprinde pe toţi oamenii, Noi n-am făcut din vedenia pe care ţi-am arătat-o şi nici din copacul blestemat din Coran decât o ispită pentru oameni. Noi îi înfricoşăm, însă aceasta le sporeşte doar răzvrătirea cea mare"},{"SurahNumber":17,"VerseNumber":61,"Text":"Când le-am spus îngerilor: “Prosternaţi-vă înaintea lui Adam!”, toţi se prosternară afară de Iblis care spuse: “Să mă prosternez dinaintea celui pe care Tu l-ai făcut din lut?”"},{"SurahNumber":17,"VerseNumber":62,"Text":"El mai spuse: “Ce părere ai? Dacă mă păsuieşti până în Ziua Învierii, eu îi voi supune — în afara câtorva — pe urmaşii acestuia pe care Tu îl cinsteşti mai mult decât pe mine.”"},{"SurahNumber":17,"VerseNumber":63,"Text":"Dumnezeu spuse: “Cel care te va urma să ştie că Gheena va fi răsplata voastră, o răsplată din belşug"},{"SurahNumber":17,"VerseNumber":64,"Text":"Tulbură cu glasul tău pe cei pe care vei putea! Adu asupra lor călăreţii şi pedestraşii tăi! Alătură-te lor la averile şi copiii lor! Fă-le făgăduieli!” Ceea ce făgăduieşte Diavolul este numai spre amăgire"},{"SurahNumber":17,"VerseNumber":65,"Text":"“Cât despre robii Mei, tu nu ai nici o împuternicire asupra lor. Domnul tău este de ajuns ca apărător.”"},{"SurahNumber":17,"VerseNumber":66,"Text":"Domnul vostru vă mână corabia pe mare ca voi să căutaţi harul Său. El este Milostiv cu voi"},{"SurahNumber":17,"VerseNumber":67,"Text":"Dacă un rău vă atinge pe mare, cei pe care-i chemaţi în locul Lui se rătăcesc, iar când vă mântuim, ducându-vă pe uscat, vă împotriviţi. Omul este tăgăduitor"},{"SurahNumber":17,"VerseNumber":68,"Text":"Sunteţi siguri că Dumnezeu nu vă va scufunda într-o crăpătură a uscatului ori că nu va trimite asupra voastră o furtună de pietre, şi atunci nu veţi afla nici un apărător"},{"SurahNumber":17,"VerseNumber":69,"Text":"Ori sunteţi siguri că nu vă va aduce înapoi încă o dată, că nu va trimite asupra voastră un vârtej ce vă va îneca pentru ceea ce tăgăduiţi? Nu veţi afla pe nimeni care să vă ia, împotriva Noastră, apărarea"},{"SurahNumber":17,"VerseNumber":70,"Text":"Noi i-am preacinstit pe fiii lui Adam. Noi i-am purtat pe uscat şi pe mare şi i-am înzestrat cu cele bune. Noi i-am ales înaintea multora dintre cei pe care i-am creat"},{"SurahNumber":17,"VerseNumber":71,"Text":"În Ziua când îi vom chema pe toţi oamenii prin căpeteniile lor, cei cărora li s-a dat cartea în dreapta, aceia vor citi cartea lor şi nu vor fi nedreptăţiţi nici cât un fitil"},{"SurahNumber":17,"VerseNumber":72,"Text":"Cel care este orb pe lumea aceasta, va fi orb şi în Viaţa de Apoi, şi chiar încă mai rătăcit"},{"SurahNumber":17,"VerseNumber":73,"Text":"Ei au fost cât pe aici să te amăgească de la ceea ce ţi-am dezvăluit, ca tu să născoceşti despre Noi altceva. Atunci, ei te-ar fi luat prieten"},{"SurahNumber":17,"VerseNumber":74,"Text":"Dacă Noi nu te-am fi întărit, tu mai că te-ai fi aplecat către ei"},{"SurahNumber":17,"VerseNumber":75,"Text":"Atunci ţi-am fi dat să guşti îndoit viaţa şi îndoit moartea. N-ai fi aflat împotriva Noastră nici un ajutor"},{"SurahNumber":17,"VerseNumber":76,"Text":"Ei te-au tulburat în acest ţinut ca să te izgonească din el, însă nici ei nu vor sta în urma ta decât puţin"},{"SurahNumber":17,"VerseNumber":77,"Text":"după obiceiul trimişilor Noştri pe care i-am trimis înaintea ta. Tu nu vei afla nici o schimbare în obiceiul Nostru"},{"SurahNumber":17,"VerseNumber":78,"Text":"Săvârşeşte-ţi rugăciunea de după asfinţitul soarelui până la căderea nopţii. Fă o citire în zori, căci citirea din zori are martori"},{"SurahNumber":17,"VerseNumber":79,"Text":"Veghează din noapte, căci aceasta îţi este o vrednicie. Poate Domnul tău te va scula într-un loc lăudat"},{"SurahNumber":17,"VerseNumber":80,"Text":"Spune: “Domnul meu! Fă-mă să intru pe intrarea cea dreaptă şi să ies pe ieşirea cea dreaptă. Fă-mi de la Tine împuternicire ajutătoare!”"},{"SurahNumber":17,"VerseNumber":81,"Text":"Spune: “Adevărul a venit, deşărtăciunea a pierit. Deşărtăciunea este pieritoare!”"},{"SurahNumber":17,"VerseNumber":82,"Text":"Noi pogorâm din Coran tămăduire şi milostivenie pentru credincioşi, însă celor nedrepţi le sporeşte pieirea"},{"SurahNumber":17,"VerseNumber":83,"Text":"Când îl copleşim pe om cu binefaceri, el se împotriveşte şi o apucă într-o parte. Când răul îl loveşte, este deznădăjduit"},{"SurahNumber":17,"VerseNumber":84,"Text":"Spune: “Fiecare trudeşte în felul său, însă Domnul vostru cunoaşte prea-bine pe cel care este pe calea dreaptă!”"},{"SurahNumber":17,"VerseNumber":85,"Text":"Ei te vor întreba despre Duh. Spune: “Duhul este din porunca Domnului meu, însă vouă vi s-a dat doar puţină ştiinţă"},{"SurahNumber":17,"VerseNumber":86,"Text":"Şi dacă am voi, am lua înapoi ceea ce ţi-am dezvăluit. Tu nu vei afla nici un apărător împotriva Noastră"},{"SurahNumber":17,"VerseNumber":87,"Text":"afară de milostivenia Domnului tău, căci harul Său asupra ta este mare"},{"SurahNumber":17,"VerseNumber":88,"Text":"Spune: “Dacă oamenii şi ginii s-ar strânge ca să facă ceva asemenea acestui Coran, ei nu vor face nimic care să-i semene, chiar dacă s-ar sprijini unii pe alţii.”"},{"SurahNumber":17,"VerseNumber":89,"Text":"Noi am dat oamenilor în acest Coran pilde de tot soiul, însă cei mai mulţi oameni refuză orice, afară de a fi tăgăduitori"},{"SurahNumber":17,"VerseNumber":90,"Text":"Ei au spus: “Noi nu-ţi vom crede ţie până ce nu vei face să ne ţâşnească nouă din pământ un izvor"},{"SurahNumber":17,"VerseNumber":91,"Text":"ori până ce nu vei avea o grădină de curmali şi vie în mijlocul căreia să faci să ţâşnească pâraie îmbelşugate"},{"SurahNumber":17,"VerseNumber":92,"Text":"ori, după cum ai pretins, până ce nu vei prăvăli cerul în bucăţi asupra noastră, ori până ce nu-i vei aduce pe Dumnezeu şi pe îngeri, chezăşie"},{"SurahNumber":17,"VerseNumber":93,"Text":"ori până ce nu vei avea o casă plină de podoabe, ori până ce nu te vei înălţa la cer. Şi nici atunci nu vom crede în înălţarea ta, dacă nu vei pogorî asupra noastră o Carte pe care s-o citim.” Spune: “Mărire Domnului meu! Oare eu nu sunt doar un om, un trimis?”"},{"SurahNumber":17,"VerseNumber":94,"Text":"Nimic nu i-ar împiedica să creadă când le vine călăuzirea, dacă nu ar spune: “Dumnezeu a trimis un om ca trimis?”"},{"SurahNumber":17,"VerseNumber":95,"Text":"Spune: “Dacă pe pământ ar fi fost îngeri care să umble în tihnă, atunci am fi pogorât din cer asupra lor un înger ca trimis.”"},{"SurahNumber":17,"VerseNumber":96,"Text":"Spune: “Dumnezeu este de ajuns ca Martor între mine şi voi. El este Cunoscător, Văzător al robilor Săi"},{"SurahNumber":17,"VerseNumber":97,"Text":"Cel pe care-l călăuzeşte Dumnezeu este bine călăuzit. Tu nu vei afla călăuză, afară de El, celor pe care îi rătăceşte. În Ziua Învierii îi vom strânge faţă în faţă: orbi, muţi şi surzi. Limanul lor va fi Gheena. De fiece dată când focul se va potoli, Noi le vom înteţi flacăra arzătoare"},{"SurahNumber":17,"VerseNumber":98,"Text":"Aceasta este răsplata lor pentru că au tăgăduit semnele Noastre şi pentru că au spus: “Când vom fi oseminte şi ţărână, vom mai fi sculaţi ca o nouă făptură?”"},{"SurahNumber":17,"VerseNumber":99,"Text":"Ei nu-şi dau seama că Dumnezeu care a creat cerurile şi pământul poate crea iarăşi alţii asemenea lor? El le-a hotărât un soroc, fără nici o îndoială asupra-i, însă cei nedrepţi refuză orice, în afară de a fi tăgăduitori"},{"SurahNumber":17,"VerseNumber":100,"Text":"Spune: “Dacă stăpâniţi comori din mila Domnului meu, voi le păstraţi bine de teamă să nu se împrăştie.” Omul este foarte zgârcit"},{"SurahNumber":17,"VerseNumber":101,"Text":"Noi i-am dat lui Moise nouă semne ca dovezi vădite. Întreabă-i pe fiii lui Israel! Când el a venit la ei, Faraon i-a spus: “O, Moise! Eu cred că eşti vrăjit!”"},{"SurahNumber":17,"VerseNumber":102,"Text":"El spuse: “Tu ştii că acestea nu au fost pogorâte decât de la Domnul cerurilor şi al pământului ca semne vădite. O, Faraon! Eu cred că eşti pierdut"},{"SurahNumber":17,"VerseNumber":103,"Text":"Faraon a vrut să-l izgonească din ţară, însă Noi l-am înecat pe el şi pe toţi cei dimpreună cu el"},{"SurahNumber":17,"VerseNumber":104,"Text":"După el, le-am spus fiilor lui Israel: “Locuiţi pământul, însă când va veni făgăduiala Vieţii de Apoi, vă vom aduce laolaltă.”"},{"SurahNumber":17,"VerseNumber":105,"Text":"Întru Adevăr l-am pogorât şi întru Adevăr a coborât. Noi nu te-am trimis decât ca vestitor şi predicator"},{"SurahNumber":17,"VerseNumber":106,"Text":"Noi ţi-am împărţit acest Coran ca tu să-l citeşti oamenilor pe îndelete şi Noi l-am pogorât rând pe rând"},{"SurahNumber":17,"VerseNumber":107,"Text":"Spune: “Credeţi în el ori nu credeţi?!” Cei cărora li s-a dat ştiinţa cad cu faţa la pământ când li se recită Coranul"},{"SurahNumber":17,"VerseNumber":108,"Text":"Ei spun: “Mărire Domnului nostru! Făgăduiala Domnului nostru se va împlini!”"},{"SurahNumber":17,"VerseNumber":109,"Text":"Ei cad cu faţa la pământ plângând şi smerenia lor este tot mai mare"},{"SurahNumber":17,"VerseNumber":110,"Text":"Spune: “Chemaţi-L Dumnezeu ori chemaţi-L Milostivul, căci oricum L-aţi chema, cele mai frumoase nume ale Lui sunt.” Nu rosti rugăciunile în gura mare, însă nici nu le şopti, ci caută o cale de mijloc"},{"SurahNumber":17,"VerseNumber":111,"Text":"şi spune: “Laudă lui Dumnezeu! El nu şi-a dăruit lui însuşi fii. El nu are pe nimeni alături în împărăţia Sa. El nu are oblăduitor în faţa umilirii. Pe El preamăreşte-L cu preamărire"},{"SurahNumber":18,"VerseNumber":1,"Text":"Laudă lui Dumnezeu cel care a pogorât Cartea asupra robului Său şi nu a pus în ea nici o încâlcitură"},{"SurahNumber":18,"VerseNumber":2,"Text":"ci a făcut-o desluşită ca să prevină asupra aprigei urgii care va veni de la El, ca să-i vestească pe credincioşii ce săvârşesc fapte bune că vor avea o frumoasă răsplată"},{"SurahNumber":18,"VerseNumber":3,"Text":"de care se vor bucura de-a pururi"},{"SurahNumber":18,"VerseNumber":4,"Text":"şi ca să-i prevină pe cei care spun: “Dumnezeu şi-a luat un fiu!”"},{"SurahNumber":18,"VerseNumber":5,"Text":"Nici ei şi nici taţii lor nu au despre aceasta vreo ştiinţă. Grea este vorba ce le iese din gură. Ei nu spun decât minciuni"},{"SurahNumber":18,"VerseNumber":6,"Text":"Tu, poate, vei fi ros de mâhnire pe urmele lor, căci ei nu vor crede în aceste spuse"},{"SurahNumber":18,"VerseNumber":7,"Text":"Noi am împodobit pământul ca să vedem care dintre ei este mai bun la faptă"},{"SurahNumber":18,"VerseNumber":8,"Text":"Şi apoi vom preface ceea ce este pe el într-o întindere pustie"},{"SurahNumber":18,"VerseNumber":9,"Text":"Înţelegi oare că oamenii Grotei şi din Al-raqim sunt o minune printre semnele Noastre"},{"SurahNumber":18,"VerseNumber":10,"Text":"Tinerii care se adăpostiră în Grotă au spus: “Domnul nostru! Dăruieşte-ne nouă milostivenie de la Tine şi fă-ne nouă soartă dreaptă!”"},{"SurahNumber":18,"VerseNumber":11,"Text":"Atunci, în Grotă, le-am lovit urechile cu surzenie pentru mulţi ani"},{"SurahNumber":18,"VerseNumber":12,"Text":"Apoi i-am sculat ca să aflăm care dintre cele două tabere a socotit mai bine cât au zăcut acolo"},{"SurahNumber":18,"VerseNumber":13,"Text":"Noi o să-ţi istorisim povestea lor întru Adevăr. Ei erau tineri ce credeau în Domnul lor şi Noi i-am călăuzit şi mai mult"},{"SurahNumber":18,"VerseNumber":14,"Text":"Noi le-am oblojit inimile, atunci când s-au trezit şi au spus: “Domnul nostru este Domnul cerurilor şi al pământului. Noi nu chemăm alt dumnezeu în afară de El, căci altfel am săvârşi o grozăvie.”"},{"SurahNumber":18,"VerseNumber":15,"Text":"Aceşti oamenii ai noştri şi-au luat însă alţi dumnezei în locul Lui. Măcar de le-ar fi adus o împuternicire desluşită! Cine este mai nedrept decât cel care născoceşte o minciună asupra lui Dumnezeu"},{"SurahNumber":18,"VerseNumber":16,"Text":"Când vă veţi rupe de ei şi de cei cărora li se închină în locul lui Dumnezeu, adăpostiţi-vă în Grotă. Domnul vostru îşi va răspândi milostivenia Sa asupra voastră şi vă va pregăti o soartă bună"},{"SurahNumber":18,"VerseNumber":17,"Text":"Tu ai fi putut vedea soarele care atunci când răsărea se îndepărta de grota lor către dreapta, iar când asfinţea le trecea prin stânga, iar ei stăteau într-o adâncitură a ei. Cel pe care Dumnezeu îl călăuzeşte este bine călăuzit, însă nu vei afla oblăduitor şi nici călăuză celui pe care El îl rătăceşte"},{"SurahNumber":18,"VerseNumber":18,"Text":"Tu i-ai crezut treji, pe când ei erau adormiţi şi Noi îi răsuceam când pe dreapta, când pe stânga, iar câinele lor stătea pe prag cu labele din faţă întinse. Dacă i-ai fi zărit, ai fi rupt-o la fugă cuprins de groază"},{"SurahNumber":18,"VerseNumber":19,"Text":"Noi i-am trezit ca să le îngăduim să se întrebe unii pe alţii. Unul dintre ei spuse: “Câtă vreme aţi zăcut aici?” Ei spuseră: “Am zăcut o zi ori chiar mai puţin.” Ei spuseră: “Domnul vostru ştie mai bine cât aţi zăcut aici. Trimiteţi pe unul dintre voi în cetate cu banii aceştia ai voştri să caute cele mai curate bucate şi să vă aducă din ele să mâncaţi. Să se poarte blând ca să nu dea cuiva vreo bănuială asupra voastră"},{"SurahNumber":18,"VerseNumber":20,"Text":"Dacă vă vor da de urmă, vă vor omorî cu pietre, ori vă vor întoarce la credinţa lor şi nu veţi mai fi fericiţi niciodată.”"},{"SurahNumber":18,"VerseNumber":21,"Text":"Şi aşa Noi i-am dat în vileag ca să ştie că făgăduiala lui Dumnezeu este Adevăr şi că asupra Ceasului nu este nici o îndoială. Şi când se certau între ei pentru soarta lor, spuseră: “Zidiţi deasupra lor o zidire! Domnul lor îi cunoaşte prea-bine!” Cei care biruiseră cu părerea lor spuseră: “Să ridicăm deasupra lor un loc de închinăciune!”"},{"SurahNumber":18,"VerseNumber":22,"Text":"Ei vor spune: “Ei sunt trei şi cu câinele lor patru.” Vor spune: “Ei sunt cinci şi cu câinele lor şase.” Vor spune căutând să pătrundă taina: “Ei sunt şapte şi cu câinele lor opt.” Spune: “Domnul meu le cunoaşte numărul, ceea ce puţin cunosc.” Nu vorbi cu asprime despre ei şi nu cere nimănui părerea despre ei"},{"SurahNumber":18,"VerseNumber":23,"Text":"Nu spune niciodată despre un lucru: “Îl voi face mâine”"},{"SurahNumber":18,"VerseNumber":24,"Text":"fără să adaugi: “De-o vrea Dumnezeu!” Aminteşte-L pe Domnul tău, dacă ai uitat, şi spune: “Poate Domnul meu mă va călăuzi să mă apropii de aceasta aşa cum se cuvine.”"},{"SurahNumber":18,"VerseNumber":25,"Text":"Ei vor zace în Grota lor trei sute de ani la care se mai adaugă nouă ani"},{"SurahNumber":18,"VerseNumber":26,"Text":"Spune: “Dumnezeu ştie prea-bine cât au zăcut acolo. A Lui este Taina cerurilor şi pământului şi prin El tu trebuie să vezi şi să auzi. Ei nu au nici un stăpân în afara Lui şi El însuşi nu-şi alătură pe nimeni la cârmuirea Lui"},{"SurahNumber":18,"VerseNumber":27,"Text":"Recită ceea ce ţi-a fost dezvăluit din Cartea Domnului tău. Nimeni nu-i poate schimba Cuvintele Sale. Şi nu vei afla adăpostire în afara Lui"},{"SurahNumber":18,"VerseNumber":28,"Text":"Rămâi cu cei care, dimineaţa şi seara, Îl cheamă pe Domnul lor, căutând spre Faţa Sa. Ochii tăi să nu se desprindă de ei căutând poleiala Vieţii de Acum. Nu-i da ascultare celui a cărui inimă am făcut-o nepăsătoare la amintirea Noastră, căci el îşi urmează poftele, iar purtarea lui este desfrânată"},{"SurahNumber":18,"VerseNumber":29,"Text":"Spune: “Adevărul este de la Domnul nostru. Cine voieşte, crede. Cine voieşte, tăgăduieşte.” Noi le-am pregătit nedrepţilor un foc cu flăcări ce îi va cuprinde. Dacă cer ajutor, vor fi ajutaţi cu apă asemenea aramei topite ce le va frige feţele. Ce băutură nenorocită! Ce şedere rea"},{"SurahNumber":18,"VerseNumber":30,"Text":"Cei care cred şi săvârşesc fapte bune vor vedea că nu vom lăsa să se piardă răsplata celui ce face un lucru bun"},{"SurahNumber":18,"VerseNumber":31,"Text":"Ei sunt cei care vor stăpâni Grădinile Edenului pe sub care curg râuri, unde vor fi împodobiţi cu brăţări de aur şi înveşmântaţi cu straie verzi, de mătase şi brocart. Se vor culca pe paturi de nuntă. Ce frumoasă răsplată! Ce minunată şedere"},{"SurahNumber":18,"VerseNumber":32,"Text":"Dă-le drept pildă pe cei doi oameni: i-am dat unuia dintre ei două grădini cu vie pe care le-am tivit cu curmali şi am pus între ele un ogor"},{"SurahNumber":18,"VerseNumber":33,"Text":"Cele două grădini dădeau rodul lor şi de nimic nu-l lipseau. Şi Noi am făcut să ţâşnească un pârâu între ele"},{"SurahNumber":18,"VerseNumber":34,"Text":"Şi a avut şi el rod şi i-a spus celuilalt cu care vorbea: “Eu sunt mai bogat decât tine şi mai puternic în oameni.”"},{"SurahNumber":18,"VerseNumber":35,"Text":"Nedrept cu el însuşi, el intră în grădina sa şi spuse: “Nu cred că aceasta va pieri vreodată"},{"SurahNumber":18,"VerseNumber":36,"Text":"şi nu cred că Ceasul va veni. Şi chiar de voi fi dus înaintea Domnului meu, nu voi afla nimic ce poate fi schimbat pe această grădină”"},{"SurahNumber":18,"VerseNumber":37,"Text":"Tovarăşul său cu care el vorbea spuse: “Tu eşti nerecunoscător faţă de Cel ce te-a creat din ţărână, apoi dintr-o picătură de sămânţă şi ţi-a dat apoi chip de bărbat"},{"SurahNumber":18,"VerseNumber":38,"Text":"El este Dumnezeu, Domnul meu! Eu pe nimeni nu alătur Domnului meu.”"},{"SurahNumber":18,"VerseNumber":39,"Text":"Dacă ai fi spus intrând în grădina ta: “Aşa a vrut Dumnezeu! Nu este altă putere decât în Dumnezeu!... Dacă mă vezi mai puţin avut ca tine în bunuri şi în copii"},{"SurahNumber":18,"VerseNumber":40,"Text":"Domnul meu îmi va dărui poate curând ceva mai bun decât grădina asupra căreia va trimite din cer lovituri bine socotite, şi atunci întinderea ei va deveni alunecoasă"},{"SurahNumber":18,"VerseNumber":41,"Text":"Ori apa ei va seca şi tu nu o vei mai putea afla.”"},{"SurahNumber":18,"VerseNumber":42,"Text":"Şi rodul său a fost cuprins (de mânia lui Dumnezeu) şi dimineaţa el îşi frângea mâinile pentru ceea ce cheltuise, iar via zăcea fără vlagă pe aracii ei. El spuse: “Ce bine ar fi fost de n-aş fi alăturat pe nimeni Domnului meu!”"},{"SurahNumber":18,"VerseNumber":43,"Text":"Şi nu a avut pe nimeni care să-l ajute în afară de Dumnezeu. Şi nu a fost ajutat"},{"SurahNumber":18,"VerseNumber":44,"Text":"Acolo este oblăduirea lui Dumnezeu, Adevărul. La El este răsplata cea mai bună şi sfârşitul cel mai bun"},{"SurahNumber":18,"VerseNumber":45,"Text":"Dă-le drept pildă Viaţa de Acum: ea este asemenea apei pe care am trimis-o din cer şi pe care o sorb ierburile pământului, însă ele se prefac mai apoi în păiş uscat pe care îl împrăştie vântul. Dumnezeu asupra tuturor are putere"},{"SurahNumber":18,"VerseNumber":46,"Text":"Averea şi copiii sunt podoaba Vieţii de Acum, însă faptele bune, nepieritoare, vor fi înaintea Domnului tău o bună răsplată şi o bună nădejde"},{"SurahNumber":18,"VerseNumber":47,"Text":"În Ziua când vom face munţii să umble şi vei vedea pământul ca un şes întins îi vom strânge pe toţi oamenii, fără a ne scăpa vreunul"},{"SurahNumber":18,"VerseNumber":48,"Text":"Ei vor fi înfăţişaţi pe rând înaintea Domnului tău: “Aţi venit la Noi precum v-am creat întâia dată. V-aţi închipuit oare că n-o să vă hotărâm o întâlnire"},{"SurahNumber":18,"VerseNumber":49,"Text":"Cartea va fi aşezată şi îi vei vedea atunci pe nelegiuiţi înfricoşaţi de ceea ce este în ea. Ei vor spune: “Vai nouă! De ce această Carte nu scapă nimic, fie mare, fie mic, fără să-l socoată?” Ei vor găsi înaintea lor ceea ce au făptuit. Domnul tău nu va nedreptăţi pe nimeni"},{"SurahNumber":18,"VerseNumber":50,"Text":"Când le-am spus îngerilor: “Prosternaţi-vă înaintea lui Adam!” ei se prosternară afară de Iblis care, fiind dintre ginni, s-a răzvrătit împotriva poruncii Domnului său. Îl veţi lua, pe el şi pe urmaşii lui, ca stăpâni în locul Meu cu toate că vă sunt vrăjmaşi? Ce schimb rău pentru cei nedrepţi"},{"SurahNumber":18,"VerseNumber":51,"Text":"Eu nu i-am luat ca martori la crearea cerurilor şi a pământului, şi nici măcar la crearea lor înşişi. Eu nu i-am luat ca sprijin pe cei care amăgesc întru rătăcire"},{"SurahNumber":18,"VerseNumber":52,"Text":"În Ziua când El va spune: “Chemaţi-i pe cei pe care Mi i-aţi alăturat!”, ei îi vor chema, însă ei nu le vor răspunde, căci Noi am pus între ei o vale a pierzaniei"},{"SurahNumber":18,"VerseNumber":53,"Text":"Nelegiuiţii vor vedea Focul şi-şi vor da seama că vor cădea în el, însă nu vor afla cale de scăpare"},{"SurahNumber":18,"VerseNumber":54,"Text":"Noi am dat oamenilor pilde de tot soiul în Coran, însă omul este făptura cea mai gâlcevitoare"},{"SurahNumber":18,"VerseNumber":55,"Text":"Cine i-a împiedicat pe oameni să creadă când le-a venit călăuzirea şi să ceară iertare Domnului lor? Numai că ei refuză să creadă că o soartă asemănătoare celor dintâi îi va lovi ori osânda le va veni"},{"SurahNumber":18,"VerseNumber":56,"Text":"Noi nu trimitem trimişi decât ca vestitori şi predicatori. Cei care tăgăduiesc vin cu lucruri deşarte pentru a strivi Adevărul. Ei iau în batjocură semnele Mele asupra cărora sunt preveniţi"},{"SurahNumber":18,"VerseNumber":57,"Text":"Cine este mai nedrept decât cel căruia i s-au amintit semnele Domnului său, însă el li se împotriveşte şi uită ceea ce mâinile sale au făptuit? Noi am pus un văl gros pe inimile lor ca să nu înţeleagă şi în urechi surzenie. Chiar dacă îi chemi spre călăuzire, ei nu se vor lăsa călăuziţi niciodată"},{"SurahNumber":18,"VerseNumber":58,"Text":"Domnul tău cel Iertător este plin de milostivenie. Dacă le-ar lua în nume de rău ceea ce au agonisit, El le-ar grăbi osânda, însă o întâlnire a fost hotărâtă fiecăruia şi nimeni nu poate scăpa"},{"SurahNumber":18,"VerseNumber":59,"Text":"Noi am nimicit cetăţile acelea, căci fură nedrepte şi am hotărât clipa nimicirii lor"},{"SurahNumber":18,"VerseNumber":60,"Text":"Moise spuse robului său tânăr: “Nu voi avea odihnă până ce nu voi ajunge la locul de contopire a celor două mări, chiar dacă aş umbla vreme îndelungă.”"},{"SurahNumber":18,"VerseNumber":61,"Text":"Când ajunseră la locul de contopire a celor două mări, uitară de peştele lor care luă drumul mării slobod"},{"SurahNumber":18,"VerseNumber":62,"Text":"Când trecură mai departe, Moise spuse robului său: “Adu mâncarea, căci ne-a prins osteneala călătoriei.”"},{"SurahNumber":18,"VerseNumber":63,"Text":"El spuse: “N-ai văzut că atunci când ne-am adăpostit la stâncă am uitat peştele? Numai Diavolul m-a făcut să-l uit, căci eu nu-mi amintesc. El a luat drumul mării. Ce lucru de mirare!”"},{"SurahNumber":18,"VerseNumber":64,"Text":"Moise spuse: “Aceasta este ceea ce căutăm.” Apoi se întoarseră pe urmele lor"},{"SurahNumber":18,"VerseNumber":65,"Text":"Ei îl aflară pe unul dintre robii Noştri căruia i-am dăruit milostivenia Noastră şi l-am învăţat o Ştiinţă de la Noi"},{"SurahNumber":18,"VerseNumber":66,"Text":"Moise îi spuse: “Te pot urma ca să mă înveţi ceea ce ai fost învăţat tu despre Calea cea Dreaptă?”"},{"SurahNumber":18,"VerseNumber":67,"Text":"El spuse: “Tu nu vei putea să ai răbdare cu mine"},{"SurahNumber":18,"VerseNumber":68,"Text":"Şi cum ai avea răbdare la ceea ce nu cuprinzi cu ştiinţa?”"},{"SurahNumber":18,"VerseNumber":69,"Text":"Moise spuse: “Mă vei afla răbdător, de vrea Dumnezeu, şi nu-ţi voi ieşi din cuvânt.”"},{"SurahNumber":18,"VerseNumber":70,"Text":"Robul spuse: “Dacă mă însoţeşti, nu mă întreba nimic până ce nu-ţi amintesc eu.”"},{"SurahNumber":18,"VerseNumber":71,"Text":"Plecară împreună şi se urcară pe corabie. Robul făcu o gaură în ea. Moise îi spuse: “Ai găurit-o ca să se înece cei aflaţi pe ea? Ai săvârşit o faptă urâtă!”"},{"SurahNumber":18,"VerseNumber":72,"Text":"El răspunse: “Nu mi-ai spus că vei avea răbdare cu mine?”"},{"SurahNumber":18,"VerseNumber":73,"Text":"Moise spuse: “Nu mi-o lua în nume de rău că am uitat şi nu-mi apăsa mai tare povara!”"},{"SurahNumber":18,"VerseNumber":74,"Text":"Plecară amândoi şi întâlniră un tânăr. Robul îl ucise. Moise îi spuse: “Ai ucis un om nevinovat fără pic de suflet? Tu ai săvârşit o faptă urâtă!”"}]}