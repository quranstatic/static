{"Id":361,"LanguageCodes":["te","tel"],"Name":"tel-abdulraheemmoha","Author":"Abdul Raheem Mohammad Moulana","Language":"Telugu","Description":"Telugu","Direction":"ltr","Source":"https://qurancomplex.gov.sa/","Translations":[{"SurahNumber":25,"VerseNumber":21,"Text":"మరియు మమ్మల్ని కలుసుకోవలసి ఉందని ఆశించనివారు ఇలా అన్నారు: \"దేవదూతలు మా వద్దకు ఎందుకు పంపబడలేదు? లేదా మేము మా ప్రభువును ఎందుకు చూడలేము?\" వాస్తవానికి, వారు తమను తాము చాలా గొప్పవారిగా భావించారు మరియు వారు తలబిరుసుతనంలో చాలా మితిమీరి పోయారు"},{"SurahNumber":25,"VerseNumber":22,"Text":"ఆ రోజు వారు దేవదూతలను చూస్తారు; ఆరోజు అపరాధులకు ఎలాంటి శుభవార్తలు ఉండవు మరియు వారు (దేవదూతలు) ఇలా అంటారు: \"మీకు శుభవార్తలన్నీ ఖచ్చితంగా నిషేధించబడ్డాయి"},{"SurahNumber":25,"VerseNumber":23,"Text":"మరియు మేము, వారు (అవిశ్వాసులు) చేసిన కార్యాల వైపుకు మరలుతాము, తరువాత వాటిని సూక్ష్మకణాల వలే (ధూళి వలే) ఎగురవేస్తాము"},{"SurahNumber":25,"VerseNumber":24,"Text":"ఆ దినమున స్వర్గానికి అర్హులైన వారు మంచి నివాసంలో మరియు ఉత్తమ విశ్రాంతి స్థలంలో ఉంటారు"},{"SurahNumber":25,"VerseNumber":25,"Text":"మరియు (జ్ఞాపకముంచుకోండి) ఆ రోజు ఆకాశం మేఘాలతో సహా బ్రద్దలు చేయబడుతుంది. మరియు దేవదూతలు వరుసగా దింపబడతారు"},{"SurahNumber":25,"VerseNumber":26,"Text":"ఆ రోజు వాస్తవమైన విశ్వ సామ్రాజ్యాధిపత్యం కేవలం ఆ అనంత కరుణామయునిదే! సత్యతిరస్కారులకు ఆ దినం ఎంతో కఠినమైనదిగా ఉంటుంది"},{"SurahNumber":25,"VerseNumber":27,"Text":"మరియు (జ్ఞాపకముంచుకోండి), ఆ దినమున దుర్మార్గుడు తన చేతులను కొరుక్కుంటూ ఇలా అంటాడు: \"అయ్యో! నేను సందేశహరుని మార్గం అనుసరిస్తే, ఎంత బాగుండేది"},{"SurahNumber":25,"VerseNumber":28,"Text":"అయ్యో! నా దౌర్భాగ్యం! నేను ఫలానా వానిని స్నేహితునిగా చేసుకోకుండా వుంటే ఎంత బాగుండేది"},{"SurahNumber":25,"VerseNumber":29,"Text":"వాస్తవానికి అతడే, హితబోధ (ఖుర్ఆన్) నా వద్దకు వచ్చిన తరువాత కూడా, నన్ను దాని నుండి తప్పించాడు! వాస్తవానికి షైతాన్ మానవుని యెడల నమ్మకద్రోహి"},{"SurahNumber":25,"VerseNumber":30,"Text":"అప్పుడు సందేశహరుడు ఇలా అంటాడు: \"ఓ నా ప్రభూ! నిశ్చయంగా, నా జాతివారు ఈ ఖుర్ఆన్ ను పూర్తిగా వదలి పెట్టారు"},{"SurahNumber":25,"VerseNumber":31,"Text":"మరియు ఈ విధంగా మేము అపరాధుల నుండి ప్రతి ప్రవక్తకూ శత్రువులను నియమించాము. మరియు నీ ప్రభువే, నీకు మార్గదర్శకుడిగా మరియు సహాయకుడిగా చాలు"},{"SurahNumber":25,"VerseNumber":32,"Text":"మరియు సత్యతిరస్కారులు అంటారు: \"ఇతని (ముహమ్మద్) మీద ఈ ఖుర్ఆన్ పూర్తిగా ఒకేసారి ఎందుకు అవతరింపజేయబడలేదు?\" మేము (ఈ ఖుర్ఆన్ ను) ఈ విధంగా (భాగాలుగా పంపింది) నీ హృదయాన్ని దృఢపరచడానికి మరియు మేము దీనిని క్రమక్రమంగా అవతరింపజేశాము"},{"SurahNumber":25,"VerseNumber":33,"Text":"మరియు వారు నీ వద్దకు (నిన్ను వ్యతిరేకించటానికి) ఎలాంటి ఉపమానాన్ని తెచ్చినా! మేము నీకు దానికి సరైన జవాబు మరియు ఉత్తమమైన వ్యాఖ్యానం ఇవ్వకుండా ఉండము"},{"SurahNumber":25,"VerseNumber":34,"Text":"ఎవరైతే, వారి ముఖాల మీద (బోర్లా పడవేయబడి) లాగుతూ నరకంలో కూడబెట్ట బడతారో, అలాంటి వారు ఎంతో దుస్థితిలో మరియు మార్గభ్రష్టత్వంలో పడి ఉన్నవారు"},{"SurahNumber":25,"VerseNumber":35,"Text":"మరియు నిశ్చయంగా, మేము మూసాకు గ్రంథాన్ని ప్రసాదించాము మరియు అతని సోదరుడైన హారూన్ ను అతనికి సహాయకునిగా చేశాము"},{"SurahNumber":25,"VerseNumber":36,"Text":"వారిద్దరితో ఇలా అన్నాము: \"మీరిద్దరూ మా సూచనలను అసత్యాలని తిరస్కరించిన జాతి వారి వద్దకు వెళ్ళండి.\" తరువాత మేము (ఆ జాతి) వారిని పూర్తిగా నాశనం చేశాము"},{"SurahNumber":25,"VerseNumber":37,"Text":"ఇక నూహ్ జాతి వారు: ఎప్పుడైతే వారు ప్రవక్తలను అసత్యవాదులని తిరస్కరించారో, మేము వారిని ముంచి వేసి, సర్వజనులకు వారిని ఒక సూచనగా చేశాము. మరియు దుర్మార్గుల కొరకు మేము వ్యధాభరితమైన శిక్షను సిద్ధ పరిచి ఉంచాము"},{"SurahNumber":25,"VerseNumber":38,"Text":"మరియు ఇదే విధంగా ఆద్ మరియు సమూద్ మరియు అర్ రస్స్ ప్రజలు మరియు వారి మధ్య ఎన్నో తరాల వారిని (నాశనం చేశాము)"},{"SurahNumber":25,"VerseNumber":39,"Text":"మరియు వారిలో ప్రతి ఒక్కరినీ మేము దృష్టాంతాలను ఇచ్చి నచ్చజెప్పాము. చివరకు ప్రతి ఒక్కరినీ పూర్తిగా నిర్మూలించాము"},{"SurahNumber":25,"VerseNumber":40,"Text":"మరియు మేము దారుణమైన (రాళ్ళ) వర్షం కురిపించిన (లూత్) నగరం మీద నుండి వాస్తవానికి వారు (అవిశ్వాసులు) ప్రయాణం చేసి ఉంటారు. ఏమీ? వారు దానిని (దాని స్థితిని) చూడటం లేదా? వాస్తవానికి, వారు తిరిగి బ్రతికించి లేపబడతారని నమ్మలేదు"},{"SurahNumber":25,"VerseNumber":41,"Text":"(ఓ ముహమ్మద్!) వారు నిన్ను చూసినప్పుడల్లా నిన్ను పరిహాసాలనికి గురి చేస్తూ ఇలా అంటారు: \"ఏమీ? ఇతనినేనా, అల్లాహ్ తన సందేశహరునిగా చేసి పంపింది"},{"SurahNumber":25,"VerseNumber":42,"Text":"మేము వాటి (మా దేవతల) పట్ల (దృఢవిశ్వాసం మీద) స్థిరంగా ఉండకపోతే, ఇతను మమ్మల్ని మా దేవతల నుండి తప్పించి దూరం చేసేవాడే!\" మరియు త్వరలోనే వారు మా శిక్షను చూసినప్పుడు ఎవరు మార్గం తప్పి ఉన్నారో తెలుసుకుంటారు"},{"SurahNumber":25,"VerseNumber":43,"Text":"(ఓ ముహమ్మద్!) ఎవడు తన మనోవాంఛలను తనకు దైవంగా చేసుకొని ఉన్నాడో, అలాంటి వానిని నీవు చూశావా? నీవు అలాంటి వానికి రక్షకుడవు కాగలవా"},{"SurahNumber":25,"VerseNumber":44,"Text":"లేక వారిలోని చాలా మంది వింటారని లేదా అర్థం చేసుకుంటారని నీవు భావిస్తున్నావా? అసలు వారు పశువుల వంటి వారు. అలా కాదు! వారు వాటి కంటే ఎక్కువ దాని తప్పిన వారు"},{"SurahNumber":25,"VerseNumber":45,"Text":"ఏమీ? నీవు చూడటం లేదా? నీ ప్రభువు! ఏ విధంగా ఛాయను పొడిగిస్తాడో? ఒకవేళ ఆయన కోరితే, దానిని నిలిపివేసి ఉండేవాడు, కాని మేము సూర్యుణ్ణి దానికి మార్గదర్శిగా చేశాము"},{"SurahNumber":25,"VerseNumber":46,"Text":"తరువాత మేము దానిని (ఆ నీడను) క్రమక్రమంగా మా వైపునకు లాక్కుంటాము"},{"SurahNumber":25,"VerseNumber":47,"Text":"మరియు ఆయన (అల్లాహ్) యే మీ కొరకు రాత్రిని వస్త్రంగానూ (తెరగానూ), నిద్రను విశ్రాంతి స్థితిగానూ మరియు పగటిని తిరిగి బ్రతికించి లేపబడే (జీవనోపాధి) సమయంగానూ చేశాడు"},{"SurahNumber":25,"VerseNumber":48,"Text":"మరియు ఆయన (అల్లాహ్) యే తన కారుణ్యానికి ముందు గాలులను శుభవార్తలుగా పంపేవాడు మరియు మేమే ఆకాశం నుండి నిర్మలమైన నీటిని కురిపించే వారము"},{"SurahNumber":25,"VerseNumber":49,"Text":"దాని ద్వారా ఒక మృత ప్రదేశానికి ప్రాణం పోయటానికి మరియు దానిని మేము సృష్టించిన ఎన్నో పశువులకు మరియు మానవులకు త్రాగటానికి"},{"SurahNumber":25,"VerseNumber":50,"Text":"మరియు వాస్తవానికి, మేము దానిని (నీటిని) వారి మధ్య పంచాము, వారు (మా అనుగ్రహాన్ని) జ్ఞాపకముంచుకోవాలని; కానీ మానవులలో చాలా మంది దీనిని తిరస్కరించి, కృతఘ్నులవుతున్నారు"},{"SurahNumber":25,"VerseNumber":51,"Text":"మరియు మేము తలుచుకుంటే, ప్రతి నగరానికొక హెచ్చరిక చేసేవానిని (ప్రవక్తను) పంపి ఉండేవారము"},{"SurahNumber":25,"VerseNumber":52,"Text":"కావున నీవు (ఓ ప్రవక్తా!) సత్యతిరస్కారుల అభిప్రాయాన్ని లక్ష్యపెట్టకు మరియు దీని (ఈ ఖుర్ఆన్) సహాయంతో, (వారికి హితబోధ చేయటానికి) గట్టిగా పాటుపడు"},{"SurahNumber":25,"VerseNumber":53,"Text":"మరియు రెండు సముద్రాలను కలిపి ఉంచిన వాడు ఆయనే! ఒకటేమో రుచికరమైనది, దాహం తీర్చునది, మరొకటేమో ఉప్పగనూ, చేదుగనూ ఉన్నది మరియు ఆయన ఆ రెండింటి మధ్య ఒక అడ్డుతెరను - అవి కలిసి పోకుండా - అవరోధంగా ఏర్పరచాడు"},{"SurahNumber":25,"VerseNumber":54,"Text":"మరియు ఆయనే నీటితో మానవుణ్ణి సృష్టించాడు. తరువాత అతనికి తన వంశ బంధుత్వాన్ని మరియు వివాహ బంధుత్వాన్ని ఏర్పరచాడు. మరియు వాస్తవానికి నీ ప్రభువు (ప్రతిదీ చేయగల) సమర్ధుడు"},{"SurahNumber":25,"VerseNumber":55,"Text":"మరియు వారు అల్లాహ్ ను వదలి తమకు లాభం గానీ, నష్టం గానీ, చేకూర్చలేని వారిని ఆరాధిస్తున్నారు. మరియు సత్యతిరస్కారుడు తన ప్రభువుకు విరుద్ధంగా, (షైతానుకు తోడుగా) ఉంటాడు"},{"SurahNumber":25,"VerseNumber":56,"Text":"మరియు (ఓ ముహమ్మద్!) మేము నిన్ను ఒక శుభవార్తాహరునిగా మరియు హెచ్చరిక చేసేవానిగా మాత్రమే పంపాము"},{"SurahNumber":25,"VerseNumber":57,"Text":"కావున నీవు వారితో అను: \"దీనికై (ఈ ప్రచారానికై) మీతో ఎలాంటి ప్రతిఫలము నడగటం లేదు. కేవలం, తాను కోరిన వ్యక్తియే తన ప్రభువు మార్గాన్ని అవలంబించవచ్చు"},{"SurahNumber":25,"VerseNumber":58,"Text":"కావున ఎన్నడూ మరణించని, ఆ సజీవుని (నిత్యుని) పైననే ఆధారపడి ఉండు మరియు ఆయన స్తోత్రంతో పాటు ఆయన పవిత్రతను కొనియాడు. తన దాసుల పాపాలను ఎరుగుటకు ఆయనే చాలు"},{"SurahNumber":25,"VerseNumber":59,"Text":"ఆయనే ఆకాశాలను మరియు భూమిని మరియు వాటి మధ్య ఉన్న సమస్తాన్ని ఆరు దినములలో (అయ్యామ్ లలో) సృష్టించి, తరువాత తన సింహాసనాన్ని (అర్ష్ ను) అధిష్ఠించాడు. ఆయన అనంత కరుణా మయుడు, ఆయన ఘనతను గురించి ఎరిగిన వాడిని అడుగు"},{"SurahNumber":25,"VerseNumber":60,"Text":"మరియు వారితో: \"ఆ కరుణామయునికి సాష్టాంగం (సజ్దా) చేయండి.\" అని అన్నప్పుడల్లా, వారంటారు: \"ఆ కరుణామయుడెవడు? మీరు ఆజ్ఞాపించిన వానికి మేము సాష్టాంగం (సజ్దా) చేయాలా?\" మరియు అది (నీ పిలుపు) వారి వ్యతిరేకతను మరింత అధికమే చేసింది"},{"SurahNumber":25,"VerseNumber":61,"Text":"ఆకాశంలో నక్షత్రరాసులను (బురూజులను) నిర్మించి అందులో ఒక (ప్రకాశించే) సూర్యుణ్ణి మరియు వెలుగునిచ్చే (ప్రతిబింబింప జేసే) చంద్రుణ్ణి నియమించిన ఆయన (అల్లాహ్) శుభదాయకుడు"},{"SurahNumber":25,"VerseNumber":62,"Text":"మరియు ఆయనే, రేయింబవళ్ళను ఒకదాని వెంట ఒకటి అనుక్రమంగా వచ్చేటట్లు చేసేవాడు, ఇవన్నీ గమనించ గోరిన వారి కొరకు లేదా కృతజ్ఞత చూపగోరిన వారి కొరకు ఉన్నాయి"},{"SurahNumber":25,"VerseNumber":63,"Text":"మరియు వారే, అనంత కరుణామయుని దాసులు, ఎవరైతే భూమి మీద నమ్రతతో నడుస్తారో! మరియు మూర్ఖులు వారిని పలుకరించి నప్పుడు: \"మీకు సలాం!\" అని అంటారో"},{"SurahNumber":25,"VerseNumber":64,"Text":"మరియు ఎవరైతే, తమ ప్రభువు సన్నిధిలో సాష్టాంగం (సజ్దా) చేస్తూ మరియు (నమాజ్ లో) నిలబడుతూ రాత్రులు గడుపుతారో"},{"SurahNumber":25,"VerseNumber":65,"Text":"మరియు ఎవరైతే: \"ఓ మా ప్రభూ! మా నుండి నరకపు శిక్షను తొలగించు. నిశ్చయంగా, దాని శిక్ష ఎడతెగని పీడన\" అని అంటారో"},{"SurahNumber":25,"VerseNumber":66,"Text":"నిశ్చయంగా, అది అతి చెడ్డ ఆశ్రయం మరియు నివాస స్థలం"},{"SurahNumber":25,"VerseNumber":67,"Text":"మరియు ఎవరైతే ఖర్చు చేసేటప్పుడు అనవసర ఖర్చు గానీ లేక లోభత్వం గానీ చేయకుండా, ఈ రెండింటి మధ్య మితంగా ఉంటారో"},{"SurahNumber":25,"VerseNumber":68,"Text":"మరియు ఎవరైతే, అల్లాహ్ తో పాటు ఇతర దైవాలను ఆరాధించరో! మరియు అల్లాహ్ నిషేధించిన ఏ ప్రాణిని కూడ న్యాయానికి తప్ప చంపరో! మరియు వ్యభిచారానికి పాల్పబడరో. మరియు ఈ విధంగా చేసేవాడు (అవిధేయుడిగా ప్రవర్తించేవాడు) దాని ఫలితాన్ని తప్పక పొందుతాడు"},{"SurahNumber":25,"VerseNumber":69,"Text":"పునరుత్థాన దినం నాడు, అతనికి రెట్టింపు శిక్ష పడుతుంది మరియు అతడు అందులోనే అవమానంతో శాశ్వతంగా పడి ఉంటాడు"},{"SurahNumber":25,"VerseNumber":70,"Text":"కాని, ఇక ఎవరైతే (తాము చేసిన పాపాలకు) పశ్చాత్తాప పడి, విశ్వసించి సత్కార్యాలు చేస్తారో! అలాంటి వారి పాపాలను అల్లాహ్ పుణ్యాలుగా మార్చుతాడు. మరియు అల్లాహ్ క్షమాశీలుడు, అపార కరుణా ప్రదాత"},{"SurahNumber":25,"VerseNumber":71,"Text":"మరియు ఎవడైతే, పశ్చాత్తాప పడి సత్కార్యాలు చేస్తాడో! నిశ్చయంగా అలాంటి వాడు హృదయపూర్వకంగా అల్లాహ్ వైపునకు పశ్చాత్తాపంతో మరలుతాడు"},{"SurahNumber":25,"VerseNumber":72,"Text":"మరియు ఎవరైతే, అబద్ధమైన సాక్ష్యం ఇవ్వరో! మరియు వ్యర్థమైన పనుల వైపు నుండి పోవటం జరిగితే, సంస్కారవంతులుగా అక్కడి నుండి దాటిపోతారో"},{"SurahNumber":25,"VerseNumber":73,"Text":"మరియు ఎవరైతే, తమ ప్రభువు సూచనల (ఆయాత్ ల) హితబోధ చేసినపుడు, వారు దానికి చెవిటివారిగా మరియు గ్రుడ్డివారిగా ఉండిపోరో"},{"SurahNumber":25,"VerseNumber":74,"Text":"మరియు ఎవరైతే, ఇలా ప్రార్థిస్తారో: \"ఓ మా ప్రభూ! మా సహవాసుల (అజ్వాజ్ ల) మరియు సంతానం ద్వారా మా కన్నులకు చల్లదనం ప్రసాదించు. మరియు మమ్మల్ని దైవభీతి గలవారికి నాయకులుగా (ఇమాములుగా) చేయి"},{"SurahNumber":25,"VerseNumber":75,"Text":"ఇలాంటి వారే తమ సహనశీలతకు ప్రతిఫలంగా (స్వర్గంలో) ఉన్నత స్థానాన్ని పొందేవారు. అక్కడ వారికి గౌరవమైన స్వాగతం మరియు శాంతి లభిస్తాయి"},{"SurahNumber":25,"VerseNumber":76,"Text":"వారందు శాశ్వతంగా ఉంటారు. అది ఎంత మంచి నివాసం మరియు ఎంత మంచి స్థలం"},{"SurahNumber":25,"VerseNumber":77,"Text":"(ఓ ముహమ్మద్! అవిశ్వాసులతో) ఇలా అను: \"మీరు ఆయనను ప్రార్థిస్తున్నారు కాబట్టి నా ప్రభువు మిమ్మల్ని అలక్ష్యం చేయడం లేదు. కాని వాస్తవానికి, ఇప్పుడు మీరు (ఆయనను) తిరస్కరించారు. కావున త్వరలోనే ఆయన శిక్ష మీపై అనివార్యమవుతుంది"},{"SurahNumber":26,"VerseNumber":1,"Text":"తా - సీన్ - మీమ్"},{"SurahNumber":26,"VerseNumber":2,"Text":"ఇవి స్పష్టమైన గ్రంథ సూచనలు (ఆయతులు)"},{"SurahNumber":26,"VerseNumber":3,"Text":"(ఓ ముహమ్మద్) వారు విశ్వసించలేదనే బాధతో బహుశా నీవు నీ ప్రాణాలే కోల్పోతావేమో"},{"SurahNumber":26,"VerseNumber":4,"Text":"మేము కోరితే ఆకాశం నుండి వారిపై ఒక అద్భుత సంకేతాన్ని (ఆయత్ ను) అవతరింపజేసి, దానికి వారి మెడలను నమ్రతతో వంగి పోయేలా చేసేవారము"},{"SurahNumber":26,"VerseNumber":5,"Text":"మరియు వారి వద్దకు అనంత కరుణామయుడని వద్ద నుండి క్రొత్త సందేశం వచ్చినప్పుడల్లా, వారు దాని నుండి విముఖులు కాకుండా ఉండలేదు"},{"SurahNumber":26,"VerseNumber":6,"Text":"వాస్తవానికి, ఇప్పుడు వారు తిరస్కరించారు, కాని త్వరలోనే వారు ఎగతాళి చేస్తూ వచ్చిన దాని యథార్థమేమిటో వారికి తెలిసిపోతుంది"},{"SurahNumber":26,"VerseNumber":7,"Text":"ఏమీ? వారు భూమి వైపు చూడలేదా? మేము దానిలో ఎంత పుష్కలంగా శ్రేష్ఠమైన రకరకాల (జీవరాసుల్ని) పుట్టించామో"},{"SurahNumber":26,"VerseNumber":8,"Text":"నిశ్చయంగా, ఇందులో ఒక సూచన ఉంది. అయినా వారిలో చాలా మంది విశ్వసించడం లేదు"},{"SurahNumber":26,"VerseNumber":9,"Text":"మరియు నిశ్చయంగా, నీ ప్రభువు కేవలం ఆయనే, సర్వశక్తిమంతుడు, అపార కరుణా ప్రదాత"},{"SurahNumber":26,"VerseNumber":10,"Text":"మరియు నీ ప్రభువు మూసాను ఇలా ఆదేశించిన విషయాన్ని వారికి జ్ఞాపకం చేయించు: \"దుర్మార్గులైన జాతి ప్రజల వద్దకు వెళ్ళు"},{"SurahNumber":26,"VerseNumber":11,"Text":"ఫిర్ఔన్ జాతివారి వద్దకు. ఏమీ? వారికి దైవభీతి లేదా"},{"SurahNumber":26,"VerseNumber":12,"Text":"(మూసా) అన్నాడు: \"ఓ నా ప్రభూ! వారు నన్ను అసత్యవంతుడవని తిరస్కరిస్తారేమోనని నేను భయపడుతున్నాను"},{"SurahNumber":26,"VerseNumber":13,"Text":"నా హృదయం కుంచించుకు పోతోంది మరియు నా నాలుక తడబడుతోంది, కావున నీవు హారూన్ వద్దకు కూడా (వహీ) పంపు"},{"SurahNumber":26,"VerseNumber":14,"Text":"మరియు వారి దగ్గర నా మీద ఒక నేరం మోపబడి ఉన్నది, కావున వారు నన్ను చంపుతారేమోనని భయపడుతున్నాను"},{"SurahNumber":26,"VerseNumber":15,"Text":"(అల్లాహ్) సెలవిచ్చాడు: \"అట్లు కానేరదు! మీరిద్దరూ మా సూచనలతో వెళ్ళండి. నిశ్చయంగా, మేము కూడా మీతో పాటు ఉండి సర్వమూ వింటూ ఉంటాము"},{"SurahNumber":26,"VerseNumber":16,"Text":"కావున మీరిద్దరూ ఫిరఔన్ వద్దకు వెళ్ళి అనండి: \"నిశ్చయంగా, మేము సర్వలోకాల పోషకుని సందేశహరులము"},{"SurahNumber":26,"VerseNumber":17,"Text":"కావున ఇస్రాయీల్ సంతతి వారిని మా వెంట పోనివ్వు"},{"SurahNumber":26,"VerseNumber":18,"Text":"(ఫిర్ఔన్) అన్నాడు: \"ఏమీ? మేము నిన్ను బాల్యంలో మాతో పాటు పోషించలేదా? మరియు నీవు నీ వయస్సులోని అనేక సంవత్సరాలు మాతో పాటు గడిపావు కదా"},{"SurahNumber":26,"VerseNumber":19,"Text":"అయినా నీవు హీనమైన ఆ పని చేశావు, కావున నీవు కృతఘ్నులలోని వాడవు"},{"SurahNumber":26,"VerseNumber":20,"Text":"(మూసా) అన్నాడు: \"నేను పొరపాటుగా ఆ పని చేశాను"},{"SurahNumber":26,"VerseNumber":21,"Text":"ఆ పిదప మీకు భయపడి పారిపోయాను, కాని ఆ తరువాత నా ప్రభువు నాకు వివేకాన్ని ప్రసాదించి, నన్ను సందేశహరులలో చేర్చుకున్నాడు"},{"SurahNumber":26,"VerseNumber":22,"Text":"ఇక నీవు నాకు చేసిన ఆ ఉపకారానికి నన్ను ఎత్తి పొడిస్తే! నీవు మాత్రం ఇస్రాయీల్ సంతతి వారినంతా బానిసలుగా చేసుకున్నావు కదా"},{"SurahNumber":26,"VerseNumber":23,"Text":"(ఫిర్ఆన్) అడిగాడు: \"అయితే ఈ సర్వలోకాల ప్రభువు అంటే ఏమిటి"},{"SurahNumber":26,"VerseNumber":24,"Text":"(మూసా) జవాబిచ్చాడు: \"మీరు నమ్మేవారే అయితే! ఆయనే ఆకాశాలకూ మరియు భూమికీ మరియు వాటి మధ్య ఉన్న సమస్తానికీ ప్రభువు"},{"SurahNumber":26,"VerseNumber":25,"Text":"(ఫిర్ఔన్) తన చుట్టూ ఉన్న వారితో: \"ఏమీ? మీరు వింటున్నారా?\" అని ప్రశ్నించాడు"},{"SurahNumber":26,"VerseNumber":26,"Text":"(మూసా) అన్నాడు: \"ఆయన (అల్లాహ్) మీ ప్రభువు మరియు మీ పూర్వీకులైన మీ తాతముత్తాతల ప్రభువు కూడానూ"},{"SurahNumber":26,"VerseNumber":27,"Text":"(ఫిర్ఔన్) అన్నాడు: \"మీ వద్దకు పంపబడిన మీ ఈ సందేశహరుడు నిశ్చయంగా పిచ్చివాడే"},{"SurahNumber":26,"VerseNumber":28,"Text":"(మూసా) అన్నాడు: \"మీరు అర్థం చేసుకోగలిగితే! ఆయనే తూర్పూ పడమరలకూ మరియు వాటి మధ్య ఉన్న సమస్తానికీ ప్రభువు"},{"SurahNumber":26,"VerseNumber":29,"Text":"(ఫిర్ఔన్) అన్నాడు: \"నీవు నన్ను కాదని మరెవరినైనా ఆరాధ్య దైవంగా చేసుకుంటే నేను నిన్ను చెరసాలలో ఉన్నవారితో చేర్చుతాను"},{"SurahNumber":26,"VerseNumber":30,"Text":"(మూసా) అన్నాడు: \"ఏమీ? నేను నీ వద్దకు ఒక స్పష్టమైన విషయాన్ని (సత్యాన్ని) తీసుకువచ్చిన తరువాత కూడానా"},{"SurahNumber":26,"VerseNumber":31,"Text":"(ఫిర్ఔన్) అన్నాడు: \"నీవు సత్యవంతుడవే అయితే దానిని (ఆ అద్భుత సూచనను) చూపు"},{"SurahNumber":26,"VerseNumber":32,"Text":"అప్పుడు (మూసా) తన చేతి కర్రను పడవేయగానే, అది ఒక స్పష్టమైన పెద్ద సర్పంగా మారిపోయింది"},{"SurahNumber":26,"VerseNumber":33,"Text":"తరువాత అతను (మూసా) తన చేతిని (చంక నుండి) వెలుపలికి తీయగానే, అది చూసేవారి యెదుట తెల్లగా ప్రకాశించసాగింది"},{"SurahNumber":26,"VerseNumber":34,"Text":"(ఫిర్ఔన్) తన చుట్టూ ఉన్న నాయకులతో అన్నాడు: \"నిశ్చయంగా, ఇతనొక నేర్పు గల మాంత్రికుడు"},{"SurahNumber":26,"VerseNumber":35,"Text":"ఇతను తన మంత్రజాలంతో మిమ్మల్ని మీ దేశం నుండి తరుమ గోరుతున్నాడు, అయితే మీ సలహా ఏమిటి"},{"SurahNumber":26,"VerseNumber":36,"Text":"వారన్నారు: \"అతనిని మరియు అతని సోదరుణ్ణి ఆపి ఉంచు మరియు (మంత్రగాళ్ళను) సమావేశ పరచటానికి అన్ని నగరాలకు వార్తాహరులను పంపు"},{"SurahNumber":26,"VerseNumber":37,"Text":"వారు నీ వద్దకు నేర్పుగల ప్రతి మాంత్రికుణ్ణి తెస్తారు"},{"SurahNumber":26,"VerseNumber":38,"Text":"ఈ విధంగా ఒక నియమిత రోజున ఒక నియమిత ప్రదేశంలో మాంత్రికులంతా సమావేశ పరచబడ్డారు"},{"SurahNumber":26,"VerseNumber":39,"Text":"మరియు ప్రజలతో ఇలా ప్రశ్నించడం జరిగింది: \"ఏమీ? మీరంతా సమావేశమయ్యారా"},{"SurahNumber":26,"VerseNumber":40,"Text":"ఒకవేళ మాంత్రికులు గెలుపొందితే మనమంతా వారిని అనుసరించాలి కదా"},{"SurahNumber":26,"VerseNumber":41,"Text":"మాంత్రికులు వచ్చిన తరువాత ఫిర్ఔన్ తో అన్నారు: \"మేము గెలుపొందితే నిశ్చయంగా మాకు బహుమాన ముంది కదా"},{"SurahNumber":26,"VerseNumber":42,"Text":"(ఫిర్ఔన్) అన్నాడు: \"అవును! నిశ్చయంగా, అప్పుడు మీరు నా సన్నిహితులలో చేరుతారు"},{"SurahNumber":26,"VerseNumber":43,"Text":"మూసా వారితో అన్నాడు: \"మీరు విసర దలుచుకున్న దానిని విసరండి"},{"SurahNumber":26,"VerseNumber":44,"Text":"అప్పుడు వారు తమ త్రాళ్ళను మరియు తమ కర్రలను విసిరి ఇలా అన్నారు: \"ఫిర్ఔన్ శక్తి సాక్షిగా! నిశ్చయంగా మేమే విజయం పొందుతాము"},{"SurahNumber":26,"VerseNumber":45,"Text":"ఆ తరువాత మూసా తన కర్రను పడవేయగా, తక్షణమే అది వారి బూటకపు కల్పనలను మ్రింగి వేసింది"},{"SurahNumber":26,"VerseNumber":46,"Text":"అప్పుడు ఆ మాంత్రికులు సజ్దాలో పడ్డారు"},{"SurahNumber":26,"VerseNumber":47,"Text":"వారన్నారు: \"మేము సర్వలోకాల ప్రభువును విశ్వసిస్తున్నాము"},{"SurahNumber":26,"VerseNumber":48,"Text":"మూసా మరియు హారూన్ ల ప్రభువును"},{"SurahNumber":26,"VerseNumber":49,"Text":"(ఫిర్ఔన్) అన్నాడు: \"నేను మీకు అనుమతి ఇవ్వక ముందే మీరు ఇతనిని విశ్వసించారా? నిశ్చయంగా, ఇతడే మీ గురువు, మీకు జాలవిద్యను నేర్పినవాడు. సరే! ఇప్పుడే మీరు తెలుసుకుంటారు. నేను మీ వ్యతిరేక (ప్రతిపక్ష) దిశల చేతులను మరియు కాళ్ళను నరికిస్తాను మరియు మీరందరినీ సిలువపై ఎక్కిస్తాను"},{"SurahNumber":26,"VerseNumber":50,"Text":"(మాంత్రికులు) అన్నారు: \"బాధ లేదు! నిశ్చయంగా, మేము మా ప్రభువు వద్దకే కదా మరలిపోయేది"},{"SurahNumber":26,"VerseNumber":51,"Text":"నిశ్చయంగా, మా ప్రభువు మా పాపాలను క్షమిస్తాడని మేము ఆశిస్తున్నాము, ఎందుకంటే వాస్తవానికి అందరి కంటే ముందుగా విశ్వసించిన వారం మేమే"},{"SurahNumber":26,"VerseNumber":52,"Text":"మరియు మేము మూసాకు ఈ విధంగా దివ్యజ్ఞానం (వహీ) పంపాము: \"నీవు నా దాసులను రాత్రివేళ తీసుకొని వెళ్ళిపో నిశ్చయంగా, మీరు వెంబడించబడతారు"},{"SurahNumber":26,"VerseNumber":53,"Text":"తరువాత ఫిర్ఔన్ అన్ని పట్టణాలకు వార్తాహరులను పంపాడు"},{"SurahNumber":26,"VerseNumber":54,"Text":"(ఇలా ప్రకటన చేయించాడు): \"వాస్తవానికి వీరు (ఈ ఇస్రాయీల్ సంతతి వారు) ఒక చిన్న తెగవారు మాత్రమే"},{"SurahNumber":26,"VerseNumber":55,"Text":"మరియు నిశ్చయంగా, వారు మాకు చాలా కోపం తెప్పించారు"},{"SurahNumber":26,"VerseNumber":56,"Text":"మరియు నిశ్చయంగా, మనం ఐకమత్యంతో ఉండి జాగరూకత చూపేవారము"},{"SurahNumber":26,"VerseNumber":57,"Text":"కావున మేము వారిని, తోటల నుండి మరియు చెలమల నుండి వెళ్ళగొట్టాము"},{"SurahNumber":26,"VerseNumber":58,"Text":"మరియు కోశాగారాల నుండి మరియు ఉన్నతమైన స్థానాల నుండి కూడా"},{"SurahNumber":26,"VerseNumber":59,"Text":"ఈ విధంగా! మేము ఇస్రాయీల్ సంతతి వారిని, వాటికి వారసులుగా చేశాము"},{"SurahNumber":26,"VerseNumber":60,"Text":"అప్పుడు (ఫిర్ఔన్ జాతి) వారు సూర్యోదయ కాలమున (ఇస్రాయీల్ సంతతి) వారిని వెంబడించారు"},{"SurahNumber":26,"VerseNumber":61,"Text":"ఆ ఇరుపక్షాల వారు ఒకరినొకరు ఎదురు పడినప్పుడు, మూసా అనుచరులు అన్నారు: \"నిశ్చయంగా మేము చిక్కి పోయాము"},{"SurahNumber":26,"VerseNumber":62,"Text":"(మూసా అన్నాడు): \"అట్లు కానేరదు! నిశ్చయంగా, నా ప్రభువు నాతో ఉన్నాడు. ఆయన నాకు మార్గదర్శకత్వం చేస్తాడు (మార్గము చూపుతాడు)"},{"SurahNumber":26,"VerseNumber":63,"Text":"అప్పుడు మేము మూసాకు: \"నీ చేతి కర్రతో సముద్రాన్ని కొట్టు!\" అని వహీ ద్వారా తెలిపాము. అప్పుడది హటాత్తుగా చీలిపోయింది, దాని ప్రతిభాగం ఒక మహా పర్వతం మాదిరిగా అయిపోయింది"},{"SurahNumber":26,"VerseNumber":64,"Text":"మరియు అక్కడికి మేము రెండవ పక్షం వారిని సమీపింప జేశాము"},{"SurahNumber":26,"VerseNumber":65,"Text":"మరియు మూసాను మరియు అతనితో పాటు ఉన్నవారిని అందరినీ రక్షించాము"},{"SurahNumber":26,"VerseNumber":66,"Text":"ఆ తరువాత మిగతా వారినందరినీ ముంచి వేశాము"},{"SurahNumber":26,"VerseNumber":67,"Text":"నిశ్చయంగా, ఇందులో ఒక సూచన ఉంది. అయినా వారిలో చాలా మంది విశ్వసించటం లేదు"},{"SurahNumber":26,"VerseNumber":68,"Text":"మరియు నిశ్చయంగా, నీ ప్రభువు కేవలం ఆయనే, సర్వశక్తిసంపన్నుడు, అపార కరుణా ప్రదాత"},{"SurahNumber":26,"VerseNumber":69,"Text":"ఇక వారికి ఇబ్రాహీమ్ గాథను వినిపించు"},{"SurahNumber":26,"VerseNumber":70,"Text":"అతను తన తండ్రితో మరియు తన జాతి వారితో: \"మీరెవరిని ఆరాధిస్తున్నారు?\" అని అడిగినపుడు"},{"SurahNumber":26,"VerseNumber":71,"Text":"వారన్నారు: \"మేము విగ్రహాలను ఆరాధిస్తున్నాము మరియు మేము వాటికే ఎల్లప్పుడు భక్తులమై ఉంటాము"},{"SurahNumber":26,"VerseNumber":72,"Text":"(ఇబ్రాహీమ్) అన్నాడు: \"మీరు వీటిని పిలిచినప్పుడు ఇవి మీ మొర ఆలకిస్తాయా"},{"SurahNumber":26,"VerseNumber":73,"Text":"లేదా, మీకేమైనా మేలు చేయగలవా? లేదా హాని చేయగలవా"},{"SurahNumber":26,"VerseNumber":74,"Text":"వారన్నారు: \"అలా కాదు! మేము మా తండ్రితాతలను ఇలా చేస్తూ ఉండగా చూశాము"},{"SurahNumber":26,"VerseNumber":75,"Text":"అతను అన్నాడు: \"ఏమీ? మీరు ఎప్పుడైనా ఆలోచించారా? మీరెవరిని ఆరాధిస్తున్నారో"},{"SurahNumber":26,"VerseNumber":76,"Text":"మీరు గానీ మరియు మీ పూర్వీకులైన మీ తాతముత్తాతలు గానీ (ఆలోచించారా)"},{"SurahNumber":26,"VerseNumber":77,"Text":"ఎందుకంటే! నిశ్చయంగా, ఇవన్నీ నా శత్రువులే! కేవలం ఆ సర్వలోకాల ప్రభువు తప్ప"},{"SurahNumber":26,"VerseNumber":78,"Text":"ఆయనే నన్ను సృష్టించాడు. కాబట్టి ఆయనే నాకు మార్గదర్శకత్వం చేస్తాడు"},{"SurahNumber":26,"VerseNumber":79,"Text":"ఆయనే నాకు తినిపించేవాడు మరియు త్రాగించేవాడు"},{"SurahNumber":26,"VerseNumber":80,"Text":"మరియు నేను వ్యాధిగ్రస్తుడనైతే, ఆయనే నాకు స్వస్థత నిచ్చేవాడు"},{"SurahNumber":26,"VerseNumber":81,"Text":"మరియు ఆయనే నన్ను మరణింపజేసేవాడు, తరువాత మళ్ళీ బ్రతికింపజేసేవాడు"},{"SurahNumber":26,"VerseNumber":82,"Text":"మరియు ఆయనే తీర్పుదినమున నా తప్పులను క్షమిస్తాడని మేము ఆశిస్తున్నాను"},{"SurahNumber":26,"VerseNumber":83,"Text":"మరియు ఓ నా ఫ్రభూ! నాకు వివేకాన్ని ప్రసాదించు మరియు నన్ను సద్వర్తనులలో కలుపు"},{"SurahNumber":26,"VerseNumber":84,"Text":"మరియు తరువాత వచ్చే తరాల వారిలో నాకు మంచి పేరును ప్రసాదించు"},{"SurahNumber":26,"VerseNumber":85,"Text":"మరియు సర్వసుఖాల స్వర్గానికి వారసులయ్యేవారిలో నన్ను చేర్చు"},{"SurahNumber":26,"VerseNumber":86,"Text":"మరియు నా తండ్రిని క్షమించు. నిశ్చయంగా, అతడు మార్గభ్రష్టులలోని వాడే"},{"SurahNumber":26,"VerseNumber":87,"Text":"మరియు అందరూ తిరిగి బ్రతికింపబడే రోజు నన్ను అవమానం పాల చేయకు"},{"SurahNumber":26,"VerseNumber":88,"Text":"ఏ రోజునైతే ధనసంపత్తులు గానీ, సంతానం గానీ పనికిరావో"},{"SurahNumber":26,"VerseNumber":89,"Text":"కేవలం నిర్మలమైన హృదయంతో అల్లాహ్ సన్నిధిలో హాజరయ్యేవాడు తప్ప"},{"SurahNumber":26,"VerseNumber":90,"Text":"మరియు (ఆ రోజు) స్వర్గం దైవభీతి గలవారి దగ్గరకు తీసుకు రాబడుతుంది"},{"SurahNumber":26,"VerseNumber":91,"Text":"మరియు నరకం మార్గం తప్పిన వారి ముందు పెట్టబడుతుంది"},{"SurahNumber":26,"VerseNumber":92,"Text":"మరియు వారితో అనబడుతుంది: \"మీరు ఆరాధించేవారు (ఆ దైవాలు) ఇప్పుడు ఎక్కడున్నారు"},{"SurahNumber":26,"VerseNumber":93,"Text":"అల్లాహ్ ను వదలి (మీరు వాటిని ఆరాధించారు కదా!) ఏమీ? వారు మీకు సహాయం చేయగలరా? లేదా తమకు తామైనా సహాయం చేసుకోగలరా"},{"SurahNumber":26,"VerseNumber":94,"Text":"అప్పుడు వారు మరియు (వారిని) మార్గం తప్పించిన వారు, అందు (నరకం) లోకి విసిరివేయబడతారు"},{"SurahNumber":26,"VerseNumber":95,"Text":"మరియు వారితో బాటు ఇబ్లీస్ సైనికులందరూ"},{"SurahNumber":26,"VerseNumber":96,"Text":"వారు పరస్పరం వాదించుకుంటూ ఇలా అంటారు"},{"SurahNumber":26,"VerseNumber":97,"Text":"అల్లాహ్ సాక్షిగా! మేము స్పష్టమైన మార్గభ్రష్టత్వంలో పడి ఉన్నాము"},{"SurahNumber":26,"VerseNumber":98,"Text":"ఎప్పుడైతే మేము మిమ్మల్ని సర్వలోకాల ప్రభువుతో సమానులుగా చేశామో"},{"SurahNumber":26,"VerseNumber":99,"Text":"మరియు మమ్మల్ని మార్గభ్రష్టులుగా చేసింది కేవలం ఈ అపరాధులే"},{"SurahNumber":26,"VerseNumber":100,"Text":"మాకిప్పుడు సిఫారసు చేసేవారు ఎవ్వరూ లేరు"},{"SurahNumber":26,"VerseNumber":101,"Text":"మరియు ఏ ప్రాణ స్నేహితుడు కూడా లేడు"},{"SurahNumber":26,"VerseNumber":102,"Text":"ఒకవేళ మళ్ళీ మరలిపోయే అవకాశం మాకు దొరికి ఉంటే, మేము తప్పకుండా విశ్వసించిన వారిలో చేరిపోతాము"},{"SurahNumber":26,"VerseNumber":103,"Text":"నిశ్చయంగా, ఇందులో ఒక సూచన ఉంది. అయినా వారిలో చాలా మంది విశ్వసించటం లేదు"},{"SurahNumber":26,"VerseNumber":104,"Text":"మరియు నిశ్చయంగా, నీ ప్రభువు కేవలం ఆయనే, సర్వశక్తిమంతుడు, అపార కరుణా ప్రదాత"},{"SurahNumber":26,"VerseNumber":105,"Text":"నూహ్ జాతి, సందేశహరులను అసత్యవాదులని తిరస్కరించింది"},{"SurahNumber":26,"VerseNumber":106,"Text":"వారి సహోదరుడు నూహ్ వారితో ఇలా అన్నప్పుడు: \"ఏమీ? మీకు దైవభీతి లేదా"},{"SurahNumber":26,"VerseNumber":107,"Text":"నిశ్చయంగా, నేను మీ వద్దకు పంపబడిన విశ్వసనీయుడైన సందేశహరుడను"},{"SurahNumber":26,"VerseNumber":108,"Text":"కావున మీరు అల్లాహ్ యందు భయభక్తులు కలిగి ఉండండి మరియు నన్ను అనుసరించండి"},{"SurahNumber":26,"VerseNumber":109,"Text":"నేను దాని కొరకు మీ నుండి ఎలాంటి ప్రతిఫలాన్ని అడగటం లేదు. నా ప్రతిఫలం కేవలం సర్వలోకాల ప్రభువు వద్దనే ఉన్నది"},{"SurahNumber":26,"VerseNumber":110,"Text":"కావున మీరు అల్లాహ్ యందు భయభక్తులు కలిగి ఉండండి మరియు నన్ను అనుసరించండి"},{"SurahNumber":26,"VerseNumber":111,"Text":"వారన్నారు: \"ఏమీ? మేము నిన్ను విశ్వసించాలా? నిన్ను కేవలం అధములైన వారే కదా అనుసరిస్తున్నది"},{"SurahNumber":26,"VerseNumber":112,"Text":"(నూహ్) అన్నాడు: \"వారేమి (పనులు) చేస్తూ ఉండేవారో నాకేం తెలుసు"},{"SurahNumber":26,"VerseNumber":113,"Text":"వారి లెక్క కేవలం నా ప్రభువు వద్ద ఉంది. మీరిది అర్థం చేసుకుంటే ఎంత బాగుండేది"},{"SurahNumber":26,"VerseNumber":114,"Text":"మరియు నేను విశ్వసించే వారిని ధిక్కరించే వాడను కాను"},{"SurahNumber":26,"VerseNumber":115,"Text":"నేను కేవలం స్పష్టంగా హెచ్చరిక చేసేవాడను మాత్రమే"},{"SurahNumber":26,"VerseNumber":116,"Text":"వారన్నారు: \"ఓ నూహ్! నీవు దీనిని మానుకోకపోతే, నీవు తప్పక రాళ్ళు రువ్వి చంపబడతావు"},{"SurahNumber":26,"VerseNumber":117,"Text":"(నూహ్) అన్నాడు: \"ఓ నా ప్రభూ! నా జాతి ప్రజలు నన్ను అసత్యుడవని తిరస్కరిస్తున్నారు"},{"SurahNumber":26,"VerseNumber":118,"Text":"కావున నీవే నాకూ మరియు వారికీ మధ్య తీర్పు చేయి. మరియు నన్నూ మరియు నాతో పాటు ఉన్న విశ్వాసులనూ కాపాడు"},{"SurahNumber":26,"VerseNumber":119,"Text":"ఆ పిదప మేము అతనిని మరియు అతనితో పాట నిండునావలో ఎక్కి ఉన్న వారినందరినీ కాపాడాము"},{"SurahNumber":26,"VerseNumber":120,"Text":"ఆ తరువాత మిగతా వారినందరినీ ముంచి వేశాము"},{"SurahNumber":26,"VerseNumber":121,"Text":"నిశ్చయంగా, ఇందులో ఒక సూచన ఉంది. అయినా వారిలో చాలా మంది విశ్వసించడం లేదు"},{"SurahNumber":26,"VerseNumber":122,"Text":"నిశ్చయంగా, నీ ప్రభువు కేవలం ఆయనే, సర్వశక్తిమంతుడు, అపార కరుణా ప్రదాత"},{"SurahNumber":26,"VerseNumber":123,"Text":"ఆద్ జాతి, సందేశహరులను అసత్యవాదులని తిరస్కరించింది"},{"SurahNumber":26,"VerseNumber":124,"Text":"వారి సహోదరుడు హూద్ వారితో ఇలా అన్నప్పుడు: \"ఏమీ? మీకు దైవభీతి లేదా"},{"SurahNumber":26,"VerseNumber":125,"Text":"నిశ్చయంగా, నేను మీ వద్దకు పంపబడిన విశ్వసనీయుడైన సందేశహరుడను"},{"SurahNumber":26,"VerseNumber":126,"Text":"కావున మీరు అల్లాహ్ యందు భయభక్తులు కలిగి ఉండండి మరియు నన్ను అనుసరించండి"},{"SurahNumber":26,"VerseNumber":127,"Text":"నేను దాని కొరకు మీ నుండి ఎలాంటి ప్రతిఫలాన్ని అడగటం లేదు. నా ప్రతిఫలం కేవలం సర్వలోకాల ప్రభువు వద్దనే ఉన్నది"},{"SurahNumber":26,"VerseNumber":128,"Text":"ఏమీ? మీరు కేవలం ఆడంబరానికి ప్రతి ఎత్తైన స్థలం మీద ఒక స్మారకాన్ని నిర్మిస్తారా"},{"SurahNumber":26,"VerseNumber":129,"Text":"మరియు మీరు శాశ్వతంగా ఇక్కడే ఉండిపోతారన్నట్లు పెద్దపెద్ద కోటలు కడతారా"},{"SurahNumber":26,"VerseNumber":130,"Text":"మరియు మీరు ఎవరినైనా పట్టుకుంటే, అతి క్రూరులై పట్టుకుంటారా"},{"SurahNumber":26,"VerseNumber":131,"Text":"ఇకనైన మీరు అల్లాహ్ యందు భయభక్తులు కలిగి ఉండండి మరియు నన్ను అనుసరించండి"},{"SurahNumber":26,"VerseNumber":132,"Text":"మరియు మీకు తెలిసివున్న (మంచి) వస్తువులను, మీకు విస్తారంగా ఇచ్చిన ఆయన (అల్లాహ్) యందు భయభక్తులు కలిగి ఉండండి"},{"SurahNumber":26,"VerseNumber":133,"Text":"ఆయన విస్తారంగా మీకు పశువులను మరియు సంతానాన్ని అనుగ్రహించాడు"},{"SurahNumber":26,"VerseNumber":134,"Text":"మరియు తోటలను మరియు చెలమలను"},{"SurahNumber":26,"VerseNumber":135,"Text":"నిశ్చయంగా, మీపై ఒక మహా దినమున (పడబోయే) శిక్షకు నేను భయపడుతున్నాను"},{"SurahNumber":26,"VerseNumber":136,"Text":"వారన్నారు: \"నీవు ఉపదేశించినా, ఉపదేశించక పోయినా మాకు అంతా సమానమే"},{"SurahNumber":26,"VerseNumber":137,"Text":"ఇది మా పూర్వీకుల యొక్క ప్రాచీన ఆచారమే"},{"SurahNumber":26,"VerseNumber":138,"Text":"మరియు మాకు ఎలాంటి శిక్ష విధించబడదు"},{"SurahNumber":26,"VerseNumber":139,"Text":"ఈ విధంగా, వారు అతనిని అసత్యవాదుడని తిరస్కరించారు. కావున మేము వారిని నశింపజేశాము. నిశ్చయంగా ఇందులో ఒక సూచన ఉంది. అయినా వారిలో చాలా మంది విశ్వసించటం లేదు"},{"SurahNumber":26,"VerseNumber":140,"Text":"నిశ్చయంగా, నీ ప్రభువు కేవలం ఆయనే, సర్వశక్తిమంతుడు, అపార కరుణా ప్రదాత"},{"SurahNumber":26,"VerseNumber":141,"Text":"సమూద్ జాతి, సందేశహరులను అసత్యవాదులని తిరస్కరించింది"},{"SurahNumber":26,"VerseNumber":142,"Text":"వారి సహోదరుడు సాలిహ్ వారితో ఇలా అన్నప్పుడు: \"ఏమీ? మీకు దైవభీతి లేదా"},{"SurahNumber":26,"VerseNumber":143,"Text":"నిశ్చయంగా, నేను మీ వద్దకు పంపబడిన విశ్వసనీయుడైన సందేశహరుడను"},{"SurahNumber":26,"VerseNumber":144,"Text":"కావున మీరు అల్లాహ్ యందు భయభక్తులు కలిగి ఉండండి మరియు నన్ను అనుసరించండి"},{"SurahNumber":26,"VerseNumber":145,"Text":"నేను దాని కొరకు మీ నుండి ఎలాంటి ప్రతిఫలాన్ని అడగటం లేదు. నా ప్రతిఫలం కేవలం సర్వలోకాల ప్రభువు వద్దనే ఉన్నది"},{"SurahNumber":26,"VerseNumber":146,"Text":"ఏమీ? మీరిప్పుడు ఇక్కడ ఉన్న స్థితిలోనే సుఖశాంతులలో ఎల్లప్పుడూ వదలి వేయబడతారని అనుకుంటున్నారా"},{"SurahNumber":26,"VerseNumber":147,"Text":"తోటలలో మరియు చెలమలలో"},{"SurahNumber":26,"VerseNumber":148,"Text":"మరియు ఈ పొలాలలో, మాగిన పండ్లగుత్తులు గల ఖర్జూరపు చెట్ల మధ్య"},{"SurahNumber":26,"VerseNumber":149,"Text":"మరియు మీరు కొండలను తొలిచి ఎంతో నేర్పుతో గృహాలను నిర్మిస్తూ ఉంటారనీ"},{"SurahNumber":26,"VerseNumber":150,"Text":"అలా కాదు, అల్లాహ్ యందు భయభక్తులు కలిగి ఉండండి మరియు నన్ను అనుసరించండి"},{"SurahNumber":26,"VerseNumber":151,"Text":"మరియు మితిమీరి ప్రవర్తించే వారి ఆజ్ఞలను అనుసరించకండి"},{"SurahNumber":26,"VerseNumber":152,"Text":"ఎవరైతే భూమిలో కల్లోలం రేకెత్తిస్తున్నారో మరియు ఎన్నడూ సంస్కరణను చేపట్టరో"},{"SurahNumber":26,"VerseNumber":153,"Text":"వారన్నారు: \"నిశ్చయంగా, నీవు మంత్రజాలంతో వశపరచుకోబడ్డావు"},{"SurahNumber":26,"VerseNumber":154,"Text":"నీవు కేవలం మా వంటి ఒక మానవుడవు మాత్రమే! కావున నీవు సత్యవంతుడవే అయితే, ఏదైనా అద్భుత సూచన తీసుకురా"},{"SurahNumber":26,"VerseNumber":155,"Text":"(సాలిహ్) అన్నాడు: \"ఇదిగో ఈ ఆడ ఒంటె. ఇది నీరు త్రాగే (దినం) మరియు మీరు నీరు త్రాగే దినం నిర్ణయించబడ్డాయి"},{"SurahNumber":26,"VerseNumber":156,"Text":"దీనికి హాని కలిగించకండి. అలా చేస్తే ఒక మహా దినపు శిక్ష మిమ్మల్ని పట్టుకుంటుంది"},{"SurahNumber":26,"VerseNumber":157,"Text":"కాని వారు దాని వెనుక కాలి మోకాలి పెద్ద నరమును కోసి చంపారు, ఆ తరువాత వారు పశ్చాత్తాప పడతూ ఉండిపోయారు"},{"SurahNumber":26,"VerseNumber":158,"Text":"కావున, వారిని శిక్ష పట్టుకుంది. నిశ్చయంగా, ఇందులో ఒక సూచన ఉంది. అయినా వారిలో చాలా మంది విశ్వసించటం లేదు"},{"SurahNumber":26,"VerseNumber":159,"Text":"నిశ్చయంగా, నీ ప్రభువు కేవలం ఆయనే, సర్వశక్తిమంతుడు, అపార కరుణా ప్రదాత"},{"SurahNumber":26,"VerseNumber":160,"Text":"లూత్ జాతి, సందేశహరులను అసత్యవాదులని తిరస్కరించింది"},{"SurahNumber":26,"VerseNumber":161,"Text":"వారి సహోదరుడు లూత్ వారితో ఇలా అన్నప్పుడు: \"ఏమీ? మీకు దైవభీతి లేదా"},{"SurahNumber":26,"VerseNumber":162,"Text":"నిశ్చయంగా, నేను మీ వద్దకు పంపబడిన విశ్వసనీయుడైన సందేశహరుడను"},{"SurahNumber":26,"VerseNumber":163,"Text":"కావున మీరు అల్లాహ్ యందు భయభక్తులు కలిగి ఉండండి మరియు నన్ను అనుసరించండి"},{"SurahNumber":26,"VerseNumber":164,"Text":"నేను దాని కొరకు మీ నుండి ఎలాంటి ప్రతిఫలాన్ని అడగటం లేదు. నా ప్రతిఫలం కేవలం సర్వలోకాల ప్రభువు వద్దనే ఉన్నది"},{"SurahNumber":26,"VerseNumber":165,"Text":"(ప్రకృతికి విరుద్ధంగా) సర్వప్రాణులలో కెల్లా మీరే పురుషుల వద్దకు పోతారేమిటీ"},{"SurahNumber":26,"VerseNumber":166,"Text":"మీ ప్రభువు, మీ కొరకు సహవాసులు (అజ్వాజ్) గా పుట్టించిన వారిని విడిచి పెడుతున్నారేమిటి? అలా కాదు, మీరు హద్దు మీరి ప్రవర్తించే జాతివారు"},{"SurahNumber":26,"VerseNumber":167,"Text":"(దానికి) వారన్నారు: \"ఓ లూత్! ఇక నీవు మానుకోక పోతే నీవు దేశం నుండి బహిష్కరించబడిన వారిలో చేరుతావు"},{"SurahNumber":26,"VerseNumber":168,"Text":"(లూత్) అన్నాడు: \"నిశ్చయంగా మీ ఈ చేష్టను అసహ్యించుకునే వారిలో నేనూ ఉన్నాను"},{"SurahNumber":26,"VerseNumber":169,"Text":"(ఇలా ప్రార్థించాడు): \"ఓ నా ప్రభూ! నన్నూ మరియు నా కుటుంబం వారినీ వీరి చేష్ట నుండి కాపాడు"},{"SurahNumber":26,"VerseNumber":170,"Text":"కావున మేము అతనిని మరియు అతని కుటుంబం వారినందరినీ కాపాడాము"},{"SurahNumber":26,"VerseNumber":171,"Text":"వెనుక ఉండి పోయిన వారిలో కలసి పోయిన ముసలామె తప్ప"},{"SurahNumber":26,"VerseNumber":172,"Text":"ఆ తరువాత, మిగతా వారిని నిర్మూలించాము"},{"SurahNumber":26,"VerseNumber":173,"Text":"వారిపై ఒక వర్షాన్ని కురిపించాము. అది (ముందు) హెచ్చరించబడిన వారిపై (కురిపించబడ్డ) అతి భయంకరమైన వర్షం"},{"SurahNumber":26,"VerseNumber":174,"Text":"నిశ్చయంగా, ఇందులో ఒక సూచన ఉంది. అయినా వారిలో చాలా మంది విశ్వసించడం లేదు"},{"SurahNumber":26,"VerseNumber":175,"Text":"మరియు నిశ్చయంగా, నీ ప్రభువు కేవలం ఆయనే, సర్వశక్తిమంతుడు, అపార కరుణా ప్రదాత"},{"SurahNumber":26,"VerseNumber":176,"Text":"వన (అయ్ కహ్) వాసులు సందేశహరులను అసత్యవాదులని తిరస్కరించారు"},{"SurahNumber":26,"VerseNumber":177,"Text":"షుఐబ్ వారితో ఇలా అన్నాడు: \"ఏమీ? మీకు దైవభీతి లేదా"},{"SurahNumber":26,"VerseNumber":178,"Text":"నిశ్చయంగా, నేను మీ వద్దకు పంపబడిన విశ్వసనీయుడైన సందేశహరుడను"},{"SurahNumber":26,"VerseNumber":179,"Text":"కావున మీరు అల్లాహ్ యందు భయభక్తులు కలిగి ఉండండి మరియు నన్ను అనుసరించండి"},{"SurahNumber":26,"VerseNumber":180,"Text":"నేను దాని కొరకు మీ నుండి ఎలాంటి ప్రతిఫలం అడగటం లేదు. నా ప్రతిఫలం కేవలం సర్వలోకాల ప్రభువు వద్దనే ఉన్నది"},{"SurahNumber":26,"VerseNumber":181,"Text":"మీరు (ఇచ్చినపుడు) సరిగ్గా కొలిచి ఇవ్వండి. నష్టపరిచే వారిలో చేరకండి"},{"SurahNumber":26,"VerseNumber":182,"Text":"త్రాసుతో సరిసమానంగా తూచండి"},{"SurahNumber":26,"VerseNumber":183,"Text":"ప్రజలకు వారి వస్తువులను తగ్గించి ఇవ్వకండి. భూమిలో కల్లోలం రేకెత్తిస్తూ దౌర్జన్యపరులుగా ప్రవర్తించకండి"},{"SurahNumber":26,"VerseNumber":184,"Text":"మిమ్మల్ని మరియు మీకు పూర్వం గతించిన తరాల వారిని సృష్టించిన ఆయన (అల్లాహ్) యందు భయభక్తులు కలిగి ఉండండి"},{"SurahNumber":26,"VerseNumber":185,"Text":"వారన్నారు: \"నిశ్చయంగా, నీవు మంత్రజాలంతో వశపరచుకోబడ్డావు"},{"SurahNumber":26,"VerseNumber":186,"Text":"నీవు కేవలం మా వంటి ఒక మానవుడవు మాత్రమే! నిశ్చయంగా, మేము నిన్ను అసత్యవాదులలో ఒకనిగా పరిగణిస్తున్నాము"},{"SurahNumber":26,"VerseNumber":187,"Text":"నీవు సత్యవంతుడవే అయితే ఆకాశం యొక్క ఒక తునకను మాపై పడవేయి"},{"SurahNumber":26,"VerseNumber":188,"Text":"(షుఐబ్) అన్నాడు: \"మీరు చేసేది నా ప్రభువుకు బాగా తెలుసు"},{"SurahNumber":26,"VerseNumber":189,"Text":"కాని, వారు అతనిని అసత్యవాదుడని తిరస్కరించారు, కావున వారిపై ఛాయాకృత ఉపద్రవం (మేఘాల శిక్ష) వచ్చి పడింది. నిశ్చయంగా, అదొక భయంకరమైన దినపు శిక్ష"},{"SurahNumber":26,"VerseNumber":190,"Text":"నిశ్చయంగా, ఇందులో ఒక సూచన ఉంది. అయినా వారిలో చాలా మంది విశ్వసించటం లేదు"},{"SurahNumber":26,"VerseNumber":191,"Text":"మరియు నిశ్చయంగా, నీ ప్రభువు కేవలం ఆయనే, సర్వశక్తిమంతుడు, అపార కరుణా ప్రదాత"},{"SurahNumber":26,"VerseNumber":192,"Text":"మరియు నిశ్చయంగా, ఇది సర్వలోకాల ప్రభువు అవతరింపజేసిన (గ్రంథం)"},{"SurahNumber":26,"VerseNumber":193,"Text":"దీనిని నమ్మదగిన ఆత్మ (రూహుల్ అమీన్) అవతరింపజేశాడు"},{"SurahNumber":26,"VerseNumber":194,"Text":"నీ హృదయం మీద, నీవు హెచ్చరిక చేసేవారిలో చేరిపోవాలని"},{"SurahNumber":26,"VerseNumber":195,"Text":"స్పష్టమైన అరబ్బీ భాషలో"},{"SurahNumber":26,"VerseNumber":196,"Text":"నిశ్చయంగా, దీని (ప్రస్తావన) పూర్వ దివ్యగ్రంథాలలో ఉంది"},{"SurahNumber":26,"VerseNumber":197,"Text":"ఇస్రాయీల్ సంతతి వారిలోని విద్వాంసులు ఈ విషయాన్ని ఒప్పు కోవటం వారికొక సూచనగా సరిపోదా"},{"SurahNumber":26,"VerseNumber":198,"Text":"ఒకవేళ మేము దీనిని అరబ్ కాని వానిపై అవతరింపజేసి ఉంటే"},{"SurahNumber":26,"VerseNumber":199,"Text":"అతను దానిని వారికి చదివి వినిపించినా, వారు దానిని విశ్వసించేవారు కారు"},{"SurahNumber":26,"VerseNumber":200,"Text":"ఈ విధంగా, మేము దీనిని (తిరస్కారాన్ని) అపరాధుల హృదయాల లోనికి దిగిపోయేలా చేశాము"},{"SurahNumber":26,"VerseNumber":201,"Text":"కఠినశిక్షను చూడనంత వరకు వారు దీనిని విశ్వసించరు"},{"SurahNumber":26,"VerseNumber":202,"Text":"అది వారికి తెలియకుండానే అకస్మాత్తుగా వచ్చి పడుతుంది"},{"SurahNumber":26,"VerseNumber":203,"Text":"అప్పుడు వారంటారు: \"ఏమీ? మాకు కొంత వ్యవధి ఇవ్వబడుతుందా"},{"SurahNumber":26,"VerseNumber":204,"Text":"ఏమీ? మా శిక్ష శీఘ్రంగా రావలెనని వారు కోరుతున్నారా"},{"SurahNumber":26,"VerseNumber":205,"Text":"చూశావా? మేము కొన్ని సంవత్సరాలు వారికి (ఈ జీవితంలో) సుఖసంతోషాలతో గడిపే వ్యవధినిచ్చినా"},{"SurahNumber":26,"VerseNumber":206,"Text":"తరువాత వాగ్దానం చేయబడినది (శిక్ష) వారిపైకి వచ్చినపుడు"},{"SurahNumber":26,"VerseNumber":207,"Text":"వారు అనుభవిస్తూ ఉండిన సుఖసంతోషాలు వారికేమీ పనికిరావు"},{"SurahNumber":26,"VerseNumber":208,"Text":"మరియు - హెచ్చరిక చేసేవారిని (ప్రవక్తలను) పంపనిదే - మేము ఏ నగరాన్ని కూడా నాశనం చేయలేదు"},{"SurahNumber":26,"VerseNumber":209,"Text":"హితబోధ నివ్వటానికి; మేము ఎన్నడూ అన్యాయస్థులముగా ప్రవర్తించలేదు"},{"SurahNumber":26,"VerseNumber":210,"Text":"మరియు దీనిని (ఈ దివ్యగ్రంథాన్ని) తీసుకొని క్రిందికి దిగిన వారు షైతానులు కారు"},{"SurahNumber":26,"VerseNumber":211,"Text":"మరియు అది వారికి తగినది కాదు; వారది చేయలేరు"},{"SurahNumber":26,"VerseNumber":212,"Text":"వాస్తవానికి, వారు దీనిని వినకుండా దూరంగా ఉంచబడ్డారు"},{"SurahNumber":26,"VerseNumber":213,"Text":"కావున అల్లాహ్ తో పాటు మరొక ఆరాధ్య దైవాన్ని వేడుకోకు, అలా చేస్తే నీవు కూడా శిక్షింపబడే వారిలో చేరిపోతావు"},{"SurahNumber":26,"VerseNumber":214,"Text":"మరియు నీ దగ్గరి బంధువులను హెచ్చరించు"},{"SurahNumber":26,"VerseNumber":215,"Text":"విశ్వాసులలో నిన్ను అనుసరించే వారిపై నీ కనికరపు రెక్కలను చాపు"},{"SurahNumber":26,"VerseNumber":216,"Text":"ఒకవేళ వారు నీ పట్ల అవిధేయత చూపితే వారితో అను: \"మీరు చేసే కార్యాలకు నేను బాధ్యుడను కాను"},{"SurahNumber":26,"VerseNumber":217,"Text":"మరియు ఆ సర్వశక్తిమంతుడు, అపార కరుణా ప్రదాత మీద నమ్మకం ఉంచుకో"},{"SurahNumber":26,"VerseNumber":218,"Text":"ఆయన నీవు నిలిచినపుడు, నిన్ను చూస్తున్నాడు"},{"SurahNumber":26,"VerseNumber":219,"Text":"మరియు సాష్టాంగం (సజ్దా) చేసే వారితో నీ రాకపోకడలను కూడా"},{"SurahNumber":26,"VerseNumber":220,"Text":"నిశ్చయంగా, ఆయనే సర్వం వినేవాడు, సర్వజ్ఞుడు"},{"SurahNumber":26,"VerseNumber":221,"Text":"షైతాన్ లు ఎవరిపై దిగుతారో నేను మీకు తెలుపనా"},{"SurahNumber":26,"VerseNumber":222,"Text":"వారు అసత్యవాదులైన పాపాత్ములపై దిగుతారు"},{"SurahNumber":26,"VerseNumber":223,"Text":"గాలి వార్తలను చెవులలో ఊదుతారు; మరియు వారిలో చాలా మంది అసత్యవాదులే"},{"SurahNumber":26,"VerseNumber":224,"Text":"మరియు మార్గభ్రష్టులే కవులను అనుసరిస్తారు"},{"SurahNumber":26,"VerseNumber":225,"Text":"ఏమీ? నీకు తెలియదా? నిశ్చయంగా వారు (కవులు) తమ కవిత్వంలో ప్రతి విషయాన్ని ఉద్దేశరహితంగా (ప్రశంసిస్తూ) ఉంటారని"},{"SurahNumber":26,"VerseNumber":226,"Text":"మరియు నిశ్చయంగా, వారు తాము ఆచరించని దానిని చెప్పుకుంటారని"},{"SurahNumber":26,"VerseNumber":227,"Text":"కాని, (వారిలో) విశ్వసించి, సత్కార్యాలు చేస్తూ, అల్లాహ్ ను అమితంగా స్మరించే వారూ మరియు - తమకు అన్యాయం జరిగినప్పుడే - ప్రతీకార చర్య తీసుకునే వారు తప్ప! అన్యాయం చేసేవారు తమ పర్యవసానం ఏమిటో త్వరలో తెలుసుకోగలరు"},{"SurahNumber":27,"VerseNumber":1,"Text":"తా-సీన్. ఇవి దివ్యఖుర్ఆన్ ఆయతులు మరియు ఇది ఒక స్పష్టమైన గ్రంథము"},{"SurahNumber":27,"VerseNumber":2,"Text":"ఇవి విశ్వాసులకు మార్గదర్శకత్వం గానూ మరియు శుభవార్తలు ఇచ్చేవి గానూ ఉన్నాయి"},{"SurahNumber":27,"VerseNumber":3,"Text":"ఎవరైతే నమాజ్ స్థాపిస్తారో మరియు విధిదానం (జకాత్) ఇస్తారో మరియు పరలోక జీవితాన్ని నమ్ముతారో"},{"SurahNumber":27,"VerseNumber":4,"Text":"నిశ్చయంగా, ఎవరైతే పరలోక జీవితాన్ని విశ్వసించరో, వారికి మేము వారి చేష్టను ఆకర్షణీయమైనవిగా చేశాము. అందువల్ల వారు అంధుల వలే దారి తప్పి తిరుగుతూ ఉంటారు"},{"SurahNumber":27,"VerseNumber":5,"Text":"ఇలాంటి వారికి చెడ్డ శిక్ష ఉంది. మరియు చివరకు వారే అందరి కంటే ఎక్కువగా నష్టపడేవారు"},{"SurahNumber":27,"VerseNumber":6,"Text":"మరియు (ఓ ముహమ్మద్!) నిశ్చయంగా నీవు ఈ ఖుర్ఆన్ ను మహా వివేకవంతుడు, సర్వజ్ఞుడు అయిన (అల్లాహ్) నుండి పొందుతున్నావు"},{"SurahNumber":27,"VerseNumber":7,"Text":"(జ్ఞాపకం చేసుకోండి!) మూసా తన ఇంటివారితో: \"నిశ్చయంగా నాకు ఒక అగ్ని కనిపిస్తోంది. నేను దాని నుండి మీ వద్దకు ఏదైనా వార్తను తీసుకు వస్తాను లేదా మీరు కాచుకోవడానికి మండే కొరివినైనా తీసుకువస్తాను.\" అని అన్నాడు"},{"SurahNumber":27,"VerseNumber":8,"Text":"కాని అతడు అక్కడికి చేరినప్పుడు ఒక ధ్వని ఇలా వినిపించింది: \"ఈ అగ్నిలో ఉన్న వానికీ మరియు దాని పరిసరాలలో ఉన్నవానికీ శుభాలు కలుగుగాక! సర్వలోకాలకు ప్రభువైన అల్లాహ్ సర్వలోపాలకు అతీతుడు"},{"SurahNumber":27,"VerseNumber":9,"Text":"ఓ మూసా! నిశ్చయంగా ఆయన అల్లాహ్ ను నేనే! సర్వశక్తిమంతుడను, మహా వివేకవంతుడను"},{"SurahNumber":27,"VerseNumber":10,"Text":"నీ చేతికర్రను పడవేయి!\" అతను దానిని (పడవేసి) చూశాడు. అది పామువలే కదలసాగింది. అతడు వెనుదిరిగి చూడకుండా పరుగెత్తసాగాడు. (అల్లాహ్ అన్నాడు): \"ఓ మూసా! భయపడకు. నిశ్చయంగా, నా సన్నిధిలో సందేశహరులకు ఎలాంటి భయం ఉండదు"},{"SurahNumber":27,"VerseNumber":11,"Text":"కాని ఎవడైనా తప్పు చేస్తే తప్ప! ఆ తరువాత అతడు దానికి బదులుగా మంచి పనులు చేస్తే! నిశ్చయంగా, నేను క్షమించేవాడను, కరుణా ప్రదాతను"},{"SurahNumber":27,"VerseNumber":12,"Text":"ఇక నీ చేతిని నీ చంకలో (జేబులో) పెట్టి (తీయి), అది ఎలాంటి లోపం లేకుండా తెల్లగా (ప్రకాశిస్తూ) బయటికి వస్తుంది. ఈ తొమ్మిది అద్భుత సూచనలు (ఆయాత్) తీసుకొని నీవు ఫిరఔన్ మరియు అతని జాతి వారి వద్దకు వెళ్ళు. నిశ్చయంగా, వారు అవిధేయులై పోయారు"},{"SurahNumber":27,"VerseNumber":13,"Text":"కాని వారి ముందుకు మా ప్రత్యక్ష సూచనలు వచ్చినపుడు వారు: \"ఇది స్పష్టమైన మాయాజాలమే!\" అని అన్నారు"},{"SurahNumber":27,"VerseNumber":14,"Text":"మరియు వారి హృదయాలు వాటిని అంగీకరించినా వారు అన్యాయంగా, అహంకారంతో తిరస్కరించారు. ఇక చూడు ఆ దౌర్జన్యపరుల గతి ఏమయి పోయిందో"},{"SurahNumber":27,"VerseNumber":15,"Text":"మరియు వాస్తవంగా, మేము దావూద్ మరియు సులైమాన్ లకు జ్ఞానాన్ని ప్రసాదించాము. వారిద్దరు అన్నారు: \"విశ్వాసులైన తన అనేక దాసులలో, మా ఇద్దరికి ఘనతను ప్రసాదించిన ఆ అల్లాహ్ యే సర్వస్తోత్రములకు అర్హుడు"},{"SurahNumber":27,"VerseNumber":16,"Text":"మరియు సులైమాన్, దావూద్ కు వారసుడయ్యాడు. మరియు అతను (సులైమాన్) అన్నాడు: \"ఓ ప్రజలారా! మాకు పక్షుల భాష నేర్పబడింది. మరియు మాకు ప్రతి వస్తువు ఒసంగబడింది. నిశ్చయంగా, ఇది ఒక స్పష్టమైన (అల్లాహ్) అనుగ్రహమే"},{"SurahNumber":27,"VerseNumber":17,"Text":"మరియు సులైమాన్ కొరకు జిన్నాతుల, మానవుల మరియు పక్షుల సైన్యాలు సమీకరింపబడి ఉండేవి. తరువాత వాటిని తమ తమ స్థానాల ప్రకారం వరుసలలో పెట్టి (బయలు దేరారు)"},{"SurahNumber":27,"VerseNumber":18,"Text":"చివరకు వారు చీమల లోయకు (కనుమకు) చేరుకున్నప్పుడు ఒక చీమ ఇలా అన్నది: \"ఓ చీమలారా! మీరు మీ ఇండ్లలోకి ప్రవేశించండి, లేకపోతే సులైమాన్ మరియు అతన సైనికులు - వారికి తెలియకుండానే - మిమ్మల్ని నలిపి వేయవచ్చు"},{"SurahNumber":27,"VerseNumber":19,"Text":"(సులైమాన్) దాని మాటలకు చిరునవ్వు నవ్వి ఇలా అన్నాడు: \"ఓ నా ప్రభూ! నీవు నన్ను - నాకూ మరియు నా తల్లిదండ్రులకు చూపిన అనుగ్రహాలకు - కృతజ్ఞత తెలిపేవానిగా మరియు నీకు నచ్చే సత్కార్యాలు చేసేవానిగా, ప్రోత్సాహపరచు. మరియు నన్ను నీ కారుణ్యంతో సద్వర్తనులైన నీ దాసులలో చేర్చుకో"},{"SurahNumber":27,"VerseNumber":20,"Text":"మరియు (ఒకరోజు) అతను పక్షులను పరిశీలిస్తూ ఇలా అన్నాడు: \"ఏమిటీ, నాకు వడ్రంగి పిట్ట (హుద్ హుద్) కనిపించడం లేదే! అది ఎలా అదృశ్యమైపోయింది"},{"SurahNumber":27,"VerseNumber":21,"Text":"నేను దానిని కఠినంగా శిక్షిస్తాను. లేదా దానిని కోసివేస్తాను, అది నాకు సరైన కారణం చూపితేనే తప్ప"},{"SurahNumber":27,"VerseNumber":22,"Text":"ఆ తరువాత ఎంతో సేపు గడవక ముందే అది వచ్చి ఇలా అన్నది: \"నీకు తెలియని విషయమొకటి నేను తెలుసుకొని వచ్చాను. నేను సబాను గురించి ఒక నమ్మకమైన వార్తను నీ కొరకు తెచ్చాను"},{"SurahNumber":27,"VerseNumber":23,"Text":"నిశ్చయంగా, నేను అక్కడ ఒక స్త్రీని చూశాను. ఆమె వారిపై (రాణిగా) పరిపాలన చేస్తుంది. ఆమెకు ప్రతి వస్తువు ఒసంగబడి ఉంది. ఆమె దగ్గర ఒక గొప్ప సింహాసనం ఉంది"},{"SurahNumber":27,"VerseNumber":24,"Text":"మరియు నేను ఆమెను మరియు ఆమె జాతివారిని అల్లాహ్ ను వదలి సూర్యునికి సాష్టాంగం (సజ్దా) చేయటం చూశాను మరియు షైతాన్ వారి కర్మలను, వారికి మంచివిగా తోచేటట్లు చేశాడు. కావున వారిని సన్మార్గం నుండి నిరోధించాడు, కాబట్టి వారు సన్మార్గం పొందలేక పోయారు"},{"SurahNumber":27,"VerseNumber":25,"Text":"అందుకే వారు - ఆకాశాలలోనూ మరియు భూమిలోనూ దాని వున్న వాటిని బయటికి తీసేవాడూ మరియు మీరు దాచే వాటినీ మరియు వ్యక్త పరిచే వాటినీ ఎరుగువాడూ అయిన - అల్లాహ్ కు సాష్టాంగం (సజ్దా) చేయటం లేదు"},{"SurahNumber":27,"VerseNumber":26,"Text":"అల్లాహ్! ఆయన తప్ప మరొక ఆరాధ్య దైవం లేడు. ఆయనే సర్వోత్తమ సింహాసనానికి (అర్ష్ కు) ప్రభువు"},{"SurahNumber":27,"VerseNumber":27,"Text":"(సులైమాన్) అన్నాడు: \"నీవు సత్యం పలుకుతున్నావో, లేదా అబద్ధాలాడే వారిలో చేరిన వాడవో, మేము ఇప్పుడే చూస్తాము"},{"SurahNumber":27,"VerseNumber":28,"Text":"నా ఈ ఉత్తరం తీసుకొని పో! దీనిని వారి వద్ద పడవేయి, తరువాత వారి నుండి ఒక వైపుకు తొలగిపోయి వారేమి సమాధానమిస్తారో చూడు"},{"SurahNumber":27,"VerseNumber":29,"Text":"(రాణి) అన్నది: \"ఓ నా ఆస్థాన నాయకులారా! ఇదిగో నా వైపుకు ఒక విశేషమైన ఉత్తరం పంపబడింది"},{"SurahNumber":27,"VerseNumber":30,"Text":"నిశ్చయంగా, ఇది సులైమాన్ దగ్గర నుండి వచ్చింది. మరియు ఇది: ''అనంత కరుణామయుడు, అపార కరుణా ప్రదాత అయిన అల్లాహ్ పేరుతో,' ప్రారంభించబడింది"},{"SurahNumber":27,"VerseNumber":31,"Text":"(ఇందులో ఇలా వ్రాయబడి ఉంది): 'నా పై ఆధిక్యత చూపకండి. నా సన్నిధిలోకి అల్లాహ్ కు విధేయులు (ముస్లింలు) అయి రండి"},{"SurahNumber":27,"VerseNumber":32,"Text":"(రాణి) అన్నది: \"ఓ నాయకులారా! ఈ విషయంలో మీరు నాకు సలహా ఇవ్వండి. నేను ఏ విషయంలోనూ, మీరు లేనిదే ఎలాంటి నిర్ణయం తీసుకోనే"},{"SurahNumber":27,"VerseNumber":33,"Text":"వారిలా జవాబిచ్చారు: \"మనం చాలా బలవంతులం. మరియు గొప్ప యుద్ధ నిపుణులం, కాని నిర్ణయం మాత్రం నీదే! కావున, నీవు ఏమి ఆజ్ఞాపించ దలచుకున్నావో అలోచించు"},{"SurahNumber":27,"VerseNumber":34,"Text":"(రాణి) అన్నది: \"రాజులు ఏ దేశంలోనైనా జొరబడినప్పుడు, వారందులో కల్లోలం రేకెత్తిస్తారు మరియు అక్కడి గౌరవనీయులైన ప్రజలను అవమాన పరుస్తారు. వీరు కూడా అదే విధంగా చేయవచ్చు"},{"SurahNumber":27,"VerseNumber":35,"Text":"కావున నేను తప్పక, వారి వద్దకు ఒక కానుకను పంపుతాను. ఆ తరువాత నా దూతలు ఏమి జవాబు తెస్తారో చూస్తాను"},{"SurahNumber":27,"VerseNumber":36,"Text":"(రాయబారులు) సులైమాన్ వద్దకు వచ్చినపుడు, అతను అన్నాడు: \"ఏమీ? మీరు నాకు ధనసహాయం చేయదలచారా? అల్లాహ్ నాకు ఇచ్చింది, మీకు ఇచ్చిన దాని కంటే ఎంతో ఉత్తమమైనది, ఇక మీ కానుకతో మీరే సంతోషపడండి"},{"SurahNumber":27,"VerseNumber":37,"Text":"(సులైమాన్) అన్నాడు): \"నీవు వారి వద్దకు తిరిగిపో, మేము వారిపైకి గొప్ప సేనలతో వస్తాము. వారు వాటిని ఎదిరించజాలరు. మేము వారిని పరాభవించి అచ్చటి నుండి వెడల గొడ్తాము. మరియు వారు అవమానితులై ఉండిపోతారు"},{"SurahNumber":27,"VerseNumber":38,"Text":"(తరువాత సులైమాన్) ఇలా అన్నాడు: \"ఓ నాయకులారా! వారు అల్లాహ్ కు విధేయులై (ముస్లింలై) రాకముందే, ఆమె సింహాసనాన్ని నా వద్దకు మీలో ఎవరు తేగలరు"},{"SurahNumber":27,"VerseNumber":39,"Text":"జిన్నాతులలో బలిష్ఠుడైన ఒకడు ఇలా అన్నాడు: \"నీవు నీ స్థానం నుండి లేవక ముందే నేను దానిని తీసుకువస్తాను. నిశ్చయంగా నేను ఇలా చేసే బలం గలవాడను, నమ్మదగిన వాడను"},{"SurahNumber":27,"VerseNumber":40,"Text":"గ్రంథజ్ఞానం గల ఒకతను ఇలా అన్నాడు: \"నేను కనురెప్పపాటు కాలంలో దానిని నీ వద్దకు తేగలను!\" ఆ తరువాత (సులైమాన్) దానిని వాస్తవంగా తన ముందు పెట్టబడి ఉండటాన్ని చూసి ఇలా అన్నాడు: \"ఇది నా ప్రభువు అనుగ్రహం. నేను కృతజ్ఞతలు చూపుదునా లేక కృతఘ్నుడ నవుదునా అని పరీక్షించటానికి ఇలా చేయబడింది. కృతజ్ఞతలు తెలిపేవాడు, నిశ్చయంగా, తన మేలు కొరకే కృతజ్ఞతలు తెలుపుకుంటాడు. కాని ఎవడైనా కృతఘ్నతకు పాల్పడితే, నిశ్చయంగా, నా ప్రభువు స్వయం సమృద్ధుడు, పరమ దాత (అని తెలుసుకోవాలి)"},{"SurahNumber":27,"VerseNumber":41,"Text":"(సులైమాన్) అన్నాడు: \"ఆమె గుర్తించ లేకుండా ఆమె సింహాసనపు రూపాన్ని మార్చి వేయండి. మనం చూద్దాం! ఆమె మార్గదర్శకత్వం పొందుతుందా, లేక మార్గదర్శకత్వం పొందని వారిలో చేరి పోతుందా"},{"SurahNumber":27,"VerseNumber":42,"Text":"ఆ తరువాత ఆమె అక్కడికి రాగానే: \"ఏమీ? నీ సింహాసనం విధంగానే ఉంటుందా?\" అని అడుగ్గా, ఆమె: \"నిశ్చయంగా, ఇది దాని మాదిరిగానే ఉంది!\"అని అన్నది. మరియు (సులైమాన్ అన్నాడు): \"మనకు ఈమె కంటే ముందు (దివ్య) జ్ఞానం ప్రసాదించ బడింది (లభించింది) కావున మనం అల్లాహ్ కు విధేయులం (ముస్లింలం) అయ్యాము"},{"SurahNumber":27,"VerseNumber":43,"Text":"మరియు అల్లాహ్ ను వదలి ఆమె ఆరాధిస్తున్నది, ఆమెను (ఇస్లాం నుండి) తొలగించింది. అందుకే! ఆమె వాస్తవానికి, సత్యతిరస్కారులలో చేరి ఉండేది"},{"SurahNumber":27,"VerseNumber":44,"Text":"ఆమెతో: \"రాజగృహంలో ప్రవేశించు!\" అని చెప్పగా! ఆమె దానిని చూసి, అదొక నీటి కొలనని భావించి (తన వస్త్రాలను) పైకెత్తగా ఆమె పిక్కలు కనబడ్డాయి. అప్పుడు (సులైమాన్): \"ఇది గాజుతో నిర్మించబడిన నున్నని నేల మాత్రమే!\" అని అన్నాడు. (రాణి) అన్నది: \"ఓ నా ప్రభూ! నాకు నేను అన్యాయం చేసుకున్నాను. మరియు నేను సులైమాన్ తో పాటు సర్వలోకాల ప్రభువైన అల్లాహ్ కు విధేయతను (ఇస్లాంను) స్వీకరిస్తున్నాను"},{"SurahNumber":27,"VerseNumber":45,"Text":"మరియు వాస్తవంగా! మేము సమూద్ జాతివారి వద్దకు వారి సోదరుడైన సాలిహ్ ను: \"మీరు అల్లాహ్ నే ఆరాధించండి.\" అనే (సందేశంతో) పంపాము. కాని వారు రెండు వర్గాలుగా చీలి పోయి పరస్పరం కలహించుకోసాగారు"},{"SurahNumber":27,"VerseNumber":46,"Text":"(సాలిహ్) అన్నాడు: \"ఓ నా జాతి ప్రజలారా! మీరు సుస్థితికి ముందు దుస్థితి కొరకు ఎందుకు తొందరపెడుతున్నారు? మీరు అల్లాహ్ ను మీ తప్పులను క్షమించమని ఎందుకు వేడుకోరు? బహశా మీరు కరుణించబడవచ్చు"},{"SurahNumber":27,"VerseNumber":47,"Text":"వారన్నారు: \"మేము నిన్నూ మరియు నీ అనుచరులను అపశకునపు సూచనలుగా పరిగణిస్తున్నాము!\" (సాలిహ్) అన్నాడు: \"మీ శకునం అల్లాహ్ వద్ద ఉంది. వాస్తవానికి, మీరు పరీక్షించ బడుతున్నారు"},{"SurahNumber":27,"VerseNumber":48,"Text":"మరియు ఆ నగరంలో తొమ్మిది మంది ఉండేవారు. వారు దేశంలో కల్లోలం రేకెత్తిస్తూ ఉండేవారు. మరియు ఎలాంటి సంస్కరణ చేసేవారు కాదు"},{"SurahNumber":27,"VerseNumber":49,"Text":"వారు పరస్పరం ఇలా అనుకున్నారు: \"అల్లాహ్ పై ప్రమాణం చేసి ఇలా ప్రతిజ్ఞ చేయండి. మనం అతనిపై మరియు అతనితో పాటు ఉన్న వారిపై రాత్రివేళ దాడి చేద్దాము. తరువాత అతని వారసులతో: 'మీ సంబంధీకులను వధించింది మేము చూడనే లేదు. మేము నిశ్చయంగా, సత్యం పలుకుతున్నాము.' \"అని అందాము"},{"SurahNumber":27,"VerseNumber":50,"Text":"మరియు ఈ విధంగా, వారు పన్నాగం పన్నారు మరియు మేము కూడా ఒక పన్నాగం పన్నాము. కాని వారికది తెలియదు"},{"SurahNumber":27,"VerseNumber":51,"Text":"ఇక చూడండి! వారి పన్నాగపు పర్యవసానం ఏమయిందో! వాస్తవానికి మేము వారిని మరియు వారి వంశం వారినందరినీ సర్వనాశనం చేశాము"},{"SurahNumber":27,"VerseNumber":52,"Text":"అవిగో వారి గృహాలు! వారు చేసిన దుర్మార్గాలకు అవి ఎలా పాడుపడి పోయాయో చూడండి. నిశ్చయంగా ఇందులో తెలుసుకునే వారికి గొప్ప సూచన ఉంది"},{"SurahNumber":27,"VerseNumber":53,"Text":"మరియు విశ్వసించి, దైవభీతి కలిగి ఉన్న వారిని మేము కాపాడాము"},{"SurahNumber":27,"VerseNumber":54,"Text":"మరియు లూత్ ను (జ్ఞాపకం చేసుకోండి)! అతను తన జాతి వారితో ఇలా అన్నప్పుడు: \"ఏమీ? మీరు బహిరంగంగా అశ్లీల కార్యాలు చేస్తారా"},{"SurahNumber":27,"VerseNumber":55,"Text":"ఏమీ? మీరు స్త్రీలను వదలి పురుషుల వద్దకు, మీ కామ ఇచ్ఛను తీర్చుకోవటానికి పోతారా? వాస్తవానికి, మీరు మూఢ జనులు"}]}