{"Id":179,"LanguageCodes":["ff","ful"],"Name":"ful-rowadtranslatio","Author":"Rowad Translation Center And Islamhouse","Language":"Fulah","Description":"Fulah","Direction":"ltr","Source":"https://quranenc.com/en/browse/fulani_rwwad","Translations":[{"SurahNumber":12,"VerseNumber":53,"Text":"Mi laɓɓinaa hoore-am, tawde wonkii ko heewuki yamirde bone, si wanah kin ki Joomi am yurmini. Joomi am ko Haforoowo Hinnotooɗo"},{"SurahNumber":12,"VerseNumber":54,"Text":"Laamɗo on wi'i: \"Addanee lam mo, mi heertinana mo hoore-am\". Nde o yewtunoo mo, o wi'i: \"An on hannde ka amen, ko a jom-nokku hoolaaɗo"},{"SurahNumber":12,"VerseNumber":55,"Text":"O maaki: \"Waɗam e hoore-ngaluuji leydi ndin: ko mi reenoowo annduɗo"},{"SurahNumber":12,"VerseNumber":56,"Text":"Ko wano nii Men ñimnirani Yuusufa ka leydi, himo jippora e mayri nokku ka o yiɗi. Meɗen heɓnira yurmeende Amen nden on mo Men muuyi, men yeebataa njoɓdi moƴƴinooɓe ɓen"},{"SurahNumber":12,"VerseNumber":57,"Text":"Pellet ko njoɓdi laakara ndin ɓuri moƴƴannde ɓen gomɗimɓe ɓe laatii gomɗuɓe"},{"SurahNumber":12,"VerseNumber":58,"Text":"Baaba-gootooɓe Yuusufa ɓen ari ɓe naati ka makko. O annditi ɓe, kono kamɓe ɓe paayti mo"},{"SurahNumber":12,"VerseNumber":59,"Text":"Tuma nde o hebllannooɓe doŋlle maɓɓe ɗen, o maaki: \"Addanee lam musiɗɗo mon baaba-gooto. E on yi'aali miɗo timmina ɓetu ngun, e wonnde ko mi ɓurdo moƴƴude e weernooɓe ɓen"},{"SurahNumber":12,"VerseNumber":60,"Text":"Si on addanaali lam mo, haray ɓetu alanaa on ka am ɗoo; wata on ɓado lam kadi"},{"SurahNumber":12,"VerseNumber":61,"Text":"Ɓe wi'i: \"Men ɗaɓɓiray mo ben makko, menen ko men gollooɓe (ɗum)"},{"SurahNumber":12,"VerseNumber":62,"Text":"O maakani gollooɓe makko ɓen: \"Waɗee coggeeli(njigguuji) maɓɓe ɗin ka doŋlle maɓɓe: belajo'o ɓe annditay ɗi si ɓe ruttike ka yimɓe maɓɓe ɓen, belajo'o ɓe yiltoto"},{"SurahNumber":12,"VerseNumber":63,"Text":"Tuma nde ɓe ruttinoo ka ben maɓɓe, ɓe wi'i: \"Ko an yo ben(baaba) amen, men salanaama ɓetu. neldu amen musiɗɗo amen on, men ɓetanee. Ko men reenooɓe mo"},{"SurahNumber":12,"VerseNumber":64,"Text":"O maaki: \"Hara mi hooloray on e fii makko, si wanaa no mi hoolornoo on non e neene-gooto makko on ko adii? Ko Alla woni moƴƴo reenoowo, ko Kanko ɓuri moƴƴude yurmeteeɓe ɓen"},{"SurahNumber":12,"VerseNumber":65,"Text":"Nde ɓe udditunoo doŋlle maɓɓe ɗen, ɓe tawi coggeeli(njigguuji) maɓɓe ɗin ruttaama e maɓɓe. Ɓe wi'i: \"Ko an yo ben amen, ko men ɗaɓɓata [kadi]? Ɗii ko coggeeli amen, ɗi ruttaama e amen. Meɗen jiggana yimɓe amen, men reena musiɗɗo amen on, men ɓeydora ɓetu ngelooba; ɗum ko ɓetu newiingu"},{"SurahNumber":12,"VerseNumber":66,"Text":"O maaki: \"Mi immindintaa(neldatah) mo e mooɗon haa ƴettanon mi ahadi ka Alla, wonnde on artiranay lam mo si wanaa hara on huɓinda\". Ɓaawo ɓe ƴettanii mo ahadi maɓɓe ndin, o maaki: \"Alla e dow ko wowluɗen kon, ko O deeno"},{"SurahNumber":12,"VerseNumber":67,"Text":"O maaki: \"Ko onon yo ɓiɗɓe am, wata on naatiroy e damal gootal, naatiree e dame seertuɗe. Mi dun-cantaa on e (muyɗe) Alla hay e huunde. Ñaawoore alanaa si wanaa Alla: Ko e Makko mi fawii, ko e makko kadi, yo fawo fawotooɓe ɓen"},{"SurahNumber":12,"VerseNumber":68,"Text":"Nde ɓe naatirnoo nokku ka ben maɓɓe yamirnoo ɓe ɗon, ɗum wonaano no duncana ɓe [ko iwri] ka Alla si wanaa haaju wonunooɗo e fittaandu Yaaquuba mo o gasini. Kanko on, ko o jom-ganndal ngal Men anndini mo. Kono ko ɓuri ɗuuɗude e yimɓe ɓen ɓe anndaa"},{"SurahNumber":12,"VerseNumber":69,"Text":"Nde ɓe naatunoo ka Yuusufa, o maɓɓi neene-gooto makko on e makko, o maaki: \"Ko mi neene-gooto maa, wata a sunor ko ɓe huuwaynoo"},{"SurahNumber":12,"VerseNumber":70,"Text":"Tuma nde o hebilannoo ɓe doŋlle maɓɓe ɗen, o waɗi etirgal ngal ka doŋngal neene-gooto makko on, refti ewnotooɗo eewnii: \"Ko onon yo seteeɓe, Ko on wuyɓe"},{"SurahNumber":12,"VerseNumber":71,"Text":"Ɓe fewtiti e maɓɓe ɓe wi'i: \"Ko honɗum hattiɗon"},{"SurahNumber":12,"VerseNumber":72,"Text":"Ɓe wi'i: \"Men hattike etirde laamɗo on. Hino woodani kala adduɗo ngal, doŋngal ngelooba, ko min woni fawtiiɗo ɗum"},{"SurahNumber":12,"VerseNumber":73,"Text":"Ɓe wi'i: \"Men woondirii Alla, gomɗii hiɗon anndi men araali bonnugol ka leydi, men laataaki kadi wuyɓe"},{"SurahNumber":12,"VerseNumber":74,"Text":"Ɓe wi'i: \"Ko wonata njoɓdi makko si tawii ko on fenooɓe"},{"SurahNumber":12,"VerseNumber":75,"Text":"Ɓe wi'i: \"Njoɓdi makko: ko kala mo: [ɗum] tawaa ka doŋngal mun, haray ko kanko [tigir] woni njoɓdi mun. Ko wano non men yoɓitirta tooñooɓe ɓen"},{"SurahNumber":12,"VerseNumber":76,"Text":"[Yuusufu] fuɗɗori doŋle maɓɓe ɗen ado doŋngal neene-gooto makko on; refti o yaltiniri nde ka doŋngal neene-gooto makko on. Ko wano non men fewjirani Yuusufa, [tawde] o hattantaano nanngude neene-gooto makko on ka sariya laamɗo on, si wanaa hara ko Alla muuyi. Meɗen ɓantana darajaaji on mo Men muuyi. No e dow kala jom-ganndal ganndo [goo]"},{"SurahNumber":12,"VerseNumber":77,"Text":"Ɓe wi'i: \"Si o wujjii, haray neene-gooto makko wujjiino ko adii\". Yuusufu mari ɗum ka wonkii makko, o feññinanaali ɓe ɗum. O maaki: \"Ko onon ɓuri bonnde nokku! Ko Alla ɓuri anndude ko sifotoɗon"},{"SurahNumber":12,"VerseNumber":78,"Text":"Ɓe wi'i: \"Ko an yo laamɗo on, oo no mari baabiraawo nawyuɗo oggos; ƴettu gooto e amen lonto makko. Menen men yi'ii ma jeyaaɗo e moƴƴinooɓe ɓen"},{"SurahNumber":12,"VerseNumber":79,"Text":"O maaki: \"Moolaara Alla nde men nanngata si wanaa on mo men tawi doŋlle amen ɗen e juuɗe mun. Mene haray ontuma ko men tooñuɓe"},{"SurahNumber":12,"VerseNumber":80,"Text":"Nde ɓe taƴinoo fii hettugol mo, ɓe martiti ko ɓe gunndondirɓe. Mawɗo maɓɓe on wi'i: \"E on anndaa wonnde ben mon ƴettodii e mo'on ahadi ka Alla, e aranun tuma welsindinoɗon e Yuusufa? Mi seerataa leydi ndin haa ben am duŋanoo lam maa O ñaawana lam [hettugol mo], ko Kanko ɓuri moƴƴude e ñaawooɓe ɓen"},{"SurahNumber":12,"VerseNumber":81,"Text":"Ruttee ka ben mon wi'on: \"Ko an yo ben amen, ɓiɗɗo maa on wujjii. Men seedaaki si wanaa ko men anndi, men wonaali reenuɓe ko wirnii"},{"SurahNumber":12,"VerseNumber":82,"Text":"Lanndo (yimɓe) saare nden nde men wonunoo e mun, e seteeɓe ɓen ɓe men hawrondirnoo e mun. Pellet ko men goonguɓe"},{"SurahNumber":12,"VerseNumber":83,"Text":"[Yaaquuba] maaki: \"Wonkiiji mon ɗin cuɗanii on fiyaake! Ko muñal labangal. Hino hasii ka Alla artiranta mi ɓe, ɓe denndaangal. Ko Kanko woni Annduɗo, Ñeeñuɗo"},{"SurahNumber":12,"VerseNumber":84,"Text":"O ɗuurnii ɓe o maaki: \"Ee suno am e fii Yuusufa!\" Gite makko ɗen rawniri suno. Ko o suuɗɗo suno"},{"SurahNumber":12,"VerseNumber":85,"Text":"Ɓe wi'i: \"Men woodirii Alla! A seerataa hiɗa janntoo fii Yuusufa, haa wonaa horsuɗo maa wonaa jeyaaɗo e halkiiɓe ɓen"},{"SurahNumber":12,"VerseNumber":86,"Text":"O maaki: \"Anndee ko e Alla mi wullitotoo annde am e sunaare am. Miɗo anndi ka Alla ko on anndaa"},{"SurahNumber":12,"VerseNumber":87,"Text":"Ko onon yo ɓiɗɓe am, yehee tefon fii Yuusufa e neene-gooto makko on. Wata on taƴo e yurmeende Alla. Ko fii, taƴotaako e yurmeende Alla si wanaa yimɓe yedduɓe ɓen"},{"SurahNumber":12,"VerseNumber":88,"Text":"Nde ɓe naatunoo ka makko [kanko Yuusufa], ɓe wi'i: \"Ko an yo laamɗo, lorra heɓii men memen e ɓeynguure amen; men ardii e sil'a jaasuɗo. Hunnan men ɓetu ngun, sakko-ɗaa e amen. Pellet, Alla yoɓay sakkotooɓe ɓen"},{"SurahNumber":12,"VerseNumber":89,"Text":"O maaki: \"Enee, on annditii ko waɗunoɗon Yuusufa e neene-gooto makko on kon tuma nde wonunoɗon majjuɓe"},{"SurahNumber":12,"VerseNumber":90,"Text":"Ɓe wi'i: \"Kere ko an woni Yuusufa?\" O maaki: \"Ko min woni Yuusufa. Oo ɗoo ko miñam. Gomɗii Alla moƴƴike e amen. Ko fii, mo gomɗii o muññike, pellet, Alla yeebataa njoɓdi moƴƴinooɓe ɓen"},{"SurahNumber":12,"VerseNumber":91,"Text":"Ɓe wi'i: \"Men woondiri Alla, Alla ɓurnii ma e amen, men woniino woopuɓe"},{"SurahNumber":12,"VerseNumber":92,"Text":"O maaki: \"Feloore alaa e hoore-mon hannde! Yo Alla yawtan on. Ko Kano woni Moƴƴo Yurmeteeɗo"},{"SurahNumber":12,"VerseNumber":93,"Text":"Yahdee e oo dolokke am ɗoo, werloɗon mo ka yeeso baaben am: o wattinay yi'oowo. Addanon lam ɓeynguure mon nden ɓe denndaangal"},{"SurahNumber":12,"VerseNumber":94,"Text":"Nde seteeɓe ɓen seerti [yalti Misra]ben maɓɓe maaki: \"Min miɗo heɓa balangol Yuusufa, sinno wanaa fii yo on ɗaytinam"},{"SurahNumber":12,"VerseNumber":95,"Text":"Ɓe wi'i: \"Men woondirii Alla, an hiɗa e majjere maaɗa ɓooyunde nden"},{"SurahNumber":12,"VerseNumber":96,"Text":"Nde wewlinoowo on arunoo, o werlii [dolokke] on ka yeeso makko, o wonti yi'oowo. O maaki: \"E mi wi'anaano on miɗo anndi ka Alla ko on anndaa"},{"SurahNumber":12,"VerseNumber":97,"Text":"Ɓe wi'i: \"Ko an yo ben amen, insinano men junuubi amen. Menen men woniino woopuɓe"},{"SurahNumber":12,"VerseNumber":98,"Text":"O maaki: \"Armami insinano on Joomi am. Ko Kanko woni Haforoowo, Hinnotooɗo"},{"SurahNumber":12,"VerseNumber":99,"Text":"Nde ɓe naatunoo ka Yuusufa, o weerni ka makko [ɗon] mawɓe makko ɓen ɗiɗo, o maaki: \"Naatiree Misra, si Alla muuyii, ko on hooliiɓe"},{"SurahNumber":12,"VerseNumber":100,"Text":"O towniri mawɓe makko ɓen ɗiɗo ka belorki(danki), ɓe naayirani mo sujjugol. O maaki:\"Ko onon yo baaba'en, ko ɗum ɗoo woni firo koyɗol am ngol oya tuma, gomɗii Joomi am waɗii ngol goonga. Gomɗii O moƴƴike e am tuma O yaltinnoo lam ka kaso, O itti on ka ladde, ɓaawo nde seytaane bonnii hakkunde am e ben-gootooɓe am ɓen. Pellet, Joomi am ko newaniiɗo ko O muuyi kon. Ko Kanko woni Annduɗo, Ñeeñuɗo"},{"SurahNumber":12,"VerseNumber":101,"Text":"Joomi am, gomɗii A yeɗii lam laamu, A anndinii lam kadi firo koyɗi. [An] Taguɗo kammuuli ɗin e leydi ndin, ko An woni giɗo am aduna e laakara. Ƴettitam ko mi juulɗo, waɗitdaa lam e moƴƴuɓe ɓen"},{"SurahNumber":12,"VerseNumber":102,"Text":"Ɗum ko jeyaaɗum e kumpite wirniiɗe, Meɗen wahayini ɗe e maaɗa. A tawanooka e maɓɓe tuma nde ɓe eɓɓunoo fiyaaku maɓɓe on hiɓe fewja"},{"SurahNumber":12,"VerseNumber":103,"Text":"Ko ɓuri ɗuuɗude e yimɓe ɓen, hay si a rerɗi, (ɓe) wonaali gomɗinooɓe"},{"SurahNumber":12,"VerseNumber":104,"Text":"A ɗaɓɓiraali ɓe e ɗum njoɓdi. Nde wonaali si wanaa waaju wonannde winndere nden"},{"SurahNumber":12,"VerseNumber":105,"Text":"Ɗuuɗii e Aayeeje ka kammuuli e ka leydi, hiɓe rewa e majje hara ko ɓe ɗuurniiɓe ɗe"},{"SurahNumber":12,"VerseNumber":106,"Text":"Ko ɓuri ɗuuɗude e maɓɓe gomɗintaa Alla, si wanaa hara ko ɓe sirkuɓe"},{"SurahNumber":12,"VerseNumber":107,"Text":"E ɓe hooli nde hippooje arata ɓe e lepte Alla ɗen maa darngal ngal ardira ɓe juhal, hara kamɓe ɓe so'aa"},{"SurahNumber":12,"VerseNumber":108,"Text":"Maaku: \"Ko ngo'ol woni laawol am, miɗo noddira e Alla dow hujja, min e ɓen jokkuɓe lam. Senayee woodanii Alla! Mi wonaali jeyaaɗo e sirkooɓe ɓen"},{"SurahNumber":12,"VerseNumber":109,"Text":"Men Nulaali ado maa si wanaa worɓe jeyaaɓe e yimɓe ca'e ɗen, Meɗen wahayina e maɓɓe. E ɓee [fennooɓe ma] yiilotaako ka leydi, ɓe ndaara ko honno battane ɓen adinooɓe ɓe wa'unoo? Pellet ko saare laakara nden ɓuri moƴƴannde ɓen huluɓe [Alla]. E on haqqiltaa"},{"SurahNumber":12,"VerseNumber":110,"Text":"Haa si tawii Nulaaɓe ɓen taƴike, (heeferɓe ɓen) fellita wonnde kamɓe ɓe fennaama, ballal Amen ngal ara e maɓɓe; Men daɗnda on mo Men muuyi, lepte Amen ɗen ruttetaake gaayi e yimɓe bomɓe ɓen"},{"SurahNumber":12,"VerseNumber":111,"Text":"Gomɗii wonii e fillayeeje maɓɓe ɗin tasakuyye wonannde joomiraaɓe haqqillaaji ɓen. Nde wonaali yewtere fefindaande. Ko woni, ko nde goonginnde ɗen adinooɗe nde, e fensitunde kala huunde, e peewal e yurmeende wonannde yimɓe gomɗimɓe ɓen"},{"SurahNumber":13,"VerseNumber":1,"Text":"Alif, Laam, Miim, Raa. Ɗee ko Aayeeje Deftere nden; jippinaande nden e maaɗa immorde ka Joomi maa ko goonga; kono ko ɓuri ɗuuɗude e yimɓe ɓen ɓe gomɗintaa"},{"SurahNumber":13,"VerseNumber":2,"Text":"Ko Alla woni ɓamtuɗo kammuuli ɗin doose ɗe on yi'ataa. Refti O fotondiri ka dow 'Arshi, O elti naange ngen e lewru ndun: kala majji no doga haa e lajal innaangal. Hino toppitoo fiyaakuuji ɗin, Himo fensita Aayeeje ɗen belajo'o on yananay hawroygol e Joomi mon. @Corrected"},{"SurahNumber":13,"VerseNumber":3,"Text":"Ko Kanko woni fontuɗo leydi ndin, O waɗi e majji pelle e canɗi. E kala (noone) e dimɗe, O waɗi e majje noone ɗiɗi resindirayɗi. Himo suddira jemma on ñalorma on. Wonii e ɗum, maandeeji wonannde yimɓe miijitotooɓe"},{"SurahNumber":13,"VerseNumber":4,"Text":"Hino ka leydi tummbe ɓadondirɗe, e gese 'inabu, e remuruuji, e tamarooje dukkinɗe e ɗe wonaa ɗukkinɗe, hiɗe yarniree ndiyam gootam, Meɗe ɓurna yoga majji dow yoga ka dakamme. Wonii e ɗum, maandeeji wonannde yimɓe haqqilooɓe"},{"SurahNumber":13,"VerseNumber":5,"Text":"Si a ŋalɗay, haray ko konngol maɓɓe ngol jojji ŋalɗude: \"Eyoo si men wontii mbulmbuldi, mene men wontay e tagu hesu?\" Ko ɓen woni yedduɓe Joomi mun ɓen, ko ɓen tonngoytee ka daaɗe mun, ko ɓen kadi woni yimɓe Yiite; kamɓe ko ɓe luttooɓe e magge"},{"SurahNumber":13,"VerseNumber":6,"Text":"Hiɓe hawjirane bone on ado moƴƴere nden. Gomɗii wulike ado maɓɓe [lepte] yeruuje majje. Pellet, Joomi maa ko Jom-haforanal wonannde yimɓe ɓen, e tooñe maɓɓe ɗen. Pellet kadi Joomi maa, ko sattuɗo lepte"},{"SurahNumber":13,"VerseNumber":7,"Text":"Ɓen heefereɓe no wi'a: \"Ko haɗno maande jippiniree e makko immorde ka Joomi makko?\" Anndu ko an ko a jertinoowo, hino woodani yimɓe kala fewnoowo"},{"SurahNumber":13,"VerseNumber":8,"Text":"Alla no anndi ko ronndotoo kala deyel, e ko renngaaji ɗin ustata e ko ɗi ɓeydata. Kala huunde ka Makko, ko eɓɓaa-ɗum"},{"SurahNumber":13,"VerseNumber":9,"Text":"Annduɗo wirniiɗi e feeñuɗi, Mawɗo, Townitiiɗo"},{"SurahNumber":13,"VerseNumber":10,"Text":"Hino fota [ka Makko anndugol] on suuɗuɗo konngol e mooɗon, e on feññinɗo ngol, on suuɗirayɗo jemma, e on yaltiniroowo ñalorma"},{"SurahNumber":13,"VerseNumber":11,"Text":"Hino woodani mo lontondirooɓe yeeso makko e ɓaawo makko, hiɓe reenira mo yamiroore Alla. Pellet Alla waylataa ko woni e yimɓe, haa ɓe wayla ko woni kon e maɓɓe. Si Alla faandanike yimɓe bone, alaa yiltoowo mo. Alanaa ɓe gaanin Makko giɗo-heftoowo"},{"SurahNumber":13,"VerseNumber":12,"Text":"Ko Kanko woni hollirayɗo on maƴe ɗen hulugol [ɗe] e tamƴinagol [toɓo]; O fuɗɗa ɗen duule tedduɗe"},{"SurahNumber":13,"VerseNumber":13,"Text":"Digge ɗen no senina Mo yettugol Mo, e Malaa'ikaaɓe ɓen, immorde e kulol Makko. O wurta parñite ɗen, O meminira ɗe on Mo O muuyi. Kamɓe hiɓe wennja fii Alla, Kanko non ko O saɗtuɗo nanngal"},{"SurahNumber":13,"VerseNumber":14,"Text":"Hino woodani Mo noddaandu goonga! Ɗin ɗi ɓe noddata ko woori Mo, ɗi jaabotaako ɓe e huunde; si wanaa wano fontuɗo newe mun e ndiyam fii yo ɗam yotto hunnduko makko, kono ɗam wonaali yottotoo-ɗam kon (hunnduko). Noddaandu heefereɓe ɓen wonaali si wanaa e majjere"},{"SurahNumber":13,"VerseNumber":15,"Text":"Ko Alla woni ko sujjannta, denndaangal ko woni ka kammuuli e la leydi, ɗoftaare e waawneede, e ɗowdiiji maɓɓe, bimmbi e kiikiiɗe"},{"SurahNumber":13,"VerseNumber":16,"Text":"Maaku: \"Ko hommbo jeyi kammuuli ɗin e leydi ndin?\" Maaku: \"Ko Alla\". Maaku: \"E on jogiti gaanin Makko, heediiɗi ɗi waawanaa ko'e majji nafa wanaa lorra?\" Maaku: \"Hara bunɗo e yi'iiwo no fota? Kaa hara niɓe ɗen fotay e ndaygu ngu? Kaa ɓe waɗan Alla kafidiiɓe tagirɓe wano tagu Makko ngun, tagu ngun nanndani ɓe? Maaku: \"Ko Alla woni taguɗo kala huunde, ko Kanko woni Bajjo, Fooluɗo"},{"SurahNumber":13,"VerseNumber":17,"Text":"O jippinirii ka kammu ndiyam, ɗam ili e jooli emmbere majjam. Ilol ngol ronndii ngufo hummbu-ngo. No e kon ko ɓe huɓɓata yiite e mun fii ɗaɓɓu ɗaɓɓugol cuɗaari maa nafa-hoy, ngufo sugu mun. Ko wano nii Alla waɗirta misal goonga e fenannde. Si ko ngufo ngon, ngo yahray ɓeeɓugol, ammaa ko nafata yimɓe ɓen kon, ɗum ñiiɓa ka leydi. Ko wano nii Alla waɗirta mise ɗen"},{"SurahNumber":13,"VerseNumber":18,"Text":"Hino woodani ɓen nootiiɓe Joomi mun moƴƴere. Ɓen ɓe nootaaki Mo, sinno woodaniino ɓe denndaangal ko woni kon ka leydi, e yeru mun wonndude e mu'un, ɓe soktorayno(soottorto) ɗum. Ɓen ɗon, no woodani ɓe bonɗum hasboore, jaaƴorde maɓɓe nden ko Jahannama. Nge bonii ndaɗɗundi"},{"SurahNumber":13,"VerseNumber":19,"Text":"E ko on annduɗo wonnde ko jippinaa kon e maaɗa immorde ka Joomi maa ko goonga, wa'ata wa on ɓunɗo? Anndu ko waajitotoo, ko joomiraaɓe-haqqillaaji ɓen"},{"SurahNumber":13,"VerseNumber":20,"Text":"ɓen hunnooɓe ahadi Alla ndin, ɓe firtataa ahodal(hoolaare)"},{"SurahNumber":13,"VerseNumber":21,"Text":"e ɓen jokkooɓe kon ko Alla yamiri yo jokke, hiɓe hula Joomi maɓɓe, hiɓe hula bonnde hasboore"},{"SurahNumber":13,"VerseNumber":22,"Text":"ɓen muññoriiɓe ɗaɓɓugol yarluyee Joomi maɓɓe, ɓe ñiiɓni julde, ɓe nafqii e kon ko Men arsiki ɓe, gunndoo e kene, hiɓe duñira moƴƴere nden bone on. Ɓen ɗon, no woodani ɓe battane galle"},{"SurahNumber":13,"VerseNumber":23,"Text":"Aljannaaji ñiiɓal, hiɓe naata ɗi, e ɓen moƴƴuɓe e baabiraaɓe maɓɓe ɓen, e rewɓe maɓɓe ɓen, e geyngolji maɓɓe ɗin. Hara Malaa'ikaaɓe ɓen hino naatirana ɓe kala damal"},{"SurahNumber":13,"VerseNumber":24,"Text":"Kisal wonii e mo'on, sabu muñal mon ngal. Battane galle ɗen moƴƴii"},{"SurahNumber":13,"VerseNumber":25,"Text":"Ɓen (non) firtooɓe ahadi Alla ndin ɓaawo fiɓugol ndi, hiɓe taƴoo e ko Alla yamiri kon yo jokke, hiɓe bonna ka leydi, ɓe ɗon, hino woodani ɓe kuɗdi, hino woodani ɓe kadi bonɗum galle"},{"SurahNumber":13,"VerseNumber":26,"Text":"Alla no yaññana arsike on Mo O muuyi, Himo ɓittina. Hiɓe weltora nguurndam aduna, nguurndam aduna non wonaali ka laakara, si wanaa dakamme-hoy"},{"SurahNumber":13,"VerseNumber":27,"Text":"Ɓen yedduɓe no wi'a: \"Ko haɗno Aaya jippinee e makko immorde ka Joomi makko?\" Maaku: \"Alla majjinay tun mo O muuyi, O fewna e Makko on tuubuɗo-ruttii"},{"SurahNumber":13,"VerseNumber":28,"Text":"ɓen gomɗimɓe, ɓe ɓerɗe mun deeƴirta jantagol Alla. Anndee ko jantagol Alla ngol ɓerɗe ɗen deeƴirta"},{"SurahNumber":13,"VerseNumber":29,"Text":"Ɓen gomɗimɓe ɓe golli golle moƴƴe, welo-welo woodaniiɓe e moƴƴude ruttorde"},{"SurahNumber":13,"VerseNumber":30,"Text":"Ko wano nii Men nulir-maa e mofte - gomɗii mofte goo yawtiino ado majje - fii yo a janngan ɓe nden nde Men wahayini e maaɗa, kono hiɓe yedda Yurmeteeɗo On. Maaku: \"Ko Kanko woni Joomi am. Reweteeɗo alaa si wanaa Kanko. Ko e Makko mi fawii, ko ka Makko kadi woni ruttorde am"},{"SurahNumber":13,"VerseNumber":31,"Text":"Sinno janngeteende naɓirano pelle ɗen, maa leydi ndin seekiraa sabu mayre, maa nde wowliniraa maayɓe ɓen (harayno ko ndee ɗoo). Ko woni, ko Alla woodani fiyaaku on fow. E gomɗimɓe ɓen anndaali wonnde, sinno Alla muuyuno, O fewnayna denndaangal yimɓe ɓen? Masiibo seeraali no heɓira yedduɓe ɓen ko ɓe faggitii kon, maa [ngon masiibo] yana takko galle maɓɓe nden haa fodoore Alla nden ara. Pellet Alla firtataa fodoore"},{"SurahNumber":13,"VerseNumber":32,"Text":"Gomɗii Nulaaɓe jalkitanoo ma ado maaɗa. Mi muññanii ɓen yedduɓe, refti Mi nanngi ɓe. Ko honno lepte Am ɗen wonirnoo"},{"SurahNumber":13,"VerseNumber":33,"Text":"E hara ko On dariiɗo e kala wonkii ko ki faggitii kon [ɓuri hanndude e dewal?...] Ɓe waɗanii Alla kafidii- ɗi. Maaku: \"Innee-ɗi\" Kaa on humpitay Mo ko O anndaa ka leydi? Kaa ko ko [tun] e konngol? Ko woni, heeferɓe ɓen cuɗinanaa ma pewje maɓɓe ɗen, ɓe sakkaa(pala) e laawol ngol. Kala mo Alla majjini, fewnoowo alanaa mo"},{"SurahNumber":13,"VerseNumber":34,"Text":"Hino woodani ɓe lepte ka nguurndam aduna. Pellet ko lepte laakara ɗen ɓuri sattude, alanaa ɓe daɗndoowo (ɓe) e Alla"},{"SurahNumber":13,"VerseNumber":35,"Text":"Sugu Aljanna mo gomɗuɓe ɓen fodaa on: Canɗi no ila ley makko; ñaamɗi makko ɗin ko duumiiɗum, e ɗowdi makko ndin. Ɗum ko battane ɓen gomɗuɓe, battane heeferbe non ko Yiite"},{"SurahNumber":13,"VerseNumber":36,"Text":"Ɓen ɓe Men okki Deftere nden, hiɓe weltora kon ko jippinaa e maaɗa. No e leƴƴi kon ɓen yeddooɓe yoga mayre. Maaku: \"Anndee ko yamiraa-mi, ko nde reway-mi Alla hara mi sirkanaali Mo. Ko e Makko nodday-mi, ko ka Makko kadi woni ruttorde am"},{"SurahNumber":13,"VerseNumber":37,"Text":"Ko wano nii Men jippiniri nde ñaawoore (e haala) aarabu. Pellet si a jokkii mbeleeɗe maɓɓe ɗen ɓaawo nde ganndal ari e maa, alanaa ma gaanin Alla immorde e giɗo, wanaa daɗndoowo"},{"SurahNumber":13,"VerseNumber":38,"Text":"Gomɗii Men nulii Nulaaɓe ado maa, Men waɗani ɓe genndiraaɓe e geyngol. Haananaa Nulaaɗo nde o addata Aaya, si wanaa e sakkitoore Alla. Hino woodani kala lajal caati"},{"SurahNumber":13,"VerseNumber":39,"Text":"Alla no meha ko O Muuyi O tabatina (ko O wela), ko ka Makko yumma defte ɗen woni"},{"SurahNumber":13,"VerseNumber":40,"Text":"Si Men holliima yogo e ko Men fodi ɓe, maa Men hunnu maa (ado mun), anndu ko fawi maa ko yottingol, haasboore nde ko Menen fawtii"},{"SurahNumber":13,"VerseNumber":41,"Text":"E ɓee yi'aali wonnde Meɗen ara e leydi ndin, Men ɗuytira ndi ka seraaji mayri? Alla no ñaawa, alaa wurtinoowo ñaawoore Makko nden, ko O yacciiɗo ñaawoore"},{"SurahNumber":13,"VerseNumber":42,"Text":"Gomɗii ɓen adinooɓe ɓe fewjaniino (Annabaaɓe maɓɓe); ko Alla non pewje ɗen fow heeranii. Himo anndi kala wonkii faggitotoo. Arma heefereɓe ɓen annda ko hommbo battane galle (moƴƴe) woodani"},{"SurahNumber":13,"VerseNumber":43,"Text":"Heeferɓe ɓen hino wi'a: \"Wanaa a Nulaaɗo\". Maaku: \"Alla yonii seedee hakkunde am e mon, e ɓen jogitiiɓe ganndal Deftere nden"},{"SurahNumber":14,"VerseNumber":1,"Text":"Alif, Laam, Raa. (Ndee ko) Deftere nde Men jippini e maaɗa, fii yo yaltinir yimɓe ɓen e niɓe faade e annoora, e duŋayee Joomi maɓɓe, haa e laawol Fooluɗo, Yettiniiɗo"},{"SurahNumber":14,"VerseNumber":2,"Text":"Alla, On Mo woodani kala ko woni kammuuli e ka leydi. Bone woodani yedduɓe ɓen, immorde e lepte sattuɗe"},{"SurahNumber":14,"VerseNumber":3,"Text":"Ɓen ɓurdinooɓe nguurndam aduna ɗam e dow laakara, ɓe faddoo e laawol Alla ngol, ɓe ɗaɓɓana ngol ooñorgal. Ɓen ɗow wonii e majjere woɗɗunde"},{"SurahNumber":14,"VerseNumber":4,"Text":"Men nuliraali Nulaaɗo (woo), si wanaa e ɗemngal yimɓe makko ɓen, fii no o ɓannginirana ɓe. Alla no majjina on Mo muuyi, O fewna on Mo O muuyi. Ko Kanko woni Fooluɗo, Ñeeñuɗo"},{"SurahNumber":14,"VerseNumber":5,"Text":"Gomɗii Men nulirii Muusaa Aayeeje Amen ɗen [wi'ugol Mo]: \"Yaltin yimɓe maa ɓen e niɓe faade e annoora, anndintinaa ɓe ñalɗi Alla ɗin\". Pellet hino e ɗum, tasakuyeeji kala munyoowo, yettoowo (neema)"},{"SurahNumber":14,"VerseNumber":6,"Text":"(Janto) tuma nde Muusaa maakannoo yimɓe makko ɓen: \"siftoree neema Alla on e mooɗon, tuma O daɗndunoo on e yimɓe Fir'awna ɓe no defaynoo on lepte bonɗe. Hiɓe hirsa ɓiɗɓe mon (worɓe) ɓe acca (ɓiɗɓe) mon rewɓe. Wonii e ɗum mo'on, jarrabuyee mawɗo immorde ka Joomi mon"},{"SurahNumber":14,"VerseNumber":7,"Text":"e tuma nde Joomi maa anndinnoo: \"Pellet si on yettii, ma Mi ɓeydan on. Si on yeddii non, pellet lepte am ɗen ko saɗtuɗe"},{"SurahNumber":14,"VerseNumber":8,"Text":"Muusaa maaki: \"Si on yeddii, onon e wonɓe ka leydi ɓen fow, [anndon] pellet Alla ko Galo Yettiniiɗo"},{"SurahNumber":14,"VerseNumber":9,"Text":"E kumpite ɓen adinooɓe on araali on, yimɓe Nuuhu e Aadi, e Samuuda e ɓen wonunooɓe ɓaawo maɓ- ɓe, anndaa ɓe si wanaa Alla? Nulaaɓe maɓɓe ɓen addanii ɓe ɓanngannduyeeji, ɓe rutti juuɗe maɓɓe ɗen ka kunndule maɓɓe, ɓe wi'i: \"Menen men yed- dii ko nulidaɗon e mun kon, menen, meɗen e sikkitii e ko noddoton men e mun sikkitiiɓe"},{"SurahNumber":14,"VerseNumber":10,"Text":"Nulaaɓe maɓɓe ɓen maaki: \"E hara sikke no e fii Alla, fuɗɗuɗo kammuuli ɗin e leydi ndin, himo nodda on fii yo O haforan on yoga e junuubi mon, himo nennana on haa e lajal innaangal?\" Ɓe wi'i: \"On wonaali si wanaa ɓanndinke yeru amen. Hiɗon faandii nde sakkotoɗon(falotodon) men e kon ko baabiraaɓe amen rewaynoo. Addanee men hujja ɓannguɗo"},{"SurahNumber":14,"VerseNumber":11,"Text":"Nulaaɓe maɓɓe ɓen maakani ɓe: \"[Ko goonga], men wonaali si wanaa ɓanndinke yeru mon, kono Alla no moƴƴoo e Mo O muuyi e jeyaaɓe Makko ɓen. Laatanaaki men nde men addana on hujja, si wanaa e duŋayee Alla. Ko e Alla gomɗimɓe ɓen fawotoo"},{"SurahNumber":14,"VerseNumber":12,"Text":"Ko haɗata men nde fawotoo e Alla, gomɗii O fewnii men (e) laawi amen? Ma men muñño e kon ko lorroton men. Ko e Alla gomɗimɓe ɓen fawotoo"},{"SurahNumber":14,"VerseNumber":13,"Text":"Ɓen yedduɓe (kadi) wi'ani Nulaaɓe mun ɓen: \"Ma men yaltin on ka leydi amen, maa ruttoɗon e diina amen\". Joomi maɓɓe wahayini e maɓɓe: \"Ma men halku tooñuɓe ɓen"},{"SurahNumber":14,"VerseNumber":14,"Text":"Ma Men hoɗnu on e leydi ndin ɓaawo maɓɓe. Ɗum ko wonannde on huluɗo daroyagol yeeso Am, o huli kammbaa Am on"},{"SurahNumber":14,"VerseNumber":15,"Text":"Ɓe ɗaɓɓi uddital. Sooyi kala dunndaranke ƴagguɗo"},{"SurahNumber":14,"VerseNumber":16,"Text":"Jahannama no yesso makko, himo yarniree ndiyam mbordi ƴiiƴiiri"},{"SurahNumber":14,"VerseNumber":17,"Text":"himo wooɓa ɗam, e ɗeɓataa ɓennugol ɗam. Maayde nden ardana mo e kala nokku, kono o wonaali maayoowo. Hara no yeeso makko lepte sattuɗe"},{"SurahNumber":14,"VerseNumber":18,"Text":"Ko woni sifa ɓen yedduɓe Joomi mun, kuuɗe maɓɓe ɗen, ko wano ndoondi ndi henndu tiiɗi e mun, e ñalaande wippoore. Ɓe hettoytaa huunde e ko ɓe faggitinoo. Ko ɗum woni majjere wonɗɗunde"},{"SurahNumber":14,"VerseNumber":19,"Text":"E a yi'aali Alla tagirii kammuuli ɗin e leydi ndin goonga? Si O muuyii, O ittay on O adda tagu hesu"},{"SurahNumber":14,"VerseNumber":20,"Text":"ɗum wonaali sattuɗum ka Alla"},{"SurahNumber":14,"VerseNumber":21,"Text":"Ɓe feeñana Alla ɓe denndaangal. Lo'uɓe ɓen wi'ana townitinooɓe ɓen: \"Menen men wonanno on jokkuɓe. Taw si on duncanay men e lepte Alla ɗen goɗɗum?\" Ɓen wi'a: \"Sinno Alla fewnuno men, men fewnayno on. Hino fota e amen, si en ɗenƴi maa si en muññi; daɗirde alanaa en"},{"SurahNumber":14,"VerseNumber":22,"Text":"Seytaane wi'a, tuma fiyaaku on ñaawaa: \"Pellet Alla fodiino on fodoore goonga; mi fodi on mi lunndii on. Alanaa lam e mo'on immorde e hujja, si wanaa mi nodii on, on jaabike lam. Wata on felam; felee ko'e mon. Wanaa mi faabotooɗo on; wanaa on faabotooɓe lam. Mi yeddii ko kafidunoɗon mi kon [e Alla] ado (hannde)\". Pellet, tooñooɓe ɓen, hino woodani ɓe lepte muusuɗe"},{"SurahNumber":14,"VerseNumber":23,"Text":"Gomɗimɓe golli moƴƴuɗi ɓen naatnaa e Aljannaaji, canɗi hino ila ley majji, ko ɓe duumorayɓe ton e duŋayee Joomi maɓɓe. Hiwraandu maɓɓe ndun ton ko: \"Salaam\" (Kisiyee). @Corrected"},{"SurahNumber":14,"VerseNumber":24,"Text":"E a yi'aali ko honno Alla piyiri misal konngol laaɓungol, ko wano leggal welngal, binndeere maggal ko tabituɗi, calɗi maggal no ka weeyo"},{"SurahNumber":14,"VerseNumber":25,"Text":"Hingal okkira dimɗe maggal on tuma kala, e duŋayee Joomi maggal. Alla no piyana yimɓe ɓen mise, belajo'o ɓe waajitoto"},{"SurahNumber":14,"VerseNumber":26,"Text":"Ko woni kadi misal konngol soɓungol, ko wano leggal soɓungal, irtaangal ka hoore-leydi, ngal alanaa ɗum ñiiɓirde"},{"SurahNumber":14,"VerseNumber":27,"Text":"Alla no tabintinira gomɗimɓe ɓen konngol tabitungol, ka nguurandam aduna e ka laakara. Alla no majjina tooñooɓe ɓen. Alla no waɗa ko O muuyi"},{"SurahNumber":14,"VerseNumber":28,"Text":"E a tinaali ɓen waɗtitirɓe neemaaji Alla ɗin keeferaaku, ɓe weerni yimɓe ɓen galle halkaare"},{"SurahNumber":14,"VerseNumber":29,"Text":"Jahannama, hiɓe naata nge, nge bonii ñiiɓirde"},{"SurahNumber":14,"VerseNumber":30,"Text":"Ɓe waɗani Alla yerondiraaɗi fii yo ɓe majjin (yimɓe ɓen) e laawol Alla ngol. Maaku: \"Dakmitee, pellet ruttorde mon nden ko ka Yiite"},{"SurahNumber":14,"VerseNumber":31,"Text":"Maakan jeyaaɓe am gomɗimɓe ɓen, yo ɓe ñinnu julde ɓe wintoo e kon ko Men arsiki ɓe gunndoo e kene, ado nde arata ɓe ñalaande nde jgeeygu alaa e mun wanaa weldigal"},{"SurahNumber":14,"VerseNumber":32,"Text":"Ko Alla woni taguɗo kammuuli ɗin e leydi, O jippiniri ka kammu ndiyam; O yaltiniri ɗam dimɗe arsike wonannde on. O eltirani on laaɗe ɗen, fii yo ɗe dogir ka maayo e duŋayee Makko. O eltani on kadi canɗi ɗin"},{"SurahNumber":14,"VerseNumber":33,"Text":"O eltani on naange ngen e lewru ndun dogooji ɗiɗi. O eltani on jemma on e ñalorma on"},{"SurahNumber":14,"VerseNumber":34,"Text":"O okki on e kala ko toriɗon Mo. Si on lintii neemaaji Alla ɗin, on moftataaɗi. Pellet neɗɗanke on ko hee- wuɗo tooñe, heewuɗo yeddugol"},{"SurahNumber":14,"VerseNumber":35,"Text":"(Janto) kadi tuma nde Ibraahiima maakunoo: \"Joomi am, waɗu ndee saare hooliinde, daɗndaa lam e ɓiɗɓe am ɓen nde men rewata sanamuuji"},{"SurahNumber":14,"VerseNumber":36,"Text":"Joomi am, kannji (sanamuuji ɗin), ɗi majjinii ko ɗuuɗi e yimɓe ɓen. Kala jokkuɗo lam, on ɗon ko jeyidaaɗo e am. Kala non yedduɗo lam, haray An ko A Haforoowo, Hinnotooɗo"},{"SurahNumber":14,"VerseNumber":37,"Text":"Joomi amen, min mi hoɗinii yoga e ɓiɗɓe am ɓen e aynde nde wonaa remotoonde, ka Suudu Maa Hormanteeru, - Joomi amen - fii yo ɓe ñinnu julde. Waɗu ɓerɗe yimɓe ɓen no yiiloo e maɓɓe, arsikaaɓe dimɗe, belajo'o ɓe yetta"},{"SurahNumber":14,"VerseNumber":38,"Text":"Joomi amen, pellet, An hiɗa anndi ko men suuɗi e ko men feññini: hay huunde suuɗotaako Alla ka leydi wanaa ka kammu"},{"SurahNumber":14,"VerseNumber":39,"Text":"Yettoore woodanii Alla, On yeɗuɗo lam e hoore mawngu, Ismaa'iila e Ishaaqa. Pellet, Joomi am ko nanoowo du'aa"},{"SurahNumber":14,"VerseNumber":40,"Text":"Joomi am, waɗan ñinnoowo julde e ɓeynugol am ngol. Joomi amen, jaɓu toraare am nden"},{"SurahNumber":14,"VerseNumber":41,"Text":"Joomi amen, haforanam min e jibimɓe lam ɓen e gomɗimɓe ɓen, ñalnde ñaawoore nden dorotoo"},{"SurahNumber":14,"VerseNumber":42,"Text":"Wata sikku Alla ko welsindiiɗo e ko tooñooɓe ɓen huuwata. Anndu ko O nenniranta ɓe, ko haa e ñalaande nde gite saafotoo e mun"},{"SurahNumber":14,"VerseNumber":43,"Text":"Ko ɓe heñiiɓe, ŋallimɓe ko'e maɓɓe, ndaarɗe maɓɓe ɗen yiltotaako e maɓɓe, ɓerɗe maɓɓe ɗen ko yeewuɗe"},{"SurahNumber":14,"VerseNumber":44,"Text":"Jertniri yimɓe ɓen ñalaande nde lepte ɗen arata ɓe, tooñuɓe ɓen wi'a: \"Joomi amen, nennan men haa lajal ɓaɗiingal, men nootoo noddaanndu Maa, men jokka Nulaaɓe ɓen\". E on laatanooki on woondiino ado (hannde) alanaa on iwugol (ton)"},{"SurahNumber":14,"VerseNumber":45,"Text":"Hoɗuɗon e koɗooli ɓen tooñuɓe ko'e mun. Ɓanngani on ko honno Men huuwunoo ɓe, Men piyani on mise"},{"SurahNumber":14,"VerseNumber":46,"Text":"Gomɗii ɓe fewjii feere maɓɓe nden. Ko ka Alla feere maɓɓe nden woni, hay si feere maɓɓe nden ittayno pelle ɗen"},{"SurahNumber":14,"VerseNumber":47,"Text":"Wata a sikku Alla ko lunndotooɗo fodoore Makko (nde O fodi) Nulaaɓe Makko ɓen. Pellet, Alla ko Fooluɗo, Jom yottagol"},{"SurahNumber":14,"VerseNumber":48,"Text":"ñalnde leydi ndin waɗtitirtee leydi goo, e kammuuli ɗin, ɓe feeñana Alla, Bajjo On, Fooluɗo On"},{"SurahNumber":14,"VerseNumber":49,"Text":"A yi'ay bomɓe ɓen nden ñalnde, ko jokkindiraaɓe e kolombooje"},{"SurahNumber":14,"VerseNumber":50,"Text":"Dolokkaaji maɓɓe ɗin ko mbullam feewnira, Yiite ngen no sudda geece maɓɓe ɗen"},{"SurahNumber":14,"VerseNumber":51,"Text":"Fii yo Alla yoɓitu kala wonkii ko ko faggitii. Pellet, Alla ko yaawuɗo hasboore"},{"SurahNumber":14,"VerseNumber":52,"Text":"Ndee (Alqur'aanaare) ko yottinoore yimɓe ɓen fii yo ɓe waajitornde, e yoɓe anndu kadi, wonnde Kanko ko O reweteeɗo Gooto, e fii yo joomiraaɓe haqqillaaji ɓen waajitor"}]}