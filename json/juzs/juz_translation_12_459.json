{"Id":459,"LanguageCodes":["ur","urd"],"Name":"urd-muhammadkaramsh","Author":"Muhammad Karam Shah Al Azhari","Language":"Urdu","Description":"Urdu","Direction":"rtl","Source":"https://dailyayat.com","Translations":[{"SurahNumber":11,"VerseNumber":6,"Text":"اور وہی (خدا) ہے جس نے پیدا فرمایا آسمانوں کو اور زمین کو چھ دنوں میں اور (اس سے پہلے) اس کا عرش پانی پر تھا (زمین اور آسمان پیدا کیے) تاکہ آزمائے تمھیں کہ تم میں سیکون اچھا ہے عمل کے لحاظ سے اور اگر آپ (انھیں) کہیں کہ یقیناً تم اٹھائے جاؤ گے موت کے بعد تو ضرور کہیں گے وہ لوگ جنھوں نے کفر کیا کہ نہیں ہے یہ مگر جادو کھلا ہوا۔"},{"SurahNumber":11,"VerseNumber":7,"Text":"اور اگر ہم ملتوی کردیں ان سے عذاب کچھ عرصہ تک تو (ازراہ مذاق) کہیں گے کہ کس چیز نے روک دیا ہے اس عذاب کو۔ وہ کان کھول کر سن لیں جس دن عذاب آئیگا ان پر تو نہیں پھیرا جاسکے گا ان سے اور گھیر لے گا انھیں وہ عذاب جس کا وہ تمسخر اڑایا کرتے تھے۔"},{"SurahNumber":11,"VerseNumber":8,"Text":"اور اگر ہم چکھائیں کسی انسان کو اپنی طرف سے رحمت (کا مزہ) پھر ہم چھین لیں اس رحمت کو تو وہ بڑا مایوس اور ناشکرا بن جاتا ہے"},{"SurahNumber":11,"VerseNumber":9,"Text":"اور اگر ہم چکھاتے ہیں اسے کوئی نعمت اس تکلیف کے بعد جو اسے پہنچی تو وہ کہہ اٹھتا ہے کہ دور ہوگئیں سب تکلیفیں مجھ سے ۔ بیشک وہ بڑا خوش ہونے والا اترانے والا ہے۔"},{"SurahNumber":11,"VerseNumber":10,"Text":"مگر وہ لوگ جو صبر کرتے ہیں اور نیک کام کرتے ہیں (وہ ایسے کم ظرف نہیں ہوتے) وہی ہیں جن کے لیے بخشش بھی ہے اور بڑا اجر بھی ہے۔"},{"SurahNumber":11,"VerseNumber":11,"Text":"پس کیا یہ ہوسکتا ہے کہ آپ چھوڑدیں کچھ حصہ اس کا جو وحی کی جاتی ہے آپ کی طرف اور تنگ ہوجائے اس کے ساتھ آپ کا سینہ (اس اندیشہ سے) کہ کافر یہ کہیں گے کہ کیوں نہ اتارا گیا اس پر خزانہ یا کیوں نہ آیا اس کے ساتھ کوئی فرشتہ آپ تو صرف ڈرانے والے ہیں اور اللہ تعالیٰ ہر چیز کا نگہبان ہے۔"},{"SurahNumber":11,"VerseNumber":12,"Text":"کیا کفار کہتے ہیں کہ اس نے یہ (قرآن خود) گھڑلیا ہے آپ فرمائیے (اگر ایسا ہے ) تو تم بھی لے آؤ دس سورتیں اس جیسی گھڑی ہوئی اور بلالو (اپنی مدد کے لیے ) جس کو بلاسکتے ہو اللہ تعالیٰ کے سوا اگر تم ( اس الزام تراشی میں ) سچے ہو۔"},{"SurahNumber":11,"VerseNumber":13,"Text":"پس اگر وہ نہ قبول کرسکیں تمھاری دعوت تو پھر جان لو کہ یہ قرآن محض علمِ الٰہی سے اتارا گیا ہے اور (یہ بھی جان لو) کہ نہیں کوئی معبود سوائے اللہ تعالیٰ کے پس کیا (اب) تم اسلام لے آؤگے۔"},{"SurahNumber":11,"VerseNumber":14,"Text":"جو طلب گار ہیں دنیاوی زندگی اور اس کی زیب و زینت تو ہم پورا بدلہ دینگے انھیں ان کے اعمال کا اس زندگی میں اور انھیں اس میں نقصان اٹھانا پڑیگا۔"},{"SurahNumber":11,"VerseNumber":15,"Text":"یہ وہ لوگ ہیں نہیں جن کے لیے آخرت میں مگر آگ ۔ اور اکارت گیا جو کچھ انھوں نے دنیا میں کیا اور (درحقیقت) مٹ جانے والا تھا جو وہ کیا کرتے تھے۔"},{"SurahNumber":11,"VerseNumber":16,"Text":"تو کیا وہ شخص انکار کرسکتا ہے جس کے پاس روشن دلیل ہو اپنے رب کی طرف سے اور اس کے پیچھے ایک سچا گواہ بھی آگیا ہو اللہ تعالیٰ کی طرف سے اور اس سے قبل کتاب موسیٰ بھی آچکی ہو جو امام اور راپا رحمت ہے؟ (قطعاً نہیں بلکہ) یہ لوگ تو ایمان لائیں گے اس پر اور جو کفر کرے اس کے ساتھ مختلف گروہوں سے تو آتشِ (جہنم) ہی اس کے وعدہ کی جگہ ہے۔ پس (اے سننے والے) نہ پڑ جا شک میں اس کے متعلق ۔ بلاشبہ یہ حق ہے تیرے رب کی طرف سے لیکن اکثر لوگ ایمان نہیں لاتے۔"},{"SurahNumber":11,"VerseNumber":17,"Text":"اور کو ن زیادہ ظالم ہے اس شخص سے جو بہتان لگاتا ہے اللہ تعالیٰ پر جھوٹا یہ لوگ پیش کیے جائیں گے اپنے رب کے سامنے اور کہیں گے گواہ یہی وہ (گستاخ) ہیں جنھوں نے اپنے رب پر جھوٹ بولا تھا۔ خبردار! اللہ کی پھٹکار ہو ظالموں پر۔"},{"SurahNumber":11,"VerseNumber":18,"Text":"جو بدنصیب روکتے ہیں اللہ تعالیٰ کی راہ سے اور چاہتے ہیں کہ اس راہ (راست) کو ٹیرھا بنادیں اور وہی آخرت کے منکر ہیں۔"},{"SurahNumber":11,"VerseNumber":19,"Text":"یہ لوگ (اللہ تعالیٰ) کو عاجز کرنے والے نہیں تھے زمین میں اور نہ ہی ان کے لیے اللہ تعالیٰ کے سوا کوئی مددگار تھا۔ دوگنا کردیا جائے گا ان کے لیے عذاب ۔ نہ وہ (آوازِ حق) سن سکتے تھے اور نہ وہ (نورِ حق) دیکھ سکتے تھے۔"},{"SurahNumber":11,"VerseNumber":20,"Text":"یہی وہ (بد قسمت) ہیں جنھوں نے نقصان پہنچایا اپنے آپ کو اور گم ہوگئیں ان سے وہ باتیں جو وہ تراشا کرتے تھے۔"},{"SurahNumber":11,"VerseNumber":21,"Text":"یقیناً یہی لوگ ہیں جو آخرت میں سب سے زیادہ نقصان اٹھانے والے ہوں گے۔"},{"SurahNumber":11,"VerseNumber":22,"Text":"بیشک جو ایمان لائے اور نیک عمل کیے اور عجزو انکسار سے جھک گئے اپنے پروردگار کی طرف۔ یہی لوگ جنتی ہیں وہ اس میں ہمیشہ رہیں گے۔"},{"SurahNumber":11,"VerseNumber":23,"Text":"ان دونوں فریقوں کی مثال ایسی ہے جیسے اندھا اور بہرا ہوا ور اور دوسرا دیکھنے والا اور سننے والا ہو۔ کیا یکساں ہے ان دونوں کا حال کیا تم (اس مثال) میں غور و فکر نہیں کرتے۔"},{"SurahNumber":11,"VerseNumber":24,"Text":"اور بیشک ہم نے بھیجا نوح ( علیہ السلام) کو ان کی قوم کی طرف۔ انھوں نے کہا اے قوم میں تمہیں کھلا کھلا ڈرانے والا ہوں۔"},{"SurahNumber":11,"VerseNumber":25,"Text":"کہ تم نہ عبادت کرو کسی کی سوائے اللہ تعالیٰ کے بیشک میں ڈرتا ہوں کہ تم پر عذاب کا دردناک دن نہ آجائے۔"},{"SurahNumber":11,"VerseNumber":26,"Text":"تو کہنے لگے ان کی قوم کے سردار جنہوں نے کفر کیا تھا (اے نوح ( علیہ السلام) ) ہم نہیں دیکھتے تمہیں مگر انسان اپنے جیسا اور ہم نہیں دیکھتے تمھیں کہ پیروی کرتے ہوں تمھاری بجز ان لوگوں کہ جو ہم میں حقیر و ذلیل (اور) ظاہر بین ہیں اور ہم نہیں دیکھتے کہ تمھیں ہم پر کوئی فضیلت ہے بلکہ ہم تو تمھیں جھوٹا خیال کرتے ہیں۔"},{"SurahNumber":11,"VerseNumber":27,"Text":"آپ نے فرمایا اے میری قوم! بھلا یہ بتاؤ اگر میرے پاس روشن دلیل ہو اپنے رب کی طرف سے اور اس نے عطا فرمائی ہو مجھے خاص رحمت اپنی جناب سے پھر پوشیدہ کردی گئی ہو تم پر (اس کی حقیقت) تو کیا ہم جبراً مسلط کریں تم پر یہ دعوت در آنحالیکہ تم اسے ناپسند کرتے ہو۔"},{"SurahNumber":11,"VerseNumber":28,"Text":"اور اے میری قوم! میں نہیں طلب کرتا تم سے اس (تبلیغ) کوئی مال ۔ نہیں میرا اجر مگر اللہ تعالیٰ کے ذمہ اور میں (تمھیں خوش کرنے کے لیے) ان کو نکالنے والا نہیں جو ایمان لے آئے ہیں ۔ بیشک وہ اپنے رب سے ملاقات کرنے والے ہیں البتہ میں تمھیں دیکھتا ہوں کہ تم ایسی قوم ہو جو (حقیقت سے) ناواقف ہے۔"},{"SurahNumber":11,"VerseNumber":29,"Text":"اور اے میری قوم کون مدد کرسکتا ہے میری اللہ تعالیٰ کے مقابلہ میں اگر میں نکال دوں اہل ایمان کو۔ کیا تم اتنا بھی نہیں سوچتے۔"},{"SurahNumber":11,"VerseNumber":30,"Text":"اور میں نہیں کہتا تم سے کہ میرے پاس اللہ تعالٰ کے خزانے ہیں اور نہ یہ کہ میں خود بخود جان لیتا ہوں غیب کو۔ اور نہ یہ کہتا ہوں کہ میں فرشتہ ہوں۔ اور نہ یہ کہتا ہوں کہ جن لوگوں کو تمھاری نگاہیں حقیر جانتی ہیں کہ ہرگز نہیں دیگا انھیں اللہ تعالیٰ کچھ بھلائی۔ اللہ تعالیٰ بہتر جانتا ہے جو ان کے دلوں میں ہے۔ (اگر میں ایسا کروں تو) میں بھی ہو جاؤنگا ظالموں سے۔"},{"SurahNumber":11,"VerseNumber":31,"Text":"وہ (برا فروختہ ہوکر ) بولے اے نوح ! تم نے ہم سے جھگڑا کیا اور اس جھگڑے کو بہت طول دیا ( اس مباحثہ کو رہنے دو) اور لے آؤ ہمارے پاس جس (عذاب ) کی تم ہمیں دھمکی دیتے رہتے ہو اگر تم سچے ہو۔"},{"SurahNumber":11,"VerseNumber":32,"Text":"آپ نے فرمایا اللہ تعالیٰ ہی لے آئیگا اسے تمھارے پاس اگر چاہے گا اور نہیں ہو تم عاجز کرنے والے۔"},{"SurahNumber":11,"VerseNumber":33,"Text":"اور نہیں فائدہ پہنچائے گی تمھیں میری خیرخواہی اگرچہ میرا ارادہ ہو کہ میں تمھاری خیر خواہ کروں اگر اللہ تعالیٰ کی مرضی یہ ہو کہ وہ تمھیں گمراہ کردے ، وہ پروردگار ہے تمھارا ۔ اور اسی کی طرف تم لوٹائے جاؤ گے۔"},{"SurahNumber":11,"VerseNumber":34,"Text":"کیا وہ کہتے ہیں کہ اس نے خود گھڑ لیا ہے اسے۔ آپ فرمائیے اگر میں نے کود گھڑا اسے تو مجھ پر ہوگا وبال میرے جرم کا ۔ اور میں بری الذمہ ہوں ان گناہوں سے جو تم کرتے ہو۔"},{"SurahNumber":11,"VerseNumber":35,"Text":"اور وحی کی گئی نوح ( علیہ السلام) کی طرف سے کہ نہی ایمان لائیں گے آپ کی قوم سے بجز ان کے جو ایمان لاچکے اس لیے آپ غمگین نہ ہوں اس سے جو وہ کیا کرتے ہیں۔"},{"SurahNumber":11,"VerseNumber":36,"Text":"اور بنائیے ایک کشتی ہماری آنکھوں کے سامنے اور ہمارے حکم سے اور نہ بات کیجیے مجھ سے ان لوگوں کے بارے میں جنھوں نے ظلم کیا وہ ضرور غرق کردیے جائیں گے"},{"SurahNumber":11,"VerseNumber":37,"Text":"اور نوح کشتی بنانے لگے اور جب بھی گزرتے ان کے پاس سے ان کی قوم کے سردار (تو) آپ کا مذاق اڑاتے ۔ آپ کہتے اگر تم مذاق اڑاتے ہو ہمارا تو (ایک دن) ہم بھی تمہارا مذاق اڑائیں گے جس طرح تم مذاق اڑاتے ہو۔"},{"SurahNumber":11,"VerseNumber":38,"Text":"سو تم جان لوگے کہ کس پر آتا ہے عذاب جو رسوا کردے گا اسے اور کون ہے اتراتا ہے جس پر عذاب ہمیشہ رہنے والا۔"},{"SurahNumber":11,"VerseNumber":39,"Text":"یہاں تک کہ جب آگیا ہمارا حکم اور ابل پڑا تنور تو ہم نے (نوح کو ) فرمایا سوار کرلو کشتی میں ہر جنس سے نرومادہ دہ اور اپنے گھر والوں کو سوائے ان کے جن پر پہلے ہوچکا ہے حکم اور (سوار کرلو) جو ایمان لاچکے ہیں۔ اور نہیں ایمان لائے تھے آپ کے ساتھ مگر تھوڑے لوگ۔"},{"SurahNumber":11,"VerseNumber":40,"Text":"اور نوح نے کہا سوار ہوجاؤ اس (کشتی) میں اللہ تعالیٰ کے نام کے ساتھ ہی اس کا چلنا اور اس کا لنگر انداز ہونا ہے۔ بیشک میرا پروردگار غفور رحیم ہے۔"},{"SurahNumber":11,"VerseNumber":41,"Text":"اور وہ چلنے لگی انھیں لے کر ایسی موجوں میں جو پہاڑ کی مانند ہیں اور پکارا نوح ( علیہ السلام) نے اپنے بیٹے کو اور وہ (ان سے) الگ تھا۔ بیٹا سوار ہوجاؤ ہمارے ساتھ اور نہ ملو کافروں کے ساتھ۔"},{"SurahNumber":11,"VerseNumber":42,"Text":"بیٹے نے کہا (مجھے کشتی کی ضرورت نہیں) میں پناہ لے لوں گا کسی پہاڑ کی وہ بچا لے گا مجھے پانی سے ۔ آپ نے کہا (بیٹا!) آج کوئی بچانے والا نہیں اللہ تعالیٰ کے حکم سے مگر وہ جس پر رحم کرے۔ اور اسی اثنا میں ) حائل ہوگئی انکے درمیان موج پس ہوگیا وہ ڈوبنے والوں سے۔"},{"SurahNumber":11,"VerseNumber":43,"Text":"اور حکم دیا گیا اے زمین! نگل لے اپنے پانی کو اور اے آسمان تھم جا اور اتر گیا پانی اور حکم الٰہی نافذ ہوگیا۔ اور ٹھیر گئی کشتی جودی (پہاڑ) پر اور کہا گیا ہلاکت و بربادی ہو ظالم قوم کے لیے ۔"},{"SurahNumber":11,"VerseNumber":44,"Text":"اور پکارا نوح نے اپنے رب کو اور عرض کی میرے پروردگار! میرا بیٹا بھی تو میری اہل سے ہے اور یقیناً تیرا وعدہ سچا ہے اور تو سب حاکموں سے بہتر حکم کرنیوالا ہے۔"},{"SurahNumber":11,"VerseNumber":45,"Text":"اللہ تعالیٰ نے فرمایا اے نوح! وہ تیرے گھر والوں میں سے نہیں (کیونکہ) اس کے عمل اچھے نہیں پس نہ سوال کیا کرو مجھ سے جس کا تجھے علم نہ ہو میں تجھے نصیحت کرتا ہوں کہ نہ ہوجانا نادانوں سے۔"},{"SurahNumber":11,"VerseNumber":46,"Text":"عرض کرنے لگے میرے پروردگار! میں پناہ مانگتا ہوں تجھ سے کہ میں سوال کروں تجھ سے ایسی چیز کا جس کا مجھے علم نہیں اور اگر تو مجھے نہ بخشے اور مجھ پر رحم نہ کرے تو میں ہوجاؤنگا زیاں کاروں سے۔"},{"SurahNumber":11,"VerseNumber":47,"Text":"ارشاد ہوا اے نوح! (کشتی سے) اُتریئے امن و سلامتی کے ساتھ ہماری طرف سے اور برکتوں کے ساتھ جو آپ پر ہیں اور ان قوموں پر جو آپکے ہمراہ ہیں اور (آئندہ) کچھ قومیں ہوں گی ہم لطف اندوز کریں گے انھیں پھر پہنچیگا انھیں ہماری طرف سے دردناک عذاب۔"},{"SurahNumber":11,"VerseNumber":48,"Text":"یہْ قصہ غیب کی خبروں سے ہے جنھیں ہم وحی کررہے ہیں آپکی طرف۔ نہ آپ جانتے تھے اسے اور نہ ہی آپ کی قوم اس سے پہلے پس آپ صبر کریں یقیناً نیک انجام پرہیزگاروں کے لیے ہے۔"},{"SurahNumber":11,"VerseNumber":49,"Text":"اور عاد کی طرف (ہم نے) انکے بھائی ہود کو بھیجا آپنے کہا اے میری قوم! عبادت کرو اللہ تعالیٰ کی نہیں ہے تمہارا کوئی معبود اس کے سوا نہیں ہو تم مگر افترا پرداز۔"},{"SurahNumber":11,"VerseNumber":50,"Text":"اے میری قوم! نہیں مانگتا میں تم سے اس (تبلیغ) پر کوئی اجرت نہیں ہے میری اجرت مگر اس (ذات پاک) کے ذمہ ہے جس نے مجھے پیدا فرمایا۔ کیا تم (اس حقیقت کو ) نہیں سمجھتے۔"},{"SurahNumber":11,"VerseNumber":51,"Text":"اے میری قوم! مغفرت طلب کرو اپنے رب سے پھر (دل و جان سے ) رجوع کرو اس کی طرف ۔ وہ اتاریگا آسمان سے تم پر موسلا دھار بارش اور بڑھا دیگا تمھیں قوت میں تمھاری پہلی قوت سے اور نہ منہ موڑو (اللہ تعالیٰ سے) جرم کرتے ہوئے۔"},{"SurahNumber":11,"VerseNumber":52,"Text":"انھوں نے کہا اے ہود! نہیں لے آیا تو ہمارے پاس کوئی دلیل اور نہیں ہیں ہم چھوڑنے والے اپنے خداؤں کو تمھارے کہنے سے اور نہیں ہیں ہم تجھ پر ایمان لانے والے۔"},{"SurahNumber":11,"VerseNumber":53,"Text":"ہم تو یہی کہیں گے کہ مبتلا کردیا تجھے ہمارے کسی خدا نے دماغی خلل میں ۔ ہود نے کہا میں گواہ بناتا ہوں اللہ تعالیٰ کو اور تم بھی گواہ رہنا کہ میں بیزار ہوں ان بتوں سے جنھیں تم شریک ٹھیراتے ہو۔"},{"SurahNumber":11,"VerseNumber":54,"Text":"اس کے سوا پس سازش کرلو میرے خلاف سب مل کر پھر مجھے مہلت نہ دو۔"},{"SurahNumber":11,"VerseNumber":55,"Text":"بلاشبہ میں نے بھروسہ کرلیا ہے اللہ تعالیٰ پر جو میرا بھی رب ہے اور تمھارا بھی رب ہے کوئی جاندار بھی ایسا نہیں ہے مگر اللہ تعالیٰ نے پکڑا ہوا ہے اسے پیشانی کے بالوں سے بیشک میرا رب سیدھی راہ پر ہے۔"},{"SurahNumber":11,"VerseNumber":56,"Text":"پھر اگر تم روگردانی کرو تو میں نے تو پہنچادیا ہے تمھیں وہ پیغام جسے دے کر مجھے بھیجا گیا ہے تمھاری طرف اور جانشین بنادے گا۔ میرا رب کسی اور قوم کو تمھارے علاوہ اور تم اس کا کچھ بھی نہ بگاڑ سکو گے۔ بےشک میرا رب ہر چیز کا نگہبان ہے۔"},{"SurahNumber":11,"VerseNumber":57,"Text":"اور جب آگیا ہمارا حکم تو ہم نے نجات دیدی ہود کو اور جو ایمان لائے تھے ان کے ساتھ بوجہ اپنی رحمت کے اور ہم نے نجات دے دی انھیں سخت عذاب سے۔"},{"SurahNumber":11,"VerseNumber":58,"Text":"اور یہ قوم عاد (کی داستان ) ہے انھوں نے انکار کیا اپنے رب کی آیتوں کا اور نافرمانی کی اس کے رسولوں کی اور پیروی کرتے رہے ہر متکبر منکر حق کے حکم کی۔"},{"SurahNumber":11,"VerseNumber":59,"Text":"اور ان کے پیچھے لگادی گئی اس دنیا میں لعنت اور قیامت کے د بھی۔ سنو! عاد نے انکار کیا اپنے رب کا۔ سنو! ہلاکت و بربادی ہو عاد کے لیے جو ہود کی قوم تھی۔"},{"SurahNumber":11,"VerseNumber":60,"Text":"اور قوم تمود کی طرف (ہم نے ) ان کے بھائی صالح کو بھیجا آپ نے کہا اے میری قوم ! عباد کرو الہ تعالیٰکی نہیں ہے تمھارا کوئی معبود اس کے سوا اس نے پیدا فرمایا تمھیں زمین سے اور بسادیا تمھیں اس میں۔ پس مغفرت طلب کرو اس سے پھر (دل و جان سے ) رجوع کرو اس کی طرف بیشک میرا رب قریب ہے ( اور ) التجائیں قبول فرمانیوالا ہے۔"},{"SurahNumber":11,"VerseNumber":61,"Text":"انھوں نے کہا اے صالح ! تم ہی ہم میں (ایک شخص) تھے جس سے امیدیں وابستہ تھیں اس سے پہلے۔ کیا تم روکتے ہو ہمیں اس سے کہ ہم عبادت کریں ان (بتوں) کی جن کی عبادت کرتے تھے ہمارے باپ دادا! بیشک ہم اس امر کے بارے میں جس کی طرف تو ہمیں بلاتا ہے ایک بےچین کردینے والے شک میں مبتلا ہوگئے ہیں۔"},{"SurahNumber":11,"VerseNumber":62,"Text":"آپ نے کہا اے میری قوم! بھلا یہ بتاؤ اگر میں روشن دلیل پر ہوں اپنے رب کی طرف سے اور اس نے عطا کی ہو مجھے اپنی جناب سے خاص رحمت تو کون ہے جو بچائیگا مجھے اللہ (کے عذاب سے ) اگر میں اس کی نافرمانی کروں ۔ تم تو نہیں زیادہ کرنا چاہتے میرے لیے سوا نقصان کے۔"},{"SurahNumber":11,"VerseNumber":63,"Text":"اور اے میری قوم ! یہ اللہ کی اونٹنی ہے تمھارے لیے نشانی ہے پس اسے چھوڑدو اسے کھاتی پھرے اللہ تعالیٰ کی زمین میں اور نہ ہاتھ لگاؤ اسے برائی سے ورنہ پکڑلے گا تمھیں عذاب بہت جلد ۔"},{"SurahNumber":11,"VerseNumber":64,"Text":"پس انھوں نے اس کی کونچیں کاٹ ڈالیں ۔ تو صالح نے فرمایا لطف اٹھالو اپنے گھروں میں تین دن تک یہ (اللہ کا ) وعدہ ہے جسے جھٹلایا نہیں جا سکتا۔"},{"SurahNumber":11,"VerseNumber":65,"Text":"پھر جب آگیا ہمارا حکم تو ہم نے بچالیا صالح کو اور انھیں جو ایمان لائے تھے ان کے ساتھ اپنی رحمت سے نیز (بچا لیا) اس دن کی رسوائی سے ۔ بیشک (اے محبوب) تیرا رب ہی بہت قوت والا بہت عزت والا ہے۔"},{"SurahNumber":11,"VerseNumber":66,"Text":"اور پکڑلیا ظالموں کو ایک خوفناک کڑک نے اور صبح کی انھوں نے اس حال میں کہ وہ اپنے گھروں میں گھٹنوں کے بل اوندھے گرے پڑے تھے۔"},{"SurahNumber":11,"VerseNumber":67,"Text":"(انھیں یوں نابود کردیا گیا) گویا وہ یہاں کھبی آباد ہی نہ ہوئے تھے۔ سنو! ثمود نے انکار کیا اپنے رب کا ۔ سنو ! بربادی ہو ثمود کے لیے"},{"SurahNumber":11,"VerseNumber":68,"Text":"اور بلاشبہ آئے ہمارے بھیجے ہوئے (فرشتے ) ابراہیم کے پاس خوشخبری لے کر انھوں نے کہا (اے خلیل) آپ پر سلام ہو۔ آپ نے فرمایا تم پر بھی سلام ہو۔ پھر آپ جلدی لے آئے (انکی ضیافت کے لیے ) ایک بچھڑا بھنا ہوا۔"},{"SurahNumber":11,"VerseNumber":69,"Text":"پھر جب دیکھا کہ ان کے ہاتھ نہیں بڑھ رہے کھانے کی طرف تو اجنبی خیال کیا انھیں اور دل ہی دل میں ان سے اندیشہ کرنے گلے فرشتوں نے کہا ڈریے نہیں ۔ ہمیں بھیجا گیا ہے قوم لوط کی طرف ۔"},{"SurahNumber":11,"VerseNumber":70,"Text":"اور آپکی اہلیہ (سارہ پاس) کھڑی تھیں وہ ہنس پڑیں تو ہم نے خوشخبری دی سارہ کو اسحاق کی اور اسحاق کے بعد یعقوب کی ۔"},{"SurahNumber":11,"VerseNumber":71,"Text":"سارہ نے کہا وائے حیرانی! کیا میں بچہ جنوں گی حالانکہ میں بوڑھی ہوں اور یہ میرے میاں بھی بوڑھے ہیں۔ بلاشبہ یہ تو عجیب و غریب بات ہے۔"},{"SurahNumber":11,"VerseNumber":72,"Text":"فرشتے کہنے لگے کیا تم تعجب کرتی ہو اللہ کے حکم پر ؟ اللہ تعالیٰ کی رحمت اور اس کی برکتیں ہوں تم پر اے ابراہیم کے گھرانے والو! بیشک وہ ہر طرح تعریف کیا ہوا بڑی شان والا ہے۔"},{"SurahNumber":11,"VerseNumber":73,"Text":"پھر جب دور ہوگیا ابراہیم (علیہ السلام) سے خوف اور مل گیا انھین مژدہ تو وہ ہم سے جھگڑنے لگے قوم لوط کے بارے میں ۔"},{"SurahNumber":11,"VerseNumber":74,"Text":"بیشک ابراہیم بڑے بردبار ، رحم دل (اور) ہر حال میں ہماری طرف رجوع کرنے والے تھے۔"},{"SurahNumber":11,"VerseNumber":75,"Text":"اے ابراہیم ( علیہ السلام) ! اس بات کو رہنے دیجیے۔ بیشک آگیا تیرے رب کا حکم۔ اور ان پر آکر رہے گا عذاب جو پھیرا نہیں جاسکتا۔"},{"SurahNumber":11,"VerseNumber":76,"Text":"اور جب آئے ہمارے بھیجے ہوئے فرشتے لوط (علیہ ا لسلام) کے پاس وہ دلگیر ہوئے ان کے آنے سے اور بڑے پریشان ہوئے ان کی وجہ سے اور بولے آج کا دن تو بڑی مصیبت کا دن ہے۔"},{"SurahNumber":11,"VerseNumber":77,"Text":"اور (مہمانوں کی خبر سنتے ہی ) آئے ان کے پاس ان کی قوم کے لوگ دوڑتے ہوئے اور اس سے پہلے ہی وہ کیا کرتے تھے برے کام لوط نے کہا اے میری قوم! (دیکھو) یہ میری قوم کی بیٹیاں ہیں وہ پاک اور حلال ہیں تمھارے لیے تم خدا کا خوف کرو۔ اور مجھے رسوا نہ کرو میرے مہمانوں کے معاملے میں۔ کیا تم میں ایک بھی سمجھدار آدمی نہیں؟"},{"SurahNumber":11,"VerseNumber":78,"Text":"کہنے لگے تم خوب جانتے ہو ہمیں تمھاری (قوم کی ) بیٹیوں سے کوئی سروکار نہیں اور تم یہ بھی اچھی طرح جانتے ہو کہ ہم کیا چاہتے ہیں۔"},{"SurahNumber":11,"VerseNumber":79,"Text":"لوط نے (بصد حسرت ) کہا اے کاش! میرے پاس بھی تمہارے مقابلہ کی قوت ہوتی یا میں پناہ ہی لے سکتا کسی مضبوط سہارے کی۔"},{"SurahNumber":11,"VerseNumber":80,"Text":"فرشتوں نے کہا اے لوط ! ہم آپ کے رب کے بھیجے ہوئے ہیں یہ لوگ آپ کو کوئی گزند نہ پہنچا سکیں گے پس آپ لیکر نکل جائیے اپنے اہل و عیال کو جب رات کا کچھ حصہ گزر جائے اور پیچھے مڑ کر تم میں سے کوئی نہ دیکھے۔ مگر اپنی بیوی کو ساتھ نہ لے جائیے۔ بیشک وہی (عذاب ) اسے بھی پہنچے گا جو ان (دوسرے مجرموں) کو پہنچا۔ ان پر عذاب آنے کا مقررہ وقت صبح کا وقت ہے۔ کیا نہیں ہے صبح (بالکل) قریب؟"},{"SurahNumber":11,"VerseNumber":81,"Text":"پھر جب آپہنچا ہمارا حکم تو ہم نے کردیا اس کی بلندی کو اس کی پستی اور ہم نے برسا ئے ان پر پتھر آگ میں پکے ہوئے پے درپے۔"},{"SurahNumber":11,"VerseNumber":82,"Text":"جو نشان زدہ تھے آپ کے رب کی جانب سے۔ اور نہیں (لوط کی ) بستی (مکہ کے ) ظالموں سے کچھ دور۔"},{"SurahNumber":11,"VerseNumber":83,"Text":"اور اہل مدین کی طرف (ہم نے) انکے بھائی شیعب کو بھیجا ۔ آپ نے کہا اے میر قوم! عبادت کرو اللہ تعالیٰ کی نہیں تمھارا کوئی خدا اس کے بغیر ۔ اور نہ کمی کیا کر و ناپ اور تول میں مین دیکھتا ہوں تمھین کہ تم خوشحال ہو اور میں ڈرتا ہوں کہ کہیں تم پر اس دن کا عذاب نہ آجائے جو ہر چیز کو گھیر نے والا ہے۔"},{"SurahNumber":11,"VerseNumber":84,"Text":"اور اے میری قوم! پورا کیا کرو ناپ اور تول کو انصاف کے ساتھ اور نہ گھٹا کر دیا کرو لوگوں کو ان کی چیزیں اور نہ پھرو زمین میں فساد برپا کرتے ہوئے۔"},{"SurahNumber":11,"VerseNumber":85,"Text":"جو بچ رہے اللہ تعالیٰ کے دیے سے وہی بہتر ہے تمھارے لیے اگر تم ایمان دار ہو ۔ اور نہیں ہوں میں تم پر نگہبان ۔"},{"SurahNumber":11,"VerseNumber":86,"Text":"قوم نے کہا اے شعیب! کیا تمھاری نماز تمھیں حکم دیتی ہے کہ ہم چھوڑ دیں انھیں جن کی عبادت کیا کرتے تھے ہمارے باپ دادا یا نہ تصرف کریں اپنے مالوں میں سے جیسے ہم چاہیں (ازراہ تمسخر بولے) بس تم ہی ایک دانا (اور) نیک چلن رہ گئے ہو۔"},{"SurahNumber":11,"VerseNumber":87,"Text":"آپ نے کہا اے میری قوم! بھلا یہ تو بتاؤ اگر میں روشن دلیل پر ہوں اپنے رب کی طرف سے اور اس نے عطا بھی کی ہو مجھے اپنی جناب سے عمدہ روزی اور مین یہ بھی نہیں چاہتا کہ خود تمھارے خلاف کرنے لگوں اس امر میں جس سے میں تمھیں روکتا ہوں (نیز) نہیں چاہتا ہوں مگر (تمھاری) اصلاح اور درستی جہاں تک میرا بس ہے اور نہیں میرا راہ پانا۔ مگر اللہ تعالیٰ کی امداد سے اسی پر میں نے بھروسہ کیا ہے اور اسی کی طرف رجوع کرتا ہوں۔"},{"SurahNumber":11,"VerseNumber":88,"Text":"اور اے میری قوم ! ہر گز نہ اکسائے تمھیں میری عداوت (اللہ کی نافرمانی پر ) مبادا پہنچے تمھیں بھی ایسا عذاب جو پہنچا تھا قوم نوح ( علیہ السلام) یا قوم ہود ( علیہ السلام) یا قوم صالح ( علیہ السلام) کو۔ اور قوم لوط ( علیہ السلام) تو تم سے کچھ دور نہیں۔"},{"SurahNumber":11,"VerseNumber":89,"Text":"اور مغفرت طلب کرو اپنے رب سے پھر (دل و جان) سے رجوع کرو اسکی طرف بیشک میرا رب بڑا مہربان (اور ) پیار کرنیوالا ہے۔"},{"SurahNumber":11,"VerseNumber":90,"Text":"وہ بولے اے شیعب ہم نہیں سمجھ سکتے بہت سی باتیں جو تو کہتا ہے اور بلاشبہ ہم دیکھتے ہیں تجھے کہ تو ہم میں بہت کمزور ہے اور اگر تمھارے کنبہ کا لحاظ نہ ہوتا تو ہم نے تمھیں سنگسار کردیا ہوتا اور نہیں ہو تم ہم پر غالب۔"},{"SurahNumber":11,"VerseNumber":91,"Text":"آپ نے فرمایا اے میری قوم ! کیا میرا کنبہ زیادہ معزز ہے تمھارے نذدیک اللہ تعالیٰ سے ۔ اور تم نے ڈال دیا ہے اسے پس پشت ۔ بیشک میرا رب جو عمل تم کرتے ہو (اسکو اپنے علم سے ) احاطہ کیے ہوئے ہے۔"},{"SurahNumber":11,"VerseNumber":92,"Text":"اور اے میری قوم! تم عمل کیے جاؤ اپنی جگہ پر (اور) میں (اپنے طور پر ) عمل پیرا ہوں ۔ تمھیں پتہ چل جائے گا کہ کس پر آتا ہے عذاب جو رسوا کردے گا اور کون جھوٹا ہے۔ اور تم بھی انتظار کرو میں بھی تمھارے ساتھ انتظار کرنے والا ہوں۔"},{"SurahNumber":11,"VerseNumber":93,"Text":"اور جب آپہنچا ہمارا حکم (یعنی عذاب) تو ہم نے بچا لیا شعیب کو اور انھیں جو ایمان لائے تھے آپ کے ساتھ اپنی خاص رحمت سے اور آلیا ظالموں کو خوفناک کڑک نے تو صبح کی انھوں نے اپنے گھروں میں اس حال میں کہ وہ گھٹنوں کے بل گرے پڑے تھے ۔"},{"SurahNumber":11,"VerseNumber":94,"Text":"گویا کبھی وہ ان میں بسے ہی نہ تھے سنو! ہلاکت ہو مدین کے لیے جیسے ہلاک ہوچکے تھے ثمود۔"},{"SurahNumber":11,"VerseNumber":95,"Text":"اور بیشک ہم نے بھیجا موسیٰ ( علیہ السلام) کو اپنی خاص نشانیوں اور صریح غلبہ کے ساتھ۔"},{"SurahNumber":11,"VerseNumber":96,"Text":"فرعون اور اس کے درباریوں کی طرف تو انھوں نے پیروی کی فرعون کے حکم کی۔ اور فرعون کا حکم بالکل غلط تھا ۔"},{"SurahNumber":11,"VerseNumber":97,"Text":"وہ اپنی قوم کے آگے آگے ہوگا۔ روز قیامت اور لا ڈالیگا انھیں آتشِ (جہنم) میں۔ بہت بری داخل ہونے کی جگہ ہے جہاں انھیں داخل کیا جائے گا۔"},{"SurahNumber":11,"VerseNumber":98,"Text":"اور ان پر بھیجی جاتی رہے گی اس دنیا میں لعنت اور قیامت کے دن بھی بہت برا عطیہ ہے جو انھیں دیا جائیگا۔"},{"SurahNumber":11,"VerseNumber":99,"Text":"یہ ان بستیوں کی بعض خبریں ہیں جو ہم بیان کررہے ہیں آپ سے ان میں سے کچھ ہیں اور کچھ کٹ گئی ہیں۔"},{"SurahNumber":11,"VerseNumber":100,"Text":"اور نہیں ظلم کیا ہم نے ان پر بلکہ انھوں نے خود زیادتی کی تھی اپنی جانوں پر ۔ پس نہ فائدہ پہنچایا انھیں ان کے (جھوٹے) خداؤں نے جن کی وہ عبادت کیا کرتے تھے اللہ تعالیٰ کے سوا کچھ بھی جب آگیا حکم آپ کے رب کا ۔ ان دیوتاؤں نے تو فقط ان کی بربادی میں ہی اضافہ کیا۔"},{"SurahNumber":11,"VerseNumber":101,"Text":"اور یونہی گرفت ہوتی ہے آپ کے رب کی جب وہ پکڑ تا ہے بستیوں کو درآلخالیکہ وہ ظالم ہوتی ہیں بیشک اس کی پکڑ بڑی دردناک (اور ) سخت ہوتی ہے۔"},{"SurahNumber":11,"VerseNumber":102,"Text":"بیشک ان واقعات میں (عبرت کی ) نشانی ہے اس کے لیے جو ڈرتا ہے عذاب آخرت سے یہ وہ دن ہے جس دن اکھٹے کیے جائیں گے سب لوگ اور یہ وہ دن ہے جب سب کو حاضر کیا جائیگا ۔"},{"SurahNumber":11,"VerseNumber":103,"Text":"اور ہم نے نہیں مؤخر کیا ہے اسے مگر ایک مقرر مدت تک جو گنی ہوئی ہے۔"},{"SurahNumber":11,"VerseNumber":104,"Text":"جب وہ دن آئیگا تو (اس کی ہیبت سے ) کوئی شخص نہیں بول سکے گا بجز اسکی اجازت کے بعض ان میں سے بدنصیب ہوں گے اور بعض خوش نصیب۔"},{"SurahNumber":11,"VerseNumber":105,"Text":"سو وہ جو بدنصیب ہیں وہ آگ میں ہوں گے ان کے (مقدر میں) وہاں چیخنا اور چلانا ہوگا۔"},{"SurahNumber":11,"VerseNumber":106,"Text":"وہ دوزخ میں رہیں گے جب تک آسمان اور زمین قائم ہیں مگر جتنا چاہے آپ کا پروردگار بیشک آپ کو مرتبہء کمال تک پہنچا نے والا کرتا ہے جو چاہتا ہے۔"},{"SurahNumber":11,"VerseNumber":107,"Text":"اور وہ جو خوش نصیب ہیں تو وہ (نعیم) جنت میں ہوں گے ہمیشہ رہیں گے اس میں جب تک آسمان اور زمین قائم ہیں مگر جتنا چاہے آ پ کا رب ۔ یہ وہ عطا ہے جو ختم نہیں ہوگی۔"},{"SurahNumber":11,"VerseNumber":108,"Text":"(تو اے سننے والے!) نہ ہوجا تو شک میں انکے متعلق جنکی یہ پوجا کرتے ہیں ۔ وہ نہیں پوجتے مگر ایسے ہی جیسے پوجتے تھے انکے باپ دادا اس سے پہلے۔ اور ہم یقیناً پورا پورا دینے والے ہیں انھیں ان کا حصہ جس میں ذرا کمی نہیں ہوگی۔"},{"SurahNumber":11,"VerseNumber":109,"Text":"اور بیشک ہم نے عطا فرمائی موسیٰ کو کتاب پھر اختلاف کیا جانے لگا اس میں اور اگر ایک بات پہلے سے نہ طے کردی گئی ہوتی آپ کے پروردگار کی جانب سے تو یہ فیصلہ کردیا گیا ہوتا انکے درمیان اور وہ بیشک وہ ایسے شبہ میں ہیں اسکے متعلق جو بےچین کردینے والا ہے۔"},{"SurahNumber":11,"VerseNumber":110,"Text":"اور یقیناً ان سب اختلاف کرنے والوں کو پورا پورا بدلہ دیگا انھیں آپ کا رب ان کے کرتو توں کا ۔ بیشک اللہ تعالیٰ جو وہ کام کرتے ہیں ان سے خوب آگاہ ہے۔"},{"SurahNumber":11,"VerseNumber":111,"Text":"پس آپ ثابت قد م رہیے جیسے حکم دیا گیا ہے آپکو اور وہ بھی (ثابت قد م رہیں) جو تائب ہوکر آپکے ہمراہ ہیں اور سرکشی نہ کرو بیشک جو کچھ تم کرتے ہو وہ اسے خوب دیکھ رہا ہے ۔"},{"SurahNumber":11,"VerseNumber":112,"Text":"اور مت جھکو انکی طرف جنھوں نے ظلم کیا ورنہ چھوئے گی تمھیں بھی آگ ۔ اور (اس وقت) نہیں ہوگا تمھارے لیے اللہ تعایٰ کے سوا کوئی مددگار پھر تمھاری مدد بھی نہ کی جائے گی۔"},{"SurahNumber":11,"VerseNumber":113,"Text":"اور قائم کیجیے نماز دن کے دونوں سروں پر اور کچھ رات کے حصوں میں ۔ بیشک نیکیاں مٹا دیتی ہیں برائیوں کو یہ نصیحت ہے نصیحت قبول کرنیوالوں کے لیے۔"},{"SurahNumber":11,"VerseNumber":114,"Text":"اور آپ صبر کیجیے بلاشبہ اللہ تعالیٰ ضائع نہیں کرتا نیکوں کے اجر کو ۔"},{"SurahNumber":11,"VerseNumber":115,"Text":"تو کیوں ایسا نہ ہوا کہ ان امتوں میں جو تم سے پہلے گزری ہیں ایسے زیرک لوگ ہوتے جو روکتے زمین میں فتنہ و فساد برپا کرنے سے مگر وہ قلیل تھے جنھیں ہم نے نجات دی تھی ان سے۔ اور پیچھے پڑے رہے ظالم اس عیش و طراب کے جس میں وہ تھے اور وہ مجرم تھے۔"},{"SurahNumber":11,"VerseNumber":116,"Text":"اور آپ کا رب ایسا نہیں کہ برباد کردے بستیوں کو ظلم سے حالانکہ ان میں بسنے والے نیکو کار ہوں۔"},{"SurahNumber":11,"VerseNumber":117,"Text":"اور اگر چاہتا آپ کا رب تو بنا دیتا سب لوگوں کو ایک ہی امت (لیکن حکمت کا یہ تقاضا نہیں اس لیے) وہ ہمشہ آپس میں اختلاف کرتے رہینگے۔"},{"SurahNumber":11,"VerseNumber":118,"Text":"مگر جن پر آپ کے رب نے رحم فرمایا ( وہ اس فتنہ سے محفوظ رہیں گے) اور اسی (رحمت ) کے لیے انھیں پیدا فرمایا ہے اور پوری ہوگئی آپ کے رب کی (یہ) بات کہ میں ضرور بھردونگا جہنم کو جن و انسان دونوں سے۔"},{"SurahNumber":11,"VerseNumber":119,"Text":"اور یہ سب جو ہم بیان کرتے ہیں آپ سے پیغمروں کی سرگزشتیں یہ اس لیے ہیں کہ پختہ کردیں ان سے آپ کے قلبِ (مبارک) کو اور آبا ہے آپ کے پاس اس سورۃ میں حق اور یہ نصیحت اور یاد دہانی ہے اہل ایمان کے لیے۔"},{"SurahNumber":11,"VerseNumber":120,"Text":"اور آپ فرمادیجیے انھیں جو ایمان نہیں لائے کہ تم عمل کرتے رہو اپنی جگہ پر اور ہم (اپنے طور پر ) عمل پیرا ہیں۔"},{"SurahNumber":11,"VerseNumber":121,"Text":"اور تم بھی انتظار کرو ۔ ہم بھی منتظر ہیں۔"},{"SurahNumber":11,"VerseNumber":122,"Text":"اور اللہ ہی کے لیے ہے چھپی ہوئی چیزیں آسمانوں کی اور زمین کی ۔ اور اسی کی طرف لوٹائے جاتے ہیں سارے کام۔ تو آپ بھی اسی کی عبادت کیجیے اور اسی پر بھروسہ رکھیے۔ اور نہیں ہے آپ کا رب بےخبر اس سے جو تم لوگ کرتے ہو۔"},{"SurahNumber":11,"VerseNumber":123,"Text":"الف۔ لا۔ م ۔ ر یہ آیتیں ہیں روشن کتاب کی ۔"},{"SurahNumber":12,"VerseNumber":1,"Text":"بیشک ہم نے اتارا اسے یعنی قرآن عربی کو تاکہ تم (اسے ) خوب سمجھ سکو۔"},{"SurahNumber":12,"VerseNumber":2,"Text":"ہم بیان کرتے ہیں آپ سے ایک بہترین قصہ اس قرآن کے ذریعہ جو ہم نے آپ کی طرف وحی کیا ہے۔ اگرچہ آپ اِ س سے پہلے غافلوں میں سے تھے۔"},{"SurahNumber":12,"VerseNumber":3,"Text":"یاد کرو جب کہا یوسف نے اپنے والد سے اے میرے محترم باپ! میں نے خواب میں دیکھا ہے گیارہ ستاروں کو اور سورج اور چاند کو میں نے دیکھا کہ وہ مجھے سجدہ کررہے ہیں۔"},{"SurahNumber":12,"VerseNumber":4,"Text":"آپ نے فرمایا اے میرے بچے نہ بیان کرنا اپنا خواب اپنے بھائیوں سے ورنہ وہ سازش کریں گے تیرے خلاف ۔ بیشک شیطان انسان کا کھلا دشمن ہے۔"},{"SurahNumber":12,"VerseNumber":5,"Text":"اور اس طرح چن لے گا تجھے تیرا رب اور سکھادے گا تجھے باتوں کا انجام (یعنی خوابوں کی تعبیر) اور پورا فرمائے گا اپنا انعام تجھ پر اور یعقوب کے گھرانے پر جیسے اس نے پورا فرمایا اپنا انعام اس سے پہلے تیرے دو باپوں ابراہیم اور اسحٰق پر یقیناً تیرا پروردگار سب کچھ جاننے والا بہت دانا ہے۔"},{"SurahNumber":12,"VerseNumber":6,"Text":"بیشک یوسف اور اسکے بھائیوں ( کے قصہ) میں (عبرت کی ) کئی نشانیاں ہیں دریافت کرنے والوں کے لیے ۔"},{"SurahNumber":12,"VerseNumber":7,"Text":"جب بھائیوں نے (آپس میں) کہا کہ یوسف اور اس کا بھائی زیادہ پیارا ہے ہمارے باپ کو ہم سے حالانکہ ہم ایک (مضبوط ) جتھہ ہیں۔ یقیناً ہمارے والد (ایسا کرنے میں ) کھلی غلطی کا شکا ر ہیں۔"},{"SurahNumber":12,"VerseNumber":8,"Text":"قتل کرڈالو یوسف کو یا دور پھینک آؤ اسے کسی علاقہ میں (یوں) تنہا ہوجائے گا تمھاری طرف تمھارے باپ کا رخ اور ہوجانا اس کے بعد (توبہ کرکے) نیک قوم۔"},{"SurahNumber":12,"VerseNumber":9,"Text":"(یہ سن کر) ان میں سے ایک کہنے والے نے کہا کہ نہ قتل کرو یوسف کو (بلکہ ) پھینک دو اسے کسی گہرے کنوئیں کی تاریک تہہ میں اٹھالیں گے اسے کوئی راہ چلتے مسافر۔ اگر تم نے کچھ کرنا ہی ہے۔"},{"SurahNumber":12,"VerseNumber":10,"Text":"(یہ طے کرنے کے بعد ) انھوں نے (آکر) کہا اے ہمارے باپ! کیا ہوا آپ کو آپ اعتبار ہی نہیں کرتے ہم پر یوسف کے بارے میں حالانکہ ہم تو اسکے سچے خیر خواہ ہیں۔"},{"SurahNumber":12,"VerseNumber":11,"Text":"آپ بھیجیے اسے ہمارے ساتھ کل تاکہ خوب کھائے پیئے اور کھیلے کودے اور (کوئی فکر نہ کیجیے) ہم اسکے نگہبان ہیں۔"},{"SurahNumber":12,"VerseNumber":12,"Text":"آپ نے فرمایا بیشک مجھے غمزدہ بناتی ہے یہ بات کہ تم اسے لے جاؤ اور میں ڈرتا ہوں کہ کہیں کھا نہ جائے اس کو بھیڑیا اور تم (سیر و تفریح کے باعث) اس سے بےخبر ہو۔"},{"SurahNumber":12,"VerseNumber":13,"Text":"کہنے لگے اگر کھاجائے اسے بھیڑیا حالانکہ ہم ایک مضبوط جتھہ ہیں بلا شبہ ہم تو بڑے زیاں کار ہوئے"},{"SurahNumber":12,"VerseNumber":14,"Text":"پھر جب بڑے اصرار سے اسے لے گئے اور سب نے یہی طے کرلیا کہ ڈال دیں گے اسے کسی گہرے کنوئیں کی تاریک تہہ میں اور عن اس وقت ہم نے اسکی طرف وحی کی (گھبراؤ نہیں ) تم ضرور انھیں آگاہ کرو گے ان کے اس فعل پر ۔ اور وہ (تیرے رتبہء عالی کو ) نہیں سمجھتے"},{"SurahNumber":12,"VerseNumber":15,"Text":"اور آئے اپنے باپ کے پاس عشاء کے وقت گریہ زاری کرتے ہوئے"},{"SurahNumber":12,"VerseNumber":16,"Text":"(آکر ) کہا باوا جی ! ہم ذرا گئے کہ دوڑ لگائیں اور ہم چھوڑ گئے یوسف کو اپنے سامان کے پاس (ہائے افسوس) کھا گیا اس کو بھیڑ یا ۔ اور آپ نہیں مانے گے ہمارے بات اگرچہ ہم سچے ہیں"},{"SurahNumber":12,"VerseNumber":17,"Text":"اور لے آئے اس کی قیمیض پر جھوٹا خون لگا کر آپ نے فرمایا (غلط کہتے ہو یوں نہیں) بلکہ آراستہ کردکھایا تمہیں تمھارے نفسوں نے اس (سنگین جرم) کو ( اس جانکاہ حادثہ ) پر صبر جمیل کرونگا اور اللہ تعالیٰ سے مدد مانگوں گا اس پر جو تم بیان کرتے ہو"},{"SurahNumber":12,"VerseNumber":18,"Text":"اور تھوڑی دیر بعد ایک قافلہ آیا تو اہل قافلہ نے (پانے لانے کے لیے ) اپنا آبکش بھیجا ۔ انے نے لٹکا دیا اپنا ڈول ۔ وہ پکار اٹھا مژدہ باد! یہ لو کتنا من مہنا بچہ ہے ۔ اور انھوں نے چھپا دیا اسے متاع (گرابنہا) سمجھتے ہوئے ۔ اور اللہ تعالیٰ خوب جاننے والا ہے جو وہ کررہے تھے"},{"SurahNumber":12,"VerseNumber":19,"Text":"اور انھوں نے بیچ ڈالا یوسف کو حقیر سی قیمت پر چند درہموں کے عوض اور وہ (پہلے ہی ) اس میں کوئی دلچسپی نہیں رکھتے تھے"},{"SurahNumber":12,"VerseNumber":20,"Text":"اور کہا اس شخص نے جس نے یوسف کو خریدا تھا اہل مصر سے اپنی بیوی کو عزت و اکرام سے اسے ٹھراؤ شاید یہ ہمیں نفع پہنچائے یا بنالیں ہم اسے اپنا فرزند اور یوں (اپنی حکمت کاملہ سے) ہم نے قرار بخشا یوسف کو (مصر کی ) سرزمین میں اور تاکہ ہم سکھادیں اسے خوابوں کی تعبیر ۔ اور اللہ تعالیٰ غالب ہے اپنے ہر کام پر لیکن اکثر لوگ (اس حقیقت کو ) نہیں جانتے"},{"SurahNumber":12,"VerseNumber":21,"Text":"اور جب وہ پہنچے اپنے پورے جوبن کو تو ہم نے عطا فرمائی انھیں نبوت اور علم۔ اور یونہی ہم نیک جزا دیتے ہیں اچھے کام کرنیوالوں کو"},{"SurahNumber":12,"VerseNumber":22,"Text":"اور بہلانے پھسلانے لگی انھیں وہ عورت جس کے گھر میں آپ تھے کہ ان سے مطلب براری کرے اور (ایک دن) ان نے تمام دروازے بند کردیئے اور (بصد ناز ) کہنے لگی بس آبھی جا۔ یوسف (پاکباز) نے فرمایا خدا کی پناہ! (یوں نہیں ہوسکتا) وہ (تیراخاوند) میرا محسن ہے ۔ اس نے مجھے بڑی عزت سے ٹھیرا یا ہے بیشک ظالم فلاح نہیں پاتے"},{"SurahNumber":12,"VerseNumber":23,"Text":"اور اس عورت نے توقصد کرلیا تھا ان کا اور وہ بھی قصد کرتے اس کا اگر نہ دیکھ لیتے اپنے رب کی کی (روشن) دلیل۔ یوں ہوا تاکہ ہم دور کردیں یوسف سے برائی اور بےحیائی کو۔ بیشک وہ ہمارے ان بندوں میں سے تھا جو چن لئے گئے ہوں"},{"SurahNumber":12,"VerseNumber":24,"Text":"اور وہ دونوں دوڑ پڑے دروازے کی طرف اور اس عورت نے پھاڑ ڈالا اس کا کرتا پیچھے سے اور (اتفاق ایسا ہوا کہ ) ان دونوں نے کھڑا پایا اس کے خاوند کو دروازے کے پاس ۔ جھٹ بول اٹھی (میرے سرتاج ! بتائیے) کیا سزا ہے اس کی جو ارادہ کرے تیری بیوی کے ساتھ برائی کا بجز اسکے کہ اسے قید کردیا جائے یا (اسے ) دردناک عذاب دیا جائے"},{"SurahNumber":12,"VerseNumber":25,"Text":"آپ نے (جواباً) فرمایا (میں نے نہیں بلکہ ) اس نے بہلانا چاہا ہے مجھے کہ مطلب براری کرے اور گواہی دی ایک گواہ نے جو اس عورت کے خاندان سے تھا (کہ دیکھو!) اگر یوسف کی قمیض آگے سے پھٹی ہوئی ہے تو اس نے سچ کہا اور وہ جھوٹوں میں سے ہے"},{"SurahNumber":12,"VerseNumber":26,"Text":"اور اگر اس کی قمیض پھٹی ہوئی ہو پیچھے سے تو پھر اس نے جھوٹ بولا اور یوسف سچوں میں سے ہے"},{"SurahNumber":12,"VerseNumber":27,"Text":"پس جب عزیز نے دیکھا پیراہن یوسف کو کہ پھٹا ہوا ہے پیچھے سے تو بول اٹھا یہ سب تم عورتوں کا فریب ہے ۔ بیشک تم عورتوں کا فریب بڑا (خطرناک) ہوتا ہے"},{"SurahNumber":12,"VerseNumber":28,"Text":"اے یوسف (پاکباز) اس بات کو جانے دو اور (اے عورت) اپنے گناہ کی معافی مانگ بیشک تو ہی قصور واروں میں سے ہے"},{"SurahNumber":12,"VerseNumber":29,"Text":"اور کہنے لگیں عورتیں شہر میں کہ عزیز کی بیوی بہلاتی ہے اپنے (نوجوان) غلام کو تاکہ اس سے مطلب براری کرے اس کے دل میں گھر کر گئی ہے اسکی محبت ۔ ہم دیکھ رہی ہیں اسے کہ وہ کھلی گمراہی میں ہے"},{"SurahNumber":12,"VerseNumber":30,"Text":"پس جب زلیخا نے سنا انکی مکارانہ باتوں کو تو اس نے انھیں بلا بھیجا اور تیار کیں ان کے لیے مسندیں اور (جب وہ آگئیں تو ) دے دی ہر ایک کو ان میں سے ایک ایک چھری اور یوسف کو کہا کہ (ذرا ) نکل (تو) آؤ ان کے سامنے سے ۔ پس جب (یوسف آئے اور) انھوں نے اس کو دیکھا تو اس کی عظمت (حسن) کی قائل ہوگئیں اور (وارفتگی کے عالم میں) کاٹ بیھٹیں اپنے ہاتھوں کو اور کہہ اٹھیں سبحان اللہ ! یہ انسان نہیں بلکہ یہ تو کوئی معزز فرشتہ ہے۔"},{"SurahNumber":12,"VerseNumber":31,"Text":"زلیخا (فاتحانہ انداز میں) بولی یہ ہے وہ (پیکر رعنائی) جس کے بارے میں تم مجھے ملامت کیا کرتی تھیں ۔ بخدا میں نے اسے بہت بہلایا پھسلایا لیکن وہ بچا ہی رہا اور اگر وہ نہ بجا لایا جو میں اس کو حکم دیتی ہوں تو اسے قید کردیا جائے گا اور وہ ہوجائے گا ان لوگوں سے جو بےآبرو ہیں"},{"SurahNumber":12,"VerseNumber":32,"Text":"یوسف نے عرض کی اے میرے پروردگار ! قید خانہ (کی صعوبتیں مجھے زیادہ پسند ہیں اس گناہ سے جس کی طرف یہ مجھے بلاتی ہیں اور اگر تو (اپنی عنایت سے) نہ دور کرے مجھ سے ان کے مکر کو تو میں مائل ہوجاؤنگا انکی طرف اور بن جاؤں گا نادانوں سے۔"},{"SurahNumber":12,"VerseNumber":33,"Text":"پس قبول فرمالی اس کی دعا اسکے رب نے اور دور کردیا اس سے ان عورتوں کے مرکو فریب کو ۔ بیشک وہ (اپنے بندوں کی فریادیں ) سننے والا اور ان کے (حالات ) خوب جاننے والا ہے"},{"SurahNumber":12,"VerseNumber":34,"Text":"پھر مناسب معلوم ہوا انھیں اسکے باوجود کہ وہ (یوسف کی پاکبازی کی ) نشانیاں دیکھ چکے تھے کہ وہ اسے قید کردیں کچھ عرصہ تک"},{"SurahNumber":12,"VerseNumber":35,"Text":"اور داخل ہوئے آپ کے ساتھ ہی قید خانہ میں دو نوجوان ان میں سے ایک نے (آکر) کہا کہ میں نے (خواب میں) اپنے آپ کو دیکھا ہے کہ میں شراب نچوڑ رہا ہوں۔! اور دوسرے نے کہا میں نے خواب میں اپنے آپکو دیکھا کہ میں اٹھائے ہوئے ہوں اپنے سر پر کچھ روٹیاں ، پرندے کھارہے ہیں اس میں سے ۔ آپ بتائیے ہمیں اسکی تعبیر۔ بیشک ہم دیکھ رہے ہیں آپ کو نیکو کاروں سے"},{"SurahNumber":12,"VerseNumber":36,"Text":"آپ نے فرمایا نہیں آئیگا تمھارے پاس کھانا جو تمہیں کھلایا جاتاہے مگر میں تمھٰن بتادونگا اسکی تعبیر اس سے پیشتر کہ کھانا تمھارے پاس آئے۔ یہ ان علموں میں سے ہے جو سکھایا ہے مجھے میرے رب نے ۔ میں نے چھوڑ دیا ہے دین اس قوم کا جو نہیں ایمان لاتے اللہ تعالیٰ پر نیز وہ آکرت کا انکار کرنے والے ہیں"},{"SurahNumber":12,"VerseNumber":37,"Text":"اور میں تو پیرو بن گیا اپنے باپ دادا ابراہیم (علیہ السلام) اسحاق اور یعقوب کے دین کا نہیں روا ہمارے لیے کہ ہم شریک ٹھیرائیں اللہ تعالیٰ کے ساتھ کسی چیز کو ۔ یہ (توحید پر ایمان) تو اللہ تعالیٰ کا خاص احسان ہے ہم پر اور لوگوں پر لیکن بہت سے لوگ اس احسان پر شکر ہی بجا نہیں لاتے"},{"SurahNumber":12,"VerseNumber":38,"Text":"اے قید خانہ کے میرے دو رفیقو! (یہ تو بتاؤ) کیا بہت سے جدا جدا رب بہتر ہیں یا ایک اللہ جو سب پر غالب ہے"},{"SurahNumber":12,"VerseNumber":39,"Text":"تم نہیں پوجتے اس کے علاوہ مگر چند ناموں کو جو رکھ لیے ہیں تم نے اور تمھارے باپ دادا نے ۔ نہیں اتاری اللہ تعالیٰ نے ان کے لیے کوئی دلیل۔ نہیں ہے حکم (کا اختیار کسی کو ) سوائے اللہ تعالیٰ کے اسی نے یہ حکم دیا ہے کہ کسی کی عبادت نہ کرو بجز اس کے یہی دین قیم ہے لیکن بہت سے لوگ (اس حقیقت کو) نہیں جانتے"},{"SurahNumber":12,"VerseNumber":40,"Text":"اے قید خانہ کے میرے دو ساتھیوں ! (اب خوابوں کی تعبیر سنو) تم میں سے ایک (یعنی پہلا) تو پلایا کرے گا اپنے مالک کو شراب۔ لیکن دوسرا سولی دیا جائے گا اور (نوچ ) کھائیں گے پرندے اس کے سر سے۔ (اٹل ) فیصلہ ہوچکا اس بات کا جس کے متعلق تم دریافت کرتے ہو"},{"SurahNumber":12,"VerseNumber":41,"Text":"اور کہا (یوسف علیہ السلام ) نے اسے جسکے بارے میں آپ کو یقین تھا کہ وہ نجات پاجائے گا ان دونوں سے کہ میرا تذکرہ کرنا اپنے آقا کے پاس ۔ لیکن فراموش کرادیا اسے شیطان نے کہ وہ ذکر کرے اپنے بادشاہ کے پاس۔ پس آپ ٹھیرے رہے قید خانہ میں کئی سال"},{"SurahNumber":12,"VerseNumber":42,"Text":"اور (کچھ عرصہ بعد ایک روز) بادشاہ نے کہا کہ میں (خواب میں کیا) دیکھتا ہوں کہ ساتھ گائیں ہیں موٹی تازی کھارہی ہیں انھیں ساتھ دبلی گائیں اور سات سبز خوشے ہیں اور دوسرے ساتھ خشک سوکھے ہوئے۔ اے درباریوں! بتاؤ مجھے میرے خواب کی تعبیر اگر تم خوابوں کی تعبیر بتایا کرتے ہو"},{"SurahNumber":12,"VerseNumber":43,"Text":"درباریوں نے کہا (اے بادشاہ) یہ خواب پریشان ہیں اور ہم پریشان خوابوں کی تعبیر جاننے والے نہیں"},{"SurahNumber":12,"VerseNumber":44,"Text":"اور (اس وقت) بولا وہ شخص جو بچ گیا تھا ان دو (قید یوں) سے اور (اب) اسے یوسف کی یاد آئی ایک عرصہ بعد۔ میں بتاتا ہوں تمھیں اس خواب کی تعبیر مجھے (قید خانہ تک) جانے دیجیے"},{"SurahNumber":12,"VerseNumber":45,"Text":"اے یوسف! اے صدیق! بتائیے ہمیں (اس خواب کی تعبیر) کہ ساتھ موٹی تازہ گائیں ہیں ۔ کھارہی ہیں انھیں ساتھ لاغر گائیں اور ساتھ خوشے ہیں سرسبز اور دوسرے (سات خوشے ) خشک تاکہ میں (آپ کا جواب لیکر ) واپس جاؤں لوگوں کی طرف شاید وہ (آپ کے علم و فضل کو ) جان لیں۔"},{"SurahNumber":12,"VerseNumber":46,"Text":"آپ نے فرمایا کہ تم کاشت کروے ساتھ سال تک حسب دستور۔ تو جو تم کاٹو گے اسے رہنے دو خوشوں میں مگر تھوڑا سا (ضرورت کے لیے نکال لو ) جسے تم کھالو"},{"SurahNumber":12,"VerseNumber":47,"Text":"پھر آئیں گے اس (خوشحالی ) کے بعد سات سال بہت سخت کھا جائیں گے جو ذخیرہ تم نے پہلے جمع کر رکھا ہوگا۔ ان کے لیے مگر تھوڑا سا جو تم محفوظ کرلوگے"},{"SurahNumber":12,"VerseNumber":48,"Text":"پھر آئے گا اس عرصہ کے بعد ایک سال جس میں مینہ برسایا جائے گا لوگوں کے لیے اور اس سال وہ (پھلوں کا ) رس نکالیں گے"},{"SurahNumber":12,"VerseNumber":49,"Text":"(یہ تعبیر سنتے ہی) بادشاہ نے کہا (فوراً) لے آؤ انہیں میرے پاس۔ پس جب (فرمان شاہی لیکر) انکے پاس قاصد آیا (تو) آپ نے فرمایا لوٹ جاؤ اپنے بادشاہ کے پاس اور اسے پوچھو کہ حقیقت حال کیا تھی ان عورتوں کی جنھوں نے کاٹ ڈالے تھے اپنے ہاتھ بےشک میرا پروردگار تو ان کے مکرو (فریب) سے خوب آگاہ ہے"},{"SurahNumber":12,"VerseNumber":50,"Text":"بادشاہ نے (ان عورتوں کو بلا کر ) پوچھا کیا معاملہ ہوا تمھارا جب تم نے یوسف کو بہلایا تھا اپنی مطلب براری کے لیے۔ (بیک زبان ) بولیں حاشالِلہ! نہیں معلوم ہوئی ہمیں تو اس میں ذرا برائی۔ عزیز کی بیوی (کو یارائے ضبط نہ رہا) کہنے لگی اب تو آشکارا ہوگیا حق۔ میں نے ہی اسے پھسلانا چاہا تھا اپنی مطلب براری کے لیے بخدا وہ تو سچا ہے۔"},{"SurahNumber":12,"VerseNumber":51,"Text":"یوسف ( علیہ السلام) نے کہا) یہ میں نے اس لیے کہا تھا تاکہ عزیز جان لے کہ میں نے اس کی غیر حاضری میں خیانت نہیں کی۔ اور یقیناً اللہ تعالیٰ کامیاب نہیں ہونے دیتا دغا بازوں کی فریب کاری کو"},{"SurahNumber":12,"VerseNumber":52,"Text":"یوسف ( علیہ السلام) نے کہا) یہ میں نے اس لیے کہا تھا تاکہ عزیز جان لے کہ میں نے اس کی غیر حاضری میں خیانت نہیں کی۔ اور یقیناً اللہ تعالیٰ کامیاب نہیں ہونے دیتا دغا بازوں کی فریب کاری کو"}]}