{"Id":55,"LanguageCodes":["bn","ben"],"Name":"ben-muhiuddinkhan","Author":"Muhiuddin Khan","Language":"Bengali","Description":"Bengali","Direction":"ltr","Source":"http://tanzil.net","Translations":[{"SurahNumber":51,"VerseNumber":31,"Text":"ইব্রাহীম বললঃ হে প্রেরিত ফেরেশতাগণ, তোমাদের উদ্দেশ্য কি"},{"SurahNumber":51,"VerseNumber":32,"Text":"তারা বললঃ আমরা এক অপরাধী সম্প্রদায়ের প্রতি প্রেরিত হয়েছি"},{"SurahNumber":51,"VerseNumber":33,"Text":"যাতে তাদের উপর মাটির ঢিলা নিক্ষেপ করি।"},{"SurahNumber":51,"VerseNumber":34,"Text":"যা সীমাতিক্রমকারীদের জন্যে আপনার পালনকর্তার কাছে চিহিߦ#2468; আছে।"},{"SurahNumber":51,"VerseNumber":35,"Text":"অতঃপর সেখানে যারা ঈমানদার ছিল, আমি তাদেরকে উদ্ধার করলাম।"},{"SurahNumber":51,"VerseNumber":36,"Text":"এবং সেখানে একটি গৃহ ব্যতীত কোন মুসলমান আমি পাইনি।"},{"SurahNumber":51,"VerseNumber":37,"Text":"যারা যন্ত্রণাদায়ক শাস্তিকে ভয় করে, আমি তাদের জন্যে সেখানে একটি নিদর্শন রেখেছি।"},{"SurahNumber":51,"VerseNumber":38,"Text":"এবং নিদর্শন রয়েছে মূসার বৃত্তান্তে; যখন আমি তাকে সুস্পষ্ট প্রমাণসহ ফেরাউনের কাছে প্রেরণ করেছিলাম।"},{"SurahNumber":51,"VerseNumber":39,"Text":"অতঃপর সে শক্তিবলে মুখ ফিরিয়ে নিল এবং বললঃ সে হয় যাদুকর, না হয় পাগল।"},{"SurahNumber":51,"VerseNumber":40,"Text":"অতঃপর আমি তাকে ও তার সেনাবাহিনীকে পাকড়াও করলাম এবং তাদেরকে সমুদ্রে নিক্ষেপ করলাম। সে ছিল অভিযুক্ত।"},{"SurahNumber":51,"VerseNumber":41,"Text":"এবং নিদর্শন রয়েছে তাদের কাহিনীতে; যখন আমি তাদের উপর প্রেরণ করেছিলাম অশুভ বায়ু।"},{"SurahNumber":51,"VerseNumber":42,"Text":"এই বায়ু যার উপর দিয়ে প্রবাহিত হয়েছিলঃ তাকেই চুর্ণ-বিচুর্ণ করে দিয়েছিল।"},{"SurahNumber":51,"VerseNumber":43,"Text":"আরও নিদর্শন রয়েছে সামূদের ঘটনায়; যখন তাদেরকে বলা হয়েছিল, কিছুকাল মজা লুটে নাও।"},{"SurahNumber":51,"VerseNumber":44,"Text":"অতঃপর তারা তাদের পালনকর্তার আদেশ অমান্য করল এবং তাদের প্রতি বজ্রঘাত হল এমতাবস্থায় যে, তারা তা দেখেছিল।"},{"SurahNumber":51,"VerseNumber":45,"Text":"অতঃপর তারা দাঁড়াতে সক্ষম হল না এবং কোন প্রতিকারও করতে পারল না।"},{"SurahNumber":51,"VerseNumber":46,"Text":"আমি ইতিপূর্বে নূহের সম্প্রদায়কে ধ্বংস করেছি। নিশ্চিতই তারা ছিল পাপাচারী সম্প্রদায়।"},{"SurahNumber":51,"VerseNumber":47,"Text":"আমি স্বীয় ক্ষমতাবলে আকাশ নির্মাণ করেছি এবং আমি অবশ্যই ব্যাপক ক্ষমতাশালী।"},{"SurahNumber":51,"VerseNumber":48,"Text":"আমি ভূমিকে বিছিয়েছি। আমি কত সুন্দরভাবেই না বিছাতে সক্ষম।"},{"SurahNumber":51,"VerseNumber":49,"Text":"আমি প্রত্যেক বস্তু জোড়ায় জোড়ায় সৃষ্টি করেছি, যাতে তোমরা হৃদয়ঙ্গম কর।"},{"SurahNumber":51,"VerseNumber":50,"Text":"অতএব, আল্লাহর দিকে ধাবিত হও। আমি তাঁর তরফ থেকে তোমাদের জন্যে সুস্পষ্ট সতর্ককারী।"},{"SurahNumber":51,"VerseNumber":51,"Text":"তোমরা আল্লাহর সাথে কোন উপাস্য সাব্যস্ত করো না। আমি তাঁর পক্ষ থেকে তোমাদের জন্য সুস্পষ্ট সতর্ককারী।"},{"SurahNumber":51,"VerseNumber":52,"Text":"এমনিভাবে, তাদের পূর্ববর্তীদের কাছে যখনই কোন রসূল আগমন করেছে, তারা বলছেঃ যাদুকর, না হয় উম্মাদ।"},{"SurahNumber":51,"VerseNumber":53,"Text":"তারা কি একে অপরকে এই উপদেশই দিয়ে গেছে? বস্তুতঃ ওরা দুষ্ট সম্প্রদায়।"},{"SurahNumber":51,"VerseNumber":54,"Text":"অতএব, আপনি ওদের থেকে মুখ ফিরিয়ে নিন। এতে আপনি অপরাধী হবেন না।"},{"SurahNumber":51,"VerseNumber":55,"Text":"এবং বোঝাতে থাকুন; কেননা, বোঝানো মুমিনদের উপকারে আসবে।"},{"SurahNumber":51,"VerseNumber":56,"Text":"আমার এবাদত করার জন্যই আমি মানব ও জিন জাতি সৃষ্টি করেছি।"},{"SurahNumber":51,"VerseNumber":57,"Text":"আমি তাদের কাছে জীবিকা চাই না এবং এটাও চাই না যে, তারা আমাকে আহার্য যোগাবে।"},{"SurahNumber":51,"VerseNumber":58,"Text":"আল্লাহ তা’আলাই তো জীবিকাদাতা শক্তির আধার, পরাক্রান্ত।"},{"SurahNumber":51,"VerseNumber":59,"Text":"অতএব, এই যালেমদের প্রাপ্য তাই, যা ওদের অতীত সহচরদের প্রাপ্য ছিল। কাজেই ওরা যেন আমার কাছে তা তাড়াতাড়ি না চায়।"},{"SurahNumber":51,"VerseNumber":60,"Text":"অতএব, কাফেরদের জন্যে দুর্ভোগ সেই দিনের, যেদিনের প্রতিশ্রুতি ওদেরকে দেয়া হয়েছে।"},{"SurahNumber":52,"VerseNumber":1,"Text":"কসম তূরপর্বতের"},{"SurahNumber":52,"VerseNumber":2,"Text":"এবং লিখিত কিতাবের"},{"SurahNumber":52,"VerseNumber":3,"Text":"প্রশস্ত পত্রে"},{"SurahNumber":52,"VerseNumber":4,"Text":"কসম বায়তুল-মামুর তথা আবাদ গৃহের"},{"SurahNumber":52,"VerseNumber":5,"Text":"এবং সমুন্নত ছাদের"},{"SurahNumber":52,"VerseNumber":6,"Text":"এবং উত্তাল সমুদ্রের"},{"SurahNumber":52,"VerseNumber":7,"Text":"আপনার পালনকর্তার শাস্তি অবশ্যম্ভাবী"},{"SurahNumber":52,"VerseNumber":8,"Text":"তা কেউ প্রতিরোধ করতে পারবে না।"},{"SurahNumber":52,"VerseNumber":9,"Text":"সেদিন আকাশ প্রকম্পিত হবে প্রবলভাবে।"},{"SurahNumber":52,"VerseNumber":10,"Text":"এবং পর্বতমালা হবে চলমান"},{"SurahNumber":52,"VerseNumber":11,"Text":"সেদিন মিথ্যারোপকারীদের দুর্ভোগ হবে"},{"SurahNumber":52,"VerseNumber":12,"Text":"যারা ক্রীড়াচ্ছলে মিছেমিছি কথা বানায়।"},{"SurahNumber":52,"VerseNumber":13,"Text":"সেদিন তোমাদেরকে জাহান্নামের অগ্নির দিকে ধাক্কা মেরে মেরে নিয়ে যাওয়া হবে।"},{"SurahNumber":52,"VerseNumber":14,"Text":"এবং বলা হবেঃ এই সেই অগ্নি, যাকে তোমরা মিথ্যা বলতে"},{"SurahNumber":52,"VerseNumber":15,"Text":"এটা কি জাদু, না তোমরা চোখে দেখছ না"},{"SurahNumber":52,"VerseNumber":16,"Text":"এতে প্রবেশ কর অতঃপর তোমরা সবর কর অথবা না কর, উভয়ই তোমাদের জন্য সমান। তোমরা যা করতে তোমাদেরকে কেবল তারই প্রতিফল দেয়া হবে।"},{"SurahNumber":52,"VerseNumber":17,"Text":"নিশ্চয় খোদাভীরুরা থাকবে জান্নাতে ও নেয়ামতে।"},{"SurahNumber":52,"VerseNumber":18,"Text":"তারা উপভোগ করবে যা তাদের পালনকর্তা তাদের দেবেন এবং তিনি জাহান্নামের আযাব থেকে তাদেরকে রক্ষা করবেন।"},{"SurahNumber":52,"VerseNumber":19,"Text":"তাদেরকে বলা হবেঃ তোমরা যা করতে তার প্রতিফলস্বরূপ তোমরা তৃপ্ত হয়ে পানাহার কর।"},{"SurahNumber":52,"VerseNumber":20,"Text":"তারা শ্রেণীবদ্ধ সিংহাসনে হেলান দিয়ে বসবে। আমি তাদেরকে আয়তলোচনা হুরদের সাথে বিবাহবন্ধনে আবদ্ধ করে দেব।"},{"SurahNumber":52,"VerseNumber":21,"Text":"যারা ঈমানদার এবং যাদের সন্তানরা ঈমানে তাদের অনুগামী, আমি তাদেরকে তাদের পিতৃপুরুষদের সাথে মিলিত করে দেব এবং তাদের আমল বিন্দুমাত্রও হ্রাস করব না। প্রত্যেক ব্যক্তি নিজ কৃত কর্মের জন্য দায়ী।"},{"SurahNumber":52,"VerseNumber":22,"Text":"আমি তাদেরকে দেব ফল-মূল এবং মাংস যা তারা চাইবে।"},{"SurahNumber":52,"VerseNumber":23,"Text":"সেখানে তারা একে অপরকে পানপাত্র দেবে; যাতে অসার বকাবকি নেই এবং পাপকর্মও নেই।"},{"SurahNumber":52,"VerseNumber":24,"Text":"সুরক্ষিত মোতিসদৃশ কিশোররা তাদের সেবায় ঘুরাফেরা করবে।"},{"SurahNumber":52,"VerseNumber":25,"Text":"তারা একে অপরের দিকে মুখ করে জিজ্ঞাসাবাদ করবে।"},{"SurahNumber":52,"VerseNumber":26,"Text":"তারা বলবেঃ আমরা ইতিপূর্বে নিজেদের বাসগৃহে ভীত-কম্পিত ছিলাম।"},{"SurahNumber":52,"VerseNumber":27,"Text":"অতঃপর আল্লাহ আমাদের প্রতি অনুগ্রহ করেছেন এবং আমাদেরকে আগুনের শাস্তি থেকে রক্ষা করেছেন।"},{"SurahNumber":52,"VerseNumber":28,"Text":"আমরা পূর্বেও আল্লাহকে ডাকতাম। তিনি সৌজন্যশীল, পরম দয়ালু।"},{"SurahNumber":52,"VerseNumber":29,"Text":"অতএব, আপনি উপদেশ দান করুন। আপনার পালনকর্তার কৃপায় আপনি অতীন্দ্রিয়বাদী নন এবং উম্মাদও নন।"},{"SurahNumber":52,"VerseNumber":30,"Text":"তারা কি বলতে চায়ঃ সে একজন কবি আমরা তার মৃত্যু-দুর্ঘটনার প্রতীক্ষা করছি।"},{"SurahNumber":52,"VerseNumber":31,"Text":"বলুনঃ তোমরা প্রতীক্ষা কর, আমিও তোমাদের সাথে প্রতীক্ষারত আছি।"},{"SurahNumber":52,"VerseNumber":32,"Text":"তাদের বুদ্ধি কি এ বিষয়ে তাদেরকে আদেশ করে, না তারা সীমালংঘনকারী সম্প্রদায়"},{"SurahNumber":52,"VerseNumber":33,"Text":"না তারা বলেঃ এই কোরআন সে নিজে রচনা করেছে? বরং তারা অবিশ্বাসী।"},{"SurahNumber":52,"VerseNumber":34,"Text":"যদি তারা সত্যবাদী হয়ে থাকে, তবেএর অনুরূপ কোন রচনা উপস্থিত করুক।"},{"SurahNumber":52,"VerseNumber":35,"Text":"তারা কি আপনা-আপনিই সৃজিত হয়ে গেছে, না তারা নিজেরাই স্রষ্টা"},{"SurahNumber":52,"VerseNumber":36,"Text":"না তারা নভোমন্ডল ও ভূমন্ডল সৃষ্টি করেছে? বরং তারা বিশ্বাস করে না।"},{"SurahNumber":52,"VerseNumber":37,"Text":"তাদের কাছে কি আপনার পালনকর্তার ভান্ডার রয়েছে, না তারাই সবকিছুর তত্ত্বাবধায়ক"},{"SurahNumber":52,"VerseNumber":38,"Text":"না তাদের কোন সিঁড়ি আছে, যাতে আরোহণ করে তারা শ্রবণ করে? থাকলে তাদের শ্রোতা সুস্পষ্ট প্রমাণ উপস্থিত করুক।"},{"SurahNumber":52,"VerseNumber":39,"Text":"না তার কন্যা-সন্তান আছে আর তোমাদের আছে পুত্রসন্তান"},{"SurahNumber":52,"VerseNumber":40,"Text":"না আপনি তাদের কাছে পারিশ্রমিক চান যে, তাদের উপর জরিমানার বোঝা চেপে বসে"},{"SurahNumber":52,"VerseNumber":41,"Text":"না তাদের কাছে অদৃশ্য বিষয়ের জ্ঞান আছে যে, তারাই তা লিপিবদ্ধ করে"},{"SurahNumber":52,"VerseNumber":42,"Text":"না তারা চক্রান্ত করতে চায়? অতএব যারা কাফের, তারই চক্রান্তের শিকার হবে।"},{"SurahNumber":52,"VerseNumber":43,"Text":"না তাদের আল্লাহ তা’আলা ব্যতীত কোন উপাস্য আছে? তারা যাকে শরীক করে, আল্লাহ তা’আলা তা থেকে পবিত্র।"},{"SurahNumber":52,"VerseNumber":44,"Text":"তারা যদি আকাশের কোন খন্ডকে পতিত হতে দেখে, তবে বলে এটা তো পুঞ্জীভুত মেঘ।"},{"SurahNumber":52,"VerseNumber":45,"Text":"তাদেরকে ছেড়ে দিন সেদিন পর্যন্ত, যেদিন তাদের উপর বজ্রাঘাত পতিত হবে।"},{"SurahNumber":52,"VerseNumber":46,"Text":"সেদিন তাদের চক্রান্ত তাদের কোন উপকারে আসবে না এবং তারা সাহায্যপ্রাপ্তও হবে না।"},{"SurahNumber":52,"VerseNumber":47,"Text":"গোনাহগারদের জন্যে এছাড়া আরও শাস্তি রয়েছে, কিন্তু তাদের অধিকাংশই তা জানে না।"},{"SurahNumber":52,"VerseNumber":48,"Text":"আপনি আপনার পালনকর্তার নির্দেশের অপেক্ষায় সবর করুন। আপনি আমার দৃষ্টির সামনে আছেন এবং আপনি আপনার পালনকর্তꦣ2494;র সপ্রশংস পবিত্রতা ঘোষণা করুন যখন আপনি গাত্রোত্থান করেন।"},{"SurahNumber":52,"VerseNumber":49,"Text":"এবং রাত্রির কিছু অংশে এবং তারকা অস্তমিত হওয়ার সময় তাঁর পবিত্রতা ঘোষণা করুন।"},{"SurahNumber":53,"VerseNumber":1,"Text":"নক্ষত্রের কসম, যখন অস্তমিত হয়।"},{"SurahNumber":53,"VerseNumber":2,"Text":"তোমাদের সংগী পথভ্রষ্ট হননি এবং বিপথগামীও হননি।"},{"SurahNumber":53,"VerseNumber":3,"Text":"এবং প্রবৃত্তির তাড়নায় কথা বলেন না।"},{"SurahNumber":53,"VerseNumber":4,"Text":"কোরআন ওহী, যা প্রত্যাদেশ হয়।"},{"SurahNumber":53,"VerseNumber":5,"Text":"তাঁকে শিক্ষা দান করে এক শক্তিশালী ফেরেশতা"},{"SurahNumber":53,"VerseNumber":6,"Text":"সহজাত শক্তিসম্পন্ন, সে নিজ আকৃতিতে প্রকাশ পেল।"},{"SurahNumber":53,"VerseNumber":7,"Text":"উর্ধ্ব দিগন্তে"},{"SurahNumber":53,"VerseNumber":8,"Text":"অতঃপর নিকটবর্তী হল ও ঝুলে গেল।"},{"SurahNumber":53,"VerseNumber":9,"Text":"তখন দুই ধনুকের ব্যবধান ছিল অথবা আরও কম।"},{"SurahNumber":53,"VerseNumber":10,"Text":"তখন আল্লাহ তাঁর দাসের প্রতি যা প্রত্যাদেশ করবার, তা প্রত্যাদেশ করলেন।"},{"SurahNumber":53,"VerseNumber":11,"Text":"রসূলের অন্তর মিথ্যা বলেনি যা সে দেখেছে।"},{"SurahNumber":53,"VerseNumber":12,"Text":"তোমরা কি বিষয়ে বিতর্ক করবে যা সে দেখেছে"},{"SurahNumber":53,"VerseNumber":13,"Text":"নিশ্চয় সে তাকে আরেকবার দেখেছিল"},{"SurahNumber":53,"VerseNumber":14,"Text":"সিদরাতুলমুন্তাহার নিকটে"},{"SurahNumber":53,"VerseNumber":15,"Text":"যার কাছে অবস্থিত বসবাসের জান্নাত।"},{"SurahNumber":53,"VerseNumber":16,"Text":"যখন বৃক্ষটি দ্বারা আচ্ছন্ন হওয়ার, তদ্দ্বারা আচ্ছন্ন ছিল।"},{"SurahNumber":53,"VerseNumber":17,"Text":"তাঁর দৃষ্টিবিভ্রম হয় নি এবং সীমালংঘনও করেনি।"},{"SurahNumber":53,"VerseNumber":18,"Text":"নিশ্চয় সে তার পালনকর্তার মহান নিদর্শনাবলী অবলোকন করেছে।"},{"SurahNumber":53,"VerseNumber":19,"Text":"তোমরা কি ভেবে দেখেছ লাত ও ওযযা সম্পর্কে।"},{"SurahNumber":53,"VerseNumber":20,"Text":"এবং তৃতীয় আরেকটি মানাত সম্পর্কে"},{"SurahNumber":53,"VerseNumber":21,"Text":"পুত্র-সন্তান কি তোমাদের জন্যে এবং কন্যা-সন্তান আল্লাহর জন্য"},{"SurahNumber":53,"VerseNumber":22,"Text":"এমতাবস্থায় এটা তো হবে খুবই অসংগত বন্টন।"},{"SurahNumber":53,"VerseNumber":23,"Text":"এগুলো কতগুলো নাম বৈ নয়, যা তোমরা এবং তোমাদের পূর্ব-পুরুষদের রেখেছ। এর সমর্থনে আল্লাহ কোন দলীল নাযিল করেননি। তারা অনুমান এবং প্রবৃত্তিরই অনুসরণ করে। অথচ তাদের কাছে তাদের পালনকর্তার পক্ষ থেকে পথ নির্দেশ এসেছে।"},{"SurahNumber":53,"VerseNumber":24,"Text":"মানুষ যা চায়, তাই কি পায়"},{"SurahNumber":53,"VerseNumber":25,"Text":"অতএব, পরবর্তী ও পূর্ববর্তী সব মঙ্গলই আল্লাহর হাতে।"},{"SurahNumber":53,"VerseNumber":26,"Text":"আকাশে অনেক ফেরেশতা রয়েছে। তাদের কোন সুপারিশ ফলপ্রসূ হয় না যতক্ষণ আল্লাহ যার জন্যে ইচ্ছা ও যাকে পছন্দ করেন, অনুমতি না দেন।"},{"SurahNumber":53,"VerseNumber":27,"Text":"যারা পরকালে বিশ্বাস করে না, তারাই ফেরেশতাকে নারীবাচক নাম দিয়ে থাকে।"},{"SurahNumber":53,"VerseNumber":28,"Text":"অথচ এ বিষয়ে তাদের কোন জ্ঞান নেই। তারা কেবল অনুমানের উপর চলে। অথচ সত্যের ব্যাপারে অনুমান মোটেই ফলপ্রসূ নয়।"},{"SurahNumber":53,"VerseNumber":29,"Text":"অতএব যে আমার স্মরণে বিমুখ এবং কেবল পার্থিব জীবনই কামনা করে তার তরফ থেকে আপনি মুখ ফিরিয়ে নিন।"},{"SurahNumber":53,"VerseNumber":30,"Text":"তাদের জ্ঞানের পরিধি এ পর্যন্তই। নিশ্চয় আপনার পালনকর্তা ভাল জানেন, কে তাঁর পথ থেকে বিচ্যুত হয়েছে এবং তিনিই ভাল জানেন কে সুপথপ্রাপ্ত হয়েছে।"},{"SurahNumber":53,"VerseNumber":31,"Text":"নভোমন্ডল ও ভূমন্ডলে যা কিছু আছে, সবই আল্লাহর, যাতে তিনি মন্দকর্মীদেরকে তাদের কর্মের প্রতিফল দেন এবং সৎকর্মীদেরকে দেন ভাল ফল।"},{"SurahNumber":53,"VerseNumber":32,"Text":"যারা বড় বড় গোনাহ ও অশ্লীলকার্য থেকে বেঁচে থাকে ছোটখাট অপরাধ করলেও নিশ্চয় আপনার পালনকর্তার ক্ষমা সুদূর বিস্তৃত। তিনি তোমাদের সম্পর্কে ভাল জানেন, যখন তিনি তোমাদেরকে সৃষ্টি করেছেন মৃত্তিকা থেকে এবং যখন তোমরা মাতৃগর্ভে কচি শিশু ছিলে। অতএব তোমরা আত্নপ্রশংসা করো না। তিনি ভাল জানেন কে সংযমী।"},{"SurahNumber":53,"VerseNumber":33,"Text":"আপনি কি তাকে দেখেছেন, যে মুখ ফিরিয়ে নেয়।"},{"SurahNumber":53,"VerseNumber":34,"Text":"এবং দেয় সামান্যই ও পাষাণ হয়ে যায়।"},{"SurahNumber":53,"VerseNumber":35,"Text":"তার কাছে কি অদৃশ্যের জ্ঞান আছে যে, সে দেখে"},{"SurahNumber":53,"VerseNumber":36,"Text":"তাকে কি জানানো হয়নি যা আছে মূসার কিতাবে"},{"SurahNumber":53,"VerseNumber":37,"Text":"এবং ইব্রাহীমের কিতাবে, যে তার দায়িত্ব পালন করেছিল"},{"SurahNumber":53,"VerseNumber":38,"Text":"কিতাবে এই আছে যে, কোন ব্যক্তি কারও গোনাহ নিজে বহন করবে না।"},{"SurahNumber":53,"VerseNumber":39,"Text":"এবং মানুষ তাই পায়, যা সে করে"},{"SurahNumber":53,"VerseNumber":40,"Text":"তার কর্ম শীঘ্রই দেখা হবে।"},{"SurahNumber":53,"VerseNumber":41,"Text":"অতঃপর তাকে পূর্ণ প্রতিদান দেয়া হবে।"},{"SurahNumber":53,"VerseNumber":42,"Text":"তোমার পালনকর্তার কাছে সবকিছুর সমাপ্তি"},{"SurahNumber":53,"VerseNumber":43,"Text":"এবং তিনিই হাসান ও কাঁদান"},{"SurahNumber":53,"VerseNumber":44,"Text":"এবং তিনিই মারেন ও বাঁচান"},{"SurahNumber":53,"VerseNumber":45,"Text":"এবং তিনিই সৃষ্টি করেন যুগল-পুরুষ ও নারী।"},{"SurahNumber":53,"VerseNumber":46,"Text":"একবিন্দু বীর্য থেকে যখন স্খলিত করা হয়।"},{"SurahNumber":53,"VerseNumber":47,"Text":"পুনরুত্থানের দায়িত্ব তাঁরই"},{"SurahNumber":53,"VerseNumber":48,"Text":"এবং তিনিই ধনবান করেন ও সম্পদ দান করেন।"},{"SurahNumber":53,"VerseNumber":49,"Text":"তিনি শিরা নক্ষত্রের মালিক।"},{"SurahNumber":53,"VerseNumber":50,"Text":"তিনিই প্রথম আদ সম্প্রদায়কে ধ্বংস করেছেন"},{"SurahNumber":53,"VerseNumber":51,"Text":"এবং সামুদকেও; অতঃপর কাউকে অব্যহতি দেননি।"},{"SurahNumber":53,"VerseNumber":52,"Text":"এবং তাদের পূর্বে নূহের সম্প্রদায়কে, তারা ছিল আরও জালেম ও অবাধ্য।"},{"SurahNumber":53,"VerseNumber":53,"Text":"তিনিই জনপদকে শুন্যে উত্তোলন করে নিক্ষেপ করেছেন।"},{"SurahNumber":53,"VerseNumber":54,"Text":"অতঃপর তাকে আচ্ছন্ন করে নেয় যা আচ্ছন্ন করার।"},{"SurahNumber":53,"VerseNumber":55,"Text":"অতঃপর তুমি তোমার পালনকর্তার কোন অনুগ্রহকে মিথ্যা বলবে"},{"SurahNumber":53,"VerseNumber":56,"Text":"অতীতের সতর্ককারীদের মধ্যে সে-ও একজন সতর্ককারী।"},{"SurahNumber":53,"VerseNumber":57,"Text":"কেয়ামত নিকটে এসে গেছে।"},{"SurahNumber":53,"VerseNumber":58,"Text":"আল্লাহ ব্যতীত কেউ একে প্রকাশ করতে সক্ষম নয়।"},{"SurahNumber":53,"VerseNumber":59,"Text":"তোমরা কি এই বিষয়ে আশ্চর্যবোধ করছ"},{"SurahNumber":53,"VerseNumber":60,"Text":"এবং হাসছ-ক্রন্দন করছ না"},{"SurahNumber":53,"VerseNumber":61,"Text":"তোমরা ক্রীড়া-কৌতুক করছ"},{"SurahNumber":53,"VerseNumber":62,"Text":"অতএব আল্লাহকে সেজদা কর এবং তাঁর এবাদত কর।"},{"SurahNumber":54,"VerseNumber":1,"Text":"কেয়ামত আসন্ন, চন্দ্র বিদীর্ণ হয়েছে।"},{"SurahNumber":54,"VerseNumber":2,"Text":"তারা যদি কোন নিদর্শন দেখে তবে মুখ ফিরিয়ে নেয় এবং বলে, এটা তো চিরাগত জাদু।"},{"SurahNumber":54,"VerseNumber":3,"Text":"তারা মিথ্যারোপ করছে এবং নিজেদের খেয়াল-খুশীর অনুসরণ করছে। প্রত্যেক কাজ যথাসময়ে স্থিরীকৃত হয়।"},{"SurahNumber":54,"VerseNumber":4,"Text":"তাদের কাছে এমন সংবাদ এসে গেছে, যাতে সাবধানবাণী রয়েছে।"},{"SurahNumber":54,"VerseNumber":5,"Text":"এটা পরিপূর্ণ জ্ঞান, তবে সতর্ককারীগণ তাদের কোন উপকারে আসে না।"},{"SurahNumber":54,"VerseNumber":6,"Text":"অতএব, আপনি তাদের থেকে মুখ ফিরিয়ে নিন। যেদিন আহবানকারী আহবান করবে এক অপ্রিয় পরিণামের দিকে"},{"SurahNumber":54,"VerseNumber":7,"Text":"তারা তখন অবনমিত নেত্রে কবর থেকে বের হবে বিক্ষিপ্ত পংগপাল সদৃশ।"},{"SurahNumber":54,"VerseNumber":8,"Text":"তারা আহবানকারীর দিকে দৌড়াতে থাকবে। কাফেরা বলবেঃ এটা কঠিন দিন।"},{"SurahNumber":54,"VerseNumber":9,"Text":"তাদের পূর্বে নূহের সম্প্রদায়ও মিথ্যারোপ করেছিল। তারা মিথ্যারোপ করেছিল আমার বান্দা নূহের প্রতি এবং বলেছিলঃ এ তো উম্মাদ। তাঁরা তাকে হুমকি প্রদর্শন করেছিল।"},{"SurahNumber":54,"VerseNumber":10,"Text":"অতঃপর সে তার পালনকর্তাকে ডেকে বললঃ আমি অক্ষম, অতএব, তুমি প্রতিবিধান কর।"},{"SurahNumber":54,"VerseNumber":11,"Text":"তখন আমি খুলে দিলাম আকাশের দ্বার প্রবল বারিবর্ষণের মাধ্যমে।"},{"SurahNumber":54,"VerseNumber":12,"Text":"এবং ভুমি থেকে প্রবাহিত করলাম প্রস্রবণ। অতঃপর সব পানি মিলিত হল এক পরিকম্পিত কাজে।"},{"SurahNumber":54,"VerseNumber":13,"Text":"আমি নূহকে আরোহণ করালাম এক কাষ্ঠ ও পেরেক নির্মিত জলযানে।"},{"SurahNumber":54,"VerseNumber":14,"Text":"যা চলত আমার দৃষ্টি সামনে। এটা তার পক্ষ থেকে প্রতিশোধ ছিল, যাকে প্রত্যখ্যান করা হয়েছিল।"},{"SurahNumber":54,"VerseNumber":15,"Text":"আমি একে এক নিদর্শনরূপে রেখে দিয়েছি। অতএব, কোন চিন্তাশীল আছে কি"},{"SurahNumber":54,"VerseNumber":16,"Text":"কেমন কঠোর ছিল আমার শাস্তি ও সতর্কবাণী।"},{"SurahNumber":54,"VerseNumber":17,"Text":"আমি কোরআনকে সহজ করে দিয়েছি বোঝার জন্যে। অতএব, কোন চিন্তাশীল আছে কি"},{"SurahNumber":54,"VerseNumber":18,"Text":"আদ সম্প্রদায় মিথ্যারোপ করেছিল, অতঃপর কেমন কঠোর হয়েছিল আমার শাস্তি ও সতর্কবাণী।"},{"SurahNumber":54,"VerseNumber":19,"Text":"আমি তাদের উপর প্রেরণ করেছিলাম ঝঞ্জাবায়ু এক চিরাচরিত অশুভ দিনে।"},{"SurahNumber":54,"VerseNumber":20,"Text":"তা মানুষকে উৎখাত করছিল, যেন তারা উৎপাটিত খর্জুর বৃক্ষের কান্ড।"},{"SurahNumber":54,"VerseNumber":21,"Text":"অতঃপর কেমন কঠোর ছিল আমার শাস্তি ও সতর্কবাণী।"},{"SurahNumber":54,"VerseNumber":22,"Text":"আমি কোরআনকে বোঝার জন্যে সহজ করে দিয়েছি। অতএব, কোন চিন্তাশীল আছে কি"},{"SurahNumber":54,"VerseNumber":23,"Text":"সামুদ সম্প্রদায় সতর্ককারীদের প্রতি মিথ্যারোপ করেছিল।"},{"SurahNumber":54,"VerseNumber":24,"Text":"তারা বলেছিলঃ আমরা কি আমাদেরই একজনের অনুসরণ করব? তবে তো আমরা বিপথগামী ও বিকার গ্রস্থরূপে গণ্য হব।"},{"SurahNumber":54,"VerseNumber":25,"Text":"আমাদের মধ্যে কি তারই প্রতি উপদেশ নাযিল করা হয়েছে? বরং সে একজন মিথ্যাবাদী, দাম্ভিক।"},{"SurahNumber":54,"VerseNumber":26,"Text":"এখন আগামীকল্যই তারা জানতে পারবে কে মিথ্যাবাদী, দাম্ভিক।"},{"SurahNumber":54,"VerseNumber":27,"Text":"আমি তাদের পরীক্ষার জন্য এক উষ্ট্রী প্রেরণ করব, অতএব, তাদের প্রতি লক্ষ্য রাখ এবং সবর কর।"},{"SurahNumber":54,"VerseNumber":28,"Text":"এবং তাদেরকে জানিয়ে দাও যে, তাদের মধ্যে পানির পালা নির্ধারিত হয়েছে এবং পালাক্রমে উপস্থিত হতে হবে।"},{"SurahNumber":54,"VerseNumber":29,"Text":"অতঃপর তারা তাদের সঙ্গীকে ডাকল। সে তাকে ধরল এবং বধ করল।"},{"SurahNumber":54,"VerseNumber":30,"Text":"অতঃপর কেমন কঠোর ছিল আমার শাস্তি ও সতর্কবাণী।"},{"SurahNumber":54,"VerseNumber":31,"Text":"আমি তাদের প্রতি একটিমাত্র নিনাদ প্রেরণ করেছিলাম। এতেই তারা হয়ে গেল শুষ্ক শাখাপল্লব নির্মিত দলিত খোয়াড়ের ন্যায়।"},{"SurahNumber":54,"VerseNumber":32,"Text":"আমি কোরআনকে বোঝার জন্যে সহজ করে দিয়েছি। অতএব, কোন চিন্তাশীল আছে কি"},{"SurahNumber":54,"VerseNumber":33,"Text":"লূত-সম্প্রদায় সতর্ককারীদের প্রতি মিথ্যারোপ করেছিল।"},{"SurahNumber":54,"VerseNumber":34,"Text":"আমি তাদের প্রতি প্রেরণ করেছিলাম প্রস্তর বর্ষণকারী প্রচন্ড ঘূর্ণিবায়ু; কিন্তু লূত পরিবারের উপর নয়। আমি তাদেরকে রাতের শেষপ্রহরে উদ্ধার করেছিলাম।"},{"SurahNumber":54,"VerseNumber":35,"Text":"আমার পক্ষ থেকে অনুগ্রহ স্বরূপ। যারা কৃতজ্ঞতা স্বীকার করে, আমি তাদেরকে এভাবে পুরস্কৃত করে থকি।"},{"SurahNumber":54,"VerseNumber":36,"Text":"লূত (আঃ) তাদেরকে আমার প্রচন্ড পাকড়াও সম্পর্কে সতর্ক করেছিল। অতঃপর তারা সতর্কবাণী সম্পর্কে বাকবিতন্ডা করেছিল।"},{"SurahNumber":54,"VerseNumber":37,"Text":"তারা লূতের (আঃ) কাছে তার মেহমানদেরকে দাবী করেছিল। তখন আমি তাদের চক্ষু লোপ করে দিলাম। অতএব, আস্বাদন কর আমার শাস্তি ও সতর্কবাণী।"},{"SurahNumber":54,"VerseNumber":38,"Text":"তাদেরকে প্রত্যুষে নির্ধারিত শাস্তি আঘাত হেনেছিল।"},{"SurahNumber":54,"VerseNumber":39,"Text":"অতএব, আমার শাস্তি ও সতর্কবাণী আস্বাদন কর।"},{"SurahNumber":54,"VerseNumber":40,"Text":"আমি কোরআনকে বোঝবার জন্যে সহজ করে দিয়েছি। অতএব, কোন চিন্তাশীল আছে কি"},{"SurahNumber":54,"VerseNumber":41,"Text":"ফেরাউন সম্প্রদায়ের কাছেও সতর্ককারীগণ আগমন করেছিল।"},{"SurahNumber":54,"VerseNumber":42,"Text":"তারা আমার সকল নিদর্শনের প্রতি মিথ্যারোপ করেছিল। অতঃপর আমি পরাভূতকারী, পরাক্রমশালীর ন্যায় তাদেরকে পাকড়াও করলাম।"},{"SurahNumber":54,"VerseNumber":43,"Text":"তোমাদের মধ্যকার কাফেররা কি তাদের চাইতে শ্রেষ্ঠ ? না তোমাদের মুক্তির সনদপত্র রয়েছে কিতাবসমূহে"},{"SurahNumber":54,"VerseNumber":44,"Text":"না তারা বলে যে, আমারা এক অপরাজেয় দল"},{"SurahNumber":54,"VerseNumber":45,"Text":"এ দল তো সত্ত্বরই পরাজিত হবে এবং পৃষ্ঠপ্রদর্শন করবে।"},{"SurahNumber":54,"VerseNumber":46,"Text":"বরং কেয়ামত তাদের প্রতিশ্রুত সময় এবং কেয়ামত ঘোরতর বিপদ ও তিক্ততর।"},{"SurahNumber":54,"VerseNumber":47,"Text":"নিশ্চয় অপরাধীরা পথভ্রষ্ট ও বিকারগ্রস্ত।"},{"SurahNumber":54,"VerseNumber":48,"Text":"যেদিন তাদেরকে মুখ হিঁচড়ে টেনে নেয়া হবে জাহান্নামে, বলা হবেঃ অগ্নির খাদ্য আস্বাদন কর।"},{"SurahNumber":54,"VerseNumber":49,"Text":"আমি প্রত্যেক বস্তুকে পরিমিতরূপে সৃষ্টি করেছি।"},{"SurahNumber":54,"VerseNumber":50,"Text":"আমার কাজ তো এক মুহূর্তে চোখের পলকের মত।"},{"SurahNumber":54,"VerseNumber":51,"Text":"আমি তোমাদের সমমনা লোকদেরকে ধ্বংস করেছি, অতএব, কোন চিন্তাশীল আছে কি"},{"SurahNumber":54,"VerseNumber":52,"Text":"তারা যা কিছু করেছে, সবই আমলনামায় লিপিবদ্ধ আছে।"},{"SurahNumber":54,"VerseNumber":53,"Text":"ছোট ও বড় সবই লিপিবদ্ধ।"},{"SurahNumber":54,"VerseNumber":54,"Text":"খোদাভীরুরা থাকবে জান্নাতে ও নির্ঝরিণীতে।"},{"SurahNumber":54,"VerseNumber":55,"Text":"যোগ্য আসনে, সর্বাধিপতি সম্রাটের সান্নিধ্যে।"},{"SurahNumber":55,"VerseNumber":1,"Text":"করুনাময় আল্লাহ।"},{"SurahNumber":55,"VerseNumber":2,"Text":"শিক্ষা দিয়েছেন কোরআন"},{"SurahNumber":55,"VerseNumber":3,"Text":"সৃষ্টি করেছেন মানুষ"},{"SurahNumber":55,"VerseNumber":4,"Text":"তাকে শিখিয়েছেন বর্ণনা।"},{"SurahNumber":55,"VerseNumber":5,"Text":"সূর্য ও চন্দ্র হিসাবমত চলে।"},{"SurahNumber":55,"VerseNumber":6,"Text":"এবং তৃণলতা ও বৃক্ষাদি সেজদারত আছে।"},{"SurahNumber":55,"VerseNumber":7,"Text":"তিনি আকাশকে করেছেন সমুন্নত এবং স্থাপন করেছেন তুলাদন্ড।"},{"SurahNumber":55,"VerseNumber":8,"Text":"যাতে তোমরা সীমালংঘন না কর তুলাদন্ডে।"},{"SurahNumber":55,"VerseNumber":9,"Text":"তোমরা ন্যায্য ওজন কায়েম কর এবং ওজনে কম দিয়ো না।"},{"SurahNumber":55,"VerseNumber":10,"Text":"তিনি পৃথিবীকে স্থাপন করেছেন সৃষ্টজীবের জন্যে।"},{"SurahNumber":55,"VerseNumber":11,"Text":"এতে আছে ফলমূল এবং বহিরাবরণবিশিষ্ট খর্জুর বৃক্ষ।"},{"SurahNumber":55,"VerseNumber":12,"Text":"আর আছে খোসাবিশিষ্ট শস্য ও সুগন্ধি ফুল।"},{"SurahNumber":55,"VerseNumber":13,"Text":"অতএব, তোমরা উভয়ে তোমাদের পালনকর্তার কোন কোন অনুগ্রহকে অস্বীকার করবে"},{"SurahNumber":55,"VerseNumber":14,"Text":"তিনি মানুষকে সৃষ্টি করেছেন পোড়া মাটির ন্যায় শুষ্ক মৃত্তিকা থেকে।"},{"SurahNumber":55,"VerseNumber":15,"Text":"এবং জিনকে সৃষ্টি করেছেন অগ্নিশিখা থেকে।"},{"SurahNumber":55,"VerseNumber":16,"Text":"অতএব, তোমরা উভয়ে তোমাদের পালনকর্তার কোন কোন অনুগ্রহ অস্বীকার করবে"},{"SurahNumber":55,"VerseNumber":17,"Text":"তিনি দুই উদয়াচল ও দুই অস্তাচলের মালিক।"},{"SurahNumber":55,"VerseNumber":18,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":19,"Text":"তিনি পাশাপাশি দুই দরিয়া প্রবাহিত করেছেন।"},{"SurahNumber":55,"VerseNumber":20,"Text":"উভয়ের মাঝখানে রয়েছে এক অন্তরাল, যা তারা অতিক্রম করে না।"},{"SurahNumber":55,"VerseNumber":21,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":22,"Text":"উভয় দরিয়া থেকে উৎপন্ন হয় মোতি ও প্রবাল।"},{"SurahNumber":55,"VerseNumber":23,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":24,"Text":"দরিয়ায় বিচরণশীল পর্বতদৃশ্য জাহাজসমূহ তাঁরই (নিয়ন্ত্রনাধীন)"},{"SurahNumber":55,"VerseNumber":25,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":26,"Text":"ভূপৃষ্টের সবকিছুই ধ্বংসশীল।"},{"SurahNumber":55,"VerseNumber":27,"Text":"একমাত্র আপনার মহিমায় ও মহানুভব পালনকর্তার সত্তা ছাড়া।"},{"SurahNumber":55,"VerseNumber":28,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":29,"Text":"নভোমন্ডল ও ভূমন্ডলের সবাই তাঁর কাছে প্রার্থী। তিনি সর্বদাই কোন না কোন কাজে রত আছেন।"},{"SurahNumber":55,"VerseNumber":30,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":31,"Text":"হে জিন ও মানব! আমি শীঘ্রই তোমাদের জন্যে কর্মমুক্ত হয়ে যাব।"},{"SurahNumber":55,"VerseNumber":32,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":33,"Text":"হে জিন ও মানবকূল, নভোমন্ডল ও ভূমন্ডলের প্রান্ত অতিক্রম করা যদি তোমাদের সাধ্যে কুলায়, তবে অতিক্রম কর। কিন্তু ছাড়পত্র ব্যতীত তোমরা তা অতিক্রম করতে পারবে না।"},{"SurahNumber":55,"VerseNumber":34,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":35,"Text":"ছাড়া হবে তোমাদের প্রতি অগ্নিস্ফুলিঙ্গ ও ধুম্রকুঞ্জ তখন তোমরা সেসব প্রতিহত করতে পারবে না।"},{"SurahNumber":55,"VerseNumber":36,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":37,"Text":"যেদিন আকাশ বিদীর্ণ হবে তখন সেটি রক্তবর্ণে রঞ্জিত চামড়ার মত হয়ে যাবে।"},{"SurahNumber":55,"VerseNumber":38,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":39,"Text":"সেদিন মানুষ না তার অপরাধ সম্পর্কে জিজ্ঞাসিত হবে, না জিন।"},{"SurahNumber":55,"VerseNumber":40,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":41,"Text":"অপরাধীদের পরিচয় পাওয়া যাবে তাদের চেহারা থেকে; অতঃপর তাদের কপালের চুল ও পা ধরে টেনে নেয়া হবে।"},{"SurahNumber":55,"VerseNumber":42,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":43,"Text":"এটাই জাহান্নাম, যাকে অপরাধীরা মিথ্যা বলত।"},{"SurahNumber":55,"VerseNumber":44,"Text":"তারা জাহান্নামের অগ্নি ও ফুটন্ত পানির মাঝখানে প্রদক্ষিণ করবে।"},{"SurahNumber":55,"VerseNumber":45,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":46,"Text":"যে ব্যক্তি তার পালনকর্তার সামনে পেশ হওয়ার ভয় রাখে, তার জন্যে রয়েছে দু’টি উদ্যান।"},{"SurahNumber":55,"VerseNumber":47,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":48,"Text":"উভয় উদ্যানই ঘন শাখা-পল্লববিশিষ্ট।"},{"SurahNumber":55,"VerseNumber":49,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":50,"Text":"উভয় উদ্যানে আছে বহমান দুই প্রস্রবন।"},{"SurahNumber":55,"VerseNumber":51,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":52,"Text":"উভয়ের মধ্যে প্রত্যেক ফল বিভিন্ন রকমের হবে।"},{"SurahNumber":55,"VerseNumber":53,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":54,"Text":"তারা তথায় রেশমের আস্তরবিশিষ্ট বিছানায় হেলান দিয়ে বসবে। উভয় উদ্যানের ফল তাদের নিকট ঝুলবে।"},{"SurahNumber":55,"VerseNumber":55,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":56,"Text":"তথায় থাকবে আনতনয়ন রমনীগন, কোন জিন ও মানব পূর্বে যাদের ব্যবহার করেনি।"},{"SurahNumber":55,"VerseNumber":57,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":58,"Text":"প্রবাল ও পদ্মরাগ সদৃশ রমণীগণ।"},{"SurahNumber":55,"VerseNumber":59,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":60,"Text":"সৎকাজের প্রতিদান উত্তম পুরস্কার ব্যতীত কি হতে পারে"},{"SurahNumber":55,"VerseNumber":61,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":62,"Text":"এই দু’টি ছাড়া আরও দু’টি উদ্যান রয়েছে।"},{"SurahNumber":55,"VerseNumber":63,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":64,"Text":"কালোমত ঘন সবুজ।"},{"SurahNumber":55,"VerseNumber":65,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":66,"Text":"তথায় আছে উদ্বেলিত দুই প্রস্রবণ।"},{"SurahNumber":55,"VerseNumber":67,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":68,"Text":"তথায় আছে ফল-মূল, খর্জুর ও আনার।"},{"SurahNumber":55,"VerseNumber":69,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":70,"Text":"সেখানে থাকবে সচ্চরিত্রা সুন্দরী রমণীগণ।"},{"SurahNumber":55,"VerseNumber":71,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":72,"Text":"তাঁবুতে অবস্থানকারিণী হুরগণ।"},{"SurahNumber":55,"VerseNumber":73,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":74,"Text":"কোন জিন ও মানব পূর্বে তাদেরকে স্পর্শ করেনি।"},{"SurahNumber":55,"VerseNumber":75,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":76,"Text":"তারা সবুজ মসনদে এবং উৎকৃষ্ট মূল্যবান বিছানায় হেলান দিয়ে বসবে।"},{"SurahNumber":55,"VerseNumber":77,"Text":"অতএব, তোমরা উভয়ে তোমাদের পালনকর্তার কোন কোন অবদানকে অস্বীকার করবে"},{"SurahNumber":55,"VerseNumber":78,"Text":"কত পূণ্যময় আপনার পালনকর্তার নাম, যিনি মহিমাময় ও মহানুভব।"},{"SurahNumber":56,"VerseNumber":1,"Text":"যখন কিয়ামতের ঘটনা ঘটবে"},{"SurahNumber":56,"VerseNumber":2,"Text":"যার বাস্তবতায় কোন সংশয় নেই।"},{"SurahNumber":56,"VerseNumber":3,"Text":"এটা নীচু করে দেবে, সমুন্নত করে দেবে।"},{"SurahNumber":56,"VerseNumber":4,"Text":"যখন প্রবলভাবে প্রকম্পিত হবে পৃথিবী।"},{"SurahNumber":56,"VerseNumber":5,"Text":"এবং পর্বতমালা ভেঙ্গে চুরমার হয়ে যাবে।"},{"SurahNumber":56,"VerseNumber":6,"Text":"অতঃপর তা হয়ে যাবে উৎক্ষিপ্ত ধূলিকণা।"},{"SurahNumber":56,"VerseNumber":7,"Text":"এবং তোমরা তিনভাবে বিভক্ত হয়ে পড়বে।"},{"SurahNumber":56,"VerseNumber":8,"Text":"যারা ডান দিকে, কত ভাগ্যবান তারা।"},{"SurahNumber":56,"VerseNumber":9,"Text":"এবং যারা বামদিকে, কত হতভাগা তারা।"},{"SurahNumber":56,"VerseNumber":10,"Text":"অগ্রবর্তীগণ তো অগ্রবর্তীই।"},{"SurahNumber":56,"VerseNumber":11,"Text":"তারাই নৈকট্যশীল"},{"SurahNumber":56,"VerseNumber":12,"Text":"অবদানের উদ্যানসমূহে"},{"SurahNumber":56,"VerseNumber":13,"Text":"তারা একদল পূর্ববর্তীদের মধ্য থেকে।"},{"SurahNumber":56,"VerseNumber":14,"Text":"এবং অল্পসংখ্যক পরবর্তীদের মধ্যে থেকে।"},{"SurahNumber":56,"VerseNumber":15,"Text":"স্বর্ণ খচিত সিংহাসন।"},{"SurahNumber":56,"VerseNumber":16,"Text":"তারা তাতে হেলান দিয়ে বসবে পরস্পর মুখোমুখি হয়ে।"},{"SurahNumber":56,"VerseNumber":17,"Text":"তাদের কাছে ঘোরাফেরা করবে চির কিশোরেরা।"},{"SurahNumber":56,"VerseNumber":18,"Text":"পানপাত্র কুঁজা ও খাঁটি সূরাপূর্ণ পেয়ালা হাতে নিয়ে"},{"SurahNumber":56,"VerseNumber":19,"Text":"যা পান করলে তাদের শিরঃপীড়া হবে না এবং বিকারগ্রস্ত ও হবে না।"},{"SurahNumber":56,"VerseNumber":20,"Text":"আর তাদের পছন্দমত ফল-মুল নিয়ে"},{"SurahNumber":56,"VerseNumber":21,"Text":"এবং রুচিমত পাখীর মাংস নিয়ে।"},{"SurahNumber":56,"VerseNumber":22,"Text":"তথায় থাকবে আনতনয়না হুরগণ"},{"SurahNumber":56,"VerseNumber":23,"Text":"আবরণে রক্ষিত মোতির ন্যায়"},{"SurahNumber":56,"VerseNumber":24,"Text":"তারা যা কিছু করত, তার পুরস্কারস্বরূপ।"},{"SurahNumber":56,"VerseNumber":25,"Text":"তারা তথায় অবান্তর ও কোন খারাপ কথা শুনবে না।"},{"SurahNumber":56,"VerseNumber":26,"Text":"কিন্তু শুনবে সালাম আর সালাম।"},{"SurahNumber":56,"VerseNumber":27,"Text":"যারা ডান দিকে থাকবে, তারা কত ভাগ্যবান।"},{"SurahNumber":56,"VerseNumber":28,"Text":"তারা থাকবে কাঁটাবিহীন বদরিকা বৃক্ষে।"},{"SurahNumber":56,"VerseNumber":29,"Text":"এবং কাঁদি কাঁদি কলায়"},{"SurahNumber":56,"VerseNumber":30,"Text":"এবং দীর্ঘ ছায়ায়।"},{"SurahNumber":56,"VerseNumber":31,"Text":"এবং প্রবাহিত পানিতে"},{"SurahNumber":56,"VerseNumber":32,"Text":"ও প্রচুর ফল-মূলে"},{"SurahNumber":56,"VerseNumber":33,"Text":"যা শেষ হবার নয় এবং নিষিদ্ধ ও নয়"},{"SurahNumber":56,"VerseNumber":34,"Text":"আর থাকবে সমুন্নত শয্যায়।"},{"SurahNumber":56,"VerseNumber":35,"Text":"আমি জান্নাতী রমণীগণকে বিশেষরূপে সৃষ্টি করেছি।"},{"SurahNumber":56,"VerseNumber":36,"Text":"অতঃপর তাদেরকে করেছি চিরকুমারী।"},{"SurahNumber":56,"VerseNumber":37,"Text":"কামিনী, সমবয়স্কা।"},{"SurahNumber":56,"VerseNumber":38,"Text":"ডান দিকের লোকদের জন্যে।"},{"SurahNumber":56,"VerseNumber":39,"Text":"তাদের একদল হবে পূর্ববর্তীদের মধ্য থেকে।"},{"SurahNumber":56,"VerseNumber":40,"Text":"এবং একদল পরবর্তীদের মধ্য থেকে।"},{"SurahNumber":56,"VerseNumber":41,"Text":"বামপার্শ্বস্থ লোক, কত না হতভাগা তারা।"},{"SurahNumber":56,"VerseNumber":42,"Text":"তারা থাকবে প্রখর বাষ্পে এবং উত্তপ্ত পানিতে"},{"SurahNumber":56,"VerseNumber":43,"Text":"এবং ধুম্রকুঞ্জের ছায়ায়।"},{"SurahNumber":56,"VerseNumber":44,"Text":"যা শীতল নয় এবং আরামদায়কও নয়।"},{"SurahNumber":56,"VerseNumber":45,"Text":"তারা ইতিপূর্বে স্বাচ্ছন্দ্যশীল ছিল।"},{"SurahNumber":56,"VerseNumber":46,"Text":"তারা সদাসর্বদা ঘোরতর পাপকর্মে ডুবে থাকত।"},{"SurahNumber":56,"VerseNumber":47,"Text":"তারা বলতঃ আমরা যখন মরে অস্থি ও মৃত্তিকায় পরিণত হয়ে যাব, তখনও কি পুনরুত্থিত হব"},{"SurahNumber":56,"VerseNumber":48,"Text":"এবং আমাদের পূর্বপুরুষগণও"},{"SurahNumber":56,"VerseNumber":49,"Text":"বলুনঃ পূর্ববর্তী ও পরবর্তীগণ"},{"SurahNumber":56,"VerseNumber":50,"Text":"সবাই একত্রিত হবে এক নির্দিষ্ট দিনের নির্দিষ্ট সময়ে।"},{"SurahNumber":56,"VerseNumber":51,"Text":"অতঃপর হে পথভ্রষ্ট, মিথ্যারোপকারীগণ।"},{"SurahNumber":56,"VerseNumber":52,"Text":"তোমরা অবশ্যই ভক্ষণ করবে যাক্কুম বৃক্ষ থেকে"},{"SurahNumber":56,"VerseNumber":53,"Text":"অতঃপর তা দ্বারা উদর পূর্ণ করবে"},{"SurahNumber":56,"VerseNumber":54,"Text":"অতঃপর তার উপর পান করবে উত্তপ্ত পানি।"},{"SurahNumber":56,"VerseNumber":55,"Text":"পান করবে পিপাসিত উটের ন্যায়।"},{"SurahNumber":56,"VerseNumber":56,"Text":"কেয়ামতের দিন এটাই হবে তাদের আপ্যায়ন।"},{"SurahNumber":56,"VerseNumber":57,"Text":"আমি সৃষ্টি করেছি তোমাদেরকে। অতঃপর কেন তোমরা তা সত্য বলে বিশ্বাস কর না।"},{"SurahNumber":56,"VerseNumber":58,"Text":"তোমরা কি ভেবে দেখেছ, তোমাদের বীর্যপাত সম্পর্কে।"},{"SurahNumber":56,"VerseNumber":59,"Text":"তোমরা তাকে সৃষ্টি কর, না আমি সৃষ্টি করি"},{"SurahNumber":56,"VerseNumber":60,"Text":"আমি তোমাদের মৃত্যুকাল নির্ধারিত করেছি এবং আমি অক্ষম নই।"},{"SurahNumber":56,"VerseNumber":61,"Text":"এ ব্যাপারে যে, তোমাদের পরিবর্তে তোমাদের মত লোককে নিয়ে আসি এবং তোমাদেরকে এমন করে দেই, যা তোমরা জান না।"},{"SurahNumber":56,"VerseNumber":62,"Text":"তোমরা অবগত হয়েছ প্রথম সৃষ্টি সম্পর্কে, তবে তোমরা অনুধাবন কর না কেন"},{"SurahNumber":56,"VerseNumber":63,"Text":"তোমরা যে বীজ বপন কর, সে সম্পর্কে ভেবে দেখেছ কি"},{"SurahNumber":56,"VerseNumber":64,"Text":"তোমরা তাকে উৎপন্ন কর, না আমি উৎপন্নকারী"},{"SurahNumber":56,"VerseNumber":65,"Text":"আমি ইচ্ছা করলে তাকে খড়কুটা করে দিতে পারি, অতঃপর হয়ে যাবে তোমরা বিস্ময়াবিষ্ট।"},{"SurahNumber":56,"VerseNumber":66,"Text":"বলবেঃ আমরা তো ঋণের চাপে পড়ে গেলাম"},{"SurahNumber":56,"VerseNumber":67,"Text":"বরং আমরা হূত সর্বস্ব হয়ে পড়লাম।"},{"SurahNumber":56,"VerseNumber":68,"Text":"তোমরা যে পানি পান কর, সে সম্পর্কে ভেবে দেখেছ কি"},{"SurahNumber":56,"VerseNumber":69,"Text":"তোমরা তা মেঘ থেকে নামিয়ে আন, না আমি বর্ষন করি"},{"SurahNumber":56,"VerseNumber":70,"Text":"আমি ইচ্ছা করলে তাকে লোনা করে দিতে পারি, অতঃপর তোমরা কেন কৃতজ্ঞতা প্রকাশ কর না"},{"SurahNumber":56,"VerseNumber":71,"Text":"তোমরা যে অগ্নি প্রজ্জ্বলিত কর, সে সম্পর্কে ভেবে দেখেছ কি"},{"SurahNumber":56,"VerseNumber":72,"Text":"তোমরা কি এর বৃক্ষ সৃষ্টি করেছ, না আমি সৃষ্টি করেছি"},{"SurahNumber":56,"VerseNumber":73,"Text":"আমি সেই বৃক্ষকে করেছি স্মরণিকা এবং মরুবাসীদের জন্য সামগ্রী।"},{"SurahNumber":56,"VerseNumber":74,"Text":"অতএব, আপনি আপনার মহান পালনকর্তার নামে পবিত্রতা ঘোষণা করুন।"},{"SurahNumber":56,"VerseNumber":75,"Text":"অতএব, আমি তারকারাজির অস্তাচলের শপথ করছি"},{"SurahNumber":56,"VerseNumber":76,"Text":"নিশ্চয় এটা এক মহা শপথ-যদি তোমরা জানতে।"},{"SurahNumber":56,"VerseNumber":77,"Text":"নিশ্চয় এটা সম্মানিত কোরআন"},{"SurahNumber":56,"VerseNumber":78,"Text":"যা আছে এক গোপন কিতাবে"},{"SurahNumber":56,"VerseNumber":79,"Text":"যারা পাক-পবিত্র, তারা ব্যতীত অন্য কেউ একে স্পর্শ করবে না।"},{"SurahNumber":56,"VerseNumber":80,"Text":"এটা বিশ্ব-পালনকর্তার পক্ষ থেকে অবতীর্ণ।"},{"SurahNumber":56,"VerseNumber":81,"Text":"তবুও কি তোমরা এই বাণীর প্রতি শৈথিল্য পদর্শন করবে"},{"SurahNumber":56,"VerseNumber":82,"Text":"এবং একে মিথ্যা বলাকেই তোমরা তোমাদের ভূমিকায় পরিণত করবে"},{"SurahNumber":56,"VerseNumber":83,"Text":"অতঃপর যখন কারও প্রাণ কন্ঠাগত হয়।"},{"SurahNumber":56,"VerseNumber":84,"Text":"এবং তোমরা তাকিয়ে থাক"},{"SurahNumber":56,"VerseNumber":85,"Text":"তখন আমি তোমাদের অপেক্ষা তার অধিক নিকটে থাকি; কিন্তু তোমরা দেখ না।"},{"SurahNumber":56,"VerseNumber":86,"Text":"যদি তোমাদের হিসাব-কিতাব না হওয়াই ঠিক হয়"},{"SurahNumber":56,"VerseNumber":87,"Text":"তবে তোমরা এই আত্মাকে ফিরাও না কেন, যদি তোমরা সত্যবাদী হও"},{"SurahNumber":56,"VerseNumber":88,"Text":"যদি সে নৈকট্যশীলদের একজন হয়"},{"SurahNumber":56,"VerseNumber":89,"Text":"তবে তার জন্যে আছে সুখ, উত্তম রিযিক এবং নেয়ামতে ভরা উদ্যান।"},{"SurahNumber":56,"VerseNumber":90,"Text":"আর যদি সে ডান পার্শ্বস্থদের একজন হয়"},{"SurahNumber":56,"VerseNumber":91,"Text":"তবে তাকে বলা হবেঃ তোমার জন্যে ডানপার্শ্বসস্থদের পক্ষ থেকে সালাম।"},{"SurahNumber":56,"VerseNumber":92,"Text":"আর যদি সে পথভ্রষ্ট মিথ্যারোপকারীদের একজন হয়"},{"SurahNumber":56,"VerseNumber":93,"Text":"তবে তার আপ্যায়ন হবে উত্তপ্ত পানি দ্বারা।"},{"SurahNumber":56,"VerseNumber":94,"Text":"এবং সে নিক্ষিপ্ত হবে অগ্নিতে।"},{"SurahNumber":56,"VerseNumber":95,"Text":"এটা ধ্রুব সত্য।"},{"SurahNumber":56,"VerseNumber":96,"Text":"অতএব, আপনি আপনার মহান পালনকর্তার নামে পবিত্রতা ঘোষণা করুন।"},{"SurahNumber":57,"VerseNumber":1,"Text":"নভোমন্ডল ও ভূমন্ডলে যা কিছু আছে, সবাই আল্লাহর পবিত্রতা ঘোষণা করে। তিনি শক্তিধর; প্রজ্ঞাময়।"},{"SurahNumber":57,"VerseNumber":2,"Text":"নভোমন্ডল ও ভূমন্ডলের রাজত্ব তাঁরই। তিনি জীবন দান করেন ও মৃত্যু ঘটান। তিনি সবকিছু করতে সক্ষম।"},{"SurahNumber":57,"VerseNumber":3,"Text":"তিনিই প্রথম, তিনিই সর্বশেষ, তিনিই প্রকাশমান ও অপ্রকাশমান এবং তিনি সব বিষয়ে সম্যক পরিজ্ঞাত।"},{"SurahNumber":57,"VerseNumber":4,"Text":"তিনি নভোমন্ডল ও ভূ-মন্ডল সৃষ্টি করেছেন ছয়দিনে, অতঃপর আরশের উপর সমাসীন হয়েছেন। তিনি জানেন যা ভূমিতে প্রবেশ করে ও যা ভূমি থেকে নির্গত হয় এবং যা আকাশ থেকে বর্ষিত হয় ও যা আকাশে উত্থিত হয়। তিনি তোমাদের সাথে আছেন তোমরা যেখানেই থাক। তোমরা যা কর, আল্লাহ তা দেখেন।"},{"SurahNumber":57,"VerseNumber":5,"Text":"নভোমন্ডল ও ভূমন্ডলের রাজত্ব তাঁরই। সবকিছু তাঁরই দিকে প্রত্যাবর্তন করবে।"},{"SurahNumber":57,"VerseNumber":6,"Text":"তিনি রাত্রিকে দিবসে প্রবিষ্ট করেন এবং দিবসকে প্রবিষ্ট করেন রাত্রিতে। তিনি অন্তরের বিষয়াদি সম্পর্কেও সম্যক জ্ঞাত।"},{"SurahNumber":57,"VerseNumber":7,"Text":"তোমরা আল্লাহ ও তাঁর রসূলের প্রতি বিশ্বাস স্থাপন কর এবং তিনি তোমাদেরকে যার উত্তরাধিকারী করেছেন, তা থেকে ব্যয় কর। অতএব, তোমাদের মধ্যে যারা বিশ্বাস স্থাপন করে ও ব্যয় করে, তাদের জন্যে রয়েছে মহাপুরস্কার।"},{"SurahNumber":57,"VerseNumber":8,"Text":"তোমাদের কি হল যে, তোমরা আল্লাহর প্রতি বিশ্বাস স্থাপন করছ না, অথচ রসূল তোমাদেরকে তোমাদের পালনকর্তার প্রতি বিশ্বাস স্থাপন করার দাওয়াত দিচ্ছেন? আল্লাহ তো পূর্বেই তোমাদের অঙ্গীকার নিয়েছেন-যদি তোমরা বিশ্বাসী হও।"},{"SurahNumber":57,"VerseNumber":9,"Text":"তিনিই তাঁর দাসের প্রতি প্রকাশ্য আয়াত অবতীর্ণ করেন, যাতে তোমাদেরকে অন্ধকার থেকে আলোকে আনয়ন করেন। নিশ্চয় আল্লাহ তোমাদের প্রতি করুণাময়, পরম দয়ালু।"},{"SurahNumber":57,"VerseNumber":10,"Text":"তোমাদেরকে আল্লাহর পথে ব্যয় করতে কিসে বাধা দেয়, যখন আল্লাহই নভোমন্ডল ও ভূমন্ডলের উত্তরাধিকারী? তোমাদের মধ্যে যে মক্কা বিজয়ের পূর্বে ব্যয় করেছে ও জেহাদ করেছে, সে সমান নয়। এরূপ লোকদের মর্যদা বড় তাদের অপেক্ষা, যার পরে ব্যয় করেছে ও জেহাদ করেছে। তবে আল্লাহ উভয়কে কল্যাণের ওয়াদা দিয়েছেন। তোমরা যা কর, আল্লাহ সে সম্পর্কে সম্যক জ্ঞাত।"},{"SurahNumber":57,"VerseNumber":11,"Text":"কে সেই ব্যক্তি, যে আল্লাহকে উত্তম ধার দিবে, এরপর তিনি তার জন্যে তা বহুগুণে বৃদ্ধি করবেন এবং তার জন্যে রয়েছে সম্মানিত পুরস্কার।"},{"SurahNumber":57,"VerseNumber":12,"Text":"যেদিন আপনি দেখবেন ঈমানদার পুরুষ ও ঈমানদার নারীদেরকে, তাদের সম্মুখ ভাগে ও ডানপার্শ্বে তাদের জ্যোতি ছুটোছুটি করবে বলা হবেঃ আজ তোমাদের জন্যে সুসংবাদ জান্নাতের, যার তলদেশে নদী প্রবাহিত, তাতে তারা চিরকাল থাকবে। এটাই মহাসাফল্য।"},{"SurahNumber":57,"VerseNumber":13,"Text":"যেদিন কপট বিশ্বাসী পুরুষ ও কপট বিশ্বাসিনী নারীরা মুমিনদেরকে বলবেঃ তোমরা আমাদের জন্যে অপেক্ষা কর, আমরাও কিছু আলো নিব তোমাদের জ্যোতি থেকে। বলা হবেঃ তোমরা পিছনে ফিরে যাও ও আলোর খোঁজ কর। অতঃপর উভয় দলের মাঝখানে খাড়া করা হবে একটি প্রাচীর, যার একটি দরজা হবে। তার অভ্যন্তরে থাকবে রহমত এবং বাইরে থাকবে আযাব।"},{"SurahNumber":57,"VerseNumber":14,"Text":"তারা মুমিনদেরকে ডেকে বলবেঃ আমরা কি তোমাদের সাথে ছিলাম না? তারা বলবেঃ হঁ্যা কিন্তু তোমরা নিজেরাই নিজেদেরকে বিপদগ্রস্ত করেছ। প্রতীক্ষা করেছ, সন্দেহ পোষণ করেছ এবং অলীক আশার পেছনে বিভ্রান্ত হয়েছ, অবশেষে আল্লাহর আদেশ পৌঁছেছে। এই সবই তোমাদেরকে আল্লাহ সম্পর্কে প্রতারিত করেছে।"},{"SurahNumber":57,"VerseNumber":15,"Text":"অতএব, আজ তোমাদের কাছ থেকে কোন মুক্তিপন গ্রহণ করা হবে না। এবং কাফেরদের কাছ থেকেও নয়। তোমাদের সবার আবাস্থল জাহান্নাম। সেটাই তোমাদের সঙ্গী। কতই না নিকৃষ্ট এই প্রত্যাবর্তন স্থল।"},{"SurahNumber":57,"VerseNumber":16,"Text":"যারা মুমিন, তাদের জন্যে কি আল্লাহর স্মরণে এবং যে সত্য অবর্তীর্ণ হয়েছে, তার কারণে হৃদয় বিগলিত হওয়ার সময় আসেনি? তারা তাদের মত যেন না হয়, যাদেরকে পূর্বে কিতাব দেয়া হয়েছিল। তাদের উপর সুদীর্ঘকাল অতিক্রান্ত হয়েছে, অতঃপর তাদের অন্তঃকরণ কঠিন হয়ে গেছে। তাদের অধিকাংশই পাপাচারী।"},{"SurahNumber":57,"VerseNumber":17,"Text":"তোমরা জেনে রাখ, আল্লাহই ভূ-ভাগকে তার মৃত্যুর পর পুনরুজ্জীবিত করেন। আমি পরিস্কারভাবে তোমাদের জন্যে আয়াতগুলো ব্যক্ত করেছি, যাতে তোমরা বোঝ।"},{"SurahNumber":57,"VerseNumber":18,"Text":"নিশ্চয় দানশীল ব্যক্তি ও দানশীলা নারী, যারা আল্লাহকে উত্তমরূপে ধার দেয়, তাদেরকে দেয়া হবে বহুগুণ এবং তাদের জন্যে রয়েছে সম্মানজনক পুরস্কার।"},{"SurahNumber":57,"VerseNumber":19,"Text":"আর যারা আল্লাহ ও তাঁর রসূলের প্রতি বিশ্বাস স্থাপন করে তারাই তাদের পালনকর্তার কাছে সিদ্দীক ও শহীদ বলে বিবেচিত। তাদের জন্যে রয়েছে পুরস্কার ও জ্যোতি এবং যারা কাফের ও আমার নিদর্শন অস্বীকারকারী তারাই জাহান্নামের অধিবাসী হবে।"},{"SurahNumber":57,"VerseNumber":20,"Text":"তোমরা জেনে রাখ, পার্থিব জীবন ক্রীড়া-কৌতুক, সাজ-সজ্জা, পারস্পরিক অহমিকা এবং ধন ও জনের প্রাচুর্য ব্যতীত আর কিছু নয়, যেমন এক বৃষ্টির অবস্থা, যার সবুজ ফসল কৃষকদেরকে চমৎকৃত করে, এরপর তা শুকিয়ে যায়, ফলে তুমি তাকে পীতবর্ণ দেখতে পাও, এরপর তা খড়কুটা হয়ে যায়। আর পরকালে আছে কঠিন শাস্তি এবং আল্লাহর ক্ষমা ও সন্তুষ্টি। পার্থিব জীবন প্রতারণার উপকরণ বৈ কিছু নয়।"},{"SurahNumber":57,"VerseNumber":21,"Text":"তোমরা অগ্রে ধাবিত হও তোমাদের পালনকর্তার ক্ষমা ও সেই জান্নাতের দিকে, যা আকাশ ও পৃথিবীর মত প্রশস্ত। এটা প্রস্তুত করা হয়েছে আল্লাহ ও তাঁর রসূলগণের প্রতি বিশ্বাসস্থাপনকারীদের জন্যে। এটা আল্লাহর কৃপা, তিনি যাকে ইচ্ছা, এটা দান করেন। আল্লাহ মহান কৃপার অধিকারী।"},{"SurahNumber":57,"VerseNumber":22,"Text":"পৃথিবীতে এবং ব্যক্তিগতভাবে তোমাদের উপর কোন বিপদ আসে না; কিন্তু তা জগত সৃষ্টির পূর্বেই কিতাবে লিপিবদ্ধ আছে। নিশ্চয় এটা আল্লাহর পক্ষে সহজ।"},{"SurahNumber":57,"VerseNumber":23,"Text":"এটা এজন্যে বলা হয়, যাতে তোমরা যা হারাও তজ্জন্যে দুঃখিত না হও এবং তিনি তোমাদেরকে যা দিয়েছেন, তজ্জন্যে উল্লসিত না হও। আল্লাহ কোন উদ্ধত অহংকারীকে পছন্দ করেন না"},{"SurahNumber":57,"VerseNumber":24,"Text":"যারা কৃপণতা করে এবং মানুষকে কৃপণতার প্রতি উৎসাহ দেয়, যে মুখ ফিরিয়ে নেয়, তার জানা উচিত যে, আল্লাহ অভাবমুক্ত, প্রশংসিত।"},{"SurahNumber":57,"VerseNumber":25,"Text":"আমি আমার রসূলগণকে সুস্পষ্ট নিদর্শনসহ প্রেরণ করেছি এবং তাঁদের সাথে অবতীর্ণ করেছি কিতাব ও ন্যায়নীতি, যাতে মানুষ ইনসাফ প্রতিষ্ঠা করে। আর আমি নাযিল করেছি লৌহ, যাতে আছে প্রচন্ড রণশক্তি এবং মানুষের বহুবিধ উপকার। এটা এজন্যে যে, আল্লাহ জেনে নিবেন কে না দেখে তাঁকে ও তাঁর রসূলগণকে সাহায্য করে। আল্লাহ শক্তিধর, পরাক্রমশালী।"},{"SurahNumber":57,"VerseNumber":26,"Text":"আমি নূহ ও ইব্রাহীমকে রসূলরূপে প্রেরণ করেছি এবং তাদের বংশধরের মধ্যে নবুওয়ত ও কিতাব অব্যাহত রেখেছি। অতঃপর তাদের কতক সৎপথপ্রাপ্ত হয়েছে এবং অধিকাংশই হয়েছে পাপাচারী।"},{"SurahNumber":57,"VerseNumber":27,"Text":"অতঃপর আমি তাদের পশ্চাতে প্রেরণ করেছি আমার রসূলগণকে এবং তাদের অনুগামী করেছি মরিয়ম তনয় ঈসাকে ও তাকে দিয়েছি ইঞ্জিল। আমি তার অনুসারীদের অন্তরে স্থাপন করেছি নম্রতা ও দয়া। আর বৈরাগ্য, সে তো তারা নিজেরাই উদ্ভাবন করেছে; আমি এটা তাদের উপর ফরজ করিনি; কিন্তু তারা আল্লাহর সন্তুষ্টি লাভের জন্যে এটা অবলম্বন করেছে। অতঃপর তারা যথাযথভাবে তা পালন করেনি। তাদের মধ্যে যারা বিশ্বাসী ছিল, আমি তাদেরকে তাদের প্রাপ্য পুরস্কার দিয়েছি। আর তাদের অধিকাংশই পাপাচারী।"},{"SurahNumber":57,"VerseNumber":28,"Text":"মুমিনগণ, তোমরা আল্লাহকে ভয় কর এবং তাঁর রসূলের প্রতি বিশ্বাস স্থাপন কর। তিনি নিজে অনুগ্রহের দ্বিগুণ অংশ তোমাদেরকে দিবেন, তোমাদেরকে দিবেন জ্যোতি, যার সাহায্যে তোমরা চলবে এবং তোমাদেরকে ক্ষমা করবেন। আল্লাহ ক্ষমাশীল, দয়াময়।"},{"SurahNumber":57,"VerseNumber":29,"Text":"যাতে কিতাবধারীরা জানে যে, আল্লাহর সামান্য অনুগ্রহের উপর ও তাদের কোন ক্ষমতা নেই, দয়া আল্লাহরই হাতে; তিনি যাকে ইচ্ছা, তা দান করেন। আল্লাহ মহা অনুগ্রহশীল।"}]}