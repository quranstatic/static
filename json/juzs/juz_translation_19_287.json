{"Id":287,"LanguageCodes":["prs"],"Name":"prs-mawlawimuhammad","Author":"Mawlawi Muhammad Anwar Badkhashani","Language":"Dari","Description":"Dari","Direction":"rtl","Source":"https://quranenc.com/en/browse/dari_badkhashani","Translations":[{"SurahNumber":25,"VerseNumber":21,"Text":"و آنان که به ملاقات ما امید ندارند، می‌گویند: چرا فرشتگان بر ما فرود آورده نشد؟ یا چرا پروردگار خود را نمی‌بینیم؟ به راستی آنان خویشتن را بزرگ شمردند و سخت سرکشی کردند"},{"SurahNumber":25,"VerseNumber":22,"Text":"روزی که فرشتگان را می‌بینند، آن روز برای مجرمان هیچ مژده‌ای نیست و (فرشتگان به کفار) می‌گویند: (از رحمت الهی) بازداشته شوید (و نصیبی جز محرومیت ندارید)"},{"SurahNumber":25,"VerseNumber":23,"Text":"و ما به (محاسبۀ) تمام اعمالی که آنان انجام داده بودند، می‌پردازیم. باز آن را چون غبار برباد رفته می‌گردانیم"},{"SurahNumber":25,"VerseNumber":24,"Text":"جنتیان در آن روز منزلگاه و استراحت‌گاهشان بهتر و نیکوتر است"},{"SurahNumber":25,"VerseNumber":25,"Text":"و (یادآور شو) روزی که آسمان با ابر شق گردد و فرشتگان پیاپی فرستاده شوند"},{"SurahNumber":25,"VerseNumber":26,"Text":"آن روز سلطنت و پادشاهی حقیقی از پروردگار مهربان است. و آن روزی است که بر کافران بسیار دشوار خواهد بود"},{"SurahNumber":25,"VerseNumber":27,"Text":"و (یادآور شو) روزی را که ظالم دست‌های خود را با دندان می‌گزد؛ می‌گوید: ای کاش من هم همرای پیغمبر، راه (ایمان و نجات را) در پیش می‌گرفتم"},{"SurahNumber":25,"VerseNumber":28,"Text":"وای بر من! ای کاش فلان شخص (گمراه) را دوست خود نمی‌گرفتم"},{"SurahNumber":25,"VerseNumber":29,"Text":"یقیناً که مرا از ذکر (الله و کتاب او) پس از آن که به‌سوی من آمد، گمراه ساخت. و شیطان همیشه خوارکنندۀ انسان است (در خواری و ذلت او را تنها می‌گذارد)"},{"SurahNumber":25,"VerseNumber":30,"Text":"و پیغمبر (شکوا کنان) می‌گوید: ای پروردگارم! قوم من این قرآن را رها نموده و از آن دوری گرفته‌اند"},{"SurahNumber":25,"VerseNumber":31,"Text":"و این چنین برای هر پیغمبر دشمنی از مجرمان قرار دادیم و همین کافی است که پروردگار تو هدایتگر و مددکننده باشد"},{"SurahNumber":25,"VerseNumber":32,"Text":"و کافران گفتند: چرا قرآن یکجا بر او نازل نشد؟ این طور (آن را به تدریج نازل کردیم) تا دل تو را به وسیلۀ آن محکم و استوار کنیم. و آن را آهسته و آرام بر تو خواندیم"},{"SurahNumber":25,"VerseNumber":33,"Text":"و (کافران) نزد تو هیچ مثلی نمی‌آورند، مگر این که ما (جواب) برحق و نیک‌تر از روی تفسیر برایت می‌آوریم"},{"SurahNumber":25,"VerseNumber":34,"Text":"آنان که بر چهره‌های خود افتاده به‌سوی دوزخ حشر می‌شوند، آنان بدترین جای و گم‌ترین راه را دارند"},{"SurahNumber":25,"VerseNumber":35,"Text":"و به یقین ما به موسی کتاب (تورات) دادیم و برادرش هارون را همراه او وزیرش گردانیدیم"},{"SurahNumber":25,"VerseNumber":36,"Text":"پس گفتیم: به‌سوی قومی بروید که آیات ما را دروغ شمردند، پس آنان را به سختی هلاک و نابود کردیم"},{"SurahNumber":25,"VerseNumber":37,"Text":"قوم نوح را چون پیغمبران را تکذیب کردند، غرق ساختیم و ایشان را برای مردم عبرت گردانیدیم، و برای ظالمان عذاب دردناک آماده کرده‌ایم"},{"SurahNumber":25,"VerseNumber":38,"Text":"و عاد و ثمود و اصحاب الرس و اهل قرن‌های زیادی که در این میان‌شان بودند (هلاک و نابود ساختیم)"},{"SurahNumber":25,"VerseNumber":39,"Text":"و برای هریک مثل‌ها آوردیم و هریک را (بعد از نافرمانی‌شان) به سختی نابود کردیم"},{"SurahNumber":25,"VerseNumber":40,"Text":"و البته (مشرکان) بر قریه‌ای که باران بلا بر اهالی آنجا بارانده شد، گذشته‌اند، آیا آن را نمی‌دیدند؟ بلکه امیدی به زنده شدن نداشتند"},{"SurahNumber":25,"VerseNumber":41,"Text":"و چون تو را بینند، جز این نیست که ترا به استهزا و تمسخر می‌گیرند (و می‌گویند): آیا این است همان کسی که الله او را به حیث پیغمبر فرستاده است؟"},{"SurahNumber":25,"VerseNumber":42,"Text":"(و گفتند:) به راستی نزدیک بود که ما را از (پرستش) معبودان ما گمراه کند، اگر بر آن‌ها صبر و مقاومت نمی‌کردیم. و چون عذاب را ببینند به زودی خواهند دانست که چه کسی گمراهتر است"},{"SurahNumber":25,"VerseNumber":43,"Text":"آیا دیده‌ای آن کسی را که هوای نفس خود را معبود خود گرفته است؟ آیا تو بر او وکیل می‌باشی؟"},{"SurahNumber":25,"VerseNumber":44,"Text":"یا می‌پنداری که بیشترشان می‌شنوند یا می‌فهمند؟ آنان نیستند مگر مانند چهارپایان (بی‌خرد)، بلکه ایشان گمراه‌ترند"},{"SurahNumber":25,"VerseNumber":45,"Text":"آیا ندیده‌ای که پروردگارت چگونه سایه را گسترده است؟ و اگر می‌خواست آن را ساکن می‌کرد. باز آفتاب را دلیل (گسترش) آن قرار دادیم"},{"SurahNumber":25,"VerseNumber":46,"Text":"باز آن را آهسته به‌سوی خود باز می‌گیریم"},{"SurahNumber":25,"VerseNumber":47,"Text":"و اوست ذاتی که شب را برای‌تان لباس و خواب را مایۀ آرامش گردانید. و روز را (وقت) برخواستن شما (در زمین) قرار داد"},{"SurahNumber":25,"VerseNumber":48,"Text":"و اوست ذاتی که پیش از رحمت خود (باران) بادها را مژده‌دهنده فرستاد و از آسمان آب پاکیزه نازل کردیم"},{"SurahNumber":25,"VerseNumber":49,"Text":"تا به وسیلۀ آن (آب) سرزمین مرده را زنده کنیم و آن را به آنچه از چهارپایان و انسان‌های بسیاری که آفریده‌ایم، بنوشانیم"},{"SurahNumber":25,"VerseNumber":50,"Text":"و یقیناً آن (آیات و اندرزها) را در میان‌شان (به صورت) گوناگون بیان کردیم تا پند گیرند، ولی بیشترِ مردم جز کفران را قبول نکردند"},{"SurahNumber":25,"VerseNumber":51,"Text":"و اگر می‌خواستیم در هر قریه بیم‌دهنده‌ای می‌فرستادیم"},{"SurahNumber":25,"VerseNumber":52,"Text":"پس، از کافران اطاعت مکن. و با آن (قرآن) با آنان جهاد کن، جهادی بزرگ"},{"SurahNumber":25,"VerseNumber":53,"Text":"و او ذاتی است که دو دریا را در کنار هم روان ساخت، یکی شیرینِ خوشگوار و دیگری شورِ تلخ است. و در میان آن دو حایل و مانع محکم و استوار قرار داد"},{"SurahNumber":25,"VerseNumber":54,"Text":"و او ذاتی است که از آب بشر را آفرید، پس برای او پیوند نسبی و سببی قرار داد، و پروردگارت همیشه تواناست"},{"SurahNumber":25,"VerseNumber":55,"Text":"و غیر از الله چیزی را می‌پرستند که به آنان سود نمی‌بخشد و نه به آنان زیان می‌رساند. و کافر همیشه بر نافرمانی پروردگارش پشتیبان (شیطان) است"},{"SurahNumber":25,"VerseNumber":56,"Text":"و تو را جز مژده‌دهنده و بیم‌دهنده نفرستادیم"},{"SurahNumber":25,"VerseNumber":57,"Text":"بگو: بر آن (ابلاغ قرآن) هیچ مزدی از شما نمی‌خواهم، جز این که هرکس بخواهد (به این وسیله) به‌سوی پروردگارش راهی را در پیش گیرد"},{"SurahNumber":25,"VerseNumber":58,"Text":"و بر آن زنده‌ای توکل کن که هرگز نمی‌میرد و با ستایش او را (به پاکی) یاد کن. و همین که او به گناهان بندگان خود آگاه می‌باشد، کافی است"},{"SurahNumber":25,"VerseNumber":59,"Text":"آن ذاتی که آسمان‌ها و زمین و آنچه را که در میان آن‌هاست در شش روز آفرید، باز (طوری که شایستۀ شکوه و جلال اوست) بر عرش قرار گرفت. او دارای رحمت فراوان است، پس دربارۀ او از فرد دانا بپرس"},{"SurahNumber":25,"VerseNumber":60,"Text":"و چون به کافران گفته شود: برای پروردگار بخشنده سجده کنید، گویند: پروردگار بخشنده چیست؟ آیا ما به چیزی سجده کنیم که تو به ما دستور می‌دهی؟ و این امر بر نفرت و گریزشان افزود"},{"SurahNumber":25,"VerseNumber":61,"Text":"خجسته و بسیار بابرکت است ذاتی که در آسمان برج‌ها آفرید و در آن چراغ (خورشید) و ماه تابان را قرار داد"},{"SurahNumber":25,"VerseNumber":62,"Text":"و اوست ذاتی که شب و روز را جانشین یکدیگر قرار داد، برای کسی که خواهان پند گرفتن یا خواهان شکرگزاری است"},{"SurahNumber":25,"VerseNumber":63,"Text":"و بندگان پروردگار رحمان کسانی‌اند که بر روی زمین متواضع راه می‌روند و چون نادانان ایشان را مخاطب قرار دهند گویند: سلام بر شما"},{"SurahNumber":25,"VerseNumber":64,"Text":"و آنان که شب را با سجده و قیام برای پروردگارشان می‌گذرانند"},{"SurahNumber":25,"VerseNumber":65,"Text":"و آنان که می‌گویند: ای پروردگار ما! عذاب جهنم را از ما بگردان، چون عذابش دایمی و دوامدار است"},{"SurahNumber":25,"VerseNumber":66,"Text":"یقیناً دوزخ بدترین قرارگاه و جایگاه است"},{"SurahNumber":25,"VerseNumber":67,"Text":"و آنان که چون انفاق کنند، نه اسراف می‌کنند و نه بخل می‌ورزند، و شیوۀ‌شان بین این، (دو راه) وسط است"},{"SurahNumber":25,"VerseNumber":68,"Text":"و آنانی که با الله معبود دیگری را نمی‌خوانند و نفسی را که الله (خونش را) حرام کرده است جز به حق نمی‌کشند و زنا نمی‌کنند. و هرکس چنین کند، مجازات آن را می‌بیند"},{"SurahNumber":25,"VerseNumber":69,"Text":"برای او عذاب در روز قیامت دو چندان می‌گردد و خوار و زار و جاودان در آن می‌ماند"},{"SurahNumber":25,"VerseNumber":70,"Text":"مگر کسی که توبه کند و ایمان آورد و عمل صالح انجام دهد، پس ایشان‌اند که الله بدی‌هایشان را به نیکی‌ها تبدیل می‌کند و الله آمرزندۀ مهربان است"},{"SurahNumber":25,"VerseNumber":71,"Text":"و هرکس توبه کند و کار نیک انجام دهد حقا که او به‌سوی الله باز می‌گردد"},{"SurahNumber":25,"VerseNumber":72,"Text":"و آنان که گواهی دروغ نمی‌دهند و چون بر (کار و سخن) بیهوده بگذرند، بزرگوارانه و شرافتمندانه می‌گذرند"},{"SurahNumber":25,"VerseNumber":73,"Text":"و آنان که چون به آیات پروردگارشان پند داده شوند، بر آن کر و کور به سجده نمی‌افتند"},{"SurahNumber":25,"VerseNumber":74,"Text":"و آنان که می‌گویند: ای پروردگار ما! به ما از همسران و فرزندان ما آن را عنایت کن که مایۀ روشنی چشمان باشد. و ما را پیشوای پرهیزگاران بگردان"},{"SurahNumber":25,"VerseNumber":75,"Text":"ایشان‌اند که به خاطر آن که صبر کردند، مقام بلند را می‌یابند و در آن جا به سلام و درود روبرو می‌شوند"},{"SurahNumber":25,"VerseNumber":76,"Text":"در آن جا همیشه می‌مانند، چه قرارگاه خوب و چه مقام نیکو است"},{"SurahNumber":25,"VerseNumber":77,"Text":"بگو: اگر دعای‌تان نباشد، پروردگار من به شما هیچ اعتنایی ندارد، در حقیقت تکذیب کردید و (نتیجۀ بد) آن ملازم شما خواهد بود"},{"SurahNumber":26,"VerseNumber":1,"Text":"طسم. (مراد از این حروف را الله می‌داند)"},{"SurahNumber":26,"VerseNumber":2,"Text":"این است آیات کتاب مبین"},{"SurahNumber":26,"VerseNumber":3,"Text":"شاید از این که ایمان نمی‌آورند جان خود را هلاک کنی"},{"SurahNumber":26,"VerseNumber":4,"Text":"اگر ما بخواهیم از آسمان معجزه‌ای بر آنان نازل می‌کنیم که گردن‌هایشان در مقابل آن خم و منقاد گردد"},{"SurahNumber":26,"VerseNumber":5,"Text":"و به آن‌ها هیچ موعظه و اندرز تازه از سوی پروردگار بخشنده نمی‌آید، مگر این که از آن روی‌گردان هستند"},{"SurahNumber":26,"VerseNumber":6,"Text":"به یقین که تکذیب کردند، پس به زودی اخبار چیزی که به آن تمسخر می‌کردند، به آن‌ها خواهد رسید"},{"SurahNumber":26,"VerseNumber":7,"Text":"آیا به زمین ندیده‌اند که چقدر از هرگونه جفت ارزشمندی در آن رویانده‌ایم؟"},{"SurahNumber":26,"VerseNumber":8,"Text":"یقیناً در این کار نشانه‌ای است، ولی بیشترشان ایمان‌آرنده نیستند"},{"SurahNumber":26,"VerseNumber":9,"Text":"و البته پروردگار تو همان غالبِ مهربان است"},{"SurahNumber":26,"VerseNumber":10,"Text":"و یادآور شو وقتی که پروردگار تو به موسی ندا کرد (امر کرد) که به نزد آن قوم ظالم برو"},{"SurahNumber":26,"VerseNumber":11,"Text":"قوم فرعون، آیا (از شرک و آمدن عذاب) نمی‌پرهیزند؟"},{"SurahNumber":26,"VerseNumber":12,"Text":"(موسی) گفت: ای پروردگارم! من می‌ترسم از این که مرا تکذیب کنند"},{"SurahNumber":26,"VerseNumber":13,"Text":"و دلم (از غم تکذیب آن‌ها) تنگ می‌گردد و زبانم (به سبب لکنت) گشاده نمی‌شود، پس (وحی را) به‌سوی هارون بفرست"},{"SurahNumber":26,"VerseNumber":14,"Text":"و (دیگر این که) آنان بر ذمۀ من گناهی دارند و می‌ترسم که مرا بکشند"},{"SurahNumber":26,"VerseNumber":15,"Text":"الله فرمود: نه، چنین نیست. پس هر دوی شما با آیات ما بروید، البته ما با شما (هستیم و) شنونده‌ایم"},{"SurahNumber":26,"VerseNumber":16,"Text":"پس به نزد فرعون بیایید و بگویید: همانا ما فرستادۀ پروردگار عالمیان هستیم"},{"SurahNumber":26,"VerseNumber":17,"Text":"این که بنی اسرائیل را با ما بفرست"},{"SurahNumber":26,"VerseNumber":18,"Text":"(فرعون) گفت: (ای موسی!) آیا ما تو را در طفولیت میان خود پرورش ندادیم؟ و سال‌ها از عمرت را در بین ما به سر نبردی؟"},{"SurahNumber":26,"VerseNumber":19,"Text":"و آن کاری که (با قبطی) انجام دادی از تو سر زد و تو از ناسپاسان هستی"},{"SurahNumber":26,"VerseNumber":20,"Text":"(موسی) گفت: آن را وقتی مرتکب شدم که (به علم و دانایی نبوت) از بی‌خبران بودم"},{"SurahNumber":26,"VerseNumber":21,"Text":"پس وقتی از شما ترسیدم، از شما گریختم، پس پروردگارم به من علم و فهم بخشید و مرا از پیغمبران گردانید"},{"SurahNumber":26,"VerseNumber":22,"Text":"و آیا این نعمتی است که (آن را) بر من منت می‌نهی؟ در حالی که بنی اسرائیل را به بردگی گرفته‌ای"},{"SurahNumber":26,"VerseNumber":23,"Text":"فرعون گفت: و پروردگار عالمیان چیست؟"},{"SurahNumber":26,"VerseNumber":24,"Text":"(موسی) گفت: پروردگار آسمان‌ها و زمین و آنچه میان هردو است، اگر یقین‌کنندگانید"},{"SurahNumber":26,"VerseNumber":25,"Text":"(فرعون) به اطرافیان خود گفت: آیا نمی‌شنوید؟ (که موسی چه می‌گوید؟)"},{"SurahNumber":26,"VerseNumber":26,"Text":"(موسی) گفت: پروردگار شما و پروردگار نیاکان پیشین شماست"},{"SurahNumber":26,"VerseNumber":27,"Text":"(فرعون) گفت: به یقین پیغمبرتان که به‌سوی شما فرستاده شده، دیوانه است"},{"SurahNumber":26,"VerseNumber":28,"Text":"(موسی) گفت: اوست پروردگار مشرق و مغرب و آنچه میان آنهاست، اگر عقلمند هستید"},{"SurahNumber":26,"VerseNumber":29,"Text":"(فرعون) گفت: اگر غیر از من معبودی اختیار کنی، حتماً تو را از جملۀ زندانیان می‌گردانم"},{"SurahNumber":26,"VerseNumber":30,"Text":"(موسی) گفت: آیا اگر چیز آشکار هم برایت بیاورم؟"},{"SurahNumber":26,"VerseNumber":31,"Text":"(فرعون) گفت: اگر (در ادعایت) از راستگویان هستی، پس آن (چیز آشکار) را بیاور"},{"SurahNumber":26,"VerseNumber":32,"Text":"پس موسی عصایش را انداخت و ناگهان اژدهای نمایان شد"},{"SurahNumber":26,"VerseNumber":33,"Text":"و دست خود را از گریبانش بیرون آورد، پس ناگهان آن برای بینندگان سفید و درخشان معلوم شد"},{"SurahNumber":26,"VerseNumber":34,"Text":"(فرعون) به اشراف و بزرگان دور و پیش خود گفت: یقیناً این مرد جادوگر بسیار داناست"},{"SurahNumber":26,"VerseNumber":35,"Text":"می‌خواهد با جادوی خود شما را از دیارتان بیرون کند، اکنون شما چه رأی می‌دهید؟"},{"SurahNumber":26,"VerseNumber":36,"Text":"(اشراف قوم) گفتند: او و برادرش را متوقف ساز و افراد را به تمام شهرها بفرست تا جادوگران را جمع کنند"},{"SurahNumber":26,"VerseNumber":37,"Text":"تا هر جادوگر ماهر و دانا را نزد تو بیاورند"},{"SurahNumber":26,"VerseNumber":38,"Text":"پس جادوگران در وعده‌گاه روزی معین جمع کرده شدند"},{"SurahNumber":26,"VerseNumber":39,"Text":"و به مردم گفته شد: آیا شما هم جمع می‌شوید؟"},{"SurahNumber":26,"VerseNumber":40,"Text":"تا اگر جادوگران غالب شوند، از آنان پیروی کنیم. ­"},{"SurahNumber":26,"VerseNumber":41,"Text":"پس وقتی که جادوگران آمدند، به فرعون گفتند: اگر ما غالب شویم آیا برای ما پاداشی خواهد بود؟"},{"SurahNumber":26,"VerseNumber":42,"Text":"(فرعون) گفت: بلی! (پاداش چه بلکه) شما در آن صورت از جمله (درباریان و) نزدیکان من خواهید بود"},{"SurahNumber":26,"VerseNumber":43,"Text":"موسی به آنان گفت: آنچه را که می‌خواهید بیندازید، بیندازید"},{"SurahNumber":26,"VerseNumber":44,"Text":"پس آنان ریسمان‌ها و عصاهای خود را انداختند و گفتند: به عزت فرعون قسم! ما حتما غالب و پیروزیم"},{"SurahNumber":26,"VerseNumber":45,"Text":"پس موسی عصایش را انداخت، ناگهان (اژدهایی شد که) ساخته‌های دروغین آنان را بلعید. ­"},{"SurahNumber":26,"VerseNumber":46,"Text":"پس جادوگران سجده‌کنان بر زمین افتادند"},{"SurahNumber":26,"VerseNumber":47,"Text":"گفتند: به پروردگار جهانیان ایمان آوردیم"},{"SurahNumber":26,"VerseNumber":48,"Text":"پروردگار موسی و هارون"},{"SurahNumber":26,"VerseNumber":49,"Text":"(فرعون) گفت: آیا پیش از اینکه به شما اجازه دهم به او ایمان آوردید؟ البته او بزرگترتان است که به شما جادو آموخته است. پس به زودی خواهید دانست، حتما دست‌ها و پاهای شما را بر خلاف جهت همدیگر خواهم برید و همۀ شما را به دار خواهم کشید"},{"SurahNumber":26,"VerseNumber":50,"Text":"گفتند: باکی نیست، چون که ما به‌سوی پروردگار خود باز می‌گردیم"},{"SurahNumber":26,"VerseNumber":51,"Text":"البته ما امیدواریم که پروردگارما گناهان ما را به خاطر اینکه نخستین ایمان‌آورندگان بوده‌ایم، بیامرزد"},{"SurahNumber":26,"VerseNumber":52,"Text":"و به موسی وحی کردیم که بندگانم را در شب ببر، شما حتما تعقیب می‌شوید"},{"SurahNumber":26,"VerseNumber":53,"Text":"پس فرعون جمع‌کنندگان (مردم) را به شهرها فرستاد"},{"SurahNumber":26,"VerseNumber":54,"Text":"(و گفت:) البته این‌ها گروه اندک و ناچیز هستند"},{"SurahNumber":26,"VerseNumber":55,"Text":"و به يقين که آنها ما را به خشم آورده‌اند"},{"SurahNumber":26,"VerseNumber":56,"Text":"و در حالیکه ما گروه بیدار و آماده هستیم"},{"SurahNumber":26,"VerseNumber":57,"Text":"پس ما آنان (فرعون و فرعونیان) را از میان باغ‌ها و چشمه‌ها بیرون کردیم"},{"SurahNumber":26,"VerseNumber":58,"Text":"و (ایشان را) از گنج‌ها و منزلگاه‌های پرناز و نعمت بیرون کردیم"},{"SurahNumber":26,"VerseNumber":59,"Text":"این چنین (آنها را به عذاب خود گرفتار کردیم) و آنها را به بنی اسرائیل به میراث دادیم"},{"SurahNumber":26,"VerseNumber":60,"Text":"پس فرعون و لشکر او، موسی و بنی اسرائیل را در وقت طلوع آفتاب تعقیب کردند"},{"SurahNumber":26,"VerseNumber":61,"Text":"پس چون هر دو گروه یکدیگر را دیدند، یاران موسی گفتند: يقينا ما گرفتار می‌شویم"},{"SurahNumber":26,"VerseNumber":62,"Text":"(موسی) گفت: چنین نیست، زیرا پروردگارم با من است، به زودی مرا راهنمایی خواهد کرد"},{"SurahNumber":26,"VerseNumber":63,"Text":"پس به موسی وحی کردیم که با عصایت به بحر بزن، پس (بحر) شگافت و هر بخشی مانند کوه بزرگ گردید"},{"SurahNumber":26,"VerseNumber":64,"Text":"و دیگران را (نیز) در آنجا نزدیک کردیم"},{"SurahNumber":26,"VerseNumber":65,"Text":"و موسی و همه همراهانش را نجات دادیم"},{"SurahNumber":26,"VerseNumber":66,"Text":"باز دیگران را غرق کردیم"},{"SurahNumber":26,"VerseNumber":67,"Text":"بی‌گمان در این (رویداد) نشانه‌ای است، و بیشترشان مؤمن نبودند"},{"SurahNumber":26,"VerseNumber":68,"Text":"و یقینا پروردگارت توانا و مهربان است"},{"SurahNumber":26,"VerseNumber":69,"Text":"و خبر ابراهیم را برای‌شان بخوان"},{"SurahNumber":26,"VerseNumber":70,"Text":"وقتی که به پدر و قوم خود گفت: شما چه را می‌پرستید؟"},{"SurahNumber":26,"VerseNumber":71,"Text":"گفتند: بت‌ها را می‌پرستیم، و همیشه بر عبادت‌شان معتکف می‌باشیم"},{"SurahNumber":26,"VerseNumber":72,"Text":"ابراهیم گفت: آیا وقتی که آنها را می‌خوانید سخن شما را می‌شنوند؟"},{"SurahNumber":26,"VerseNumber":73,"Text":"یا به شما فائده یا ضرری می‌رسانند؟"},{"SurahNumber":26,"VerseNumber":74,"Text":"گفتند: نه، بلکه پدران خود را دیدیم که چنین می‌کردند"},{"SurahNumber":26,"VerseNumber":75,"Text":"ابراهیم گفت: آیا آنچه را که شما می‌پرستید، دیده‌اید (در آن تأمل کرده‌اید)"},{"SurahNumber":26,"VerseNumber":76,"Text":"و (آنچه را) پدران پیشین‌تان می‌پرستیدند؟"},{"SurahNumber":26,"VerseNumber":77,"Text":"پس بدانید که همۀ آنها دشمن من‌اند، غیر از پروردگار جهانیان"},{"SurahNumber":26,"VerseNumber":78,"Text":"آن ذاتی که مرا آفریده است، پس او مرا هدایت می‌کند"},{"SurahNumber":26,"VerseNumber":79,"Text":"آن ذاتی که مرا (غذا) می‌خوراند و (آشامیدنی) می‌نوشاند"},{"SurahNumber":26,"VerseNumber":80,"Text":"و چون بیمار شوم، پس وی مرا شفا می‌دهد"},{"SurahNumber":26,"VerseNumber":81,"Text":"و آن ذاتی که مرا می‌میراند، باز زنده‌ام می‌گرداند"},{"SurahNumber":26,"VerseNumber":82,"Text":"و آن ذاتی که امیدوارم در روز جزا خطایم را بیامرزد"},{"SurahNumber":26,"VerseNumber":83,"Text":"ای پروردگارم! به من حكم (علم و نبوت) ببخش و مرا با صالحان ملحق بگردان"},{"SurahNumber":26,"VerseNumber":84,"Text":"و برای من در میان آیندگان نام نیک بگذار"},{"SurahNumber":26,"VerseNumber":85,"Text":"و مرا از جملۀ وارثان جنت پرناز و نعمت بگردان"},{"SurahNumber":26,"VerseNumber":86,"Text":"و پدرم را بیامرز، زیرا او از گمراهان بود"},{"SurahNumber":26,"VerseNumber":87,"Text":"و مرا رسوا مکن روزی که (مردم) برانگیخته می‌شوند"},{"SurahNumber":26,"VerseNumber":88,"Text":"روزی که مال و اولاد (هیچ) سودی نمی‌رسانند"},{"SurahNumber":26,"VerseNumber":89,"Text":"مگر کسی (نجات می‌یابد و سود می‌بیند) که با دل پاک (از شرک و نفاق) نزد الله بیاید"},{"SurahNumber":26,"VerseNumber":90,"Text":"و (در آن روز) جنت برای پرهیزگاران نزدیک آورده شود"},{"SurahNumber":26,"VerseNumber":91,"Text":"و دوزخ برای گمراهان آشکار گردانیده شود"},{"SurahNumber":26,"VerseNumber":92,"Text":"و به آنها گفته می‌شود: کجا هستند معبودانی که (آنها را) عبادت می‌کردید؟"},{"SurahNumber":26,"VerseNumber":93,"Text":"(معبودهایی) غیر از الله، آیا شما را مدد می‌کنند یا خودشان مدد می‌شوند؟"},{"SurahNumber":26,"VerseNumber":94,"Text":"پس، آنان و گمراهان یکی بعد از دیگری در آن (دوزخ) انداخته می‌شوند"},{"SurahNumber":26,"VerseNumber":95,"Text":"و (نیز) لشکریان ابلیس همه (در دوزخ انداخته می‌شوند)"},{"SurahNumber":26,"VerseNumber":96,"Text":"آنان در آنجا (با معبودان خود) به نزاع می‌پردازند و می‌گویند"},{"SurahNumber":26,"VerseNumber":97,"Text":"قسم به الله ما در گمراهی آشکار بودیم"},{"SurahNumber":26,"VerseNumber":98,"Text":"آن وقت که شما را با پروردگار جهانیان برابر می‌ساختیم"},{"SurahNumber":26,"VerseNumber":99,"Text":"و ما را گمراه نساخت مگر مجرمان"},{"SurahNumber":26,"VerseNumber":100,"Text":"(اکنون) ما هیچ شفاعت‌کننده‌ای نداریم"},{"SurahNumber":26,"VerseNumber":101,"Text":"و هیچ دوست صمیمی و دلسوزی (نداریم)"},{"SurahNumber":26,"VerseNumber":102,"Text":"پس ای کاش برای ما یکبار برگشت (به دنیا) بود تا از جملۀ مؤمنان می‌شدیم"},{"SurahNumber":26,"VerseNumber":103,"Text":"البته در این (داستان ابراهيم) نشانه‌ای است، و بیشترشان مؤمن نبودند"},{"SurahNumber":26,"VerseNumber":104,"Text":"و البته پروردگارت غالب (و) مهربان است"},{"SurahNumber":26,"VerseNumber":105,"Text":"قوم نوح پیغمبران را تکذیب کردند"},{"SurahNumber":26,"VerseNumber":106,"Text":"چون برادرشان نوح به آنان گفت: آیا از الله نمی‌ترسید؟"},{"SurahNumber":26,"VerseNumber":107,"Text":"يقينا من برایتان پیغمبر امین هستم"},{"SurahNumber":26,"VerseNumber":108,"Text":"پس از الله بترسید و از من اطاعت کنید"},{"SurahNumber":26,"VerseNumber":109,"Text":"من بر این (دعوت) هیچ مزدی از شما نمی‌خواهم، مزد من نیست مگر بر عهدۀ پروردگار جهانیان"},{"SurahNumber":26,"VerseNumber":110,"Text":"پس از الله بترسید و از من اطاعت کنید"},{"SurahNumber":26,"VerseNumber":111,"Text":"گفتند: آیا به تو ایمان بیاوریم حال آنکه فرومایگان از تو پیروی کرده‌اند؟"},{"SurahNumber":26,"VerseNumber":112,"Text":"نوح گفت: من از آنچه آنها می‌کنند چه می‌دانم؟"},{"SurahNumber":26,"VerseNumber":113,"Text":"حساب ایشان جز بر عهدۀ پروردگارم نیست اگر بدانید"},{"SurahNumber":26,"VerseNumber":114,"Text":"و من طرد کنندۀ مؤمنان از خود نیستم"},{"SurahNumber":26,"VerseNumber":115,"Text":"من جز بیم‌دهندۀ آشکار نیستم"},{"SurahNumber":26,"VerseNumber":116,"Text":"گفتند: ای نوح! اگر (از دعوتت) دست برنداری، البته از جمله سنگسار شدگان خواهی بود"},{"SurahNumber":26,"VerseNumber":117,"Text":"گفت: ای پروردگارم! همانا قومم مرا تکذیب کردند"},{"SurahNumber":26,"VerseNumber":118,"Text":"پس میان من و آنها به حکمی فیصله کن و من و هر کس از مؤمنان را که با من است، نجات ده"},{"SurahNumber":26,"VerseNumber":119,"Text":"پس او و آنانی را که با وی بودند در کشتی پر و گرانبار نجات دادیم"},{"SurahNumber":26,"VerseNumber":120,"Text":"باز باقی ماندگان را غرق کردیم"},{"SurahNumber":26,"VerseNumber":121,"Text":"البته در این (داستان) نشانه‌ای است، و اکثر‌شان مؤمن نبودند"},{"SurahNumber":26,"VerseNumber":122,"Text":"واقعا پروردگارت غالب مهربان است"},{"SurahNumber":26,"VerseNumber":123,"Text":"(قوم) عاد پیغمبران را تکذیب کردند"},{"SurahNumber":26,"VerseNumber":124,"Text":"وقتی که برادرشان هود به ایشان گفت: آیا از الله نمی‌ترسید"},{"SurahNumber":26,"VerseNumber":125,"Text":"البته من برای شما پیغمبر امین هستم"},{"SurahNumber":26,"VerseNumber":126,"Text":"پس از الله بترسید و از من اطاعت کنید"},{"SurahNumber":26,"VerseNumber":127,"Text":"و در مقابل دعوت خود مزدی از شما نمی‌طلبم و مزد من جز بر عهدۀ پروردگار جهانیان نیست"},{"SurahNumber":26,"VerseNumber":128,"Text":"آیا بر هر بلندیی بنایی می‌سازید که (در آن) به عبث و بیهوده‌کاری مشغول شوید؟"},{"SurahNumber":26,"VerseNumber":129,"Text":"و قصرها و قلعه‌های محکم می‌سازید، به امید آنکه همیشه بمانید؟"},{"SurahNumber":26,"VerseNumber":130,"Text":"و چون (کسی را) مؤاخذه کنید، ظالمانه مؤاخذه می‌کنید"},{"SurahNumber":26,"VerseNumber":131,"Text":"پس از الله بترسید و از من اطاعت کنید"},{"SurahNumber":26,"VerseNumber":132,"Text":"و از آن ذاتی بترسید که شما را به آنچه خود می‌دانید، مدد کرده است"},{"SurahNumber":26,"VerseNumber":133,"Text":"شما را با دادن چهارپایان و فرزندان مدد کرده است"},{"SurahNumber":26,"VerseNumber":134,"Text":"و (نیز با دادن) باغ‌ها و چشمه‌ها (شما را مدد کرد)"},{"SurahNumber":26,"VerseNumber":135,"Text":"البته من از عذاب روزی بزرگ بر شما بیمناکم"},{"SurahNumber":26,"VerseNumber":136,"Text":"گفتند: بر ما برابر است، خواه به ما پند دهی یا از پند دهندگان نباشی"},{"SurahNumber":26,"VerseNumber":137,"Text":"این (تکذیب و طغيانگری) جز شیوۀ پیشینیان نیست"},{"SurahNumber":26,"VerseNumber":138,"Text":"و ما عذاب داده نمی‌شویم"},{"SurahNumber":26,"VerseNumber":139,"Text":"پس (قوم عاد)، هود را تکذیب کردند، در نتیجه آنها را هلاک کردیم. بدون شک در این نشانه است، و اکثر‌شان مؤمن نبودند"},{"SurahNumber":26,"VerseNumber":140,"Text":"و البته پروردگارت همان غالبِ مهربان است"},{"SurahNumber":26,"VerseNumber":141,"Text":"(قوم) ثمود نیز پیغمبران را تکذیب کردند"},{"SurahNumber":26,"VerseNumber":142,"Text":"وقتی که برادرشان صالح به آنها گفت: آیا (از الله) نمی‌ترسید؟"},{"SurahNumber":26,"VerseNumber":143,"Text":"البته من برای شما پیغمبر امین هستم"},{"SurahNumber":26,"VerseNumber":144,"Text":"پس از الله بترسید و از من اطاعت کنید"},{"SurahNumber":26,"VerseNumber":145,"Text":"و بر تبلیغ این رسالت از شما مزد و پاداشی نمی‌خواهم، مزد و پاداش من جز بر عهدۀ پروردگار جهانیان نیست"},{"SurahNumber":26,"VerseNumber":146,"Text":"آیا در آنچه (از نعمت‌ها که) اینجاست ایمن (از عذاب و مرگ) گذاشته می‌شوید؟"},{"SurahNumber":26,"VerseNumber":147,"Text":"در (میان) باغ‌ها و (در کنار) چشمه‌سارها؟"},{"SurahNumber":26,"VerseNumber":148,"Text":"و کشتزارها و نخلستان‌هایی که میوه و شگوفۀ آن‌تر و تازه است؟"},{"SurahNumber":26,"VerseNumber":149,"Text":"و با مهارت از کوه‌ها خانه‌هایی برای خود می‌تراشید"},{"SurahNumber":26,"VerseNumber":150,"Text":"پس از الله بترسید و از من اطاعت کنید"},{"SurahNumber":26,"VerseNumber":151,"Text":"و از فرمان اسراف کاران اطاعت مکنید"},{"SurahNumber":26,"VerseNumber":152,"Text":"آنان که در زمین فساد می‌کنند و اصلاح نمی‌کنند"},{"SurahNumber":26,"VerseNumber":153,"Text":"گفتند: جز این نیست که تو از جملۀ جادوشده‌گانی"},{"SurahNumber":26,"VerseNumber":154,"Text":"تو انسانی مگر مانند ما نیستی، پس اگر از راستگویانی معجزه‌ای بیاور"},{"SurahNumber":26,"VerseNumber":155,"Text":"صالح گفت: این ماده شتر است که یک نوبت آب خوردن برای اوست و روزی معین نوبت آب شماست"},{"SurahNumber":26,"VerseNumber":156,"Text":"و به آن آسیب نرسانید، (که در آن صورت) عذاب روز بزرگ شما را فرا خواهد گرفت"},{"SurahNumber":26,"VerseNumber":157,"Text":"پس آن شتر را کشتند، باز پشیمان شدند"},{"SurahNumber":26,"VerseNumber":158,"Text":"پس عذاب آنان را فرا گرفت. البته در این نشانه است، ولی بیشتر‌شان ایمان‌آرنده نبودند"},{"SurahNumber":26,"VerseNumber":159,"Text":"و البته پروردگارت غالب مهربان است"},{"SurahNumber":26,"VerseNumber":160,"Text":"قوم لوط پیغمبران را تکذیب کردند"},{"SurahNumber":26,"VerseNumber":161,"Text":"وقتی برادرشان لوط به آنها گفت: آیا از الله نمی‌ترسید؟"},{"SurahNumber":26,"VerseNumber":162,"Text":"البته من برای شما پیغمبر امین هستم"},{"SurahNumber":26,"VerseNumber":163,"Text":"پس از الله بترسید و از من اطاعت کنید"},{"SurahNumber":26,"VerseNumber":164,"Text":"و بر تبلیغ این رسالت از شما مزد و پاداشی نمی‌خواهم، مزد و پاداش من جز بر عهدۀ پروردگار جهانیان نیست"},{"SurahNumber":26,"VerseNumber":165,"Text":"آیا از (فطرت پاک) مردم جهان (مخالفت می‌کنید و زنان را گذاشته) به سراغ مردان می‌روید"},{"SurahNumber":26,"VerseNumber":166,"Text":"و همسران را که پروردگارتان برای شما آفریده است، می‌گزارید؟ بلکه شما مردم تجاوزکارید"},{"SurahNumber":26,"VerseNumber":167,"Text":"گفتند: ای لوط! اگر (از عیبجویی ما) دست برنداری، حتما از بیرون رانده‌شدگان خواهی بود"},{"SurahNumber":26,"VerseNumber":168,"Text":"(لوط) گفت: من از دشمنان (این) کارتان هستم"},{"SurahNumber":26,"VerseNumber":169,"Text":"ای پروردگارم! مرا و خانواده‌ام را از شر آنچه می‌کنند نجات ده"},{"SurahNumber":26,"VerseNumber":170,"Text":"پس او و خانواده‌اش همگی را یکجا نجات دادیم"},{"SurahNumber":26,"VerseNumber":171,"Text":"به جز پیرزنی که در جملۀ باقی‌ماندگان (در عذاب) بود"},{"SurahNumber":26,"VerseNumber":172,"Text":"باز دیگران را هلاک کردیم"},{"SurahNumber":26,"VerseNumber":173,"Text":"و بر آنان باران سخت باراندیم، پس چه بد بود باران بیم داده شدگان"},{"SurahNumber":26,"VerseNumber":174,"Text":"حقا که در این (عقوبت) نشانه‌ایست، و بیشتر‌شان ایمان‌آرنده نبودند"},{"SurahNumber":26,"VerseNumber":175,"Text":"و البته پروردگارت همان غالب مهربان است"},{"SurahNumber":26,"VerseNumber":176,"Text":"اصحاب ایکه (جنگل) پیغمبران را تکذیب کردند"},{"SurahNumber":26,"VerseNumber":177,"Text":"وقتی که شعیب به آنان گفت: آیا (از الله) نمی‌ترسید؟"},{"SurahNumber":26,"VerseNumber":178,"Text":"البته من برای شما پیغمبر امین هستم"},{"SurahNumber":26,"VerseNumber":179,"Text":"پس از الله بترسید و از من اطاعت کنید"},{"SurahNumber":26,"VerseNumber":180,"Text":"و بر تبلیغ این رسالت از شما مزد و پاداشی نمی‌خواهم، مزد و پاداش من جز بر عهدۀ پروردگار جهانیان نیست"},{"SurahNumber":26,"VerseNumber":181,"Text":"(شعیب گفت:) پیمانه را به تمام و کمال دهید و از کم‌کنندگان مباشید"},{"SurahNumber":26,"VerseNumber":182,"Text":"و با ترازوی برابر و درست وزن کنید"},{"SurahNumber":26,"VerseNumber":183,"Text":"و به مردم اشیای‌شان راکم ندهید و در زمین فسادکار نگردید"},{"SurahNumber":26,"VerseNumber":184,"Text":"و بترسید از ذاتی که شما و امت‌های گذشته را آفریده است"},{"SurahNumber":26,"VerseNumber":185,"Text":"گفتند: تو حتما از جملۀ جادوشدگانی"},{"SurahNumber":26,"VerseNumber":186,"Text":"و تو جز بشری مانند ما نیستی، و یقینا تو را از دروغگویان می‌پنداریم"},{"SurahNumber":26,"VerseNumber":187,"Text":"اگر از راستگویانی، پس قطعه‌ای از آسمان را بر ما بیفگن"},{"SurahNumber":26,"VerseNumber":188,"Text":"(شعيب) گفت: پروردگارم به آنچه می‌کنید داناتر است"},{"SurahNumber":26,"VerseNumber":189,"Text":"پس او را تکذیب کردند و عذاب روز ابر (آتشبار) آنان را فرو گرفت، البته آن عذاب روزی سخت و بزرگ بود"},{"SurahNumber":26,"VerseNumber":190,"Text":"البته در این (هلاک ساختن) نشانه است. و بیشترشان ایمان‌آرنده نبودند"},{"SurahNumber":26,"VerseNumber":191,"Text":"و يقيناً پروردگار تو غالب (و) مهربان است"},{"SurahNumber":26,"VerseNumber":192,"Text":"و البته این (قرآن) فرو فرستادۀ پروردگار جهانیان است"},{"SurahNumber":26,"VerseNumber":193,"Text":"که جبرئیل آن را فرود آورده است"},{"SurahNumber":26,"VerseNumber":194,"Text":"(فرود آورده) بر دل تو تا از بيم‌دهندگان باشی،"},{"SurahNumber":26,"VerseNumber":195,"Text":"(آن قرآن) به زبان عربی واضح و روشن"},{"SurahNumber":26,"VerseNumber":196,"Text":"و البته (وصف) آن در صحیفه‌های پیشینیان آمده است"},{"SurahNumber":26,"VerseNumber":197,"Text":"آیا برایشان نشانۀ (حقانیت قرآن) نیست که علمای بنی اسرائیل آن را می‌دانستند؟"},{"SurahNumber":26,"VerseNumber":198,"Text":"و اگر آن را بر بعضی از عجمیان نازل می‌کردیم"},{"SurahNumber":26,"VerseNumber":199,"Text":"باز آن را برایشان می‌خواند، به آن ایمان نمی‌آوردند"},{"SurahNumber":26,"VerseNumber":200,"Text":"ما این چنین آن را در دل‌های مجرمان راه دادیم"},{"SurahNumber":26,"VerseNumber":201,"Text":"که به آن ایمان نمی‌آورند، تا آن که عذاب دردناک را ببینند"},{"SurahNumber":26,"VerseNumber":202,"Text":"پس عذاب به طور ناگهانی بر سر آنان می‌آید، در حالیکه بی‌خبرند"},{"SurahNumber":26,"VerseNumber":203,"Text":"پس می‌گویند: آیا به ما مهلت داده می‌شود؟"},{"SurahNumber":26,"VerseNumber":204,"Text":"پس آیا عذاب ما را به شتاب می‌طلبند؟"},{"SurahNumber":26,"VerseNumber":205,"Text":"مگر نمی‌دانی که اگر سال‌ها آنها را (مهلت دهیم و از نعمت‌ها) برخوردار سازیم"},{"SurahNumber":26,"VerseNumber":206,"Text":"باز آنچه که به آن وعده داده می‌شوند، به ایشان برسد"},{"SurahNumber":26,"VerseNumber":207,"Text":"آن برخورداریشان چیزی را از آنان دفع نمی‌کند؟ ­"},{"SurahNumber":26,"VerseNumber":208,"Text":"و (اهل) هیچ قریه را نابود نکردیم مگر اینکه ترسانندگانی (از پیامبران و نائبان آنها) داشتند"},{"SurahNumber":26,"VerseNumber":209,"Text":"برای پند دادن و ما ظلم‌کننده نبودیم"},{"SurahNumber":26,"VerseNumber":210,"Text":"و این قرآن را شیاطین فرود نیاورده‌اند"},{"SurahNumber":26,"VerseNumber":211,"Text":"و سزاوارشان نیست، و نمی‌توانند (آن را نازل کنند)"},{"SurahNumber":26,"VerseNumber":212,"Text":"و چون آنها از شنیدن (قرآن و سخن فرشتگان) دور و محروم‌اند"},{"SurahNumber":26,"VerseNumber":213,"Text":"پس با الله معبود دیگری را به دعا مخوان که از عذاب‌شدگان خواهی بود"},{"SurahNumber":26,"VerseNumber":214,"Text":"و خویشاوندان نزدیکت را (از عذاب) بترسان"},{"SurahNumber":26,"VerseNumber":215,"Text":"و بال مهربانی و شفقت خود را برای مؤمنانی که از تو پیروی می‌کنند، بگستران"},{"SurahNumber":26,"VerseNumber":216,"Text":"پس اگر از تو نافرمانی کردند، بگو: البته من از آنچه می‌کنید بیزارم"},{"SurahNumber":26,"VerseNumber":217,"Text":"و بر توانای مهربان توکل کن"},{"SurahNumber":26,"VerseNumber":218,"Text":"آن ذاتی که چون (برای نماز شب) می‌ایستی، تو را می‌بیند"},{"SurahNumber":26,"VerseNumber":219,"Text":"و (همچنین می‌بیند) حرکت (قیام و رکوع و نشست و برخاست) تو را در میان سجده‌کنندگان"},{"SurahNumber":26,"VerseNumber":220,"Text":"يقينا او شنوای داناست"},{"SurahNumber":26,"VerseNumber":221,"Text":"آیا شما را خبر دهم که شیاطین بر چه کسى نازل می‌شوند؟"},{"SurahNumber":26,"VerseNumber":222,"Text":"بر هر دروغگوی گناهکار نازل می‌شوند"},{"SurahNumber":26,"VerseNumber":223,"Text":"گوش می‌دهند (به سخن فرشتگان) و بیشترشان دروغگو‌اند"},{"SurahNumber":26,"VerseNumber":224,"Text":"و شاعران را گمراهان پیروی می‌کنند"},{"SurahNumber":26,"VerseNumber":225,"Text":"آیا ندیدی که آنان در هر وادیی حیران و سرگردانند؟"},{"SurahNumber":26,"VerseNumber":226,"Text":"و آنها کسانی‌اند که چیزهایی می‌گویند که خود انجام نمی‌دهند"},{"SurahNumber":26,"VerseNumber":227,"Text":"مگر آنان که ایمان آورده‌اند و کارهای نیک انجام داده‌اند و الله را بسیار یاد کرده‌اند و پس از آنکه مورد ظلم قرار گرفته‌اند، انتقام گرفته‌اند. و زود است که ظالمان بدانند که به کدام بازگشتگاه باز می‌گردند"},{"SurahNumber":27,"VerseNumber":1,"Text":"طس. (معنای این حروف به الله معلوم است)، این آیه‌های قرآن و کتاب روشنگر است"},{"SurahNumber":27,"VerseNumber":2,"Text":"هدایت و مژده‌ای برای مؤمنان است"},{"SurahNumber":27,"VerseNumber":3,"Text":"آنان که نماز را برپا می‌کنند و زکات را می‌دهند و ایشان به آخرت یقین دارند"},{"SurahNumber":27,"VerseNumber":4,"Text":"البته کسانی که به آخرت ایمان نمی‌آورند، کارهایشان را در نظر‌شان آراسته‌ایم، پس آنان (در گمراهی خود) متردد و حیران‌اند"},{"SurahNumber":27,"VerseNumber":5,"Text":"آنان کسانی‌اند که برای‌شان عذاب بد است، و ایشان در آخرت زیانکارترین (مردم) می‌باشند"},{"SurahNumber":27,"VerseNumber":6,"Text":"و یقینا تو قرآن را از سوی پروردگار حکیم و دانا دریافت می‌کنی"},{"SurahNumber":27,"VerseNumber":7,"Text":"به یادآور وقتی که موسی به اهلش گفت: من آتشی دیدم، (به زودی) برای شما خبری یا شعله‌ای از آن می‌آورم تا خود را گرم کنید"},{"SurahNumber":27,"VerseNumber":8,"Text":"پس چون موسی به نزدیک آن آمد، صدا کرده شد: بابرکت و خجسته گردید آن که در آتش است، و (نیز) آن که اطراف آن است، و الله پاک و منزه است، پروردگار جهانیان"},{"SurahNumber":27,"VerseNumber":9,"Text":"(گفتیم) ای موسی! بدان که من الله، ذات توانای حکیم هستم"},{"SurahNumber":27,"VerseNumber":10,"Text":"و عصای خود را بینداز و چون آن را دید که گویی ماری است که حرکت می‌کند، به عقب بازگشت و پشت خود را نظر نکرد. (فرمودیم) ای موسی! نترس، چونکه پیغمبران در پیشگاه من نمی‌ترسند"},{"SurahNumber":27,"VerseNumber":11,"Text":"مگر کسی که ستم کرده باشد، باز بدی را به نیکی تبدیل کند، پس (بداند که) يقينا من آمرزندۀ مهربانم"},{"SurahNumber":27,"VerseNumber":12,"Text":"و دست خود را در گریبانت داخل کن تا سفیدِ درخشان بی‌عیب بیرون آید. (این) از جملۀ نُه نشانه (است که به تو خواهیم داد) به‌سوی فرعون و قوم او (برو)، زیرا آنان قوم فاسقند"},{"SurahNumber":27,"VerseNumber":13,"Text":"پس چون معجزه‌های ما به وضوح و روشنی (که سبب بصیرت و دانایی بود) به آنان رسید، گفتند: این جادوی آشکار است"},{"SurahNumber":27,"VerseNumber":14,"Text":"و معجزات را در حالیکه دل‌هایشان به آن باور داشت، از روی ظلم و تکبر انکار کردند. پس بنگر که عاقبت فسادکاران چطور شد؟"},{"SurahNumber":27,"VerseNumber":15,"Text":"و البته به داود و سلیمان (نیز) علم و دانش عطا کردیم و آن دو گفتند: ستایش الله راست که ما را بر بسیاری از بندگان مؤمنش برتری داد"},{"SurahNumber":27,"VerseNumber":16,"Text":"و سلیمان (در علم و نبوت) وارث داود گردید، و گفت: ای مردم! به ما زبان پرندگان آموخته شده است، و از همۀ چیزها به ما داده شده است. یقینا این فضیلت آشکار است"},{"SurahNumber":27,"VerseNumber":17,"Text":"و برای سلیمان لشکریانش از جن و انس و پرندگان جمع کرده شدند، پس (در صف‌های منظم) توقف داده شدند"},{"SurahNumber":27,"VerseNumber":18,"Text":"تا آنکه به وادی مورچگان رسیدند، مورچه‌ای گفت: ای مورچگان! به لانه‌های خود در آیید تا سليمان و لشکریانش نادیده و نادانسته شما را پایمال نکنند"},{"SurahNumber":27,"VerseNumber":19,"Text":"سلیمان از سخن آن مورچه تبسم کرد و گفت: ای پروردگارم! به من توفیق ده تا شکر نعمتی را که به من و پدرم عطا کرده‌ای بجا آورم، و (به من توفیق ده) تا کار نیک انجام دهم که آن را بپسندی، و مرا به رحمت خود در جملۀ بندگان صالحت درآور"},{"SurahNumber":27,"VerseNumber":20,"Text":"و (سلیمان) جویای حال پرندگان شد و گفت: چرا هدهد را نمی‌بینم، یا اینکه از غایبان است؟"},{"SurahNumber":27,"VerseNumber":21,"Text":"حتماً او را به عذاب سخت سزا خواهم داد، یا سر او را می‌برم، یا (باید) دلیل آشکار برای من بیاورد (که چرا غایب بود)"},{"SurahNumber":27,"VerseNumber":22,"Text":"دیری نگذشت (که هدهد برگشت) و گفت: من از چیزی آگاهی یافتم که تو از آن آگاه نیستی و از (مردم) سبأ برایت خبری یقینی آورده‌ام"},{"SurahNumber":27,"VerseNumber":23,"Text":"من زنی را یافتم که بر آنان فرمانروایی می‌کند و از همه چیز داده شده است و تخت بس بزرگ دارد"},{"SurahNumber":27,"VerseNumber":24,"Text":"او و قومش را چنین یافتم که به جای الله به آفتاب سجده می‌کنند، و شیطان کارهایشان را برایشان آراسته است، و آنان را از راه (حق) بازداشته است. لذا آنها راهیاب نمی‌شوند"},{"SurahNumber":27,"VerseNumber":25,"Text":"(شیطان این کار را برای‌شان آراست) تا سجده نکنند برای پروردگاری که نهان را در آسمان‌ها و زمین آشکار می‌کند و آنچه را پنهان می‌دارید و آنچه را آشکار می‌سازید می‌داند"},{"SurahNumber":27,"VerseNumber":26,"Text":"الله آن ذاتی است که هیچ معبود بر حق به جز او نیست و او پروردگار عرش بزرگ است"},{"SurahNumber":27,"VerseNumber":27,"Text":"(سلیمان به هدهد) گفت: به زودی خواهیم دید که آیا راست گفته‌ای یا از دروغ‌گویان بوده‌ای"},{"SurahNumber":27,"VerseNumber":28,"Text":"(پس) این نامۀ مرا ببر و آن را به‌سوی آنان بینداز، باز از ایشان دور شو، و بنگر که چه (جواب) باز می‌دهند؟"},{"SurahNumber":27,"VerseNumber":29,"Text":"(پس از رسیدنِ نامه، ملكه بلقیس) گفت: ای بزرگان! البته نامۀ ارجمندی به‌سوی من انداخته شده است"},{"SurahNumber":27,"VerseNumber":30,"Text":"آن نامه از سوی سلیمان است و (سرآغاز) آن چنین است: بنام الله بخشندۀ مهربان"},{"SurahNumber":27,"VerseNumber":31,"Text":"(مضمون نامه این است که ای اهل سبا!) بر من تكبر نورزید و تسلیم شده به نزد من آیید"},{"SurahNumber":27,"VerseNumber":32,"Text":"(ملکه) گفت: ای سران قوم! در کارم به من نظر دهید، من هیچ کاری را بدون حضور و نظر شما انجام نداده‌ام"},{"SurahNumber":27,"VerseNumber":33,"Text":"گفتند: ما دارای قوت و شوکت هستیم و ما صاحبان کارزار سختیم. ولی اختیار کار در دست توست. پس بنگر که چه فرمان می‌دهی"},{"SurahNumber":27,"VerseNumber":34,"Text":"ملکه گفت: چون بادشاهان (فاتحانه) در شهری داخل شوند (پس) آن را ویران و برباد می‌کنند، و عزیز‌ترین مردمانش را خوارترین می‌گردانند، و اینگونه عمل می‌کنند"},{"SurahNumber":27,"VerseNumber":35,"Text":"و من هدیه‌ای به‌سوی‌شان خواهم فرستاد تا ببینم فرستادگان با چه جواب باز می‌گردند"},{"SurahNumber":27,"VerseNumber":36,"Text":"پس چون (فرستاده) به نزد سلیمان آمد، (سلیمان به او) گفت: آیا مرا به مال مدد می‌کنید؟ پس بدانید آنچه الله به من عطا کرده است، بهتر است از آنچه به شما داده است، بلکه این شما هستید که به هدیۀ خود شادمان و خورسند می‌شوید"},{"SurahNumber":27,"VerseNumber":37,"Text":"(سلیمان به فرستاده گفت:) به‌سوی آنان باز گرد، ما حتما با لشکری به سوی‌شان خواهیم آمد که آنان توان مقابله با آن را ندارند، و ایشان را از آنجا با حالت خوار و زبون بیرون خواهیم کرد"},{"SurahNumber":27,"VerseNumber":38,"Text":"(سلیمان) گفت: ای بزرگان! کدام یک از شما تخت او را - پیش از آنکه از در تسلیم نزد من آیند - برایم می‌آورد؟"},{"SurahNumber":27,"VerseNumber":39,"Text":"عفریتی (تنومندی) از جن گفت: من آن را پیش از آنکه از مجلست برخیزی برایت می‌آورم، و من بر آن (کار) توانا و امین هستم"},{"SurahNumber":27,"VerseNumber":40,"Text":"کسی که نزد او علم و دانشی از کتاب الهی بود، گفت: من آن را پیش از چشم بر هم زدنت نزد تو می‌آورم. پس چون (سلیمان) تخت را پیش خود مستقر دید، گفت: این از فضل پروردگار من است، تا مرا بیازماید که آیا شکر می‌گزارم یا ناشکری می‌کنم؟ و هر کس شکر گزارد تنها به سود خود شکر می‌ورزد، و هر کس کفران (نعمت) کند، پس بدون شک پروردگارم بی‌نیاز کریم است"},{"SurahNumber":27,"VerseNumber":41,"Text":"(سلیمان) گفت: تخت او را در نظرش ناشناس و دگرگون سازید، تا ببینیم که آیا پی می‌برد یا از آنانی می‌شود که راهیاب نمی‌گردند؟"},{"SurahNumber":27,"VerseNumber":42,"Text":"پس چون آمد، گفته شد: آیا تخت تو این چنین است؟. گفت: گویا این همان است. و پیش از این به ما علم داده شده بود و ما فرمانبردار و منقاد بودیم"},{"SurahNumber":27,"VerseNumber":43,"Text":"و آنچه را که به غیر از الله پرستش می‌کرد، او را (از عبادت الله) باز داشته بود، چون او از جملۀ قوم کافر بود"},{"SurahNumber":27,"VerseNumber":44,"Text":"به او (بلقیس) گفته شد: به قصر وارد شو، وقتی که آن را دید گمان کرد که حوض است، و دامن را از ساق‌هایش برکشید. (سلیمان) گفت: این قصری صاف و ساده از آبگینه‌هاست. گفت: پروردگارا! من به خود ظلم کردم و اکنون همرای سلیمان تسلیم پروردگار جهانیان شدم"},{"SurahNumber":27,"VerseNumber":45,"Text":"و يقينا به‌سوی قوم ثمود برادرشان صالح را فرستادیم، که الله را بپرستید. پس ناگهان آنها به دو فريق متخاصم (کافر و مؤمن) تقسیم شدند"},{"SurahNumber":27,"VerseNumber":46,"Text":"(صالح) گفت: ای قوم من! چرا بدی (عذاب) را پیش از نیکی (رحمت) به شتاب می‌طلبید؟ چرا از الله آمرزش نمی‌خواهید تا مورد رحمت قرار گیرید؟"},{"SurahNumber":27,"VerseNumber":47,"Text":"گفتند: ما به تو و به کسانی که با تو هستند، فال بد گرفته‌ایم. گفت: فال بدتان نزد الله است، بلکه شما گروهی هستید که آزموده می‌شوید"},{"SurahNumber":27,"VerseNumber":48,"Text":"و در آن شهر نه نفر بودند که در زمین فساد می‌کردند و هیچ اصلاح نمی‌کردند"},{"SurahNumber":27,"VerseNumber":49,"Text":"گفتند: به یکدیگر قسم بخورید (عهد ببندید) که بر صالح و خانواده‌اش در شب یورش می‌آوریم، باز به ولی او می‌گوییم: ما در وقت هلاکت خانواده‌اش حاضر نبودیم و البته ما راستگوییم"},{"SurahNumber":27,"VerseNumber":50,"Text":"و حیلۀ بس‌بزرگ سنجیدند و ما هم (برای هلاکت آنها و نجات صالح) تدبیر نمودیم، در حالیکه آنها خبر نداشتند"},{"SurahNumber":27,"VerseNumber":51,"Text":"پس بنگر سرانجام حیله‌سازی آنان چگونه بود؛ ما آنان و قوم‌شان را همگی نابود کردیم"},{"SurahNumber":27,"VerseNumber":52,"Text":"پس این خانه‌های آنان است که به سبب ظلم‌شان به زمین افتاده است. بی‌گمان در این (ماجرا) برای مردمی که می‌دانند، دلیل و نشانه‌ای است"},{"SurahNumber":27,"VerseNumber":53,"Text":"و کسانی را که ایمان آوردند و تقوا پیشه کردند، نجات دادیم"},{"SurahNumber":27,"VerseNumber":54,"Text":"و لوط را (به یادآور) وقتی که به قوم خود گفت: آیا عمل فاحشه را انجام می‌دهید در حالیکه (قباحت آنرا) می‌دانید؟"},{"SurahNumber":27,"VerseNumber":55,"Text":"آیا شما برای شهوترانی، به جای زنان به سراغ مردان می‌آئید؟ بلکه شما قومی هستید که (عقوبت این جریمه را) نمی‌دانید"}]}