{"Id":317,"LanguageCodes":["sn","sna"],"Name":"sna-abdullahjmadini","Author":"Abdullah J. M. Adini And Students","Language":"Shona","Description":"Shona","Direction":"ltr","Source":"https://www.islamic-invitation.com/","Translations":[{"SurahNumber":23,"VerseNumber":1,"Text":"Zvirokwazvo vatendi ndivo vakabudirira"},{"SurahNumber":23,"VerseNumber":2,"Text":"Avo vanoita minamato yavo yose vachitya uye kuzvipira"},{"SurahNumber":23,"VerseNumber":3,"Text":"Uye avo vanofuratira manyepo (nehutsvina neizvo zvose zvakarambidzwa naAllah)"},{"SurahNumber":23,"VerseNumber":4,"Text":"Uye avo vanopa Zakaah (zvipo kune vanhu vanotambura)"},{"SurahNumber":23,"VerseNumber":5,"Text":"Uye avo vanochengetedza nhengo dzavo dzakavandika (kubva mune chehupombwe)"},{"SurahNumber":23,"VerseNumber":6,"Text":"Kunze kune vakadzi vavo kana varanda kadzi avo vavanochengeta vari mumaoko avo, nokudaro vari kure nekushoropodzwa"},{"SurahNumber":23,"VerseNumber":7,"Text":"Asi uyo anoda zvakadarika izvi, nokudaro avo vatadzi chose (vanopfurikidza mirairo)"},{"SurahNumber":23,"VerseNumber":8,"Text":"Uye avo vanochengetedza zvivimbiso zvavo (zvese zvakakomekedzwa naAllah) uyezve nezvibvumirano zvavo"},{"SurahNumber":23,"VerseNumber":9,"Text":"Uye avo vanochengetedza minamato yavo mishanu (5) nenguva dzakatarwa"},{"SurahNumber":23,"VerseNumber":10,"Text":"Avo ndivo vagari venhaka yemangwana"},{"SurahNumber":23,"VerseNumber":11,"Text":"Vachava vanogara nhaka yeParadhiso (Firdaus). Umo vachagara zvachose"},{"SurahNumber":23,"VerseNumber":12,"Text":"Uye zvirokwazvo takave tinosika munhu (Adam) kubva muvhu remutapo (mvura nevhu)"},{"SurahNumber":23,"VerseNumber":13,"Text":"Pedzezvo takave tinomuita kuti (vana vaAdam) ave Nutfah (musanganiswa wemvura dzechirume nedzechikadzi uye tikave tinougadzika) panzvimbo yakachengetedzeka (munhumbu yemukadzi)"},{"SurahNumber":23,"VerseNumber":14,"Text":"Pedzezvo takave tinoita Nutfah (musanganiswa wemvura yababa naamai) kuti ive godo reropa, tikave tinoita godo reropa kuti rive chidimbu chenyama, tikave tinogadzira mapfupa kubva muchidimbu chenyama, tikave tinoshongedza mapfupa nenyama, uye tikave tinochiunza sechimwe chisikwa. Naizvozvo makomborero nde aAllah musiki akanaka"},{"SurahNumber":23,"VerseNumber":15,"Text":"Uye mushure maizvozvo, zvirokwazvo, muchave munofa"},{"SurahNumber":23,"VerseNumber":16,"Text":"Uye zvirokwazvo, pazuva reQiyaamah (Kumutswa) muchave munomutswa"},{"SurahNumber":23,"VerseNumber":17,"Text":"Uye zvirokwazvo, takave tinosika pamusoro penyu matenga manomwe (rimwe pamusoro perimwe), uyezve hatimborivari zvisikwa zvedu"},{"SurahNumber":23,"VerseNumber":18,"Text":"Uye tinodzikisa mvura kubva kudenga nesimba (redu), toiita kuti ive nenzvimbo yekugara pano pasi, uye zvirokwazvo, tine simba rekuitora (mvura)"},{"SurahNumber":23,"VerseNumber":19,"Text":"Uye tinokukudzirai nayo mapindu emadheti nemagirepu, muine michero mizhinji yenyu, iyo yamunodya"},{"SurahNumber":23,"VerseNumber":20,"Text":"Uye muti (weOrivhi) unomera mugomo reSinai, unoburitsa mafuta, uye muriwo kune avo vanodya"},{"SurahNumber":23,"VerseNumber":21,"Text":"Uye zvirokwazvo kubva mumhuka (mombe) mune chidzidzo kwamuri. Tinokupai kuti munwe izvo zviri mumatumbu adzo (mukaka). Uye madziri mune zvizhinji zvinokubatsirai, uye kubva kwadziri munodya"},{"SurahNumber":23,"VerseNumber":22,"Text":"Uye pamusoro padzo (mhuka) uye ngarava munova munotakurwa (munzendo dzamunofamba)"},{"SurahNumber":23,"VerseNumber":23,"Text":"Uye zvirokwazvo takave tinotuma Nowa kuvanhu vake, akave anotaura kuti: “Imi vanhu vangu! Namatai Allah! Hamuna vamwe mwari kusara kwavo. Saka hamuve munovatya here?”"},{"SurahNumber":23,"VerseNumber":24,"Text":"Asi madzimambo asingatendi pakati pevanhu vake vakataura kuti: “Uyu murume (munhu) akafananawo nemi, uye ari kuda kuva pamusoro penyu. Uye dai Allah vaida (kutumira mutumwa), zvirokwazvo vaitumira ngirozi. Hatisati tambonzwa zvakadai kubva kumadzibaba edu (madzitateguru edu).”"},{"SurahNumber":23,"VerseNumber":25,"Text":"“Uyu murume ari kupenga, saka chimbomirai maererano nezvake kwekanguva kadiki.”"},{"SurahNumber":23,"VerseNumber":26,"Text":"Nowa akati: “Tenzi vangu! Ivai munonditsigira nekuti vave vanondiramba.”"},{"SurahNumber":23,"VerseNumber":27,"Text":"Saka takave tinotaura (tinotumira) kwaari (kuti): “Vaka ngarava uri pasi pemeso edu uye nemashoko edu. Uye kana mutsigo wedu wauya, uye mvura yatanga kubuda kubva muchitofu, isa mungarava kubva kuchisikwa chimwe nechimwe zviviri zviviri (chirume nechikadzi), uye nemhuri yako, kusara kweavo kubva kwavari vakave vanotarwa kuti vachave vanoparadzwa. Uye usave unotaura neni maererano neavo vakave vanotadza. Zvirokwazvo, vari kuva vanonyudzwa.”"},{"SurahNumber":23,"VerseNumber":28,"Text":"“Uye kana mapinda mungarava, iwe neavo vanewe, taura kuti: ‘Rumbidzo ngaive kuna Allah, avo vatidzivirira kubva kune vanhu vanotadza.’”"},{"SurahNumber":23,"VerseNumber":29,"Text":"“Uye taura kuti: ‘Tenzi vangu! Itai kuti tive tinomira panzvimbo yakakomborerwa, uye ndimi munokwanisa kutiburutsa zvakanaka.’”"},{"SurahNumber":23,"VerseNumber":30,"Text":"Zvirokwazvo, mazviri (zvatakaita vanhu vaNowa) mune zviratidzo, uye zvirokwazvo, tinogara tichiedza varanda vedu"},{"SurahNumber":23,"VerseNumber":31,"Text":"Uye takave tinosika vamwe vanhu mushure mavo"},{"SurahNumber":23,"VerseNumber":32,"Text":"Uye takatuma mutumwa kubva kwavari achitaura kuti: “Namatai Allah! Hamuna umwe mwari kusara kwavo. Saka hamuvi munotya here (kuti vachakurangai kana mukanamata zvimwe zvinhu)?”"},{"SurahNumber":23,"VerseNumber":33,"Text":"Uye avo vakakwirira (vapfumi, vatongi) pakati pevanhu vake avo vasina kutenda, uye vakaramba kuti kuchasanganwa mushure mekufa, uye takavapa kugarika kwehupenyu hwepasi, vakataura kuti: “Uyu haasi (chimwe chinhu) asi kuti murume akafananawo nemi. Anodya izvo zvamunodyawo, uye anonwa izvo zvamunonwa.”"},{"SurahNumber":23,"VerseNumber":34,"Text":"“Uye\tkana\tmukateerera\tmunhu\t(murume)\takaitawo\tsemi,\tzvirokwazvo,\tmuchava munorasikirwa.”"},{"SurahNumber":23,"VerseNumber":35,"Text":"“Anokuvimbisai here kuti kana mafa mova munoita ivhu nemapfupa, kuti muchave munomutswa (zvakare)?”"},{"SurahNumber":23,"VerseNumber":36,"Text":"“Zviri kure, zviri kure, izvo zvamunovimbiswa!”"},{"SurahNumber":23,"VerseNumber":37,"Text":"“Hapana chiripo kusara kwehupenyu hwedu hwepasi rino, tichafa uye tinorarama! Asi hative tinomutswa zvakare (mushure mekufa)!”"},{"SurahNumber":23,"VerseNumber":38,"Text":"“Haasi umwe munhu asi kuti murume aronga manyepo pamusoro paAllah, uye hatimbofi takatenda maari.”"},{"SurahNumber":23,"VerseNumber":39,"Text":"Akataura kuti: “Tenzi vangu! Nditsigirei nokuti vave vanondiramba.”"},{"SurahNumber":23,"VerseNumber":40,"Text":"(Allah) vakataura kuti: “Munguva shoma, zvirokwazvo vachave vanodemba.”"},{"SurahNumber":23,"VerseNumber":41,"Text":"Nokudaro murango wakavaparadza muchokwadi, uye takaita kuti vave marara sezvidyarwa zvakafa. Nokudaro ngavave kure avo vanhu vanotadza"},{"SurahNumber":23,"VerseNumber":42,"Text":"Uye takasika mamwe marudzi mushure mavo"},{"SurahNumber":23,"VerseNumber":43,"Text":"Hakuna rudzi (vanhu) rungaita kuti nguva yavo ikasire, kana kuve inonoka"},{"SurahNumber":23,"VerseNumber":44,"Text":"Uye takave tinotumira vatumwa vedu vachiteverana (umwe mushure memumwe). Nguva dzose paiuya mutumwa wavo kune boka revanhu, vaimuramba; nokudaro takave tinoita kuti vave vanoteverana mukuparadzwa, uye takave tinoita kuti vave nyaya (pakati pevanhu sechidzidzo). Saka ngavave kure avo vanhu vsingatendi"},{"SurahNumber":23,"VerseNumber":45,"Text":"Uye takave tinotuma Musa nemukoma wake Haaroon (Aroni) nezviratidzo zvedu uye nemasimba ari pachena"},{"SurahNumber":23,"VerseNumber":46,"Text":"Kuna Farawo nemakurukota ake, asi vakave vanozvitutumadza, uye vakave vanhu vanozvikudza"},{"SurahNumber":23,"VerseNumber":47,"Text":"Uye vakataura kuti (Farawo nemakurukota ake): “Tingatenda here mune varume vaviri vakaita sesu, avo vekuti rudzi rwavo varanda vedu?”"},{"SurahNumber":23,"VerseNumber":48,"Text":"Vakave vanovaramba vose (vari vaviri), uye vakave veavo vakaparadzwa"},{"SurahNumber":23,"VerseNumber":49,"Text":"Zvirokwazvo, takave tinopa Musa, Gwaro, kuti zvimwe vangave vanotungamirwa"},{"SurahNumber":23,"VerseNumber":50,"Text":"Uye takave tinoita mwanakomana waMariya uye naamai vake chiratidzo, uye takavachengetedza panzvimbo yakakwirira, nzvimbo yekuzorora, ine chengetedzo uye mvura inoerera"},{"SurahNumber":23,"VerseNumber":51,"Text":"(Allah vakataura kuti): “Imi vatumwa! Idyai zvakachena, mova munoita mabasa akanaka. Zvirokwazvo, ndinoziva zvikuru zvose zvamunoita.”"},{"SurahNumber":23,"VerseNumber":52,"Text":"“Uye zvirokwazvo, ichi chitendero chenyu (Islaam) chimwe chete, uye ndini Tenzi venyu. Nokudaro, ivai munonditya.”"},{"SurahNumber":23,"VerseNumber":53,"Text":"Asi (vanhu) vakave vanopatsanura chitendero chavo pakati pavo mumapoka-poka, boka rimwe nerimwe (boka rose) richifara nezvarinazvo"},{"SurahNumber":23,"VerseNumber":54,"Text":"Saka vasiyei mukurasika kwavo kwekanguva"},{"SurahNumber":23,"VerseNumber":55,"Text":"Vanofunga here kuti kuvawedzera muhupfumi nevana"},{"SurahNumber":23,"VerseNumber":56,"Text":"Kuti tirikuvapa zvakanaka nekukurumidza? Kwete! (Asi muedzo pasi pano kuti vasave nemugove muhupenyu hwemangwana) asi havazvifungi"},{"SurahNumber":23,"VerseNumber":57,"Text":"Zvirokwazvo, avo vanotya Tenzi vavo vakangwarira"},{"SurahNumber":23,"VerseNumber":58,"Text":"Uye avo vanotenda muzviratidzo zvaTenzi vavo"},{"SurahNumber":23,"VerseNumber":59,"Text":"Uye avo vasingasanganisi Tenzi vavo nechimwe chinhu (mukunamata)"},{"SurahNumber":23,"VerseNumber":60,"Text":"Uye avo vanopa (Swadaqah) zvavanopa moyo yavo izere nokutya (kuti zvatambirwa here kana kuti kwete), nokuti vachave zvirokwazvo vanodzokera kuna Tenzi vavo"},{"SurahNumber":23,"VerseNumber":61,"Text":"Ndeavo vanomhanyira kumabasa akanaka, uye ndivo vekutanga maari"},{"SurahNumber":23,"VerseNumber":62,"Text":"Uye hatikomekedzi munhu kusara kweizvo zvaanogona, uye tine gwaro rinotaura chokwadi, uye havave vachatadzirwa"},{"SurahNumber":23,"VerseNumber":63,"Text":"Asi moyo yavo yakaputirwa kubva kwariri (Qur’aan, kurinzwisisa), uye vane mabasa mamwe (akaipa) kusara kweayo avari kuita"},{"SurahNumber":23,"VerseNumber":64,"Text":"Kusvika taparadza vapfumi pakati pavo nemurango (vasingatarisiri); tarisai, vanova vanochema neizwi riripamusoro (kuna Allah) vachida rubatsiro"},{"SurahNumber":23,"VerseNumber":65,"Text":"Musacheme neizwi riripamusoro nhasi! Zvirokwazvo, hamuve munobatsirwa nesu"},{"SurahNumber":23,"VerseNumber":66,"Text":"Zvirokwazvo, ndima dzangu dzakave dzinoverengwa kwamuri, asi imi maifuratira nezvitsitsinho zvenyu (muchidziramba)"},{"SurahNumber":23,"VerseNumber":67,"Text":"Muchizvitutumadza, muchitaura usiku zvakashata pamusoro paro (Qur’aan)"},{"SurahNumber":23,"VerseNumber":68,"Text":"Uye havave here vanodzamisa pfungwa dzavo pamusoro peshoko (raAllah, Qur’aan), kana kuti kwakauya kwavari izvo zvisina kuuya kune madzitateguru avo"},{"SurahNumber":23,"VerseNumber":69,"Text":"Kana kuti havazivi mutumwa wavo (Muhammad (SAW)), saka vachimuramba"},{"SurahNumber":23,"VerseNumber":70,"Text":"Kana kuti vanotaura (kuti): “Ane kupenga maari?” Asi akavawunzira chokwadi (Islaam), asi vazhinji vavo (vasingatendi) vanoramba chokwadi"},{"SurahNumber":23,"VerseNumber":71,"Text":"Asi dai chokwadi chakatevera izvo zvavanoshuvira, zvirokwazvo, matenga uye nepasi uye avo vari mazviri zvaidai zvisina kumira zvakanaka (zvaishata)! Asi tavaunzira yeuchidzo yavo, asi ivo vanofuratira yeuchidzo yavo"},{"SurahNumber":23,"VerseNumber":72,"Text":"Kana kuti iwe (Muhammad (SAW)) unovabvunza mubairo? Asi mubairo waTenzi vako ndiwo wakanaka, uye ndivo (Tenzi vako) nyanzvi pakupa raramo"},{"SurahNumber":23,"VerseNumber":73,"Text":"Uye zvirokwazvo, unovakoka (Muhammad (SAW)) kunzira yakatwasuka (Islaam)"},{"SurahNumber":23,"VerseNumber":74,"Text":"Asi zvirokwazvo, avo vasingatendi muhupenyu huri mushure mekufa, vari zvirokwazvo kubva munzira yakatwasuka (Islaam)"},{"SurahNumber":23,"VerseNumber":75,"Text":"Uye nyangwe tikavapa tsitsi uye tobvisa matambudziko ari pavari, vanoramba vachingoita zvitadzo zvavo, vachidzungaira vasingadi (chokwadi, vachiita nokusaziva)"},{"SurahNumber":23,"VerseNumber":76,"Text":"Uye takave tinovabata nemarwadzo (tinovatumira seyambiro), asi havana kuva vanozvininipisa kuna Tenzi vavo, uye havana kusheedza (Allah) vachizvipira kwavari"},{"SurahNumber":23,"VerseNumber":77,"Text":"Kusvikira\ttavavhurira\tgonhi\tremarwadzo\tmakuru,\tnenguva\tdiki\tvachange\tvarimo vachishungurudzika"},{"SurahNumber":23,"VerseNumber":78,"Text":"Uye ndivo (Allah) vakakugadzirirai kunzwa (nzeve), nokuona (maziso), uye moyo (kufunga kwakakwana). Asi kashoma pamunopa kutenda"},{"SurahNumber":23,"VerseNumber":79,"Text":"Uye ndivo (Allah) vanokusikai panyika, uye kwavarizve muchaunganidzwa"},{"SurahNumber":23,"VerseNumber":80,"Text":"Uye ndivo (Allah) vanopa upenyu uye vokonzera kufa, uye kupindana (kupesana) kweusiku nemasikai ndekwavo (Allah). Saka hamunzwisisiwo here"},{"SurahNumber":23,"VerseNumber":81,"Text":"Asi vanotaura sematauriro evanhu vokutanga ivo vasati vavapo"},{"SurahNumber":23,"VerseNumber":82,"Text":"Vakataura kuti: “Kana tafa tova ivhu nemapfupa, tichamutswa here zvechokwadi?”"},{"SurahNumber":23,"VerseNumber":83,"Text":"“Zvirokwazvo, takavimbiswa izvi isu nemadzibaba edu kumashure! Izvi hazvisi chimwe chinhu kusara kwengano dzeavo vaivapo kare!”"},{"SurahNumber":23,"VerseNumber":84,"Text":"Taura kuti (Muhammad (SAW)): “Ndiani muridzi wenyika uye wese arimo, kana muchiziva?”"},{"SurahNumber":23,"VerseNumber":85,"Text":"Vachataura kuti: “NdiAllah!” Taura kuti: “Saka hamurangarire here?”"},{"SurahNumber":23,"VerseNumber":86,"Text":"Taura kuti: “Ndiani Tenzi vematenga manomwe, uye Tenzi vechigaro chikuru?”"},{"SurahNumber":23,"VerseNumber":87,"Text":"Vachataura kuti: “Allah.” Taura kuti: “Saka hamuvatyi here?”"},{"SurahNumber":23,"VerseNumber":88,"Text":"Taura kuti: “Mumaoko ani mune ushe wezvinhu zvose? Uye vanodzivirira asi ivo hapana anovadzivirira kana muchiziva?”"},{"SurahNumber":23,"VerseNumber":89,"Text":"Vachataura\tkuti:\t“(Zvese)\tndezva\tAllah.”\tTaura\tkuti:\t“Saka\tsei\tmuchinyengedzwa muchitendeukira chokwadi?”"},{"SurahNumber":23,"VerseNumber":90,"Text":"Asi tavaunzira chokwadi (Islaam), asi ivo (vasingatendi) zvirokwazvo vanyepi"},{"SurahNumber":23,"VerseNumber":91,"Text":"Allah havana mwanakomana (kana sikana), kana kuti kune umwe mwari navo. (Dai varipo vanamwari vakawanda), umwe neumwe mwari aizotora izvo zvaakasika, uye vamwe vavo vaizoedza kukunda vamwe. Mukuru ndiAllah vari pamusoro peizvo zvavanovatsanangudza nazvo"},{"SurahNumber":23,"VerseNumber":92,"Text":"(Ndivo) vanoziva izvo zvisingaoneki uye izvo zvinooneka! Saka mukuru ndivo pamusoro peizvo zvavanomusanganisa nazvo"},{"SurahNumber":23,"VerseNumber":93,"Text":"Taura (Muhammad (SAW)) kuti: “Tenzi vangu! Dai mandiratidza izvo zvavakavimbiswa (murango).”"},{"SurahNumber":23,"VerseNumber":94,"Text":"“Tenzi vangu! Saka (ndinunurei kubva kumurango wenyu), musandiise pakati peavo vanhu vanotadza.”"},{"SurahNumber":23,"VerseNumber":95,"Text":"Uye zvirokwazvo tinokwanisa kukuratidza (Muhammad (SAW)) izvo zvatinovavimbisa"},{"SurahNumber":23,"VerseNumber":96,"Text":"Dzivirira zvivi neicho chiri nani. Isu tisu tinoziva izvo zvavanovasanangudza nazvo"},{"SurahNumber":23,"VerseNumber":97,"Text":"Uye taura kuti: “Tenzi vangu! Ndokumbirawo ruponeso kwamuri kubva kune ruzeve-zeve rwemaShayaatween (vanadhiyabhorosi).”"},{"SurahNumber":23,"VerseNumber":98,"Text":"“Uye ndinokumbira ruponeso maMuri, Tenzi vangu, nyangwe vakavapo pedyo neni.”"},{"SurahNumber":23,"VerseNumber":99,"Text":"Kusvikira rufu rwauya kune umwe wavo (weavo vasingatendi), anotaura kuti: “Tenzi vangu! Ndidzorereizve (panyika).”"},{"SurahNumber":23,"VerseNumber":100,"Text":"“Kuti ndinoita mabasa akanaka awo andisina kuita kumashure!” Kwete! Mashoko chete aari kutaura; uye kumberi kwavo kune Barzakh (Chidziviso) kusvikira zuva ravachamutswa (kubva kuvafi)"},{"SurahNumber":23,"VerseNumber":101,"Text":"Uye kana hwamanda yaridzwa, hapana hukama uchange huripo pakati pavo pazuva iroro, uye hapana achabvunza umwe pamusoro peumwe"},{"SurahNumber":23,"VerseNumber":102,"Text":"Uye avo miyero yavo icharema (nezvakanaka), ndivo avo vachabudirira"},{"SurahNumber":23,"VerseNumber":103,"Text":"Asi avo miyero yavo ichareruka, ndivo vanhu vakazvirasisa pachavo, uye vachava vagari vemuGehena nekusingaperi"},{"SurahNumber":23,"VerseNumber":104,"Text":"Moto uchapisa zviso zvavo, uye varimo vachasara vakanyenama (miromo yavo yatsva)"},{"SurahNumber":23,"VerseNumber":105,"Text":"(Kuchataurwa) kuti: “Ndima dzangu hadzina kuverengwa kwamuri here, uye maidziramba?”"},{"SurahNumber":23,"VerseNumber":106,"Text":"Vachataura kuti: “Tenzi vedu! Kushata kwedu kwave kunotikurira, uye taive vanhu vakarasika.”"},{"SurahNumber":23,"VerseNumber":107,"Text":"“Tenzi vedu! Tiburitsei mazviri. Uye tikava tinodzekera (kumabasa akaipa), zvirokwazvo, tinenge tiri vanhu vanotadza.”"},{"SurahNumber":23,"VerseNumber":108,"Text":"Vachataura (Allah) kuti: “Rambai murimo makadzikisirwa, uye musave munotaura neni!”"},{"SurahNumber":23,"VerseNumber":109,"Text":"Zvirokwazvo, paiva neboka revaranda vangu vaitaura kuti: “Tenzi vedu! Tinotenda, saka tiregererei, uye mova munotinzwira tsitsi, uye ndimi nyanzvi kukunda vese pakunzwira tsitsi!”"},{"SurahNumber":23,"VerseNumber":110,"Text":"“Asi\tmakavatora\tsechisekwa,\tkusvikira\tvakuitai\tkuti\tmukanganwe\trangariro\tyangu muchivaseka!”"},{"SurahNumber":23,"VerseNumber":111,"Text":"“Zvirokwazvo, ndavapa makomborero muzuva ranhasi nekuda kwekutsungirira kwavo, kuti zvirokwazvo ndivo vanhu vakabudirira.”"},{"SurahNumber":23,"VerseNumber":112,"Text":"(Allah) vachataura kuti: “Makagara makore mangani panyika?”"},{"SurahNumber":23,"VerseNumber":113,"Text":"Vachataura kuti: “Takagara zuva rimwe chete kana chidimbu chezuva. Bvunzai avo vanoverenga.”"},{"SurahNumber":23,"VerseNumber":114,"Text":"(Allah) vachataura kuti: “Hamuna kugara kusara kwekanguva kadiki kana muchiziva!”"},{"SurahNumber":23,"VerseNumber":115,"Text":"“Maifunga kuti takakusikai sedambe (pasina chinangwa), uye kuti hamusi kuzodzoswa kwatiri (Allah).”"},{"SurahNumber":23,"VerseNumber":116,"Text":"Saka mukuru ndiAllah, Mambo vechokwadi! Laa ilaaha illaa Huwa (Hakuna umwe mwari anekodzero yekunamatwa kusara kwavo), Tenzi wechigaro chitsvene"},{"SurahNumber":23,"VerseNumber":117,"Text":"Uye uyo anonamata umwe mwari kusara kwaAllah asina humboo (nazvo), zvino zvirokwazvo mutongo wake huna Tenzi vake. Zvirokwazvo, avo vasingatendi havabudiriri"},{"SurahNumber":23,"VerseNumber":118,"Text":"Uye (iwe Muhammad (SAW)) taura kuti: “Tenzi vangu! Regererai uye ivai netsitsi, uye ndimi nyanzvi inokunda vese pakunzwira tsitsi!”"},{"SurahNumber":24,"VerseNumber":1,"Text":"Ichi Chitsauko chatadzikisa, uye tikachikomekedza (izvo zviri machiri), uye tikadzikisa machiri ndima dziri pachena, kuti muve munorangarira"},{"SurahNumber":24,"VerseNumber":2,"Text":"Mukadzi asina kuroorwa uye murume asina kuroora abatwa nemhosva yehupombwe, varovei umwe neumwe wavo shamhu zana (100). Uye musava munoita kuti tsitsi dzikubatei panyaya yavo muchitendero (mutemo) chaAllah, kana muchitenda muna Allah nezuva rekupedzisira. Uye ivai munoita kuti boka revanotenda rive rinoona mutongo wavo. (Asi kana vanhu vakaroora kana vakamboroora, murume kana mukadzi, vakaita hupombwe, mutongo wavo kutemwa nematombo kusvikira vafa)"},{"SurahNumber":24,"VerseNumber":3,"Text":"Mhombwe yechirume hairoori umwe kusarawo kwemhombwe yechikadzi kana uyo asingatendi (anosanganisa Allah nezvimwe mukuvanamata). Uye mhombwe yechikadzi hairoorwi kusara kwekuti yaroorwa nemhombwe yechirume kana uyo asingatendi. Uye izvi (kuroora mhombwe) zvinorambidzwa kune avo vanotenda (muIslaam)"},{"SurahNumber":24,"VerseNumber":4,"Text":"Uye avo vanopomera vakadzi vakatsiga (vakazvibata) hupombwe, uye vorega kuunza vapupuri vana (4) (wezvavari kutaura), varovei shamhu dzinokwana makumi masere (80), uye musave munotambira huchapupu zvakare kubva kwavari. Uye, ava ndivo vanhu vasingateereri (vanotadza)"},{"SurahNumber":24,"VerseNumber":5,"Text":"Kusara kweavo vanokumbira ruregerero kuna Allah mushure mezvo uye voita mabasa akanaka. Zvirokwazvo, Allah vanoregerera zvikuru, uye vane tsitsi dzose"},{"SurahNumber":24,"VerseNumber":6,"Text":"Uye avo vanopomera vakadzi vavo (kuti vaita hupombwe), uye havana humboo kusara kwavo (pachavo ivo), saka humboo hweumwe neumwe wavo (varume vacho) ngakuve kupika kana (4) naAllah kuti zvirokwazvo, ari kutaura chokwadi"},{"SurahNumber":24,"VerseNumber":7,"Text":"Uye kechishanu (5) (kupika naAllah ) ngakuve kutaura kuti hasha dzaAllah ngadzive paari (murume) kana ari munhu wekunyepa"},{"SurahNumber":24,"VerseNumber":8,"Text":"Asi zvinodzivirira murango (kutemwa nematombo) kubva kwaari (mukadzi) kana akapikawo kana (4) naAllah, kuti zvirokwazvo (murume) ari kunyepa (kuti mukadzi aita hupombwe)"},{"SurahNumber":24,"VerseNumber":9,"Text":"Uye kechishanu (5) (kupika naAllah) kutaura kuti hasha dzaAllah ngadzive paari (mukadzi) kana (murume) achitaura chokwadi (kuti aita hupombwe)"},{"SurahNumber":24,"VerseNumber":10,"Text":"Uye dai dzisiri nyasha dzaAllah uye tsitsi dzavo (vaikupai murango nekukurumidza)! Uye nokuti zvirokwazvo Allah vanotambira kukumbira ruregerero, uye vane ungwaru hwese"},{"SurahNumber":24,"VerseNumber":11,"Text":"Zvirokwazvo, avo vakauya nemanyepo (vachipomera Aishah (RA) mukadzi wamutumwa Muhammad (SAW)) iboka riri pakati penyu. Musafunge kuti zvakakuipirai, asi zvakakunakirai. Munhu wese pakati pavo ane zvaachawana kubva kuchivi. Uye uyo pakati pavo akaita chidimbu chikuru (mumanyepo Abdullah ibn Ubayy), achawana mutongo mukuru (marwadzo makuru)"},{"SurahNumber":24,"VerseNumber":12,"Text":"Sei, pamakazvinzwa, vatendi varume nevakadzi vasina kufunga zvakanaka pamusoro pavo pachavo (pakati pavo), uye vakati: “Aya ndiwo manyepo ari pachena?”"},{"SurahNumber":24,"VerseNumber":13,"Text":"Sei avo (vakanyepa) vasina kuuya nevapupuri vana (4)? Uye nokuti havana kuuya nevapupuri, zvino ndivo mumeso aAllah vanyepi"},{"SurahNumber":24,"VerseNumber":14,"Text":"Uye dai dzisiri nyasha dzaAllah kwamuri uye tsitsi dzavo munyika uye muhupenyu hwekudenga (mushure mekufa), maizobatwa nemarwadzo makuru nekuda kweizvo zvamakataura (manyepo)"},{"SurahNumber":24,"VerseNumber":15,"Text":"Makazvitambira (nekuzviparadzira) nerurimi rwenyu, uye mukazvitaura nemiromo yenyu izvo zvamange musina ruzivo nazvo, uye mukafunga kuti hazvina basa (hazvina kukosha), izvo zviri mumeso aAllah zvikuru"},{"SurahNumber":24,"VerseNumber":16,"Text":"Uye sei pamakazvinzwa musina kutaura kuti: “Hazvina kukodzera kwatiri kutaura nezvazvo. Mukuru ndimi (Allah)! Aya manyepo makuru.”"},{"SurahNumber":24,"VerseNumber":17,"Text":"Allah vanokuyambirai kuti musadzokera kune zvakafanana naizvo zvachose, kana muri vatendi"},{"SurahNumber":24,"VerseNumber":18,"Text":"Uye Allah vanokujekeserai mitemo (humboo, zviratidzo), uye Allah vanoziva zvese, uye vane ungwaru hwese"},{"SurahNumber":24,"VerseNumber":19,"Text":"Zvirokwazvo, avo vanoda (chivi che) hupombwe chive chinoteurwa pakati peavo vanotenda, vachave nemarwadzo makuru munyika muno uye muhupenyu hwekudenga (mushure mekufa). Uye Allah vanoziva, asi imi (vanhu) hamuzivi"},{"SurahNumber":24,"VerseNumber":20,"Text":"Uye dai dzisiri nyasha dzaAllah kwamuri (vanhu) uye tsitsi dzavo (Allah vaikurangai nekukurumidza). Uye nokuti Allah vane ngoni zhinji, uye tsitsi dzakawanda"},{"SurahNumber":24,"VerseNumber":21,"Text":"Imi vanotenda! Musatevera matsimba aSatani. Uye uyo anotevera matsimba aSatani, zvirokwazvo, anokurudzira mabasa akashata (hupombwe) uye zvitadzo (kusatenda nemamwe mabasa akaipa). Uye dai dzisiri nyasha dzaAllah kwamuri uye tsitsi dzavo, hapana kana mumwe chete wenyu aidai akachena zvachose (asina zvivi). Asi Allah vanochenura uyo wavanoda, uye Allah vanonzwa zvese, uye vanoziva zvose"},{"SurahNumber":24,"VerseNumber":22,"Text":"Uye musaregera avo vakakomborerwa pakati penyu uye vapfumi vachipika kuti havabatsiri hama dzavo, uye avo vanotambura, uye avo vakatama misha yavo munzira yaAllah. Uye varegei varegerere uye vakangamwire. Hamudi here kuti Allah vakuregererei? Uye Allah vanoregerera zvikuru, uye vane tsitsi dzose"},{"SurahNumber":24,"VerseNumber":23,"Text":"Zvirokwazvo, avo vanopomera (zvekunyepa) vakadzi vakatsiga vakazvibata, vasingazivi, uye vanotenda, vanotukwa (vanorengerwa naAllah) munyika muno uye muhupenyu hwekudenga, uye vachave nemarwadzo makuru"},{"SurahNumber":24,"VerseNumber":24,"Text":"Pazuva iro rurimi rwavo, uye maoko avo, nemakumbo avo achapupura pamusoro pavo maererano neizvo zvavaiita (mabasa avo)"},{"SurahNumber":24,"VerseNumber":25,"Text":"Zuva iri Allah vachavapa mubairo wavo wakazara wakakodzera, uye vachaziva kuti Allah ndivo chokwadi chiri pachena"},{"SurahNumber":24,"VerseNumber":26,"Text":"Mashoko akashata ndeevanhu vakashata (kana kuti vakadzi vakaipa ndevevarume vakaipa), uye vanhu vakashata vakatarirwa mashoko akashata (kana kuti varume vakaipa ndevevakadzi vakaipa). Uye mashoko akanaka ndeevanhu vakanaka (kana kuti vakadzi vakanaka ndevevarume vakanaka), uye vanhu vakanaka vakatarirwa mashoko akanaka (kana kuti varume vakanaka ndevevakadzi vakanaka). Vanhu ava (vakanaka) vakachena kubva kune izvo zvavanotaura (zvakaipa). Vachawana ruregerero, uye neraramo yakanaka (Paradhiso)"},{"SurahNumber":24,"VerseNumber":27,"Text":"Imi vanotenda! Musapinda dzimba (dzisiri dzenyu) kusara kwedzenyu, kusvikira makumbira mvumo uye makwazisa (mamhoresa) vagari vemo. Izvi zvinova zvakakunakirai, zvimwe mungave munorangarira"},{"SurahNumber":24,"VerseNumber":28,"Text":"Kana mukasawana munhu (mudzimba idzodzo) imomo, musava munopinda kusvikira mapihwa mvumo. Uye kana zvikanzi (zvikataurwa) kwamuri: “Dzokerai,” ivai munodzokera, uye zvakakunakirai. Uye Allah vanoziva zvikuru izvo zvamunoita"},{"SurahNumber":24,"VerseNumber":29,"Text":"Hapana mhosva kwamuri kana mukapinda (musina mvumo) dzimba dzisina anogaramo, umo mune zvinhu zvenyu. Uye Allah vanoziva zvamunobuditsa pachena uye zvamunovanza"},{"SurahNumber":24,"VerseNumber":30,"Text":"Udza varume vanotenda kuti vave vanodzora meso avo (vasatarise zvinhu zvakarambidzwa), uye kuti vave vanochengetedza nhengo dzavo dzakavanzika (kubva kuhupombwe). Zvinova zvakavanakira. Zvirokwazvo, Allah vane ruzivo rezvese zvavanoita"},{"SurahNumber":24,"VerseNumber":31,"Text":"Uye udza vakadzi vanotenda kuti vave vanodzora meso avo (vasatarise zvinhu zvakaipa), uye kuti vave vanochengetedza nhengo dzavo dzakavandika (kubva kuhupombwe), uye vasave vanoburitsa runako rwavo kusara kweizvo zvisingavanziki (maoko nezviso), uye vave vanovhara nezviri mumisoro mavo (madhuku) zvipfuva zvavo, uye vasava vanoburitsa runako rwavo kusara kuvarume vavo, madzibaba avo, madzitezvara avo (baba vemurume), vanakomana vavo, vanakomana vevarume vavo, madzikoma avo (hanzvadzi), vanakomana vemadzikoma avo, vanakomana vana sisi vavo, vakadzi vamwe vavo (vanotenda muIslaam), varandakadzi avo vari mumaoko avo, kana vashandi vechirume vechikuru vasinganzwi shungu kuvanhukadzi, kana vana avo vasati vaziva izvo zvakavandika muvakadzi. Uye vasave vanofamba vachirova pasi nemakumbo avo kuti runako rwavo rwavanovanda ruzivikanwe. Uye kumbirai ruregerero kuna Allah mose, imi vatendi, kuti muve munobudirira"},{"SurahNumber":24,"VerseNumber":32,"Text":"Uye ivai munoroodza avo vasina kuroora pakati penyu, uye avo vakatwasuka (mumabasa avo aAllah) pavaranda venyu vechirume nevechikadzi. Kana vachinge vari varombo, Allah vachavapfumisa kubva kunyasha dzavo. Uye Allah ndivo vanopa (zvisikwa zvose), uye vane ruzivo rwese"},{"SurahNumber":24,"VerseNumber":33,"Text":"Uye itai avo vasina mukana (zvinhu) wekuroora vazvidzivirire (kubva kubonde), kusvikira Allah vavapfumisa kubva kunyasha dzavo. Uye avo vanotsvaga rusununguko (vachizokubhadharai) kubva kuvaranda venyu vari mumaoko enyu, vapei rusununguko hunge muchiziva kuti mune zvakanaka mavari. Uye vapei hupfumi kubva muhupfumi hwaAllah uyo hwavakakupai. Uye musamanikidzira varandasikana venyu kuti vaite chipfambi kana vachida kuzvibata, kuti muve munowana mubairo (kubva muhupfambi hwavo) muhupenyu hwepasi rino. Uye uyo anovakomekedza (chipfambi), zvino zvirokwazvo, Allah mushure kwekuvakomekedza kwavo vanoregerera zvikuru, uye vane tsitsi dzose"},{"SurahNumber":24,"VerseNumber":34,"Text":"Uye zvirokwazvo, tadzikisa kwamuri ndima dziri pachena, uye mifananidzo kubva kune avo vakavapo imi musati mavapo, uye yambiro (dzidziso) kune avo vanotya Allah"},{"SurahNumber":24,"VerseNumber":35,"Text":"Allah ndivo chiedza chedenga uye chenyika. Mufananidzo hwechiedza chavo hwakafanana nekamba umo makagadzwa rambi. Rambi riri mugirazi, Girazi rakafanana nenyenyedzi inopenya zvikuru, richibvira kubva mumuti wakakomborerwa, weOrivhi, hausi wekumabudazuva kana kumavirira (asi unowana zuva nguva dzese). Mafuta acho anopfuta nyange asina kubatwa nemoto. Mwenje pamusoro pemwenje (chiedza pamusoro pechiedza)! Allah vanotungamira kuchiedza chavo uyo wavanoda. Uye Allah vanopa mifananidzo yavo kuvanhu, uye Allah vanoziva zvikuru zvinhu zvese"},{"SurahNumber":24,"VerseNumber":36,"Text":"Mudzimba (idzodzo dzine chiedza) Allah vakakomekedza kuti dzive dzinoremekedzwa, uye kuti zita ravo rive rinorangarirwamo. Vanovarumbidzamo (Allah) mangwanani uye masikati kana manheru"},{"SurahNumber":24,"VerseNumber":37,"Text":"Varume vekuti mabhizimusi kana kutengeserana hakuvabvisi mukurangarira Allah (nemoyo nerurimi), uye kuita Swalaah (Munamato), uye kupa Zakaah (Zvipo kuvarombo). Vanotya zuva iro rekuti moyo nemaziso (nekuda kwekutya) zvichapinduruka"},{"SurahNumber":24,"VerseNumber":38,"Text":"Kuti Allah vavape mubairo zvichienderana neizvo zvavaiita, uye vovawedzera (makomborero) kubva kunyasha dzavo. Uye Allah vanopa raramo kune uyo wavanoda zvisina muero"},{"SurahNumber":24,"VerseNumber":39,"Text":"Asi avo vasingatendi, mabasa avo akafanana nemadzimudzangara ari mugwenga, ekuti uyo ane nyota anofunga kuti imvura, asi akaenda kwaari, hawani chinhu, asi anowana Allah pamberi pake, uye vomupa mubairo wake wakazara (Gehena). Uye Allah vanokasira pakupa mutongo"},{"SurahNumber":24,"VerseNumber":40,"Text":"Kana kuti zvakafanana nerima riri mugungwa, iro rakaputirwa nemasaisai, pamusoro pavo pane masaisai, pamusoro pavo pane makore, rima pamusoro perimwe rima. Kana munhu akatwasanura ruoko rwake (arimo), anotambura kuti aruone! Uye uyo Allah vasina kupa chiedza, haawani chiedza zvakare"},{"SurahNumber":24,"VerseNumber":41,"Text":"Hauoni here (Muhammad (SAW)) kuti Allah vanokudzwa newese ari mudenga uye ari panyika, uye neshiri dzakavhura mapapiro adzo (dzichibhururuka)? Chimwe nechimwe chacho (Allah) zvirokwazvo vanoziva manamatiro acho uye marumbidziro acho (Allah), uye Allah vanoziva zvikuru zvose zvavanoita"},{"SurahNumber":24,"VerseNumber":42,"Text":"Uye Allah ndivo vane humambo hwekudenga uye hwepanyika, uye kuna Allah ndiko kune magumo"},{"SurahNumber":24,"VerseNumber":43,"Text":"Hauoni here kuti Allah vanofambisa makore zvishoma nezvishoma? Uye vanova vanomasanganisa zvakare, uye vanova vanomaturikidzanisa (vanoita kuti aite zvikomo), uye oona mvura (inonaya) ichibuda kubva maari (makore). Uye vanotumira kubva kudenga mumakomo ari mariri zvimvura mabwe, uye vanorova nazvo uyo wavanoda, uye vanozvidzivirira uyo wavanoda. Kupenya kwemheni yayo (yavo) kunopotso tora kuona (meso anodzima)"},{"SurahNumber":24,"VerseNumber":44,"Text":"Allah vanopindura siku nesikati (kupindanisa). Zvirokwazvo, muizvi mune chidzidzo kune avo vanoona"},{"SurahNumber":24,"VerseNumber":45,"Text":"Allah vakasika chisikwa chose kubva kumvura. Uye pazviri (zvisikwa) kune izvo zvinofamba nedumbu (senyoka), uye izvo zvinofamba nemakumbo maviri (2), uye izvo zvinofamba nemakumbo mana (4). Allah vanosika izvo zvavanoda. Zvirokwazvo, Allah vane masimba pamusoro pezvinhu zvose (vanoita zvose)"},{"SurahNumber":24,"VerseNumber":46,"Text":"Zvirokwazvo, takava tinodzikisa (muQur’aan iri) humboo huri pachena. Uye Allah vanotungamira uyo wavanoda kunzira yakatwasuka"},{"SurahNumber":24,"VerseNumber":47,"Text":"Asi ivo (vanyengedzi) vanotaura kuti: “Tinotenda muna Allah uye mune mutumwa wavo (Muhammad (SAW)), uye tinoteerera.” Uye boka revamwe pakati pavo rinotsauka (rinotendeuka) mushure mezvo. Uye ava havasi vatendi"},{"SurahNumber":24,"VerseNumber":48,"Text":"Uye kana vakadanwa kuna Allah (mashoko avo) uye kune mutumwa wavo (SAW), kuti vatonge pakati pavo, ipapo ipapo, boka pakati pavo rinotopira makotsi nokuramba"},{"SurahNumber":24,"VerseNumber":49,"Text":"Asi kana chokwadi chiri kudivi kwavo, vanouya kwaari vachizvininipisa nekuteerera"},{"SurahNumber":24,"VerseNumber":50,"Text":"Mune chirwere here mumoyo yavo kana kuti havana kuva nechokwadi? Kana kuti vanotya kuti Allah vachavadzvinyirira nemutumwa wavo? Asi, ivo ndivo vatadzi (vanhu vanodzvanyirira)"},{"SurahNumber":24,"VerseNumber":51,"Text":"Shoko rimwe chete revatendi kana vachinge vadanwa kuna Allah (mashoko avo) uye mutumwa wavo (SAW) kuti vave vanotonga pakati pavo, kutaura kuti: “Tinonzwa uye tinoteerera.” Uye ava ndivo vakabudirira (vachagara zvachose kuParadhiso)"},{"SurahNumber":24,"VerseNumber":52,"Text":"Uye uyo anoteerera Allah nemutumwa wavo (SAW), uye otya Allah, uye ochengetedza mirairo yavo, ava ndivo vakabudirira"},{"SurahNumber":24,"VerseNumber":53,"Text":"Uye vanopika naAllah kupika kwavo kwakasimba (kwechokwadi), kuti zvirokwazvo kana ukavaudza zvokuita, vanobuda vari pamberi (munzira yaAllah). Taura kuti: “Musapika, kuteerera uku kunozivikanwa (ndekwe manyepo). Zvirokwazvo, Allah vanoziva zvose zvamunoita.”"},{"SurahNumber":24,"VerseNumber":54,"Text":"Taura kuti: “Teererai Allah uye teererai mutumwa (SAW). Asi, kana mukafuratira (kubva kunzira yaAllah), zvino zvirokwazvo paari ndeizvo chete zvaakatongerwa (kusvitsa shoko) uye kwamuri ndeizvo zvamakatongerwa (zvamakatakudzwa). Uye kana mukamuteerera, muchange makatungamirirwa. Uye hapana (rimwe basa) pana mutumwa kusara kwekusvitsa shoko zviri pachena.”"},{"SurahNumber":24,"VerseNumber":55,"Text":"Allah vanovimbisa avo vanotenda pakati penyu uye vanoita mabasa akanaka, kuti vachavapa nhaka yamasimba panyika, sekupa kwavakaita avo vaivepo ivo vasati vavapo, uye kuti zvirokwazvo vachavasimbisira (munyika imomo) chitendero chavo icho chavakavasarudzira (Islaam), uye kuti zvirokwazvo vachavasandurira mushure mekutya kwavo nerusununguko, (kana) vakandinamata ini (Allah) vasingandisanganisi nezvimwe zvinhu. Asi uyo asingatendi mushure mazvo, zvino ava ndivo vanhu vasingateereri zvachose"},{"SurahNumber":24,"VerseNumber":56,"Text":"Uye, ivai munoita Swalaah (munamato), uye mopawo Zakaah (Zvipo kune vanotambura), uye moteerea mutumwa (Muhammad (SAW)) kuti muve munotambira tsitsi (kubva kuna Allah) (kuti muve munonzwirwa tsitsi naAllah)"},{"SurahNumber":24,"VerseNumber":57,"Text":"Zvirokwazvo, musafunge kuti avo vasingatendi vanokwanisa kutiza munyika. Uye vachagara kumoto (weGehena), uye zvirokwazvo magumo akaipa"},{"SurahNumber":24,"VerseNumber":58,"Text":"Imi vanotenda! Itai kuti avo vari mumaoko enyu (varandarume nevarandakadzi), uye vasati vakura pakati penyu kuti vakumbirei mvumo (vasati vapinda) panguva nhatu (3): Munamato wemangwanani (Fajr) usati waitwa, uye apo pamunenge mabvisa nguwo dzenyu (muchida kuzorora) masikati, uye mushure memunamato wemanheru (Isha). Idzi ndidzo nguva nhatu (3) dzamunenge makasununguka (makabvisa nguwo muri pachenyu). Hapana chipomerwa pamuri kana pavari mushure menguva idzi kufamba-famba (mumba), vamwe venyu vachifambira vamwe (mumakamuri avo). Kudaro Allah vanokujekeserai ndima (dzemuQur’aan). Uye Allah vanoziva zvikuru, uye vane ungwaru hwese"},{"SurahNumber":24,"VerseNumber":59,"Text":"Uye kana vana pakati penyu vakura (vabva zera), ngavave vanokumbira mvumo (pakupinda) sekukumbira kweavo vakuru kwavari (muzera). Kudaro Allah vanokujekeserai ndima dzavo. Uye Allah vanoziva zvikuru, uye vane ungwaru hwese"},{"SurahNumber":24,"VerseNumber":60,"Text":"Uye vakadzi vakaguma kubereka avo vasisina shungu dzekuroorwa, hapana chipomerwa pavari kana vakabvisa nguwo dzavo dzekunze asi vasingaise runako rwavo pachena. Asi kungozvidzivirira (nekusabvisa nguwo) zvakavanakira. Uye Allah vanonzwa zvese, uye vanoziva zvose"},{"SurahNumber":24,"VerseNumber":61,"Text":"Hapana chipomerwa kune avo vasingaoni (mapofu), uye avo vakaremara, uye avo vanorwara, uye kana imi pachenyu, kana mukadya mudzimba dzenyu, kana kudzimba dzemadzibaba enyu, kana kudzimba dzaanamai venyu, kana kudzimba dzevakoma venyu, kana kudzimba dzehanzvadzi dzenyu, kana kudzimba dzevakoma vamadzibaba enyu, kana kudzimba kwehanzvadzi dzemadzibaba enyu (vanatete venyu), kana kudzimba dzemadzikoma anaamai venyu (vanamaiguru), kana kudzimba idzo dzamuine svumbunuro yadzo, kana kudzimba dzeshamwari dzenyu. Hapana chipomerwa pamuri kana mukadya pamwe chete kana pakasiyana. Asi kana mukapinda dzimba, ivai munokwazisana nemusununguko pakati penyu, nekwaziso yakabva kuna Allah (Assalaamu Alaykum – Rugare ngaruve kwamuri), yakakomborerwa yakanaka. Saizvozvo Allah vanokujekeserai ndima (dzemuQur’aan) kuti zvimwe munganzwisise"},{"SurahNumber":24,"VerseNumber":62,"Text":"Vatendi ndeavo vanotenda muna Allah uye mutumwa wavo (Muhammad (SAW)), uye kana vanavo vachitaura (kana vachiita) zvinhu zvinobata wese, havaendi kusvikira vakumbira mvumo yake. Zvirokwazvo, avo vanokumbira mvumo yake (Muhammad (SAW)), avo ndivo vanotenda muna Allah nemutumwa wavo. Saka kana vakakukumbira mvumo yako pazvinhu zveupenyu hwavo, ipa mvumo kune uyo waunoda pakati pavo, uye wovakumbirira ruregerero kuna Allah. Zvirokwazvo, Allah vanoregerera zvikuru, uye vane tsitsi dzose"},{"SurahNumber":24,"VerseNumber":63,"Text":"Musaite kudana kwamunoita mutumwa (Muhammad (SAW)) kuve sekudana kwamunoitana pakati penyu. Allah vanotoziva avo vanoenda pakati penyu vachiwanda (nechikonzero vasina mvumo). Saka itai avo vanotseuka kubva kunzira yake (mutumwa (SAW)) vave vanongwarira, zvimwe muedzo (kusatenda, kuuraiwa, nezvimwe zvakaipa) ungavawane kana murango unorwadza wovawana"},{"SurahNumber":24,"VerseNumber":64,"Text":"Hazvibvunzwi, Allah ndivo vane humambo hwekudenga nepasi. Zvirokwazvo, vanotoziva apo pamumire, uye zuva iro ravachadzoserwa kwavari, uye vachavaudza izvo zvavaiita. Uye Allah vanoziva zvikuru zvinhu zvose"},{"SurahNumber":25,"VerseNumber":1,"Text":"Vakakomborerwa (vakakura) ndivo vakatumira chipatsanuro (chezvivi uye zvakanaka) (Qur’aan) kumuranda wavo (Muhammad (SAW)) kuti ave muyambiri kune nyika yose (vanhu nemaJinn)"},{"SurahNumber":25,"VerseNumber":2,"Text":"Avo vane utongi hwematenga nenyika, uye havana (Allah) kutora mwanakomana (vana), uye havana mubatsiri muhutongi hwavo. Uye vakasika chinhu chose, uye vakachiera chiero chacho chakafanira"},{"SurahNumber":25,"VerseNumber":3,"Text":"Asi vakatora vamwe vanamwari vachisiya ivo, avo (vavanotora vachisiya Allah) hapana chavakasika, asi ivo vakasikwa, uye havakwanisi kuzvikuvadza pachezvavo uye kuzvibatsira (pachezvavo), uye havana simba rerufu (rekukonzera), kana (kupa) upenyu, kana kumutsa vafi"},{"SurahNumber":25,"VerseNumber":4,"Text":"Uye avo vasingatendi vanotaura kuti: “Iri (Qur’aan) harisi kusara kwemanyepo akawagadzira (Muhammad (SAW)), uye vamwe vakamubatsira paizvozvo. Asi zvirokwazvo vaita udzvanyiriri (zvitadzo) uye manyepo.”"},{"SurahNumber":25,"VerseNumber":5,"Text":"Uye vanotaura kuti: “Ingano dzavanhu vakare idzo dzaakanyora pasi, uye dzinodaidzirwa (dzinotaurwa) kwaari mangwanani nemasikati.”"},{"SurahNumber":25,"VerseNumber":6,"Text":"Taura (Muhammad (SAW)) kuti: “Rakadzikiswa (Qur’aan) neavo vanoziva zvakavandika mudenga (kudenga) uye panyika. Uye zvirokwazvo, vanoregerera zvikuru, uye vane tsitsi dzose.”"},{"SurahNumber":25,"VerseNumber":7,"Text":"Uye vanotaura kuti: “Mutumwa rudzii uyu (Muhammad (SAW)) anodya chikafu, uye anofamba mumisika? Sei pasina (kusina) kutumwa ngirozi kuti ive naye semuyambiri?”"},{"SurahNumber":25,"VerseNumber":8,"Text":"“Kana (kuti) sei hupfumi husina kupihwa kwaari? Kana sei haana bindu iro raanodya (chikafu) kubva kwariri?” Uye vatadzi vanotaura kuti: “Muri kungotevera murume uyo akaroiwa.”"},{"SurahNumber":25,"VerseNumber":9,"Text":"Tarira (Ona) mapiro avanokupa mifananidzo (mienzaniso), asi vakarasika, uye havawani nzira (yakatwasuka)"},{"SurahNumber":25,"VerseNumber":10,"Text":"Vakakomborerwa (vakakura) ndivo avo, kana vachida, vachakugadzirira (chinhu) chakanaka kudarika icho, mapindu awo ane nzizi dzinoerera pasi pawo (Paradhiso) uye vachakugadzirira dzimba dzakanaka (muParadhiso)"},{"SurahNumber":25,"VerseNumber":11,"Text":"Asi vanoramba nguva (zuva rekutongwa), uye takavagadzirira moto (Gehena) avo vanoramba nguva (zuva rekutongwa)"},{"SurahNumber":25,"VerseNumber":12,"Text":"Kana iro (Gehena) richinge ravaona kubva kuchinhambwe chiri kure, vachanzwa kutsamwa kwaro uye kukuma kwaro"},{"SurahNumber":25,"VerseNumber":13,"Text":"Uye kana vachinge vakandwa panzvimbo yakamanikana mukati maro (Gehena) vakasungwa nengetani, vachechema ipapo ipapo kuti vaparare"},{"SurahNumber":25,"VerseNumber":14,"Text":"(Vachaudzwa kuti): “Musachemera kuparara kamwe muzuva ranhasi, asi chemerai kuparara kazhinji.”"},{"SurahNumber":25,"VerseNumber":15,"Text":"Taura (Muhammad (SAW)) kuti: “Zvakanaka here izvi kana kuti bindu rekugara zvachose (Paradhiso) iro rakavimbiswa avo vatsvene?” Richave (Paradhiso) kwavari mubairo uye magumo"},{"SurahNumber":25,"VerseNumber":16,"Text":"Vachawana mariri zvose zvavanoda, uye vachagaramo zvachose. Ichi chivimbiso chechokwadi kubva kuna Tenzi vako chichaiitika"},{"SurahNumber":25,"VerseNumber":17,"Text":"Uye zuva iro ravachavaunganidza pamwe neizvo zvavanonamata vachisiya Allah, uye vachataura kuti: “Makaita kuti varanda vangu ava varasike here, kana kuti ivo vakarasika pachawo kubva munzira (yakatwasuka)?”"},{"SurahNumber":25,"VerseNumber":18,"Text":"Vachataura kuti: “Kurumbidzwa kwese ndekwenyu! Zvaive zvisina kukodzera kwatiri kuti titore vabatsiri kusara kwenyu. Asi makavapa rugare ivo namadzibaba avo kusvikira vakanganwa yambiro, uye vakava vanhu vakarasika.”"},{"SurahNumber":25,"VerseNumber":19,"Text":"Saka zvirokwazvo vachakurambai (vanamwari venhema) mune izvo zvamunotaura (kuti ndaanamwari), uye hamuzvokwanisi kuzvidzivirira (kubva kumutongo), kana kuwana rubatsiro. Uye uyo anoita udzvanyiriri pakati penyu, tichamuita kuti aravire murango wakakura (wakaomarara)"},{"SurahNumber":25,"VerseNumber":20,"Text":"Uye hatina kutumira iwe usati wavapo (Muhammad (SAW)) vatumwa, kusara kwekuti zvirokwazvo vaidya chikafu uye vaifamba mumisika. Uye takaita kuti vamwe venyu vave miedzo kune vamwe. Muchatsungirira here? Uye Tenzi vako vanoona zvese"}]}