{"Id":411,"LanguageCodes":["tr","tur"],"Name":"tur-iskenderalimihr","Author":"Iskender Ali Mihr","Language":"Turkish","Description":"Turkish","Direction":"ltr","Source":"http://www.qurandatabase.org","Translations":[{"SurahNumber":23,"VerseNumber":1,"Text":"Mü´minler felâha ermiştir"},{"SurahNumber":23,"VerseNumber":2,"Text":"Onlar, namazlarında huşû duyanlardır"},{"SurahNumber":23,"VerseNumber":3,"Text":"Ve onlar, boş şeylerden yüz çevirenlerdir"},{"SurahNumber":23,"VerseNumber":4,"Text":"Ve onlar, zekâtı verenlerdir"},{"SurahNumber":23,"VerseNumber":5,"Text":"Ve onlar, iffetlerini (ırzlarını) koruyanlardır"},{"SurahNumber":23,"VerseNumber":6,"Text":"Zevcelerine veya ellerinin altında sahip olduklarına (cariyelerine karşı davranışları) hariç. O taktirde muhakkak ki onlar, levmedilmiş (kınanmış) değildirler"},{"SurahNumber":23,"VerseNumber":7,"Text":"Artık kim bunun ötesinde bir şey isterse o taktirde onlar, haddi aşanlardır"},{"SurahNumber":23,"VerseNumber":8,"Text":"Ve onlar, emanetlerine ve ahdlerine riayet edenlerdir (uyanlar, sadık olanlardır)"},{"SurahNumber":23,"VerseNumber":9,"Text":"Ve onlar, salâvâtlarını (namazlarını) muhafaza edenler (devam ettirenler)dir"},{"SurahNumber":23,"VerseNumber":10,"Text":"İşte onlar, varis olanlardır (mirasın sahipleridir)"},{"SurahNumber":23,"VerseNumber":11,"Text":"Onlar, firdevs cennetine varis olacaklardır. Onlar, orada ebedî kalacaklardır"},{"SurahNumber":23,"VerseNumber":12,"Text":"Ve andolsun ki Biz, insanı balçığın (nemli organik ve inorganik toprağın) özünden yarattık"},{"SurahNumber":23,"VerseNumber":13,"Text":"Sonra onu, mekin (sağlam) bir yerde karar kılmış (yerleşmiş) bir nutfe kıldık"},{"SurahNumber":23,"VerseNumber":14,"Text":"Sonra da nutfeden (bir noktadan rahim duvarına bağlı) bir alaka yarattık. Sonra alakadan bir çiğnem et (görünümünde) bir mudga yarattık. Bundan sonra mudgadan kemikleri yarattık. Daha sonra kemiklere et giydirdik (üzerini et ile kapladık). Daha sonra da onu, başka bir yaratışla inşa ettik (şekillendirdik). İşte böyle Allah, Mübarek´tir, En Güzel Yaratıcı´dır"},{"SurahNumber":23,"VerseNumber":15,"Text":"Sonra muhakkak ki siz, mutlaka meyid olacaksınız (öleceksiniz)"},{"SurahNumber":23,"VerseNumber":16,"Text":"Muhakkak ki siz, kıyâmet günü diriltileceksiniz"},{"SurahNumber":23,"VerseNumber":17,"Text":"Ve andolsun ki Biz, sizin üzerinizde 7 yol yarattık ve Biz, yaratmaktan gâfil değiliz"},{"SurahNumber":23,"VerseNumber":18,"Text":"Ve Biz, semadan takdir edilmiş miktarda su indirdik. Böylece onu(nla) yeryüzünde (göller, nehirler, denizler) oluşturduk. Ve muhakkak ki Biz, onu elbette (buharlaştırarak) gidermeye kaadiriz"},{"SurahNumber":23,"VerseNumber":19,"Text":"Böylece onunla, sizin için hurma ve üzüm bahçeleri inşa ettik (oluşturduk). Orada sizin için onların pekçok meyveleri vardır ve onlardan yersiniz"},{"SurahNumber":23,"VerseNumber":20,"Text":"Ve Turi Sina´da yetişen bir ağaç vardır ki, yağ çıkarır. Ve (o), yiyenler için bir katıktır"},{"SurahNumber":23,"VerseNumber":21,"Text":"Ve muhakkak ki hayvanlarda, sizin için ibret vardır. Onların karınlarındaki şeyden size içiririz. Ve onda, sizin için çok menfaatler (faydalar) vardır ve ondan yersiniz"},{"SurahNumber":23,"VerseNumber":22,"Text":"Ve onların (hayvanların) üzerinde ve gemilerin üzerinde taşınırsınız"},{"SurahNumber":23,"VerseNumber":23,"Text":"Ve andolsun ki Nuh (A.S)´ı kendi kavmine gönderdik. O zaman (onlara): “Ey kavmim! Allah´a kul olun. Sizin için O´ndan başka İlâh yoktur. Hâlâ takva sahibi olmayacak mısınız (Allah´a ulaşmayı dilemeyecek misiniz)?” dedi"},{"SurahNumber":23,"VerseNumber":24,"Text":"Onun kavminden kâfir olanların ileri gelenleri: “Bu, sizin gibi beşerden (insandan) başka bir şey değil. Size üstün gelmek (hükmetmek) istiyor. Ve eğer Allah dileseydi mutlaka melekler indirirdi. Atalarımızdan bunun hakkında bir şey işitmedik.” dediler"},{"SurahNumber":23,"VerseNumber":25,"Text":"O ancak cinnet getirmiş bir adamdır. O halde, onu belli bir süre bekleyin (gözetim altında tutun)"},{"SurahNumber":23,"VerseNumber":26,"Text":"(Nuh A.S) dedi ki: “Rabbim, beni yalanladıkları için bana yardım et.”"},{"SurahNumber":23,"VerseNumber":27,"Text":"Böylece ona, gözümüzün önünde (Bizim denetimimizde) ve vahyimizle bir gemi yapmasını vahyettik. Böylece emrimiz geldiği ve tennur kaynadığı zaman hemen ona (gemiye) her çiftten ikişer tane ve ehlini bindir. Onlardan, haklarında bir söz (hüküm) geçenler hariç. Ve zulmedenler hakkında Bana hitap etme (onlar için bir şey, bir af isteme). Muhakkak ki onlar, boğulacak olanlardır (boğulmalarına daha önce hükmedilmiş olanlardır)"},{"SurahNumber":23,"VerseNumber":28,"Text":"Böylece sen ve seninle beraber olan kimseler, gemiye bindiğiniz zaman: “Zalim kavimden bizi kurtaran Allah´a hamdolsun.” de"},{"SurahNumber":23,"VerseNumber":29,"Text":"Ve de ki: “Rabbim, beni mübarek bir inişle indir. Ve Sen, indirenlerin en hayırlısısın.”"},{"SurahNumber":23,"VerseNumber":30,"Text":"Elbette bunda âyetler vardır. Ve muhakkak ki Biz, imtihan edenleriz"},{"SurahNumber":23,"VerseNumber":31,"Text":"Sonra da onların arkasından başka bir nesil yarattık"},{"SurahNumber":23,"VerseNumber":32,"Text":"Böylece Biz, onlara, onların içinde, onlardan resûl gönderdik, Allah´a kul olsunlar, diye. Sizin, O´ndan başka İlâhınız yoktur. Hâlâ takva sahibi olmayacak mısınız (Allah´a ulaşmayı dilemeyecek misiniz)"},{"SurahNumber":23,"VerseNumber":33,"Text":"Ve onun kavminden kâfirlerin ileri gelenleri, ahirete mülâki olmayı (Allah´a mülâki olmayı) yalanlayanlar ve dünya hayatında kendilerine refah verdiğimiz kimseler: “Bu, sizin gibi beşerden (insandan) başka bir şey değil. Sizin yediğiniz şeylerden yiyor, sizin içtiğiniz şeylerden içiyor.” dediler"},{"SurahNumber":23,"VerseNumber":34,"Text":"Ve eğer siz, sizin gibi bir beşere itaat ederseniz muhakkak ki siz, o zaman mutlaka hüsrana düşenler olursunuz"},{"SurahNumber":23,"VerseNumber":35,"Text":"Öldüğünüz ve toprak olduğunuz, kemik (haline) geldiğiniz zaman sizin, mutlaka (topraktan) çıkarılacağınızı mı size vaadediyor"},{"SurahNumber":23,"VerseNumber":36,"Text":"Yazık, yazık size vaadedilen şeye"},{"SurahNumber":23,"VerseNumber":37,"Text":"O (hayat), sadece dünya hayatıdır. Ölürüz ve yaşarız. Ve Biz, beas edilecek (yeniden dirilecek) değiliz"},{"SurahNumber":23,"VerseNumber":38,"Text":"O (Resûl), ancak Allah´a yalanla iftira eden bir adamdır. Ve biz, O´na inananlar değiliz"},{"SurahNumber":23,"VerseNumber":39,"Text":"(Resûl): “Rabbim, beni yalanlamaları sebebiyle bana yardım et.” dedi"},{"SurahNumber":23,"VerseNumber":40,"Text":"(Allah): “Az (kısa zamanda) onlar mutlaka nadim (pişman) olacaklar.” dedi"},{"SurahNumber":23,"VerseNumber":41,"Text":"Böylece hak ile (hakettikleri) bir sayha onları aldı (yakaladı). Onları gusa kıldık (zerreler haline getirdik). Artık zalim kavim, (Allah´ın rahmetinden) uzak olsun"},{"SurahNumber":23,"VerseNumber":42,"Text":"Sonra onların arkasından başka nesiller yarattık"},{"SurahNumber":23,"VerseNumber":43,"Text":"(Hiç)bir ümmet, ecelini (süresini) erkene alamaz ve tehir edemez"},{"SurahNumber":23,"VerseNumber":44,"Text":"Sonra Biz, resûllerimizi ardarda (arası kesilmeksizin) gönderdik. Her ümmete resûlü geldiği zaman, her defasında onu yalanladılar. Biz de onları birbiri arkasından (helâk ettik). Ve onları efsane kıldık. Artık mü´min olmayan kavim (Allah´ın rahmetinden) uzak olsun"},{"SurahNumber":23,"VerseNumber":45,"Text":"Sonra Hz. Musa´yı ve kardeşi Hz. Harun´u, âyetlerimizle ve apaçık sultanla (Tevrat´la) gönderdik"},{"SurahNumber":23,"VerseNumber":46,"Text":"(Hz. Musa´yı ve Hz. Harun´u), firavun ve onun ileri gelenlerine (gönderdik). Fakat onlar, kibirlendiler (büyüklendiler). Ve âlîn (mağrur, zorba) bir kavim oldular"},{"SurahNumber":23,"VerseNumber":47,"Text":"Sonra dediler ki: “Bizim gibi iki beşere (Hz. Musa ve Hz. Harun´a), îmân mı edelim? Ve onların ikisinin (Musa ve Harun A.S´ın) kavmi, bize kul (köle) olmasına rağmen.”"},{"SurahNumber":23,"VerseNumber":48,"Text":"Böylece ikisini de yalanladılar. Ve helâk edilenlerden oldular"},{"SurahNumber":23,"VerseNumber":49,"Text":"Ve andolsun, Hz. Musa´ya kitap verdik ki böylece onlar, hidayete ersinler"},{"SurahNumber":23,"VerseNumber":50,"Text":"Ve Hz. Meryem oğlunu (Hz. İsa´yı) ve onun annesini âyet (mucize) kıldık. Ve akan suyu olan ve barınmaya müsait yüksek bir tepeye, ikisini yerleştirdik"},{"SurahNumber":23,"VerseNumber":51,"Text":"Ey resûller! Tayyib (temiz, helâl ni´metlerden) yeyiniz. Ve salih (nefsi tezkiye edici) amel yapınız. Muhakkak ki Ben, yaptığınız şeyleri en iyi bilenim"},{"SurahNumber":23,"VerseNumber":52,"Text":"Ve muhakkak ki bu sizin ümmetiniz, tek bir ümmettir. Ve Ben, sizin Rabbinizim. Öyleyse Bana karşı takva sahibi olun (Bana ulaşmayı dileyin)"},{"SurahNumber":23,"VerseNumber":53,"Text":"Fakat onlar, (dînin) emirlerini kendi aralarında kısımlara (fırkalara) ayırarak böldüler. Grupların hepsi, kendilerindeki (kabul ettikleri) ile ferahlanırlar"},{"SurahNumber":23,"VerseNumber":54,"Text":"Artık onları, kendi dalâletleri içinde belli bir süreye kadar terket"},{"SurahNumber":23,"VerseNumber":55,"Text":"Mal ve oğullarla onları desteklediğimizi mi sanıyorlar"},{"SurahNumber":23,"VerseNumber":56,"Text":"Onlara hayırları çabuklaştırdığımızı (mı sanıyorlar)? Hayır, onlar farkında değillerdir"},{"SurahNumber":23,"VerseNumber":57,"Text":"Muhakkak ki onlar, Rab´lerinin haşyetinden korkanlardır"},{"SurahNumber":23,"VerseNumber":58,"Text":"Ve onlar, Rab´lerinin âyetlerine îmân ederler"},{"SurahNumber":23,"VerseNumber":59,"Text":"Ve onlar, Rab´lerine şirk koşmazlar"},{"SurahNumber":23,"VerseNumber":60,"Text":"Ve onlar vereceklerini verirler. Onlar, Rab´lerine geri dönenler (ulaşanlar) olduğundan onların kalpleri titrer"},{"SurahNumber":23,"VerseNumber":61,"Text":"İşte onlar hayırlarda yarışırlar. Ve onlar, onda (hayırlarda) öne geçenlerdir"},{"SurahNumber":23,"VerseNumber":62,"Text":"Ve (hiç) kimseyi gücünün (kapasitesinin, yapabileceğinin) dışında (ötesinde) mükellef (sorumlu) tutmayız. Nezdimizde, hakkı söyleyen bir kitap (hayat filmi) vardır. Ve onlar zulmedilmezler"},{"SurahNumber":23,"VerseNumber":63,"Text":"Hayır, onların kalpleri bundan dolayı gaflette (dalâlette)dir. Ve onların bundan başka yaptıkları amelleri (de) vardır. Onlar, onu yapanlardır"},{"SurahNumber":23,"VerseNumber":64,"Text":"Onların refahta olanlarını azapla aldığımız zaman (o zaman) onlar, yalvarıp bağırarak yardım isterler"},{"SurahNumber":23,"VerseNumber":65,"Text":"O gün yalvarıp bağırarak yardım istemeyin. Muhakkak ki Bizim tarafımızdan, size yardım edilmez"},{"SurahNumber":23,"VerseNumber":66,"Text":"Âyetlerimiz size tilâvet edilmişti (okunmuştu). O zaman siz, topuklarınız üzerinde geri dönüp kaçmıştınız"},{"SurahNumber":23,"VerseNumber":67,"Text":"(Siz), ona (âyetlerime) kibirlenenlerdiniz. Gece toplanarak (âyetlerim hakkında) saçma sapan konuşuyordunuz"},{"SurahNumber":23,"VerseNumber":68,"Text":"Onlar hâlâ sözü düşünmediler mi (mânâsına varmadılar mı, anlamadılar mı)? Yoksa onlara, atalarına gelmemiş olan (bir şey) mi geldi"},{"SurahNumber":23,"VerseNumber":69,"Text":"Yoksa onlar, resûllerini tanımadılar mı (kabul etmediler mi)? Bu durumda onlar, onu (resûlü) inkâr edenlerdir"},{"SurahNumber":23,"VerseNumber":70,"Text":"Yoksa onda bir delilik olduğunu mu söylüyorlar? Hayır (o), onlara hak ile geldi. Ve onların çoğu hakkı kerih görenlerdir"},{"SurahNumber":23,"VerseNumber":71,"Text":"Ve Hakk, onların hevalarına tâbî olsaydı semalar, yeryüzü ve onların içinde olanlar mutlaka fesada uğrardı. Hayır, onlara zikirlerini getirdik. Fakat onlar, zikirlerinden yüz çevirenlerdir"},{"SurahNumber":23,"VerseNumber":72,"Text":"Yoksa onlardan harc (ücret) mi istiyorsun? Oysa Rabbinin harcı (ücreti) daha hayırlıdır. Ve O, rızıklandıranların en hayırlısıdır"},{"SurahNumber":23,"VerseNumber":73,"Text":"Ve muhakkak ki; sen, mutlaka onları Sıratı Mustakîm´e davet ediyorsun"},{"SurahNumber":23,"VerseNumber":74,"Text":"Ve muhakkak ki ahirete (Allah´a hayatta iken ulaşmaya) inanmayanlar, mutlaka yoldan (Sıratı Mustakîm´den) sapanlar (dalâlette olanlar)dır"},{"SurahNumber":23,"VerseNumber":75,"Text":"Ve eğer onlara rahmet (merhamet) edip, onlara zarar (sıkıntı, kıtlık) veren şeyi giderseydik, mutlaka şaşkın bir halde azgınlıklarında devam ederlerdi"},{"SurahNumber":23,"VerseNumber":76,"Text":"Ve andolsun ki onları, azaba aldık (azaba uğrattık). Fakat onlar, Rab´lerine boyun eğmediler ve yalvarıp dua etmediler"},{"SurahNumber":23,"VerseNumber":77,"Text":"Nihayet onların üzerine şiddetli azap kapısını açınca, o zaman onlar ümitsizlik içinde (ümitsizliğe düşenler) oldular"},{"SurahNumber":23,"VerseNumber":78,"Text":"Ve sizin için işitme hassası, görme hassası ve fuad hassası (idrak hassası) inşa eden (yaratan) O´dur. Ne kadar az şükrediyorsunuz"},{"SurahNumber":23,"VerseNumber":79,"Text":"Ve sizi, arzda (yeryüzünde) yaratıp çoğaltan, yayan O´dur. Ve O´na haşrolunacaksınız (döndürüleceksiniz)"},{"SurahNumber":23,"VerseNumber":80,"Text":"Ve hayat veren ve öldüren, O´dur. Ve gece ve gündüzün ihtilâfı (karşılıklı dönüşümü), O´na aittir (O´nun hükmüdür). Hâlâ akıl etmez misiniz"},{"SurahNumber":23,"VerseNumber":81,"Text":"Hayır, onlar, evvelkilerin söylediklerinin aynısını söylediler"},{"SurahNumber":23,"VerseNumber":82,"Text":"“Öldüğümüz, toprak ve kemik olduğumuz zaman mı? Gerçekten, mutlaka biz beas mı edileceğiz (yeniden mi diriltileceğiz)?” dediler"},{"SurahNumber":23,"VerseNumber":83,"Text":"Andolsun ki bu, bize vaadedildi ve daha önce de babalarımıza. Bu ancak evvelkilerin efsaneleridir"},{"SurahNumber":23,"VerseNumber":84,"Text":"De ki: “Arzın (yeryüzünün) ve onun içindekilerin kimin olduğunu eğer biliyorsanız (söyleyin).”"},{"SurahNumber":23,"VerseNumber":85,"Text":"“Allah´ındır.” diyecekler. De ki: “Hâlâ tezekkür etmeyecek misiniz (akıl etmeyecek misiniz)?”"},{"SurahNumber":23,"VerseNumber":86,"Text":"De ki: “Yedi kat göklerin Rabbi ve arşil azîmin Rabbi kimdir?”"},{"SurahNumber":23,"VerseNumber":87,"Text":"“Allah´ındır.” diyecekler. De ki: “Hâlâ takva sahibi olmayacak mısınız?”"},{"SurahNumber":23,"VerseNumber":88,"Text":"De ki: “Şâyet biliyorsanız (söyleyin) herşeyin mülkü (yönetimi, idaresi) elinde olan ve koruyan (himaye eden) ve Kendisi korunmaya ihtiyacı olmayan kimdir?”"},{"SurahNumber":23,"VerseNumber":89,"Text":"“Allah´ındır (Allah´tır).” diyecekler. De ki: “Öyleyse nasıl aldatılıyorsunuz?”"},{"SurahNumber":23,"VerseNumber":90,"Text":"Hayır, onlara hakkı getirdik. Ve muhakkak ki onlar, gerçekten tekzip edenlerdir (yalanlayanlardır)"},{"SurahNumber":23,"VerseNumber":91,"Text":"Allah çocuk edinmemiştir. Ve O´nunla beraber (başka) bir ilâh (hiç) olmamıştır. Öyle olsaydı bütün ilâhlar mutlaka (kendi) yarattığını giderirdi (yok ederdi). Ve mutlaka onların bir kısmı bir kısmına üstün olurdu. Allah, onların vasıflandırdıkları şeylerden münezzehtir"},{"SurahNumber":23,"VerseNumber":92,"Text":"(Allah), gaybı (görünmeyeni) ve görüneni bilendir. Ve onların şirk koştukları şeylerden çok yücedir"},{"SurahNumber":23,"VerseNumber":93,"Text":"De ki: “Rabbim, eğer vaadolunan şeyi bana gösterecek isen.”"},{"SurahNumber":23,"VerseNumber":94,"Text":"Rabbim, öyleyse beni zalimler kavmi içinde bırakma"},{"SurahNumber":23,"VerseNumber":95,"Text":"Ve muhakkak ki Biz, onlara vaadettiğimiz şeyi sana göstermeye elbette kaadir olanlarız"},{"SurahNumber":23,"VerseNumber":96,"Text":"Seyyiati (kötülüğü), en güzel olanla yok et. Biz, (onların) vasıflandırdıklarını en iyi biliriz"},{"SurahNumber":23,"VerseNumber":97,"Text":"Ve “Şeytanların kışkırtmalarından (vesveselerinden) sana sığınırım.” de"},{"SurahNumber":23,"VerseNumber":98,"Text":"Ve Rabbim, (şeytanların) benim yanımda bulunmalarından sana sığınırım"},{"SurahNumber":23,"VerseNumber":99,"Text":"Onların birine ölüm geldiği zaman: “Rabbim, beni geri döndür.” dedi"},{"SurahNumber":23,"VerseNumber":100,"Text":"“Böylece (geri gönderdiğin taktirde) terkettiğim salih amelleri (nefsi tezkiye edici ameli) işlerim.” Hayır, muhakkak ki onun söylediği söz, sadece (boş) bir kelimedir. Ve beas edilecekleri güne kadar onların arkasında berzah (engel) vardır"},{"SurahNumber":23,"VerseNumber":101,"Text":"İzin günü sur´a üfürüldüğü zaman, artık onların aralarında bir neseb (soy bağı) yoktur. Ve (birbirlerine hal hatır) sormazlar"},{"SurahNumber":23,"VerseNumber":102,"Text":"O zaman kimin mizanı (sevap tartıları) ağır gelirse işte onlar, felâha erenlerdir"},{"SurahNumber":23,"VerseNumber":103,"Text":"Ve kimin mizanı (sevap tartıları), hafif gelirse işte onlar, nefslerini hüsrana düşürenlerdir. Onlar, cehennemde ebediyyen kalacak olanlardır"},{"SurahNumber":23,"VerseNumber":104,"Text":"Onların (ızdıraptan) ekşimiş olan yüzlerini ateş yalar"},{"SurahNumber":23,"VerseNumber":105,"Text":"Âyetlerim size okunurken; onları tekzip edenler (yalanlayanlar), siz değil miydiniz"},{"SurahNumber":23,"VerseNumber":106,"Text":"Dediler ki: “Ey Rabbimiz! Şâkîliğimiz (azgınlığımız), bize gâlip geldi ve biz, dalâlette olan bir kavim idik.”"},{"SurahNumber":23,"VerseNumber":107,"Text":"Rabbimiz, bizi oradan (cehennemden) çıkar. Bundan sonra dönersek; o zaman biz, mutlaka zalimler oluruz"},{"SurahNumber":23,"VerseNumber":108,"Text":"Dedi ki: “Orada (cehennemde) kalın ve bana (bir şey) söylemeyin!”"},{"SurahNumber":23,"VerseNumber":109,"Text":"Muhakkak ki kullarımdan bir grup şöyle der: “Rabbimiz, biz âmenû olduk (ölmeden önce Sana ulaşmayı diledik). Artık bize mağfiret et ve bize rahmet et (Rahîm esma´n ile tecelli et). Ve Sen, Rahîm olanların en hayırlısısın.”"},{"SurahNumber":23,"VerseNumber":110,"Text":"Böylece onları alay konusu edindiniz. Öyle ki (bu), size Benim zikrimi unutturdu. Ve siz, onlara gülüyordunuz"},{"SurahNumber":23,"VerseNumber":111,"Text":"Muhakkak ki Ben, onlar sabırlarından dolayı kurtuluşa erenler olduğundan, bugün onlara mükâfatlarını verdim"},{"SurahNumber":23,"VerseNumber":112,"Text":"Dedi ki: “Yeryüzünde kaç yıl kaldınız?”"},{"SurahNumber":23,"VerseNumber":113,"Text":"“Bir gün veya günün bir kısmı kadar kaldık. O zaman (onu), sayanlara sor.” dediler"},{"SurahNumber":23,"VerseNumber":114,"Text":"Dedi ki: “Ancak az bir zaman kaldınız. Siz bilmiş olsaydınız.”"},{"SurahNumber":23,"VerseNumber":115,"Text":"Öyleyse Bizim, sizi abes olarak (boş yere) yarattığımızı ve Bize döndürülmeyeceğinizi mi zannettiniz"},{"SurahNumber":23,"VerseNumber":116,"Text":"İşte Hakk Melik olan Allah, çok yüce´dir. O´ndan başka İlâh yoktur. (O), kerim arş´ın Rabbidir"},{"SurahNumber":23,"VerseNumber":117,"Text":"Ve kim, bir burhanı (delili) olmamasına rağmen, Allah ile beraber başka bir ilâha taparsa, artık onun hesabı sadece Rabbinin katındadır. Muhakkak ki kâfirler, felâha (kurtuluşa) eremezler"},{"SurahNumber":23,"VerseNumber":118,"Text":"Ve de ki: “Rabbim, mağfiret et (günahlarımızı sevaba çevir) ve rahmet et (Rahîm esması ile tecelli et). Ve Sen, Rahîm olanların en hayırlısısın.”"},{"SurahNumber":24,"VerseNumber":1,"Text":"(Bu), Bizim indirdiğimiz ve (bazı âyetlerini) farz kıldığımız bir suredir. Ve onun içinde delillerle açıklanmış âyetler indirdik. Umulur ki, böylece tezekkür edersiniz"},{"SurahNumber":24,"VerseNumber":2,"Text":"Zaniye (zina yapan kadın) ve zani (zina yapan erkek); o zaman ikisinden herbirine yüz celde (yalnız cilde tesir edecek sopa) vurun. Eğer Allah´ın dînini (uygulama) konusunda, Allah´a ve ahiret gününe inanıyorsanız; onlara merhamet sizi tutmasın (size mani olmasın). Ve onların (ikisinin) azabına, mü´minlerden bir grup şahit olsun"},{"SurahNumber":24,"VerseNumber":3,"Text":"Zani (zina yapan erkek), zaniyeden (zina yapan kadından) veya müşrik olan kadından başkasını nikâhlayamaz. Ve zaniyeyi de, zani veya müşrik olan erkekten başkası nikâhlayamaz. Ve bu, mü´minlere haram kılınmıştır"},{"SurahNumber":24,"VerseNumber":4,"Text":"Ve muhsinlere (iffetli kadınlara), (zina suçu, iftira) atan sonra da dört şahit getiremeyenlere, o taktirde seksen celde (yalnız cilde tesir edecek sopa) vurun. Ve onların şehadetini (şahitliğini) ebediyyen kabul etmeyin. Ve işte onlar, onlar fasıklardır"},{"SurahNumber":24,"VerseNumber":5,"Text":"Bundan sonra tövbe edip ıslâh olanlar (düzelenler) hariç. Muhakkak ki Allah, Gafur´dur (mağfiret edendir), Rahîm´dir (Rahîm esmasıyla tecelli edendir)"},{"SurahNumber":24,"VerseNumber":6,"Text":"Ve zevcelerine (eşlerine) zina (iftirası) atanlar, kendilerinden başka şahitleri yoksa o zaman onların herbirinin şahitliği; kendisinin, muhakkak sadıklardan (doğru söyleyenlerden) olduğuna dair, dört defa Allah´a şahitlik (yemin) etmesidir"},{"SurahNumber":24,"VerseNumber":7,"Text":"Ve (yeminin) beşincisi, eğer yalan söyleyenlerden ise Allah´ın lânetinin kendi üzerine olmasıdır"},{"SurahNumber":24,"VerseNumber":8,"Text":"Ve (zevcenin, kadın eşin), Allah´a dört defa onun (zevcin, erkek eşin) mutlaka yalancılardan olduğuna dair şahitlik (yemin) etmesi, ondan (kadından) azabı (cezayı) kaldırır"},{"SurahNumber":24,"VerseNumber":9,"Text":"Ve (yeminin) beşincisi eğer o (eşi), sadıklardan (doğru söyleyenlerden) ise Allah´ın gadabının (azabının) kendi üzerine olmasıdır"},{"SurahNumber":24,"VerseNumber":10,"Text":"Ve eğer sizin üzerinize Allah´ın fazlı ve rahmeti olmasaydı (cezaya uğrardınız). Ve muhakkak ki; Allah, tövbeleri kabul eden ve Hakîm´dir (hüküm ve hikmet sahibidir)"},{"SurahNumber":24,"VerseNumber":11,"Text":"Muhakkak ki (Hz. Ayşe hakkında) ifk (iftira) ile gelenler, sizden bir gruptur. Sizin için onun bir şerr olduğunu zannetmeyin. Hayır, o sizin için hayırdır. Onlardan herbirinin günahtan kazandıkları (cezalar) vardır. Ve onun büyüğünü yönetene (uydurup, yayana) büyük azap vardır"},{"SurahNumber":24,"VerseNumber":12,"Text":"Mü´min erkekler ve mü´min kadınlar, onu (bu iftirayı) işittikleri zaman kendi içlerinde hayır zanda bulunsalardı ve “bu apaçık iftiradır” deselerdi olmaz mıydı (demeleri gerekmez miydi)"},{"SurahNumber":24,"VerseNumber":13,"Text":"Ona dört şahit getirmeli değiller miydi? Öyleyse şahitleri getiremediklerine göre bu taktirde işte onlar, onlar Allah´ın katında yalancıdırlar"},{"SurahNumber":24,"VerseNumber":14,"Text":"Eğer dünya ve ahirette Allah´ın rahmeti ve fazlı sizin üzerinize olmasaydı, içine daldığınız şeyden (iftiradan, dedikodudan) dolayı size mutlaka büyük azap dokunurdu"},{"SurahNumber":24,"VerseNumber":15,"Text":"Onu (iftirayı) dillerinizle anlatıyordunuz (soruyordunuz) ve hakkında sizin bilginiz olmayan bir şeyi ağızlarınızla söylüyordunuz. Ve o, Allah´ın katında büyük (bir suç) olduğu halde siz, onu önemsiz sandınız"},{"SurahNumber":24,"VerseNumber":16,"Text":"Ve onu işittiğiniz zaman: “Bizim bunu konuşmamız olmaz (bize yakışmaz), sen Sübhan´sın (Allah´ım Sana sığınırız). Bu büyük bir bühtan (uydurulmuş bir iftira)dır.” deseydiniz olmaz mıydı (demeniz gerekmez miydi)"},{"SurahNumber":24,"VerseNumber":17,"Text":"Eğer mü´min iseniz ebediyyen onun gibi bir olaya dönmenize karşı (dönmemenizi) Allah size vaazediyor (emrediyor)"},{"SurahNumber":24,"VerseNumber":18,"Text":"Ve Allah, size âyetlerini açıklıyor. Ve Allah, Alîm´dir (en iyi bilendir) Hakîm´dir (hüküm ve hikmet sahibidir)"},{"SurahNumber":24,"VerseNumber":19,"Text":"Muhakkak ki âmenû olanlar arasında fahişeliğin (çirkin olayların, iftiranın, kötülüğün) yayılmasını sevenlere, dünya ve ahirette elîm azap vardır. Ve Allah, bilir ve siz bilmezsiniz"},{"SurahNumber":24,"VerseNumber":20,"Text":"Ve eğer Allah´ın rahmeti ve fazlı sizin üzerinize olmasaydı (size azap ederdi). Ve muhakkak ki Allah, Rauf´tur (çok merhametli, çok şefkatlidir) Rahîm´dir (Rahîm esmasıyla tecelli edendir)"},{"SurahNumber":24,"VerseNumber":21,"Text":"Ey âmenû olanlar, şeytanın adımlarına tâbî olmayın! Ve kim şeytanın adımlarına tâbî olursa o taktirde (şeytanın adımlarına uyduğu taktirde) muhakkak ki o (şeytan), fuhşu (her çeşit kötülüğü) ve münkeri (inkârı ve Allah´ın yasak ettiklerini) emreder. Ve eğer Allah´ın rahmeti ve fazlı sizin üzerinize olmasaydı (nefsinizin kalbine yerleşmeseydi), içinizden hiçbiri ebediyyen nefsini tezkiye edemezdi. Lâkin Allah, dilediğinin nefsini tezkiye eder. Ve Allah, Sem´î´dir (en iyi işitendir) Alîm´dir (en iyi bilendir)"},{"SurahNumber":24,"VerseNumber":22,"Text":"Ve sizden (içinizden) fazilet ve servet sahibi olanlar, yakınlarına, miskinlere, Allah yolunda hicret edenlere vermeye karşı (vermemeye) yemin etmesinler. Ve artık affetsinler ve hoşgörsünler. Allah´ın sizi affetmesini sevmez misiniz? Ve Allah, Gafur´dur (mağfiret edendir) Rahîm´dir (rahmet nuru gönderendir)"},{"SurahNumber":24,"VerseNumber":23,"Text":"Muhakkak ki gâfil (kendisinin haberi olmaksızın) muhsin (iffetli) kadınlara ve mü´min kadınlara (iftira) atanlar, dünya ve ahirette lânetlenmiştir. Ve onlara azîm azap vardır"},{"SurahNumber":24,"VerseNumber":24,"Text":"O gün onlara, onların dilleri, elleri ve ayakları (hayat filmleri) yapmış olduklarına şahitlik edecek"},{"SurahNumber":24,"VerseNumber":25,"Text":"İzin günü Allah onlara dînlerini (negatif ve pozitif derecelerin karşılığını) hakkıyla ödeyecektir. Ve Allah´ın, Hakk Mübin (hakkı açıklayan, yerine getiren) olduğunu bilecekler"},{"SurahNumber":24,"VerseNumber":26,"Text":"Kötü kadınlar, kötü erkekler içindir. Kötü erkekler, kötü kadınlar içindir. Temiz kadınlar, temiz erkekler içindir. Temiz erkekler, temiz kadınlar içindir. İşte onlar, (kendileri haklarında) söylenenlerden berî (uzak) olanlardır. Onlar için mağfiret (günahların sevaba çevrilmesi) ve kerim (Allah´tan ikram edilen) rızık vardır"},{"SurahNumber":24,"VerseNumber":27,"Text":"Ey âmenû olanlar! Evlerinizden başka evlere, izin isteyip ev halkına selâm vermedikçe (içeri) girmeyin. Bu, sizin için hayırdır. Umulur ki; böylece tezekkür edersiniz"},{"SurahNumber":24,"VerseNumber":28,"Text":"Eğer orada kimseyi bulamazsanız, size izin verilinceye kadar oraya girmeyin. Ve eğer size “geri dönün” denirse o taktirde geri dönün. O, sizin için daha temizdir (uygundur). Ve Allah, yaptığınız şeyleri en iyi bilendir"},{"SurahNumber":24,"VerseNumber":29,"Text":"Meskûn olmayan (oturulmayan), içinde faydanız olan evlere girmenizde size bir vebal yoktur. Ve Allah, sizin açıkladığınız ve gizlediğiniz şeyleri bilir"},{"SurahNumber":24,"VerseNumber":30,"Text":"Mü´min erkeklere söyle, bakışlarını indirsinler (haramdan sakınsınlar), ırzlarını korusunlar. Bu, onlar için daha temizdir. Muhakkak ki Allah, yaptıkları şeylerden haberdardır"},{"SurahNumber":24,"VerseNumber":31,"Text":"Ve mü´min kadınlara söyle, bakışlarını indirsinler (haramdan sakınsınlar) ve ırzlarını korusunlar. Zahir olan kısımlar (görünen el, yüz ve ayaklar) hariç, ziynetlerini açmasınlar. Ve başörtülerini yakalarının üzerine koysunlar (örtsünler). Ve ziynetlerini, kocaları veya babaları veya kocalarının babaları veya oğulları veya kocalarının oğulları veya erkek kardeşleri veya erkek kardeşlerinin oğulları veya kız kardeşlerinin oğulları veya kadınlar veya ellerinin altında sahip oldukları (cariyeler) veya erkeklerden, kadına ihtiyaç duymayan hizmetliler veya kadının avret yerlerinin farkına varmayan çocuklar hariç, açmasınlar. Ve gizledikleri ziynetleri bilinsin diye ayaklarını vurmasınlar. Ey mü´minler, hepiniz Allah´a tövbe edin! Umulur ki, böylece felâha eresiniz"},{"SurahNumber":24,"VerseNumber":32,"Text":"Ve sizden eşi olmayan erkekleri ve kölelerinizden salih olanları ve eşi olmayan kadınlarınızı nikâhlayınız (evlendiriniz). Eğer onlar fakir iseler Allah onları fazlından gani (zengin) kılar. Ve Allah, Vâsi´dir (ihsanı, ni´meti çok olandır), Alîm´dir (en iyi bilendir)"},{"SurahNumber":24,"VerseNumber":33,"Text":"Ve nikâha (imkân) bulamayanlar, Allah onları fazlından gani (zengin) kılıncaya kadar iffetlerini korusunlar! Ellerinizin altında malik olduklarınızdan (kölelerinizden, cariyelerinizden) yazılı antlaşma (mukatebe yapmak: para kazanıp, bedelini ödeyerek azad olmak) isteyenlere, eğer onlarda hayır olduğunu bilirseniz, o zaman yazılı antlaşma (mukatebe) yapınız. Ve Allah´ın size verdiği mallardan onlara veriniz. Genç cariyelerinizi, eğer namuslarını korumak (iffetli kalmak) isterlerse, dünya hayatının malını isteyerek fuhşa (zinaya) zorlamayınız. Kim onları fuhşa (zinaya) zorlarsa, o taktirde muhakkak ki Allah, onların zorlanmalarından sonra Gafur´dur (mağfiret edendir) Rahîm´dir (rahmet esmasıyla tecelli edendir)"},{"SurahNumber":24,"VerseNumber":34,"Text":"Ve andolsun ki size, açıklanmış âyetler ve sizden önce geçmiş (nesillerden) örnek(ler) ve muttakiler (takva sahipleri) için öğütler (emirler) indirdik"},{"SurahNumber":24,"VerseNumber":35,"Text":"Allah, göklerin ve yerin nuru´dur. O´nun nuru, içinde misbah (lâmba) bulunan kandil (ışık saçan bir kaynak) gibidir. Misbah, sırça (cam) içindedir. Sırça (cam), inci gibi (parlayan) yıldız gibidir. Doğuda ve batıda bulunmayan mübarek bir ağacın yağından yakılır. Onun yağı, ona ateş değmese de kendi kendine ışık verir. Nur üzerine nurdur. Allah dilediğini nuruna hidayet eder (ulaştırır). Ve Allah, insanlara örnekler verir. Ve Allah, herşeyi en iyi bilendir"},{"SurahNumber":24,"VerseNumber":36,"Text":"Allah´ın, içinde İsmi´nin yükseltilmesine ve zikredilmesine izin verdiği evlerin içinde (Allah´ın nuru) vardır. Orada O´nu, sabah akşam tesbih ederler"},{"SurahNumber":24,"VerseNumber":37,"Text":"Ticaretin ve alışverişin, onları Allah´ın zikrinden, namazı ikame etmekten ve zekâtı vermekten alıkoymadığı adamlar ki (onlar), kalplerin ve gözlerin (dehşetten) döneceği günden korkarlar"},{"SurahNumber":24,"VerseNumber":38,"Text":"Allah, onlara yaptıklarının karşılığını en güzel şekilde vermek için onlara fazlından arttırır. Ve Allah, dilediği kimseyi hesapsız rızıklandırır"},{"SurahNumber":24,"VerseNumber":39,"Text":"Ve kâfirlerin amelleri düz arazideki serap gibidir. Susamış olan, onu su zannetti. Ona ulaştığı zaman, bir şey bulamadı. Ve yanında (karşısında) Allah´ı buldu. Böylece (Allah), onun hesabını ona tam olarak ödedi. Ve Allah, hesabı seri (çabuk) görendir"},{"SurahNumber":24,"VerseNumber":40,"Text":"Veya derin denizdeki karanlıklar gibidir. Onun üstünü, dalga üstüne dalga kaplar. Onun üzerinde de bulutlar vardır. Karanlık üstüne karanlıktır, elini çıkarttığı zaman neredeyse onu göremez. Ve Allah, kime nur kılmamışsa (vermemişse) artık onun için bir nur yoktur"},{"SurahNumber":24,"VerseNumber":41,"Text":"Semalarda ve arzda olanların ve saflar halindeki kuşların, Allah´ı tesbih ettiğini görmedin mi? Hepsi, namazlarını (dualarını) ve tesbihlerini bilmişlerdir. Ve Allah, onların yaptıklarını en iyi bilendir"},{"SurahNumber":24,"VerseNumber":42,"Text":"Ve semaların ve arzın mülkü Allah´ındır. Ve dönüş Allah´adır"},{"SurahNumber":24,"VerseNumber":43,"Text":"Allah´ın bulutları sevkettiğini, sonra onların aralarını birleştirdiğini, sonra da onları küme haline getirdiğini görmüyor musun? Böylece onların arasından yağmur çıkardığını görürsün.Ve semadan, içinde dolu bulunan dağlar (dolu kümeler) indirir. Böylece onu dilediğine isabet ettirir. Ve onu dilediğinden çevirir (uzaklaştırır). Onun şimşeğinin parıltısı, neredeyse görmeyi giderir (gözleri kör gibi yapar)"},{"SurahNumber":24,"VerseNumber":44,"Text":"Allah, geceyi ve gündüzü (birbirine) çevirir. Muhakkak ki bunda basiret sahipleri için elbette ibret vardır"},{"SurahNumber":24,"VerseNumber":45,"Text":"Ve Allah, bütün hayvanları sudan yarattı. Onların bir kısmı karnı üzerinde, bir kısmı iki ayağı üzerinde, bir kısmı da dört ayağı üzerinde yürür. Allah dilediği şeyi yaratır. Muhakkak ki Allah, herşeye kaadirdir"},{"SurahNumber":24,"VerseNumber":46,"Text":"Andolsun biz, açıklayıcı âyetler indirdik. Allah, dilediğini Sıratı Mustakîm´e ulaştırır"},{"SurahNumber":24,"VerseNumber":47,"Text":"Ve: “Allah´a ve resûle îmân ettik ve itaat ettik.” derler. Sonra da onların bir kısmı bundan sonra döner. Ve işte onlar, mü´min değillerdir"},{"SurahNumber":24,"VerseNumber":48,"Text":"Ve onların aralarında hüküm vermesi için Allah ve resûlüne davet olundukları zaman onların bir kısmı yüz çevirenlerdir"},{"SurahNumber":24,"VerseNumber":49,"Text":"Ve eğer hak onların ise (hak sahibi iseler) ona hemen (itaat ederek) gelirler"},{"SurahNumber":24,"VerseNumber":50,"Text":"Onların kalplerinde hastalık mı var yoksa şüphe mi ediyorlar veya Allah´ın ve O´nun Resûl´ünün, onlara karşı taraf tutacağından (haksızlık edeceğinden) mı korkuyorlar? Hayır, işte onlar, onlar zalimlerdir"},{"SurahNumber":24,"VerseNumber":51,"Text":"Onların aralarında hüküm vermesi için Allah´a ve resûlüne davet edildikleri zaman mü´minlerin sözü “işittik ve itaat ettik” demeleridir. Ve işte onlar, onlar felâha erenlerdir"},{"SurahNumber":24,"VerseNumber":52,"Text":"Ve kim Allah´a ve resûlüne itaat ederse ve Allah´a huşû duyar ve O´na karşı takva sahibi olursa o taktirde işte onlar, onlar kurtuluşa erenlerdir"},{"SurahNumber":24,"VerseNumber":53,"Text":"Ve eğer sen onlara emretseydin (münafıklar), mutlaka (savaşa) çıkacaklarına dair, Allah´a en kuvvetli yeminleri ile yemin ederler. De ki: “Yemin etmeyin! (Bu), bilinen (takdir edilen) bir itaattir. Muhakkak ki Allah, yaptıklarınızdan haberdardır.”"},{"SurahNumber":24,"VerseNumber":54,"Text":"De ki: “Allah´a ve resûle itaat edin. Bundan sonra eğer dönerseniz (itaat etmezseniz), ona (resûle) düşen (sorumluluk) sadece ona yükletilen (tebliğ)dir.” Ve sizin üzerinize düşen (sorumluluk), size yükletilendir. Ve eğer ona itaat ederseniz, hidayete erersiniz. Resûlün üzerinde açıkça tebliğden başka bir (sorumluluk) yoktur"},{"SurahNumber":24,"VerseNumber":55,"Text":"Allah, sizden âmenû olanlara ve salih amel (nefs tezkiyesi) işleyenlere, kendilerinden öncekileri yeryüzünde halife kıldığı gibi mutlaka onları da halife kılacağını ve onlara, onlar için razı olduğu dînlerini mutlaka sağlamlaştıracağını ve korkularından sonra (korkularını) mutlaka güvenliğe çevireceğini vaadetti. Bana kul olurlar, hiçbir şeyle (Bana) şirk koşmazlar. Bundan sonra kim inkâr ederse, işte onlar, onlar fasıklardır"},{"SurahNumber":24,"VerseNumber":56,"Text":"Ve namazı ikame edin. Ve zekâtı verin. Ve resûle itaat edin ki böylece rahmet olunasınız"},{"SurahNumber":24,"VerseNumber":57,"Text":"Sakın kâfirleri, yeryüzünde (Allah´ı) aciz bırakıcı zannetme. Ve onların barınacağı yer ateştir. Ve dönüş yerleri mutlaka kötü (bir yer)dir"},{"SurahNumber":24,"VerseNumber":58,"Text":"Ey âmenû olanlar! Ellerinizin altında sahip olduklarınız (köleleriniz, cariyeleriniz) ve sizden bulûğa ermemiş olanlar, üç vakitte yanınıza girmek için sizden izin istesinler. Fecr (sabah) namazından önce, elbiselerinizi çıkarttığınız öğle vaktinde ve yatsı namazından sonra. Bu üçü, avret vaktidir (sizden sakınmaları gereken zamandır). Bu (zamanların dışında), birbirinizi dolaşmanızda sizin ve onların üzerine bir günah yoktur. İşte böylece Allah, size âyetleri açıklıyor. Ve Allah, Alîm´dir (en iyi bilendir), Hakîm´dir (hikmet sahibidir)"},{"SurahNumber":24,"VerseNumber":59,"Text":"Ve içinizden (sizden olan) çocuklar, bulûğ çağına erdiği zaman onlardan öncekilerin izin istediği gibi bundan sonra izin istesinler. İşte böylece Allah, size âyetlerini beyan ediyor (açıklıyor). Ve Allah, Alîm´dir (en iyi bilendir), Hakîm´dir (hikmet sahibidir)"},{"SurahNumber":24,"VerseNumber":60,"Text":"Ve kadınlardan nikâh (evlenme) ümidi olmayan yaşlı kadınların, ziynetlerini açmaksızın dış giysilerini çıkarmalarında, bundan sonra onlara vebal (günah) yoktur. Ve iffetli olmayı istemeleri onlar için daha hayırlıdır. Ve Allah, Sem´î´dir (en iyi işitendir), Alîm´dir (en iyi bilendir)"},{"SurahNumber":24,"VerseNumber":61,"Text":"Âmâ (kör) olana bir güçlük yoktur. Ve sakat olana, hasta olana bir güçlük yoktur. Ve size de evlerinizde veya babalarınızın evlerinde veya annelerinizin evlerinde veya erkek kardeşlerinizin evlerinde veya kız kardeşlerinizin evlerinde veya amcalarınızın evlerinde veya halalarınızın evlerinde veya dayılarınızın evlerinde veya teyzelerinizin evlerinde veya anahtarlarına sahip olduğunuz (yerlerde) veya arkadaşlarınızda yemek yemenizde bir güçlük yoktur. Topluca veya ayrı ayrı yemeniz de size günah değildir. Evlere girdiğiniz zaman birbirinize Allah´ın katından mübarek ve tayyib bir selâm ile selâm verin! İşte böylece Allah, size âyetlerini açıklıyor. Umulur ki böylece siz akıl edersiniz"},{"SurahNumber":24,"VerseNumber":62,"Text":"Ancak Allah´a ve O´nun Resûl´üne îmân etmiş olan mü´minler, bir iş için onunla beraber toplandıkları zaman ondan izin istemedikçe gitmezler. Muhakkak ki senden izin isteyenler, işte onlar, Allah´a ve O´nun Resûl´üne îmân edenlerdir. Öyleyse onlar bazı işleri için senden izin istedikleri zaman onlardan dilediğin kimseye izin ver. Ve onlar için Allah´tan mağfiret dile. Muhakkak ki Allah, Gafur´dur (mağfiret edendir), Rahîm´dir (rahîm esması ile tecelli edendir)"},{"SurahNumber":24,"VerseNumber":63,"Text":"Resûlün çağırmasını, aranızda, birbirinizi çağırmanızla eşit tutmayın! Sizden, (birbirini) siper ederek gizlice çıkanları Allah biliyordu. Bundan sonra O´nun emrine karşı gelenler, onlara bir fitne veya elîm azap isabet etmesinden hazer etsinler (sakınsınlar)"},{"SurahNumber":24,"VerseNumber":64,"Text":"Muhakkak ki göklerde ve yeryüzünde olanlar Allah´ın değil mi? O, sizin üzerinizde olduğunuz şeyi (kalplerinizde olanı) biliyordu. Ve böylece, O´na döndürüldükleri gün, onlara yaptıkları şeyleri haber verecek. Ve Allah, herşeyi en iyi bilendir"},{"SurahNumber":25,"VerseNumber":1,"Text":"Âlemlere uyarıcı olması için kuluna Furkan´ı indiren (Allah), mübarek´tir"},{"SurahNumber":25,"VerseNumber":2,"Text":"O (Allah) ki; göklerin ve yeryüzünün mülkü, O´nundur. Ve O, çocuk edinmemiştir. Mülkte, O´nun şeriki (ortağı) olmamıştır. Ve herşeyi, O yarattı sonra da onların kaderini takdir etti"},{"SurahNumber":25,"VerseNumber":3,"Text":"Ve hiçbir şey yaratamayan ve kendileri yaratılmış olan, kendilerine fayda ve zarar vermeye malik olmayan, O´ndan (Allah´tan) başka ilâhlar edindiler. Ve (onlar), öldürmeye, hayat vermeye ve nuşura (yeniden diriltmeye) malik değillerdir"},{"SurahNumber":25,"VerseNumber":4,"Text":"Ve kâfirler: “Bu (Kur´ân), sadece onun uydurduğu bir yalandır. Ona bu konuda diğer kavimler de yardım etti.” dediler. Böylece onlar, bâtılla ve zulümle gelmiş oldular"},{"SurahNumber":25,"VerseNumber":5,"Text":"Ve “O (Kur´ân), O´nun (önceden) yazdırdığı ve sabah akşam ona okunan evvelkilerin efsaneleridir.” dediler"},{"SurahNumber":25,"VerseNumber":6,"Text":"De ki: “O´nu, göklerin ve yeryüzünün sırrını bilen indirdi. Muhakkak ki O, Gafur´dur (mağfiret edendir), Rahîm´dir (Rahîm esmasıyla tecelli edendir).”"},{"SurahNumber":25,"VerseNumber":7,"Text":"Ve dediler ki: “Bu nasıl resûl ki, yemek yiyor ve çarşılarda dolaşıyor. Ona bir melek indirilseydi olmaz mıydı? Böylece onunla beraber uyarıcı olurdu.”"},{"SurahNumber":25,"VerseNumber":8,"Text":"Veya ona, (gökten) bir hazine atılsaydı (verilseydi) veya ondan (ürünlerinden) yiyeceği bir bahçesi olsaydı. Ve zalimler: “Siz ancak, sihir yapılmış (büyülenmiş) bir adama tâbî oluyorsunuz.” dediler"},{"SurahNumber":25,"VerseNumber":9,"Text":"Bak! Sana nasıl örnekler verdiler (sana ne kötü şeyler yakıştırdılar). Böylece dalâlette kaldılar. Artık sebîle (Allah´ın yoluna ulaşmaya) güçleri yetmez"},{"SurahNumber":25,"VerseNumber":10,"Text":"(Allah) mübarek´tir ki O, eğer dilerse sana bunlardan daha hayırlı (daha güzel) olan, altından nehirler akan bahçeler verir ve senin için köşkler yapar"},{"SurahNumber":25,"VerseNumber":11,"Text":"Hayır, onlar o saati (kıyâmeti) yalanladılar. Ve Biz, o saati tekzip edenlere (yalanlayanlara), alevli ateş (cehennem) hazırladık"},{"SurahNumber":25,"VerseNumber":12,"Text":"(Cehennem), onları uzaktan gördüğü zaman onun öfkesini ve uğultusunu işittiler"},{"SurahNumber":25,"VerseNumber":13,"Text":"Ve birbirine bağlanmış olarak oradan, dar sıkışık bir yere atıldıkları zaman orada helâk (yok) olmayı istediler"},{"SurahNumber":25,"VerseNumber":14,"Text":"Bugün helâk (yok) olmayı bir defa istemeyin, defalarca isteyin"},{"SurahNumber":25,"VerseNumber":15,"Text":"De ki: “Bu mu daha hayırlıdır, yoksa muttakilere (takva sahiplerine) vaadedilen, onlar için bir ceza (mükâfat) ve dönüş yeri olan ebedî cennet mi?”"},{"SurahNumber":25,"VerseNumber":16,"Text":"Orada onlar için, diledikleri herşey ebedî olarak vardır. (Bu), Rabbinin üzerine olan (yüklendiği, aldığı) ve ondan istenen bir vaaddir"},{"SurahNumber":25,"VerseNumber":17,"Text":"Ve o gün, onları ve Allah´tan başka taptıkları şeyleri haşredecek (toplayacak) sonra da onlara şöyle diyecek: “Bu kullarımı, siz mi dalâlete düşürdünüz yoksa onlar mı dalâlet yolunda kaldılar?”"},{"SurahNumber":25,"VerseNumber":18,"Text":"(Putlar) dediler ki: “Sen Sübhan´sın (münezzehsin), Senden başka dostlar edinmemiz bize yakışmaz. Fakat Sen, onları ve onların babalarını metalandırdın. (Bu sebeple) öyle ki zikri unuttular ve helâkı hakeden bir kavim oldular.”"},{"SurahNumber":25,"VerseNumber":19,"Text":"İşte böylece (Allah´tan başka taptıklarınız), söylediklerinizden dolayı sizi yalanladılar. Artık (azabı) uzaklaştırmaya ve yardım almaya muktedir olamazsınız. Ve sizden kim zulmederse ona büyük azap tattırırız"},{"SurahNumber":25,"VerseNumber":20,"Text":"Ve senden önce (de), gerçekten yemek yiyen ve çarşılarda dolaşan resûllerden başka (farklı bir) resûl göndermedik. Ve sizin bir kısmınızı bir kısmınıza “sabrediyor musunuz” diye fitne (imtihan) kıldık. Ve Rabbin, en iyi görendir"}]}