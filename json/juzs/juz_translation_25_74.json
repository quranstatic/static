{"Id":74,"LanguageCodes":["bg","bul"],"Name":"bul-tzvetantheophan","Author":"Tzvetan Theophanov","Language":"Bulgarian","Description":"Bulgarian","Direction":"ltr","Source":"http://tanzil.net","Translations":[{"SurahNumber":41,"VerseNumber":47,"Text":"При Него е знанието за Часа. И не излиза плод от своята обвивка, и не забременява женска, и не ражда без Неговото знание. В този Ден Той ще ги призове: “Къде са Моите съдружници?”. Ще рекат: “Известяваме те, няма сред нас свидетел.”"},{"SurahNumber":41,"VerseNumber":48,"Text":"И ще изчезне от тях онова, което зовяха преди, и ще се убедят, че няма за тях избавление"},{"SurahNumber":41,"VerseNumber":49,"Text":"Не му дотяга на човека да зове доброто, а засегне ли го злото, той се отчайва, унива"},{"SurahNumber":41,"VerseNumber":50,"Text":"А дадем ли му да вкуси милост от Нас подир беда, която го е засегнала, казва: “Аз заслужавам това и не мисля, че ще настъпи Часът. Но дори да бъда върнат при своя Господ, при Него ще имам най-доброто.” Ала Ние ще съобщим на неверниците какво са извършили"},{"SurahNumber":41,"VerseNumber":51,"Text":"И щом облагодетелстваме човек, той се отдръпва и се възгордява. А засегне ли го злото, дълго [Ни] зове"},{"SurahNumber":41,"VerseNumber":52,"Text":"Кажи: “Какво мислите? Щом този [Коран] е от Аллах, а вие после го отхвърляте, кой ще е по-заблуден от онзи, който е в дълбок раздор?”"},{"SurahNumber":41,"VerseNumber":53,"Text":"Ще им покажем Нашите знамения по хоризонтите и в тях самите, додето им се изясни, че това е истината. Нима не е достатъчно, че твоят Господ е свидетел на всяко нещо"},{"SurahNumber":41,"VerseNumber":54,"Text":"Съмняват се в срещата със своя Господ. А Той всяко нещо обгръща"},{"SurahNumber":42,"VerseNumber":1,"Text":"Ха. Мим"},{"SurahNumber":42,"VerseNumber":2,"Text":"Айн. Син. Каф"},{"SurahNumber":42,"VerseNumber":3,"Text":"Така Аллах, Всемогъщия, Премъдрия разкрива на теб и на онези преди теб [о, Мухаммад]"},{"SurahNumber":42,"VerseNumber":4,"Text":"Негово е всичко на небесата и всичко на земята. Той е Всевишния, Превеликия"},{"SurahNumber":42,"VerseNumber":5,"Text":"небесата едва не се разцепват отгоре и ангелите прославят с възхвала своя Господ, и молят опрощение за онези, които са на земята. Да! Аллах е Опрощаващия, Милосърдния"},{"SurahNumber":42,"VerseNumber":6,"Text":"А които приемат други покровители вместо Него - Аллах ги наблюдава. Ти не си над тях разпоредител"},{"SurahNumber":42,"VerseNumber":7,"Text":"Така разкрихме на теб Коран на арабски, за да предупредиш Майката на градовете [Мека] и онези около нея, и да предупредиш за Деня на сбора, в който няма съмнение. Някои - в Рая, други - в Пламъците"},{"SurahNumber":42,"VerseNumber":8,"Text":"А ако Аллах бе пожелал, щеше да ги стори една общност. Ала Той въвежда в Своята милост когото пожелае. А угнетителите нямат нито покровител, нито избавител"},{"SurahNumber":42,"VerseNumber":9,"Text":"Нима приемат те други покровители вместо Него? Но Аллах, Той е Покровителя. Той съживява мъртвите. Той за всяко нещо има сила"},{"SurahNumber":42,"VerseNumber":10,"Text":"И за всяко нещо, по което сте в разногласие, отсъждането е на Аллах. Това е Аллах, моят Господ! На Него се уповавам и към Него се обръщам"},{"SurahNumber":42,"VerseNumber":11,"Text":"Твореца на небесата и на земята. Създаде Той за вас съпруги от самите вас и от добитъка - чифтове. Така Той ви множи. Няма подобен Нему. Той е Всечуващия, Всезрящия"},{"SurahNumber":42,"VerseNumber":12,"Text":"Негови са ключовете на небесата и на земята. Той увеличава препитанието за когото пожелае и Той намалява. Той всяко нещо знае"},{"SurahNumber":42,"VerseNumber":13,"Text":"Той предписа за вас в религията онова, което завеща на Нух и онова, което разкрихме на теб [о, Мухаммад], и онова, което завещахме на Ибрахим и на Муса, и на Иса: “Привържете се към религията и не се разединявайте в нея!” За съдружаващите е тежко онова, к"},{"SurahNumber":42,"VerseNumber":14,"Text":"И се разединяваха едва след като при тях идваше знанието - от завист помежду им. И ако нямаше предишно Слово от твоя Господ за отсрочване до определено време, щеше да е отсъдено между тях. А онези, на които бе оставено в наследство Писанието подир тях, с"},{"SurahNumber":42,"VerseNumber":15,"Text":"За това зови и правдив бъди, както бе ти повелено! И не следвай страстите им, а кажи: “Повярвах в Писанията, които Аллах низпосла, и бе ми повелено да отсъждам справедливо между вас. Аллах е нашият Господ и вашият Господ. За нас са нашите дела, за вас"},{"SurahNumber":42,"VerseNumber":16,"Text":"А онези, които спорят за Аллах, след като Му е било откликнато, спорът им е напразен пред техния Господ. Върху тях тегне гняв и за тях има сурово мъчение"},{"SurahNumber":42,"VerseNumber":17,"Text":"Аллах е, Който низпосла Книгата с истината и справедливостта. И откъде да знаеш, може би скоро Часът ще настъпи"},{"SurahNumber":42,"VerseNumber":18,"Text":"Искат да го ускорят онези, които не вярват в него. А вярващите се страхуват от него и знаят, че той ще се сбъдне. Но спорещите за Часа са в дълбока заблуда"},{"SurahNumber":42,"VerseNumber":19,"Text":"Аллах е жалостив към Своите раби. Дава Той препитание на когото пожелае. Той е Всесилния, Всемогъщия"},{"SurahNumber":42,"VerseNumber":20,"Text":"Този, който желае да жъне в отвъдния живот, на него ще увеличим жътвата му, а който желае да жъне в земния живот, ще му дадем от него, ала той не ще има дял в отвъдния"},{"SurahNumber":42,"VerseNumber":21,"Text":"Нима имат съдружници, узаконяващи им в религията онова, което Аллах не им е позволил? И ако не бе словото за отсрочка, щеше да е отсъдено между тях. За угнетителите има болезнено мъчение"},{"SurahNumber":42,"VerseNumber":22,"Text":"Ще видиш угнетителите да се ужасяват от онова, което са придобили, щом то ги сполети. А които вярват и вършат праведни дела, ще бъдат в Градините на Рая. Ще имат каквото пожелаят при своя Господ. Това е великата благодат"},{"SurahNumber":42,"VerseNumber":23,"Text":"С това Аллах благовества Своите раби, които вярват и вършат праведни дела. Кажи [о, Мухаммад]: “Не искам от вас отплата за това, а само любов към ближните.” А който стори добрина, ще му въздадем с по-добро за нея. Аллах е опрощаващ, признателен"},{"SurahNumber":42,"VerseNumber":24,"Text":"Или казват: “Съчинил си е лъжа за Аллах.” Но ако Аллах пожелае, ще запечата сърцето ти и ще премахне Аллах лъжата, и ще утвърди истината със Своите Слова. Той знае съкровеното в сърцата"},{"SurahNumber":42,"VerseNumber":25,"Text":"Той е, Който приема покаянието от Своите раби и опрощава лошите дела, и знае какво вършите"},{"SurahNumber":42,"VerseNumber":26,"Text":"И откликва Той на онези, които вярват и вършат праведни дела, и им надбавя от Своята благодат. А за неверниците има сурово мъчение"},{"SurahNumber":42,"VerseNumber":27,"Text":"И ако Аллах дадеше изобилно препитание за всички Свои раби, щяха да престъпват по земята, ала Той го спуска с мяра, както пожелае. За Своите раби Той е сведущ, зрящ"},{"SurahNumber":42,"VerseNumber":28,"Text":"Той е, Който изсипва дъжда, след като се отчаят, и разпростира Своята милост. Той е Покровителя, Всеславния"},{"SurahNumber":42,"VerseNumber":29,"Text":"И от Неговите знамения е сътворяването на небесата и на земята, и на тварите, които там е намножил. Той е способен да ги събере, ако пожелае"},{"SurahNumber":42,"VerseNumber":30,"Text":"Каквато и беда да ви сполети, тя е заради онова, което сами сте извършили. А и много Той извинява"},{"SurahNumber":42,"VerseNumber":31,"Text":"И не можете да Го възпрете на земята. И освен Аллах нямате нито покровител, нито избавител"},{"SurahNumber":42,"VerseNumber":32,"Text":"И от Неговите знамения са носещите се по морето кораби като планини"},{"SurahNumber":42,"VerseNumber":33,"Text":"Ако Той пожелае, спира вятъра и тогава остават неподвижни на повърхността - в това има знамения за всеки многотърпелив, признателен"},{"SurahNumber":42,"VerseNumber":34,"Text":"или ги погубва Той заради онова, което [хората] са придобили. А и много Той извинява"},{"SurahNumber":42,"VerseNumber":35,"Text":"За да знаят онези, които спорят за Нашите знамения, че не ще има за тях избавление"},{"SurahNumber":42,"VerseNumber":36,"Text":"Каквото и да ви се даде, то е от насладата на земния живот. А онова, което е при Аллах, е най-доброто и вечното за онези, които вярват и на своя Господ се уповават"},{"SurahNumber":42,"VerseNumber":37,"Text":"и за онези, които отбягват големите грехове и скверностите, и дори да се гневят, прощават"},{"SurahNumber":42,"VerseNumber":38,"Text":"и за онези, които откликват на своя Господ и отслужват молитвата, и по делата се съвещават помежду си, и от онова, което им дарихме за препитание, раздават"},{"SurahNumber":42,"VerseNumber":39,"Text":"и които, ако ги сполети насилие, се бранят"},{"SurahNumber":42,"VerseNumber":40,"Text":"Възмездието за злина е злина като нея. А който извинява и се помирява, неговата награда е при Аллах. Не обича Той угнетителите"},{"SurahNumber":42,"VerseNumber":41,"Text":"А който се брани, след като го угнетят, за такива няма вина"},{"SurahNumber":42,"VerseNumber":42,"Text":"Вина имат само онези, които угнетяват хората и престъпват по земята без право. За тях има болезнено мъчение"},{"SurahNumber":42,"VerseNumber":43,"Text":"А който търпи и прощава, това е от значимите дела"},{"SurahNumber":42,"VerseNumber":44,"Text":"А когото Аллах остави в заблуда, той няма покровител след това. И ще видиш угнетителите, когато съзрат мъчението, да казват: “Няма ли път за връщане [към земята]?”"},{"SurahNumber":42,"VerseNumber":45,"Text":"И когато бъдат докарани [пред Огъня], ще ги видиш смирени от унижението, гледащи скришом. А вярващите ще рекат: “Губещите са онези, които погубиха себе си и семействата си в Деня на възкресението.” Да! Угнетителите ще са в постоянно мъчение"},{"SurahNumber":42,"VerseNumber":46,"Text":"Те нямат покровители, които да ги бранят, освен Аллах. А когото Аллах оставя в заблуда, няма за него спасение"},{"SurahNumber":42,"VerseNumber":47,"Text":"Откликвайте на вашия Господ, преди да е дошъл Денят, който Аллах не ще върне назад! Не ще има за вас убежище в този Ден и не ще отречете [вашите грехове]"},{"SurahNumber":42,"VerseNumber":48,"Text":"А ако се отвърнат - Ние не сме те изпратили за техен пазител. Твой дълг е само посланието. И щом дадем на човек да вкуси милост от Нас, той ликува с нея. А сполети ли ги злина заради онова, което сами са направили, тогава човекът става неблагодарник"},{"SurahNumber":42,"VerseNumber":49,"Text":"На Аллах принадлежи владението на небесата и на земята. Сътворява Той каквото пожелае - дарява момичета на когото пожелае и дарява момчета на когото пожелае"},{"SurahNumber":42,"VerseNumber":50,"Text":"или дарява момчета и момичета. И сторва безплоден когото пожелае. Той е всезнаещ, всемогъщ"},{"SurahNumber":42,"VerseNumber":51,"Text":"С хората Аллах говори само чрез откровение или зад преграда, или като изпрати пратеник и му разкрива по Своя воля каквото пожелае. Той е всевишен, премъдър"},{"SurahNumber":42,"VerseNumber":52,"Text":"Така и на теб [о, Мухаммад] разкрихме дух с Нашата повеля. А преди ти не знаеше нито какво е Книгата, нито вярата. Ала Ние го сторихме светлина, с която напътваме когото пожелаем от Нашите раби. Ти насочваш към правия път"},{"SurahNumber":42,"VerseNumber":53,"Text":"пътя на Аллах, Комуто принадлежи всичко на небесата и всичко на земята. Да! При Аллах се връщат делата"},{"SurahNumber":43,"VerseNumber":1,"Text":"Ха. Мим"},{"SurahNumber":43,"VerseNumber":2,"Text":"Кълна се в ясната Книга"},{"SurahNumber":43,"VerseNumber":3,"Text":"Ние я сторихме Коран на арабски, за да проумеете"},{"SurahNumber":43,"VerseNumber":4,"Text":"Той е в Книгата-майка при Нас - възвисен, мъдър"},{"SurahNumber":43,"VerseNumber":5,"Text":"Нима ще ви лишим от Напомнянето, защото сте хора престъпващи"},{"SurahNumber":43,"VerseNumber":6,"Text":"И колко пророци изпратихме сред предците"},{"SurahNumber":43,"VerseNumber":7,"Text":"И не е идвал при тях пророк, без да му се подиграят"},{"SurahNumber":43,"VerseNumber":8,"Text":"И погубихме по-силни от тях. Отминаха много примери с предците"},{"SurahNumber":43,"VerseNumber":9,"Text":"И ако ги попиташ кой е сътворил небесата и земята, ще рекат: “Сътворил ги е Всемогъщия, Всезнаещия"},{"SurahNumber":43,"VerseNumber":10,"Text":"Който стори земята постеля за вас и прокара там пътища, за да се напътите"},{"SurahNumber":43,"VerseNumber":11,"Text":"И Който изсипва от небето вода с мярка, и съживява с нея мъртвата земя. Така ще бъдете извадени [от гробовете]"},{"SurahNumber":43,"VerseNumber":12,"Text":"И Който сътвори всички видове, и направи за вас от корабите и от добитъка онова, с което пътувате"},{"SurahNumber":43,"VerseNumber":13,"Text":"за да се настанявате на гърбовете им и да споменавате благодатта на вашия Господ, щом се настаните върху тях, и да казвате: “Пречист е Онзи, Който подчини това на нас! Ние сме неспособни за това"},{"SurahNumber":43,"VerseNumber":14,"Text":"При нашия Господ ще се завърнем.”"},{"SurahNumber":43,"VerseNumber":15,"Text":"И Му приписаха [неверниците] част от Неговите раби. Човекът е явен неблагодарник"},{"SurahNumber":43,"VerseNumber":16,"Text":"Нима от онова, което е сътворил, Той си взе дъщери, а на вас дари синовете"},{"SurahNumber":43,"VerseNumber":17,"Text":"И когато известят някого от тях за раждането на онова, което той приписва на Аллах, лицето му помрачнява и спотайва печал"},{"SurahNumber":43,"VerseNumber":18,"Text":"Нима [Му приписват] онези, които израстват сред накити и в спора са безсилни"},{"SurahNumber":43,"VerseNumber":19,"Text":"Те сметнаха за женски ангелите, които са рабите на Всемилостивия. Нима присъстваха на тяхното сътворяване? Ще се запише тяхното твърдение и ще бъдат разпитвани"},{"SurahNumber":43,"VerseNumber":20,"Text":"И казват: “Ако Всемилостивия пожелаеше, нямаше да им служим [на идолите].” Те нямат знание за това, а само съчиняват"},{"SurahNumber":43,"VerseNumber":21,"Text":"Или им дадохме друга книга преди това, та към нея се придържат"},{"SurahNumber":43,"VerseNumber":22,"Text":"Не! Рекоха: “Заварихме предците си с религия. И ние по техните стъпки вървим.”"},{"SurahNumber":43,"VerseNumber":23,"Text":"И така, преди теб не изпратихме в никое селище предупредител, без живеещите там в доволство да рекат: “Заварихме предците си с религия и ние техните стъпки следваме"},{"SurahNumber":43,"VerseNumber":24,"Text":"Рече: “Нима и ако съм дошъл при вас с по-добро напътване от това, с което заварихте предците си?” Рекоха: “Не вярваме в това, с което сте изпратени.”"},{"SurahNumber":43,"VerseNumber":25,"Text":"И им отмъстихме. И виж какъв бе краят на отричащите"},{"SurahNumber":43,"VerseNumber":26,"Text":"Ибрахим рече на своя баща и на своя народ: “Аз отхвърлям това, на което служите"},{"SurahNumber":43,"VerseNumber":27,"Text":"а [служа] само на Онзи, Който ме е създал. Той ще ме напъти.”"},{"SurahNumber":43,"VerseNumber":28,"Text":"И стори Той това слово да остане у неговите потомци, за да се върнат [към него]"},{"SurahNumber":43,"VerseNumber":29,"Text":"Да, на тези [неверници] и на техните предци дадох да се насладят, докато при тях дойде истината и явен пратеник"},{"SurahNumber":43,"VerseNumber":30,"Text":"И щом истината дойде при тях, рекоха: “Това е магия. Ние не вярваме в нея.”"},{"SurahNumber":43,"VerseNumber":31,"Text":"И рекоха: “Защо този Коран не бе низпослан на някой големец от двете селища?”"},{"SurahNumber":43,"VerseNumber":32,"Text":"Нима те разпределят милостта на твоя Господ? Ние разпределяме помежду им тяхното препитание в земния живот и въздигаме едни от тях над други, та едните да се възползват от другите. А милостта на твоя Господ е по-добро от онова, което те трупат"},{"SurahNumber":43,"VerseNumber":33,"Text":"Ако не бе [опасността] хората да станат общност от [неверници], щяхме да направим за онези, които не вярват във Всемилостивия - за домовете им - от сребро покриви и стълбища, по които да се изкачват"},{"SurahNumber":43,"VerseNumber":34,"Text":"и [сребърни] врати за домовете им, и престоли, на които да се облягат"},{"SurahNumber":43,"VerseNumber":35,"Text":"и украса. Но всичко това е само насладата на земния живот. А отвъдният при твоя Господ е за богобоязливите"},{"SurahNumber":43,"VerseNumber":36,"Text":"А за онзи, който се отдръпва от напомнянето на Всемилостивия, определяме един сатана, той да му е приятел"},{"SurahNumber":43,"VerseNumber":37,"Text":"Тези [сатани] ги възпират от пътя, а те мислят, че са напътени"},{"SurahNumber":43,"VerseNumber":38,"Text":"А когато се яви той пред Нас, казва [на сатаната]: “Ах, да имаше между мен и теб разстояние, колкото от изток до запад! Колко лош приятел си бил!”"},{"SurahNumber":43,"VerseNumber":39,"Text":"И не ще ви е от полза Днес съучастието в мъчението, щом бяхте угнетители"},{"SurahNumber":43,"VerseNumber":40,"Text":"Нима ти [о, Мухаммад] ще накараш глухия да чуе или ще напътиш слепия и онзи, който е в явна заблуда"},{"SurahNumber":43,"VerseNumber":41,"Text":"И да те приберем, Ние ще им отмъстим"},{"SurahNumber":43,"VerseNumber":42,"Text":"Или ще ти покажем онова, с което ги заплашвахме. Ние имаме надмощие"},{"SurahNumber":43,"VerseNumber":43,"Text":"И се придържай към откровението, което ти бе разкрито! Ти си на правия път"},{"SurahNumber":43,"VerseNumber":44,"Text":"То наистина е чест за теб и за твоя народ. И ще бъдете разпитвани"},{"SurahNumber":43,"VerseNumber":45,"Text":"И питай онези от Нашите пратеници, които изпратихме преди теб, дали сме сторвали Ние други богове, на които да се служи, вместо на Всемилостивия"},{"SurahNumber":43,"VerseNumber":46,"Text":"И Муса изпратихме с Нашите знамения при Фараона и знатните му хора, и той рече: “Аз съм пратеник от Господа на световете.”"},{"SurahNumber":43,"VerseNumber":47,"Text":"И когато им донесе Нашите знамения, те им се подиграха"},{"SurahNumber":43,"VerseNumber":48,"Text":"И всяко знамение, което им показвахме, бе по-голямо от предишното. И ги сграбчвахме с мъчението, за да се завърнат [към правия път]"},{"SurahNumber":43,"VerseNumber":49,"Text":"И рекоха: “О, вълшебнико, позови за нас своя Господ за онова, което ти е обещал! И непременно ще се напътим.”"},{"SurahNumber":43,"VerseNumber":50,"Text":"И когато отмахнахме от тях мъчението, ето ги - нарушиха обещанието"},{"SurahNumber":43,"VerseNumber":51,"Text":"И призова Фараонът своя народ, и рече: “О, народе мой, нима не принадлежи на мен владението над Египет и над тези реки, течащи край мен? Нима не виждате"},{"SurahNumber":43,"VerseNumber":52,"Text":"Нима не съм по-добър от този, който е слаб и едвам обяснява"},{"SurahNumber":43,"VerseNumber":53,"Text":"И защо не му бяха дарени гривни от злато или защо не дойдоха ангелите с него за подкрепа?”"},{"SurahNumber":43,"VerseNumber":54,"Text":"И така подведе той своя народ, и те му се покориха. Наистина бяха нечестиви хора"},{"SurahNumber":43,"VerseNumber":55,"Text":"И когато Ни разгневиха, им отмъстихме и ги издавихме всичките"},{"SurahNumber":43,"VerseNumber":56,"Text":"И ги сторихме поука и пример за идните"},{"SurahNumber":43,"VerseNumber":57,"Text":"И когато синът на Мариам бе даден за пример, ето - твоят народ му се подигра"},{"SurahNumber":43,"VerseNumber":58,"Text":"И рекоха: “Нашите богове ли са по-добри или той [Иса]?” Дадоха ти го само за спор. Да, те са заядлив народ"},{"SurahNumber":43,"VerseNumber":59,"Text":"Той е само раб, комуто Ние дадохме благодат и го сторихме пример за синовете на Исраил"},{"SurahNumber":43,"VerseNumber":60,"Text":"И ако пожелаехме, щяхме да сторим ангели вместо вас да останат на земята"},{"SurahNumber":43,"VerseNumber":61,"Text":"Той е знак за Часа. И не се съмнявайте в него, и Ме следвайте! Това е правият път"},{"SurahNumber":43,"VerseNumber":62,"Text":"И сатаната да не ви отклони! Той е ваш явен враг"},{"SurahNumber":43,"VerseNumber":63,"Text":"И когато Иса донесе ясните знаци, рече: “Дойдох при вас с мъдростта и за да ви обясня част от онова, по което сте в разногласие! Затова бойте се от Аллах и ми се покорете"},{"SurahNumber":43,"VerseNumber":64,"Text":"Аллах е моят Господ и вашият Господ. Затова единствено на Него служете! Това е правият път.”"},{"SurahNumber":43,"VerseNumber":65,"Text":"Но групите сред тях изпаднаха в разногласие [относно Иса]. Горко на угнетителите от мъчение в болезнения Ден"},{"SurahNumber":43,"VerseNumber":66,"Text":"Нима очакват друго освен Часът да дойде при тях внезапно, без да усетят"},{"SurahNumber":43,"VerseNumber":67,"Text":"В този Ден приятелите ще са врагове един на друг освен богобоязливите"},{"SurahNumber":43,"VerseNumber":68,"Text":"“О, раби Мои, Днес няма страх за вас и не ще скърбите"},{"SurahNumber":43,"VerseNumber":69,"Text":"Вие, които повярвахте в Нашите знамения и бяхте мюсюлмани"},{"SurahNumber":43,"VerseNumber":70,"Text":"влезте в Рая, вие и съпругите ви, възрадвани!”"},{"SurahNumber":43,"VerseNumber":71,"Text":"Ще бъдат обслужвани с блюда от злато и с чаши, и ще има в тях, каквото душите поискат, и каквото радва очите. Там ще пребивавате вечно"},{"SurahNumber":43,"VerseNumber":72,"Text":"Това е Раят, който ви е оставен в наследство заради вашите дела"},{"SurahNumber":43,"VerseNumber":73,"Text":"Има там за вас много плодове, от които ще ядете"},{"SurahNumber":43,"VerseNumber":74,"Text":"Престъпниците ще пребивават вечно в мъчението на Ада"},{"SurahNumber":43,"VerseNumber":75,"Text":"То не ще бъде облекчено и ще ги обземе отчаяние"},{"SurahNumber":43,"VerseNumber":76,"Text":"Не ги угнетихме Ние, а те себе си угнетяваха"},{"SurahNumber":43,"VerseNumber":77,"Text":"И ще зоват: “О, Малик, нека твоят Господ ни унищожи!” Ще рече: “Тук ще останете!”"},{"SurahNumber":43,"VerseNumber":78,"Text":"Донесохме ви истината, ала повечето от вас мразят истината"},{"SurahNumber":43,"VerseNumber":79,"Text":"Нима [неверниците] нещо друго са решили? Но Ние също сме решили"},{"SurahNumber":43,"VerseNumber":80,"Text":"Или смятат, че не чуваме техните тайни и скришните им беседи? Да, и Нашите пратеници [-ангели] при тях [всичко] записват"},{"SurahNumber":43,"VerseNumber":81,"Text":"Кажи [о, Мухаммад]: “Ако Всемилостивия имаше син, Аз щях да съм първият от поклонниците"},{"SurahNumber":43,"VerseNumber":82,"Text":"Пречист е Господът на небесата и на земята, Господът на Трона, от онова, което Му приписват!”"},{"SurahNumber":43,"VerseNumber":83,"Text":"Остави ги да затъват и да се забавляват, додето срещнат своя Ден, който им е обещан"},{"SurahNumber":43,"VerseNumber":84,"Text":"Той е Богът на небето и Богът на земята. Той е Премъдрия, Всезнаещия"},{"SurahNumber":43,"VerseNumber":85,"Text":"Да бъде благословен Онзи, Чието е владението на небесата и на земята, и на всичко между тях! При Него е знанието за Часа и при Него ще бъдете върнати"},{"SurahNumber":43,"VerseNumber":86,"Text":"А онези, които [съдружаващите] зоват вместо Него, не могат да се застъпят, освен онези, които потвърждават истината и я знаят"},{"SurahNumber":43,"VerseNumber":87,"Text":"И ако ги попиташ кой ги е сътворил, ще кажат: “Аллах!” Как тогава биват подлъгвани"},{"SurahNumber":43,"VerseNumber":88,"Text":"И словата му: “О, Господи мой, тези са хора невярващи!...”"},{"SurahNumber":43,"VerseNumber":89,"Text":"Отдръпни се от тях [о, Мухаммад] и кажи: “Мир!” Те ще узнаят"},{"SurahNumber":44,"VerseNumber":1,"Text":"Ха. Мим"},{"SurahNumber":44,"VerseNumber":2,"Text":"Кълна се в ясната Книга"},{"SurahNumber":44,"VerseNumber":3,"Text":"Низпослахме я Ние в благословена нощ. Ние предупреждаваме"},{"SurahNumber":44,"VerseNumber":4,"Text":"През нея се решава всяко мъдро дело"},{"SurahNumber":44,"VerseNumber":5,"Text":"по заповед от Нас. Ние пращаме [пратениците]"},{"SurahNumber":44,"VerseNumber":6,"Text":"милост от твоя Господ. Той е Всечуващия, Всезнаещия"},{"SurahNumber":44,"VerseNumber":7,"Text":"Господът на небесата и на земята, и на всичко между тях, ако сте убедени"},{"SurahNumber":44,"VerseNumber":8,"Text":"Няма друг Бог освен Него. Той съживява и Той умъртвява - вашият Господ и Господът на древните ви предци"},{"SurahNumber":44,"VerseNumber":9,"Text":"Но те в съмнение се забавляват"},{"SurahNumber":44,"VerseNumber":10,"Text":"Изчакай Деня, в който небето ще донесе явен дим"},{"SurahNumber":44,"VerseNumber":11,"Text":"Той ще обгърне хората. “Това е болезнено мъчение.”"},{"SurahNumber":44,"VerseNumber":12,"Text":"[Неверниците ще кажат:] “Господи наш, премахни от Нас мъчението! Ние вече вярваме.”"},{"SurahNumber":44,"VerseNumber":13,"Text":"Как ще са се поучили, когато при тях дойде явен Пратеник"},{"SurahNumber":44,"VerseNumber":14,"Text":"а те се отметнаха от него и рекоха: “Той е подучен, луд.”"},{"SurahNumber":44,"VerseNumber":15,"Text":"Ние ще отмахнем за малко мъчението, но пак ще се върнете"},{"SurahNumber":44,"VerseNumber":16,"Text":"В този Ден най-силно ще ги сграбчим. Ние отмъщаваме"},{"SurahNumber":44,"VerseNumber":17,"Text":"Преди тях изпитахме народа на Фараона, когато при тях дойде достоен пратеник"},{"SurahNumber":44,"VerseNumber":18,"Text":"“Предайте на мен рабите на Аллах! Аз съм ваш доверен пратеник.”"},{"SurahNumber":44,"VerseNumber":19,"Text":"И не се възгордявайте пред Аллах! Донесох ви явен довод"},{"SurahNumber":44,"VerseNumber":20,"Text":"И опазил ме моят Господ и вашият Господ, да не ме пребиете с камъни"},{"SurahNumber":44,"VerseNumber":21,"Text":"А ако не ми вярвате, оставете ме!”"},{"SurahNumber":44,"VerseNumber":22,"Text":"И позова той своя Господ: “Тези хора са престъпници.”"},{"SurahNumber":44,"VerseNumber":23,"Text":"[Аллах каза:] “Върви с Моите раби нощем! Вас ще ви преследват"},{"SurahNumber":44,"VerseNumber":24,"Text":"И остави морето разцепено! Те са войници, които ще бъдат издавени.”"},{"SurahNumber":44,"VerseNumber":25,"Text":"Колко градини и извори оставиха те"},{"SurahNumber":44,"VerseNumber":26,"Text":"и ниви, и прекрасни места"},{"SurahNumber":44,"VerseNumber":27,"Text":"и блаженство, на което се наслаждаваха"},{"SurahNumber":44,"VerseNumber":28,"Text":"И така оставихме това в наследство на друг народ"},{"SurahNumber":44,"VerseNumber":29,"Text":"И не ги оплака нито небето, нито земята. И не им бе дадена отсрочка"},{"SurahNumber":44,"VerseNumber":30,"Text":"И спасихме синовете на Исраил от унизителното мъчение"},{"SurahNumber":44,"VerseNumber":31,"Text":"от Фараона. Той бе горделивец от престъпващите"},{"SurahNumber":44,"VerseNumber":32,"Text":"И ги избрахме - знаейки - да превъзхождат те народите [по тяхно време]"},{"SurahNumber":44,"VerseNumber":33,"Text":"И им дадохме от знаменията онова, в което имаше явно изпитание"},{"SurahNumber":44,"VerseNumber":34,"Text":"Те [- неверниците] казват"},{"SurahNumber":44,"VerseNumber":35,"Text":"“Смъртта е само веднъж. И не ще бъдем възкресени"},{"SurahNumber":44,"VerseNumber":36,"Text":"Доведете нашите предци, ако говорите истината!”"},{"SurahNumber":44,"VerseNumber":37,"Text":"Те ли са по-добри, или народът на Туббаа и онези преди тях? Погубихме ги, защото бяха престъпници"},{"SurahNumber":44,"VerseNumber":38,"Text":"И не сътворихме напразно небесата и земята, и всичко между тях"},{"SurahNumber":44,"VerseNumber":39,"Text":"Сътворихме ги само с мъдрост. Ала повечето от тях не знаят"},{"SurahNumber":44,"VerseNumber":40,"Text":"Денят на разделението е срокът за всички тях"},{"SurahNumber":44,"VerseNumber":41,"Text":"Денят, в който близък не ще избави близък с нищо. И не ще им се помогне"},{"SurahNumber":44,"VerseNumber":42,"Text":"освен когото Аллах пощади. Той е Всемогъщия, Милосърдния"},{"SurahNumber":44,"VerseNumber":43,"Text":"Дървото Зокум"},{"SurahNumber":44,"VerseNumber":44,"Text":"е храната на всеки грешник"},{"SurahNumber":44,"VerseNumber":45,"Text":"Подобно разтопен метал тя ще кипи в стомасите"},{"SurahNumber":44,"VerseNumber":46,"Text":"сякаш кипи вряща вода"},{"SurahNumber":44,"VerseNumber":47,"Text":"“Вземете го и го замъкнете в средата на Ада"},{"SurahNumber":44,"VerseNumber":48,"Text":"После излейте върху главата му от мъчението на врящата вода"},{"SurahNumber":44,"VerseNumber":49,"Text":"“Вкуси! Нали ти бе могъщият, знатният.”"},{"SurahNumber":44,"VerseNumber":50,"Text":"Това е, в което се съмнявахте"},{"SurahNumber":44,"VerseNumber":51,"Text":"Богобоязливите ще са на сигурно място"},{"SurahNumber":44,"VerseNumber":52,"Text":"сред градини и извори"},{"SurahNumber":44,"VerseNumber":53,"Text":"ще са облечени в коприна и брокат, един срещу друг"},{"SurahNumber":44,"VerseNumber":54,"Text":"Така! И ще им дадем за съпруги красавици с големи очи"},{"SurahNumber":44,"VerseNumber":55,"Text":"Ще пожелават там всякъкъв плод - в сигурност"},{"SurahNumber":44,"VerseNumber":56,"Text":"Не ще са вкусили там друга освен първата смърт [в земния им живот]. Ще ги опази Той от мъчението на Ада"},{"SurahNumber":44,"VerseNumber":57,"Text":"благодат от твоя Господ. Това е великото спасение"},{"SurahNumber":44,"VerseNumber":58,"Text":"Сторихме го [Корана] лесен - на твоя език, за да се поучат"},{"SurahNumber":44,"VerseNumber":59,"Text":"И чакай! Те също очакват"},{"SurahNumber":45,"VerseNumber":1,"Text":"Ха. Мим"},{"SurahNumber":45,"VerseNumber":2,"Text":"Низпославането на Книгата е от Аллах, Всемогъщия, Премъдрия"},{"SurahNumber":45,"VerseNumber":3,"Text":"На небесата и на земята има знамения за вярващите"},{"SurahNumber":45,"VerseNumber":4,"Text":"И във вашето сътворяване, и в това на тварите, пръснати [по земята], има знамения за хора убедени"},{"SurahNumber":45,"VerseNumber":5,"Text":"И промяната на нощта и деня, и онова, което Аллах изсипва от небето за препитание, и съживява с него земята след нейната смърт, и смяната на ветровете, са знамения за хора проумяващи"},{"SurahNumber":45,"VerseNumber":6,"Text":"Това са знаменията на Аллах. Четем ти ги според истината. Тогава в кое слово след Словото на Аллах и Неговите знамения ще повярват"},{"SurahNumber":45,"VerseNumber":7,"Text":"Горко на всеки лъжец, грешник"},{"SurahNumber":45,"VerseNumber":8,"Text":"Чува той знаменията на Аллах да му се четат, после надменно упорства, сякаш че не ги е чул. Възвести го за болезнено мъчение"},{"SurahNumber":45,"VerseNumber":9,"Text":"И щом узнае нещо от Нашите знамения, той им се подиграва. За тези ще има унизително мъчение"},{"SurahNumber":45,"VerseNumber":10,"Text":"Пред тях е Адът. И не ще ги избави с нищо онова, което са придобили, нито онова, което са взели за покровител вместо Аллах. За тях има огромно мъчение"},{"SurahNumber":45,"VerseNumber":11,"Text":"Този [Коран] е напътствие. А за онези, които не вярват в знаменията на своя Господ, за тях има изтезание - болезнено мъчение"},{"SurahNumber":45,"VerseNumber":12,"Text":"Аллах е, Който подчини за вас морето, за да плават там корабите според Неговата повеля и за да търсите от Неговото обилие. И за да сте признателни"},{"SurahNumber":45,"VerseNumber":13,"Text":"И подчини Той за вас всичко на небесата и всичко на земята - всичко е от Него. В това има знамения за хора мислещи"},{"SurahNumber":45,"VerseNumber":14,"Text":"Кажи на вярващите да прощават на онези, които не очакват дните на Аллах, но Той ще въздаде на всички хора, каквото са придобили"},{"SurahNumber":45,"VerseNumber":15,"Text":"Който върши праведни дела, то е за самия него, а който върши злини, то е в негов ущърб. После при вашия Господ ще бъдете върнати"},{"SurahNumber":45,"VerseNumber":16,"Text":"И дадохме на синовете на Исраил Писанието и отсъждането, и пророчеството, и им дарихме от благата, и ги предпочетохме над народите [тогава]"},{"SurahNumber":45,"VerseNumber":17,"Text":"И им дадохме ясни знаци за [съдбовната] повеля. Но те изпаднаха в разногласие от завист помежду им, щом при тях дойде знанието. В Деня на възкресението твоят Господ ще отсъди между тях за онова, по което са били в разногласие"},{"SurahNumber":45,"VerseNumber":18,"Text":"После ти отредихме [о, Мухаммад] да си на правия път в повелята. Следвай него, а не следвай страстите на онези, които не знаят"},{"SurahNumber":45,"VerseNumber":19,"Text":"Те не могат да те избавят от Аллах с нищо. Угнетителите са покровители един на друг. А Аллах е Покровителят на богобоязливите"},{"SurahNumber":45,"VerseNumber":20,"Text":"Този [Коран] е прозрение за хората и напътствие, и милост за убедените"},{"SurahNumber":45,"VerseNumber":21,"Text":"Нима онези, които вършат злини, смятат, че в живота им и в смъртта им ще ги сторим равни с онези, които вярват и вършат праведни дела? Колко лошо отсъждат"},{"SurahNumber":45,"VerseNumber":22,"Text":"И сътвори Аллах небесата и земята с мъдрост, и за да се въздаде на всяка душа, каквото е придобила, и не ще бъдат угнетени"},{"SurahNumber":45,"VerseNumber":23,"Text":"Не виждаш ли онзи, който взима за божество своите страсти? И го остави Аллах в заблуда, знаейки, и запечата слуха и сърцето му, и сложи преграда пред погледа му. Кой ще го напъти подир Аллах? Не ще ли се поучите"},{"SurahNumber":45,"VerseNumber":24,"Text":"И казват: “Съществува само земният ни живот. Умираме и живеем, и само времето ни погубва.” А те нямат знание за това и само предполагат"},{"SurahNumber":45,"VerseNumber":25,"Text":"И когато им бъдат четени ясните Ни знамения, техният довод е само да рекат: “Елате с предците ни, ако говорите истината!”"},{"SurahNumber":45,"VerseNumber":26,"Text":"Кажи: “Аллах ви съживява, после ви умъртвява, после ще ви събере в Деня на възкресението, за който няма съмнение. Ала повечето хора не знаят.”"},{"SurahNumber":45,"VerseNumber":27,"Text":"На Аллах принадлежи владението на небесата и на земята. И в Деня, когато Часът настъпи, в този Ден измамниците ще загубят"},{"SurahNumber":45,"VerseNumber":28,"Text":"И ще видиш всяка общност на колене. Всяка общност ще бъде призована към своята книга: “Днес ще ви се въздаде за вашите дела"},{"SurahNumber":45,"VerseNumber":29,"Text":"Това е Нашата Книга. Тя говори истината за вас. Ние сме записали вашите дела.”"},{"SurahNumber":45,"VerseNumber":30,"Text":"Онези, които вярват и вършат праведни дела, техният Господ ще ги въведе в Своята милост. Това е явното спасение"},{"SurahNumber":45,"VerseNumber":31,"Text":"А на онези, които не вярват [ще се каже]: “Не ви ли бяха четени Моите знамения? Но се възгордяхте и бяхте хора-престъпници"},{"SurahNumber":45,"VerseNumber":32,"Text":"И когато се каза, че обещанието на Аллах е истинно, и че няма съмнение за Часа, рекохте: “Не знаем какво е Часът - само предполагаме, но не сме убедени.”"},{"SurahNumber":45,"VerseNumber":33,"Text":"И ще се появят пред тях злините, които те извършиха, и ще ги обгради онова, на което се подиграваха"},{"SurahNumber":45,"VerseNumber":34,"Text":"И ще се рече: “Днес ще ви забравим, както и вие забравихте срещата в този свой Ден. Мястото ви е Огънят и не ще има за вас закрилници"},{"SurahNumber":45,"VerseNumber":35,"Text":"Това е, защото се подигравахте със знаменията на Аллах и ви изкуси земният живот.” А Днес не ще бъдат изведени оттук и не ще им бъде позволено покаяние"},{"SurahNumber":45,"VerseNumber":36,"Text":"Прославата е за Аллах - Господа на небесата и Господа на земята, Господа на световете"},{"SurahNumber":45,"VerseNumber":37,"Text":"Негово е величието на небесата и на земята. Той е Всемогъщия, Премъдрия"}]}