{"Id":440,"LanguageCodes":["tw","twi"],"Name":"twi-sheikhharounism","Author":"Sheikh Haroun Ismaeel","Language":"Twi","Description":"Twi","Direction":"ltr","Source":"https://quranenc.com/en/browse/asante_harun","Translations":[{"SurahNumber":36,"VerseNumber":28,"Text":"(Habiib Najaar kum no) akyi no, Y’ansoma asraafoͻ amfiri soro amma ne nkorͻfoͻ no so, na enhia sε yεsoma mpo"},{"SurahNumber":36,"VerseNumber":29,"Text":"Na mmom εyε nteamu fua pε (na Nyankopͻn maa Ɔbͻfoͻ Gabriel bεteaa mu guu wͻn soͻ), na hwε, wͻn (nyinaa) tεm dinn (a wͻn awuwuo)"},{"SurahNumber":36,"VerseNumber":30,"Text":"A o, berε a Menkoa no aberε aguo! Ɛberε biara a ͻsomafoͻ bi bεba wͻn hͻ no gyesε wͻ’di ne ho fεw"},{"SurahNumber":36,"VerseNumber":31,"Text":"Enti wͻ’nhunuu awoͻ ntoatoasoͻ dodoͻ a wͻ’dii wͻn anim kan a Y’asεe wͻn, na wͻ’nnsan mma wͻn hͻ bio"},{"SurahNumber":36,"VerseNumber":32,"Text":"Nokorε nso sε wͻn mu biara, (wͻn) nyinaa Y’anim na wͻ’bεsan aba"},{"SurahNumber":36,"VerseNumber":33,"Text":"Asaase a awuo nso yε nsεnkyerεnee ma wͻn, Ye’nyane no, na Y’ama nnͻbaeε apuepue afri mu, na emu bi na wͻ’die"},{"SurahNumber":36,"VerseNumber":34,"Text":"(Asaase no ara) so na Y’ayε akyiresua ne bobe fuo, emu ara nso na Yεma nsutire puepue"},{"SurahNumber":36,"VerseNumber":35,"Text":"Sεdeε wͻ’bedi ne nnuaba no; (woi nom nyinaa) εnyε wͻn nsa na wͻ’de yͻeε. Enti wͻn (nnhwε ho) nna (Nyankopͻn) ase"},{"SurahNumber":36,"VerseNumber":36,"Text":"Kronkron Hene ne Nea Ɔbͻͻ adeε a εwͻ asaase so nyinaa mmienu-mmienu (onini ne bedeε), ne wͻn ara mu nso (saa ara na yabͻ wͻn onini ne ͻbedeε), ne adeε a wͻ’nnim nso mu"},{"SurahNumber":36,"VerseNumber":37,"Text":"Adesaeε a yεyi firi adekyeε mu ma esum to wͻn no nso yε nsεnkyerεnee ma wͻn"},{"SurahNumber":36,"VerseNumber":38,"Text":"Awia nam nekwan a yahyehyε ama no so. Woi yε Otumfoͻ Nimdefoͻ no nhyehyεε"},{"SurahNumber":36,"VerseNumber":39,"Text":"Bosome nso Y’ahyehyε soε berε ama no kͻpem sε εbεsan ayε sε akyiresua papa dadaa a awoͻ na akoa"},{"SurahNumber":36,"VerseNumber":40,"Text":"Ԑmma sԑ awia bԑto bosome, anaasԑ anadwo besan adekyeԑ ho. Wᴐn mu biara nam nekwan so yᴐᴐ"},{"SurahNumber":36,"VerseNumber":41,"Text":"Wͻn asefoͻ a Yε’soaa wͻn wͻ (Noa) hyεn a ayε mma no mu no yε nsεnkyerεnee ma wͻn"},{"SurahNumber":36,"VerseNumber":42,"Text":"Y’abͻ (Noa nhyεmma no) nso sεso ama wͻn a wͻ’foro tena mu"},{"SurahNumber":36,"VerseNumber":43,"Text":"Sε Yε’pε a, anka Yε’bεma wͻn amem na wͻ’nnya obi a wͻ’besu afrε no anaa obia obεgye wͻn"},{"SurahNumber":36,"VerseNumber":44,"Text":"Mmom εyε ahummͻborͻ a efiri Yεn nkyεn, ne anigyedeε dekͻpem εberε ( a yahyε)"},{"SurahNumber":36,"VerseNumber":45,"Text":"Sε yεka kyerε wͻn sε: “Monsuro deε εda moanim ne deε εda moakyi sεdeε yebehu mo mmͻbͻ a"},{"SurahNumber":36,"VerseNumber":46,"Text":"Nsεnkyerεnee mu nsεnkyerεnee biara a efri wͻn Wura Nyankopͻn hͻ aba wͻn hͻ no, wͻ’danee wͻn ho firii ho"},{"SurahNumber":36,"VerseNumber":47,"Text":"Sε yεka kyerε wͻn sε: “Monyi deε Nyankopͻn de ama mo no mu bi ma a, wͻn a wͻ’nnye nnie no ka kyerε wͻn a wͻ’agye adie no sε: ”Yεmͻ wͻn a sε Nyankopͻn pε a Obetumi abͻ wͻn akͻnhoma no akͻnhoma? (Kaafirfoͻ no ka kyerε agyidiefoͻ no sε): “Nokorε sε mowͻ ͻyera pefee paa mu “"},{"SurahNumber":36,"VerseNumber":48,"Text":"Wͻ’ka nso (kyerε agyidiefoͻ no) sε: “Sε moyε nokwafoͻ ampa a, dabεn na saa bͻhyε no (bεba)?”"},{"SurahNumber":36,"VerseNumber":49,"Text":"Enti deε (boniayεfoͻ no) retwεn ara ne Nteamu fua pε no?. Ɛbεsͻ wͻn mu wͻ εberε a wͻ’regye akyinnyeε"},{"SurahNumber":36,"VerseNumber":50,"Text":"(Saa Da no) wͻ’ntumi nyε nsamanseε, na wͻ’ntumi nso nsan nkͻ wͻn abusuafoͻ hͻ bio"},{"SurahNumber":36,"VerseNumber":51,"Text":"Sε yεbͻ totorobεnto no mu (deε etwa toͻ no) a, wobehunu sε wͻ’de ahoͻhare firi adaka-mena mu rekͻ wͻn Wura Nyankopͻn hͻ"},{"SurahNumber":36,"VerseNumber":52,"Text":"(Saa Da no boniayεfoͻ no) bεka sε: ”Adi ayε yεn! Hwan na wanyane yεn afiri faako a yεda yi? (Soro abͻfoͻ anaasε agyidiefoͻ no beyi wͻn ano sε): “Woi na Ahummͻborͻ Hene no hyεε ho bͻ no. Asomafoͻ no asεm no ayε nokorε”"},{"SurahNumber":36,"VerseNumber":53,"Text":"(Wusͻreε no deε) εyε nteamu fua pε, na wobehunu sε yεde wͻn nyinaa aba Y’anim"},{"SurahNumber":36,"VerseNumber":54,"Text":"Saa Da no yensisi ͻkra bi wͻ biribiara ho, na mmom dwuma a modiiε no na yebetua mo ho ka"},{"SurahNumber":36,"VerseNumber":55,"Text":"Nokorε sε saa Da no, Soro Aheman no mu foͻ no bεgye wͻn ani papaapa (anaasε anigyeε bεgye wͻn adaagyeε)"},{"SurahNumber":36,"VerseNumber":56,"Text":"Wͻ’ne wͻn yerenom wͻ enyunu mu, tete ahennwa so"},{"SurahNumber":36,"VerseNumber":57,"Text":"Nnuaba (ahodoͻ nyinaa bi) wͻ hͻ ma wͻn, na wͻ’nsa bεka deε wͻ’bebisa biara"},{"SurahNumber":36,"VerseNumber":58,"Text":"‘Salaam!’ Asomdwiε ne kasa a efiri Mmͻborͻhunufoͻ Hene no hͻ"},{"SurahNumber":36,"VerseNumber":59,"Text":"Abͻneεfoͻ, εnnε Da yi montwe mo ho (mfri agyidiefoͻ no ho)"},{"SurahNumber":36,"VerseNumber":60,"Text":"(Nyankopͻn bεka sε): “Adasamma Manntu mofo sε, monhwε yie na moansom ͻbonsam, efrisε ͻyε mo tamfo pefee"},{"SurahNumber":36,"VerseNumber":61,"Text":"Na mmom monsom Me, na εno ne ͻkwan tenenee no"},{"SurahNumber":36,"VerseNumber":62,"Text":"Nokorε sε (ͻbonsam) ayera mo mu nnipa dͻm pii, enti monnfa adwen"},{"SurahNumber":36,"VerseNumber":63,"Text":"Woi ne Amanehunugya no a yεhyεε moho bͻ no"},{"SurahNumber":36,"VerseNumber":64,"Text":"Monwura mu nnε Da yi εnam sε moannye annie nti"},{"SurahNumber":36,"VerseNumber":65,"Text":"Saa Da no Ye’besi wͻn ano ho kwan, na wͻ’nsa bεkasa akyerε Yεn, na wͻn nnan nso bedi adanseε wͻ deε wͻ’nyaeε no ho"},{"SurahNumber":36,"VerseNumber":66,"Text":"Sε Yε’pε a, anka yεbεma wͻn ani afira na wͻ’akeka apε kwan no, na sεn na anka wͻ’besi ahunu (kwan)"},{"SurahNumber":36,"VerseNumber":67,"Text":"Sε Yε’pε nso a anka Yε’bεsesa wͻn wͻ wͻn tebea mu (ama wͻn adane tesε mmoa anasε biribi) a wͻ’ntumi nkeka wͻn ho na (wͻn nnkͻ nso) wͻ’mma"},{"SurahNumber":36,"VerseNumber":68,"Text":"Obia Yε’ma no nkwa tenten no Yε’san no ba akyire wͻ mmͻeε no mu (ma n’ahoͻden akyi no ͻbεyε mmrε). Enti wͻ’nni nteasε"},{"SurahNumber":36,"VerseNumber":69,"Text":"Y’ankyerε (Muhammad) awensεm, na εmfata mma no, na mmom εyε afutusεm, εyε Qu’raan (a emu nsεm da adi) pefee"},{"SurahNumber":36,"VerseNumber":70,"Text":"Sεdeε ͻde bεbͻ obi a ͻte aseε kͻkͻ, na asεm no ayε nyinasoᴐ atia boniayεfoͻ no"},{"SurahNumber":36,"VerseNumber":71,"Text":"Enti wͻ’nhunuu sε Yεn na Yε’bͻͻ nneεma a Yεn nsa ayε a emu bi ne nyεmmoa a wͻ’di wͻn so (tumi) no maa wͻn"},{"SurahNumber":36,"VerseNumber":72,"Text":"Ɛna Y’abrε wͻn ase ama wͻn a, emu bi wͻ’foro tena wͻn so, εna emu bi nso wͻ’we (wͻn nnam)"},{"SurahNumber":36,"VerseNumber":73,"Text":"Ɛna wͻ’nya mfasoͻ (pii) wͻ wͻn ho, ne anomdeε (tesε nufusuo). Enti wͻn (nnhwε ho) nnyi (Nyankopͻn) ayε"},{"SurahNumber":36,"VerseNumber":74,"Text":"Wͻ’afri Nyankopͻn akyi afa anyame (foforͻ) sε wͻ’bεboa wͻn"},{"SurahNumber":36,"VerseNumber":75,"Text":"Wͻ’ntumi mmoa wͻn, na mmom yεde wͻn bεba sε εdͻm (ama wako atia wͻn a wͻ’som wͻn no wͻ atemmuda)"},{"SurahNumber":36,"VerseNumber":76,"Text":"Enti (Nkͻmhyεni), εmma wͻn nsεmkeka no nnyε wo awerεho, nokorε sε Ye’nim deε wͻ’de suma ne deε wͻ’da no adie (nyinaa)"},{"SurahNumber":36,"VerseNumber":77,"Text":"Anaasε onipa nhunuu sε Yεn na Yε’bͻͻ no firi ahobaeε mu? Na hwε sε ͻno mmom ne ͻkotiafoͻ pefee no"},{"SurahNumber":36,"VerseNumber":78,"Text":"Ɔde Yεn yε mfatoho ma newerε firi ne mmͻeε (ahyԑase). Ɔka sε: “Hwan na obenyane nnompe a ahunu?’’"},{"SurahNumber":36,"VerseNumber":79,"Text":"(Nkͻmhyεni) Ka sε: “Nea Ɔbͻͻ no wͻ εberε a edi kan no, (saa Tumfoͻ no) ara na Obenyane no, na Ɔne abͻdeε biara ho Nimdefoͻ"},{"SurahNumber":36,"VerseNumber":80,"Text":"Ɔno na Ɔma mo egya firi dua mono mu a εno na mosͻ"},{"SurahNumber":36,"VerseNumber":81,"Text":"Enti Nea Ɔbͻͻ soro ne asaase no, Onni tumi sε Otumi bͻ ne sε so? Aane; Ɔne Ɔbͻͻ Adeε, Nimdefoͻ no"},{"SurahNumber":36,"VerseNumber":82,"Text":"Nokorε, sε Ɔpεsε Ɔyε biribi a, N’ahyεdeε ara nesε Ɔbεka sε: “ Yε!” Na ayε"},{"SurahNumber":36,"VerseNumber":83,"Text":"Enti Kronkron Hene ne Nea biribiara ho tumi wͻ Nensa mu no, na Nehͻ na mo mobεsan akͻ"},{"SurahNumber":37,"VerseNumber":1,"Text":"Mede (Soro abͻfoͻ) a w’ato santen (resom Nyame)"},{"SurahNumber":37,"VerseNumber":2,"Text":"Ne wͻn a wͻ’de anibereε bͻ kͻkͻ. (Anaasε) Soro abͻfoͻ a wͻ’ka mununkum so wͻ kwan pa soͻ"},{"SurahNumber":37,"VerseNumber":3,"Text":"Ne wͻn a wͻ’kenkan Afutusεm no, di nse sε"},{"SurahNumber":37,"VerseNumber":4,"Text":"Nokorε, mo Wura Nyankopͻn, Ɔyε baako"},{"SurahNumber":37,"VerseNumber":5,"Text":"Ɔsoro ne asaase ne deε εwͻ ne mmienu mfimfii Wura, ne apueε ahodoᴐ no Wura"},{"SurahNumber":37,"VerseNumber":6,"Text":"Nokorε sε Yε’de nsoromma fε asiesie ͻsoro a εwͻ wiase no"},{"SurahNumber":37,"VerseNumber":7,"Text":"Na εwεn ͻbonsam soͻdeni biara"},{"SurahNumber":37,"VerseNumber":8,"Text":"Wͻ’nte (ͻsoro abͻfoͻ) badwa a εkorͻn no mu nsεm, efrisε, yεto (nsoromma) fri bea biara de bͻ wͻn"},{"SurahNumber":37,"VerseNumber":9,"Text":"depam wͻn, na wͻn wͻ daa asotwee"},{"SurahNumber":37,"VerseNumber":10,"Text":"Mmom nea ͻbewiawia ne ho ahwim biribi no, egya a εhyerεn bedi n’akyi"},{"SurahNumber":37,"VerseNumber":11,"Text":"Enti bisa wͻn sε, wͻn mmͻeε na εyε den anaasε (abͻdeε nkaeε) a Y’abͻ noa? Yε’bͻͻ wͻn firi nεteε a ɛsɔ twann mu"},{"SurahNumber":37,"VerseNumber":12,"Text":"Nokorε sε (Nkͻmhyεni), εyε wo nwanwa (sε saa nkorͻfoͻ no ani tua Nyankopͻn tumi nanso wͻ’nnye nnie) na wͻ’redi (wo ne Qur’aan ho) fεw"},{"SurahNumber":37,"VerseNumber":13,"Text":"Sε yetu wͻn fo a wͻ’ntere fo, (anaa wͻ’nnfa afutuo no nnyε adwuma)"},{"SurahNumber":37,"VerseNumber":14,"Text":"Sε wͻ’hunu nsεnkyerεnee bi (fri Nyankopͻn hͻ a) wͻ’de di fεw"},{"SurahNumber":37,"VerseNumber":15,"Text":"Deε wͻ’ka ara nesε: “Woi deε εyε nkonyaa anaa naadaasεm pefee"},{"SurahNumber":37,"VerseNumber":16,"Text":"Ɛdeεn! Sε yewu na yε’yε mfuturo ne nnompe a yεbεsan anyane (bio)"},{"SurahNumber":37,"VerseNumber":17,"Text":"Anaasε yεn agyanom tetefoͻ no nso?”"},{"SurahNumber":37,"VerseNumber":18,"Text":"(Nkͻmhyεni), ka sε: ”Aane! Na yεbεbrε moase agu moanim ase"},{"SurahNumber":37,"VerseNumber":19,"Text":"Ɛbεyε nteamu fua pε, na wobehunu sε wͻ’rehwε (Wusͻreε da no)’’"},{"SurahNumber":37,"VerseNumber":20,"Text":"Wͻ’bεka sε: “Adi ayε yεn! Akatua da no nie"},{"SurahNumber":37,"VerseNumber":21,"Text":"Woi ne Asenida no a mofaa no nkontomposεm no"},{"SurahNumber":37,"VerseNumber":22,"Text":"(Yε’bεka akyerε Soro abͻfoͻ no sε): “Momoaboa wͻn a wͻ’yεε bͻne no ne wͻn ahokafoɔ (a wɔwɔ abonsamfoɔ no mu) ne deε wͻ’someε"},{"SurahNumber":37,"VerseNumber":23,"Text":"– Wͻ Nyankopͻn akyi no ano, na monkyerε wͻn kwan nkͻ Amanehunu gya no ho"},{"SurahNumber":37,"VerseNumber":24,"Text":"Moma wͻn nyina hͻ, nokorε sε wͻn wͻ nsεmmisa"},{"SurahNumber":37,"VerseNumber":25,"Text":"Ɛdeεn na εha mo a (afei deε) mommoa moho moho (sεdeε na moyε no wͻ wiaseε no)"},{"SurahNumber":37,"VerseNumber":26,"Text":"Daabi, saa Da no wͻ’bεberε wͻn ho ase"},{"SurahNumber":37,"VerseNumber":27,"Text":"Wͻ’bεdane wͻn ho ahwε wͻn ho wͻn ho anim abisa-bisa"},{"SurahNumber":37,"VerseNumber":28,"Text":"Wͻ’bεka sε: ”Mo na na mofiri nifaso (anaasε na mone mpanimfoͻ a) moba yεn hͻ (betu yεn fo bͻne)"},{"SurahNumber":37,"VerseNumber":29,"Text":"(Wͻn mu mpanimfoͻ no nso) bebua wͻn sε: “Daabi, moara nso na monyε agyidiefoͻ"},{"SurahNumber":37,"VerseNumber":30,"Text":"Na yenni tumi biara wͻ mo so, Daabi, na moara nso moyε nnipa atuateεfoͻ"},{"SurahNumber":37,"VerseNumber":31,"Text":"Enti ye’Wura Nyankopͻn asεm no ayε nokorε atia yεn; nokorε sε yεbεka (asotwee no) ahwε"},{"SurahNumber":37,"VerseNumber":32,"Text":"Nea enti yεyeraa mo ne sε, na yεn ara nso yayera"},{"SurahNumber":37,"VerseNumber":33,"Text":"Nokorε sε saa Da no, wͻ’bεkyε asotwee no, (anaasε obiara benya nekyεfa sɛdeɛ nedwuma bɔne a odiiɛ teɛ)"},{"SurahNumber":37,"VerseNumber":34,"Text":"Nokorε sε saa na Yε’de bεyε abͻneεfoͻ no"},{"SurahNumber":37,"VerseNumber":35,"Text":"Nokorε sε, na yεka kyerε wͻn sε Awurade foforͻ biara nni hͻ ka Nyankopͻn ho a, na wͻ’reyε ahomasoͻ"},{"SurahNumber":37,"VerseNumber":36,"Text":"Deɛ wͻ’ka ne sε: “Yenyae y’abosom medi odwontofoͻ bͻdamfoͻ yi akyi? “"},{"SurahNumber":37,"VerseNumber":37,"Text":"Daabi, (Muhammad) de Nokorε no aba a ͻde bεhyε asomafoͻ no (nsεm) no mma"},{"SurahNumber":37,"VerseNumber":38,"Text":"Nokorε sε mobεka asotwee yaaya no ahwε"},{"SurahNumber":37,"VerseNumber":39,"Text":"Dwuma a modiiε ho na yεretua mo so ka"},{"SurahNumber":37,"VerseNumber":40,"Text":"Mmom Nyankopͻn nkoa nokorεfoͻ no deε"},{"SurahNumber":37,"VerseNumber":41,"Text":"Saa nkorͻfoͻ no na wͻ’benya akͻnhoma a yahyehyε ato hͻ no—"},{"SurahNumber":37,"VerseNumber":42,"Text":"(Ebi ne) Nnuaba; na yεbεhyε wͻn animuonyam –"},{"SurahNumber":37,"VerseNumber":43,"Text":"Wͻ anigyeε Aheman no mu"},{"SurahNumber":37,"VerseNumber":44,"Text":"Wͻ’bεtena Ahennwa a (ebi) hwε (ebi) anim so"},{"SurahNumber":37,"VerseNumber":45,"Text":"Nsa kuruwa a efri nsuo aniwa mu bedi wͻn so akͻneaba"},{"SurahNumber":37,"VerseNumber":46,"Text":"(Ɛyε) fitaa, dεdεεdε ma wͻn a wͻnom"},{"SurahNumber":37,"VerseNumber":47,"Text":"Ɛmma wͻn ͻhaw (tesε tipaeε anaa yafun keka anaa adwen sεeε biara) na wͻ’mmoro nso"},{"SurahNumber":37,"VerseNumber":48,"Text":"Ɛmmaa nso a wͻ’bͻ wͻn nhwε anaa wͻn ani ho ban, a wͻn ani akεse-akεse fεfεεfε bεka wͻn ho"},{"SurahNumber":37,"VerseNumber":49,"Text":"Ɛbεka sε (saa mmaa no yε) kosua a yahwε so yie paa"},{"SurahNumber":37,"VerseNumber":50,"Text":"Wᴐn mu bi bεdane wͻn ho ahwε ebinom abisa"},{"SurahNumber":37,"VerseNumber":51,"Text":"Wͻn mu nea ͻbεkasa no bεka sε: “Nokorε sε na mewͻ adamfoͻ bi"},{"SurahNumber":37,"VerseNumber":52,"Text":"Na ͻka sε: “Enti nokorε sε woka wͻn a wͻ’gye (Wusͻreε no) die no ho"},{"SurahNumber":37,"VerseNumber":53,"Text":"Sε yewu na yεyε mfuturu ne nnompe a yεbetua yεn (dwumadi papa ne yεn dwumadi bͻne no so) ka?”"},{"SurahNumber":37,"VerseNumber":54,"Text":"(Obi) bεka sε: ”Monnhwε (aseε hͻ)?”"},{"SurahNumber":37,"VerseNumber":55,"Text":"Na ͻhwεε (aseε hͻ) no, ohunuu no wͻ Amane-hunu gya no mfimfii"},{"SurahNumber":37,"VerseNumber":56,"Text":"Ɔbεka sε: ”Medͻ Nyame sε, εkaa kakraabi sε anka wode me kͻͻ ͻsεeε mu"},{"SurahNumber":37,"VerseNumber":57,"Text":"Sε εnyε me Wura Nyankopͻn adom nti a, anka meka wͻn a yεde wͻn baa (Amane-hunu gya no) mu no ho"},{"SurahNumber":37,"VerseNumber":58,"Text":"(Soro aheman no mu foͻ no bεka sε): “Enti yennwu (bio)"},{"SurahNumber":37,"VerseNumber":59,"Text":"Gyesε yewuo a edikan no ara? Na yεnntwe ya’so nso"},{"SurahNumber":37,"VerseNumber":60,"Text":"Nokorε sε, woi ne nkonimdie kεseε paa no"},{"SurahNumber":37,"VerseNumber":61,"Text":"Woi sεso nti, wͻn a wͻ’redi dwuma (pa) no nni dwuma (pa) mfa ma"},{"SurahNumber":37,"VerseNumber":62,"Text":"(Soro aheman no mu) anigyesεm no na εyε, anaasε Zaquum dua noa"},{"SurahNumber":37,"VerseNumber":63,"Text":"Nokorε sε, Y’ayε no suntidua ama abͻneεfoͻ no"},{"SurahNumber":37,"VerseNumber":64,"Text":"Nokorε sε (Zaquum) yε dua a efifi wͻ Amane-hunu gya no ase"},{"SurahNumber":37,"VerseNumber":65,"Text":"N’aba no pue tesε awͻwͻ ti"},{"SurahNumber":37,"VerseNumber":66,"Text":"Nokorε sε, (saa dua no) so na (abͻneεfoͻ no) bedidi de ahyε wͻn yafunu mma"},{"SurahNumber":37,"VerseNumber":67,"Text":"Na akyire yi nokorε sε, yεbεma wͻn nsuohyeε a adi afra (anom) agu so"},{"SurahNumber":37,"VerseNumber":68,"Text":"Na afei wͻn nnkyi a wͻ’bεsan akͻ ne gya frama no mu"},{"SurahNumber":37,"VerseNumber":69,"Text":"Nokorε sε wͻ’bεtoo wͻn agyanom sε wͻn ayera"},{"SurahNumber":37,"VerseNumber":70,"Text":"Na wͻn anamͻn so na wͻ’pε ntεm kͻ"},{"SurahNumber":37,"VerseNumber":71,"Text":"Ampa sε, tetefoͻ a wͻ’dii wͻn anim kan no beberee yerae"},{"SurahNumber":37,"VerseNumber":72,"Text":"Ampa nso sε Yε’somaa kͻkͻbͻfoͻ fri wͻn mu (baa wͻn hͻ bεbͻͻ wͻn kͻkͻ)"},{"SurahNumber":37,"VerseNumber":73,"Text":"Enti hwε sεdeε wͻn a yεbͻͻ wͻn kͻkͻ (na wͻ’antie kͻkͻbͻ no ) awieε si wieε"},{"SurahNumber":37,"VerseNumber":74,"Text":"Na mmom Nyankopͻn nkoa a wͻ’di nokorε no deε, (wͻ’benya ͻgyeε)"},{"SurahNumber":37,"VerseNumber":75,"Text":"Ampa nso sε Noa su frεε Yεn; na nyeso pa paa na Yε’de gyee (no) soͻ"},{"SurahNumber":37,"VerseNumber":76,"Text":"Yε’gyee ͻno ne n’abusuafoͻ nkwa fri mmusuo kεseε no mu"},{"SurahNumber":37,"VerseNumber":77,"Text":"Yε’maa n’asefoͻ na εkaeε"},{"SurahNumber":37,"VerseNumber":78,"Text":"Ye’gyaa no maa nkyirimma (maa wͻ’bͻͻ no din pa)"},{"SurahNumber":37,"VerseNumber":79,"Text":"Asomdwiε a efri amansan so nyinaa wͻ Noa so"},{"SurahNumber":37,"VerseNumber":80,"Text":"Nokorε sε, saa na yetua apapafoͻ no ka"},{"SurahNumber":37,"VerseNumber":81,"Text":"Nokorε sε na ͻka Yε’nkoa agyidifoͻ no ho"},{"SurahNumber":37,"VerseNumber":82,"Text":"Afei Yε’maa nsuo faa nkaeε no"},{"SurahNumber":37,"VerseNumber":83,"Text":"Nokorε sε nenkorͻfoͻ a (wͻ’dii n’anamͻn soͻ) no bi ne Abraham"},{"SurahNumber":37,"VerseNumber":84,"Text":"Ɛberε a ͻde akoma pa a emu teε baa ne Wura Nyankopͻn hͻ"},{"SurahNumber":37,"VerseNumber":85,"Text":"Ɛberε a ͻka kyerεε n’agya ne nenkorͻfoͻ sε: “Ɛdeεn na moresom yi"},{"SurahNumber":37,"VerseNumber":86,"Text":"Nkontompo anyame na mofri Nyankopͻn akyi pε (wͻn)"},{"SurahNumber":37,"VerseNumber":87,"Text":"Moadwen ne sεn wͻ Abͻdeε nyinaa Wura Nyankopͻn no ho? “"},{"SurahNumber":37,"VerseNumber":88,"Text":"Ɔhwεε nsoromma mu hwεe"},{"SurahNumber":37,"VerseNumber":89,"Text":"Ɔkaa sε: “Meyare”"},{"SurahNumber":37,"VerseNumber":90,"Text":"Enti wͻ’danee wͻn ho firii ne ho kͻe"},{"SurahNumber":37,"VerseNumber":91,"Text":"(Abraham) danee ne ho kͻͻ wͻn abosom no ho ka kyerεε (abosom no) sε: “Monni di"},{"SurahNumber":37,"VerseNumber":92,"Text":"Ɛdeεn na εha mo a enti monnkasa yi? “"},{"SurahNumber":37,"VerseNumber":93,"Text":"Ɔdane ne ho kͻͻ wͻn so de (ne) nsa nifa bobͻͻ wͻn"},{"SurahNumber":37,"VerseNumber":94,"Text":"(Nenkorͻfoͻ no) de ahoͻherε baa ne hͻ"},{"SurahNumber":37,"VerseNumber":95,"Text":"(Abraham) kaa sε: “Mosom adeε a (moara mode monsa) asene"},{"SurahNumber":37,"VerseNumber":96,"Text":"Aberε a Nyankopͻn na abͻ mo, ne adeε a moyͻ no “"},{"SurahNumber":37,"VerseNumber":97,"Text":"(Nenkorͻfoͻ no) kaa sε: “Monsi (fononoo) dan ma no na monhye no wͻ gya tanaa no mu"},{"SurahNumber":37,"VerseNumber":98,"Text":"Wͻ’hwehwε bͻͻ ne ho pͻ, nanso Yε’brεε wͻn ase"},{"SurahNumber":37,"VerseNumber":99,"Text":"Ɔkaa sε: “Medeε merekͻ me Wura Nyankopͻn hͻ na Ɔbεkyerε me kwan”"},{"SurahNumber":37,"VerseNumber":100,"Text":"“Me Wura, dom me na kyε me (ͻba) pa"},{"SurahNumber":37,"VerseNumber":101,"Text":"Enti Yε’de abͻfra a ͻwͻ ntoboaseε hyεε no bͻ"},{"SurahNumber":37,"VerseNumber":102,"Text":"Ɛberε a (abͻfra no) duruu (sε wanyin a) ͻbεka neho (aboa no) adwuma no, (Abraham) kaa sε: “Meba, m’ahunu wͻ me daeε mu sε meretwa wo mene (de wo abͻ afͻdeε ama Nyankopͻn) enti kyerε deε wa’dwen yε woͻ. (Abͻfra no) kaa sε: ”M’agya, yε sεdeε ya’hyε woͻ no, na sε Nyankopͻn pε a wo behunu sε meka aboterεfoͻ no ho “"},{"SurahNumber":37,"VerseNumber":103,"Text":"Enti εberε a wͻn mmienu brεε wͻn ho ase (maa Nyankopͻn ahyεdeε), na (Abraham) de no too hͻ wͻ (ne) momasoͻ no"},{"SurahNumber":37,"VerseNumber":104,"Text":"Yε’frεε no sε: “Abraham"},{"SurahNumber":37,"VerseNumber":105,"Text":"Nokorε sε w’adi yikyerε no so. Nokorε sε saa ara na Y’etua apapafoͻ no ka"},{"SurahNumber":37,"VerseNumber":106,"Text":"Nokorε sε woi yε nsͻhwε a εda adi pefee"},{"SurahNumber":37,"VerseNumber":107,"Text":"Na Yε’de afͻrebᴐ deε kεseε bi (odwan paa a otua dua) sii n’anan"},{"SurahNumber":37,"VerseNumber":108,"Text":"Na yegyaa no demaa nkyirimma (maa wͻ’bͻͻ no din pa)"},{"SurahNumber":37,"VerseNumber":109,"Text":"Asomdwiε wͻ Abraham so"},{"SurahNumber":37,"VerseNumber":110,"Text":"Saa ara na Y’etua apapafoͻ no ka"},{"SurahNumber":37,"VerseNumber":111,"Text":"Nokorε sε (Abraham) ka Yε’nkoa agyidiefoͻ no ho"},{"SurahNumber":37,"VerseNumber":112,"Text":"Yε’de Is’haaq, nkͻmhyεni a ͻka apapafoͻ no ho no (awoͻ ho) bᴐhyԑ maa no"},{"SurahNumber":37,"VerseNumber":113,"Text":"Na Yehyiraa no ne Is’haaq. Wͻn asefoͻ no mu, na ebi yε apapafoͻ, na ebinom nso yεε bͻne sisii wͻn ho pefee"},{"SurahNumber":37,"VerseNumber":114,"Text":"Nokorε sε Yε’de Y’adom dom Mose ne Aaron"},{"SurahNumber":37,"VerseNumber":115,"Text":"Na Yε’gyee wͻn mmienu ne wͻn nkorͻfoͻ firi ͻhaw kεseε no mu"},{"SurahNumber":37,"VerseNumber":116,"Text":"Na Yε’boaa wͻn maa wͻ’bεyεε nkonimdifoͻ"},{"SurahNumber":37,"VerseNumber":117,"Text":"Na Y’εde Nwoma pefee no maa wͻn mmienu"},{"SurahNumber":37,"VerseNumber":118,"Text":"Na Yε’kyerεε wͻn mmienu kwan tenenee no"},{"SurahNumber":37,"VerseNumber":119,"Text":"Na Ye’gyaa wͻn demaa nkyirimma (maa wͻ’bͻͻ wͻn din pa)"},{"SurahNumber":37,"VerseNumber":120,"Text":"Asomdwiε wͻ Mose ne Aaron so"},{"SurahNumber":37,"VerseNumber":121,"Text":"Nokorε sε saa ara na Ye’tua apapafoͻ no ka"},{"SurahNumber":37,"VerseNumber":122,"Text":"Nokorε sε wͻn mmienu ka Yε’nkoa agyidiefoͻ no ho"},{"SurahNumber":37,"VerseNumber":123,"Text":"Nokorε sε, Elia nso ka Asomafoͻ no ho"},{"SurahNumber":37,"VerseNumber":124,"Text":"Ɛberε a ͻka kyerεε ne nkorͻfoͻ no sε: ”Enti monnsuro Nyankopͻn"},{"SurahNumber":37,"VerseNumber":125,"Text":"“Mosu frε (ͻbosom) Baal, εna motwa Nea Ɔbͻͻ adeε (nyinaa) yie no gya"},{"SurahNumber":37,"VerseNumber":126,"Text":"Nyankopͻn a Ɔne mo Wura, ne moagyanom a wͻ’dii kan no Wura no? “"},{"SurahNumber":37,"VerseNumber":127,"Text":"Nanso wͻ’anye (Elia) anni, enti nokorε sε yε’de wͻn bεba (asotwee no mu)"},{"SurahNumber":37,"VerseNumber":128,"Text":"Gyesε Nyankopͻn nkoa no a yayi wͻn no"},{"SurahNumber":37,"VerseNumber":129,"Text":"Na Ye’gyaa no demaa nkyirimma (maa wͻ’bͻͻ no din pa)"},{"SurahNumber":37,"VerseNumber":130,"Text":"Asomdwiε wͻ Elia so"},{"SurahNumber":37,"VerseNumber":131,"Text":"Nokorε sε saa ara na Ye’tua apapafoͻ no ka"},{"SurahNumber":37,"VerseNumber":132,"Text":"Nokorε sε ͻka Yε’nkoa agyidiefoͻ no ho"},{"SurahNumber":37,"VerseNumber":133,"Text":"Nokorε sε Lut nso ka Asomafoͻ no ho"},{"SurahNumber":37,"VerseNumber":134,"Text":"Ɛberε a Yε’gyee no ne n’abusuafoͻ nyinaa"},{"SurahNumber":37,"VerseNumber":135,"Text":"Gyesε (neyere) aberewa no; na ͻka wͻn a wͻ’kaa akyire no ho"},{"SurahNumber":37,"VerseNumber":136,"Text":"Afei Yε’sεee nkaeε no pasaa"},{"SurahNumber":37,"VerseNumber":137,"Text":"Nokorε sε motwam wͻ wͻn ho anͻpa"},{"SurahNumber":37,"VerseNumber":138,"Text":"Ne anadwo, Enti monfa adwen"},{"SurahNumber":37,"VerseNumber":139,"Text":"Nokorε sε Yona nso ka Asomafoͻ no ho"},{"SurahNumber":37,"VerseNumber":140,"Text":"Ɛberε a odwane kͻͻ nsuom hyεn a ayε mma no mu no"},{"SurahNumber":37,"VerseNumber":141,"Text":"(Ɔpenee so ne wͻn) twee ntonto, na ͻkaa wͻn a wᴐ’dii nkuguo no ho"},{"SurahNumber":37,"VerseNumber":142,"Text":"Enti adwene (kεseε) no menee no, na na ͻfata soboͻ"},{"SurahNumber":37,"VerseNumber":143,"Text":"Nokorε sε, sε na ͻnka wͻn a wͻ’bͻ (Nyankopͻn) abodin no ho a"},{"SurahNumber":37,"VerseNumber":144,"Text":"Anka ͻbεtena (adwene no) yεm hͻ akosi Wusͻreε da"},{"SurahNumber":37,"VerseNumber":145,"Text":"Na Yεtoo no twenee wͻ mpoano petee bi mu a (saa berε no na) ͻyareε"},{"SurahNumber":37,"VerseNumber":146,"Text":"Yε’maa kͻntoa dua fifiri maa no"},{"SurahNumber":37,"VerseNumber":147,"Text":"Na Yε’somaa no kͻͻ (nnipa) mpem ha anaasε deε εboro saa hͻ"},{"SurahNumber":37,"VerseNumber":148,"Text":"Na wͻ’gye dii, enti Yε’bͻͻ wͻn akͻnhoma (anaa Yεmaa wͻ’gyee wͻn ani) kͻpem εberε bi"},{"SurahNumber":37,"VerseNumber":149,"Text":"Enti bisa wͻn sε: “Wo Wura Nyankopͻn wͻ mma mmaa, εna wͻn nso wͻn wͻ mma mmarima"},{"SurahNumber":37,"VerseNumber":150,"Text":"Anaasε Yε’bͻͻ soro abͻfoͻ no mmaa abrε a wͻ’hunuiε?”"},{"SurahNumber":37,"VerseNumber":151,"Text":"Ɛnyε wͻn ara wͻn nkontomposεm mu na wͻ’ka sε"},{"SurahNumber":37,"VerseNumber":152,"Text":"“Nyankopͻn awo ba? Nokorε sε wͻ’yε nkontompofoͻ”"},{"SurahNumber":37,"VerseNumber":153,"Text":"Enti (Nyankopͻn) pε mma mmaa asεm kyεn mma mmarima"},{"SurahNumber":37,"VerseNumber":154,"Text":"Ɛdeεn na εha mo a mobu atεn saa"},{"SurahNumber":37,"VerseNumber":155,"Text":"Adεn monnwen"},{"SurahNumber":37,"VerseNumber":156,"Text":"Anaasε mowͻ nyinasoͻ pefee bi"},{"SurahNumber":37,"VerseNumber":157,"Text":"Sε moyε nokwafoͻ ampa a, εneε monfa mo Nwoma no mmra"},{"SurahNumber":37,"VerseNumber":158,"Text":"Wͻ’de abusuabͻ ato (Nyankopͻn) ne Jinn ntεm. Ampa sε Jinnfoͻ no nim yie sε wͻ’bεba (atemmuo mu wͻ Nyankopͻn anim)"},{"SurahNumber":37,"VerseNumber":159,"Text":"Kronkron Hene ne Nyankopͻn, (Neho te) sε wͻ’de biribi susu no no"},{"SurahNumber":37,"VerseNumber":160,"Text":"Gyesε Nyankopͻn nkoa a wᴐ’di nokorԑ no"},{"SurahNumber":37,"VerseNumber":161,"Text":"Enti nokorε sε, (abosomsomfoͻ), mone deε mosom no (nyinaa)"},{"SurahNumber":37,"VerseNumber":162,"Text":"Montumi nyε suntidua (anaa montumi nyera obiara mma) entia Nyankopͻn"},{"SurahNumber":37,"VerseNumber":163,"Text":"Gyesε obi a (yahyehyε sε) ͻbεhye wͻ gya frama no mu"},{"SurahNumber":37,"VerseNumber":164,"Text":"Yԑn (soro abͻfoͻ), yԑn mu biara wᴐ bea bi a yahyehyԑ ama no"},{"SurahNumber":37,"VerseNumber":165,"Text":"Nokorε sε yε’to santen (frε Nyame)"},{"SurahNumber":37,"VerseNumber":166,"Text":"Nokorε nso sε yεn na yε’bͻ (Nyankopͻn) abodin paa"},{"SurahNumber":37,"VerseNumber":167,"Text":"Na (abosomsomfoͻ no) ka sε"},{"SurahNumber":37,"VerseNumber":168,"Text":"“Sε yenyaa Afutusεm tesε tetefoͻ no a"},{"SurahNumber":37,"VerseNumber":169,"Text":"Anka yε’bεyε Nyankopͻn asomfoᴐ nokorεfoͻ no mu bi “"},{"SurahNumber":37,"VerseNumber":170,"Text":"Nanso (afei a Qur’aan aba wͻn hͻ no nso) wͻ’nnye nni, enti sεdeε εteε biara no wͻ’behunu"},{"SurahNumber":37,"VerseNumber":171,"Text":"Nokorε sε Y’asεm adikan akͻ Yε’nkoa Asomafoͻ no hͻ"},{"SurahNumber":37,"VerseNumber":172,"Text":"Sε, nokorε wͻbenya mmoa"},{"SurahNumber":37,"VerseNumber":173,"Text":"Nokorε nso sε Y’asraafoͻ no na wͻ’bedi nkonim"},{"SurahNumber":37,"VerseNumber":174,"Text":"Enti (Nkͻmhyεni), twe wo ho firi wͻn ho kͻpem εberε bi"},{"SurahNumber":37,"VerseNumber":175,"Text":"Na wodeε hwε wͻn, na wͻ’behunu (asotwee no)"},{"SurahNumber":37,"VerseNumber":176,"Text":"Enti Y’asotwee na wͻ’repε no ntεm no"},{"SurahNumber":37,"VerseNumber":177,"Text":"Sε esiane ba wͻn fie adihͻ a, εbεyε anͻpa bͻne ama wͻn a yabͻ wͻn kͻkͻ no"},{"SurahNumber":37,"VerseNumber":178,"Text":"Enti wodeε twe wo ho firi wͻn ho kͻpem εberε bi"},{"SurahNumber":37,"VerseNumber":179,"Text":"Na wodeԑ hwε, na εnkyε koraa wͻ’behunu (asotwee no)"},{"SurahNumber":37,"VerseNumber":180,"Text":"Kronkron Hene ne wo Wura Nyankopͻn, Tumi ne Animuonyam Wura ne no (Neho te sen) sεdeε wͻ’susu no no"},{"SurahNumber":37,"VerseNumber":181,"Text":"Asomdweε wͻ asomafoͻ no so"},{"SurahNumber":37,"VerseNumber":182,"Text":"Aseda no wͻ Nyankopͻn, abͻdeε nyinaa Wura no"},{"SurahNumber":38,"VerseNumber":1,"Text":"Soaad. Mede Qur’aan a afutusεm ahyε mma no di nse"},{"SurahNumber":38,"VerseNumber":2,"Text":"Nanso Wͻn a wͻ’yi boniayε no wͻ ahomasoͻ ne kotia paa mu"},{"SurahNumber":38,"VerseNumber":3,"Text":"Awoͻ ntoatoasoͻ dodoͻ sεn na edii wͻn anim kan a Y’asεe wͻn? Wͻ’sui wͻ εberε a na dwane-kͻbea biara nnihͻ no"},{"SurahNumber":38,"VerseNumber":4,"Text":"Ɛyε (abosomsomfoͻ no) nwanwa sε kͻkͻbͻni fri wͻn mu aba wͻn hͻ. Deε boniayεfoͻ no ka nesε: “Woi yε nkonyaayini, nkontomponi paa”"},{"SurahNumber":38,"VerseNumber":5,"Text":"Wayε anyame no Nyankopͻn baako? Woi yε anwanwasεm paa"},{"SurahNumber":38,"VerseNumber":6,"Text":"Wͻn mu mpanimfoͻ no nenam ke ka sε: “Monkͻ na monyina pintinn wͻ moabosom som no so. Nokorε sε, woi ne adeε a ͻrepε (ayε de atia mo)"},{"SurahNumber":38,"VerseNumber":7,"Text":"Woi deε yεntee bi da wͻ ͻsom a edi akyire no mu. Nokorε sε, woi deε wabͻ netrim (na aka)"},{"SurahNumber":38,"VerseNumber":8,"Text":"Enti yεn mu ͻno (nko ara na ᴐfata sε) yesiane Afutusεm no ma no? “Daabi, (boniayεfoͻ no) adwen nnsi pi wͻ M’afutusεm no ho. Daabi, wͻ’nnya nkaa asotwee no nhwεe nti"},{"SurahNumber":38,"VerseNumber":9,"Text":"Anaasε wo Wura Tumfoͻ, Ɔkyε adeε Hene no ahummͻborͻ akoradeε wͻ wͻn hͻ anaa"},{"SurahNumber":38,"VerseNumber":10,"Text":"Anaasε ͻsoro ne asaase ne deε εwͻ mfinfii no ahennie no wͻ wͻn? (Sε εwͻ wͻn deε a,) εneε wͻnfa kwan bi so mforo (nkͻ soro hͻ)"},{"SurahNumber":38,"VerseNumber":11,"Text":"Wͻ’yε εdͻm a wͻ’bedi nkoguo sεdeε Akuo-akuo dͻm a wͻ’dii kan no (dii nkoguo no)"},{"SurahNumber":38,"VerseNumber":12,"Text":"Noa nkorͻfoͻ ne Aadfoͻ ne Farao, owura a na ͻbͻ (nnipa) pa mu no, dii wͻn anim kan faa (Asomafoͻ no) atorofoᴐ"},{"SurahNumber":38,"VerseNumber":13,"Text":"Ɛne Samuudfoͻ ne Lut nkorͻfoͻ no, ne Nnua mu tenafoͻ no. Woi nom ne Akuo-akuo no"},{"SurahNumber":38,"VerseNumber":14,"Text":"Wͻn mu biara (nnihͻ a wͻ’gye diiε), na mmom wͻ’buu Asomafoͻ no atorofoͻ, enti M’asotwee no yεε nokorε"},{"SurahNumber":38,"VerseNumber":15,"Text":"Deε (Kaafirfoͻ) woi nom rentwεn ne (Totorobεnto) nteamu baako pε a ntwentwεnsoͻ biara nni ho no"},{"SurahNumber":38,"VerseNumber":16,"Text":"Wͻ’ka (dedi fεw sε): ”Ye’Wura Nyankopͻn fa yεn kyεfa (wͻ asotwee no mu) ma yεn ntεm ansa na Nkontabuo da no (aba)“"},{"SurahNumber":38,"VerseNumber":17,"Text":"(Nkͻmhyεni), si aboterε wͻ deε wͻ’rekeka no ho, na kae Yε’akoa Dawud a na ͻwͻ tumi no. Nokorε sε ͻdanee ne ho (nyinaa) demaa (Me)"},{"SurahNumber":38,"VerseNumber":18,"Text":"Nokorε sε, Yε’brεε mmepͻ ase kaa ne ho maa wͻ’tontom (Me) anyumerε ne anͻpa"},{"SurahNumber":38,"VerseNumber":19,"Text":"Nnomaa nso boa wͻn ho ano (ne no tontom Me). Obiara yεε sotie maa no"},{"SurahNumber":38,"VerseNumber":20,"Text":"Yε’hyεε n’ahennie no den, na Yε’maa no adwen ne kasa nkyerεkyerεmu"},{"SurahNumber":38,"VerseNumber":21,"Text":"(Nkͻmhyεni), w’ate mansotwefoͻ no asεm no? Ɛberε a wͻ’foro fasuo no baa (Dawud) pie mu hͻ no"},{"SurahNumber":38,"VerseNumber":22,"Text":"Ɛberε a wͻ’bepuee Dawud soͻ no ͻbͻͻ hu wͻ wͻn ho. Wͻ’kaa sε: “Ensuro, (yε’yε) mansotwefoͻ mmienu a ͻbaako resisi ͻbaako. Enti fa nokorε bu yεn ntεm atεn, na emmu ntεnkyea, na kyerε yεn kwan pa no"},{"SurahNumber":38,"VerseNumber":23,"Text":"Nokorε sε me nua woi, ͻwͻ nnwan bedeε aduͻkron-nkoron, εna menso me wͻ odwan bedeε baako. Ͻse menfa (medeε baako no nso) mma no, na n’ano yε den wͻ kasa mu kyεn me”"},{"SurahNumber":38,"VerseNumber":24,"Text":"(Dawud) kaa sε: “W’ayε wo bͻne sε obisaa wo dwan bedeε sε ͻnfa (nka) ne nnwan bedeε ho. Nokorε sε wͻn a wͻ’ka wͻn ho bom (yε adwuma no mu) pii taa sisi wͻn ho-wͻn ho, gyesε wͻn a wͻ’agye adie na wͻ’di dwuma pa no, na (saa nnipa no mpo) wͻ’yε kakraabi. Dawud hunuu sε Y’asͻ no ahwε, enti ͻsrεε ne Wura Nyankopͻn hͻ bͻnefakyε, na ͻde neho kͻͻ fͻm de n’anim butuu fͻm, na ͻdanee ne ho maa (Nyankopͻn)"},{"SurahNumber":38,"VerseNumber":25,"Text":"Enti Yε’de kyεε no, na Yεn hͻ no (Dawud) bεn, na (ͻwͻ) nkyi pa (Daakye)"},{"SurahNumber":38,"VerseNumber":26,"Text":"Dawud, nokorε sε Y’ayε wo Ananmusini wͻ asaase so. Enti fa nokorε no bu nnipa ntεm atεn, na enni apεdeε akyi, anyε saa a εbεyera wo afiri Nyankopͻn kwan no so. Nokorε sε wͻn a wͻ’ayera afiri Nyankopͻn kwan soͻ no wͻ asotwee a emu yε den εnam awerεfire a wͻn werε firii Akontabuo da no nti"},{"SurahNumber":38,"VerseNumber":27,"Text":"Y’ammͻ ͻsoro ne asaase ne deε εwͻ ntεm no kwa. Saa na boniayεfoͻ no adwen yԑ wᴐn. Enti due nka wͻn a wͻ’yi boniayε no wͻ Ogya no ho"},{"SurahNumber":38,"VerseNumber":28,"Text":"Anaasε Yε’bεyε wͻn a wͻ’agye adie na wͻ’di dwuma pa no tesε wͻn a wͻ’di nsεmͻnee wͻ asaase soͻ no? Anaasε Yε’bεyε Nyame-surofoͻ no tesε abͻneεfoͻ no"},{"SurahNumber":38,"VerseNumber":29,"Text":"(Nkͻmhyεni), Y’asiane Nhyira Nwoma no ama wo, sεdeε wͻ’bεdwen emu nsεm no ho, na afei nnipa mu mmadwemmafoͻ no debetu wͻn ho foͻ"},{"SurahNumber":38,"VerseNumber":30,"Text":"Yε’de Solomon kyεε Dawud. Akoa pa paa ne no. Nokorε sε, ͻdanee ne ho nyinaa maa (Nyankopͻn)"},{"SurahNumber":38,"VerseNumber":31,"Text":"Ɛberε a yεde apͻnkͻ a yayεn wͻn yie na wͻn ho yε hare brεε no (dabi) anyumerε no"},{"SurahNumber":38,"VerseNumber":32,"Text":"Ɔkaa sε: “Nokorε sε m’adͻ nnepa ama abroso akyεn me Wura Nyankopͻn ho adwendwen akosi sε (awia) akͻwura (anadwo} ntware mu akyi {anaasε awia akͻtͻ}"},{"SurahNumber":38,"VerseNumber":33,"Text":"Monfa wͻn nsan merε me; na ͻhyεε aseε de nensa fefaa wͻn nnan ho ne wͻn kͻn ho"},{"SurahNumber":38,"VerseNumber":34,"Text":"Nokorε sε Yε’sͻͻ Solomon hwεe na Yε’de honam (hunu) tenaa n’akonnwa so, enti ͻdanee ne ho maa Nyankopͻn"},{"SurahNumber":38,"VerseNumber":35,"Text":"Ɔkaa sε: ”Me Wura Nyankopͻn, fame bͻne kyε me, na mame ahennie a εmfata mma obiara wͻ m’akyi; nokorε sε Wone Ɔkyε adeε Hene no"},{"SurahNumber":38,"VerseNumber":36,"Text":"Enti Yε’brεε mframa ase maa no; εbͻͻ bͻkͻͻ wͻ ne nhyε mu wͻ faako a ͻpε (sε mframa no mͻ nkͻ) biara"},{"SurahNumber":38,"VerseNumber":37,"Text":"(Yε’san) nso (brεε) abonsamfoͻ no ne adansifoͻ ne asukͻdͻfoͻ nyinaa"},{"SurahNumber":38,"VerseNumber":38,"Text":"Ne (abonsamfoͻ) a aka a na yagu wͻn mpokyerε no (nyinaa ase maa no)"},{"SurahNumber":38,"VerseNumber":39,"Text":"(Onyankopͻn ka kyerεε Solomon sε): “Woi yε Y’akyεdeε, fakyε anaasε mfankyε, (wo) mmu ho akonta (biara)"},{"SurahNumber":38,"VerseNumber":40,"Text":"Nokorε sε Yε’nkyεn no ͻbεn, na (εhͻ) yε nkyi pa (ma no)"},{"SurahNumber":38,"VerseNumber":41,"Text":"Na kae Y’akoa Hiob, εberε a osu frεε ne Wura Nyankopͻn sε: “(Me Wura), ͻbonsam de ͻbrε ne ͻhaw ato me so “"},{"SurahNumber":38,"VerseNumber":42,"Text":"(Nyankopͻn kakyerεε no sε): ”Fa wonan pem fͻm, Woi yε nsuo nyunyuuyunu a yεde dwareε na yεnom"},{"SurahNumber":38,"VerseNumber":43,"Text":"Na Yε’de n’abusuafoͻ no maa no, san de ne sεso kaa wͻn ho, (woi yε) ahummͻborͻ a efiri Yεn hͻ, na εsan nso yε afutusεm dema mmadwemmafoᴐ no"},{"SurahNumber":38,"VerseNumber":44,"Text":"(Yε’ka kyerεε Ayuub sε): “Fa berε (anaa εserε wira) wonsa mma na fa bͻ (woyere no) na hwε na w’anyε bͻne anaa w’ammu bͻhyε so; na Ye’hunuu (Ayuub) sε (ͻyε onipa a) ͻwͻ aboterε. Nokorε sε akoa pa paa ne no. Nokorε sε ͻde ne ho nyinaa maa Onyankopͻn"},{"SurahNumber":38,"VerseNumber":45,"Text":"Na kae Yεn’koa Abraham ne Is’haaq ne Ya’aquub. Nokorε sε na wͻ’yε nnipa a wͻn wͻ ahoͻden (wͻ Nyamesom mu) na wͻn wͻ anisoade-hunu nso"},{"SurahNumber":38,"VerseNumber":46,"Text":"Nokorε sε Ye’yii wͻn yεε wͻn sononko maa wͻ’de Daakye asetena no ho adwen sii wͻn ani so"},{"SurahNumber":38,"VerseNumber":47,"Text":"Nokorε sε Yεn hͻ deε wͻ’ka apapafoͻ no a y’ayi wͻn no ho"},{"SurahNumber":38,"VerseNumber":48,"Text":"Na kae Ismail ne Elyasa’a ne Zulkifl, wͻn nyinaa ka apapafoͻ no ho"},{"SurahNumber":38,"VerseNumber":49,"Text":"Woi yε Afutusεm. Nokorε sε Nyame-surofoͻ no wͻ nnkyi pa"},{"SurahNumber":38,"VerseNumber":50,"Text":"Yε’bεbue Soro Aheman a εwͻ hͻ daa no apono no ama wͻn"},{"SurahNumber":38,"VerseNumber":51,"Text":"Wͻ’bεdwodwo wͻn ho wͻ hͻ, na wͻ’bεfrε ama yεde nnuaba ahodoͻ pii ne anomdeε (abrε wͻn) wͻ hͻ"},{"SurahNumber":38,"VerseNumber":52,"Text":"Mmaa a wͻ’bͻ wͻn ani ho ban a wͻ’bͻ atipεn bεka wͻn ho"},{"SurahNumber":38,"VerseNumber":53,"Text":"(Yεbεka akyerε wͻn sε): “Woi na yεhyεε mo ho bͻ wͻ Akontabuo da no”"},{"SurahNumber":38,"VerseNumber":54,"Text":"Nokorε sε, woi yε Y’akͻnhoma a εnnsa da"},{"SurahNumber":38,"VerseNumber":55,"Text":"Woi (wͻ agyidiefoͻ no). Nokorε sε asoͻdenfoͻ no wͻ nnkyi bͻne"},{"SurahNumber":38,"VerseNumber":56,"Text":"Amanehunu gya no na wͻ’bεkͻ mu, na ahomegyebea bͻne paa ne hͻ"},{"SurahNumber":38,"VerseNumber":57,"Text":"Saa ara na εteε! Enti moma wͻ’nka nsuohyeε ne akuro mu nsuo kankankan no nhwε"},{"SurahNumber":38,"VerseNumber":58,"Text":"Ne (asotwee) a εtete saa no ahodoͻ (na εbεto abͻneεfoͻ no)"},{"SurahNumber":38,"VerseNumber":59,"Text":"Woi nom ne εdͻm no a wͻ’ne mo bewura mu, yεmma wͻn akwaaba. Nokorε sε wͻ’bεhye wͻ egya no mu"},{"SurahNumber":38,"VerseNumber":60,"Text":"(Wͻn a wͻ’dii mpanimfoͻ no akyi no bεka akyerε mpanimfoͻ no) sε: “Daabi, mo nso yamma mo akwaaba! Mona mode woi too animu maa yεn”. Asetena bͻne paa ne hͻ"},{"SurahNumber":38,"VerseNumber":61,"Text":"Wͻ’bεka sε: “Ye Wura Nyankopͻn, deε ͻde woi too y’anim maa yεn no, fa asotwe no bi ka neho mmͻhoo wͻ Amanehunu gya no mu “"},{"SurahNumber":38,"VerseNumber":62,"Text":"Wͻ’bεka sε: ”Adεn na yenhu mmarima no a na yεkan wͻn ka abͻneεfoͻ no ho no?“"},{"SurahNumber":38,"VerseNumber":63,"Text":"Ye’dii wͻn ho fεw bi kwa anaasε (ya) ni mmom na apa wͻn soͻ?”"},{"SurahNumber":38,"VerseNumber":64,"Text":"Ampa sε εno ne nokorε. Egya no mu foͻ no reko"},{"SurahNumber":38,"VerseNumber":65,"Text":"(Nkͻmhyεni), ka sε: ”Medeε meyε kͻkͻbͻni, na Awurade (foforͻ) biara nni hͻ, gyesε Onyankopͻn Baako no, Opumpuni no a Ɔkorͻn boro biribiara soͻ no"},{"SurahNumber":38,"VerseNumber":66,"Text":"Ɔsoro ne asaase ne deε εwͻ mfinfii no Wura, Otumfoͻ Bͻnefakyε Hene no“"},{"SurahNumber":38,"VerseNumber":67,"Text":"Ka sε: “(Qur’aan yi mu nsεm no) yε amanebͻ kεseε paa"},{"SurahNumber":38,"VerseNumber":68,"Text":"Ɛna moretwe moho firi ho no"},{"SurahNumber":38,"VerseNumber":69,"Text":"(Sε εnyε Adiyisεm a Nyankopͻn ayi akyerε me a, anka) me nni ͻsoro nhemfo (abͻfoͻ) no ho nimdeε wͻ εberε a na wͻ’regye (Adam ho) nkyingyeε no"},{"SurahNumber":38,"VerseNumber":70,"Text":"Deε yayi akyerε me ara ne sε, meyε kͻkͻbͻni pefee"},{"SurahNumber":38,"VerseNumber":71,"Text":"Ɛberε a wo Wura Nyankopͻn ka kyerεε Soro abͻfoͻ no sε: “Mede nεteε rebεbͻ onipa"},{"SurahNumber":38,"VerseNumber":72,"Text":"Sε Menyono no, na Mehome Me honhom gu ne mu a, momrε moho ase mfa moanim mutu fͻm ma no"},{"SurahNumber":38,"VerseNumber":73,"Text":"Soro abͻfoͻ no nyinaa bͻͻ mu de wͻn anim butuu fͻm"},{"SurahNumber":38,"VerseNumber":74,"Text":"Gyesε Iblis, ͻyεε ahomasoͻ, na ͻka boniayεfoͻ no ho"},{"SurahNumber":38,"VerseNumber":75,"Text":"(Nyankopͻn) kaa sε: “Iblis, εdeεn na asi wo kwan a woamfa w’anim ammͻ fͻm amma deε Mede mensa abͻ? Woyε woho akεsesεm anaasε woka wͻn a wͻ’ma wͻn ho soͻ no ho"},{"SurahNumber":38,"VerseNumber":76,"Text":"(Iblis) kaa sε: “Meyԑ kyεn no: Wobͻͻ me firi egya mu, εna Wobͻͻ ͻno nso firi nεteε mu “"},{"SurahNumber":38,"VerseNumber":77,"Text":"(Nyankopͻn) kaa sε: “Ɛneε fri ha kͻ! Nokorε sε woka wͻn a yato wͻn atwenee no ho"},{"SurahNumber":38,"VerseNumber":78,"Text":"Nokorε sε, Menomee wͻ wo so kͻpem Atemmuda “"},{"SurahNumber":38,"VerseNumber":79,"Text":"(Iblis) kaa sε: “Me Wura Nyankopͻn, εneε mame berε nkͻpem da a yεbenyane awufoͻ“"},{"SurahNumber":38,"VerseNumber":80,"Text":"(Onyankopͻn) kaa sε: “Woka wͻn a yama wͻn berε no ho"},{"SurahNumber":38,"VerseNumber":81,"Text":"Kͻpem εda no berε a yahyε no “"},{"SurahNumber":38,"VerseNumber":82,"Text":"(Iblis) kaa sε: “Mede Wo tumi di nse sε, mεyera wͻn nyinaa"},{"SurahNumber":38,"VerseNumber":83,"Text":"Gyesε Wonkoa nokorεfoͻ a εwͻ wͻn mu no”"},{"SurahNumber":38,"VerseNumber":84,"Text":"(Onyankopͻn) kaa sε: “Nokorε, na nokorε na M’aka no –"},{"SurahNumber":38,"VerseNumber":85,"Text":"Sε: “Mede wone wͻn a wͻ’bedi w’akyi wͻ wͻn mu no nyinnaa bεhyε Amanehunu gya no mma “"},{"SurahNumber":38,"VerseNumber":86,"Text":"(Nkͻmhyεni), ka sε: “Memmisa mo (nsεmpa a mereka kyerε mo no) ho akatua, na menka wͻn a wͻ’patu de adesoa a enni hͻ soa no ho"},{"SurahNumber":38,"VerseNumber":87,"Text":"(Qur’aan adwuma ara ne sε) εyε Afutusεm dema amansan nyinaa"},{"SurahNumber":38,"VerseNumber":88,"Text":"Na mobεhu emu nokorε no wͻ mmrε tiaa bi akyi"},{"SurahNumber":39,"VerseNumber":1,"Text":"Nwoma yi mu Adiyisεm no fri Nyankopͻn, Otumfoͻ no a Otumi ade nyinaa yε, Onyansafoͻ no hͻ"},{"SurahNumber":39,"VerseNumber":2,"Text":"Nokorε sε (Nkͻmhyεni), Yεn na Yε’de nokorε no asiane Nwoma no ama woͻ, enti som Nyankopͻn wͻ nokorεdie mu, (na) Ɔno na ͻsom wͻ no"},{"SurahNumber":39,"VerseNumber":3,"Text":"Nokorε sε, Nyankopͻn na ͻsom kronkron wͻ no. Deε wͻn a wͻ’fri N’akyi fa akyitaafoͻ no (ka ne sε): “Deε nti yεresom wͻn ne sε, sεdeε wͻ’de yεn bεbεn Nyankopͻn. Nokorε sε Nyankopͻn bebu wͻn ntεm atεn wͻ deε wͻ’nnte wͻn ho ase wͻ ho no ho. Nokorε sε, Nyankopͻn nkyerε obia ͻyε nkontompo, yε boniayεni no kwan"},{"SurahNumber":39,"VerseNumber":4,"Text":"Sε Nyankopͻn pεsε Onya ͻba a, anka Obeyi deε W’abͻ no mu deε Ɔpε. Kronkron Hene ne no. Ɔne Nyankopͻn Baako no, Opumpuni no a Ɔkorͻn wͻ biribiara soͻ no"},{"SurahNumber":39,"VerseNumber":5,"Text":"Ɔde nokorε na εbͻͻ ͻsoro ne asaase; Ɔde adesaeε kata adekyeε so, εna Ɔde adekyeε nso kata adesaeε soͻ, εna W’ama awia ne bosome abrε wͻn ho ase. Wͻn mu biara nam (ne kwan so) kͻsi εberε a yahyehyε. Ɛnyε Ɔne Otumfoͻ no a Otumi ade nyinaa yε, Bͻnefakyε Hene no"},{"SurahNumber":39,"VerseNumber":6,"Text":"Ɔbͻͻ mo firi honam baako pε mu, εna Ɔyεε ͻhokafoͻ firii ne mu, εna W’asiane nyεmmoa nwͻtwe no (yoma, nantwie odwan ne abrekyie, onini ne ͻbedeε) mmienu mmienu ama mo. Ɔbͻͻ mo wͻ mo maame nom yafunu mu, mmͻeε akyi mmͻeε akyi wͻ esum (ahodoͻ} mmiεnsa mu. Nyankopͻn ne no, (Ɔne) mo Wura no. Ahennie yε Nedea. Awurade biara nni hͻ gyesε Ɔno nko ara. Na afei adεn nti na moredane mo ho"},{"SurahNumber":39,"VerseNumber":7,"Text":"Sε moyi boniayε a, nokorε sε Nyankopͻn deε W’anya ne ho kyεn mo. N’ani nnye ho sε Nenkoa bεyε boniayεfoͻ. Sε moyi ayε a Ɔbεgye atom ama mo. Obia ͻso adesoa nnsoa obi adesoa. Mo Wura Nyankopͻn hͻ ne monkyi na Ɔbεbͻ mo deε moyͻeε (nyinaa) ho amaneε. Nokorε sε Ɔne deε εwͻ akoma mu no ho Nimdefoͻ"},{"SurahNumber":39,"VerseNumber":8,"Text":"Sε ͻhaw bi to onipa a, osu frε ne Wura Nyankopͻn dane ne ho (nyinaa) ma no, na sε Ɔkyε no Ne hͻ adom bi a, ne werε firi Nea na ͻresu frε no kane no, na ͻde biribi resusu no sεdeε ͻde bεyera Ne kwan no. Ka sε: “Wodeε gye w’ani wͻ wo boniayε no mu kakra. Nokorε sε, woka egya no mu foͻ no ho “"},{"SurahNumber":39,"VerseNumber":9,"Text":"Enti obia ͻbrε ne ho ase (ma Nyankopͻn) anadwo berε, de n’anim butu fͻm, na ogyina hͻ (som Nyame), yε ahwεyie wͻ Daakye no ho, na ͻhwehwε ne Wura Nyankopͻn ahummͻborͻ no, (ͻtesε obi a ͻnye nnie)? (Nkͻmhyεni), kasε: “Enti wͻn a wͻnim ne wͻn a wͻ’nnim yε pε?“ Wͻn a wͻ’de (saa Afutusεm yi) bεto wͻn adwene mu no ne nnipa mu mmadwemmafoͻ no"},{"SurahNumber":39,"VerseNumber":10,"Text":"(Nkͻmhyεni), ka sε: “Menkoa a moagye adie, monsuro mo Wura Nyankopͻn. Wͻn a wͻ’yε papa wͻ saa wiase yi mu no, wͻ papa (ho akatua); na Nyankopͻn asaase no terε. Nokorε sε, obetua akatua a enni ano pεpεεpε ama aboterεfoͻ no"},{"SurahNumber":39,"VerseNumber":11,"Text":"Ka sε: “Medeε yahyε me sε menfa nokorε nsom Nyankopͻn, na memfa ͻsom ho anidie ne ahobraseε ma no"},{"SurahNumber":39,"VerseNumber":12,"Text":"Y’ahyε me nso sε, menyε obi a odikan a w’abrε neho ase wͻ Muslimifoͻ no mu“"},{"SurahNumber":39,"VerseNumber":13,"Text":"Ka sε: “Medeε mesuro sε mεte me Wura Nyankopͻn (asɛm ho) atua, εnam Da Kεseε no asotwee no nti “"},{"SurahNumber":39,"VerseNumber":14,"Text":"Ka sε: Medeε Nyankopͻn na mede nokorε som no, de m’anidie ne ahobraseε ma no"},{"SurahNumber":39,"VerseNumber":15,"Text":"Enti modeε monfri N’akyi nsom deε mopε (biara). Ka sε: “Nokorε sε berεguofoͻ no ne wͻn a wͻ’ayera wͻn ho ne wͻn abusuafoͻ wͻ Atemmuda no. Aane! εno ne berεguo pefee paa no.“"},{"SurahNumber":39,"VerseNumber":16,"Text":"Wͻ’benya akatasoͻ a efiri egya no mu (akata) wͻn so, asan (anya) akatasoͻ wͻ wͻn ase. Woi na Nyankopͻn de hunahuna Nenkoa no; enti Menkoa, monsuro Me"},{"SurahNumber":39,"VerseNumber":17,"Text":"Wͻn a wͻ’twe wͻn ho fri abosom ho sε wͻ’nnsom wͻn, na wͻ’dane wͻn ho ma Nyankopͻn no, wͻn wͻ anigyesεm. Enti bͻ Menkoa no anohoba"},{"SurahNumber":39,"VerseNumber":18,"Text":"Wͻn a wotie Asεm no na wͻ’di emu papa no akyire no; woi nom na Nyankopͻn atene wͻn, na wͻn ne nnipa mu mmadwemmafoͻ no"},{"SurahNumber":39,"VerseNumber":19,"Text":"(Nkͻmhyεni), obi a asotwee no asεm no nokorε atia no no, wobetumi agye nea ͻwͻ Ogya no mu no nkwa"},{"SurahNumber":39,"VerseNumber":20,"Text":"Mmom wͻn a wͻ’suro wͻn Wura Nyankopͻn no benya afie akεseε a yasi bi wͻ ne soro a nsubͻnten nenam aseε. (Woi yε) Nyankopͻn bͻhyε, (na) Nyankopͻn deε Ommu bͻhyε no so"},{"SurahNumber":39,"VerseNumber":21,"Text":"Wonhunuu sε Nyankopͻn Siane nsuo firi soro, εna Ɔma no nam asaase no mu kͻ nsuo aniwa mu, εna Ɔsan dema mfudeε sononko-sononko puepue, afei na ahoa, wobεhunu sε ayε sε akokͻ sradeε, afei na W’ama no adwan? Nokorε sε afutusεm wͻ woi mu dema nnipa mmadwemmafoͻ no"},{"SurahNumber":39,"VerseNumber":22,"Text":"Enti obia Nyankopͻn abue n’akoma ama Islam, na enti ͻwͻ nhyerεnee a efiri ne Wura Nyankopͻn hͻ no mu no, (saa nipa no tesε obi a ͻnam esum mu)? Enti due nka wͻn a wͻ’yε akoma den wͻ Nyankopͻn Afutusεm no ho no. Saa nkorͻfoͻ no na wͻn wͻ ͻyera pefee mu no"},{"SurahNumber":39,"VerseNumber":23,"Text":"Nyankopͻn asiane Nsεmpa paa (Qur’aan), Nwoma (a, emu nsεm no bi) sesε, (na) εfoa (emu nsεm no) soͻ; wͻn a wͻ’suro wͻn Wura Nyankopͻn no wedeε woso (anaasε awͻse gu wͻn so) wͻ ho, ma wͻn honam ne wͻn akoma yε mmrε wͻ Nyankopͻn nkaekaeε no ho. Woi ne Nyankopͻn kwankyerε, Ɔde kyerε obi a Ɔpε kwan, na obi a Ɔbεyera no no, onnya ͻkwan kyerεfoͻ"},{"SurahNumber":39,"VerseNumber":24,"Text":"Enti obia ͻde n’anim na εbehyia asotwe bͻne no wͻ Wusͻreε da no (saa nipa no tesε obia ͻbͻͻ ne ho ban frii egya no ho?) Yεbεka akyerε abͻneεfoͻ no sε: “Monka deε monyaeε no nhwε!”"},{"SurahNumber":39,"VerseNumber":25,"Text":"Wͻn a wͻ’dii wͻn anim kan no faa no atorᴐsԑm, enti asotwee no baa wͻn so wͻ εberε a na wͻ’nnim deε efire"},{"SurahNumber":39,"VerseNumber":26,"Text":"Enti Nyankopͻn maa wͻ’kaa wiase asetena mu animguaseε no hwεe. Nokorԑ sԑ Daakye asotwee no deε εso paa, sε anka wͻ’nim a"},{"SurahNumber":39,"VerseNumber":27,"Text":"Nokorε sε Ya’yε mfatoho ahodoͻ pii wͻ saa Qur’aan yi mu ama adasamma, sεdeε wͻ’bεfa adwen anaa wͻ’de betu wͻn ho foͻ"},{"SurahNumber":39,"VerseNumber":28,"Text":"Qur’aan yε Arab kasa, deε akyea biara nni mu, sεdeε wͻ’bεyε ahwεyie"},{"SurahNumber":39,"VerseNumber":29,"Text":"Nyankopͻn reyε mfatoho bi: “Onipa a ͻwͻ ahokafoͻ pii na wͻn adwen nyε baako, ne onipa a otu ne ho ma ͻbarima fua pε, enti wͻn mfatoho yԑ pε? Aseda wͻ Nyankopͻn! Nanso nnipa pii nnim"},{"SurahNumber":39,"VerseNumber":30,"Text":"Nokorε sε (Nkͻmhyεni) wobewu, na nokorε nso sε wͻ’nso bewu"},{"SurahNumber":39,"VerseNumber":31,"Text":"Afei nokorε sε, Wusͻreε da no mobεgye akyinnye wͻ mo Wura Nyankopͻn anim"}]}