{"Id":287,"LanguageCodes":["prs"],"Name":"prs-mawlawimuhammad","Author":"Mawlawi Muhammad Anwar Badkhashani","Language":"Dari","Description":"Dari","Direction":"rtl","Source":"https://quranenc.com/en/browse/dari_badkhashani","Translations":[{"SurahNumber":23,"VerseNumber":1,"Text":"به راستی که مؤمنان کامیاب و رستگار شدند"},{"SurahNumber":23,"VerseNumber":2,"Text":"آنانی که ایشان در نماز خود متواضع و ترسناک‌اند"},{"SurahNumber":23,"VerseNumber":3,"Text":"و آنانی که ایشان از (کار و سخن) بیهوده روی گردان‌اند"},{"SurahNumber":23,"VerseNumber":4,"Text":"و آنانی که ایشان زکات را می‌دهند"},{"SurahNumber":23,"VerseNumber":5,"Text":"و آنانی که ایشان شرمگاه‌های خود را (از حرام) نگاه می‌دارند"},{"SurahNumber":23,"VerseNumber":6,"Text":"مگر بر همسران یا کنیزان خود، که در این صورت سزاوار ملامتی و (مجازات) نیستند"},{"SurahNumber":23,"VerseNumber":7,"Text":"پس هر کس غیر از این را بجوید، پس ایشان همان تجاوز کنندگان‌اند"},{"SurahNumber":23,"VerseNumber":8,"Text":"و آنانی که ایشان امانت‌های خود را و عهد خود را رعایت می‌کنند"},{"SurahNumber":23,"VerseNumber":9,"Text":"و آنانی که ایشان بر نماز‌های خود محافظت می‌کنند"},{"SurahNumber":23,"VerseNumber":10,"Text":"این گروه ایشان وارثان‌اند"},{"SurahNumber":23,"VerseNumber":11,"Text":"آنانی که فردوس را به ارث می‌برند، آنها در آن همیشه‌اند"},{"SurahNumber":23,"VerseNumber":12,"Text":"و البته انسان (آدم) را از خلاصۀ از گِل آفریدیم"},{"SurahNumber":23,"VerseNumber":13,"Text":"باز او را (آدم را به اعتبار نسل وی) نطفۀ در قرارگاه استوار و محفوظ (رحم) قرار دادیم"},{"SurahNumber":23,"VerseNumber":14,"Text":"باز آن نطفه را به خون بسته تبدیل کردیم، پس آن خون بسته را به صورت پارۀ گوشت در آوردیم، پس آن پارۀ گوشت را استخوان‌ها ساختیم، پس از آن استخوان‌ها را با گوشت پوشانیدیم، باز او را به آفرینش دیگر (انسان زنده) آفریدیم، پس بسیار بزرگ است الله، بهترین آفرینندگان"},{"SurahNumber":23,"VerseNumber":15,"Text":"باز شما بعد از این مراحل حتما می‌میرید"},{"SurahNumber":23,"VerseNumber":16,"Text":"باز شما روز قیامت برانگیخته خواهید شد"},{"SurahNumber":23,"VerseNumber":17,"Text":"و البته بالای شما هفت راه (آسمان) آفریدیم، و ما هرگز از آفرینش غافل نبوده‌ایم"},{"SurahNumber":23,"VerseNumber":18,"Text":"و از آسمان آب را به اندازه فرود آوردیم و آن را در زمین جای دادیم. و همانا ما بر بردن آن تواناییم"},{"SurahNumber":23,"VerseNumber":19,"Text":"پس ما به وسیلۀ آن آب باغ‌هایی از درختان خرما و انگور را برای شما ایجاد کردیم که برای شما در آنها میوه‌های بسیار است، و از آنها می‌خورید"},{"SurahNumber":23,"VerseNumber":20,"Text":"و (همچنین با آن آب) درختی آفریدیم که در کوه طور سینا می‌روید (درخت زیتون و) روغن و طعام برای خورندگان است"},{"SurahNumber":23,"VerseNumber":21,"Text":"و البته برای شما در چهارپایان عبرت است که شما را از آنچه در شکم آنهاست می‌نوشانیم، و برای شما در آن منافع فراوان است و از آن می‌خورید"},{"SurahNumber":23,"VerseNumber":22,"Text":"و بر آنها و بر کشتی‌ها حمل می‌شوید"},{"SurahNumber":23,"VerseNumber":23,"Text":"و البته نوح را به‌سوی قومش فرستادیم پس گفت: ای قوم من! الله را بپرستید، شما هیچ معبود برحق غیر از الله ندارید. آیا (از عذاب الله و زوال نعمت او) نمی‌ترسید؟"},{"SurahNumber":23,"VerseNumber":24,"Text":"پس اشراف و سرانی از قومش که کافر بودند، گفتند: این مرد مگر انسانی همچون شما نیست، می‌خواهد بر شما برتری یابد، اگر الله می‌خواست حتما فرشته‌ها را می‌فرستاد، ما چنین سخنی را از پدران پیشین خود نشنیده‌ایم"},{"SurahNumber":23,"VerseNumber":25,"Text":"(و نیز گفتند) او نیست مگر مردی که در او اثر جنون است، پس تا مدتی دربارۀ او انتظار بکشید"},{"SurahNumber":23,"VerseNumber":26,"Text":"(نوح) گفت: ای پروردگارم! مرا نصرت ده در قبال آنکه مرا تکذیب کردند"},{"SurahNumber":23,"VerseNumber":27,"Text":"پس به او وحی فرستادیم که پیش چشم ما و وحی ما کشتی را بساز، پس وقتی فرمان ما رسید و تنور به فوران آمد، پس در آن از هر نوع حیوان، جفتی (نر و ماده) را سوار کن و خانواده ات را نیز سوار کن، مگر کسی از آنان که وعدۀ (حق) از پیش بر او مقرر شده است، و دربارۀ کسانی که ظلم کرده‌اند با من سخن مگو، زیرا آنان غرق شدنی‌اند"},{"SurahNumber":23,"VerseNumber":28,"Text":"پس چون تو و همراهانت بر کشتی قرار گرفتید (سوار شدید) پس بگو: همه ستایش‌ها مخصوص الله است که ما را از قوم ظالم نجات داد"},{"SurahNumber":23,"VerseNumber":29,"Text":"و (در وقت فرود آمدن) بگو: ای پروردگارم! مرا در جایی پر خیر و برکت فرود آور، و تو بهترین فرود آورندگانی"},{"SurahNumber":23,"VerseNumber":30,"Text":"يقيناً در این (قصۀ نوح) البته نشانه‌هایی است، و بدون شک (ما بندگان خود را) آزمایش کننده بودیم"},{"SurahNumber":23,"VerseNumber":31,"Text":"باز بعد از آنان قرنی دیگر را آفریدیم"},{"SurahNumber":23,"VerseNumber":32,"Text":"پس در میان‌شان پیغمبری از خودشان فرستادیم که (بگوید) تنها الله را بپرستید، زیرا جز او معبود به حقی ندارید. پس آیا (از شرک) پرهیز نمی‌کنید؟"},{"SurahNumber":23,"VerseNumber":33,"Text":"و اشراف قومش که کافر شده بودند و ملاقات روز آخرت را تکذیب نموده بودند و در زندگانی دنیا به آنان آسودگی داده بودیم، گفتند: این شخص جز انسانی مانند شما نیست، از آنچه شما می‌خورید، می‌خورد. و از آنچه شما می‌نوشید، می‌نوشد"},{"SurahNumber":23,"VerseNumber":34,"Text":"و (به پیروان خود گفتند:) اگر از انسانی مانند خود اطاعت کنید در آن صورت حتما زیانکار خواهید بود"},{"SurahNumber":23,"VerseNumber":35,"Text":"آیا به شما وعده می‌دهد که چون مردید و خاک و استخوان شدید باز شما (بار دیگر زنده می‌گردید و از قبرها) بیرون آورده خواهید شد؟"},{"SurahNumber":23,"VerseNumber":36,"Text":"آنچه وعده داده می‌شوید، دور اندر دور است"},{"SurahNumber":23,"VerseNumber":37,"Text":"جز زندگانی این جهان ما (هیچ زندگی و حیاتی) وجود ندارد (گروهی از ما) زنده می‌شویم، و ما برانگیخته نخواهیم شد"},{"SurahNumber":23,"VerseNumber":38,"Text":"و او جز مردی نیست که بر الله دروغ بسته است و ما تصدیق کننده او نیستیم"},{"SurahNumber":23,"VerseNumber":39,"Text":"گفت: ای پروردگارم! به سبب اینکه مرا دروغگوی شمردند، نصرتم ده"},{"SurahNumber":23,"VerseNumber":40,"Text":"الله فرمود: بعد از مدت اندک (از کفر و عنادشان) سخت پشیمان خواهند شد"},{"SurahNumber":23,"VerseNumber":41,"Text":"پس ناگهان صدای بلند (و مرگبار) نظر به وعدۀ راست، ایشان را فرا گرفت، پس آنان را (مانند) خس و خاشاک (که سیل بر روی آب حمل می‌کند) گردانیدیم، پس دوری و هلاکت باد بر قوم ظالم"},{"SurahNumber":23,"VerseNumber":42,"Text":"باز بعد از ایشان نسل‌های (امت‌های) دیگر را آفریدیم"},{"SurahNumber":23,"VerseNumber":43,"Text":"هیچ امتی نه از اجل مقرر خود سبقت می‌کند و نه پس می‌ماند"},{"SurahNumber":23,"VerseNumber":44,"Text":"باز پیغمبران خود را یکی پس از دیگری فرستادیم، هرگاه پیغمبری برای (هدایت) امتی آمد، او را تکذیب کردند، ما هم یکی را (در هلاکت) تابع دیگری گردانیدیم و (به دیار نیستی فرستادیم و داستان عذاب) آنان را (برای مردم) افسانه ساختیم. پس دوری و هلاکت باد بر قومی که ایمان نمی‌آورند"},{"SurahNumber":23,"VerseNumber":45,"Text":"باز موسی و برادرش هارون را با معجزه‌ها و دلایل روشن خود فرستادیم"},{"SurahNumber":23,"VerseNumber":46,"Text":"به‌سوی فرعون و سران قوم او، ولی آنان تكبر ورزیدند و قوم سرکش و متکبر بودند"},{"SurahNumber":23,"VerseNumber":47,"Text":"پس گفتند: آیا به دو انسانی که مانند خود ما هستند ایمان آوریم، حال آنکه قوم آنها بندگان (خدمت‌گذاران) ما هستند؟"},{"SurahNumber":23,"VerseNumber":48,"Text":"در نتیجه، آن دو (موسی و هارون) را تکذیب کردند، پس از جملۀ هلاک شدگان گشتند"},{"SurahNumber":23,"VerseNumber":49,"Text":"و يقينا به موسی کتاب (تورات) دادیم تا راهیاب گردند"},{"SurahNumber":23,"VerseNumber":50,"Text":"و پسر مریم و مادرش را آیتی گردانیدیم. و آن دو را در زمین بلند جای دادیم که برخوردار از آب روان و محل آرامی بود"},{"SurahNumber":23,"VerseNumber":51,"Text":"ای پیغمبران! از چیزهای پاکیزه و حلال بخورید و کارهای نیک کنید، يقينا من به آنچه انجام می‌دهید، دانا هستم"},{"SurahNumber":23,"VerseNumber":52,"Text":"در حقیقت این امت شما، امت یگانه است و من پروردگار شما هستم، پس تنها از من بترسید"},{"SurahNumber":23,"VerseNumber":53,"Text":"(اما مردم) کار دین خود را در میان خود پراگنده ساختند. و هر گروه به آنچه نزد آنهاست (در حالیکه آن را از خود وضع کرده‌اند) شادمان هستند"},{"SurahNumber":23,"VerseNumber":54,"Text":"پس آنان را تا مدتی در جهل و گمراهی که در آن غرقند، بگذار"},{"SurahNumber":23,"VerseNumber":55,"Text":"آیا می‌پندارند که آنچه از مال و فرزندان به آنان مدد می‌کنیم،"},{"SurahNumber":23,"VerseNumber":56,"Text":"(به خاطر آن است که) ما به نفع‌شان شتاب می‌کنیم؟! نه، بلکه نمی‌فهمند (که ما ایشان را به تدریج می‌گیریم)"},{"SurahNumber":23,"VerseNumber":57,"Text":"بی‌گمان آنان که ایشان از ترس پروردگارشان هراسان‌اند"},{"SurahNumber":23,"VerseNumber":58,"Text":"و آنان که ایشان به آیات پروردگار خویش ایمان می‌آورند"},{"SurahNumber":23,"VerseNumber":59,"Text":"و آنان که ایشان به پروردگار خویش شریک مقرر نمی‌کنند"},{"SurahNumber":23,"VerseNumber":60,"Text":"و آنان که ایشان آنچه را باید (در راه الله) بدهند، می‌دهند. در حالیکه دل‌هایشان ترسان است از اینکه به‌سوی پروردگارشان باز می‌گردند"},{"SurahNumber":23,"VerseNumber":61,"Text":"آنان‌اند که برای کارهای نیک می‌شتابند و آنان در انجام آن پیشتاز‌اند"},{"SurahNumber":23,"VerseNumber":62,"Text":"و هیچ کس را مکلف نمی‌سازیم مگر به قدر توانش. و نزد ما کتابی است که به حق سخن می‌گوید و به آنان هیچ ظلم کرده نمی‌شود"},{"SurahNumber":23,"VerseNumber":63,"Text":"بلکه دل‌هایشان از این (قرآن) در غفلت غرق است و آنان غیر از این (کار زشت) کارهای زشت دیگری دارند که انجام دهندۀ آنند"},{"SurahNumber":23,"VerseNumber":64,"Text":"(آنها در غفلت‌اند) تا آن که خوشگذرانان ایشان را به عذاب گرفتار می‌کنیم، پس ناگهان شور و فریاد می‌کنند"},{"SurahNumber":23,"VerseNumber":65,"Text":"(به آنها گفته می‌شود) امروز شور و فریاد نکنید، چون شما از جانب ما قطعا یاری و مدد نمی‌شود"},{"SurahNumber":23,"VerseNumber":66,"Text":"(زیرا) آيات من بر شما خوانده می‌شد، ولی شما بر عقب تان باز می‌گشتید"},{"SurahNumber":23,"VerseNumber":67,"Text":"در حالیکه بر مردم (به سبب متولی بودن خانۀ کعبه) تکبر می‌ورزیدید، شب‌ها (در جلسات خود) در بارۀ قرآن بدگویی می‌کردید"},{"SurahNumber":23,"VerseNumber":68,"Text":"آیا در این سخن تدبر نکردند، یا چیزی برایشان آمده که برای پدران پیشین آنها نیامده بود؟"},{"SurahNumber":23,"VerseNumber":69,"Text":"و یا اینکه پیغمبر خود را نشناختند، پس به این سبب او را انکار می‌کنند؟"},{"SurahNumber":23,"VerseNumber":70,"Text":"یا می‌گویند: او دیوانه است؟ (نه، چنین نیست) بلکه او حق را برایشان آورده است. لیکن بیشترشان حق را دوست ندارند"},{"SurahNumber":23,"VerseNumber":71,"Text":"و اگر حق از هوی و هوس‌هایشان پیروی می‌کرد، حتما آسمان‌ها و زمین و هر که در آنهاست، تباه می‌شد. بلکه پند و عبرت‌شان را بر آنها آورده‌ایم، اما آنان از پند و نصیحت‌نامه خود روی گردان‌اند"},{"SurahNumber":23,"VerseNumber":72,"Text":"یا از آنان مزد می‌طلبی؟ پس رزق و مزد پروردگارت بهتر است. و او بهترین روزی دهندگان است"},{"SurahNumber":23,"VerseNumber":73,"Text":"(حال آنکه) به يقين تو آنها را به راه راست می‌خوانی"},{"SurahNumber":23,"VerseNumber":74,"Text":"و یقینا کسانی که به آخرت ایمان نمی‌آورند، از راه راست (به راه‌های گمراهی) منحرف شده‌اند"},{"SurahNumber":23,"VerseNumber":75,"Text":"و اگر بر آنها رحم کنیم و رنج و سختی که به آنان رسیده (از آنان) برطرف سازیم، باز هم حیران و سرگردان در سرکشی و طغیان خود پا فشاری می‌کنند"},{"SurahNumber":23,"VerseNumber":76,"Text":"و البته آنان را به عذاب گرفتار کردیم، ولی برای پروردگارشان نه فروتنی و عاجزی کردند و نه به زاری افتادند"},{"SurahNumber":23,"VerseNumber":77,"Text":"تا آن که دری از عذاب شدید بر آنان گشودیم، ناگهان در آن عذاب، ناامید (از نجات) شدند"},{"SurahNumber":23,"VerseNumber":78,"Text":"و او ذاتی است که برای شما گوش و چشم‌ها و دل‌ها را آفرید، اما چه اندک شکر می‌گذارید"},{"SurahNumber":23,"VerseNumber":79,"Text":"و او ذاتی است که شما را در زمین منتشر و پراگنده ساخت. و به‌سوی او محشور خواهید شد"},{"SurahNumber":23,"VerseNumber":80,"Text":"و او ذاتی است که زنده می‌کند و می‌میراند، و اختلاف شب و روز از (فرمان) اوست. آیا نمی‌فهمید؟"},{"SurahNumber":23,"VerseNumber":81,"Text":"بلکه (کفار مکه) گفتند مانند آنچه پیشینیان گفته بودند"},{"SurahNumber":23,"VerseNumber":82,"Text":"گفتند: آیا چون بمیریم و خاک و استخوان‌هایی چند شویم، آیا برانگیخته خواهیم شد؟"},{"SurahNumber":23,"VerseNumber":83,"Text":"البته این وعده به ما، و در گذشته به پدران ما (نیز) داده شده است، اما این، چیزی جز افسانه‌های پیشینیان نیست"},{"SurahNumber":23,"VerseNumber":84,"Text":"بگو: زمین و کسانی که در آن هستند در تصرف کیست؟ اگر می‌دانید"},{"SurahNumber":23,"VerseNumber":85,"Text":"زودا که گویند: همه (از الله و) در تصرف الله است. بگو: آیا پند نمی‌گیرید؟"},{"SurahNumber":23,"VerseNumber":86,"Text":"بگو: پروردگار آسمان‌های هفتگانه و پروردگار عرش بزرگ کیست؟"},{"SurahNumber":23,"VerseNumber":87,"Text":"خواهند گفت: این همه از الله است. بگو: پس چرا پرهیزگار نمی‌شوید؟"},{"SurahNumber":23,"VerseNumber":88,"Text":"بگو: کیست آن که پادشاهی هر چیزی در دست اوست؟ و او ذاتی است که پناه می‌دهد، و در برابر (عذاب) او (به کسی) پناه داده نمی‌شود، اگر می‌دانید"},{"SurahNumber":23,"VerseNumber":89,"Text":"زودا که گویند: همه (از الله و) در تصرف الله است. بگو: پس از کجا فریب داده می‌شوید (مانند افسون شده)؟"},{"SurahNumber":23,"VerseNumber":90,"Text":"بلکه حق را برای آنها آورده‌ایم، و البته آنان دروغگو هستند"},{"SurahNumber":23,"VerseNumber":91,"Text":"الله هیچ فرزندی نگرفته است و هیچ معبودی با او نبوده است، (اگر چنین می‌بود) هر معبودی آنچه را آفریده بود، با خود می‌برد، و حتما بعضی از آنان بر بعضی دیگر غالب می‌شدند، (لذا) منزه و پاک است الله از آنچه (کافران در حق او) وصف می‌کنند"},{"SurahNumber":23,"VerseNumber":92,"Text":"(الله) دانای پنهان و آشکار است، پس برتر است الله از آنچه مشرکین با او شریک مقرر می‌کنند"},{"SurahNumber":23,"VerseNumber":93,"Text":"بگو: ای پروردگارم! اگر آنچه را که به آنان وعده داده شده است به من نشان دهی"},{"SurahNumber":23,"VerseNumber":94,"Text":"ای پروردگارم! پس مرا (در آن وقت) در جملۀ قوم ظالم قرار مده"},{"SurahNumber":23,"VerseNumber":95,"Text":"و به راستی ما بر آن تواناییم که آنچه را به آنان وعده می‌دهیم، به تو نشان دهیم"},{"SurahNumber":23,"VerseNumber":96,"Text":"بدی را به روشی که آن بهتر است دفع کن، ما به آنچه وصف می‌کنند داناتریم"},{"SurahNumber":23,"VerseNumber":97,"Text":"و بگو: ای پروردگارم! از وسوسه‌های شیاطین به تو پناه می‌برم"},{"SurahNumber":23,"VerseNumber":98,"Text":"و (ای پروردگارم) از این که شیاطین پیش من حاضر شوند، به تو پناه می‌برم"},{"SurahNumber":23,"VerseNumber":99,"Text":"تا آن که مرگ به‌سوی یکی از آنان آید، گوید: ای پروردگارم! مرا (به دنیا) باز گردانید"},{"SurahNumber":23,"VerseNumber":100,"Text":"تا در سرایی که (فرصت‌ها را) از دست داده بودم، کار نیک انجام دهم. نه، هرگز! چون آن سخنی است که او گویندۀ آن (تنها بر زبان) است، و پیش روی آنها حایلی است تا روزی که برانگیخته شوند"},{"SurahNumber":23,"VerseNumber":101,"Text":"پس چون در صور دمیده شود، پس هیچگونه نسبت قرابت در میان‌شان نمی‌ماند و (در آن روز) از یکدیگر نمی‌پرسند"},{"SurahNumber":23,"VerseNumber":102,"Text":"پس کسانی که میزان اعمال نیک‌شان سنگین باشد، پس این گروه، ایشان نجات یافته‌گان‌اند"},{"SurahNumber":23,"VerseNumber":103,"Text":"و کسانی که کفّۀ اعمال نیک‌شان سبک باشد، اینان خویشتن را خساره مند نموده‌اند، و در جهنم همیشه خواهند ماند"},{"SurahNumber":23,"VerseNumber":104,"Text":"و آتش دوزخ چهره‌هایشان را می‌سوزاند، و آنها در آنجا غمگین و ترش روی‌اند"},{"SurahNumber":23,"VerseNumber":105,"Text":"آیا آیات من بر شما خوانده نمی‌شد، ولی شما آنها را دروغ می‌پنداشتید؟"},{"SurahNumber":23,"VerseNumber":106,"Text":"می‌گویند: ای پروردگار ما! بدبختی (لذت‌ها و شهوات) ما بر ما غالب شد، و مردم گمراه بودیم"},{"SurahNumber":23,"VerseNumber":107,"Text":"ای پروردگار ما! ما را از این جا بیرون کن، پس اگر باز (به سوی کفر و شرک) برگشتیم، پس در این صورت ظالم خواهیم بود"},{"SurahNumber":23,"VerseNumber":108,"Text":"(الله) فرماید: با ذلت و رسوایی داخل شوید و با من سخن نگویید"},{"SurahNumber":23,"VerseNumber":109,"Text":"چون گروهی از بندگان من می‌گفتند: ای پروردگار ما! ایمان آوردیم، پس ما را بیامرز و به ما رحم کن، و تو بهترین رحم کنندگانی"},{"SurahNumber":23,"VerseNumber":110,"Text":"پس شما آنها را به تمسخر گرفتید، تا جایی (که غافل شدید و) ذکر و عبادت مرا از یادتان برد، و شما بر آنان (بندگان مخلص من) می‌خندیدید"},{"SurahNumber":23,"VerseNumber":111,"Text":"البته من هم امروز به سبب صبرشان (در برابر اذیت و تمسخر شما) به آنان این طور پاداش دادم و تنها آنان رستگاران‌اند"},{"SurahNumber":23,"VerseNumber":112,"Text":"(الله از ایشان می‌پرسد:) چه مدت، به عدد سال‌ها در روی زمین ماندید؟"},{"SurahNumber":23,"VerseNumber":113,"Text":"(در جواب) گویند: یک روز یا بخشی از یک روز ماندیم، پس از شمارکنندگان بپرس"},{"SurahNumber":23,"VerseNumber":114,"Text":"الله می‌فرماید: جز اندکی درنگ نکردید، کاش شما می‌دانستید"},{"SurahNumber":23,"VerseNumber":115,"Text":"آیا پنداشتید که شما را بیهوده آفریده‌ایم، و این که به‌سوی ما بازگردانده نمی‌شوید؟"},{"SurahNumber":23,"VerseNumber":116,"Text":"پس برتر است الله (از این که جهان را بیهوده خلق کند و او) پادشاه برحق است، هیچ معبودی برحق غير از او نیست، اوست پروردگار عرش بزرگ گرامی"},{"SurahNumber":23,"VerseNumber":117,"Text":"و هر کس با الله معبود دیگری را بخواند که هیچ دلیلی بر حقانیت آن ندارد. پس حساب او تنها با الله است. يقينا کافران رستگار نمی‌شوند"},{"SurahNumber":23,"VerseNumber":118,"Text":"و بگو: پروردگارم! (مرا) بیامرز و (بر من) رحم کن، زیرا تو بهترین رحم کنندگانی"},{"SurahNumber":24,"VerseNumber":1,"Text":"این سوره‌ای است که آن را نازل کرده‌ایم و (عمل به احکام) آن را فرض گردانیدیم و در آن آیات روشن و واضح نازل کردیم، تا شاید یادآور شوید"},{"SurahNumber":24,"VerseNumber":2,"Text":"زن و مرد زناکار (که هنوز ازدواج نکرده‌اند) به هر یک از آنان صد تازیانه بزنید. و اگر به الله و روز قیامت ایمان دارید، نباید در (تنفيذ حكم) دین الله درباره آنان دچار دلسوزی شوید. و باید گروهی از مؤمنان بر عذاب ایشان حاضر باشند"},{"SurahNumber":24,"VerseNumber":3,"Text":"مرد زناکار مگر با زن زناکار یا مشرک ازدواج نمی‌کند. و زن زناکار را جز مرد زناکار و یا مرد مشرک به زنی نمی‌گیرد، این بر مؤمنان حرام شده است"},{"SurahNumber":24,"VerseNumber":4,"Text":"و کسانی که به زنان پاکدامن مؤمن نسبت زنا می‌دهند، باز چهار گواه نمی‌آورند، به آنان هشتاد تازیانه بزنید، و هرگز شهادت آنان را قبول نکنید، و این گروه، البته فاسقان‌اند"},{"SurahNumber":24,"VerseNumber":5,"Text":"مگر آنان که پس از این توبه کردند و (عمل خود را) اصلاح کردند. پس بدون شک الله آمرزگار (و) مهربان است"},{"SurahNumber":24,"VerseNumber":6,"Text":"و کسانی که به زنان خود نسبت زنا می‌دهند و جز خودشان گواهانی دیگر ندارند، پس شهادت یکی از ایشان این است که چهار بار به نام الله قسم یاد کند که او از راستگویان است"},{"SurahNumber":24,"VerseNumber":7,"Text":"و پنجمین شهادت او این است که (بگوید) لعنت الله بر او باد، اگر از دروغگویان باشد"},{"SurahNumber":24,"VerseNumber":8,"Text":"و عذاب از آن (زن) ساقط می‌شود در صورتی که چهار بار (به الله سوگند بخورد و) گواهی دهد که شوهرش از دروغگویان است"},{"SurahNumber":24,"VerseNumber":9,"Text":"و در مرتبۀ پنجم آن زن بگوید: غضب الله بر وی باد اگر او (شوهرش) از راستگویان باشد"},{"SurahNumber":24,"VerseNumber":10,"Text":"و اگر فضل الله و رحمت او بر شما نمی‌بود (البته دچار عذاب می‌شدید) و اینکه الله توبه‌پذیرِ حکیم است"},{"SurahNumber":24,"VerseNumber":11,"Text":"البته کسانی که تهمت بزرگ را در میان آورده‌اند، گروهی از خود شما هستند، این تهمت را برای خود شر نپندارید، بلکه آن برایتان خیر است، بر عهدۀ هر کدام از آنان که مرتکب آن شده است، سهمی از گناه است. و آن کس از ایشان که بخش بزرگ آن (تهمت) را عهده دار شده است، برایش عذاب بزرگ خواهد بود"},{"SurahNumber":24,"VerseNumber":12,"Text":"چرا وقتی که این تهمت را شنیدید، مردان و زنان مؤمن در حق خویش گمان نیک نکردند (به خود قیاس نکردند) و نگفتند: این دروغ آشکار است؟"},{"SurahNumber":24,"VerseNumber":13,"Text":"چرا (افتراگران) برای اثبات آن (تهمت) چهار گواه نیاوردند؟ پس چون گواهان را نیاوردند، لذا آنان در نزد الله دروغگو هستند"},{"SurahNumber":24,"VerseNumber":14,"Text":"و اگر فضل الله و رحمت او در دنیا و آخرت بر شما نبود، البته به سبب دخالت تان در کار تهمت (به عائشه)، عذاب بزرگ به شما می‌رسید"},{"SurahNumber":24,"VerseNumber":15,"Text":"چون آن (شایعۀ زشت) را از زبان یکدیگر می‌گرفتید و با زبان‌های خویش چیزی می‌گفتید که علم و اطلاعی از آن نداشتید. و آن را سهل و ساده تلقی می‌کردید، در حالیکه آن (گناه و مجازاتش) نزد الله بسیار بزرگ است"},{"SurahNumber":24,"VerseNumber":16,"Text":"چرا وقتی آن (بهتان بزرگ و ناروا) را شنیدید، نگفتید: برای ما سزاوار نیست که به آن سخن بگوییم، (ای الله) تو را به پاکی یاد می‌کنیم، این بهتانی بزرگ است؟"},{"SurahNumber":24,"VerseNumber":17,"Text":"الله به شما اندرز می‌دهد که هرگز به مانند آن بازنگردید، اگر مؤمن هستید"},{"SurahNumber":24,"VerseNumber":18,"Text":"الله برای شما آیات خود را بیان می‌کند و الله دانای با حکمت است"},{"SurahNumber":24,"VerseNumber":19,"Text":"البته کسانی که دوست دارند فاحشه و بی‌حیایی در میان مؤمنان شایع گردد، ایشان در دنیا و آخرت عذاب دردناکی دارند، و الله (رازهای سینه‌ها را) می‌داند و شما نمی‌دانید"},{"SurahNumber":24,"VerseNumber":20,"Text":"و اگر فضل و رحمت الله بر شما نبود (حتما شما را در مقابل بهتان و شایعات تان مجازات می‌کرد) و اینکه الله مشفق (و) مهربان است"},{"SurahNumber":24,"VerseNumber":21,"Text":"ای کسانی که ایمان آورده‌اید، از گام‌های شیطان پیروی مکنید. و هرکس از گام‌های شیطان پیروی کند (بداند) که او به فحشا و منکر دستور می‌دهد و اگر فضل الله و رحمت وی بر شما نبود، هرگز کسی از شما (از گناه) پاک نمی‌گردید، ولی الله هرکس را که بخواهد پاک می‌گرداند، و الله شنواى داناست"},{"SurahNumber":24,"VerseNumber":22,"Text":"و کسانی از شما که صاحبان فضیلت (در دین) هستند و توانمندان شما (در ثروت)، نباید قسم بخورند که به خویشاوندان و بینوایان و مهاجران در راه الله چیزی ندهند، و باید که عفو کنند و باید گذشت کنند. آیا دوست ندارید که الله شما را بیامرزد؟ و الله آمرزنده (و) مهربان است"},{"SurahNumber":24,"VerseNumber":23,"Text":"(همانا کسانی که زنان پاکدامن و بی‌خبر )از بدکاری) و مؤمن را به زنا متهم می‌سازند، در دنیا و آخرت لعنت شده‌اند، و عذاب بزرگ در پیش دارند"},{"SurahNumber":24,"VerseNumber":24,"Text":"روزی که زبان‌ها و دست‌ها و پاهایشان بر آنچه می‌کردند، گواهی می‌دهند"},{"SurahNumber":24,"VerseNumber":25,"Text":"در آن روز، الله جزای شایستۀ آنان را بطور کامل و بی‌کم و کاست به ایشان می‌دهد، و خواهند دانست که الله همان (معبود) حق آشکار است"},{"SurahNumber":24,"VerseNumber":26,"Text":"زنان پلید برای مردان پلیدند و مردان پلید برای زنان پلیدند. و زنان پاکیزه سزاوار مردان پاک‌اند و مردان پاکیزه سزاوار زنان پاک‌اند، این گروه از آنچه (منافقان) می‌گویند، مبرا و منزه هستند. برایشان آمرزش و رزق نیکوست"},{"SurahNumber":24,"VerseNumber":27,"Text":"ای کسانی که ایمان آورده‌اید! وارد خانه‌هایی غیر از خانه‌های خود مشوید تا آنکه اجازه بگیرید و بر اهل آن خانه سلام گویید، این کار برای شما بهتر است، تا شاید پند گیرید و یادآور شوید"},{"SurahNumber":24,"VerseNumber":28,"Text":"پس اگر کسی را در آن (خانه‌ها) نیافتید، پس داخل آن نشوید، تا اینکه به شما اجازه داده شود. و اگر به شما گفته شود: برگردید، پس برگردید که برای شما بهتر و پاکیزه‌تر است. و الله به آنچه می‌کنید داناست"},{"SurahNumber":24,"VerseNumber":29,"Text":"بر شما گناهی نیست که به خانه‌های غیر مسکونی داخل شوید که در آنجا متاعی دارید. و الله می‌داند آنچه را آشکار می‌کنید و آنچه را می‌پوشانید"},{"SurahNumber":24,"VerseNumber":30,"Text":"به مردان مؤمن بگو: چشمان خود را (از نگاه به نامحرمان) بپوشند و شرمگاه خود را حفظ کنند و پاکدامنی ورزند، این برایشان پاکیزه‌تر است، زیرا الله از آنچه انجام می‌دهند، آگاه است"},{"SurahNumber":24,"VerseNumber":31,"Text":"و به زنان مؤمن بگو: چشمان خود را (از نامحرمان) بپوشند و شرمگاه خود را حفظ کنند و پاکدامنی ورزند. و زینت خود را ظاهر نسازند مگر آنچه که از آن آشکار است. و باید که چادرهای خود را بر گریبان‌های خود بیاندازند، و زینت خود را آشکار نسازند مگر برای شوهران خود، یا پدارن خود یا پدران شوهران خود، یا پسران خود یا پسران شوهران خود، یا برادرن خود یا پسران برادران خود، یا پسران خواهران خود، یا زنان مسلمان (هم جنس) خودشان، یا کنیزان خود، یا مردان بی‌رغبت (به زنان) که تابع خانوادۀ شمایند. و کودکانی که بر شرمگاه زنان اطلاع نیافته‌اند. و نباید زمین را با پاهای خود بکوبند تا آنچه از زینت‌شان را که پنهان می‌دارند، معلوم گردد. و ای مومنان! همگی به دربار الله توبه کنید تا رستگار شوید"},{"SurahNumber":24,"VerseNumber":32,"Text":"و مردان و زنان بی‌همسر و بردگان و کنیزان صالح خود را (که سزاوار ازدواج هستند) به نکاح بدهید، اگر فقیر باشند الله آنان را از فضل خود غنی و بی‌نیاز خواهد کرد و الله دارای فضل گشاده (و) داناست"},{"SurahNumber":24,"VerseNumber":33,"Text":"و آنان که اسباب ازدواج را نمی‌یابند باید پاکدامنی پیشه کنند، تا آنکه الله آنان را از فضل خود توانگر و بی‌نیاز گرداند. و کسانی از بردگان تان که خواستار قرار داد «کتابت» برای آزاد شدن هستند، اگر توانایی پرداخت قرار داد «کتابت» را در ایشان یافتید، پس با آنان قرارداد ببندید. و از مال الله که به شما ارزانی داشته است به آنان بدهید، و همچنین کنیزان خود را مجبور به زنا نکنید اگر آنان خواستند عفیف و پاکدامن باشند، برای این که بهرۀ زودگذر زندگانی دنیا را بدست آرید. و هر کس آنان را (بر زنا) اجبار کند، يقينا الله پس از اجبار کردنشان (نسبت به آنها) آمرزندۀ مهربان است"},{"SurahNumber":24,"VerseNumber":34,"Text":"و بدون شک به‌سوی شما آیات روشن و مثلی از (حال) کسانی که پیش از شما گذشتند و پندی برای پرهیزگاران نازل کردیم"},{"SurahNumber":24,"VerseNumber":35,"Text":"الله ایجادکنندۀ نور آسمان‌ها و زمین است. مثل نور او مانند چراغدانی است که در آن چراغی باشد و آن چراغ نیز در قندیلی قرار گیرد. آن قندیل گویی ستارۀ درخشان است که افروخته می‌شود (با روغنی) از درخت بابرکت زیتونی، که نه شرقی است و نه غربی، نزدیک است که روغنش روشنی بخشد، هرچند آتشی به آن نرسیده باشد. نوری است بر روی نور. الله هر کس را بخواهد با نور خود هدایت می‌کند. و الله برای مردم مثل‌ها می‌زند، و الله به همه چیز داناست"},{"SurahNumber":24,"VerseNumber":36,"Text":"(و آن چراغ) در خانه‌هایی است که الله حکم کرده که (قدر و منزلت) آنها رفعت یابد و نام او در آنجا یاد شود و صبح و شام در آن (خانه‌ها)‌ او را تسبیح می‌گویند"},{"SurahNumber":24,"VerseNumber":37,"Text":"مردانی که هیچ تجارت و خرید و فروشی آنان را از یاد الله، و برپا نمودن نماز، و دادن زکات غافل نمی‌سازد، از روزی می‌ترسند که دل‌ها و دیده‌ها در آن دگرگون می‌گردد"},{"SurahNumber":24,"VerseNumber":38,"Text":"تا الله به عوض بهترینِ آنچه کرده‌اند، به آنان ثواب بدهد، و از فضل خویش بیشتر به آنان می‌دهد، و الله هر کسی را که بخواهد، بی‌حساب روزی می‌دهد"},{"SurahNumber":24,"VerseNumber":39,"Text":"و آنان که کفر ورزیدند، اعمالشان مانند سراب در دشت هموار است که (فرد) تشنه آنرا آبی گمان می‌کند، تا چون به آن نزدیک شود آن را چیزی نیابد، و الله را نزد خود یابد و حسابش را تمام و کامل به او بدهد، و الله سريع الحساب است"},{"SurahNumber":24,"VerseNumber":40,"Text":"یا (اعمال كفار) مانند تاریکی‌هایی در بحر عمیق است که موجی آن را می‌پوشاند که بر روی آن موج است و بر روی آن نیز ابر است، تاریکی‌هایی است که بعضی از آنها بر روی بعضی دیگر قرار گرفته است، چون (شخص مبتلا در تاریکی‌های داخل بحر) دستش را بیرون کند، نزدیک نیست آن را ببیند. و کسی که الله نوری برایش قرار نداده باشد، برای او نوری نیست"},{"SurahNumber":24,"VerseNumber":41,"Text":"آیا ندانسته‌ای که همه کسانی که در آسمان‌ها و زمین هستند، الله را به پاکی یاد می‌کنند؟! و پرندگان که (در حال پرواز) بال گشوده‌اند نیز (او را تسبیح می‌گویند؟!) هریک از آنان نماز و تسبیح خود را دانسته است و الله به آنچه می‌کنند، داناست"},{"SurahNumber":24,"VerseNumber":42,"Text":"و پادشاهی آسمان‌ها و زمین مخصوص الله است و بازگشت (همۀ شما) به‌سوی الله است"},{"SurahNumber":24,"VerseNumber":43,"Text":"آیا ندیدی که الله ابرهایی را می‌راند، باز میان (اجزای) آن پیوند می‌دهد، باز آنها را متراکم می‌گرداند، پس می‌بینی که قطره‌های باران از لابلای آن بیرون می‌ریزد. و از ابرهایِ کوه مانند ژاله فرود می‌آورد، پس آن را به هر کس بخواهد می‌رساند و آن را از هر کس که بخواهد باز می‌دارد. نزدیک است درخشش برق آن چشم‌ها را برباید"},{"SurahNumber":24,"VerseNumber":44,"Text":"الله شب و روز را می‌گرداند، البته در این (کار) عبرت بزرگی است برای کسانی که بصیرت داشته باشند"},{"SurahNumber":24,"VerseNumber":45,"Text":"و الله هر جنبده‌ای را از آب آفریده است، پس بعضی از آنها بر شکم خود راه می‌روند و بعضی از آنها بر روی دو پا راه می‌روند و بعضی از آنها بر روی چهارپا راه می‌روند. الله هر چه بخواهد می‌آفریند. البته الله بر هر چیز قادر است"},{"SurahNumber":24,"VerseNumber":46,"Text":"البته ما آیات روشنگر را نازل کردیم و الله هر که را بخواهد به راه راست هدایت می‌کند"},{"SurahNumber":24,"VerseNumber":47,"Text":"و (منافقان) می‌گویند: به الله و به پیغمبر ایمان آوردیم و اطاعت کردیم، باز گروهی از آنها بعد از این (اعتراف) روی می‌گردانند و ایشان مؤمن نیستند"},{"SurahNumber":24,"VerseNumber":48,"Text":"و چون به سوى الله و پیغمبرش دعوت داده شوند تا در میان‌شان حکم و فیصله کند، ناگهان گروهی از آنها رویگردانند"},{"SurahNumber":24,"VerseNumber":49,"Text":"و اگر حق به جانب آنان باشد، گردن نهاده به‌سوی او می‌آیند"},{"SurahNumber":24,"VerseNumber":50,"Text":"آیا در دل‌هایشان مرض (نفاق) است یا اینکه به شک افتاده‌اند؟ یا می‌ترسند که الله و پیغمبرش بر آنان ظلم کنند؟ (نه) بلکه خود ایشان ظالمان‌اند"},{"SurahNumber":24,"VerseNumber":51,"Text":"سخن مؤمنان وقتی که به سوى الله و پیغمبرش خوانده شوند، تا میان‌شان فيصله کند تنها این است که می‌گویند: شنیدیم و اطاعت کردیم و این گروه همان رستگاران‌اند"},{"SurahNumber":24,"VerseNumber":52,"Text":"و هر کس از الله و پیغمبرش اطاعت کند و از الله بترسد و از (عذاب) او خود را نگاه دارد، پس ایشانند که کامیاب‌اند"},{"SurahNumber":24,"VerseNumber":53,"Text":"و (منافقان) به الله قسم خوردند به مؤكدترین قسم‌های خود که اگر به آنها فرمان دهی (که برای جهاد بیرون روند) البته بیرون می‌شوند، بگو: قسم مخورید، اطاعت پسندیده (از شما) مطلوب است، چون الله از آنچه می‌کنید، با خبر است"},{"SurahNumber":24,"VerseNumber":54,"Text":"بگو: از الله اطاعت کنید و از پیغمبر (نیز) اطاعت کنید، پس اگر روی گردانند (بدانند که به رسول ما زیانی نرسانده‌اند) زیرا بر عهدۀ او تنها چیزی است که به آن مکلف شده است. و بر عهدۀ شما هم چیزی است که به آن مکلف هستید. اما اگر او را اطاعت کنید، راهیاب می‌شوید. و بر عهدۀ پیغمبر ما جز ابلاغ آشکار نیست"},{"SurahNumber":24,"VerseNumber":55,"Text":"الله به کسانی از شما که ایمان آورده و کارهای شایسته کرده‌اند، وعده داده است که حتما آنان را در زمین جانشین خواهد کرد، طوری که آنانی را که پیش از ایشان بودند جانشین ساخت، و آن دینی را که برایشان پسندیده است به نفع‌شان پابرجا و برقرار خواهد ساخت، و بیم‌شان را به ایمنی تبدیل خواهد کرد؛ چون مرا پرستش می‌کنند و چیزی را با من شریک نمی‌سازند. و هر کس پس از این کافر شود، پس این گروه همان فاسقان‌اند"},{"SurahNumber":24,"VerseNumber":56,"Text":"و نماز را برپا کنید و زکات را بدهید و از پیغمبر اطاعت کنید، تا بر شما رحم شود"},{"SurahNumber":24,"VerseNumber":57,"Text":"گمان مبر که کافران عاجزکننده در زمین‌اند. و جایگاه‌شان دوزخ است و بد جای بازگشت است"},{"SurahNumber":24,"VerseNumber":58,"Text":"ای کسانی که ایمان آورده‌اید! حتما باید غلامان و کنیزانتان و کسانی از شما که به (سن) بلوغ نرسیده‌اند، در سه وقت از شما اجازه بگیرند، پیش از نماز صبح و نیم روز، هنگامی که لباس‌های خود را بیرون می‌آورید، و بعد از نماز خفتن. (این) سه وقت برایتان (اوقات) خلوت است. غیر از این (سه وقت) بر شما و بر آنان گناهی نیست، چرا که ایشان در اطراف شما در رفت و آمدند، و شما نیز بر همدیگر وارد می‌شوید. الله این چنین آیات را برایتان روشن می‌سازد، و الله دانای باحکمت است"},{"SurahNumber":24,"VerseNumber":59,"Text":"و چون اطفال شما به سن (بلوغ) رسیدند، باید از شما اجازه بگیرند، مانند کسانی که پیش از آنان بودند، اجازه می‌گرفتند. الله این چنین آیاتش را برایتان روشن می‌سازد، و الله دانای باحکمت است"},{"SurahNumber":24,"VerseNumber":60,"Text":"و بر زنان بر جای نشسته که امید ازدواج ندارند گناهی نیست که لباس‌هایشان (چادرهایشان) را بگذارند به شرطی که زینتی را آشکار نکنند، و اگر پاکی و عفت ورزند، برایشان بهتر است، و الله شنواى داناست"},{"SurahNumber":24,"VerseNumber":61,"Text":"بر نابینا گناهی نیست و بر لنگ (هم) گناهی نیست و بر بیمار (نیز) گناهی نیست و (نیز) بر خودتان گناهی نیست، که از خانه‌های خودتان و از خانه‌های فرزندانتان، یا خانه‌های پدرانتان، یا خانه‌های مادرانتان، یا خانه‌های بردارانتان، یا خانه‌های خواهرانتان، یا خانه‌های عموهای تان، یا خانه‌های عمه‌های تان، یا خانه‌های خالوهای تان و یا خانه‌های خاله‌های تان و یا آن (خانه‌هایی) که کلیدشان را در اختیار دارید، یا خانه‌های دوستانتان طعام بخورید. همچنین بر شما گناهی نیست که یکجا و یا جداگانه طعام بخورید. پس چون به خانه‌ها در آمدید، بر یکدیگر سلام گویید به سلام و درود مبارک و پاکیزه که از جانب الله (ثابت شده) است. الله این چنین آیات (خود) را برایتان بیان می‌کند تا بفهمید"},{"SurahNumber":24,"VerseNumber":62,"Text":"مؤمنان واقعی تنها کسانی هستند که به الله و پیغمبرش ایمان آورده‌اند، و چون در کار جمع کننده (و مهمی که نیاز به جمع شدن مردم دارد) با او باشند به جایی نمی‌روند تا این که از وی کسب اجازه کنند، يقيناً آنان که از تو اجازه می‌خواهند، ایشان کسانی‌اند که به الله و پیغمبرش ایمان دارند. پس چون برای انجام بعضی از کارهای خود از تو اجازه خواستند، به هر کس از آنان که خواستی، اجازه بده و از الله برایشان آمرزش بخواه. بدون شک الله آمرزگار مهربان است"},{"SurahNumber":24,"VerseNumber":63,"Text":"خطاب کردن پیغمبر را در میان خود، مانند خطاب کردن بعضی از خودتان به بعضی دیگر قرار ندهید، بدون شک الله کسانی از شما را که پناه جویان و پنهانی می‌گریزند، می‌شناسد. پس آنانکه با فرمان او مخالفت می‌کنند، باید از این بترسند که مصیبتی به آنان برسد، یا اینکه به عذاب دردناک گرفتار شوند"},{"SurahNumber":24,"VerseNumber":64,"Text":"باید بدانید که يقينا آنچه در آسمان‌ها و زمین است، خاص از الله است، او می‌داند آنچه را که شما بر آن هستید و روزی که به‌سوی او بازگردانده می‌شوند. پس آنان را به آنچه که کرده‌اند خبر می‌دهد، و الله به هر چیز داناست"},{"SurahNumber":25,"VerseNumber":1,"Text":"بسیار خجسته و بابرکت است آن ذاتی که فرقان (جداکنندۀ حق از باطل) را بر بنده خود (محمد) نازل کرد، تا برای جهانیان بیم ‌دهنده باشد"},{"SurahNumber":25,"VerseNumber":2,"Text":"همان ذاتی که پادشاهی آسمان‌ها و زمین خاص از اوست. و (همان ذاتی که( هیچ فرزندی نگرفته است، و برای او در فرمانروایی شریکی نیست، و همه چیز را آفریده است، پس آنها را به اندازه معین مقرر کرده است)"},{"SurahNumber":25,"VerseNumber":3,"Text":"و غیر از او (الله) معبودانی را برای خود گرفته‌اند که چیزی را نمی‌آفرینند، بلکه خودشان آفریده می‌شوند و برای خود نه اختیار زیان را دارند و نه اختیار نفع را. و نه مالک مرگ‌اند و نه مالک حیات و نه رستاخیز (خویش)"},{"SurahNumber":25,"VerseNumber":4,"Text":"و کافران گفتند: این (قرآن) دروغی بیش نیست که خود (محمد) آن را ساخته است و گروهی دیگر او را بر آن یاری کرده‌اند. به يقين که ظلم و دروغ در میان آورده‌اند"},{"SurahNumber":25,"VerseNumber":5,"Text":"و (باز) گفتند: افسانه‌های پیشینیان است که آن را برای خود نوشته است و صبح و شام بر او خوانده می‌شود"},{"SurahNumber":25,"VerseNumber":6,"Text":"بگو: آن را ذاتی نازل کرده است که هر راز نهانی را که در آسمان‌ها و زمین است می‌داند. يقيناً او آمرزگار (و) مهربان است"},{"SurahNumber":25,"VerseNumber":7,"Text":"و گفتند: این پیغمبر را چه شده است که غذا می‌خورد و در بازارها می‌رود؟! چرا فرشته‌ای به‌سوی او فرستاده نشده تا همراه او بيم‌دهنده باشد؟"},{"SurahNumber":25,"VerseNumber":8,"Text":"یا چرا گنجی (از آسمان) بر او انداخته نمی‌شود، یا چرا باغی ندارد که از (میوه‌های) آن بخورد؟ و ظالمان گفتند: شما جز از انسان جادوزده پیروی نمی‌کنید؟"},{"SurahNumber":25,"VerseNumber":9,"Text":"بنگر چگونه برای تو مثل‌ها زدند، پس گمراه شدند، در نتیجه هیچ راهی نمی‌یابند"},{"SurahNumber":25,"VerseNumber":10,"Text":"بسیار خجسته و بابرکت است آن ذاتی که اگر بخواهد برایت بهتر از این می‌سازد، باغ‌هایی که از زیر (درختان) آن نهرها روان است و برای تو قصرها قرار می‌دهد"},{"SurahNumber":25,"VerseNumber":11,"Text":"بلکه قيامت را دروغ شمردند و ما برای کسی که قیامت را دروغ بشمارد، دوزخ را آماده کرده‌ایم"},{"SurahNumber":25,"VerseNumber":12,"Text":"و چون (دوزخ) آنان را از جای دور ببیند، (دوزخیان) خشم و خروشی از آن می‌شنوند"},{"SurahNumber":25,"VerseNumber":13,"Text":"و چون در جای تنگ از آن انداخته شوند، در حالیکه دست و پا بسته‌اند، خواهان مرگ و نابودی می‌شوند"},{"SurahNumber":25,"VerseNumber":14,"Text":"(برایشان گفته می‌شود:) امروز یکبار مرگ و نابودی مخواهید (بلکه برای خود) بارها نابودی را بخواهید"},{"SurahNumber":25,"VerseNumber":15,"Text":"بگو: آیا این (عقوبت) بهتر است یا بهشت جاویدانی که به پرهیز گاران وعده داده شده است؟ که برایشان پاداش و بازگشت‌گاه است"},{"SurahNumber":25,"VerseNumber":16,"Text":"هرچه بخواهند در آنجا دارند. و برای همیشه در آنجا خواهند ماند، (این) وعده‌ای است که تحقق آن بر عهدۀ الله است که از او درخواست شده است"},{"SurahNumber":25,"VerseNumber":17,"Text":"و یادآور شو روزی را که الله آنان را و آنچه را بجای الله می‌پرستیدند جمع کند، و (به معبودان) می‌گوید: آیا شما این بندگانم را گمراه کرده‌اید، یا اینکه خود راه گم کرده‌اند؟"},{"SurahNumber":25,"VerseNumber":18,"Text":"آنان (معبودان با تعجب در پاسخ) می‌گویند: تو را به پاکی یاد می‌کنیم، برای ما سزاوار نیست که غیر از تو دوستانی بگیریم، بلکه آنان و پدرانشان را (از همه نعمت‌های دنیوی) برخوردار ساختی تا آنجا که یاد تو را فراموش کردند، و قوم هلاک شده بودند"},{"SurahNumber":25,"VerseNumber":19,"Text":"(باز به مشرکان گفته شود:) به یقین ایشان سخنان شما را تکذیب کردند، پس در نتیجه نمی‌توانید عذاب را از خود دفع کنید و نه خود را یاری دهید، و هرکس از شما ظلم کند، عذاب بزرگ را به او می‌چشانیم"},{"SurahNumber":25,"VerseNumber":20,"Text":"و ما پیش از تو پیغمبرانی را نفرستاده‌ایم، مگر اینکه غذا می‌خوردند و در بازارها راه می‌رفتند. و ما بعضی از شما را وسیلۀ امتحان بعضی دیگر قرار دادیم. آیا (در برابر آزمایش‌ها) صبر کرده می‌توانید؟ پروردگارت (به هر چیز) بیناست"}]}