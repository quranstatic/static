{"Id":192,"LanguageCodes":["hi","hin"],"Name":"hin-muhammadfarooqk","Author":"Muhammad Farooq Khan And Muhammad Ahmed","Language":"Hindi","Description":"Hindi","Direction":"ltr","Source":"http://tanzil.net","Translations":[{"SurahNumber":18,"VerseNumber":75,"Text":"उसने कहा, \"क्या मैंने तुमसे कहा नहीं था कि तुम मेरे साथ धैर्य न रख सकोगे"},{"SurahNumber":18,"VerseNumber":76,"Text":"कहा, \"इसके बाद यदि मैं आपसे कुछ पूछूँ तो आप मुझे साथ न रखें। अब तो मेरी ओर से आप पूरी तरह उज़ को पहुँच चुके है।"},{"SurahNumber":18,"VerseNumber":77,"Text":"फिर वे दोनों चले, यहाँ तक कि जब वे एक बस्तीवालों के पास पहुँचे और उनसे भोजन माँगा, किन्तु उन्होंने उनके आतिथ्य से इनकार कर दिया। फिर वहाँ उन्हें एक दीवार मिली जो गिरा चाहती थी, तो उस व्यक्ति ने उसको खड़ा कर दिया। (मूसा ने) कहा, \"यदि आप चाहते तो इसकी कुछ मज़दूरी ले सकते थे।"},{"SurahNumber":18,"VerseNumber":78,"Text":"उसने कहा, \"यह मेरे और तुम्हारे बीच जुदाई का अवसर है। अब मैं तुमको उसकी वास्तविकता बताए दे रहा हूँ, जिसपर तुम धैर्य से काम न ले सके।"},{"SurahNumber":18,"VerseNumber":79,"Text":"वह जो नौका थी, कुछ निर्धन लोगों की थी जो दरिया में काम करते थे, तो मैंने चाहा कि उसे ऐबदार कर दूँ, क्योंकि आगे उनके परे एक सम्राट था, जो प्रत्येक नौका को ज़बरदस्ती छीन लेता था"},{"SurahNumber":18,"VerseNumber":80,"Text":"और रहा वह लड़का, तो उसके माँ-बाप ईमान पर थे। हमें आशंका हुई कि वह सरकशी और कुफ़्र से उन्हें तंग करेगा"},{"SurahNumber":18,"VerseNumber":81,"Text":"इसलिए हमने चाहा कि उनका रब उन्हें इसके बदले दूसरी संतान दे, जो आत्मविकास में इससे अच्छा हो और दया-करूणा से अधिक निकट हो"},{"SurahNumber":18,"VerseNumber":82,"Text":"और रही यह दीवार तो यह दो अनाथ बालकों की है जो इस नगर में रहते है। और इसके नीचे उनका ख़जाना मौजूद है। और उनका बाप नेक था, इसलिए तुम्हारे रब ने चाहा कि वे अपनी युवावस्था को पहुँच जाएँ और अपना ख़जाना निकाल लें। यह तुम्हारे रब की दयालुता के कारण हुआ। मैंने तो अपने अधिकार से कुछ नहीं किया। यह है वास्तविकता उसकी जिसपर तुम धैर्य न रख सके।"},{"SurahNumber":18,"VerseNumber":83,"Text":"वे तुमसे ज़ुलक़रनैन के विषय में पूछते हैं। कह दो, \"मैं तुम्हें उसका कुछ वृतान्त सुनाता हूँ।"},{"SurahNumber":18,"VerseNumber":84,"Text":"हमने उसे धरती में सत्ता प्रदान की थी और उसे हर प्रकार के संसाधन दिए थे"},{"SurahNumber":18,"VerseNumber":85,"Text":"अतएव उसने एक अभियान का आयोजन किया"},{"SurahNumber":18,"VerseNumber":86,"Text":"यहाँ तक कि जब वह सूर्यास्त-स्थल तक पहुँचा तो उसे मटमैले काले पानी के एक स्रोत में डूबते हुए पाया और उसके निकट उसे एक क़ौम मिली। हमने कहा, \"ऐ ज़ुलक़रनैन! तुझे अधिकार है कि चाहे तकलीफ़ पहुँचाए और चाहे उनके साथ अच्छा व्यवहार करे।"},{"SurahNumber":18,"VerseNumber":87,"Text":"उसने कहा, \"जो कोई ज़ुल्म करेगा उसे तो हम दंड देंगे। फिर वह अपने रब की ओर पलटेगा और वह उसे कठोर यातना देगा"},{"SurahNumber":18,"VerseNumber":88,"Text":"किन्तु जो कोई ईमान लाया औऱ अच्छा कर्म किया, उसके लिए तो अच्छा बदला है और हम उसे अपना सहज एवं मृदुल आदेश देंगे।"},{"SurahNumber":18,"VerseNumber":89,"Text":"फिर उसने एक और अभियान का आयोजन किया"},{"SurahNumber":18,"VerseNumber":90,"Text":"यहाँ तक कि जब वह सूर्योदय स्थल पर जा पहुँचा तो उसने उसे ऐसे लोगों पर उदित होते पाया जिनके लिए हमने सूर्य के मुक़ाबले में कोई ओट नहीं रखी थी"},{"SurahNumber":18,"VerseNumber":91,"Text":"ऐसा ही हमने किया था और जो कुछ उसके पास था, उसकी हमें पूरी ख़बर थी"},{"SurahNumber":18,"VerseNumber":92,"Text":"उसने फिर एक अभियान का आयोजन किया"},{"SurahNumber":18,"VerseNumber":93,"Text":"यहाँ तक कि जब वह दो पर्वतों के बीच पहुँचा तो उसे उनके इस किनारे कुछ पहुँचा तो उसे उनके इस किनारे कुछ लोग मिले, जो ऐसा लगाता नहीं था कि कोई बात समझ पाते हों"},{"SurahNumber":18,"VerseNumber":94,"Text":"उन्होंने कहा, \"ऐ ज़ुलक़रनैन! याजूज और माजूज इस भूभाग में उत्पात मचाते हैं। क्या हम तुम्हें कोई कर इस बात काम के लिए दें कि तुम हमारे और उनके बीच एक अवरोध निर्मित कर दो"},{"SurahNumber":18,"VerseNumber":95,"Text":"उसने कहा, \"मेरे रब ने मुझे जो कुछ अधिकार एवं शक्ति दी है वह उत्तम है। तुम तो बस बल में मेरी सहायता करो। मैं तुम्हारे और उनके बीच एक सुदृढ़ दीवार बनाए देता हूँ"},{"SurahNumber":18,"VerseNumber":96,"Text":"मुझे लोहे के टुकड़े ला दो।\" यहाँ तक कि जब दोनों पर्वतों के बीच के रिक्त स्थान को पाटकर बराबर कर दिया तो कहा, \"धौंको!\" यहाँ तक कि जब उसे आग कर दिया तो कहा, \"मुझे पिघला हुआ ताँबा ला दो, ताकि मैं उसपर उँड़ेल दूँ।"},{"SurahNumber":18,"VerseNumber":97,"Text":"तो न तो वे (याजूज, माजूज) उसपर चढ़कर आ सकते थे और न वे उसमें सेंध ही लगा सकते थे"},{"SurahNumber":18,"VerseNumber":98,"Text":"उसने कहा, \"यह मेरे रब की दयालुता है, किन्तु जब मेरे रब के वादे का समय आ जाएगा तो वह उसे ढाकर बराबर कर देगा, और मेरे रब का वादा सच्चा है।"},{"SurahNumber":18,"VerseNumber":99,"Text":"उस दिन हम उन्हें छोड़ देंगे कि वे एक-दूसरे से मौज़ों की तरह परस्पर गुत्मथ-गुत्था हो जाएँगे। और \"सूर\" फूँका जाएगा। फिर हम उन सबको एक साथ इकट्ठा करेंगे"},{"SurahNumber":18,"VerseNumber":100,"Text":"और उस दिन जहन्नम को इनकार करनेवालों के सामने कर देंगे"},{"SurahNumber":18,"VerseNumber":101,"Text":"जिनके नेत्र मेरी अनुस्मृति की ओर से परदे में थे और जो कुछ सुन भी नहीं सकते थे"},{"SurahNumber":18,"VerseNumber":102,"Text":"तो क्या इनकार करनेवाले इस ख़याल में हैं कि मुझसे हटकर मेरे बन्दों को अपना हिमायती बना लें? हमने ऐसे इनकार करनेवालों के आतिथ्य-सत्कार के लिए जहन्नम तैयार कर रखा है"},{"SurahNumber":18,"VerseNumber":103,"Text":"कहो, \"क्या हम तुम्हें उन लोगों की ख़बर दें, जो अपने कर्मों की स्पष्ट से सबसे बढ़कर घाटा उठानेवाले हैं"},{"SurahNumber":18,"VerseNumber":104,"Text":"यो वे लोग है जिनका प्रयास सांसारिक जीवन में अकारथ गया और वे यही समझते है कि वे बहुत अच्छा कर्म कर रहे है"},{"SurahNumber":18,"VerseNumber":105,"Text":"यही वे लोग है जिन्होंने अपने रब की आयतों का और उससे मिलन का इनकार किया। अतः उनके कर्म जान को लागू हुए, तो हम क़ियामत के दिन उन्हें कोई वज़न न देंगे"},{"SurahNumber":18,"VerseNumber":106,"Text":"उनका बदला वही जहन्नम है, इसलिए कि उन्होंने कुफ़्र की नीति अपनाई और मेरी आयतों और मेरे रसूलों का उपहास किया"},{"SurahNumber":18,"VerseNumber":107,"Text":"निश्चय ही जो लोग ईमान लाए और उन्होंने अच्छे कर्म किए उनके आतिथ्य के लिए फ़िरदौस के बाग़ होंगे"},{"SurahNumber":18,"VerseNumber":108,"Text":"जिनमें वे सदैव रहेंगे, वहाँ से हटना न चाहेंगे।"},{"SurahNumber":18,"VerseNumber":109,"Text":"कहो, \"यदि समुद्र मेरे रब के बोल को लिखने के लिए रोशनाई हो जाए तो इससे पहले कि मेरे रब के बोल समाप्त हों, समुद्र ही समाप्त हो जाएगा। यद्यपि हम उसके सदृश्य एक और भी समुद्र उसके साथ ला मिलाएँ।"},{"SurahNumber":18,"VerseNumber":110,"Text":"कह दो, \"मैं तो केवल तुम्हीं जैसा मनुष्य हूँ। मेरी ओर प्रकाशना की जाती है कि तुम्हारा पूज्य-प्रभु बस अकेला पूज्य-प्रभु है। अतः जो कोई अपने रब से मिलन की आशा रखता हो, उसे चाहिए कि अच्छा कर्म करे और अपने रब की बन्दगी में किसी को साझी न बनाए।"},{"SurahNumber":19,"VerseNumber":1,"Text":"काफ॰ हा॰ या॰ ऐन॰ साद॰"},{"SurahNumber":19,"VerseNumber":2,"Text":"वर्णन है तेरे रब की दयालुता का, जो उसने अपने बन्दे ज़करीया पर दर्शाई"},{"SurahNumber":19,"VerseNumber":3,"Text":"जबकि उसने अपने रब को चुपके से पुकारा"},{"SurahNumber":19,"VerseNumber":4,"Text":"उसने कहा, \"मेरे रब! मेरी हड्डियाँ कमज़ोर हो गई और सिर बुढापे से भड़क उठा। और मेरे रब! तुझे पुकारकर मैं कभी बेनसीब नहीं रहा"},{"SurahNumber":19,"VerseNumber":5,"Text":"मुझे अपने पीछे अपने भाई-बन्धुओं की ओर से भय है और मेरी पत्नी बाँझ है। अतः तू मुझे अपने पास से एक उत्ताराधिकारी प्रदान कर"},{"SurahNumber":19,"VerseNumber":6,"Text":"जो मेरा भी उत्तराधिकारी हो और याक़ूब के वशंज का भी उत्तराधिकारी हो। और उसे मेरे रब! वांछनीय बना।"},{"SurahNumber":19,"VerseNumber":7,"Text":"(उत्तर मिला,) \"ऐ ज़करीया! हम तुझे एक लड़के की शुभ सूचना देते है, जिसका नाम यह्यार होगा। हमने उससे पहले किसी को उसके जैसा नहीं बनाया।"},{"SurahNumber":19,"VerseNumber":8,"Text":"उसने कहा, \"मेरे रब! मेरे लड़का कहाँ से होगा, जबकि मेरी पत्नी बाँझ है और मैं बुढ़ापे की अन्तिम अवस्था को पहुँच चुका हूँ"},{"SurahNumber":19,"VerseNumber":9,"Text":"कहा, \"ऐसा ही होगा। तेरे रब ने कहा कि यह मेरे लिए सरल है। इससे पहले मैं तुझे पैदा कर चुका हूँ, जबकि तू कुछ भी न था।"},{"SurahNumber":19,"VerseNumber":10,"Text":"उसने कहा, \"मेरे रब! मेरे लिए कोई निशानी निश्चित कर दे।\" कहा, \"तेरी निशानी यह है कि तू भला-चंगा रहकर भी तीन रात (और दिन) लोगों से बात न करे।"},{"SurahNumber":19,"VerseNumber":11,"Text":"अतः वह मेहराब से निकलकर अपने लोगों के पास आया और उनसे संकेतों में कहा, \"प्रातः काल और सन्ध्या समय तसबीह करते रहो।"},{"SurahNumber":19,"VerseNumber":12,"Text":"ऐ यह्याऔ! किताब को मज़बूत थाम ले।\" हमने उसे बचपन ही में निर्णय-शक्ति प्रदान की"},{"SurahNumber":19,"VerseNumber":13,"Text":"और अपने पास से नरमी और शौक़ और आत्मविश्वास। और वह बड़ा डरनेवाला था"},{"SurahNumber":19,"VerseNumber":14,"Text":"और अपने माँ-बाप का हक़ पहचानेवाला था। और वह सरकश अवज्ञाकारी न था"},{"SurahNumber":19,"VerseNumber":15,"Text":"सलाम उस पर, जिस दिन वह पैदा हुआ और जिस दिन उसकी मृत्यु हो और जिस दिन वह जीवित करके उठाया जाए"},{"SurahNumber":19,"VerseNumber":16,"Text":"और इस किताब में मरयम की चर्चा करो, जबकि वह अपने घरवालों से अलग होकर एक पूर्वी स्थान पर चली गई"},{"SurahNumber":19,"VerseNumber":17,"Text":"फिर उसने उनसे परदा कर लिया। तब हमने उसके पास अपनी रूह (फ़रिश्तेप) को भेजा और वह उसके सामने एक पूर्ण मनुष्य के रूप में प्रकट हुआ"},{"SurahNumber":19,"VerseNumber":18,"Text":"वह बोल उठी, \"मैं तुझसे बचने के लिए रहमान की पनाह माँगती हूँ; यदि तू (अल्लाह का) डर रखनेवाला है (तो यहाँ से हट जाएगा) ।"},{"SurahNumber":19,"VerseNumber":19,"Text":"उसने कहा, \"मैं तो केवल तेरे रब का भेजा हुआ हूँ, ताकि तुझे नेकी और भलाई से बढ़ा हुआ लड़का दूँ।"},{"SurahNumber":19,"VerseNumber":20,"Text":"वह बोली, \"मेरे कहाँ से लड़का होगा, जबकि मुझे किसी आदमी ने छुआ तक नही और न मैं कोई बदचलन हूँ"},{"SurahNumber":19,"VerseNumber":21,"Text":"उसने कहा, \"ऐसा ही होगा। रब ने कहा है कि यह मेरे लिए सहज है। और ऐसा इसलिए होगा (ताकि हम तुझे) और ताकि हम उसे लोगों के लिए एक निशानी बनाएँ और अपनी ओर से एक दयालुता। यह तो ऐसी बात है जिसका निर्णय हो चुका है।"},{"SurahNumber":19,"VerseNumber":22,"Text":"फिर उसे उस (बच्चे) का गर्भ रह गया और वह उसे लिए हुए एक दूर के स्थान पर अलग चली गई।"},{"SurahNumber":19,"VerseNumber":23,"Text":"अन्ततः प्रसव पीड़ा उसे एक खजूर के तने के पास ले आई। वह कहने लगी, \"क्या ही अच्छा होता कि मैं इससे पहले ही मर जाती और भूली-बिसरी हो गई होती"},{"SurahNumber":19,"VerseNumber":24,"Text":"उस समय उसे उसके नीचे से पुकारा, \"शोकाकुल न हो। तेरे रब ने तेरे नीचे एक स्रोत प्रवाहित कर रखा है।"},{"SurahNumber":19,"VerseNumber":25,"Text":"तू खजूर के उस वृक्ष के तने को पकड़कर अपनी ओर हिला। तेरे ऊपर ताज़ा पकी-पकी खजूरें टपक पड़ेगी"},{"SurahNumber":19,"VerseNumber":26,"Text":"अतः तू उसे खा और पी और आँखें ठंडी कर। फिर यदि तू किसी आदमी को देखे तो कह देना, मैंने तो रहमान के लिए रोज़े की मन्नत मानी है। इसलिए मैं आज किसी मनुष्य से न बोलूँगी।"},{"SurahNumber":19,"VerseNumber":27,"Text":"फिर वह उस बच्चे को लिए हुए अपनी क़ौम के लोगों के पास आई। वे बोले, \"ऐ मरयम, तूने तो बड़ा ही आश्चर्य का काम कर डाला"},{"SurahNumber":19,"VerseNumber":28,"Text":"हे हारून की बहन! न तो तेरा बाप ही कोई बुरा आदमी था और न तेरी माँ ही बदचलन थी।"},{"SurahNumber":19,"VerseNumber":29,"Text":"तब उसने उस (बच्चे) की ओर संकेत किया। वे कहने लगे, \"हम उससे कैसे बात करें जो पालने में पड़ा हुआ एक बच्चा है"},{"SurahNumber":19,"VerseNumber":30,"Text":"उसने कहा, \"मैं अल्लाह का बन्दा हूँ। उसने मुझे किताब दी और मुझे नबी बनाया"},{"SurahNumber":19,"VerseNumber":31,"Text":"और मुझे बरकतवाला किया जहाँ भी मैं रहूँ, और मुझे नमाज़ और ज़कात की ताकीद की, जब तक कि मैं जीवित रहूँ"},{"SurahNumber":19,"VerseNumber":32,"Text":"और अपनी माँ का हक़ अदा करनेवाला बनाया। और उसने मुझे सरकश और बेनसीब नहीं बनाया"},{"SurahNumber":19,"VerseNumber":33,"Text":"सलाम है मुझपर जिस दिन कि मैं पैदा हुआ और जिस दिन कि मैं मरूँ और जिस दिन कि जीवित करके उठाया जाऊँ"},{"SurahNumber":19,"VerseNumber":34,"Text":"सच्ची और पक्की बात की स्पष्ट से यह है कि मरयम का बेटा ईसा, जिसके विषय में वे सन्देह में पड़े हुए है"},{"SurahNumber":19,"VerseNumber":35,"Text":"अल्लाह ऐसा नहीं कि वह किसी को अपना बेटा बनाए। महान और उच्च है, वह! जब वह किसी चीज़ का फ़ैसला करता है तो बस उसे कह देता है, \"हो जा!\" तो वह हो जाती है।"},{"SurahNumber":19,"VerseNumber":36,"Text":"और निस्संदेह अल्लाह मेरा रब भी है और तुम्हारा रब भी। अतः तुम उसी की बन्दगी करो यही सीधा मार्ग है।"},{"SurahNumber":19,"VerseNumber":37,"Text":"किन्तु उनमें कितने ही गिरोहों ने पारस्परिक वैमनस्य के कारण विभेद किया, तो जिन लोगों ने इनकार किया उनके लिए बड़ी तबाही है एक बड़े दिन की उपस्थिति से"},{"SurahNumber":19,"VerseNumber":38,"Text":"भली-भाँति सुननेवाले और भली-भाँति देखनेवाले होंगे, जिस दिन वे हमारे समाने आएँगे! किन्तु आज ये ज़ालिम खुली गुमराही में पड़े हुए है"},{"SurahNumber":19,"VerseNumber":39,"Text":"उन्हें पश्चाताप के दिन से डराओ, जबकि मामले का फ़ैसला कर दिया जाएगा, और उनका हाल यह है कि वे ग़फ़लत में पड़े हुए है और वे ईमान नहीं ला रहे है"},{"SurahNumber":19,"VerseNumber":40,"Text":"धरती और जो भी उसके ऊपर है उसके वारिस हम ही रह जाएँगे और हमारी ही ओर उन्हें लौटना होगा"},{"SurahNumber":19,"VerseNumber":41,"Text":"और इस किताब में इबराहीम की चर्चा करो। निस्संदेह वह एक सत्यवान नबी था"},{"SurahNumber":19,"VerseNumber":42,"Text":"जबकि उसने अपने बाप से कहा, \"ऐ मेरे बाप! आप उस चीज़ को क्यों पूजते हो, जो न सुने और न देखे और न आपके कुछ काम आए"},{"SurahNumber":19,"VerseNumber":43,"Text":"ऐ मेरे बाप! मेरे पास ज्ञान आ गया है जो आपके पास नहीं आया। अतः आप मेरा अनुसरण करें, मैं आपको सीधा मार्ग दिखाऊँगा"},{"SurahNumber":19,"VerseNumber":44,"Text":"ऐ मेरे बाप! शैतान की बन्दगी न कीजिए। शैतान तो रहमान का अवज्ञाकारी है"},{"SurahNumber":19,"VerseNumber":45,"Text":"ऐ मेरे बाप! मैं डरता हूँ कि कहीं आपको रहमान की कोई यातना न आ पकड़े और आप शैतान के साथी होकर रह जाएँ।"},{"SurahNumber":19,"VerseNumber":46,"Text":"उसने कहा, \"ऐ इबराहीम! क्या तू मेरे उपास्यों से फिर गया है? यदि तू बाज़ न आया तो मैं तुझपर पथराव कर दूँगा। तू अलग हो जा मुझसे मुद्दत के लिए"},{"SurahNumber":19,"VerseNumber":47,"Text":"कहा, \"सलाम है आपको! मैं आपके लिए रब से क्षमा की प्रार्थना करूँगा। वह तो मुझपर बहुत मेहरबान है"},{"SurahNumber":19,"VerseNumber":48,"Text":"मैं आप लोगों को छोड़ता हूँ और उनको भी जिन्हें अल्लाह से हटकर आप लोग पुकारा करते है। मैं तो अपने रब को पुकारूँगा। आशा है कि मैं अपने रब को पुकारकर बेनसीब नहीं रहूँगा।"},{"SurahNumber":19,"VerseNumber":49,"Text":"फिर जब वह उन लोगों से और जिन्हें वे अल्लाह के सिवा पूजते थे उनसे अलग हो गया, तो हमने उसे इसहाक़ और याक़ूब प्रदान किए और हर एक को हमने नबी बनाया"},{"SurahNumber":19,"VerseNumber":50,"Text":"और उन्हें अपनी दयालुता से हिस्सा दिया। और उन्हें एक सच्ची उच्च ख्याति प्रदान की"},{"SurahNumber":19,"VerseNumber":51,"Text":"और इस किताब में मूसा की चर्चा करो। निस्संदेह वह चुना हुआ था और एक रसूल, नबी था"},{"SurahNumber":19,"VerseNumber":52,"Text":"हमने उसे 'तूर' के मुबारक छोर से पुकारा और रहस्य की बातें करने के लिए हमने उसे समीप किया"},{"SurahNumber":19,"VerseNumber":53,"Text":"और अपनी दयालुता से अपने भाई हारून को नबी बनाकर उसे दिया"},{"SurahNumber":19,"VerseNumber":54,"Text":"और इस किताब में इसमाईल की चर्चा करो। निस्संदेह वह वादे का सच्च, नबी था"},{"SurahNumber":19,"VerseNumber":55,"Text":"और अपने लोगों को नमाज़ और ज़कात का हुक्म देता था। और वह अपने रब के यहाँ प्रीतिकर व्यक्ति था"},{"SurahNumber":19,"VerseNumber":56,"Text":"और इस किताब में इदरीस की भी चर्चा करो। वह अत्यन्त सत्यवान, एक नबी था"},{"SurahNumber":19,"VerseNumber":57,"Text":"हमने उसे उच्च स्थान पर उठाया था"},{"SurahNumber":19,"VerseNumber":58,"Text":"ये वे पैग़म्बर है जो अल्लाह के कृपापात्र हुए, आदम की सन्तान में से और उन लोगों के वंशज में से जिनको हमने नूह के साथ सवार किया, और इबराहीम और इसराईल के वंशज में से और उनमें से जिनको हमने सीधा मार्ग दिखाया और चुन लिया। जब उन्हें रहमान की आयतें सुनाई जातीं तो वे सजदा करते और रोते हुए गिर पड़ते थे"},{"SurahNumber":19,"VerseNumber":59,"Text":"फिर उनके पश्चात ऐसे बुरे लोग उनके उत्तराधिकारी हुए, जिन्होंने नमाज़ को गँवाया और मन की इच्छाओं के पीछे पड़े। अतः जल्द ही वे गुमराही (के परिणाम) से दोचार होंगा"},{"SurahNumber":19,"VerseNumber":60,"Text":"किन्तु जो तौबा करे और ईमान लाए और अच्छा कर्म करे, तो ऐसे लोग जन्नत में प्रवेश करेंगे। उनपर कुछ भी ज़ुल्म न होगा।"},{"SurahNumber":19,"VerseNumber":61,"Text":"अदन (रहने) के बाग़ जिनका रहमान ने अपने बन्दों से परोक्ष में होते हुए वादा किया है। निश्चय ही उसके वादे पर उपस्थित हाना है।"},{"SurahNumber":19,"VerseNumber":62,"Text":"वहाँ वे 'सलाम' के सिवा कोई व्यर्थ बात नहीं सुनेंगे। उनकी रोज़ी उन्हें वहाँ प्रातः और सन्ध्या समय प्राप्त होती रहेगी"},{"SurahNumber":19,"VerseNumber":63,"Text":"यह है वह जन्नत जिसका वारिस हम अपने बन्दों में से हर उस व्यक्ति को बनाएँगे, जो डर रखनेवाला हो"},{"SurahNumber":19,"VerseNumber":64,"Text":"हम तुम्हारे रब की आज्ञा के बिना नहीं उतरते। जो कुछ हमारे आगे है और जो कुछ हमारे पीछे है और जो कुछ इसके मध्य है सब उसी का है, और तुम्हारा रब भूलनेवाला नहीं है"},{"SurahNumber":19,"VerseNumber":65,"Text":"आकाशों और धरती का रब है और उसका भी जो इन दोनों के मध्य है। अतः तुम उसी की बन्दगी पर जमे रहो। क्या तुम्हारे ज्ञान में उस जैसा कोई है"},{"SurahNumber":19,"VerseNumber":66,"Text":"और मनुष्य कहता है, \"क्या जब मैं मर गया तो फिर जीवित करके निकाला जाऊँगा"},{"SurahNumber":19,"VerseNumber":67,"Text":"क्या मनुष्य याद नहीं करता कि हम उसे इससे पहले पैदा कर चुके है, जबकि वह कुछ भी न था"},{"SurahNumber":19,"VerseNumber":68,"Text":"अतः तुम्हारे रब की क़सम! हम अवश्य उन्हें और शैतानों को भी इकट्ठा करेंगे। फिर हम उन्हें जहन्नम के चतुर्दिक इस दशा में ला उपस्थित करेंगे कि वे घुटनों के बल झुके होंगे"},{"SurahNumber":19,"VerseNumber":69,"Text":"फिर प्रत्येक गिरोह में से हम अवश्य ही उसे छाँटकर अलग करेंगे जो उनमें से रहमान (कृपाशील प्रभु) के मुक़ाबले में सबसे बढ़कर सरकश रहा होगा"},{"SurahNumber":19,"VerseNumber":70,"Text":"फिर हम उन्हें भली-भाँति जानते है जो उसमें झोंके जाने के सर्वाधिक योग्य है"},{"SurahNumber":19,"VerseNumber":71,"Text":"तुममें से प्रत्येक को उसपर पहुँचना ही है। यह एक निश्चय पाई हुई बात है, जिसे पूरा करना तेरे रब के ज़िम्मे है।"},{"SurahNumber":19,"VerseNumber":72,"Text":"फिर हम डर रखनेवालों को बचा लेंगे और ज़ालिमों को उसमें घुटनों के बल छोड़ देंगे"},{"SurahNumber":19,"VerseNumber":73,"Text":"जब उन्हें हमारी खुली हुई आयतें सुनाई जाती है तो जिन लोगों ने कुफ़्र किया, वे ईमान लानेवालों से कहते हैं, \"दोनों गिरोहों में स्थान की स्पष्ट से कौन उत्तम है और कौन मजलिस की दृष्टि से अधिक अच्छा है"},{"SurahNumber":19,"VerseNumber":74,"Text":"हालाँकि उनसे पहले हम कितनी ही नसलों को विनष्ट कर चुके है जो सामग्री और बाह्य भव्यता में इनसे कहीं अच्छी थीं"},{"SurahNumber":19,"VerseNumber":75,"Text":"कह दो, \"जो गुमराही में पड़ा हुआ है उसके प्रति तो यही चाहिए कि रहमान उसकी रस्सी ख़ूब ढीली छोड़ दे, यहाँ तक कि जब ऐसे लोग उस चीज़ को देख लेंगे जिसका उनसे वादा किया जाता है - चाहे यातना हो या क़ियामत की घड़ी - तो वे उस समय जान लेंगे कि अपने स्थान की स्पष्ट से कौन निकृष्ट और जत्थे की दृष्टि से अधिक कमजोर है।"},{"SurahNumber":19,"VerseNumber":76,"Text":"और जिन लोगों ने मार्ग पा लिया है, अल्लाह उनके मार्गदर्शन में अभिवृद्धि प्रदान करता है और शेष रहनेवाली नेकियाँ ही तुम्हारे रब के यहाँ बदले और अन्तिम परिणाम की स्पष्ट से उत्तम है"},{"SurahNumber":19,"VerseNumber":77,"Text":"फिर क्या तुमने उस व्यक्ति को देखा जिसने हमारी आयतों का इनकार किया और कहा, \"मुझे तो अवश्य ही धन और सन्तान मिलने को है"},{"SurahNumber":19,"VerseNumber":78,"Text":"क्या उसने परोक्ष को झाँककर देख लिया है, या रहमान से कोई वचन ले रखा है"},{"SurahNumber":19,"VerseNumber":79,"Text":"कदापि नहीं, हम लिखेंगे जो कुछ वह कहता है और उसके लिए हम यातना को दीर्घ करते चले जाएँगे।"},{"SurahNumber":19,"VerseNumber":80,"Text":"औऱ जो कुछ वह बताता है उसके वारिस हम होंगे और वह अकेला ही हमारे पास आएगा"},{"SurahNumber":19,"VerseNumber":81,"Text":"और उन्होंने अल्लाह से इतर अपने कुछ पूज्य-प्रभु बना लिए है, ताकि वे उनके लिए शक्ति का कारण बनें।"},{"SurahNumber":19,"VerseNumber":82,"Text":"कुछ नहीं, ये उनकी बन्दगी का इनकार करेंगे और उनके विरोधी बन जाएँगे।"},{"SurahNumber":19,"VerseNumber":83,"Text":"क्या तुमने देखा नहीं कि हमने शैतानों को छोड़ रखा है, जो इनकार करनेवालों पर नियुक्त है"},{"SurahNumber":19,"VerseNumber":84,"Text":"अतः तुम उनके लिए जल्दी न करो। हम तो बस उनके लिए (उनकी बातें) गिन रहे है"},{"SurahNumber":19,"VerseNumber":85,"Text":"याद करो जिस दिन हम डर रखनेवालों के सम्मानित गिरोह के रूप में रहमान के पास इकट्ठा करेंगे।"},{"SurahNumber":19,"VerseNumber":86,"Text":"और अपराधियों को जहन्नम के घाट की ओर प्यासा हाँक ले जाएँगे।"},{"SurahNumber":19,"VerseNumber":87,"Text":"उन्हें सिफ़ारिश का अधिकार प्राप्त न होगा। सिवाय उसके, जिसने रहमान के यहाँ से अनुमोदन प्राप्त कर लिया हो"},{"SurahNumber":19,"VerseNumber":88,"Text":"वे कहते है, \"रहमान ने किसी को अपना बेटा बनाया है।"},{"SurahNumber":19,"VerseNumber":89,"Text":"अत्यन्त भारी बात है, जो तुम घड़ लाए हो"},{"SurahNumber":19,"VerseNumber":90,"Text":"निकट है कि आकाश इससे फट पड़े और धरती टुकड़े-टुकड़े हो जाए और पहाड़ धमाके के साथ गिर पड़े"},{"SurahNumber":19,"VerseNumber":91,"Text":"इस बात पर कि उन्होंने रहमान के लिए बेटा होने का दावा किया"},{"SurahNumber":19,"VerseNumber":92,"Text":"जबकि रहमान की प्रतिष्ठा के प्रतिकूल है कि वह किसी को अपना बेटा बनाए"},{"SurahNumber":19,"VerseNumber":93,"Text":"आकाशों और धरती में जो कोई भी है एक बन्दें के रूप में रहमान के पास आनेवाला है"},{"SurahNumber":19,"VerseNumber":94,"Text":"उसने उनका आकलन कर रखा है और उन्हें अच्छी तरह गिन रखा है"},{"SurahNumber":19,"VerseNumber":95,"Text":"और उनमें से प्रत्येक क़ियामत के दिन उस अकेले (रहमान) के सामने उपस्थित होगा"},{"SurahNumber":19,"VerseNumber":96,"Text":"निस्संदेह जो लोग ईमान लाए और उन्होंने अच्छे कर्म किए शीघ्र ही रहमान उनके लिए प्रेम उत्पन्न कर देगा"},{"SurahNumber":19,"VerseNumber":97,"Text":"अतः हमने इस वाणी को तुम्हारी भाषा में इसी लिए सहज एवं उपयुक्त बनाया है, ताकि तुम इसके द्वारा डर रखनेवालों को शुभ सूचना दो और उन झगड़ालू लोगों को इसके द्वारा डराओ"},{"SurahNumber":19,"VerseNumber":98,"Text":"उनसे पहले कितनी ही नसलों को हम विनष्ट कर चुके है। क्या उनमें किसी की आहट तुम पाते हो या उनकी कोई भनक सुनते हो"},{"SurahNumber":20,"VerseNumber":1,"Text":"ता॰ हा॰।"},{"SurahNumber":20,"VerseNumber":2,"Text":"हमने तुमपर यह क़ुरआन इसलिए नहीं उतारा कि तुम मशक़्क़त में पड़ जाओ"},{"SurahNumber":20,"VerseNumber":3,"Text":"यह तो बस एक अनुस्मृति है, उसके लिए जो डरे"},{"SurahNumber":20,"VerseNumber":4,"Text":"भली-भाँति अवतरित हुआ है उस सत्ता की ओर से, जिसने पैदा किया है धरती और उच्च आकाशों को"},{"SurahNumber":20,"VerseNumber":5,"Text":"वह रहमान है, जो राजासन पर विराजमान हुआ"},{"SurahNumber":20,"VerseNumber":6,"Text":"उसी का है जो कुछ आकाशों में है और जो कुछ धरती में है और जो कुछ इन दोनों के मध्य है और जो कुछ आर्द्र मिट्टी के नीचे है"},{"SurahNumber":20,"VerseNumber":7,"Text":"तुम चाहे बात पुकार कर कहो (या चुपके से), वह तो छिपी हुई और अत्यन्त गुप्त बात को भी जानता है"},{"SurahNumber":20,"VerseNumber":8,"Text":"अल्लाह, कि उसके सिवा कोई पूज्य-प्रभू नहीं। उसके नाम बहुत ही अच्छे हैं।"},{"SurahNumber":20,"VerseNumber":9,"Text":"क्या तुम्हें मूसा की भी ख़बर पहुँची"},{"SurahNumber":20,"VerseNumber":10,"Text":"जबकि उसने एक आग देखी तो उसने अपने घरवालों से कहा, \"ठहरो! मैंने एक आग देखी है। शायद कि तुम्हारे लिए उसमें से कोई अंगारा ले आऊँ या उस आग पर मैं मार्ग का पता पा लूँ।"},{"SurahNumber":20,"VerseNumber":11,"Text":"फिर जब वह वहाँ पहुँचा तो पुकारा गया, \"ऐ मूसा"},{"SurahNumber":20,"VerseNumber":12,"Text":"मैं ही तेरा रब हूँ। अपने जूते उतार दे। तू पवित्र घाटी 'तुवा' में है"},{"SurahNumber":20,"VerseNumber":13,"Text":"मैंने तुझे चुन लिया है। अतः सुन, जो कुछ प्रकाशना की जाती है"},{"SurahNumber":20,"VerseNumber":14,"Text":"निस्संदेह मैं ही अल्लाह हूँ। मेरे सिवा कोई पूज्य-प्रभु नहीं। अतः तू मेरी बन्दगी कर और मेरी याद के लिए नमाज़ क़ायम कर"},{"SurahNumber":20,"VerseNumber":15,"Text":"निश्चय ही वह (क़ियामत की) घड़ी आनेवाली है - शीघ्र ही उसे लाऊँगा, उसे छिपाए रखता हूँ - ताकि प्रत्येक व्यक्ति जो प्रयास वह करता है, उसका बदला पाए"},{"SurahNumber":20,"VerseNumber":16,"Text":"अतः जो कोई उसपर ईमान नहीं लाता और अपनी वासना के पीछे पड़ा है, वह तुझे उससे रोक न दे, अन्यथा तू विनष्ट हो जाएगा"},{"SurahNumber":20,"VerseNumber":17,"Text":"और ऐ मूसा! यह तेरे दाहिने हाथ में क्या है"},{"SurahNumber":20,"VerseNumber":18,"Text":"उसने कहा, \"यह मेरी लाठी है। मैं इसपर टेक लगाता हूँ और इससे अपनी बकरियों के लिए पत्ते झाड़ता हूँ और इससे मेरी दूसरी ज़रूरतें भी पूरी होती है।"},{"SurahNumber":20,"VerseNumber":19,"Text":"कहा, \"डाल दे उसे, ऐ मूसा"},{"SurahNumber":20,"VerseNumber":20,"Text":"अतः उसने डाल दिया। सहसा क्या देखते है कि वह एक साँप है, जो दौड़ रहा है"},{"SurahNumber":20,"VerseNumber":21,"Text":"कहा, \"इसे पकड़ ले और डर मत। हम इसे इसकी पहली हालत पर लौटा देंगे"},{"SurahNumber":20,"VerseNumber":22,"Text":"और अपने हाथ अपने बाज़ू की ओर समेट ले। वह बिना किसी ऐब के रौशन दूसरी निशानी के रूप में निकलेगा"},{"SurahNumber":20,"VerseNumber":23,"Text":"इसलिए कि हम तुझे अपनी बड़ी निशानियाँ दिखाएँ"},{"SurahNumber":20,"VerseNumber":24,"Text":"तू फ़िरऔन के पास जा। वह बहुत सरकश हो गया है।"},{"SurahNumber":20,"VerseNumber":25,"Text":"उसने निवेदन किया, \"मेरे रब! मेरा सीना मेरे लिए खोल दे"},{"SurahNumber":20,"VerseNumber":26,"Text":"और मेरे काम को मेरे लिए आसान कर दे"},{"SurahNumber":20,"VerseNumber":27,"Text":"और मेरी ज़बान की गिरह खोल दे।"},{"SurahNumber":20,"VerseNumber":28,"Text":"कि वे मेरी बात समझ सकें"},{"SurahNumber":20,"VerseNumber":29,"Text":"और मेरे लिए अपने घरवालों में से एक सहायक नियुक्त कर दें"},{"SurahNumber":20,"VerseNumber":30,"Text":"हारून को, जो मेरा भाई है"},{"SurahNumber":20,"VerseNumber":31,"Text":"उसके द्वारा मेरी कमर मज़बूत कर"},{"SurahNumber":20,"VerseNumber":32,"Text":"और उसे मेरे काम में शरीक कर दें"},{"SurahNumber":20,"VerseNumber":33,"Text":"कि हम अधिक से अधिक तेरी तसबीह करें"},{"SurahNumber":20,"VerseNumber":34,"Text":"और तुझे ख़ूब याद करें"},{"SurahNumber":20,"VerseNumber":35,"Text":"निश्चय ही तू हमें खूब देख रहा है।"},{"SurahNumber":20,"VerseNumber":36,"Text":"कहा, \"दिया गया तुझे जो तूने माँगा, ऐ मूसा"},{"SurahNumber":20,"VerseNumber":37,"Text":"हम तो तुझपर एक बार और भी उपकार कर चुके है"},{"SurahNumber":20,"VerseNumber":38,"Text":"जब हमने तेरी माँ के दिल में यह बात डाली थी, जो अब प्रकाशना की जा रही है"},{"SurahNumber":20,"VerseNumber":39,"Text":"कि उसको सन्दूक में रख दे; फिर उसे दरिया में डाल दे; फिर दरिया उसे तट पर डाल दे कि उसे मेरा शत्रु और उसका शत्रु उठा ले। मैंने अपनी ओर से तुझपर अपना प्रेम डाला। (ताकि तू सुरक्षित रहे) और ताकि मेरी आँख के सामने तेरा पालन-पोषण हो"},{"SurahNumber":20,"VerseNumber":40,"Text":"याद कर जबकि तेरी बहन जाती और कहती थी, क्या मैं तुम्हें उसका पता बता दूँ जो इसका पालन-पोषण अपने ज़िम्मे ले ले? इस प्रकार हमने फिर तुझे तेरी माँ के पास पहुँचा दिया, ताकि उसकी आँख ठंड़ी हो और वह शोकाकुल न हो। और हमने तुझे भली-भाँति परखा। फिर तू कई वर्ष मदयन के लोगों में ठहरा रहा। फिर ऐ मूसा! तू ख़ास समय पर आ गया है"},{"SurahNumber":20,"VerseNumber":41,"Text":"हमने तुझे अपने लिए तैयार किया है"},{"SurahNumber":20,"VerseNumber":42,"Text":"जो, तू और तेरी भाई मेरी निशानियो के साथ; और मेरी याद में ढ़ीले मत पड़ना"},{"SurahNumber":20,"VerseNumber":43,"Text":"जाओ दोनों, फ़िरऔन के पास, वह सरकश हो गया है"},{"SurahNumber":20,"VerseNumber":44,"Text":"उससे नर्म बात करना, कदाचित वह ध्यान दे या डरे।"},{"SurahNumber":20,"VerseNumber":45,"Text":"दोनों ने कहा, \"ऐ हमारे रब! हमें इसका भय है कि वह हमपर ज़्यादती करे या सरकशी करने लग जाए।"},{"SurahNumber":20,"VerseNumber":46,"Text":"कहा, \"डरो नहीं, मै तुम्हारे साथ हूँ। सुनता और देखता हूँ"},{"SurahNumber":20,"VerseNumber":47,"Text":"अतः जाओ, उसके पास और कहो, हम तेरे रब के रसूल है। इसराईल की सन्तान को हमारे साथ भेज दे। और उन्हें यातना न दे। हम तेरे पास तेरे रब की निशानी लेकर आए है। और सलामती है उसके लिए जो संमार्ग का अनुसरण करे"},{"SurahNumber":20,"VerseNumber":48,"Text":"निस्संदेह हमारी ओर प्रकाशना हुई है कि यातना उसके लिए है, जो झुठलाए और मुँह फेरे।"},{"SurahNumber":20,"VerseNumber":49,"Text":"उसने कहा, \"अच्छा, तुम दोनों का रब कौन है, मूसा"},{"SurahNumber":20,"VerseNumber":50,"Text":"कहा, \"हमारा रब वह है जिसने हर चीज़ को उसकी आकृति दी, फिर तदनुकूव निर्देशन किया।"},{"SurahNumber":20,"VerseNumber":51,"Text":"उसने कहा, \"अच्छा तो उन नस्लों का क्या हाल है, जो पहले थी"},{"SurahNumber":20,"VerseNumber":52,"Text":"कहा, \"उसका ज्ञान मेरे रब के पास एक किताब में सुरक्षित है। मेरा रब न चूकता है और न भूलता है।"},{"SurahNumber":20,"VerseNumber":53,"Text":"वही है जिसने तुम्हारे लिए धरती को पालना (बिछौना) बनाया और उसने तुम्हारे लिए रास्ते निकाले और आकाश से पानी उतारा। फिर हमने उसके द्वारा विभिन्न प्रकार के पेड़-पौधे निकाले"},{"SurahNumber":20,"VerseNumber":54,"Text":"खाओ और अपने चौपायों को भी चराओ! निस्संदेह इसमें बुद्धिमानों के लिए बहुत-सी निशानियाँ है"},{"SurahNumber":20,"VerseNumber":55,"Text":"उसी से हमने तुम्हें पैदा किया और उसी में हम तुम्हें लौटाते है और उसी से तुम्हें दूसरी बार निकालेंगे।"},{"SurahNumber":20,"VerseNumber":56,"Text":"और हमने फ़िरऔन को अपनी सब निशानियाँ दिखाई, किन्तु उसने झुठलाया और इनकार किया।"},{"SurahNumber":20,"VerseNumber":57,"Text":"उसने कहा, \"ऐ मूसा! क्या तू हमारे पास इसलिए आया है कि अपने जादू से हमको हमारे अपने भूभाग से निकाल दे"},{"SurahNumber":20,"VerseNumber":58,"Text":"अच्छा, हम भी तेरे पास ऐसा ही जादू लाते है। अब हमारे और अपने बीच एक निश्चित स्थान ठहरा ले, कोई बीच की जगह, न हम इसके विरुद्ध जाएँ और न तू।"},{"SurahNumber":20,"VerseNumber":59,"Text":"कहा, \"उत्सव का दिन तुम्हारे वादे का है और यह कि लोग दिन चढ़े इकट्ठे हो जाएँ।"},{"SurahNumber":20,"VerseNumber":60,"Text":"तब फ़िरऔन ने पलटकर अपने सारे हथकंडे जुटाए। और आ गया"},{"SurahNumber":20,"VerseNumber":61,"Text":"मूसा ने उन लोगों से कहा, \"तबाही है तुम्हारी; झूठ घड़कर अल्लाह पर न थोपो कि वह तुम्हें एक यातना से विनष्ट कर दे और झूठ जिस किसी ने भी घड़कर थोपा, वह असफल रहा।"},{"SurahNumber":20,"VerseNumber":62,"Text":"इसपर उन्होंने परस्पर बड़ा मतभेद किया औऱ और चुपके-चुपके कानाफूसी की"},{"SurahNumber":20,"VerseNumber":63,"Text":"कहने लगे, \"ये दोनों जादूगर है, चाहते है कि अपने जादू से तुम्हें तुम्हारे भूभाग से निकाल बाहर करें। और तुम्हारी उत्तम और उच्च प्रणाली को तहस-नहस करके रख दे।"},{"SurahNumber":20,"VerseNumber":64,"Text":"अतः तुम सब मिलकर अपना उपाय जुटा लो, फिर पंक्तिबद्ध होकर आओ। आज तो प्रभावी रहा, वही सफल है।"},{"SurahNumber":20,"VerseNumber":65,"Text":"वे बोले, \"ऐ मूसा! या तो तुम फेंको या फिर हम पहले फेंकते हैं।"},{"SurahNumber":20,"VerseNumber":66,"Text":"कहा, \"नहीं, बल्कि तुम्हीं फेंको।\" फिर अचानक क्या देखते है कि उनकी रस्सियाँ और लाठियाँ उनके जादू से उनके ख़याल में दौड़ती हुई प्रतीत हुई"},{"SurahNumber":20,"VerseNumber":67,"Text":"और मूसा अपने जी में डरा"},{"SurahNumber":20,"VerseNumber":68,"Text":"हमने कहा, \"मत डर! निस्संदेह तू ही प्रभावी रहेगा।"},{"SurahNumber":20,"VerseNumber":69,"Text":"और डाल दे जो तेरे दाहिने हाथ में है। जो कुछ उन्होंने रचा है, वह उसे निगल जाएगा। जो कुछ उन्होंने रचा है, वह तो बस जादूगर का स्वांग है और जादूगर सफल नहीं होता, चाहे वह जैसे भी आए।"},{"SurahNumber":20,"VerseNumber":70,"Text":"अन्ततः जादूगर सजदे में गिर पड़े, बोले, \"हम हारून और मूसा के रब पर ईमान ले आए।"},{"SurahNumber":20,"VerseNumber":71,"Text":"उसने कहा, \"तुमने मान लिया उसको, इससे पहले कि मैं तुम्हें इसकी अनुज्ञा देता? निश्चय ही यह तुम सबका प्रमुख है, जिसने जादू सिखाया है। अच्छा, अब मैं तुम्हारा हाथ और पाँव विपरीत दिशाओं से कटवा दूँगा और खंजूर के तनों पर तुम्हें सूली दे दूँगा। तब तुम्हें अवश्य ही मालूम हो जाएगा कि हममें से किसकी यातना अधिक कठोर और स्थायी है"},{"SurahNumber":20,"VerseNumber":72,"Text":"उन्होंने कहा, \"जो स्पष्ट निशानियाँ हमारे सामने आ चुकी है उनके मुक़ाबले में सौगंध है उस सत्ता की, जिसने हमें पैदा किया है, हम कदापि तुझे प्राथमिकता नहीं दे सकते। तो जो कुछ तू फ़ैसला करनेवाला है, कर ले। तू बस इसी सांसारिक जीवन का फ़ैसला कर सकता है"},{"SurahNumber":20,"VerseNumber":73,"Text":"हम तो अपने रब पर ईमान ले आए, ताकि वह हमारी खताओं को माफ़ कर दे औऱ इस जादू को भी जिसपर तूने हमें बाध्य किया। अल्लाह की उत्तम और शेष रहनेवाला है।"},{"SurahNumber":20,"VerseNumber":74,"Text":"सत्य यह है कि जो कोई अपने रब के पास अपराधी बनकर आया उसके लिए जहन्नम है, जिसमें वह न मरेगा और न जिएगा"},{"SurahNumber":20,"VerseNumber":75,"Text":"और जो कोई उसके पास मोमिन होकर आया, जिसने अच्छे कर्म किए होंगे, तो ऐसे लोगों के लिए तो ऊँचे दर्जें है"},{"SurahNumber":20,"VerseNumber":76,"Text":"अदन के बाग़ है, जिनके नीचें नहरें बहती होंगी। उनमें वे सदैव रहेंगे। यह बदला है उसका जिसने स्वयं को विकसित किया"},{"SurahNumber":20,"VerseNumber":77,"Text":"और हमने मूसा की ओर प्रकाशना की, \"रातों रात मेरे बन्दों को लेकर निकल पड़, और उनके लिए दरिया में सूखा मार्ग निकाल ले। न तो तुझे पीछा किए जाने औऱ न पकड़े जाने का भय हो और न किसी अन्य चीज़ से तुझे डर लगे।"},{"SurahNumber":20,"VerseNumber":78,"Text":"फ़िरऔन ने अपनी सेना के साथ उनका पीछा किया। अन्ततः पानी उनपर छा गया, जैसाकि उसे उनपर छा जाना था"},{"SurahNumber":20,"VerseNumber":79,"Text":"फ़िरऔन ने अपनी क़ौम को पथभ्रष्ट किया और मार्ग न दिखाया"},{"SurahNumber":20,"VerseNumber":80,"Text":"ऐ ईसराईल की सन्तान! हमने तुम्हें तुम्हारे शत्रु से छुटकारा दिया और तुमसे तूर के दाहिने छोर का वादा किया और तुमपर मग्न और सलवा उतारा"},{"SurahNumber":20,"VerseNumber":81,"Text":"खाओ, जो कुछ पाक अच्छी चीज़े हमने तुम्हें प्रदान की है, किन्तु इसमें हद से आगे न बढ़ो कि तुमपर मेरा प्रकोप टूट पड़े और जिस किसी पर मेरा प्रकोप टूटा, वह तो गिरकर ही रहा"},{"SurahNumber":20,"VerseNumber":82,"Text":"और जो तौबा कर ले और ईमान लाए और अच्छा कर्म करे, फिर सीधे मार्ग पर चलता रहे, उसके लिए निश्चय ही मैं अत्यन्त क्षमाशील हूँ।"},{"SurahNumber":20,"VerseNumber":83,"Text":"और अपनी क़ौम को छोड़कर तुझे शीघ्र आने पर किस चीज़ ने उभारा, ऐ मूसा"},{"SurahNumber":20,"VerseNumber":84,"Text":"उसने कहा, \"वे मेरे पीछे ही और मैं जल्दी बढ़कर आया तेरी ओर, ऐ रब! ताकि तू राज़ी हो जाए।"},{"SurahNumber":20,"VerseNumber":85,"Text":"कहा, \"अच्छा, तो हमने तेरे पीछे तेरी क़ौम के लोगों को आज़माइश में डाल दिया है। और सामरी ने उन्हें पथभ्रष्ट कर डाला।"},{"SurahNumber":20,"VerseNumber":86,"Text":"तब मूसा अत्यन्त क्रोध और खेद में डूबा हुआ अपनी क़ौम के लोगों की ओर पलटा। कहा, \"ऐ मेरी क़ौम के लोगों! क्या तुमसे तुम्हारे रब ने अच्छा वादा नहीं किया था? क्या तुमपर लम्बी मुद्दत गुज़र गई या तुमने यही चाहा कि तुमपर तुम्हारे रब का प्रकोप ही टूटे कि तुमने मेरे वादे के विरुद्ध आचरण किया"},{"SurahNumber":20,"VerseNumber":87,"Text":"उन्होंने कहा, \"हमने आपसे किए हुए वादे के विरुद्ध अपने अधिकार से कुछ नहीं किया, बल्कि लोगों के ज़ेवरों के बोझ हम उठाए हुए थे, फिर हमने उनको (आग में) फेंक दिया, सामरी ने इसी तरह प्रेरित किया था।"},{"SurahNumber":20,"VerseNumber":88,"Text":"और उसने उनके लिए एक बछड़ा ढालकर निकाला, एक धड़ जिसकी आवाज़ बैल की थी। फिर उन्होंने कहा, \"यही तुम्हारा इष्ट-पूज्य है और मूसा का भी इष्ट -पूज्य है, किन्तु वह भूल गया है।"},{"SurahNumber":20,"VerseNumber":89,"Text":"क्या वे देखते न थे कि न वह किसी बात का उत्तर देता है और न उसे उनकी हानि का कुछ अधिकार प्राप्त है और न लाभ का"},{"SurahNumber":20,"VerseNumber":90,"Text":"और हारून इससे पहले उनसे कह भी चुका था कि \"मेरी क़ौम के लोगों! तुम इसके कारण बस फ़ितने में पड़ गए हो। तुम्हारा रब तो रहमान है। अतः तुम मेरा अनुसरण करो और मेरी बात मानो।"},{"SurahNumber":20,"VerseNumber":91,"Text":"उन्होंने कहा, \"जब तक मूसा लौटकर हमारे पास न आ जाए, हम तो इससे ही लगे बैठे रहेंगे।"},{"SurahNumber":20,"VerseNumber":92,"Text":"उसने कहा, \"ऐ हारून! जब तुमने देखा कि ये पथभ्रष्ट हो गए है, तो किस चीज़ ने तुम्हें रोका"},{"SurahNumber":20,"VerseNumber":93,"Text":"कि तुमने मेरा अनुसरण न किया? क्या तुमने मेरे आदेश की अवहेलना की"},{"SurahNumber":20,"VerseNumber":94,"Text":"उसने कहा, \"ऐ मेरी माँ के बेटे! मेरी दाढ़ी न पकड़ और न मेरा सिर! मैं डरा कि तू कहेंगा कि तूने इसराईल की सन्तान में फूट डाल दी और मेरी बात पर ध्यान न दिया।"},{"SurahNumber":20,"VerseNumber":95,"Text":"(मूसा ने) कहा, \"ऐ सामरी! तेरा क्या मामला है"},{"SurahNumber":20,"VerseNumber":96,"Text":"उसने कहा, \"मुझे उसकी सूझ प्राप्त हुई, जिसकी सूझ उन्हें प्राप्त॥ न हुई। फिर मैंने रसूल के पद-चिन्ह से एक मुट्ठी उठा ली। फिर उसे डाल दिया और मेरे जी ने मुझे कुछ ऐसा ही सुझाया।"},{"SurahNumber":20,"VerseNumber":97,"Text":"कहा, \"अच्छा, तू जा! अब इस जीवन में तेरे लिए यही है कि कहता रहे, कोई छुए नहीं! और निश्चित वादा है, जो तेरे लिए एक निश्चित वादा है, जो तुझपर से कदापि न टलेगा। और देख अपने इष्ट-पूज्य को जिसपर तू रीझा-जमा बैठा था! हम उसे जला डालेंगे, फिर उसे चूर्ण-विचूर्ण करके दरिया में बिखेर देंगे।"},{"SurahNumber":20,"VerseNumber":98,"Text":"तुम्हारा पूज्य-प्रभु तो बस वही अल्लाह है, जिसके अतिरिक्त कोई पूज्य-प्रभु नहीं। वह अपने ज्ञान से हर चीज़ पर हावी है।"},{"SurahNumber":20,"VerseNumber":99,"Text":"इस प्रकार विगत वृत्तांत हम तुम्हें सुनाते है और हमने तुम्हें अपने पास से एक अनुस्मृति प्रदान की है"},{"SurahNumber":20,"VerseNumber":100,"Text":"जिस किसी ने उससे मुँह मोड़ा, वह निश्चय ही क़ियामत के दिन एक बोझ उठाएगा"},{"SurahNumber":20,"VerseNumber":101,"Text":"ऐसे दिन सदैव इसी वबाल में पड़े रहेंगे और क़ियामत के दिन उनके हक़ में यह बहुत ही बुरा बोझ सिद्ध होगा"},{"SurahNumber":20,"VerseNumber":102,"Text":"जिस दिन सूर फूँका जाएगा और हम अपराधियों को उस दिन इस दशा में इकट्ठा करेंगे कि उनकी आँखे नीली पड़ गई होंगी"},{"SurahNumber":20,"VerseNumber":103,"Text":"वे आपस में चुपके-चुपके कहेंगे कि \"तुम बस दस ही दिन ठहरे हो।"},{"SurahNumber":20,"VerseNumber":104,"Text":"हम भली-भाँति जानते है जो कुछ वे कहेंगे, जबकि उनका सबसे अच्छी सम्मतिवाला कहेगा, \"तुम तो बस एक ही दिन ठहरे हो।"},{"SurahNumber":20,"VerseNumber":105,"Text":"वे तुमसे पर्वतों के विषय में पूछते है। कह दो, \"मेरा रब उन्हें छूल की तरह उड़ा देगा"},{"SurahNumber":20,"VerseNumber":106,"Text":"और धरती को एक समतल चटियल मैदान बनाकर छोड़ेगा"},{"SurahNumber":20,"VerseNumber":107,"Text":"तुम उसमें न कोई सिलवट देखोगे और न ऊँच-नीच।"},{"SurahNumber":20,"VerseNumber":108,"Text":"उस दिन वे पुकारनेवाले के पीछे चल पड़ेंगे और उसके सामने कोई अकड़ न दिखाई जा सकेगी। आवाज़े रहमान के सामने दब जाएँगी। एक हल्की मन्द आवाज़ के अतिरिक्त तुम कुछ न सुनोगे"},{"SurahNumber":20,"VerseNumber":109,"Text":"उस दिन सिफ़ारिश काम न आएगी। यह और बात है कि किसी के लिए रहमान अनुज्ञा दे और उसके लिए बात करने को पसन्द करे"},{"SurahNumber":20,"VerseNumber":110,"Text":"वह जानता है जो कुछ उनके आगे है और जो कुछ उनके पीछे है, किन्तु वे अपने ज्ञान से उसपर हावी नहीं हो सकते"},{"SurahNumber":20,"VerseNumber":111,"Text":"चेहरे उस जीवन्त, शाश्वत सत्ता के आगे झुकें होंगे। असफल हुआ वह जिसने ज़ुल्म का बोझ उठाया"},{"SurahNumber":20,"VerseNumber":112,"Text":"किन्तु जो कोई अच्छे कर्म करे और हो वह मोमिन, तो उसे न तो किसी ज़ुल्म का भय होगा और न हक़ मारे जाने का"},{"SurahNumber":20,"VerseNumber":113,"Text":"और इस प्रकार हमने इसे अरबी क़ुरआन के रूप में अवतरित किया है और हमने इसमें तरह-तरह से चेतावनी दी है, ताकि वे डर रखें या यह उन्हें होश दिलाए"},{"SurahNumber":20,"VerseNumber":114,"Text":"अतः सर्वोच्च है अल्लाह, सच्चा सम्राट! क़ुरआन के (फ़ैसले के) सिलसिले में जल्दी न करो, जब तक कि वह पूरा न हो जाए। तेरी ओर उसकी प्रकाशना हो रही है। और कहो, \"मेरे रब, मुझे ज्ञान में अभिवृद्धि प्रदान कर।"},{"SurahNumber":20,"VerseNumber":115,"Text":"और हमने इससे पहले आदम से वचन लिया था, किन्तु वह भूल गया और हमने उसमें इरादे की मज़बूती न पाई"},{"SurahNumber":20,"VerseNumber":116,"Text":"और जब हमने फ़रिश्तों से कहा, \"आदम को सजदा करो।\" तो उन्होंने सजदा किया सिवाय इबलीस के, वह इनकार कर बैठा"},{"SurahNumber":20,"VerseNumber":117,"Text":"इसपर हमने कहा, \"ऐ आदम! निश्चय ही यह तुम्हारा और तुम्हारी पत्नी का शत्रु है। ऐसा न हो कि तुम दोनों को जन्नत से निकलवा दे और तुम तकलीफ़ में पड़ जाओ"},{"SurahNumber":20,"VerseNumber":118,"Text":"तुम्हारे लिए तो ऐसा है कि न तुम यहाँ भूखे रहोगे और न नंगे"},{"SurahNumber":20,"VerseNumber":119,"Text":"और यह कि न यहाँ प्यासे रहोगे और न धूप की तकलीफ़ उठाओगे।"},{"SurahNumber":20,"VerseNumber":120,"Text":"फिर शैतान ने उसे उकसाया। कहने लगा, \"ऐ आदम! क्या मैं तुझे शाश्वत जीवन के वृक्ष का पता दूँ और ऐसे राज्य का जो कभी जीर्ण न हो"},{"SurahNumber":20,"VerseNumber":121,"Text":"अन्ततः उन दोनों ने उसमें से खा लिया, जिसके परिणामस्वरूप उनकी छिपाने की चीज़े उनके आगे खुल गई और वे दोनों अपने ऊपर जन्नत के पत्ते जोड-जोड़कर रखने लगे। और आदम ने अपने रब की अवज्ञा की, तो वह मार्ग से भटक गया"},{"SurahNumber":20,"VerseNumber":122,"Text":"इसके पश्चात उसके रब ने उसे चुन लिया और दोबारा उसकी ओर ध्यान दिया और उसका मार्गदर्शन किया"},{"SurahNumber":20,"VerseNumber":123,"Text":"कहा, \"तुम दोनों के दोनों यहाँ से उतरो! तुम्हारे कुछ लोग कुछ के शत्रु होंगे। फिर यदि मेरी ओर से तुम्हें मार्गदर्शन पहुँचे, तो जिस किसी ने मेरे मार्गदर्शन का अनुपालन किया, वह न तो पथभ्रष्ट होगा और न तकलीफ़ में पड़ेगा"},{"SurahNumber":20,"VerseNumber":124,"Text":"और जिस किसी ने मेरी स्मृति से मुँह मोडा़ तो उसका जीवन संकीर्ण होगा और क़ियामत के दिन हम उसे अंधा उठाएँगे।"},{"SurahNumber":20,"VerseNumber":125,"Text":"वह कहेगा, \"ऐ मेरे रब! तूने मुझे अंधा क्यों उठाया, जबकि मैं आँखोंवाला था"},{"SurahNumber":20,"VerseNumber":126,"Text":"वह कहेगा, \"इसी प्रकार (तू संसार में अंधा रहा था) । तेरे पास मेरी आयतें आई थी, तो तूने उन्हें भूला दिया था। उसी प्रकार आज तुझे भुलाया जा रहा है।"},{"SurahNumber":20,"VerseNumber":127,"Text":"इसी प्रकार हम उसे बदला देते है जो मर्यादा का उल्लंघन करे और अपने रब की आयतों पर ईमान न लाए। और आख़िरत की यातना तो अत्यन्त कठोर और अधिक स्थायी है"},{"SurahNumber":20,"VerseNumber":128,"Text":"फिर क्या उनको इससे भी मार्ग न मिला कि हम उनसे पहले कितनी ही नस्लों को विनष्ट कर चुके है, जिनकी बस्तियों में वे चलते-फिरते है? निस्संदेह बुद्धिमानों के लिए इसमें बहुत-सी निशानियाँ है"},{"SurahNumber":20,"VerseNumber":129,"Text":"यदि तेरे रब की ओर से पहले ही एक बात निश्चित न हो गई होती और एक अवधि नियत न की जा चुकी होती, तो अवश्य ही उन्हें यातना आ पकड़ती"},{"SurahNumber":20,"VerseNumber":130,"Text":"अतः जो कुछ वे कहते है उसपर धैर्य से काम लो और अपने रब का गुणगान करो, सूर्योदय से पहले और उसके डूबने से पहले, और रात की घड़ियों में भी तसबीह करो, और दिन के किनारों पर भी, ताकि तुम राज़ी हो जाओ"},{"SurahNumber":20,"VerseNumber":131,"Text":"और उसकी ओर आँख उठाकर न देखो, जो कुछ हमने उनमें से विभिन्न लोगों को उपभोग के लिए दे रखा है, ताकि हम उसके द्वारा उन्हें आज़माएँ। वह तो बस सांसारिक जीवन की शोभा है। तुम्हारे रब की रोज़ी उत्तम भी है और स्थायी भी"},{"SurahNumber":20,"VerseNumber":132,"Text":"और अपने लोगों को नमाज़ का आदेश करो और स्वयं भी उसपर जमे रहो। हम तुमसे कोई रोज़ी नहीं माँगते। रोज़ी हम ही तुम्हें देते है, और अच्छा परिणाम तो धर्मपरायणता ही के लिए निश्चित है"},{"SurahNumber":20,"VerseNumber":133,"Text":"और वे कहते है कि \"यह अपने रब की ओर से हमारे पास कोई निशानी क्यों नहीं लाता?\" क्या उनके पास उसका स्पष्ट प्रमाण नहीं आ गया, जो कुछ कि पहले की पुस्तकों में उल्लिखित है"},{"SurahNumber":20,"VerseNumber":134,"Text":"यदि हम उसके पहले इन्हें किसी यातना से विनष्ट कर देते तो ये कहते कि \"ऐ हमारे रब, तूने हमारे पास कोई रसूल क्यों न भेजा कि इससे पहले कि हम अपमानित और रुसवा होते, तेरी आयतों का अनुपालन करने लगते"},{"SurahNumber":20,"VerseNumber":135,"Text":"कह दो, \"हर एक प्रतीक्षा में है। अतः अब तुम भी प्रतीक्षा करो। शीघ्र ही तुम जान लोगे कि कौन सीधे मार्गवाला है और किनको मार्गदर्शन प्राप्त है।"}]}