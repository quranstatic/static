{"Id":282,"LanguageCodes":["pl","pol"],"Name":"pol-jozefabielawski","Author":"Jozefa Bielawskiego","Language":"Polish","Description":"Polish","Direction":"ltr","Source":"http://tanzil.net","Translations":[{"SurahNumber":1,"VerseNumber":1,"Text":"W Imię Boga Miłosiernego i Litościwego"},{"SurahNumber":1,"VerseNumber":2,"Text":"Chwała Bogu, Panu światów"},{"SurahNumber":1,"VerseNumber":3,"Text":"Miłosiernemu i Litościwemu"},{"SurahNumber":1,"VerseNumber":4,"Text":"Królowi Dnia Sądu"},{"SurahNumber":1,"VerseNumber":5,"Text":"Oto Ciebie czcimy i Ciebie prosimy o pomoc"},{"SurahNumber":1,"VerseNumber":6,"Text":"Prowadź nas drogą prostą"},{"SurahNumber":1,"VerseNumber":7,"Text":"Drogą tych, których obdarzyłeś dobrodziejstwami; nie zaś tych, na których jesteś zagniewany, i nie tych, którzy błądzą"},{"SurahNumber":2,"VerseNumber":1,"Text":"Alif. Lam. Mim"},{"SurahNumber":2,"VerseNumber":2,"Text":"To jest Księga - nie ma, co do tego żadnej wątpliwości - droga prosta dla bogobojnych"},{"SurahNumber":2,"VerseNumber":3,"Text":"Dla tych, którzy wierzą w to, co skryte, którzy odprawiają modlitwę i rozdają z tego, w co ich zaopatrzyliśmy"},{"SurahNumber":2,"VerseNumber":4,"Text":"I dla tych, którzy wierzą w to, co tobie zesłaliśmy, i w to, co zostało zesłane przed tobą; oni wierzą mocno w życie ostateczne"},{"SurahNumber":2,"VerseNumber":5,"Text":"Tacy są na drodze prostej, danej im od ich Pana, i oni będą szczęśliwi"},{"SurahNumber":2,"VerseNumber":6,"Text":"Zaprawdę, tym, którzy nie wierzą, jest wszystko jedno, czy ty ich ostrzegasz, czy nie ostrzegasz, oni i tak nie uwierzą"},{"SurahNumber":2,"VerseNumber":7,"Text":"Bóg nałożył pieczęć na ich serca i na ich słuch, a na ich oczach położył zasłonę. Dla nich kara będzie straszna"},{"SurahNumber":2,"VerseNumber":8,"Text":"Wśród nich są tacy, którzy mówią: \"Wierzymy w Boga i w Dzień Ostatni!\" Lecz oni wcale nie są wierzącymi"},{"SurahNumber":2,"VerseNumber":9,"Text":"Oni usiłują oszukać Boga i tych, którzy wierzą, lecz oszukują tylko siebie samych; oni tego nie pojmują"},{"SurahNumber":2,"VerseNumber":10,"Text":"W ich sercach jest choroba, a Bóg jeszcze powiększa ich chorobę. Spotka ich kara bolesna za to, że kłamią"},{"SurahNumber":2,"VerseNumber":11,"Text":"A kiedy im mówią: Nie szerzcie zepsucia na ziemi!\" oni mówią: \"My tworzymy tylko dobro"},{"SurahNumber":2,"VerseNumber":12,"Text":"Czyżby? Zaprawdę oni szerzą zgorszenie i nie są tego świadomi"},{"SurahNumber":2,"VerseNumber":13,"Text":"A kiedy im mówią: \"Uwierzcie tak, jak wierzą ci ludzie!\" oni mówią: \"Czyż my mamy wierzyć, jak wierzący. Czyżby? Zaprawdę, to oni są, głupcami, lecz oni nie wiedzą"},{"SurahNumber":2,"VerseNumber":14,"Text":"A kiedy spotykają tych, którzy wierzą, mówią: \"My wierzymy!\" A kiedy są sami ze swoimi szatanami, to mówią: \"My przecież jesteśmy z wami. My sobie tylko żartujemy"},{"SurahNumber":2,"VerseNumber":15,"Text":"Bóg zażartuje z nich i przedłuży ich trwanie w buncie, w którym wędrują na oślep"},{"SurahNumber":2,"VerseNumber":16,"Text":"To są ci, którzy kupili błądzenie za drogę prostą; nie przyniósł im jednak korzyści ich handel i nie znaleźli się na drodze prostej"},{"SurahNumber":2,"VerseNumber":17,"Text":"Oni są podobni do tego, który zapalił ogień, a kiedy ogień oświetlił to, co było wokół niego, Bóg zabrał im światło i pozostawił ich w ciemnościach, tak iż nie mogli widzieć"},{"SurahNumber":2,"VerseNumber":18,"Text":"Głusi, niemi i ślepi - oni nie zawrócą"},{"SurahNumber":2,"VerseNumber":19,"Text":"Albo do chmury burzowej na niebie - w niej są ciemności, grzmot i błyskawica. Oni, obawiając się śmierci, wkładają palce w swoje uszy przed piorunami. Bóg obejmuje niewiernych"},{"SurahNumber":2,"VerseNumber":20,"Text":"Błyskawica omal nie odbiera im wzroku. Za każdym razem, kiedy ona daje im światło, oni idą w nim; a kiedy ogarnia ich ciemność, oni się zatrzymują. Jeśliby zechciał Bóg, to zabrałby im słuch i wzrok. Zaprawdę, Bóg jest nad każdą rzeczą wszechwładny"},{"SurahNumber":2,"VerseNumber":21,"Text":"O ludzie! Czcijcie waszego Pana, który was stworzył, jak i tych, którzy byli przed wami! - być może, wy będziecie bogobojni"},{"SurahNumber":2,"VerseNumber":22,"Text":"On jest Tym, który uczynił dla was ziemię posłaniem, niebo - budowlą. On spuścił z nieba wodę sprawił, że dzięki niej wyrosły owoce Jako zaopatrzenie dla was. Nie dawajcie więc Bogu równych, skoro wy wiecie"},{"SurahNumber":2,"VerseNumber":23,"Text":"A jeśli pozostajecie w wątpliwości wobec tego, co zesłaliśmy Naszemu słudze, o przynieście surę podobną do tego wezwijcie waszych świadków, poza Bogiem"},{"SurahNumber":2,"VerseNumber":24,"Text":"A jeśli jesteście prawdomówni! A jeśli tego nie uczynicie a wy nigdy tego nie uczynicie - to bójcie się ognia, a paliwem jego będą ludzie i kamienie, który został przygotowany dla niewiernych"},{"SurahNumber":2,"VerseNumber":25,"Text":"I zwiastuje radosną wieść tym, którzy uwierzyli i czynili dobre dzieła, iż dla nich będą Ogrody, gdzie w dole płyną strumyki. Ilekroć są zaopatrywani w jakiekolwiek owoce z nich, oni mówią: \"To jest to, co otrzymywaliśmy kiedyś!\", albowiem to, co otrzymują, jest bardzo podobne. Będą tam mieli małżonki czyste, będą tam przebywać na wieki"},{"SurahNumber":2,"VerseNumber":26,"Text":"Zaprawdę, Bóg się nie wstydzi przytoczyć jako podobieństwo komara lub czegoś znaczniejszego. A ci, którzy wierzą, wiedzą, że to jest prawda od ich Pana. A ci, którzy nie wierzą, mówią: \"Cóż to chciał Bóg wyrazić przez to podobieństwo?\" Przez nie On sprowadza z drogi wielu i prowadzi drogą prostą wielu. Lecz On sprowadza przez to z drogi tylko ludzi bezbożnych"},{"SurahNumber":2,"VerseNumber":27,"Text":"Ci, którzy naruszają przymierze Boga, chociaż je przedtem uroczyście potwierdzili; ci, którzy przecinają to, co Bóg nakazał złączyć, i ci, którzy szerzą zgorszenie na ziemi - oni wszyscy poniosą stratę"},{"SurahNumber":2,"VerseNumber":28,"Text":"Jakże możecie nie wierzyć w Boga? Byliście umarłymi, a On dał wam życie; potem sprowadzi na was śmierć i znowu da wam życie; wtedy do Niego zostaniecie sprowadzeni"},{"SurahNumber":2,"VerseNumber":29,"Text":"On jest Tym, który stworzył dla was wszystko to, co jest na ziemi. Następnie zwrócił się ku niebu i ukształtował je w siedem niebios. On jest o każdej rzeczy wszechwiedzący"},{"SurahNumber":2,"VerseNumber":30,"Text":"I oto powiedział twój Pan do aniołów: \"Ja umieszczę na ziemi namiestnika. \" Oni powiedzieli: \"Czy Ty umieścisz na niej tego, kto będzie szerzył na niej zepsucie i będzie przelewał krew, kiedy my głosimy Twoją chwałę i głosimy Twoją świętość?\" Powiedział: \"Zaprawdę, Ja wiem to, czego wy nie wiecie"},{"SurahNumber":2,"VerseNumber":31,"Text":"I On nauczył Adama wszystkich imion, potem przedstawił wszystkie stworzenia aniołom mówiąc: \"Obwieśćcie Mi ich imiona, jeśli jesteście prawdomówni"},{"SurahNumber":2,"VerseNumber":32,"Text":"Oni powiedzieli: \"Chwała Tobie! My nie mamy żadnej innej wiedzy poza tym, czego nas nauczyłeś. Ty, zaprawdę, jesteś Wszechwiedzący, Mądry"},{"SurahNumber":2,"VerseNumber":33,"Text":"On powiedział: O Adamie! \"Obwieść im ich imiona!\" A kiedy Adam im obwieścił ich imiona, powiedział Pan: \"Czyż wam nie powiedziałem? Ja znam to, co skryte, w niebiosach i na ziemi, i Ja wiem, co wy ujawniacie i co skrywacie"},{"SurahNumber":2,"VerseNumber":34,"Text":"A kiedy powiedzieliśmy do aniołów: \"Oddajcie pokłon Adamowi!\", oni oddali pokłon, z wyjątkiem Iblisa. On odmówił, wbił się w pychę i znalazł się wśród niewiernych"},{"SurahNumber":2,"VerseNumber":35,"Text":"I powiedzieliśmy: O Adamie!\" Zamieszkajcie, ty i twoja małżonka, w Ogrodzie i jedzcie jego owoce dowolnie, skąd chcecie: lecz nie zbliżajcie się do tego drzewa, bo znajdziecie się między niesprawiedliwymi"},{"SurahNumber":2,"VerseNumber":36,"Text":"Wtedy szatan spowodował, że potknęli się o nie, i wyprowadził ich z tego stanu, w którym się znajdowali. I powiedzieliśmy im: \"Idźcie precz! Wy będziecie wrogami jedni dla drugich! Będziecie mieli stałe miejsce pobytu na ziemi i używanie do pewnego czasu"},{"SurahNumber":2,"VerseNumber":37,"Text":"Wtedy otrzymał Adam od swojego Pana pewne słowa i On zwrócił się ku niemu. Albowiem On jest Przebaczający, Litościwy"},{"SurahNumber":2,"VerseNumber":38,"Text":"Powiedzieliśmy: \"Idźcie precz stąd wszyscy! Lecz przyjdzie do was ode Mnie droga prosta. A ci, którzy pójdą po Mojej drodze prostej, nie będą się lękać i nie będą się smucić"},{"SurahNumber":2,"VerseNumber":39,"Text":"A ci, którzy nie uwierzyli i za kłamstwo uznali Nasze znaki, będą mieszkańcami ognia; oni tam będą przebywać na wieki"},{"SurahNumber":2,"VerseNumber":40,"Text":"O synowie Izraela! Wspominajcie Moje dobrodziejstwa, którymi was obdarzyłem, i wypełniajcie wiernie Moje przymierze, wtedy i Ja będę wypełniał wasze przymierze. I bójcie się Mnie"},{"SurahNumber":2,"VerseNumber":41,"Text":"Wierzcie w to, co Ja zesłałem, potwierdzaj prawdziwość tego, co wy posiadacie; i nie bądźcie pierwszymi wśród tych, którzy w to nie wierzą! I nie sprzedajcie Moich znaków za niską cenę! I bójcie się Mnie"},{"SurahNumber":2,"VerseNumber":42,"Text":"I nie ubierajcie prawdy w fałsz! I nie ukrywajcie prawdy, skoro przecież wiecie"},{"SurahNumber":2,"VerseNumber":43,"Text":"Odprawiajcie modlitwę i dawajcie jałmużnę; skłaniajcie się z tymi, którzy się skłaniają"},{"SurahNumber":2,"VerseNumber":44,"Text":"Czy będziecie nakazywać ludziom dobroć, a zapominać o sobie samych? wy przecież recytujecie Księgę. Czy nie rozumiecie"},{"SurahNumber":2,"VerseNumber":45,"Text":"Proście o pomoc w cierpliwości i w modlitwie! Zaprawdę, to jest trudna rzecz, ale nie dla ludzi pokornych"},{"SurahNumber":2,"VerseNumber":46,"Text":"Którzy myślą, że spotkaj swego Pana, i że do Niego powrócą"},{"SurahNumber":2,"VerseNumber":47,"Text":"O synowie Izraela! Wspominajcie Moje dobrodziejstwa, którymi was obdarzyłem! Zaprawdę, Ja was wyniosłem ponad światy"},{"SurahNumber":2,"VerseNumber":48,"Text":"I bójcie się Dnia, kiedy dusza nie będzie mogła zapłacić niczym za drugą duszę, i nie będzie przyjęte jej wstawiennictwo; ani nie będzie przyjęta żadna równowartość i nikt nie otrzyma wspomożenia"},{"SurahNumber":2,"VerseNumber":49,"Text":"I oto wybawiliśmy was od ludzi Faraona, którzy nakładali na was ciężką karę, zabijali waszych synów, a pozostawiali przy życiu wasze kobiety. W tym jest dla was wielkie doświadczenie od waszego Pana"},{"SurahNumber":2,"VerseNumber":50,"Text":"Oto rozdzieliliśmy dla was morze i wyratowaliśmy was, a zatopiliśmy lud Faraona na waszych oczach"},{"SurahNumber":2,"VerseNumber":51,"Text":"A kiedy zawarliśmy przymierze z Mojżeszem na czterdzieści nocy, wtedy, w czasie jego nieobecności, wzięliście sobie cielca, i staliście się niesprawiedliwi"},{"SurahNumber":2,"VerseNumber":52,"Text":"Potem jednak przebaczyliśmy wam. Być może, będziecie wdzięczni"},{"SurahNumber":2,"VerseNumber":53,"Text":"Oto daliśmy Mojżeszowi Księgę i rozróżnienie; być może, wy pójdziecie drogą prostą"},{"SurahNumber":2,"VerseNumber":54,"Text":"Powiedział Mojżesz do swego ludu: \"O ludu mój!. Wyrządziliście niesprawiedliwość sami sobie, wybierając cielca. Nawróćcie się więc do waszego Stwórcy, i zabijajcie się! Tak będzie dla was lepiej w obliczu waszego Stwórcy, i On się ku wam nawróci. Zaprawdę, On jest Przebaczający, Litościwy"},{"SurahNumber":2,"VerseNumber":55,"Text":"Kiedy powiedzieliście: \"O Mojżeszu! My ci nie uwierzymy, dopóki nie zobaczymy Boga na jawie.\" Wtedy poraził was piorun na oczach wszystkich"},{"SurahNumber":2,"VerseNumber":56,"Text":"Potem wskrzesiliśmy was, po waszej śmierci. Być może, będziecie wdzięczni"},{"SurahNumber":2,"VerseNumber":57,"Text":"I ocieniliśmy was białym obłokiem, i spuściliśmy na was mannę i przepiórki: \"Jedzcie wspaniałe rzeczy, w które was zaopatrzyliśmy!\" Oni nie Nam wyrządzili niesprawiedliwość, lecz wyrządzili niesprawiedliwość sobie samym"},{"SurahNumber":2,"VerseNumber":58,"Text":"Oto powiedzieliśmy: \"Wejdźcie do tego miasta i jedzcie tam swobodnie, co chcecie. Wchodźcie do bramy, wybijając pokłony, i mówcie: \"Przebaczenie!\" Przebaczymy wam wasze grzechy i damy więcej tym, którzy czyni dobro"},{"SurahNumber":2,"VerseNumber":59,"Text":"Lecz niesprawiedliwi zamienili słowo, które im zostało powiedziane, na inne słowo. I spuściliśmy na niesprawiedliwych gniew z nieba za to, iż byli bezbożni"},{"SurahNumber":2,"VerseNumber":60,"Text":"A kiedy Mojżesz prosił o wodę dla swojego ludu, Powiedzieliśmy: \"Uderz swoją laską o skałę!\" \"I wytrysnęło z niej dwanaście źródeł, tak iż wszyscy ludzie znali miejsce swego wodopoju. \"Jedzcie i pijcie z tego, w co zaopatrzył was Bóg! I nie czyńcie zła na ziemi jako gorszyciele"},{"SurahNumber":2,"VerseNumber":61,"Text":"Kiedy powiedzieliście: \"O Mojżeszu! My nie możemy znieść jednego rodzaju pożywienia. Poproś dla nas swego Pana, aby On przygotował dla nas to, co wydaje ziemia, jak: jarzyny, ogórki, czosnek, soczewica i cebula.\" - On powiedział: \"Czyżbyście chcieli zamienić to, co jest lepsze, na to, co jest gorsze? Uchodźcie do Egiptu, tam będziecie mieć, o co prosicie!\" I doznali poniżenia i biedy, i ściągnęli na siebie gniew Boga. Stało się tak, ponieważ nie wierzyli w znaki Boga i zabijali proroków bez żadnego prawa. Stało się tak, ponieważ zbuntowali się i byli występni"},{"SurahNumber":2,"VerseNumber":62,"Text":"Zaprawdę, ci, którzy uwierzyli, ci, którzy wyznają judaizm, chrześcijanie i sabejczycy, i ci, którzy wierzą w Boga i w Dzień Ostatni i którzy czynią dobro, wszyscy otrzymają nagrodę u swego Pana; i nie odczują żadnego lęku, i nie będą zasmuceni"},{"SurahNumber":2,"VerseNumber":63,"Text":"Oto zawarliśmy z wami przymierze i wznieśliśmy nad wami górę: \"Trzymajcie mocno to, co wam daliśmy, i wspominajcie to, co tam jest! Być może, będziecie bogobojni"},{"SurahNumber":2,"VerseNumber":64,"Text":"Wy jednak potem odwróciliście się. I gdyby nie łaska Boga nad wami i Jego miłosierdzie, to bylibyście między stratnymi"},{"SurahNumber":2,"VerseNumber":65,"Text":"Znacie już tych spośród was, którzy naruszyli sabat; My im powiedzieliśmy: \"Bądźcie małpami wzgardzonymi"},{"SurahNumber":2,"VerseNumber":66,"Text":"I uczyniliśmy z nich przykład ostrzegający dla współczesnych i dla potomnych i napomnienie dla bogobojnych"},{"SurahNumber":2,"VerseNumber":67,"Text":"I kiedy powiedział Mojżesz do swego ludu: \"Zaprawdę, Bóg nakazuje wam zabić krowę!\" - oni powiedzieli: \"Czy ty sobie z nas żartujesz?\" On powiedział: \"Uciekam się do Boga, by nie być między głupimi"},{"SurahNumber":2,"VerseNumber":68,"Text":"Oni powiedzieli: \"Proś dla nas swego Pana, aby nam wyjaśnił, jaka ona ma być?\" On powiedział: \"Mówi Pan: To ma być krowa nie stara ani nie cielę, lecz coś pośredniego. Czyńcie więc, co wam zostało nakazane"},{"SurahNumber":2,"VerseNumber":69,"Text":"Oni powiedzieli: \"Proś dla nas swego Pana, aby nam wyjaśnił, jaka ma być jej barwa?\" On powiedział: \"Pan mówi: Ta krowa ma być żółta w odcieniu jasnym, i cieszyć oczy patrzących"},{"SurahNumber":2,"VerseNumber":70,"Text":"Oni powiedzieli: \"Proś dla nas swego Pana, aby nam wyjaśnił, jaka ona ma być? Przecież krowy, według nas, są do siebie podobne, i jeśli Bóg zechce, to znajdziemy się na drodze prostej"},{"SurahNumber":2,"VerseNumber":71,"Text":"On powiedział: \"Pan mówi: To ma być krowa nie nosząca jarzma, która nie. orze ziemi ani nie nawadnia pola, zdrowa i cała, nie posiadająca znamienia.\" Oni powiedzieli: \"Teraz przyniosłeś nam prawdę!\" I zabili ją na ofiarę, ale omal tego nie zaniechali"},{"SurahNumber":2,"VerseNumber":72,"Text":"Kiedy zabiliście pewnego człowieka i sprzeczaliście się w tej sprawie - a Bóg ujawnia to, co wy ukrywacie"},{"SurahNumber":2,"VerseNumber":73,"Text":"Powiedzieliśmy: \"Uderzcie go jakąś częścią z niej!\" Tak Bóg ożywia umarłych i ukazuje wam Swoje znaki. Być może, będziecie rozumni"},{"SurahNumber":2,"VerseNumber":74,"Text":"Potem znów wasze serca stały się zatwardziałe; stały się jak kamień albo jeszcze twardsze. Bo, zaprawdę, wśród kamieni są takie, z których wytryskają strumyki; i wśród nich, zaprawdę, są takie, które pękają i wypływa z nich woda; i wśród nich, zaprawdę, są takie, które staczają się z obawy przed Bogiem. A Bóg nie lekceważy tego, co czynicie"},{"SurahNumber":2,"VerseNumber":75,"Text":"Czyż wy pragniecie, żeby oni wam uwierzyli, kiedy wśród nich była grupa takich, którzy słyszeli słowo Boga, następnie je wypaczyli, kiedy już je zrozumieli, a przecież dobrze wiedzieli"},{"SurahNumber":2,"VerseNumber":76,"Text":"Kiedy oni spotykają tych, którzy uwierzyli, mówią: \"Uwierzyliśmy!\" A kiedy znajdą się sami między sobą, mówią: \"Czy wy będziecie mówić im o tym, co objawił wam Bóg, ażeby się sprzeczali z wami przed waszym Panem"},{"SurahNumber":2,"VerseNumber":77,"Text":"Czyż nie jesteście rozumni? \" Czyż nie wiecie, że Bóg zna to, co oni ukrywają, i to, co głoszą jawnie"},{"SurahNumber":2,"VerseNumber":78,"Text":"Wśród nich są ludzie niepiśmienni, którzy nie znają Księgi, lecz tylko marzenia; oni snują jedynie przypuszczenia"},{"SurahNumber":2,"VerseNumber":79,"Text":"Biada więc tym, którzy piszą Księgę swoimi rękami, a potem mówią: \"To pochodzi od Boga!\" - aby to sprzedać za niską cenę. Biada im więc za to, co napisały ich ręce! I biada im za to, co oni zyskują"},{"SurahNumber":2,"VerseNumber":80,"Text":"Oni powiedzieli: \"Ogień nas dotknie tylko przez pewną liczbę dni.\" Powiedz: \"Czy wy zawarliście przymierze z Bogiem? Bóg nigdy nie łamie Swojego przymierza! Albo też mówicie przeciw Bogu to, czego nie wiecie"},{"SurahNumber":2,"VerseNumber":81,"Text":"Tak! Ten, kto popełnił zło i kogo objął grzech - tacy jak on będą mieszkańcami ognia; tam będą przebywać na wieki"},{"SurahNumber":2,"VerseNumber":82,"Text":"A ci, którzy wierzą i czynią dobre dzieła, będą mieszkańcami Ogrodu; tam będą przebywać na wieki"},{"SurahNumber":2,"VerseNumber":83,"Text":"Oto zawarliśmy przymierze z synami Izraela: \"Nie będziecie czcić nikogo innego, jak tylko Boga; rodzicom okazujcie dobroć i bliskim krewnym, i sierotom, i biednym. Przemawiajcie do ludzi uprzejmie! Odprawiajcie modlitwę i dawajcie jałmużnę!\" Potem jednak wyście się odwrócili oprócz nielicznych spośród was, i wy się sprzeciwiacie"},{"SurahNumber":2,"VerseNumber":84,"Text":"I oto zawarliśmy z wami przymierze: \"Nie będziecie przelewać krwi! Nie będziecie się wzajemnie wypędzać z waszych domostw!\" Potem wy potwierdziliście to i zaświadczyliście"},{"SurahNumber":2,"VerseNumber":85,"Text":"Wy jednak zabijaliście się wzajemnie; wypędziliście część z was z własnych domostw, spiskując przeciwko nim w grzechu i wrogości. A jeśli przychodzą do was jako jeńcy, to ich wykupujecie. Otóż wypędzanie ich było wam zakazane. Czyż możecie wierzyć w jedną część Księgi, a nie wierzyć w inną jej część? A zapłatą dla tych spośród was, którzy to czynią, będzie hańba w życiu tego świata, a w Dniu Zmartwychwstania będą skierowani ku najstraszniejszej karze. Bóg nie lekceważy tego, co czynicie"},{"SurahNumber":2,"VerseNumber":86,"Text":"Oto są ci, którzy kupili życie tego świata za życie ostateczne. Nie będzie im zmniejszona kara i nie otrzymają żadnej pomocy"},{"SurahNumber":2,"VerseNumber":87,"Text":"Daliśmy już Mojżeszowi Księgę i w ślad za nim wysłaliśmy posłańców. I daliśmy Jezusowi, synowi Marii, jasne dowody; i umocniliśmy go Duchem Świętym. Czyż za każdym razem, kiedy przychodził do was posłaniec z tym, czego nie pragną wasze dusze, nie wzbijaliście się w pychę i nie uważaliście jednych za kłamców, a innych czyż nie zabijaliście"},{"SurahNumber":2,"VerseNumber":88,"Text":"Oni mówią: \"Nasze serca nie są obrzezane.\" Taki Niech ich Bóg przeklnie za ich niewiarę! Jakże mało oni wierzą"},{"SurahNumber":2,"VerseNumber":89,"Text":"Kiedy przyszła do nich Księga od Boga, potwierdzająca prawdziwość tego, co oni posiadają - a oni przedtem prosili o zwycięstwo nad tymi, którzy nie uwierzyli - i kiedy przyszło do nich to, co oni już znali, oni w to nie uwierzyli. Przekleństwo Boga nad niewierzącymi"},{"SurahNumber":2,"VerseNumber":90,"Text":"Jakże złe jest to, za co sprzedali swoje dusze! Oni nie uwierzyli w to, co zesłał Bóg, ze złości, iż Bóg zsyła Swoją łaskę, komu chce ze swoich sług. I ściągnęli na siebie gniew za gniewem. A niewiernych spotka kara poniżająca"},{"SurahNumber":2,"VerseNumber":91,"Text":"A kiedy im mówią: \"Wierzcie w to, co zesłał Bóg!\" - oni mówią: \"My wierzymy w to, co nam zostało zesłane.\" Lecz oni nie wierzą w to, co przyszło potem; a przecież to jest prawda potwierdzająca to, co oni posiadają. Powiedz: \"A dlaczego przedtem zabijaliście proroków Boga, jeśli jesteście wierzącymi"},{"SurahNumber":2,"VerseNumber":92,"Text":"Już Mojżesz przyszedł do was z jasnymi dowodami. Następnie wzięliście sobie cielca i byliście niesprawiedliwi"},{"SurahNumber":2,"VerseNumber":93,"Text":"I oto zawarliśmy z wami przymierze, i wznieśliśmy ponad wami Górę: \"Weźmiecie to, co wam daliśmy, z całą mocą i słuchajcie!\" Oni powiedzieli: \"My słuchamy i buntujemy się!\" Oni zostali napojeni w swoich sercach cielcem, z powodu swojej niewiary. Powiedz: \"Jakże złe jest to, co wam nakazuje wasza wiara - skoro jesteście wierzącymi"},{"SurahNumber":2,"VerseNumber":94,"Text":"Powiedz: \"Jeśli siedziba ostateczna jest wyłącznie dla was wybrana, a nie dla innych ludzi, to życzcie sobie śmierci, jeśli jesteście prawdomówni"},{"SurahNumber":2,"VerseNumber":95,"Text":"Lecz oni nie będą jej sobie życzyć nigdy z powodu tego, co przygotowały pierwej ich ręce. Bóg zna dobrze ludzi niesprawiedliwych"},{"SurahNumber":2,"VerseNumber":96,"Text":"A ty z pewnością znajdziesz ich jako najbardziej chciwych tego życia spośród wszystkich ludzi - nawet bardziej niż bałwochwalcy! - Każdy z nich chciałby żyć tysiąc lat. Lecz i to nie oddaliłoby ich od kary, jeśliby im dane było żyć tak długo. Bóg widzi jasno to, co wy czynicie"},{"SurahNumber":2,"VerseNumber":97,"Text":"Powiedz: \"Otóż kto jest nieprzyjacielem Gabriela?!\" Przecież to on zesłał go na twoje serce, za zezwoleniem Boga; dla potwierdzenia prawdziwości tego, co było zesłane przed nim, jako drogę prostą i radosną wieść dla wierzących"},{"SurahNumber":2,"VerseNumber":98,"Text":"Otóż ten, kto jest wrogiem Boga, Jego aniołów i Jego posłańców, i Gabriela, i Michała... - ponieważ Bóg jest wrogiem dla niewiernych"},{"SurahNumber":2,"VerseNumber":99,"Text":"Zesłaliśmy tobie znaki jasne i nie wierzą w nie tylko ludzie bezbożni"},{"SurahNumber":2,"VerseNumber":100,"Text":"Czy nie jest tak, że kiedy oni zawierają przymierze, to część z nich je odrzuca? Tak! Większość z nich nie wierzy"},{"SurahNumber":2,"VerseNumber":101,"Text":"A kiedy przyszedł do nich Posłaniec Boga potwierdzając prawdziwość tego, co oni posiadają, to część tych, którym już została dana Księga, odrzuciła Księgę Boga za swoje plecy - jak gdyby wcale nie wiedzieli"},{"SurahNumber":2,"VerseNumber":102,"Text":"Oni poszli za tym, co opowiadali szatani o królestwie Salomona. Salomon nie był niewiernym, lecz szatani byli niewiernymi i nauczali ludzi czarów i tego, co zostało zesłane dwom aniołom w Babilonie: Harutowi i Marutowi. Oni jednak nie nauczali nikogo, póki nie powiedzieli: \"My jesteśmy tylko pokuszeniem, nie bądź więc niewiernym!\" I od tych dwóch aniołów uczyli się ludzie tego, co może rozdzielić męża od żony. Lecz oni nie szkodzą przez to nikomu, jedynie za zezwoleniem Boga. I oni nauczyli się tego, co im szkodziło i nie przynosiło korzyści, wiedząc dobrze, że ten, kto to kupi, nie będzie miał udziału w życiu ostatecznym. A z pewnością złe jest to, co oni kupili za swoje dusze! Gdybyż oni byli wiedzieli"},{"SurahNumber":2,"VerseNumber":103,"Text":"A gdyby oni uwierzyli i byli bogobojni, to z pewnością nagroda od Boga byłaby lepsza! Gdybyż oni byli wiedzieli"},{"SurahNumber":2,"VerseNumber":104,"Text":"O wy, którzy wierzycie! Nie mówcie: \"Obserwuj nas!\", lecz mówcie: \"Patrz na nas!\" - i słuchajcie! A niewiernych czeka kara bolesna"},{"SurahNumber":2,"VerseNumber":105,"Text":"Nie chcieliby ci niewierzący spośród ludu Księgi ani też bałwochwalcy, aby zostało wam zesłane jakieś dobro od waszego Pana. A Bóg obdarowuje szczególnie Swoim miłosierdziem, kogo chce. Bóg jest władcą łaski ogromnej"},{"SurahNumber":2,"VerseNumber":106,"Text":"Kiedy znosimy jakiś znak albo skazujemy go na zapomnienie, przynosimy lepszy od niego lub jemu podobny. Czyż ty nie wiesz, że Bóg jest nad każdą rzeczą wszechwładny"},{"SurahNumber":2,"VerseNumber":107,"Text":"Czyż ty nie wiesz, że do Boga należy królestwo niebios i ziemi i że, poza Bogiem, nie ma dla nas ani opiekuna, ani pomocnika"},{"SurahNumber":2,"VerseNumber":108,"Text":"A może wy chcecie zapytać waszego posłańca, tak jak pytali przedtem Mojżesza? A kto wymienia wiarę za niewiarę, ten zbłądził z równej drogi"},{"SurahNumber":2,"VerseNumber":109,"Text":"Wielu spośród ludu Księgi chciałoby uczynić was ponownie niewiernymi, kiedy już uwierzyliście, przez zawiść pochodzącą od nich samych; a przecież prawda stała się dla nich jasna. Przebaczcie i odwróćcie się, dopóki Bóg nie przyjdzie ze Swoim rozkazem. Zaprawdę, Bóg jest nad każdą rzeczą wszechwładny"},{"SurahNumber":2,"VerseNumber":110,"Text":"Odprawiajcie modlitwę i dawajcie jałmużnę! A cokolwiek dobrego przygotujecie pierwej dla siebie samych, znajdziecie to u Boga. Zaprawdę, Bóg widzi jasno to, co wy czynicie"},{"SurahNumber":2,"VerseNumber":111,"Text":"Oni mówią: \"Nikt nie wejdzie do Ogrodu, prócz wyznawców judaizmu lub chrześcijan.\" Takie są ich pragnienia. Powiedz: \"Przytoczcie wasz argument, jeśli jesteście prawdomówni"},{"SurahNumber":2,"VerseNumber":112,"Text":"Tak! Ten, kto poddał całkowicie swe oblicze Bogu i czyni dobro, będzie miał nagrodę u swego Pana. I tacy nie doznają żadnego lęku ani też nie będą się smucić"},{"SurahNumber":2,"VerseNumber":113,"Text":"Żydzi mówią: \"Chrześcijanie nie stoją na niczym!\"; a chrześcijanie mówią: \"Żydzi nie stoją na niczym!\" - a przecież oni recytują Księgę! Podobne słowa mówią ci, którzy nie wiedzą. Bóg rozsądzi między nimi w Dniu Zmartwychwstania to, w czym oni się różnili"},{"SurahNumber":2,"VerseNumber":114,"Text":"A kto jest bardziej niesprawiedliwy aniżeli ten, kto przeszkadza, aby Jego imię było wspominane w świątyniach Boga, i aniżeli ten, kto usiłuje je zniszczyć? Tacy powinni wchodzić do nich przepełnieni strachem. Dla nich na tym świecie - hańba; i dla nich w życiu ostatecznym - kara straszna"},{"SurahNumber":2,"VerseNumber":115,"Text":"Do Boga należy Wschód i Zachód! I gdziekolwiek się obrócicie, tam jest oblicze Boga! Zaprawdę, Bóg jest wszechobejmujący, wszechwiedzący"},{"SurahNumber":2,"VerseNumber":116,"Text":"Oni mówią: \"Bóg wziął Sobie syna!\" - Niech Mu będzie chwała! - Wcale nie! Do Niego należy to, co jest w niebiosach, i to, co jest na ziemi! Wszystko Jemu pokornie służy"},{"SurahNumber":2,"VerseNumber":117,"Text":"On jest Stwórcą niebios i ziemi. I kiedy On coś postanowi, to tylko mówi: \"Bądź!\" - i ono się staje"},{"SurahNumber":2,"VerseNumber":118,"Text":"Mówią ci, którzy nie wiedzą: \"Dlaczego nie przemówi do nas Bóg?\" albo: \"Dlaczego nie przychodzi do nas jakiś znak?\" Podobnymi słowami mówili ci, którzy byli przed nimi. Albowiem podobne były do siebie ich serca. Już wyjaśniliśmy znaki ludziom szczerze wierzącym"},{"SurahNumber":2,"VerseNumber":119,"Text":"Oto posłaliśmy ciebie z prawdą jako zwiastuna radosnej wieści i jako ostrzegającego. Ty nie będziesz pytany o mieszkańców ognia piekielnego"},{"SurahNumber":2,"VerseNumber":120,"Text":"I nie będą nigdy z ciebie zadowoleni ani wyznawcy judaizmu, ani chrześcijanie, dopóki nie pójdziesz za ich religią. Powiedz: \"Zaprawdę, droga Boga - to jest droga prawdziwa!\" I zapewne, jeśli ty pójdziesz za ich namiętnościami - po tym, jak przyszła do ciebie wiedza - nie będziesz miał przed Bogiem ani opiekuna, ani pomocnika"},{"SurahNumber":2,"VerseNumber":121,"Text":"Ci, którym daliśmy Księgę, recytują ją należną jej recytacją; oto ci, którzy w nią wierzą. A ci, którzy w nią nie wierzą, poniosą stratę"},{"SurahNumber":2,"VerseNumber":122,"Text":"O synowie Izraela! Wspomnijcie Moje dobrodziejstwa, którymi was obdarzyłem, i to, że wyniosłem was ponad światy"},{"SurahNumber":2,"VerseNumber":123,"Text":"I bójcie się Dnia, kiedy żadna dusza nie będzie mogła niczym zapłacić za inną duszę; i nie będzie od niej przyjęta żadna równowartość; i nie pomoże jej żadne wstawiennictwo; nikt z nich nie otrzyma żadnej pomocy"},{"SurahNumber":2,"VerseNumber":124,"Text":"Oto Pan doświadczył Abrahama pewnymi słowami; i on wypełnij je. Powiedział On: \"Ja uczynię ciebie przewodnikiem dla ludzi.\" Powiedział: \"I z mojego potomstwa?\" Powiedział On: \"Moje przymierze nie obejmuje niesprawiedliwych"},{"SurahNumber":2,"VerseNumber":125,"Text":"I oto uczyniliśmy ten Dom miejscem nawiedzania i miejscem bezpiecznym. I weźcie sobie jako miejsce modlitwy stację Abrahama. Zawarliśmy przymierze z Abrahamem i Isma`ilem: \"Oczyśćcie Mój Dom dla odprawiających okrążenia, dla tych, którzy pozostają w medytacji, i dla tych, którzy się pochylają i wybijają pokłony"},{"SurahNumber":2,"VerseNumber":126,"Text":"Oto powiedział Abraham: \"Panie mój! Uczyń tę krainę bezpieczną i daj zaopatrzenie jej mieszkańcom z jej owoców - tym z nich, którzy uwierzyli w Boga i w Dzień Ostatni.\" Powiedział Pan: \"A tym, którzy nie uwierzyli, Ja pozwolę używać nieco życia, potem siłą sprowadzę ich do kary ognia. A jakże to złe miejsce przybycia"},{"SurahNumber":2,"VerseNumber":127,"Text":"I kiedy Abraham i Isma`il wznosili fundamenty, Domu: \"Panie nasz! Przyjmij to od nas, przecież Ty jesteś Słyszący, Wszechwiedzący"},{"SurahNumber":2,"VerseNumber":128,"Text":"Panie nasz! Uczyń nas całkowicie poddanymi Tobie, a z naszego potomstwa naród Tobie całkowicie poddany! Pokaż nam nasze miejsca czci i zwróć się ku nam! Ty przecież jesteś Przebaczający, Litościwy"},{"SurahNumber":2,"VerseNumber":129,"Text":"Panie nasz! Poślij do nich posłańca wywodzącego się z nich, który będzie im recytował Twoje znaki i będzie ich nauczał Księgi i mądrości, i który będzie ich oczyszczał. Ty jesteś przecież Potężny, Mądry"},{"SurahNumber":2,"VerseNumber":130,"Text":"A któż odwraca się od religii Abrahama, jeśli nie ten, kto ogłupił swoją duszę? My wybraliśmy go już na tym świecie i on w życiu ostatecznym z pewnością będzie między sprawiedliwymi"},{"SurahNumber":2,"VerseNumber":131,"Text":"Oto powiedział do niego jego Pan: \"Poddaj się całkowicie!\" On powiedział: \"Poddałem się całkowicie Panu światów"},{"SurahNumber":2,"VerseNumber":132,"Text":"Abraham nakazał to swoim synom i tak samo Jakub: \"O moi synowie! Zaprawdę, Bóg wybrał dla was religię. Nie umierajcie inaczej, jak tylko będąc całkowicie poddanymi"},{"SurahNumber":2,"VerseNumber":133,"Text":"Czy wy byliście świadkami, kiedy zjawiła się przed Jakubem śmierć? On powiedział do swoich synów: \"Co wy będziecie czcić po mnie?\" Oni powiedzieli: \"Będziemy czcić twego Boga i Boga twoich ojców - Abrahama, Isma`ila i Izaaka Boga Jedynego! I my Jemu poddajemy się całkowicie"},{"SurahNumber":2,"VerseNumber":134,"Text":"To jest naród, który już przeminął. Dla niego to, co sobie zyskał, a dla was to, co wy sobie zyskaliście. Wy nie będziecie pytani o to, co oni czynili"},{"SurahNumber":2,"VerseNumber":135,"Text":"Oni mówią: \"Bądźcie wyznawcami judaizmu lub chrześcijanami, a znajdziecie się na drodze prostej.\" Powiedz: \"Wcale nie! Idźcie za religią Abrahama prawdziwie wierzącego - hanifa. On przecież nie był z liczby bałwochwalców"},{"SurahNumber":2,"VerseNumber":136,"Text":"Powiedzcie: \"My wierzymy w Boga i w to, co nam zostało zesłane, i w to, co zostało zesłane Abrahamowi, Isma`ilowi i Izaakowi, Jakubowi i pokoleniom; i w to, co zostało dane prorokom od ich Pana. My nie robimy żadnej różnicy między nimi i poddajemy się Jemu całkowicie"},{"SurahNumber":2,"VerseNumber":137,"Text":"Jeśli oni wierzą w to samo, co wy wierzycie, to są na drodze prostej. A jeśli oni się odwracają, to są jedynie odszczepieńcami. I Bóg wystarczy ci przeciwko nim. On przecież jest Słyszący, Wszechwiedzący"},{"SurahNumber":2,"VerseNumber":138,"Text":"Religia Boga! A kto lepszy od Boga w religii? My jesteśmy Jego czcicielami"},{"SurahNumber":2,"VerseNumber":139,"Text":"Powiedz: \"Czy wy będziecie z nami dyskutować o Bogu, który jest naszym Panem i waszym Panem? Do nas należą nasze czyny, a do was należą wasze czyny. My jesteśmy Jego szczerymi czcicielami"},{"SurahNumber":2,"VerseNumber":140,"Text":"A jeśli oni będą mówili: \"Czy doprawdy Abraham i Isma`il, Izaak, Jakub i pokolenia byli wyznawcami judaizmu lub chrześcijanami?\" Powiedz: \"Czy wy wiecie lepiej, czy Bóg? A kto jest bardziej niesprawiedliwy aniżeli ten, kto ukrywa świadectwo otrzymane od Boga? A Bóg nie lekceważy tego, co czynicie"},{"SurahNumber":2,"VerseNumber":141,"Text":"To jest naród, który już przeminął. Do niego należy, co zyskał, a do was należy, co wy zyskaliście. Wy nie będziecie pytani o to, co oni czynili"}]}