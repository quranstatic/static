{"Id":179,"LanguageCodes":["ff","ful"],"Name":"ful-rowadtranslatio","Author":"Rowad Translation Center And Islamhouse","Language":"Fulah","Description":"Fulah","Direction":"ltr","Source":"https://quranenc.com/en/browse/fulani_rwwad","Translations":[{"SurahNumber":51,"VerseNumber":31,"Text":"[Annabai Ibraahiima] maaki: \"Ko woni fii mon, onon ɓee nelaaɓe"},{"SurahNumber":51,"VerseNumber":32,"Text":"Ɓe wi'i: \"Menen men nela e yimɓe bomɓe ɓen"},{"SurahNumber":51,"VerseNumber":33,"Text":"fii yo men accitu e maɓɓe, kaaƴe iwɗe e loope (juɗaaɗe)"},{"SurahNumber":51,"VerseNumber":34,"Text":"maandiniraaɗe ka Joomi maa, fii fantinooɓe ɓen"},{"SurahNumber":51,"VerseNumber":35,"Text":"Men yaltini toon kala gomɗimɓe wonunooɓe ton"},{"SurahNumber":51,"VerseNumber":36,"Text":"Men tawaano ton, si wanaa suudu juulɓe wooturu"},{"SurahNumber":51,"VerseNumber":37,"Text":"Men acci ton maande, wonannde ɓen hulooɓe lepte muusuɗe ɗen"},{"SurahNumber":51,"VerseNumber":38,"Text":"[Men acci kadi maande] e Muusaa, tuma nde Men nulunoo mo e Fir'awna, wonndude e hujja ɓannguɗo"},{"SurahNumber":51,"VerseNumber":39,"Text":"Kono o ɗuurnodii e cemmbe makko, o wi'i [Muusaa]: \"Ko mbileejo maa feetuɗo"},{"SurahNumber":51,"VerseNumber":40,"Text":"Men nanngi mo kanko e koneeli makko ɗin, Men bugodii ɓe ka maayo, tawde ko o felniiɗo"},{"SurahNumber":51,"VerseNumber":41,"Text":"E 'Adi'en, tuma Men wurtunoo henndu bonndu ndun e maɓɓe"},{"SurahNumber":51,"VerseNumber":42,"Text":"ndu accataa hay huunde nde ndu arani, si wanaa ndu waɗtay nde wa ndoondi"},{"SurahNumber":51,"VerseNumber":43,"Text":"E Samuuda'en kadi, tuma nde ɓe wi'ananoo : \"Dakmitee haa seeɗa"},{"SurahNumber":51,"VerseNumber":44,"Text":"Ɓe townitanii yamiroore Joomi maɓɓe nden, haacaango ngon nanngi ɓe, tawi hiɓe ƴeewa"},{"SurahNumber":51,"VerseNumber":45,"Text":"Ɓe waawaano daragol (laawoo), ɓe wonaano kadi faabaaɓe"},{"SurahNumber":51,"VerseNumber":46,"Text":"Ko non kadi yimɓe Nuuhu ɓen ko adii[ɓe]. Ɓen ko yimɓe faasiqiiɓe wonunoo"},{"SurahNumber":51,"VerseNumber":47,"Text":"Kammu ngun, Men mahir ngu doole Amen. Pellet, ko Men yaññuɓe"},{"SurahNumber":51,"VerseNumber":48,"Text":"Leydi ndin kan, Men weertundi. Men moƴƴii weertuɓe"},{"SurahNumber":51,"VerseNumber":49,"Text":"E kala huunde, Men tagii noone ɗiɗi; belajo'o on waajitoray"},{"SurahNumber":51,"VerseNumber":50,"Text":"Awa dogee kisan faade e Allah. Min, wonannde on immorde ka Makko, ko mi jertinoowo ɓannguɗo"},{"SurahNumber":51,"VerseNumber":51,"Text":"Wata on waɗidane Allah reweteeɗo goo. Min, wonannde on immorde ka Makko, ko mi jertinoowo ɓannguɗo"},{"SurahNumber":51,"VerseNumber":52,"Text":"Ko wano non. Nulaaɗo araali e ɓen adinooɓe ɓe, si wanaa ɓe wi'ay : \"Ko mbileejo maa feetuɗo"},{"SurahNumber":51,"VerseNumber":53,"Text":"Hara ɓe wasondir e ɗum? Ko woni kon, ɓee ko yimɓe bewuɓe"},{"SurahNumber":51,"VerseNumber":54,"Text":"Runto ɓe, a felnaaki [e fiiaɓɓe]"},{"SurahNumber":51,"VerseNumber":55,"Text":"Waajo tun; sabu waajagol ngol, hino nafa gomɗimɓe ɓen"},{"SurahNumber":51,"VerseNumber":56,"Text":"Mi tagiraali jinna e yimɓe, si wanaa fii yo ɓe rewan"},{"SurahNumber":51,"VerseNumber":57,"Text":"Mi ɗaɓɓiraa ɓe arsike; Mi ɗaɓɓaa yo ɓe ñammina"},{"SurahNumber":51,"VerseNumber":58,"Text":"Pellet, ko Allah woni arsikoowo On, Jom cemmbe tiiɗuɗe"},{"SurahNumber":51,"VerseNumber":59,"Text":"Haray hino woodani ɓen tooñuɓe, bakkaat yeru bakkaat nanndo maɓɓe'en, wata ɓe hawju"},{"SurahNumber":51,"VerseNumber":60,"Text":"Bone woodanii ɓen yedduɓe, e nden Ñalaande maɓɓe nde ɓe kammbanaa"},{"SurahNumber":52,"VerseNumber":1,"Text":"Mi woondirii [Fello] Tuuri ngon"},{"SurahNumber":52,"VerseNumber":2,"Text":"E Deftere winndaande nden"},{"SurahNumber":52,"VerseNumber":3,"Text":"e ɗeri fontaaɗi"},{"SurahNumber":52,"VerseNumber":4,"Text":"E Suudu wuurniraandu ndun"},{"SurahNumber":52,"VerseNumber":5,"Text":"E Kippoodi toowundi ndin"},{"SurahNumber":52,"VerseNumber":6,"Text":"E maayo heewuno ngon"},{"SurahNumber":52,"VerseNumber":7,"Text":"Pellet, lepte Joomi maa ɗen ko yanooje"},{"SurahNumber":52,"VerseNumber":8,"Text":"Alaa duñoowo ɗe"},{"SurahNumber":52,"VerseNumber":9,"Text":"Ñalnde kammu ngun dillirta dillere"},{"SurahNumber":52,"VerseNumber":10,"Text":"pelle ɗen wona e yahugol"},{"SurahNumber":52,"VerseNumber":11,"Text":"haray nden ñalnde, bone woodanii fennuɓe ɓen"},{"SurahNumber":52,"VerseNumber":12,"Text":"ɓen wonuɓe e jumpugol, hiɓe fija"},{"SurahNumber":52,"VerseNumber":13,"Text":"Ñalnde ɓe duñiroytee doole ka Yiite Jahannama duñannde"},{"SurahNumber":52,"VerseNumber":14,"Text":"[Ɓe wi'anee] : \"Ko ngee Yiite woni ko fennaynoɗon"},{"SurahNumber":52,"VerseNumber":15,"Text":"E ko mbilewu nii? Kaa hara on alaa yi'ude"},{"SurahNumber":52,"VerseNumber":16,"Text":"Sumee e magge! Muññiɗon maa on muññaaki, fow no fota e mon. Anndee ko yoɓeteɗon, ko kon ko gollaynoɗon"},{"SurahNumber":52,"VerseNumber":17,"Text":"Pellet, gomɗuɓe ɓen hino e Aljannaaji e neemaaji"},{"SurahNumber":52,"VerseNumber":18,"Text":"ko ɓe dakimitotooɓe kon ko Joomi maɓɓe okki ɓe, Joomi maɓɓe daɗndi ɓe lepte Jahiimi ɗen"},{"SurahNumber":52,"VerseNumber":19,"Text":"[Ɓe wi'anee] : \"Ñaamee yaron, ko newi moɗdeum, sabu kon ko gollaynoɗon"},{"SurahNumber":52,"VerseNumber":20,"Text":"hara ko on soɓɓindiiɓe e hoore danɗe weertindiraaɗe\", Men resina ɓe kadi yooɗa e yaaJa giteeɓe"},{"SurahNumber":52,"VerseNumber":21,"Text":"Ɓen gomɗimɓe, geyngol maɓɓe ngol kadi jokki ɓe e gomɗinal, Men tawtindinay ɓe e geyngol maɓɓe ngol. Men ɗuytantaa ɓe huunde e golle maɓɓe ɗen; neɗɗo kala ko faggitii kon no tiginaa"},{"SurahNumber":52,"VerseNumber":22,"Text":"Men ɓeydani ɓe muuyanteeɗi e tebbeeli kala ko tuuyetee"},{"SurahNumber":52,"VerseNumber":23,"Text":"Hiɓe jaaɓondira ton, ñedduɗe ɗe jillaa meere wanaa ko bakkondinta"},{"SurahNumber":52,"VerseNumber":24,"Text":"Sukaaɓe no eltanaaɓe hino wanngoo hakkunde maɓɓe, wa'uɓe wa kaŋŋe maraaɗe"},{"SurahNumber":52,"VerseNumber":25,"Text":"Yoga maɓɓe fewtita yoga, ɓe lamndondira"},{"SurahNumber":52,"VerseNumber":26,"Text":"ɓe wi'a: \"Pellet, men laatino ado [hannde], hulunooɓe [lepte ɗen] hakkunde yimɓe amen"},{"SurahNumber":52,"VerseNumber":27,"Text":"Allah moƴƴii e amen, O daɗni men lepte Norngal"},{"SurahNumber":52,"VerseNumber":28,"Text":"Men laatino ado [hannde], torotonooɓe Mo. Pellet, ko Kanko woni Moƴƴo, Hinnotooɗo On"},{"SurahNumber":52,"VerseNumber":29,"Text":"Anndintin tun, sabu neema Joomi maa on, a wonaa ndureejo wanaa a feetuɗo"},{"SurahNumber":52,"VerseNumber":30,"Text":"Kaa ɓe wi'ay wonnde : \"Ko yimoowo ! Men habbitani mo tun jikke maayde"},{"SurahNumber":52,"VerseNumber":31,"Text":"Maaku : \"Awa habbitee ! Min kadi miɗo habbitodi e mon"},{"SurahNumber":52,"VerseNumber":32,"Text":"Kaa ko haqqille maɓɓe ɗen yamirɓe ɗum? Kaa hara ko ɓe yimɓe bewuɓe tun"},{"SurahNumber":52,"VerseNumber":33,"Text":"Kaa ɓe wi'ay wonnde : \"O sincu nde?\" Si ko woni, wanaa ɓe gomɗinooɓe"},{"SurahNumber":52,"VerseNumber":34,"Text":"Awa yo ɓe addii yewtere sugu mayre, si wonii ko ɓe goonguɓe"},{"SurahNumber":52,"VerseNumber":35,"Text":"Kaa ɓe tagira ɓaawo taguɗo? Kaa ko kamɓe woni taguɓe ɓen"},{"SurahNumber":52,"VerseNumber":36,"Text":"Kaa (ko) kamɓe tagi kammuuli ɗin e leydi ndin? Ko woni kon, ɓe yananaaka"},{"SurahNumber":52,"VerseNumber":37,"Text":"Kaa ɓe jogiti ngaluuji Joomi maa ɗin? Kaa ko kamɓe woni huɓindiiɓe ɓen"},{"SurahNumber":52,"VerseNumber":38,"Text":"Kaa ɓe jogiti ɓargal ngal ɓe jentorta? Awa yo heɗitiiɗo maɓɓe on addu hujja ɓannguɗo"},{"SurahNumber":52,"VerseNumber":39,"Text":"Kaa hara ko ɓiɗɓe rewɓe woodanta Mo, onon kan worɓe ɓen"},{"SurahNumber":52,"VerseNumber":40,"Text":"Kaa a lamndi ɓe njoɓdi, hara yoɓugol ndi no teddani ɓe"},{"SurahNumber":52,"VerseNumber":41,"Text":"Kaa ɓe anndu fii wirniiɗi ɗin, hara hiɓe winnda"},{"SurahNumber":52,"VerseNumber":42,"Text":"Kaa ɓe faala fewjoore? Doo ko yedduɓe ɓen, woni fooleteeɓe pewje ɓen"},{"SurahNumber":52,"VerseNumber":43,"Text":"Kaa hiɓe mari reweteeɗo ko woori Allah? Senaade woodanii Allah, e kon ko ɓe sirkata"},{"SurahNumber":52,"VerseNumber":44,"Text":"Si ɓe yi'ii taƴatine immornde ka kammu no yani, ɓe wi'a: \"Ko duule fawondirɗe"},{"SurahNumber":52,"VerseNumber":45,"Text":"Terto ɓe, haa ɓe hawroya e ñalaande maɓɓe nde ɓe leptoytee e mun"},{"SurahNumber":52,"VerseNumber":46,"Text":"Ñalnde nde pewje maɓɓe duncanoytaa ɓe hay huunde, ɓe wonaa kadi walloyteeɓe"},{"SurahNumber":52,"VerseNumber":47,"Text":"Ko pellet, hino woodani tooñuɓe ɓen, lepte goo ko wanaa ɗen ɗon. Kono ko ɓuri ɗuuɗude kon e maɓɓe, ɓe anndaa"},{"SurahNumber":52,"VerseNumber":48,"Text":"Muñño ñaawoore Joomi maa nden. Tawde pellet, hiɗa e ndenka Amen. Seniniraa yettugol Joomi maa, tuma ɓaŋotoɗaa"},{"SurahNumber":52,"VerseNumber":49,"Text":"Jemma on kadi, subbunhinanoɗaa Mo e ka mutugol koode"},{"SurahNumber":53,"VerseNumber":1,"Text":"E hoodere si konde fukkiima"},{"SurahNumber":53,"VerseNumber":2,"Text":"Gondiijo mon majjaani o bewaañi"},{"SurahNumber":53,"VerseNumber":3,"Text":"O haalata belaaɗe"},{"SurahNumber":53,"VerseNumber":4,"Text":"Ndee [Alqur’aanaare] wonaali, si wanaa waaju bahyateeɗo"},{"SurahNumber":53,"VerseNumber":5,"Text":"Ko jom semmbe janngini ɗum mbo"},{"SurahNumber":53,"VerseNumber":6,"Text":"Jom mbaadi njoondi o fotondiri"},{"SurahNumber":53,"VerseNumber":7,"Text":"Hombo e jookli toowɗi"},{"SurahNumber":53,"VerseNumber":8,"Text":"Refti o ɓadi o ɓattii"},{"SurahNumber":53,"VerseNumber":9,"Text":"O woni ɓadiiɗo fotde laanye ɗiɗe wolla ko ɓuri ɓadaade"},{"SurahNumber":53,"VerseNumber":10,"Text":"O wahyii e maccuɗo makko ko O wahyii ko"},{"SurahNumber":53,"VerseNumber":11,"Text":"ɓernde mum fennaani ko o yi*i ko"},{"SurahNumber":53,"VerseNumber":12,"Text":"mbela haɗa yeddandira e Mum ko O yi*i"},{"SurahNumber":53,"VerseNumber":13,"Text":"Ko noon tigi o yi*ii Jibriir laawol goɗngol"},{"SurahNumber":53,"VerseNumber":14,"Text":"ka lekki sidar njani sanne"},{"SurahNumber":53,"VerseNumber":15,"Text":"ka kiin lekki woni aljanna koɗirɗo"},{"SurahNumber":53,"VerseNumber":16,"Text":"Nde muurata e lekki sidra-he ko naatata"},{"SurahNumber":53,"VerseNumber":17,"Text":"Yitere oonñaaki nde yawtaani keerol"},{"SurahNumber":53,"VerseNumber":18,"Text":"Ko goonga o yi*ii e kaawsaaji Alla ɓurɗi mawnude"},{"SurahNumber":53,"VerseNumber":19,"Text":"Onon heeferɓe mbela on nji*ii laata e ujjaa"},{"SurahNumber":53,"VerseNumber":20,"Text":"E manaata tataɓiija goɗɗo o"},{"SurahNumber":53,"VerseNumber":21,"Text":"Mbela na woodani on gorko na woodani Mbo debbo"},{"SurahNumber":53,"VerseNumber":22,"Text":"ɗuum de wadde ko feccoore nde nuunɗaani"},{"SurahNumber":53,"VerseNumber":23,"Text":"ɗi ngonah si wonah inɗe ɗe innuɗon onon e baabiraaɓe mon Alla jippinaani heen daliil ɓe ndewaani si wonah sikke e mbelamme pittaali ko goongo peewal arii e maɓɓe ummaade to Joom mum en"},{"SurahNumber":53,"VerseNumber":24,"Text":"wolla mbela na woodani neɗɗo ko o wooɗa ko"},{"SurahNumber":53,"VerseNumber":25,"Text":"Ko Alla woodani ko sakkati e ko adii"},{"SurahNumber":53,"VerseNumber":26,"Text":"Heewii e malaykaaji e nder kammuuji ɗi tefoore majji nafatah huunde tawi wonah caggal de Alla sakkitani wonande mbo O wela O"},{"SurahNumber":53,"VerseNumber":27,"Text":"Pellet ɓeen ɓe ngoonɗinaani laakira hoɓe innira malaykaaji inɗe rewɓe"},{"SurahNumber":53,"VerseNumber":28,"Text":"Woodanaani ɓe ganndal, alah kove ndewata si wonah sikke, pellet sikke nafatah e goonga hay huunde"},{"SurahNumber":53,"VerseNumber":29,"Text":"ɗuurno oon nduntiiɗa jikru amen mbo yiɗah si wonah nguurndam aduna"},{"SurahNumber":53,"VerseNumber":30,"Text":"Ko ɗoon ganndal mum en haaɗi, pellet ko Alla ɓuri anndude oon majjuɗo laawol Makko, ko Kanko kadi ɓuri anndude oon peewɗo"},{"SurahNumber":53,"VerseNumber":31,"Text":"Ko Alla woodani kala ko woni e kammuuji e leydi ngam o yoɓa ɓeen bonnuɓe koɓe mbonni ko, O yoɓa kadi moƴƴinɓe ko moƴƴi"},{"SurahNumber":53,"VerseNumber":32,"Text":"ɓen woɗɗitotooɓe bakkatuuji mawɗi ɗin e pankare [ɓe faggitotaako] si wanaa tokoosi ɗin. Pellet, Joomi maa ko yaajuɗo yaafuyee. Ko Kanko ɓuri anndude on gila O fuɗɗunoo on ummaade e leydi, e nde wonunoɗon fuƴƴannde ka deedi neeniraaɓe mon. Wata on mantu ko'e mon; ko Kanko ɓuri anndude gomɗuɓe ɓen"},{"SurahNumber":53,"VerseNumber":33,"Text":"E a tinaali ɗuurniiɗo on"},{"SurahNumber":53,"VerseNumber":34,"Text":"hino okka seeɗaa, hooti o ɗawa"},{"SurahNumber":53,"VerseNumber":35,"Text":"Kere o jogi ganndal wirniiɗi ngal o yiirata"},{"SurahNumber":53,"VerseNumber":36,"Text":"Kaa o humpitaaka ko woni kon e ɗeri Muusa ɗin"},{"SurahNumber":53,"VerseNumber":37,"Text":"e [ka ɗeri] Ibraahiima hunnuɗo [ahadi yottini]"},{"SurahNumber":53,"VerseNumber":38,"Text":"wonnde wonkii [woo] ronndotaako doŋgal (bakkaatu) wokkii goo"},{"SurahNumber":53,"VerseNumber":39,"Text":"e wonnde alanaa neɗɗanke, si wonaa ko o golli kon"},{"SurahNumber":53,"VerseNumber":40,"Text":"e wonnde golle makko ɗen, aray ka yi'ee"},{"SurahNumber":53,"VerseNumber":41,"Text":"refti o yoɓiree ɗe njoɓdi timmundi"},{"SurahNumber":53,"VerseNumber":42,"Text":"e wonnde ko ka Joomi maa woni haattirde nden"},{"SurahNumber":53,"VerseNumber":43,"Text":"e wonnde ko Kanko woni Weltinoowo Wullina"},{"SurahNumber":53,"VerseNumber":44,"Text":"ko Kanko kadi woni Warooro Wuurnita"},{"SurahNumber":53,"VerseNumber":45,"Text":"e wonnde O tagii resindirayɗi ɗin ɗiɗi : gorel e deyel"},{"SurahNumber":53,"VerseNumber":46,"Text":"immorde e toɓɓere maniiyu si rufaama"},{"SurahNumber":53,"VerseNumber":47,"Text":"e wonnde ko Kanko woodani tagitugol ɗimmun"},{"SurahNumber":53,"VerseNumber":48,"Text":"e wonnde ko Kanko woni alɗinɗo e okkɗuɗo"},{"SurahNumber":53,"VerseNumber":49,"Text":"e wonnde ko Kanko woni Jeyɗo hoodere Si'ira nden"},{"SurahNumber":53,"VerseNumber":50,"Text":"e wonnde ko Kanko halki Aadi'en adinooɓe"},{"SurahNumber":53,"VerseNumber":51,"Text":"e Samuuda'en, O heddinaano hay e gooto"},{"SurahNumber":53,"VerseNumber":52,"Text":"Ko non kadi yimɓe Nuuhu ɓen ko adii[ɓe], pellet, ɓen laatino ɓurɓe tooñude e bewde"},{"SurahNumber":53,"VerseNumber":53,"Text":"e yimɓe fitaare ɓen (ɓe) O waylitunoo"},{"SurahNumber":53,"VerseNumber":54,"Text":"O hippiri ɗe kon ko O hippiri"},{"SurahNumber":53,"VerseNumber":55,"Text":"Ko honɗum e neemaaji Joomi ma ɗin sikkitotoɗaa"},{"SurahNumber":53,"VerseNumber":56,"Text":"Awa oo ko jertinoowo jeyaaɗo e jertinooɓe adinooɓe"},{"SurahNumber":53,"VerseNumber":57,"Text":"Darngal ngal non ɓadike"},{"SurahNumber":53,"VerseNumber":58,"Text":"Duñoowo ngal ko woori Allah, alaa"},{"SurahNumber":53,"VerseNumber":59,"Text":"E ko ndee yewtere [Alqur'aana] haawetoɗon"},{"SurahNumber":53,"VerseNumber":60,"Text":"Hiɗon jala, on wullataa"},{"SurahNumber":53,"VerseNumber":61,"Text":"Hara ko on welsindiiɓe"},{"SurahNumber":53,"VerseNumber":62,"Text":"Koni sujjanee Allah, rewon [Mo]"},{"SurahNumber":54,"VerseNumber":1,"Text":"Darngal ngal ɓadike, lewru ndun kadi seekike"},{"SurahNumber":54,"VerseNumber":2,"Text":"Si ɓe yi'ii maande, ɓe ɗuurnoo ɓe wi'a: \"Ko mbilewu jokkondirngu"},{"SurahNumber":54,"VerseNumber":3,"Text":"Ɓe fenni, ɓe jokki mbeleeɗe maɓɓe. Hara le huunde kala no mari ñiiɓirde"},{"SurahNumber":54,"VerseNumber":4,"Text":"Gomɗii kumpite arii e maɓɓe, ɗe haɗitorɗum woni e mun"},{"SurahNumber":54,"VerseNumber":5,"Text":"[Ɗum] ko ñeñƴal yottiingal. Kono jertingol ngol nafaali"},{"SurahNumber":54,"VerseNumber":6,"Text":"Selu ɓe. Ñalnde noddoowo on noddoyta e huunde añiniinde"},{"SurahNumber":54,"VerseNumber":7,"Text":"jaasuɓe ndaarɗe, hiɓe yaltira e genaale ɗen wano kanuuji caratooɗi"},{"SurahNumber":54,"VerseNumber":8,"Text":"heñaniiɓe noddoowo on. Heeferɓe ɓen wi'a: \"Ndee ko ñalaande sattunde"},{"SurahNumber":54,"VerseNumber":9,"Text":"Ado maɓɓe, yimɓe nuuhu ɓen yedduno. Ɓe fenni jeyaaɗo Amen on, ɓe wi'i : \"Ko jinnaaɗo!\", o kammbanaa"},{"SurahNumber":54,"VerseNumber":10,"Text":"O torii Joomi makko, wonnde : \"Min on ko mi foolaaɗo, faabo [lam]"},{"SurahNumber":54,"VerseNumber":11,"Text":"Men udditiri dammbuɗe kammu ngun, ndiyam wanncoojam"},{"SurahNumber":54,"VerseNumber":12,"Text":"Men fuccitiri leydi ndin ɓulli. Ndiye ɗen fottiri e yamiroore hoddiranoonde"},{"SurahNumber":54,"VerseNumber":13,"Text":"Men roondori mo e [laana] lesaaka marka alluwe e peŋe"},{"SurahNumber":54,"VerseNumber":14,"Text":"hika dogira e ndenka Amen. Ɗum ko njoɓdi [Nuuhu] fennanooɗo on. @Corrected"},{"SurahNumber":54,"VerseNumber":15,"Text":"Gomɗii Men accirii [kon ko Men waɗi ɓe] tasakuyee. Taw si woodi waajitorayɗo"},{"SurahNumber":54,"VerseNumber":16,"Text":"Taskii ko honno lepte Am e jertinol (Am) wa'unoo"},{"SurahNumber":54,"VerseNumber":17,"Text":"Gomɗii Men newinirii Alqur'aanare nden waajitorgol. Hara wooday waajitorɗo"},{"SurahNumber":54,"VerseNumber":18,"Text":"Aadi'en fennuno. Taskee ko honno lepte Am e jertinol (Am) wa'unoo"},{"SurahNumber":54,"VerseNumber":19,"Text":"Men wurtu e maɓɓe henndu sattundu, e ñalaande hiitaande, duumiinde"},{"SurahNumber":54,"VerseNumber":20,"Text":"hindu wippitira yimɓe ɓen, wa si tawii ko ɓe daƴƴe tamaro irtaaɗe"},{"SurahNumber":54,"VerseNumber":21,"Text":"Taskee ko honno lepte Am ɗen e jertinol (Am) ngol wa'unoo"},{"SurahNumber":54,"VerseNumber":22,"Text":"Gomɗii Men newinirii Alqur'aanare nden sabu waajitorgol. Hara wooday waajitorɗo"},{"SurahNumber":54,"VerseNumber":23,"Text":"Samuuda'en fennuno waaju ngun"},{"SurahNumber":54,"VerseNumber":24,"Text":"ɓe wi'i: \"Kere ko neɗɗo gooto e amen woni ko men jokkata? Haray men wonii ontuma e nder majjere e tamperere"},{"SurahNumber":54,"VerseNumber":25,"Text":"Hara ko e makko jantoore nden werlaa hakkunde amen? Si ko woni, ko fenoowo nii, townitiiɗo"},{"SurahNumber":54,"VerseNumber":26,"Text":"Aray ɓe annda (Ñalnde) Janngo, ko hommbo woni fenoowo townitiiɗo on"},{"SurahNumber":54,"VerseNumber":27,"Text":"Ko Men wurtirooɓe ngelooba ndewa mbam, jarribagol ɓe. Aynitu ɓe, muññoɗaa"},{"SurahNumber":54,"VerseNumber":28,"Text":"Humpitu ɓe wonnde ndiyam ɗam ko sennndaaɗam hakkunde maɓɓe [e ngelooba mbam]; kala yaray geɓal mun"},{"SurahNumber":54,"VerseNumber":29,"Text":"Ɓe noddi wonndiiɗo maɓɓe, o jonni [kaafa kan], o sodi [mba]"},{"SurahNumber":54,"VerseNumber":30,"Text":"Teskii ko honno lepte Am ɗen e jertinol (Am) ngol wa'unoo"},{"SurahNumber":54,"VerseNumber":31,"Text":"Ko haacaango wooturu tun Men wurti e maɓɓe, ɓe wa'i wa ledde yooruɗe muncaaɗe"},{"SurahNumber":54,"VerseNumber":32,"Text":"Gomɗii Men newinirii Alqur'aanare nden waajitorgol. Hara wooday waajitorɗo"},{"SurahNumber":54,"VerseNumber":33,"Text":"Yimɓe Luutu ɓen fennuno jertine ɗen"},{"SurahNumber":54,"VerseNumber":34,"Text":"Men wurtuno henndu kaaƴe e maɓɓe, si wanaa e ɓeynguure Luutu nden, Men daɗndirno ɓen ka wenndo"},{"SurahNumber":54,"VerseNumber":35,"Text":"moƴƴere immorde e Amen. Ko non Men yoɓitirta kala yettuɗo [neema Allah on]"},{"SurahNumber":54,"VerseNumber":36,"Text":"Gomɗii le o jertinirno ɓe nanngal Amen cattungal ngal. Kono ɓe sikkitii jertinol ngol"},{"SurahNumber":54,"VerseNumber":37,"Text":"Gomɗii ɓe ɗaɓɓirno mo [bonidugol e hoɗɓe makko ɓen]. Men mehi gite maɓɓe ɗen. \"Meeɗee lepte ɗen e jertinol Am ngol"},{"SurahNumber":54,"VerseNumber":38,"Text":"Gomɗii ko bimmbi law, woni ko lepte duumiiɗe dawirani ɓe"},{"SurahNumber":54,"VerseNumber":39,"Text":"Meeɗee lepte e jertinol Am"},{"SurahNumber":54,"VerseNumber":40,"Text":"Gomɗii Men newinirii Alqur'aanare nden waajitorgol. Hara wooday waajitorɗo"},{"SurahNumber":54,"VerseNumber":41,"Text":"Gomɗii jertinaango ngon arii e yimɓe Fir'awna ɓen"},{"SurahNumber":54,"VerseNumber":42,"Text":"Ɓe fenni Aayeeje Amen ɗen fow. Men nanngiri ɓe, nanngal Fooluɗo Hattanɗo"},{"SurahNumber":54,"VerseNumber":43,"Text":"Kere ko heeferɓe mon ɓen ɓuri ɓeya moƴƴude? Kaa ko daɗugol woodani on ka Ɗeri"},{"SurahNumber":54,"VerseNumber":44,"Text":"Kaa hara ɓe wi'ay : \"Menen ko men dental wallindirooɓe"},{"SurahNumber":54,"VerseNumber":45,"Text":"Aray nde dental [maɓɓe] ngal foolee, ɓe runntina ɓabbe maɓɓe"},{"SurahNumber":54,"VerseNumber":46,"Text":"Wurin ko Darngal ngal woni kammbaa maɓɓe on, Ko Darngal non ɓuri mawnude e haaɗude"},{"SurahNumber":54,"VerseNumber":47,"Text":"Pellet, bomɓe ɓen wonii e majjere e ooyunge"},{"SurahNumber":54,"VerseNumber":48,"Text":"Ñalnde ɓe daasiroytee geece maɓɓe ɗen ka nder Yiite, (ɓe wi'anee): \"Meeɗee meemugol Saqara"},{"SurahNumber":54,"VerseNumber":49,"Text":"Menen Men tagir huunde kala e eɓɓoore"},{"SurahNumber":54,"VerseNumber":50,"Text":"Yamiroore Amen wonaali, si wanaa [konngol] gootol pet, [yaawira] wa hinƴaango yiitere"},{"SurahNumber":54,"VerseNumber":51,"Text":"Gomɗii Men halkiino yeradiiɓe mon. Hara wooday waajitorayɗo"},{"SurahNumber":54,"VerseNumber":52,"Text":"Kala huunde nde ɓe golli no ka nder ɗeri"},{"SurahNumber":54,"VerseNumber":53,"Text":"kala kadi toksum e mawnukum, ko winndaaɗum"},{"SurahNumber":54,"VerseNumber":54,"Text":"Pellet, gomɗuɓe ɓen wonii e Aljannaaji e canɗi"},{"SurahNumber":54,"VerseNumber":55,"Text":"e toolorde goonga, ka Laamɗo Hattanɗo"},{"SurahNumber":55,"VerseNumber":1,"Text":"Jom Hinaraŋke On"},{"SurahNumber":55,"VerseNumber":2,"Text":"O anndinii Alqur'aana"},{"SurahNumber":55,"VerseNumber":3,"Text":"O tagi neɗɗaŋke"},{"SurahNumber":55,"VerseNumber":4,"Text":"O anndini mo ɓanngingol"},{"SurahNumber":55,"VerseNumber":5,"Text":"Naange ngen e lewru ndun [hino dogira] limoore"},{"SurahNumber":55,"VerseNumber":6,"Text":"koode ɗen kadi e leɗɗe ɗen, hino sujjude"},{"SurahNumber":55,"VerseNumber":7,"Text":"Kammu ngun, O toownu ngu. O waɗi nunɗal ngal"},{"SurahNumber":55,"VerseNumber":8,"Text":"fii wata on bewu ka peesirɗe"},{"SurahNumber":55,"VerseNumber":9,"Text":"Ñinniron etugol ngol no nunɗiri. Wata on ɗuytu peesirɗe ɗen"},{"SurahNumber":55,"VerseNumber":10,"Text":"Leydi ndin, O waɗanndi tagoore nden"},{"SurahNumber":55,"VerseNumber":11,"Text":"muuyanteeɗi hino e mayri, e leɗɗe tamaro marɗe poƴƴi"},{"SurahNumber":55,"VerseNumber":12,"Text":"e gabbe marɗe ñaande, e uurngol"},{"SurahNumber":55,"VerseNumber":13,"Text":"E ko honɗi e neemaaji Joomi mon ɗin woni ko fennoton"},{"SurahNumber":55,"VerseNumber":14,"Text":"O tagiri neɗɗo on immorde e loopal, wa'ungal wa ko juɗaa"},{"SurahNumber":55,"VerseNumber":15,"Text":"O tagiri jinnaaji ɗin, immorde e lew lewndu yiite laaɓuki"},{"SurahNumber":55,"VerseNumber":16,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":17,"Text":"Jeyɗo fuɗirɗe ɗen ɗiɗi Jeyi kadi mutirɗe ɗen ɗiɗi"},{"SurahNumber":55,"VerseNumber":18,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":19,"Text":"O Tuppindiri maaje ɗen ɗiɗi, hiɗe fotta"},{"SurahNumber":55,"VerseNumber":20,"Text":"heedo hino hakkunde majje, ɗe jillondirtaa"},{"SurahNumber":55,"VerseNumber":21,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":22,"Text":"Hino yalta e ɗen [maaje] ɗiɗi: kaŋŋe \"Lu'lu'u\" e \"Marjaan"},{"SurahNumber":55,"VerseNumber":23,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":24,"Text":"Ko Kanko woodani dogooje lesaaɗe ka nder maayo, wa'uɗe wa pelle"},{"SurahNumber":55,"VerseNumber":25,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":26,"Text":"Kala ko woni e hoore mayri ko ko re'ata"},{"SurahNumber":55,"VerseNumber":27,"Text":"heddoo Jaati Joomi maa Kin, Jom mawngu e teddungal. @Corrected"},{"SurahNumber":55,"VerseNumber":28,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":29,"Text":"Ɓen wonɓe ka kammuuli e ka leydi hino naamnoo Mo. Ñalnde woo, Himo e fiyaaku"},{"SurahNumber":55,"VerseNumber":30,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":31,"Text":"Aray nde Men faandii hasbude on, onon yo tedda ko'e en ɗiɗo"},{"SurahNumber":55,"VerseNumber":32,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":33,"Text":"Ko onon yo dental jinna e yimɓe ! Si on hattanii wuɗɗirgol ka seraaji kammuuli e ka leydi, haray wuɗɗee. On wuɗɗirtaa si wanaa e doole"},{"SurahNumber":55,"VerseNumber":34,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":35,"Text":"Hino wurtee e mon - [onon jinna e yimɓe] - ɗemngal yiite e curki [maa sila taayuɗo], on faabondirtaa"},{"SurahNumber":55,"VerseNumber":36,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":37,"Text":"Si wonii kammu ngun seekike, ngu wojjirii wa piindi hono pentiir boɗe"},{"SurahNumber":55,"VerseNumber":38,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":39,"Text":"Nden ñalnde, wanaa neɗɗo maa jinne woni ko lanmditetee fii junuubi mun"},{"SurahNumber":55,"VerseNumber":40,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":41,"Text":"Bomɓe ɓen hino annditiree maandeeji maɓɓe ɗin. Ɓe nanngiroyee ka njubuuji-tin tinɗi- e ka koyɗe"},{"SurahNumber":55,"VerseNumber":42,"Text":"E ko honɗi e neemaaji Joomi mon ɗin woni ko fennoton"},{"SurahNumber":55,"VerseNumber":43,"Text":"Ko ngee woni Jahannama nge bomɓe ɓen fennaynoo fii mun"},{"SurahNumber":55,"VerseNumber":44,"Text":"Hiɓe wanngoo hakkunde magge e fatayɗam hattuɗam wulde"},{"SurahNumber":55,"VerseNumber":45,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":46,"Text":"Hino woodani kala hulɗo daragol yeeso Joomi mun, aljannaaji ɗiɗi"},{"SurahNumber":55,"VerseNumber":47,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":48,"Text":"marɗe calɗi ɗiɗi dukke"},{"SurahNumber":55,"VerseNumber":49,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":50,"Text":"Ɓulli ɗiɗi hino e nder majji, ilayɗi. @Corrected"},{"SurahNumber":55,"VerseNumber":51,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":52,"Text":"Hino e nder majji kala muuyanteeɗi ɗin, noone ɗiɗi"},{"SurahNumber":55,"VerseNumber":53,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":54,"Text":"Hara ko ɓe soɓɓindiiɓe e ndaɗɗule tekkirɗe nder, dimɗe majje ɗen ɗiɗi ko ɓadiiɗe"},{"SurahNumber":55,"VerseNumber":55,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":56,"Text":"(Rewɓe) raɓɓiɗa ndaarɗeɓe hino toon, ɓe neɗɗo memaali ado maɓɓe wanaa kadi jinna"},{"SurahNumber":55,"VerseNumber":57,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":58,"Text":"[Labiraaɓe] wa kaŋŋe yaaquutu e marjaan"},{"SurahNumber":55,"VerseNumber":59,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":60,"Text":"Hara njoɓdi moƴƴere no woodi, si wanaa moƴƴere"},{"SurahNumber":55,"VerseNumber":61,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":62,"Text":"Hino gaanin ɗin ɗiɗi, aljannaaji ɗiɗi kadi"},{"SurahNumber":55,"VerseNumber":63,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":64,"Text":"hecciɗuɗi ɗiɗi"},{"SurahNumber":55,"VerseNumber":65,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":66,"Text":"Ɓulli ɗiɗi hino e nder majji, ɓulayɗi"},{"SurahNumber":55,"VerseNumber":67,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":68,"Text":"Hino e majji : muuyanteeɗi, e leɗɗe tamaro e rummaana"},{"SurahNumber":55,"VerseNumber":69,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":70,"Text":"Hino e ɗin ɗiɗi : rewɓe suɓaaɓe labaaɓe"},{"SurahNumber":55,"VerseNumber":71,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":72,"Text":"huurul'ayniiɓe, soomaaɓe e tillisooji"},{"SurahNumber":55,"VerseNumber":73,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":74,"Text":"neɗɗo memaali ɓen ado maɓɓe, wanaa kadi jinna"},{"SurahNumber":55,"VerseNumber":75,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":76,"Text":"Ko ɓe soɓɓindotooɓe e hoore ngawluuji haakooji, e ndaɗɗule abqari labaaɗe"},{"SurahNumber":55,"VerseNumber":77,"Text":"E ko honɗi e neemaaji Joomi mon ɗin yeddoton"},{"SurahNumber":55,"VerseNumber":78,"Text":"Barkinii Innde Joomi maa nden, Jom Mawngu e Teddungal"},{"SurahNumber":56,"VerseNumber":1,"Text":"Si darotoongal ngal darike"},{"SurahNumber":56,"VerseNumber":2,"Text":"alanaa daragol maggal ngol fennoowo"},{"SurahNumber":56,"VerseNumber":3,"Text":"Hoyfinɗinayngal (yedduɓe), ɓamtayngal (gomɗimɓe)"},{"SurahNumber":56,"VerseNumber":4,"Text":"Si leydi ndin dilliniraama dillannde"},{"SurahNumber":56,"VerseNumber":5,"Text":"pelle ɗen munciroyee muncannde"},{"SurahNumber":56,"VerseNumber":6,"Text":"ɗe wonta collaari ruuynayndi"},{"SurahNumber":56,"VerseNumber":7,"Text":"wattinon nooneeji tati"},{"SurahNumber":56,"VerseNumber":8,"Text":"Ko wontirooɓe ñaamo ɓen - iskin ɓen yimɓe ñaamo"},{"SurahNumber":56,"VerseNumber":9,"Text":"e wontirooɓe nano ɓen, bis e ɓen yimɓe nano"},{"SurahNumber":56,"VerseNumber":10,"Text":"Ko adondiraynooɓe ɓen (e moƴƴere ka aduna), adoytee (naadeede Aljanna)"},{"SurahNumber":56,"VerseNumber":11,"Text":"Ko ɓen woni badnitaaɓe ɓen"},{"SurahNumber":56,"VerseNumber":12,"Text":"ka Aljannaaji neeminiiɗi"},{"SurahNumber":56,"VerseNumber":13,"Text":"dental jeyaangal e [mofte] adinooɓe ɓen"},{"SurahNumber":56,"VerseNumber":14,"Text":"e seeɗaaɓe jeyaaɓe e [mofte] sakkitiiɓe ɓen"},{"SurahNumber":56,"VerseNumber":15,"Text":"hiɓe e hoore danɗe yuɓɓiraaɗe [kaŋŋe]"},{"SurahNumber":56,"VerseNumber":16,"Text":"hara hiɓe soɓɓindii e majje, fewtondirɓe"},{"SurahNumber":56,"VerseNumber":17,"Text":"Sukaaɓe duuminaaɓe hino wanngoo hakkunde maɓɓe"},{"SurahNumber":56,"VerseNumber":18,"Text":"wonndude e ñedduɗe, e cataloy, e koroy e [hebbiniraakoy] beere ilaynde"},{"SurahNumber":56,"VerseNumber":19,"Text":"ɓe muusetaake ko*e nder ton, ɓe siwritaa"},{"SurahNumber":56,"VerseNumber":20,"Text":"e muuyanteeɗi ɗi ɓe suɓotoo"},{"SurahNumber":56,"VerseNumber":21,"Text":"e teewu colli ngu ɓe tuuyatee"},{"SurahNumber":56,"VerseNumber":22,"Text":"e huurul'ayniiɓe -yaaja gite en"},{"SurahNumber":56,"VerseNumber":23,"Text":"nannduɓe e kaŋŋe lu'lu'u maraaɗe"},{"SurahNumber":56,"VerseNumber":24,"Text":"njoɓdi ko ɓe gollaynoo kon"},{"SurahNumber":56,"VerseNumber":25,"Text":"Ɓe nanataa nder ton haala meere, wanaa ko bakkondiŋta"},{"SurahNumber":56,"VerseNumber":26,"Text":"si wanaa wi'aneede : \"Salaaman! Salaaman!\" [Saɗi mon! saɗi mon]"},{"SurahNumber":56,"VerseNumber":27,"Text":"E wontirooɓe ñaamo ɓen, ko woni ɓen yimɓe ñaamo"},{"SurahNumber":56,"VerseNumber":28,"Text":"[Ɓe wonay] e leɗɗe jaaɓe newɗuɗe"},{"SurahNumber":56,"VerseNumber":29,"Text":"e banaanaje fawandirɗe"},{"SurahNumber":56,"VerseNumber":30,"Text":"e ɗowdi duumiindi"},{"SurahNumber":56,"VerseNumber":31,"Text":"e ndiyam juurayɗam"},{"SurahNumber":56,"VerseNumber":32,"Text":"e ɓiɗɓe leɗɗe ɗuuɗuɗe"},{"SurahNumber":56,"VerseNumber":33,"Text":"ɗe taƴondirtaa ɗe haɗetaake"},{"SurahNumber":56,"VerseNumber":34,"Text":"e danɗe ɓamtaaɗe"},{"SurahNumber":56,"VerseNumber":35,"Text":"Ko Menen tagi fuɗɗi ɓe"},{"SurahNumber":56,"VerseNumber":36,"Text":"Men waɗi ɓe curbaaɓe-boomi"},{"SurahNumber":56,"VerseNumber":37,"Text":"yiɗuɓe worɓe mun, goreeɓe"},{"SurahNumber":56,"VerseNumber":38,"Text":"[Men marani ɓe] yimɓe ñaamo ɓen"},{"SurahNumber":56,"VerseNumber":39,"Text":"Dental jeyaaɓe e [mofte] adinooɓe ɓen"},{"SurahNumber":56,"VerseNumber":40,"Text":"e seeɗaaɓe jeyaaɓe e [mofte] sakkitiiɓe ɓen"},{"SurahNumber":56,"VerseNumber":41,"Text":"E wontirooɓe nano ɓen. Ko homɓe woni ɓen yimɓe nano"},{"SurahNumber":56,"VerseNumber":42,"Text":"[Ɓen] no e nguleendi e fatayɗam"},{"SurahNumber":56,"VerseNumber":43,"Text":"e ɗowdi curki ɓawluki"},{"SurahNumber":56,"VerseNumber":44,"Text":"wonaa ɓuuɓundi, wanaa teddundi"},{"SurahNumber":56,"VerseNumber":45,"Text":"Ado ɗum, hari ko ɓe neeminaaɓe"},{"SurahNumber":56,"VerseNumber":46,"Text":"ɓe laatino hiɓe deppitoo e bakkaat mawɗi ɗin"},{"SurahNumber":56,"VerseNumber":47,"Text":"hiɓe wi'aynoo: \"Enee, si men maayii, men wontii mbullaari e ƴi'e, hara ko men immintinoyteeɓe"},{"SurahNumber":56,"VerseNumber":48,"Text":"hay baabiraaɓe amen adinooɓe ɓen"},{"SurahNumber":56,"VerseNumber":49,"Text":"Maaku : \"Pellet, aramɓe e sakkitiiɓe"},{"SurahNumber":56,"VerseNumber":50,"Text":"ko mooɓoyteeɓe e ñalaande anndaande waqutu mun"},{"SurahNumber":56,"VerseNumber":51,"Text":"refti pellet, onon ɓee majjuɓe fennuɓe [ummital]"},{"SurahNumber":56,"VerseNumber":52,"Text":"ko on nyaamoyayɓe e leggal \"Zaqquumi\" ngal"},{"SurahNumber":56,"VerseNumber":53,"Text":"ngal hebbiniroyton deedi"},{"SurahNumber":56,"VerseNumber":54,"Text":"yariron ngal kadi fatayɗam"},{"SurahNumber":56,"VerseNumber":55,"Text":"yariron wa yarugol ngelooba ɗomɗaamba"},{"SurahNumber":56,"VerseNumber":56,"Text":"Ko ɗum woni ko ɓe kottiigu !u! en ñalnde njoɓdi diina"},{"SurahNumber":56,"VerseNumber":57,"Text":"Ko Menen woni ko tagi on. Haɗi goonginon [Men immintinay on]"},{"SurahNumber":56,"VerseNumber":58,"Text":"On yi'ii on maniiyu mo rufoton"},{"SurahNumber":56,"VerseNumber":59,"Text":"Ko onon tagata mo? Kaa ko Menen woni tagooɓe [ɗum]"},{"SurahNumber":56,"VerseNumber":60,"Text":"Ko Menen hoddiri maayde nden hakkunde mon. Men wonaali adateeɓe"},{"SurahNumber":56,"VerseNumber":61,"Text":"e wattitugol yeruuɓe mon, Men fuɗɗira on e ko on anndah"},{"SurahNumber":56,"VerseNumber":62,"Text":"Gomɗii hiɗon anndi tageede aranun ɗum. Ko haɗi waajitoɗon"},{"SurahNumber":56,"VerseNumber":63,"Text":"On yi'ii kon ko remoton"},{"SurahNumber":56,"VerseNumber":64,"Text":"Ko onon fuɗinta ɗum? Kaa ko Menen woni fuɗinooɓe ɓen"},{"SurahNumber":56,"VerseNumber":65,"Text":"Si Men haajuno, pellet, Men waɗayno ndu foron. Wattinon hiɗon haawoo [wi'a]"},{"SurahNumber":56,"VerseNumber":66,"Text":"Menen ko men lepteteeɓe perte ko min nafqi ko"},{"SurahNumber":56,"VerseNumber":67,"Text":"wurin ko men haɗaaɓe"},{"SurahNumber":56,"VerseNumber":68,"Text":"On yi'ii ndiyam ɗam yaroton ɗam"},{"SurahNumber":56,"VerseNumber":69,"Text":"E ko onon jippiniri ɗam ka duule? Kaa ko Menen jippini [ɗam]"},{"SurahNumber":56,"VerseNumber":70,"Text":"Si Men haajuno, Men waɗayno ɗam kaaɗɗam. Ko haɗi yetton [Allah]"},{"SurahNumber":56,"VerseNumber":71,"Text":"On yi'ii yiite nge huɓɓoton ngen"},{"SurahNumber":56,"VerseNumber":72,"Text":"E ko onon woodini waɗi leɗɗe mum? Kaa ko Menen woodini [ɗe]"},{"SurahNumber":56,"VerseNumber":73,"Text":"Men waɗir ngen [yiite] waaju, e nafitor nge setotooɓe"},{"SurahNumber":56,"VerseNumber":74,"Text":"Subbunhinor innde Joomi maa, Mawɗo On"},{"SurahNumber":56,"VerseNumber":75,"Text":"Mi woondirii mutirɗe koode ɗen"},{"SurahNumber":56,"VerseNumber":76,"Text":"Pellet, ɗum ko woondoore mawnde, si hiɗon anndunoo"},{"SurahNumber":56,"VerseNumber":77,"Text":"Pellet ndee ko Alqur'aanaare konde teddunde"},{"SurahNumber":56,"VerseNumber":78,"Text":"wonnde e deftere reenaande"},{"SurahNumber":56,"VerseNumber":79,"Text":"meemataa nden si wanaa laɓɓinaaɓe ɓen"},{"SurahNumber":56,"VerseNumber":80,"Text":"ko jippiniraande ka Jeyɗo Winndere nden"},{"SurahNumber":56,"VerseNumber":81,"Text":"E ko ndee yewtere wonki ko pennoton onon"},{"SurahNumber":56,"VerseNumber":82,"Text":"Hiɗon waɗa arsike mon (toɓo ngon) ko on fennooɓe [arsikuɗo On]"},{"SurahNumber":56,"VerseNumber":83,"Text":"Ko haɗata nde wonkii yottii ka lookoƴere"},{"SurahNumber":56,"VerseNumber":84,"Text":"hara onon hiɗon ndaara ontuma"},{"SurahNumber":56,"VerseNumber":85,"Text":"hara non ko Menen ɓuri on ɓadaade mo, kono on yi'ataa"},{"SurahNumber":56,"VerseNumber":86,"Text":"Ko haɗata on, si tawiino hara on warjetaake"},{"SurahNumber":56,"VerseNumber":87,"Text":"rutton kin [wonkii], si tawii ko on goonguɓe"},{"SurahNumber":56,"VerseNumber":88,"Text":"Si tawii on ko jeyaaɗo e ɓattinaaɓe ɓen"},{"SurahNumber":56,"VerseNumber":89,"Text":"haray ko fowtere, e moƴƴere, e Aljannaaji neema (woodani mo)"},{"SurahNumber":56,"VerseNumber":90,"Text":"Si tawii kadi ko jeyaaɗo e yimɓe ñaamo ɓen"},{"SurahNumber":56,"VerseNumber":91,"Text":"haray [o jaɓɓoroyte] : \"Kisal maa\" e ɓaŋge yimɓe ñaamo ɓen"},{"SurahNumber":56,"VerseNumber":92,"Text":"Si tawii non ko jeyanooɗo e fennuɓe majjuɓe ɓen"},{"SurahNumber":56,"VerseNumber":93,"Text":"haray hoɗtorde makko on ko fatayɗam"},{"SurahNumber":56,"VerseNumber":94,"Text":"e sumeede Jahiimi"},{"SurahNumber":56,"VerseNumber":95,"Text":"Pellet, ko ɗum woni goonga yananaaɗo on"},{"SurahNumber":56,"VerseNumber":96,"Text":"Subbunhinor innde Joomi maa, Mawɗo On"},{"SurahNumber":57,"VerseNumber":1,"Text":"Kala ko woni ka kammuuli e ka leydi seninii Allah. Ko Kanko woni Fooluɗo, Ñeeño On"},{"SurahNumber":57,"VerseNumber":2,"Text":"Ko Kanko heeranii laamu kammuuli ɗin e leydi ndin. Himo wuurna Himo wara, Kanko ko O hattanɗo kala huunde"},{"SurahNumber":57,"VerseNumber":3,"Text":"Ko Kanko woni Arano e Sakkitiiɗo, Feeñuɗo e Wirniiɗo, Kanko ko O annduɗo kala huunde"},{"SurahNumber":57,"VerseNumber":4,"Text":"Ko Kanko tagi kammuuli ɗin e leydi ndin nder balɗe jeegoo, refti O fotondiri ka dow \"Arsi\"; Himo anndi ko mutata kon ka leydi, e ko ƴawata e mayri, e ko jipporta ka kammu e ko ƴawata e maggu. Himo wonndi e mon kala ka wonɗon. Allah no reeni ko golloton kon. @Corrected"},{"SurahNumber":57,"VerseNumber":5,"Text":"Ko Kanko heeranii laamu kammuuli ɗin e leydi ndin. Ko ka Allah fiyakuuji ɗin ruttirtee"},{"SurahNumber":57,"VerseNumber":6,"Text":"Himo naadia jemma on e nder ñalorma on, O naadira ñalorma on kadi e nder jemma on. Kanko ko O annduɗo ko woni e nder ɓerɗe"},{"SurahNumber":57,"VerseNumber":7,"Text":"Gomɗinee Allah e Nulaaɗo Makko on, nafqon kon ko O waɗiri on lomtinaaɓe e mun. Gomɗimɓe ɓen e mon, ɓe nafqi [jawle maɓɓe ɗen], hino woodani ɓen njoɓdi mawnundi"},{"SurahNumber":57,"VerseNumber":8,"Text":"E ko heɓi on, on gomɗintaa Allah? E hino Nulaaɗo on hino nodda on e gomɗingol Joomi mon. Gomɗii [Allah] ƴettii e mon ahadi, si on laatike gomɗimɓe"},{"SurahNumber":57,"VerseNumber":9,"Text":"Ko Kanko jippinta e jeyaaɗo Makko on Aayeeje ɓannguɗe, fii no o yaltinira on e niɓe faade e ndaygu. Pellet, Allah ko Yuminoowo on, Hinnotooɗo"},{"SurahNumber":57,"VerseNumber":10,"Text":"E ko heɓi on, on sakkotaako fii laawol Allah ngol, e hino le ko Allah woodani ronugol kammuuli ɗin e leydi ndin? Fotataa e mon, ɓen sakkinooɓe ado uddital ngal ɓe haɓidaa; ko ɓen ɓuri mawnude darja e dii ɓen sakkiiɓe ɓaawo ɗum ɓe haɓidaa. Ɓe fow maɓɓe non, Allah fodii ɓe moƴƴere. Allah no humpitii ko golloton kon"},{"SurahNumber":57,"VerseNumber":11,"Text":"Ko hommbo ñawlirta Allah ñamaande labaande, O sowana mo nde, hara no woodani mo njoɓdi teddundi"},{"SurahNumber":57,"VerseNumber":12,"Text":"Ñalnde yi'oytaa gomɗimɓe worɓe ɓen e gomɗimɓe rewɓe ɓen, hara annoora maɓɓe yaara yeeso maɓɓe e ñaamo maɓɓe (ɓe wi'anee): \"Weltaare mon hannde ko Aljannaaji, ɗi canɗi ilata senngo ley mun, ko on duumotooɓe nder ton\". Ko ɗum woni malal mawngal ngal"},{"SurahNumber":57,"VerseNumber":13,"Text":"Ñalnde naafiqiiɓe worɓe ɓen e naafiqiiɓe rewɓe ɓen wi'anoyta gomɗimɓe ɓen: \"Habbee men, men jalbinora annoora mon on\". Ɓe wi'anee : \"Yiltoree ɓaawo mon, ɗaɓɓoyon annoora\". Heedo waɗee hakkunde maɓɓe, ngo damal ngal yurmeende woni e nder mun, ɓaawo maggal noon, ko lepte woni e bannge mun"},{"SurahNumber":57,"VerseNumber":14,"Text":"Hiɓe nodda ɓe : \"E men wondaano e mon?\" Ɓe wi'a : \"Ko non woniri. Ko woni tun, on fitinno ko'e mon, habbitaniɗon [gomɗimɓe ɓen bone], sikkitiɗon, yelaaji hodi on haa yamiroore Allah nden ari. Hodoowo on hodi on e moƴƴere Allah nden"},{"SurahNumber":57,"VerseNumber":15,"Text":"Hannde on, on jaɓantaake soktorɗum wanaa e ɓen yedduɓe. Depporde mon nden ko ka Yiite : ko ngen woni ko hannduɗon. Nge bonii ruttorde"},{"SurahNumber":57,"VerseNumber":16,"Text":"E yontaani gomɗimɓe ɓen nde ɓerɗe maɓɓe ɗen deeƴirta jantoore Allah nden e kon ko jippii immorde e goonga? Hara ɓe wa'aali wa ɓen okkanooɓe Defte ɓen ko adii, dumunna on juutani ɓen, ɓerɗe maɓɓe ɗen yoori, ko ɗuuɗunoo e maɓɓe kon ko faasiqiiɓe"},{"SurahNumber":57,"VerseNumber":17,"Text":"Anndee pellet, Allah wuurnitay leydi ndin ɓaawo ndi yoorii. Gomɗii Men ɓannginiranii on Aayeeje ɗen, fii no haqqiliron"},{"SurahNumber":57,"VerseNumber":18,"Text":"Pellet, sakkotooɓe (jawle mun ɓen) ka worɓe e ka rewɓe ɓe ñawli Allah ñamaande labaande, ɓe sowanoyte (mbarjaari) hara no woodani ɓe njoɓdi mawndi"},{"SurahNumber":57,"VerseNumber":19,"Text":"Ɓen gomɗimɓe Allah e Nulaaɗo Makko on, ko ɓen woni goongiyaŋke en. Sahodinɓe ɓen ka Joomi mun, hino woodani ɓen njoɓdi maɓɓe e annoora maɓɓe. Ɓen non yedduɓe ɓe fenni Aayeeje Amen ɗen, ko ɓen woni yimɓe Jahiimi ngen"},{"SurahNumber":57,"VerseNumber":20,"Text":"Anndee wonnde nguurndam aduna ɗam ko fijindaaru, e mbeleeɗe, e cuɗaari, e ɓurondiro hakkunde mon e jawle e ɓiɗɓe. Wano toɓo haawnungo remooɓe ɓen puɗi mun, refti ngo yoora, yi'aa hingo soyɗi; refti ngo wonta munciiɗum. Hino ka laakara, lette saɗtuɗe, e yaafuyee immorde e Allah e yarluyee. Nguurndam aduna ɗam wonaali, si wanaa dakammehoy hodo"},{"SurahNumber":57,"VerseNumber":21,"Text":"Adondiree e (golle) yaafaawuya ka Joomi mon, e Aljanna mo yaajeendi mun wa'i yaajeendi kammu ngun e leydi ndin, on maranaama ɓen gomɗimɓe Allah e Nulaaɓe Makko ɓen. Ɗum ko ɓural Allah ngal O okkata on mo O muuyani. Allah ko Jom ɓural mawnungal"},{"SurahNumber":57,"VerseNumber":22,"Text":"Bone woo heɓataa [on] e leydi ndin maa e pittaali mon ɗin, si wanaa ɗum woniino e deftere ado Men tagude ndee [tagoore]. Pellet, ɗum ko ko newanii Allah"},{"SurahNumber":57,"VerseNumber":23,"Text":"Ko fii wata on suno e ko laawii on kon, wanaa kadi weltorgol ko O okki on kon. Allah yiɗaa kala ñaaƴoowo, mantiiɗo"},{"SurahNumber":57,"VerseNumber":24,"Text":"Ɓen wuddooɓe ɓe yamira yimɓe ɓen nguddam... kala ɗuurniiɗo, pellet, Allah kan ko Galo, Yettiniiɗo"},{"SurahNumber":57,"VerseNumber":25,"Text":"Gomɗii Men nulirii Nulaaɓe Amen ɓen ɓanngannduyeeji, Men jippindinani ɓe Defte e sariyaare, fii no yimɓe ɓen ñiiɓira e nunɗal. Men jippini kadi njamndi ndin, ndi doole tiiɗuɗe woni e mun e nafooje wonannde yimɓe ɓen, e no Allah feññinira ɓen wallooɓe Mo e Nulaaɗo Makko on ka wirnii. Pellet, Allah ko Jom cemmbe, Fooluɗo. @Corrected"},{"SurahNumber":57,"VerseNumber":26,"Text":"Gomɗii Men nulii Nuuhu e Ibraahiima, Men waɗi e geyngol maɓɓe ngol Annabaaku e Defte. Hino e maɓɓe feewuɓe, ko ɗuuɗi kon e maɓɓe ko faasiqiiɓe"},{"SurahNumber":57,"VerseNumber":27,"Text":"Refti Men jokkindini e batteeji maɓɓe ɗin, Nulaaɓe Amen [goo], Men jokkintiniri [ɓe] Iisaa geɗal Maryama on, Men okki mo Linjiila, Men waɗi e ɓerɗe jokkuɓe mo ɓen : yurmeende e giggol. Labbeyaagal ngal ɓe sinci ngal, Menen Men waɗɗinaa ngal e maɓɓe. [Men lamndaaki] si wanaa ɗaɓɓugol welayee Allah. Kono ɓe ayniraali ɗum no haani aynireede. Men okki njoɓdi gomɗimɓe ɓen e maɓɓe. Ko ɗuuɗunoo kon e maɓɓe ko faasiqiiɓe"},{"SurahNumber":57,"VerseNumber":28,"Text":"Ko onon yo gomɗimɓe! Hulee Allah, gomɗinon Nulaaɗo Makko on; O yeɗay on geɗe ɗiɗi e mbarjaari Makko ndin, O waɗana on annoora mo ndayginorton, O haforana on. Pellet, Allah ko Haforoowo, Hinnotooɗo"},{"SurahNumber":57,"VerseNumber":29,"Text":"Fii no yimɓe Defte ɓen anndira wonnde ɓe hattanaa hay huunde e ɓural Allah ngal, e wonnde ɓural ngal ko e juuɗe Allah woni; Himo yeɗa ngal mo O muuyani. Pellet, Allah ko Jom ɓural mawngal"}]}