{"Id":153,"LanguageCodes":["fa","fas"],"Name":"fas-drhussientagi","Author":"Dr. Hussien Tagi","Language":"Persian","Description":"Persian","Direction":"rtl","Source":"https://quranenc.com/check/persian_tagi/v1.0.0-csv.1 , https://quranenc.com/en/browse/persian_tagi , https://quranenc.com ,","Translations":[{"SurahNumber":41,"VerseNumber":47,"Text":"علم (وقوع) قیامت تنها به سوی او (الله) باز گردانده می‌شود، و هیچ میوه‌ای از غلافش بیرون نمی‌شود و هیچ ماده‌ای باردار نمی‌شود و نمی زاید مگر به علم او، و روزی‌که آن‌ها را ندا می‌دهد (و می فرماید:) کجایند شریکانی (که برای) من (می پنداشتید؟!) گویند: «(پروردگارا!) ما (در درگاه تو) عرضه داشتیم که هیچ کس از ما (بر شرک) گواهی نمی‌دهد»"},{"SurahNumber":41,"VerseNumber":48,"Text":"و آنچه را پیش از این می‌خواندند، از (نظر‌شان) ناپدید (و نابود) شد، و دریافتند که (در آن روز) هیچ راه گریزی ندارند"},{"SurahNumber":41,"VerseNumber":49,"Text":"انسان (هرگز) از طلب خیر (و نیکی) خسته نمی‌شود، و اگر شر (و بدی) به او برسد، مأیوس و ناامید می‌شود"},{"SurahNumber":41,"VerseNumber":50,"Text":"و اگر پس از رنجی که به او رسیده است، رحمتی از سوی خود به او بچشانیم، مسلماً می‌گوید: «این حق من است، و گمان نمی‌کنم قیامت بر پا می‌شود، و (به فرض) اگر به سوی پروردگارم باز گردانده شوم، بی‌گمان برای من نزد او (پاداش‌های) نیکو (و خوش) است». پس بی‌گمان کسانی‌که کافر شدند به آنچه کرده‌اند آگاه خواهیم کرد، و از عذاب سخت به آن‌ها می‌چشانیم"},{"SurahNumber":41,"VerseNumber":51,"Text":"و هرگاه بر انسان (خیر و) نعمتی عطاء نمائیم، روی می‌گرداند، و متکبرانه (از حق) دور می‌شود، و هرگاه شر (و بدی) به او برسد، پس دعا (و تقاضا) یش (برای دفع آن) افزون می‌شود"},{"SurahNumber":41,"VerseNumber":52,"Text":"(ای پیامبر!) بگو: «به من خبر دهید اگر این (قرآن) از سوی الله باشد، سپس شما به آن کافر شوید، چه کسی گمراه‌تر خواهد بود از کسی‌که (با آن) در مخالفت (شدید و) دور است"},{"SurahNumber":41,"VerseNumber":53,"Text":"به زودی نشانه‌‌های خود را در آفاق و در نفس خود‌‌شان به آن‌ها نشان خواهیم داد، تا برای آن‌ها روشن گردد که او حق است، آیا کافی نیست که پروردگارت بر همه چیز گواه است؟"},{"SurahNumber":41,"VerseNumber":54,"Text":"آگاه باش، که آن‌ها از لقای پروردگار‌شان در شک اند، و آگاه باش که او به همه چیز احاطه دارد"},{"SurahNumber":42,"VerseNumber":1,"Text":"حم (حا. میم)"},{"SurahNumber":42,"VerseNumber":2,"Text":"عسق (عین. سین. قاف)"},{"SurahNumber":42,"VerseNumber":3,"Text":"این گونه الله پیروزمند حکیم به سوی تو و پیامبرانی که پیش از تو بودند، وحی می‌کند"},{"SurahNumber":42,"VerseNumber":4,"Text":"آنچه در آسمان‌ها و آنچه در زمین است از آنِ اوست، و او بلند مرتبۀ بزرگ است"},{"SurahNumber":42,"VerseNumber":5,"Text":"نزدیک است که آسمان‌ها (بخاطر عظمت الهی) بر فراز یکدیگر شکافته (و متلاشی) شوند، و فرشتگان به ستایش پروردگار‌شان تسبیح می‌گویند، و برای کسانی‌که در زمین هستند آمرزش می‌طلبند، آگاه باش، همانا الله آمرزندۀ مهربان است"},{"SurahNumber":42,"VerseNumber":6,"Text":"و کسانی‌که جز او دوستان (و سرپرستانی) گرفته‌اند، الله بر آن‌ها نگهبان (و مراقب) است، و تو (ای پیامبر) بر آن‌ها متعهد (و مسئول) نیستی"},{"SurahNumber":42,"VerseNumber":7,"Text":"و این چنین قرآنی عربی به تو وحی کردیم تا «ام القری» (= مکه) و کسانی را که پیرامون آن هستند هشدار دهی، و از روز جمع شدن (= روز قیامت) که در آن شک و تردیدی نیست، بترسانی، (که در آن روز) گروهی در بهشت، و گروهی در آتش سوزانند"},{"SurahNumber":42,"VerseNumber":8,"Text":"و اگر الله می‌خواست یقیناً (همۀ) آن‌ها را یک امت قرار می‌داد، و لیکن هرکس را که بخواهد در رحمتش داخل می‌کند، و برای ستمکاران هیج یار و یاوری نیست"},{"SurahNumber":42,"VerseNumber":9,"Text":"آیا آن‌ها جز او دوستانی (برای خود) بر گزیده‌اند؟ در حالی‌که الله فقط کارساز (و دوست حقیقی) است، و اوست که مردگان را زنده می‌کند، و اوست که بر هر چیزی تواناست"},{"SurahNumber":42,"VerseNumber":10,"Text":"و در هر چیزی که در آن اختلاف کنید، پس حکم (و داوری) آن با الله است، این الله، پروردگار من است. بر او توکل کردم، و به (سوی) او باز می‌گردم"},{"SurahNumber":42,"VerseNumber":11,"Text":"(او) آفرینندۀ آسمان‌ها و زمین است، و از خودتان برای شما همسرانی قرار داد، و (نیز) جفت‌هایی از چهار پایان (آفرید) شما را بدین (وسیله) افزون می‌کند، هیچ چیز همانند او نیست، و او شنوای بیناست"},{"SurahNumber":42,"VerseNumber":12,"Text":"کلید‌های آسمان‌ها و زمین از آن اوست، روزی هر که را بخواهد گسترش می‌دهد، و (برای هر کس که بخواهد) تنگ می‌گیرد، به درستى که او به همه چیز داناست"},{"SurahNumber":42,"VerseNumber":13,"Text":"دینی را برای شما تشریع کرد، از همان گونه که به نوح توصیه کرده بود، و از آنچه بر تو وحی کرده‌ایم، و به ابراهیم و موسی و عیسی سفارش کرده‌ایم، که دین را بر پا دارید و در آن فرقه فرقه نشوید، بر مشرکان گران است، آنچه شما آن‌ها را بدان دعوت می‌کنید. الله هر که را بخواهد بر می‌گزیند، و هر که به سوی او باز گردد، هدایت می‌کند"},{"SurahNumber":42,"VerseNumber":14,"Text":"آن‌ها پراکنده نشدند مگر بعد از آنکه علم (و دانش) به سراغ‌شان آمد (و کاملاً آگاهی یافتند، آن هم) از روی حسادت در میان خود (بود) و اگر فرمانی پیش از این از جانب پروردگارت صادر نشده بود، (که آن‌ها) را تا زمانی معین (مهلت) داده است، یقیناً در میان آن‌ها داوری می‌شد، و بی‌گمان کسانی‌که بعد از آن‌ها وارث کتاب شده‌اند، دربارۀ آن سخت در شک و تردیدند، (و نسبت به آن بد‌بینند)"},{"SurahNumber":42,"VerseNumber":15,"Text":"پس به این (دین) دعوت کن، و همان‌گونه که مأمور شده‌ای پایداری (و استقامت) ورز، و از هوی و هوس‌های آنان پیروی مکن، و بگو: «به هر کتابی که الله نازل کرده است، ایمان آورده‌ام، و مأمورم در میان شما به عدالت رفتار کنم، الله پروردگار ما، و پروردگار شماست، (نتیجۀ) اعمال ما از آنِ ما، و (نتیجۀ) اعمال شما از آنِ شماست، بین ما و شما هیچ جدال (و خصومتی) نیست، الله ما و شما را (دریک‌‌جا) گرد می‌آورد، و بازگشت (همه) به سوی اوست»"},{"SurahNumber":42,"VerseNumber":16,"Text":"وکسانی‌که در (بارۀ) الله محاجه می‌کنند، پس از آنکه (فرمان) او پذیرفته شد، دلیل‌شان نزد پروردگار‌شان باطل (و بی‌اساس) است، و خشم (الله) بر آن‌هاست. و عذاب شدیدی برای آن‌هاست"},{"SurahNumber":42,"VerseNumber":17,"Text":"الله کسی است که کتاب و میزان را به حق نازل کرد، و تو چه می‌دانی شاید قیامت نزدیک باشد"},{"SurahNumber":42,"VerseNumber":18,"Text":"کسانی‌که به آن ایمان ندارند، در (رسیدن) آن شتاب می‌کنند، و کسانی‌که ایمان آورده‌اند (پیوسته) ازآن بیمناکند، و می‌دانند که آن حق است، آگاه باشید، بی‌گمان کسانی‌که در (بارۀ) قیامت جدال می‌کنند، در گمراهی دور و دراز هستند"},{"SurahNumber":42,"VerseNumber":19,"Text":"الله نسبت به بندگانش لطیف (و مهربان) است، هر کس را بخواهد روزی می‌دهد، و او توانای پیروزمنداست"},{"SurahNumber":42,"VerseNumber":20,"Text":"کسی‌که کِشت آخرت را بخواهد، در کشت او (برکت می‌دهیم، و) می‌افزاییم، و کسی‌که کشت دنیا را بخواهد، از آن به او می‌دهیم،و او در آخرت هیچ (نصیب و) بهره‌ای ندارد"},{"SurahNumber":42,"VerseNumber":21,"Text":"آیا (مشرکان) معبودانی دارند که بدون اجازۀ الله آیینی برای آن‌ها مقرر داشته‌اند؟! و اگر وعدۀ فیصله بخش (سابق، در تأخیر عذاب‌شان) نبود، یقیناً در میان آن‌ها داوری می‌شد، و بی‌گمان برای ستمکاران عذابی دردناک است"},{"SurahNumber":42,"VerseNumber":22,"Text":"(در روز قیامت) ستمکاران را می‌بینی که از آنچه به دست آورده‌اند، بیمناکند، و (کیفر) آن به آن‌ها خواهد رسید. و کسانی‌که ایمان آورده‌اند و کارهای شایسته انجام داده‌اند در باغ‌های بهشتند، و هرچه بخواهند نزد پروردگار‌شان برای آن‌ها (مهیا) است. این همان فضل (و بخشش) بزرگ است"},{"SurahNumber":42,"VerseNumber":23,"Text":"این همان چیزی است که الله بندگانش را که ایمان آورده‌اند و کارهای شایسته انجام داده‌اند، به آن مژده می‌دهد. بگو: «من بر (رساندن) آن هیچ پاداشی از شما در خواست نمی‌کنم، جز محبت خویشاوندی، (که بجای آورید)» [ عبد الله بن عباس رضی الله عنهما می‌گوید: هیچ تیره‌ای از قریش نبود، مگر اینکه با رسول الله صلی الله علیه وسلم نسبت خویشاوندی داشت، پس رسول الله صلی الله علیه وسلم فرمود: «از شما چیزی جز ادا کردن حق خویشاوندی که میان من و شما است، نمی‌خواهم». (صحیح بخاری 4818).]. و هرکس که نیکی کند، بر نیکی‌اش می‌افزاییم، بی‌گمان الله آمرزندۀ قدر شناس است"},{"SurahNumber":42,"VerseNumber":24,"Text":"آیا می‌گویند: «(پیامبر) بر الله دروغ بسته است؟!» پس اگر الله بخواهد بر قلب تو مهر می‌زند، و الله باطل را محو می‌کند، و حق را با سخنان خویش محقق (و پا برجا) می‌سازد، بی‌گمان او به راز سینه‌ها آگاه است"},{"SurahNumber":42,"VerseNumber":25,"Text":"و او کسی است که از بندگانش توبه می‌پذیرد، و از بدی‌ها در می‌گذرد، و آنچه را انجام می‌دهید می‌داند"},{"SurahNumber":42,"VerseNumber":26,"Text":"(دعای) کسانی را که ایمان آورده و کارهای شایسته انجام داده‌اند، اجابت می‌کند، و از فضل (و کرم) خویش آنان را افزون می‌دهد، و برای کافران، عذاب شدیدی است"},{"SurahNumber":42,"VerseNumber":27,"Text":"و اگر الله روزی را برای بندگانش فراخ (و گشاده) می‌گرداند، یقیناً در زمین فساد می‌کردند، و لکن به‌اندازه‌ای که بخواهد نازل می‌کند، بی‌گمان او به بندگانش دانای بیناست"},{"SurahNumber":42,"VerseNumber":28,"Text":"و او کسی است که باران (سودمند) را پس از آنکه نا‌‌‌‌‌‌‌امید شدند، نازل می‌کند، و رحمت خود را می‌گستراند، و اوکارساز ستوده است"},{"SurahNumber":42,"VerseNumber":29,"Text":"و از نشانه‌های او آفرینش آسمان‌ها و زمین است، و آنچه از جنبدگان که در آن دو پراکنده است. و او هرگاه بخواهد، بر گرد آوری آن‌ها تواناست"},{"SurahNumber":42,"VerseNumber":30,"Text":"و هر مصیبتی که به شما رسد، به خاطر کارهایی است که انجام داده‌اید، و (الله) از بسیاری (گناهان) در می‌گذرد"},{"SurahNumber":42,"VerseNumber":31,"Text":"و شما هرگز در زمین عاجز کننده نیستید (و نمی توانید از او بگریزید) و شما را غیر از الله، هیچ یار و یاوری نیست"},{"SurahNumber":42,"VerseNumber":32,"Text":"واز نشانه‌های او کشتی‌هایی است که همچون کوه در دریا روانند"},{"SurahNumber":42,"VerseNumber":33,"Text":"اگر بخواهد باد را (از حرکت) باز می‌دارد، پس کشتی‌ها بر پشت آن (دریا) بی حرکت بمانند، بی‌گمان در این نشانه‌هایی برای هر صبر کنندۀ شکر‌‌‌‌‌‌‌گزاری است"},{"SurahNumber":42,"VerseNumber":34,"Text":"یا (اگر بخواهد) آن‌ها (= سرنشینان کشتی) را به خاطر اعمال‌شان نابود (و غرق) می‌سازد، و از بسیاری (گناهان) در می‌گذرد"},{"SurahNumber":42,"VerseNumber":35,"Text":"و (تا) کسانی‌که در آیات ما مجادله می‌کنند، بدانند که هیچ گریزگاهی ندارند"},{"SurahNumber":42,"VerseNumber":36,"Text":"پس آنچه به شما داده است، متاع زود گذر زندگی دنیاست، و آنچه نزد الله است برای کسانی‌که ایمان آورده‌اند و بر پروردگارشان توکّل می‌کنند بهتر و پایدار‌تر است"},{"SurahNumber":42,"VerseNumber":37,"Text":"و (همان) کسانی‌که از گناهان بزرگ و زشتی‌ها اجتناب می‌کنند، و هنگامی‌که خشمگین شوند، گذشت می‌کنند. [گناهان بزرگ، گناهان کبیره مانند: شرک، نافرمانی پدر و مادر، قتل، دزدی، زنا، گواهی دروغ ... می‌باشد (به سوره انعام آیه 151 ـ 152 رجوع کنید]"},{"SurahNumber":42,"VerseNumber":38,"Text":"و کسانی‌که (دعوت) پروردگارشان را اجابت کردند، و نماز را بر پا می‌دارند، و کارهای‌شان بین آنان به (صورت) مشورت است، و از آنچه به آن‌ها روزی داده‌ایم. (در راه الله) انفاق می‌کنند"},{"SurahNumber":42,"VerseNumber":39,"Text":"و کسانی‌که چون ستمی به آن‌ها برسد، انتقام می‌گیرند"},{"SurahNumber":42,"VerseNumber":40,"Text":"و جزایی بدی، بدیی است همانند آن، پس هر کس که در گذرد، و اصلاح (و آشتی) کند، پاداشش بر الله است، بی‌گمان او ستمکاران را دوست ندارد"},{"SurahNumber":42,"VerseNumber":41,"Text":"و کسی‌که پس از ستمی که بر او رفته است، انتقام بگیرد، پس اینانند که هیچ راه (ملامتی) بر آنان نیست"},{"SurahNumber":42,"VerseNumber":42,"Text":"تنها راه (ملامت) بر کسانی است که به مردم ستم می‌کنند، و در زمین به ناحق سرکشی (و ستم) می‌کنند، اینانند که برایشان عذابی دردناک است"},{"SurahNumber":42,"VerseNumber":43,"Text":"و کسی‌که شکیبایی کند، و در گذرد، بی‌گمان این از کارهای سترگ (پسندیده) است"},{"SurahNumber":42,"VerseNumber":44,"Text":"و کسی را که الله گمراه کند، پس بعد از او برایش هیچ ولی (و کارسازی) نیست، و ستمکاران را (روز قیامت) می‌بینی که چون عذاب (الهی) را مشاهده کنند، می‌گویند: «آیا هیچ راهی به سوی بازگشت وجود دارد؟!»"},{"SurahNumber":42,"VerseNumber":45,"Text":"و آن‌ها را می‌بینی که بر آن (= آتش) عرضه می‌شوند، که از شدت خواری خاشعند، از گوشۀ چشم نیم گشوده، نگاه می‌کنند، و کسانی‌که ایمان آورده‌اند می‌گویند: «بی‌گمان زیانکاران کسانی هستند که در روز قیامت خود و خانوادۀ خویش را به زیان افکندند». آگاه باشید که ستمکاران در عذابی دایم خواهند بود"},{"SurahNumber":42,"VerseNumber":46,"Text":"و آن‌ها جز الله، یاورانی ندارند، که یاری‌شان کنند، و کسی را که الله گمراه سازد، پس برایش هیچ راه (نجاتی) نیست"},{"SurahNumber":42,"VerseNumber":47,"Text":"(دعوت) پروردگار‌تان را اجابت کنید، پیش از آنکه روزی فرا رسد که از (جانب) الله (راه) بازگشتی در آن نیست، در آن روز پناهی نخواهید داشت، و هیچ مدافعی (و راه انکاری) ندارید"},{"SurahNumber":42,"VerseNumber":48,"Text":"پس (ای پیامبر) اگر (مشرکان اعراض کنند، (نگران نباش)، ما تو را نگهبان بر آن‌ها نفرستاده‌ایم، بر (عهدۀ) تو جز تبلیغ (رسالت) نیست، و ما چون رحمتی از سوی خود به انسان بچشانیم، به آن شاد می‌شود، و اگر به خاطر کار‌هایی که انجام داده‌اند بلایی به آن‌ها برسد، پس (به ناسپاسی می‌پردازند) بی‌گمان انسان بسیار نا سپاس است"},{"SurahNumber":42,"VerseNumber":49,"Text":"فرمانروایی آسمان‌ها و زمین از آن الله است، هر چه را بخواهد می‌آفریند، به هر کس بخواهد دختر می‌بخشد، و به هرکس بخواهد پسر می‌بخشد"},{"SurahNumber":42,"VerseNumber":50,"Text":"یا پسر و دختر ـ هر دو ـ با هم می‌دهد، و هرکس را که بخواهد عقیم می‌گرداند، بی‌گمان او دانای قادر است"},{"SurahNumber":42,"VerseNumber":51,"Text":"و برای هیچ بشری (ممکن) نیست که الله با او سخن بگوید، مگر با وحی یا از پس پرده یا رسولی بفرستد که به فرمان او (= الله) آنچه را بخواهد (به او) وحی کند، بی‌گمان او بلند مرتبۀ حکیم است"},{"SurahNumber":42,"VerseNumber":52,"Text":"و این‌گونه بر تو (ای پیامبر) روحی (= قرآن کریم) را به فرمان خود وحی کردیم، تو (پیش از این) نمی‌دانستی کتاب و ایمان چیست، ولی ما آن را نوری قرار دادیم، با آن هر کس از بندگان‌مان را که بخواهیم، هدایت می‌کنیم، و مسلماً تو (ای پیامبر) به راه راست هدایت می‌کنی"},{"SurahNumber":42,"VerseNumber":53,"Text":"راه الهی که آنچه در آسمان‌ها و آنچه در زمین است از آنِ اوست، آگاه باشید، که (همۀ) کار‌ها به سوی الله باز می‌گردد"},{"SurahNumber":43,"VerseNumber":1,"Text":"حم (حا. میم)"},{"SurahNumber":43,"VerseNumber":2,"Text":"سوگند به کتاب روشنگر"},{"SurahNumber":43,"VerseNumber":3,"Text":"بی‌گمان ما این (کتاب) را قرآنی عربی قرار دادیم، شاید که شما (آن را) در یابید"},{"SurahNumber":43,"VerseNumber":4,"Text":"و به راستی که آن در ام الکتاب (لوح محفوظ) نزد ما بلند مرتبه (و) حکمت آمیز است"},{"SurahNumber":43,"VerseNumber":5,"Text":"آیا بدان سبب که شما (مشرکان) گروهی اسراف‌کارید، اعراض کنان این پند (قرآن) را از شما بگیریم؟"},{"SurahNumber":43,"VerseNumber":6,"Text":"و چه بسیار پیامبرانی که (برای هدایت) به میان پیشینیان فردستادیم"},{"SurahNumber":43,"VerseNumber":7,"Text":"و هیچ پیامبری به سوی آنان نیامد، مگر این‌که او را مسخره (و استهزاء) می‌کردند"},{"SurahNumber":43,"VerseNumber":8,"Text":"پس ما (کافرانی) نیرومند‌تر از این‌ها (= کفار قریش) را هلاک کردیم، و داستان پیشینیان گذشت"},{"SurahNumber":43,"VerseNumber":9,"Text":"(ای پیامبر) اگر از آن‌ها (= مشرکان) بپرسی: «چه کسی آسمان‌ها و زمین را آفریده است؟» یقیناً می‌گویند: «(الله) پیروزمند دانا آن‌ها را آفریده است»"},{"SurahNumber":43,"VerseNumber":10,"Text":"(همان) کسی‌که زمین را برای شما گهواره (و محل آسایش) قرار داد، و برای شما در آن راه‌هایی قرار داد، باشد که هدایت شوید"},{"SurahNumber":43,"VerseNumber":11,"Text":"و (آن) کسی‌که از آسمان آبی به‌اندازۀ (معین) فرو فرستاد، پس با آن (آب) سرزمین مرده را زنده کردیم شما (نیز) این‌گونه (پس از مرگ، از گور‌ها) بیرون آورده می‌شوید"},{"SurahNumber":43,"VerseNumber":12,"Text":"و (آن) کسی‌که همۀ اصناف را (جفت) آفرید، و برای شما از کشتی و چهار پایان مرکب‌هایی قرار داد که (بر آن‌ها) سوار شوید"},{"SurahNumber":43,"VerseNumber":13,"Text":"تا بر پشت‌شان (درست) قرار گیرید، آنگاه چون بر آن‌ها قرار گرفتید (و سوار شدید) نعمت پروردگار‌تان را یاد کنید، و بگویید: «پاک و منزه است کسی‌که این را برای‌مان مسخر گرداند، و (گرنه) ما توانایی آن را نداشتیم،"},{"SurahNumber":43,"VerseNumber":14,"Text":"و ما به سوی پروردگار‌مان باز می‌گردیم»"},{"SurahNumber":43,"VerseNumber":15,"Text":"و آن‌ها برای او (الله) از میان بندگانش جزئی (= فرزندی) قرار دادند، بی‌گمان انسان نا سپاس آشکاری است"},{"SurahNumber":43,"VerseNumber":16,"Text":"آیا از (میان) آنچه می‌آفریند دختران را (برای خود) انتخاب کرده است، و پسران را برای شما بر گزیده است؟"},{"SurahNumber":43,"VerseNumber":17,"Text":"و چون یکی از آن‌ها را به (تولد) همان چیزی‌که برای (الله) رحمان نسبت داده، مژده دهند، (از شدت ناراحتی) چهره‌اش سیاه گردد، و او خشمگین شود"},{"SurahNumber":43,"VerseNumber":18,"Text":"آیا کسی را که در زیور (و زینت) پرورده می‌شود، و او در (هنگام) جدال (قادر به) آشکار (و تبین مقصودش) نیست (به الله نسبت می‌دهید؟)"},{"SurahNumber":43,"VerseNumber":19,"Text":"و آن‌ها فرشتگان را که بندگان (الله) رحمان هستند، مونث پنداشتند، آیا به هنگام آفرینش آن‌ها (آنجا) حاضر بوده‌اند؟ به زودی گواهی آنان نوشته خواهد شد، و (ازآن) باز خواست می‌شوند"},{"SurahNumber":43,"VerseNumber":20,"Text":"و گفتند: «اگر (الله) رحمان می‌خواست، ما آن‌ها را پرستش نمی‌کردیم» آنان به این (امر) هیچ گونه علمی ندارند، آنان جز دروغ (چیزی) نمی‌گویند"},{"SurahNumber":43,"VerseNumber":21,"Text":"آیا پیش از این (قرآن) کتابی به آنان داده‌ایم پس آنان به آن تمسک می‌جویند؟"},{"SurahNumber":43,"VerseNumber":22,"Text":"بلکه می‌گویند: «بی‌گمان ما نیاکان خود را بر آیینی یافتیم، و ما (نیز) از پی آن‌ها (می‌رویم و) هدایت یافته‌ایم»"},{"SurahNumber":43,"VerseNumber":23,"Text":"و این‌گونه در هیچ (شهر و) قریه‌ای پیش از تو هشداردهنده‌ای نفرستادیم، مگر اینکه متنعمانش گفتند: «ما نیاکان خود را بر آیینی یافتیم، و بی‌گمان ما به (اعمال و) آثار آن‌ها اقتداء می‌کنیم»"},{"SurahNumber":43,"VerseNumber":24,"Text":"(پیامبر‌شان) گفت: «آیا اگر برای شما چیزی هدایت‌کننده‌تر از آنچه که نیاکانتان را بر آن یافتید، آورده باشم؟! (بازهم به آن‌ها اقتداء می‌کنید؟!) گفتند: «(آری،) ما به آنچه که شما به آن فرستاده شده‌اید، کافریم»"},{"SurahNumber":43,"VerseNumber":25,"Text":"بنا براین از آن‌ها انتقام گرفتیم، پس بنگر سرانجام تکذیب کنندگان چگونه بود"},{"SurahNumber":43,"VerseNumber":26,"Text":"و (به یاد آور) را هنگامی‌که ابراهیم به پدرش و قومش گفت: «بی‌گمان من از آنچه می‌پرستید، بیزارم،"},{"SurahNumber":43,"VerseNumber":27,"Text":"مگر آن کسی‌که مرا آفریده، و او به زودی هدایتم خواهد کرد»"},{"SurahNumber":43,"VerseNumber":28,"Text":"و (ابراهیم) این کلمۀ (توحید) را (کلمۀ پاینده) در نسل‌های بعد از خود قرار داد، باشد که (به سوی الله) باز گردند"},{"SurahNumber":43,"VerseNumber":29,"Text":"بلکه، آنان و پدران‌شان را (از زندگی) بهره‌مند ساختیم، تا حق و فرستاده‌ای آشکار برایشان آمد"},{"SurahNumber":43,"VerseNumber":30,"Text":"و هنگام‌ که حق برایشان آمد، گفتند: «این سحراست، و ما (نسبت) به آن کافریم»"},{"SurahNumber":43,"VerseNumber":31,"Text":"و گفتند: «چرا این قرآن بر مرد بزرگ، از (مردم) این دو شهر (مکه و طایف) نازل نشده است؟!»"},{"SurahNumber":43,"VerseNumber":32,"Text":"آیا آن‌ها رحمت پروردگارت را تقسیم می‌کنند؟! ما روزی (و معیشت) آن‌ها را در زندگی دنیا میان‌شان تقسیم کردیم، و بعضی را بر بعضی (درجات و) برتری دادیم، تا بعضی از آنان بعضی دیگر را به خدمت گیرند، و رحمت پروردگارت از (تمام) آنچه گرد می‌آورند، بهتراست"},{"SurahNumber":43,"VerseNumber":33,"Text":"اگر (چنین) نبود که همۀ مردم یک امت می‌شدند، یقیناً ما برای خانه‌های کسانی‌که به (الله) رحمان کافر می‌شدند، سقف‌های از نقره قرار می‌دادیم، و (نیز) نردبان‌هایی که از آن بالا روند"},{"SurahNumber":43,"VerseNumber":34,"Text":"و برای خانه‌هایشان در‌ها و تخت‌هایی (نقره‌ای، قرار می‌دادیم) که بر آن تکیه زنند"},{"SurahNumber":43,"VerseNumber":35,"Text":"و تجمل (و زینت‌های) فراوان (برایشان قرار می‌دادیم) و تمام این‌ها بهرۀ (ناچیز) زندگی دنیاست، و آخرت نزد پروردگارت برای پرهیزگاران است"},{"SurahNumber":43,"VerseNumber":36,"Text":"و هرکس از یاد (الله) رحمان غافل (و روی گردان) شود، برای او شیطانی بر می‌گماریم، پس همواره آن (شیطان) قرین (و همنشین) او باشد"},{"SurahNumber":43,"VerseNumber":37,"Text":"و آن‌ها (= شیاطین) این‌ها (=انسان‌ها) را از راه (الله) باز می‌دارند، و گمان می‌کنند که آنان هدایت یافته‌اند"},{"SurahNumber":43,"VerseNumber":38,"Text":"تا زمانی که (در روز قیامت) نزد ما آید، (به همنشین خود) می‌گوید: «ای کاش میان من و تو مسافت شرق و غرب فاصله بود، پس تو چه بد همنشینی بودی»"},{"SurahNumber":43,"VerseNumber":39,"Text":"(الله می‌فرماید:) «چون ستم کردید، امروز (این گفته‌ها) هرگز سود‌‌تان ندهد، چرا که (همۀ) شما در عذاب شریک هستید»"},{"SurahNumber":43,"VerseNumber":40,"Text":"(ای پیامبر) آیا تو می‌توانی به کران (سخنی) بشنوانی، یا کوران، و آن‌هایی را که در گمراهی آشکار هستند، هدایت کنی؟"},{"SurahNumber":43,"VerseNumber":41,"Text":"پس اگر تو را (از این دنیا) ببریم، بی‌گمان ما از آن‌ها انتقام خواهیم گرفت"},{"SurahNumber":43,"VerseNumber":42,"Text":"یا آنچه را که به آن‌ها وعده داده‌ایم، به تو نشان می‌دهیم، پس یقیناً ما بر آن‌ها توانا هستیم"},{"SurahNumber":43,"VerseNumber":43,"Text":"پس به چیزی که به تو وحی شده است تمسک بجوی، که بی‌شک تو بر راه راست هستی"},{"SurahNumber":43,"VerseNumber":44,"Text":"و بی‌گمان این (قرآن) برای تو و قومت پند (و سربلندی) است، و به زودی باز خواست خواهید شد"},{"SurahNumber":43,"VerseNumber":45,"Text":"و از پیامبرانی که پیش از تو فرستادیم بپرس: آیا غیر از (الله) رحمان، معبودانی برای پرستش قرار دادیم؟"},{"SurahNumber":43,"VerseNumber":46,"Text":"و به راستی ما موسی را با نشانه‌های خود به سوی فرعون و درباریان او فرستادیم، پس گفت: «بی‌گمان من فرستادۀ پروردگار جهانیان هستم»"},{"SurahNumber":43,"VerseNumber":47,"Text":"پس چون با نشانه‌های ما (به سوی) آن‌ها آمد، ناگاه (همه) از آن خندیدند"},{"SurahNumber":43,"VerseNumber":48,"Text":"و ما هیچ نشانه (و معجزه‌ای) به آن‌ها نشان نمی‌دادیم، مگر اینکه از دیگری بزرگتر (و مهم‌تر) بود، و آن‌ها را به عذاب گرفتار کردیم، باشد که (توبه کنند و) باز گردند"},{"SurahNumber":43,"VerseNumber":49,"Text":"و (به موسی) گفتند: «ای جادوگر! پروردگارت را با عهدی که با تو کرده، برای ما بخوان، بی‌گمان ما هدایت خواهیم یافت»"},{"SurahNumber":43,"VerseNumber":50,"Text":"پس چون عذاب را از آن‌ها برطرف ساختیم، آنگاه آن‌ها عهد شکنی کردند"},{"SurahNumber":43,"VerseNumber":51,"Text":"و فرعون در (میان) قوم خود ندا داد، گفت: «ای قوم من! آیا فرمانروایی مصر، و این نهر‌ها که زیر (کاخ) من روان است، از آنِ من نیست؟! آیا نمی‌بینید؟"},{"SurahNumber":43,"VerseNumber":52,"Text":"بلکه من بهترم، از این مردی که خوار است، و نمی‌تواند درست سخن بگوید"},{"SurahNumber":43,"VerseNumber":53,"Text":"پس چرا بر او دستنبدهای طلا فرو فرستاده نشده، یا (چرا) فرشتگان صف کشیده همراه او نیامده‌اند، (تا او را یاری کنند)؟!»"},{"SurahNumber":43,"VerseNumber":54,"Text":"پس (فرعون) قوم خود را (بی‌خرد و) سبک شمرد، پس آن‌ها از او اطاعت کردند، بی‌گمان آن‌ها گروهی فاسق بودند"},{"SurahNumber":43,"VerseNumber":55,"Text":"پس چون ما را به خشم آوردند از آن‌ها انتقام گرفتیم، و همگی‌شان را (در دریا) غرق کردیم"},{"SurahNumber":43,"VerseNumber":56,"Text":"آنگاه آن‌ها را در شمار گذشتگان و عبرتی (برای آیندگان) قرار دادیم"},{"SurahNumber":43,"VerseNumber":57,"Text":"و چون (دربارۀ آفرینش) فرزند مریم مَثَلی زده شد، ناگهان قوم تو از آن (شادی کنان) داد و فریاد زدند"},{"SurahNumber":43,"VerseNumber":58,"Text":"و گفتند: «آیا معبودان ما بهترند یا او؟». آن‌ها آن (مثل) را جز برای جدال (و لجاجت) با تو نزدند، بلکه آن‌ها گروهی ستیزه جویند"},{"SurahNumber":43,"VerseNumber":59,"Text":"او (=عیسی) جز بنده‌ای نبود که ما بر او نعمت بخشیدیم، و او را (مایۀ) عبرت برای بنی اسرائیل گرداندیم"},{"SurahNumber":43,"VerseNumber":60,"Text":"و اگر می‌خواستیم به جای شما فرشتگانی قرار می‌دادیم که در (روی) زمین جانشین (شما) باشند"},{"SurahNumber":43,"VerseNumber":61,"Text":"و بی‌گمان او (= عیسی) نشانه‌ای برای قیامت است [ یعنی: نزول عیسی علیه السلام از نشانه‌های قیامت است، و روایات نزول حضرت عیسی علیه السلام از آسمان، متواتر می‌باشد.]، پس هرگز در آن (= قیامت) شک نکنید، و از من پیروی کنید، (که) این راه راست است"},{"SurahNumber":43,"VerseNumber":62,"Text":"و شیطان شما را (از راه حق) باز ندارد، بی‌گمان او برای شما دشمنی آشکار است"},{"SurahNumber":43,"VerseNumber":63,"Text":"و چون عیسی با دلایل (و معجزات) روشن آمد، گفت: «من برای شما حکمت آورده ام، و (آمده ام) تا چیزهایی را که درآن اختلاف دارید، برایتان روشن کنم، پس از الله بترسید، و از من اطاعت کنید"},{"SurahNumber":43,"VerseNumber":64,"Text":"بی‌گمان الله پروردگار من، و پروردگار شما ست، پس او را بپرستید، (که) این راه راست است»"},{"SurahNumber":43,"VerseNumber":65,"Text":"آنگاه گرو‌های (مختلف، بنی اسرائیل) میان خود (دربارۀ عیسی) اختلاف کردند، پس وای بر کسانی‌که ستم کردند، از عذاب روز دردناک"},{"SurahNumber":43,"VerseNumber":66,"Text":"آیا (چیزی) جز قیامت را انتظار می‌کشند، که ناگهان و در حالی‌که بی‌خبرند به سراغ‌شان بیاید"},{"SurahNumber":43,"VerseNumber":67,"Text":"دوستان درآن روز (قیامت) دشمن یکدیگرند، جز پرهیزگاران"},{"SurahNumber":43,"VerseNumber":68,"Text":"ای بندگان من! امروز نه ترسی بر شما است، و نه شما اندوهگین می‌شوید"},{"SurahNumber":43,"VerseNumber":69,"Text":"(همان) کسانی‌که به آیات ما ایمان آوردند و مسلمان بودند"},{"SurahNumber":43,"VerseNumber":70,"Text":"شما و همسران‌تان با شادمانی (و اکرام) به بهشت وارد شوید"},{"SurahNumber":43,"VerseNumber":71,"Text":"بر (گرداگرد) آن‌ها سینی‌هایی زرین (غذا) و (نیز) جام‌های (طلایی، شراب) می‌گردانند، و در آن (بهشت) آنچه دل‌ها تمنا می‌کند، و چشم‌ها از آن لذّت می‌برد، وجود دارد، و شما در آن همیشه خواهید بود"},{"SurahNumber":43,"VerseNumber":72,"Text":"و (این) همان بهشتی است، که به (پاداش) آنچه که انجام می‌دادید، آن را به ارث برده‌اید"},{"SurahNumber":43,"VerseNumber":73,"Text":"در آن (بهشت) برای شما میوۀ فراوانی است، که از آن می‌خورید"},{"SurahNumber":43,"VerseNumber":74,"Text":"بی‌گمان مجرمان در عذاب جهنم جاودانند"},{"SurahNumber":43,"VerseNumber":75,"Text":"(عذاب) از آن‌ها کاهش نمی‌یابد، و آن‌ها در آن (از همه چیز) نا امید هستند"},{"SurahNumber":43,"VerseNumber":76,"Text":"و (ما) به آن‌ها ستم نکردیم، لیکن آنان خود ستمکار بودند"},{"SurahNumber":43,"VerseNumber":77,"Text":"و (آن‌ها) فریاد می‌زنند: «ای مالک، (بخواه) که پروردگارت کار ما را یکسره کند (و بمیراند)». (او) گوید: «بی‌گمان شما (در این جا) ماندنی هستید»"},{"SurahNumber":43,"VerseNumber":78,"Text":"به راستی ما حق را برای شما آوردیم، و لیکن بیشترتان از حق کراهت داشتید"},{"SurahNumber":43,"VerseNumber":79,"Text":"آیا آن‌ها (= مشرکان مکه) تصمیم قاطع بر کاری گرفتند، پس ما (نیز) تصمیم (واردۀ) قاطع (دربارۀ آن‌ها) داریم"},{"SurahNumber":43,"VerseNumber":80,"Text":"آیا آن‌ها می‌پندارند که ما راز گویی و (سخنان) در گوشی آنان را نمی‌شنویم؟! آری، (می شنویم) و فرستادگان ما (از فرشتگان) نزد آن‌ها (هستند) و می‌نویسند"},{"SurahNumber":43,"VerseNumber":81,"Text":"(ای پیامبر، به مشرکان) بگو: «اگر (به فرض محال) برای (الله) رحمان فرزندی بود، پس من نخستین پرستندگانش بودم»"},{"SurahNumber":43,"VerseNumber":82,"Text":"پاک و منزه است پروردگار آسمان‌ها و زمین، پروردگار عرش، از آنچه آن‌ها توصیف می‌کنند"},{"SurahNumber":43,"VerseNumber":83,"Text":"پس (ای پیامبر) آن‌ها را (به حال خود) رها کن، تا (در باطل) غوطه بخورند، و به بازی سرگرم باشند، تا روزی را که به آن‌ها وعده شده است، ملاقات کنند (و سزای اعمال خود را ببینند)"},{"SurahNumber":43,"VerseNumber":84,"Text":"و او کسی است که در آسمان معبود است، و در زمین (نیز) معبود است، و او حکیم داناست"},{"SurahNumber":43,"VerseNumber":85,"Text":"و پر برکت و بزرگوار است کسی‌که فرمانروایی آسمان‌ها و زمین و آنچه در میان آن دواست، از آنِ اوست. و علم (بر‌پا شدن) قیامت نزد اوست، و (همه) به سوی او باز گردانده می‌شوید"},{"SurahNumber":43,"VerseNumber":86,"Text":"و کسانی را که به جای او می‌خوانند، اختیار شفاعت ندارند، مگر کسانی‌که به حق گواهی دادند، و آنان (به خوبی) می‌دانند"},{"SurahNumber":43,"VerseNumber":87,"Text":"و اگر از آن‌ها (= مشرکان) بپرسی، چه کسی آن‌ها را آفریده است، قطعاً می‌گویند: «الله» پس چگونه (از حق) منحرف می‌شوند؟"},{"SurahNumber":43,"VerseNumber":88,"Text":"و (شکایت و) گفتار او (= پیامبر) (این بود:) «پروردگارا! بی‌گمان این‌ها قومی هستند که ایمان نمی‌آورند»"},{"SurahNumber":43,"VerseNumber":89,"Text":"پس (ای پیامبر) از آن‌ها در گذر، و بگو: «سلام (بر شما)». پس به زودی خواهند دانست [ این آیات پیش از فرض شدن جهاد نازل شده است. (تفسیر طبری و ابن کثیر]"},{"SurahNumber":44,"VerseNumber":1,"Text":"حم (حا. میم)"},{"SurahNumber":44,"VerseNumber":2,"Text":"سوگند به کتاب روشنگر"},{"SurahNumber":44,"VerseNumber":3,"Text":"بی‌گمان ما آن را در شب مبارک (و فرخندۀ قدر) نازل کردیم، بی‌شک ما (همواره) هشدار دهنده بوده‌ایم"},{"SurahNumber":44,"VerseNumber":4,"Text":"در آن شب هر امر با حکمت (و استواری) فیصله (و تدبیر) می‌شود [ آنچه از روزی و عمر و مصیبت، برای انسان‌ها فیصله شده است، و در لوح محفوظ ثبت است، به فرشتگان سپرده می‌شود. (تفسیر ابن کثیر]"},{"SurahNumber":44,"VerseNumber":5,"Text":"فرمانی از جانب ما (بود)، بی‌گمان ما فرستندۀ (آن) بوده‌ایم"},{"SurahNumber":44,"VerseNumber":6,"Text":"رحمتی است از سوی پروردگارت، بی‌گمان او ست که شنوای داناست"},{"SurahNumber":44,"VerseNumber":7,"Text":"پروردگار آسمان‌ها و زمین و آنچه در میان آن دو است، اگر شما یقین دارید"},{"SurahNumber":44,"VerseNumber":8,"Text":"هیچ معبودی (به حق) جز او نیست، زنده می‌کند و می‌میراند، پروردگار شما و پروردگار پدران نخستین شماست"},{"SurahNumber":44,"VerseNumber":9,"Text":"بلکه، آن‌ها در شک اند (و) بازی می‌کنند"},{"SurahNumber":44,"VerseNumber":10,"Text":"پس (ای پیامبر) منتظر روزی باش که آسمان دودی آشکار (پدید) آورد"},{"SurahNumber":44,"VerseNumber":11,"Text":"که (تمام) مردم را فرا می‌گیرد، این عذابی دردناک است"},{"SurahNumber":44,"VerseNumber":12,"Text":"(آنگاه کافران می‌گویند:) «پروردگارا! (این) عذاب را از ما برطرف کن، بی‌گمان ما ایمان می‌آوریم»"},{"SurahNumber":44,"VerseNumber":13,"Text":"چگونه (و از کجا) پند می‌پذیرند در حالی‌که پیامبر روشنگر برایشان آمد"},{"SurahNumber":44,"VerseNumber":14,"Text":"سپس از او روی گرداندند، و گفتند: «(او) آموزش یافته‌ای دیوانه است»"},{"SurahNumber":44,"VerseNumber":15,"Text":"بی‌گمان ما اندکی عذاب را برطرف می‌کنیم، (ولی) شما (به کفر و اعمال زشت خود) باز می‌گردید"},{"SurahNumber":44,"VerseNumber":16,"Text":"روزی‌که به گرفتنی سخت (آن‌ها را) فروگیریم، بی‌گمان ما انتقام گیرنده‌ایم"},{"SurahNumber":44,"VerseNumber":17,"Text":"و به راستی ما پیش از آن‌ها قوم فرعون را آزمودیم، و پیامبری بزرگوار به سوی‌شان آمد"},{"SurahNumber":44,"VerseNumber":18,"Text":"(و به آن‌ها گفت:) که «بندگان الله (= بنی اسرائیل) را به من و ا گذارید، بی‌گمان من برای شما فرستادۀ امینی هستم"},{"SurahNumber":44,"VerseNumber":19,"Text":"و (نیز) بر الله برتری مجویید، بی‌تردید من برای شما دلیل روشنی آورده ام"},{"SurahNumber":44,"VerseNumber":20,"Text":"و همانا من به پروردگار خود و پروردگار شما پناه می‌برم، از اینکه مرا سنگسار کنید"},{"SurahNumber":44,"VerseNumber":21,"Text":"و اگر به من ایمان نمی‌آورید، پس از من کناره بگیرید"},{"SurahNumber":44,"VerseNumber":22,"Text":"آنگاه به درگاه پروردگارش دعا کرد که: این‌ها گروهی مجرمند"},{"SurahNumber":44,"VerseNumber":23,"Text":"پس (به او حکم داده شد:) بندگان مرا شبانه ببر، یقیناً شما تعقیب می‌شوید"},{"SurahNumber":44,"VerseNumber":24,"Text":"و دریا را آرام وا گذار، بی‌گمان آن‌ها لشکری غرق شده خواهند بود"},{"SurahNumber":44,"VerseNumber":25,"Text":"چه بسیار باغ‌ها و چشمه‌ها را (بعد از غرق شدن‌شان) رها کردند"},{"SurahNumber":44,"VerseNumber":26,"Text":"و (نیز) زراعت‌ها و قصر‌های نیکو (و زیبا)"},{"SurahNumber":44,"VerseNumber":27,"Text":"و نعمتی که در آن (شادمان) بودند"},{"SurahNumber":44,"VerseNumber":28,"Text":"اینچنین بود، و ما (همۀ) آن‌ها را به مردمی ‌دیگر وا گذاشتیم"},{"SurahNumber":44,"VerseNumber":29,"Text":"پس آسمان و زمین بر آن‌ها نگریست، و (به آن‌ها) مهلت داده نشد"},{"SurahNumber":44,"VerseNumber":30,"Text":"و مسلماً بنی اسرائیل را از عذاب ذلت بار نجات دادیم"},{"SurahNumber":44,"VerseNumber":31,"Text":"از فرعون، که او سرکشی از اسراف‌کاران بود"},{"SurahNumber":44,"VerseNumber":32,"Text":"و به راستی ما آن‌ها را با علم (و آگاهی) بر جهانیان (زمان‌شان) برگزیدیم"},{"SurahNumber":44,"VerseNumber":33,"Text":"و از نشانه‌ها آنچه به آن‌ها دادیم که آزمایش آشکاری در آن بود"},{"SurahNumber":44,"VerseNumber":34,"Text":"بی‌گمان این‌ها (= مشرکان) می‌گویند"},{"SurahNumber":44,"VerseNumber":35,"Text":"«سرانجام جز همین مرگ نخستین ما نیست، و ما هرگز بر انگیخته نخواهیم شد"},{"SurahNumber":44,"VerseNumber":36,"Text":"پس اگر راست می‌گویید: نیاکان ما را (زنده کنید و) بیاورید»"},{"SurahNumber":44,"VerseNumber":37,"Text":"آیا آن‌ها بهترند یا قوم «تبّع» و کسانی‌که پیش از آن‌ها بودند؟ ما آن‌ها را هلاک نمودیم، بی‌گمان آن‌ها مجرم بودند"},{"SurahNumber":44,"VerseNumber":38,"Text":"و (ما) آسمان‌ها و زمین و آنچه را که در میان آن دو است، به بازیچه نیافریده‌ایم"},{"SurahNumber":44,"VerseNumber":39,"Text":"و (ما) آن دو را جز به حق نیافریدیم، و لیکن بیشتر آن‌ها نمی‌دانند"},{"SurahNumber":44,"VerseNumber":40,"Text":"بی‌گمان روز داوری و جدایی (= روز قیامت) وعده‌گاه همۀ آن‌هاست"},{"SurahNumber":44,"VerseNumber":41,"Text":"روزی‌که هیچ دوستی برای دوست خود سودمند نباشد، و آن‌ها (از سوی کسی) یاری نمی‌شوند"},{"SurahNumber":44,"VerseNumber":42,"Text":"مگر کسی‌که الله اورا مورد رحمت قرار داده، یقیناً او پیروزمند مهربان است"},{"SurahNumber":44,"VerseNumber":43,"Text":"بی‌گمان درخت زقوم"},{"SurahNumber":44,"VerseNumber":44,"Text":"غذای گناهکاران است"},{"SurahNumber":44,"VerseNumber":45,"Text":"همانند مس گداخته در شکم‌ها می‌جوشد"},{"SurahNumber":44,"VerseNumber":46,"Text":"جوششی همچون آب جوشان"},{"SurahNumber":44,"VerseNumber":47,"Text":"(آنگاه به فرشتگان می‌گوییم:) او را بگیرید، پس به سختی او را میان دوزخ بکشید"},{"SurahNumber":44,"VerseNumber":48,"Text":"سپس بر سرش از عذاب جوشان بریزید"},{"SurahNumber":44,"VerseNumber":49,"Text":"(و به او می‌گوییم:) بچش که تو (به پندار خود) پیروزمند بزرگواری"},{"SurahNumber":44,"VerseNumber":50,"Text":"بی‌گمان این (همان) چیزی است که در آن شک داشتید"},{"SurahNumber":44,"VerseNumber":51,"Text":"یقیناً پرهیزگاران در جایگاه امنی هستند"},{"SurahNumber":44,"VerseNumber":52,"Text":"در (میان) باغ‌ها و (کنار) چشمه‌ها"},{"SurahNumber":44,"VerseNumber":53,"Text":"(لباس‌هایی) از دیبای نازک و دیبای ضخیم می‌پوشند، رو بروی هم می‌نشینند"},{"SurahNumber":44,"VerseNumber":54,"Text":"بدین‌سان (است) و حوریان گشاده چشم (بهشتی) را به همسری آن‌ها در می‌آوریم"},{"SurahNumber":44,"VerseNumber":55,"Text":"در آن (بهشت) با امن (و آرامش خاطر) هر میوه‌ای را (که بخواهند) می‌طلبند"},{"SurahNumber":44,"VerseNumber":56,"Text":"در آن (بهشت) مرگ را نمی‌چشند، مگر همان مرگ نخستین (که در دنیا چشیده‌اند) و (الله) آن‌ها را از عذاب دوزخ حفظ کند"},{"SurahNumber":44,"VerseNumber":57,"Text":"(این) بخششی است از (سوی) پروردگارت، این همان کامیابی بزرگ است"},{"SurahNumber":44,"VerseNumber":58,"Text":"پس (ای پیامبر) ما آن (= قرآن) را به زبان تو آسان کردیم، تا که آن‌ها پند گیرند"},{"SurahNumber":44,"VerseNumber":59,"Text":"پس (ای پیامبر) منتظر (وعده‌های الهی) باش، بی‌گمان آن‌ها (نیز) منتظرند"},{"SurahNumber":45,"VerseNumber":1,"Text":"حم (حا. میم)"},{"SurahNumber":45,"VerseNumber":2,"Text":"نازل شدن (این) کتاب از سوی الله پیروزمند حکیم است"},{"SurahNumber":45,"VerseNumber":3,"Text":"یقیناً در آسمان‌ها و زمین نشانه‌های برای مومنان است"},{"SurahNumber":45,"VerseNumber":4,"Text":"و (نیز) در آفرینش شما، و (در) آنچه از جنبندگان پراکنده می‌سازد، نشانه‌های است برای گروهی که یقین دارند"},{"SurahNumber":45,"VerseNumber":5,"Text":"و (نیز در) آمد و شد شب و روز، و رزقی (= بارانی) که الله از آسمان نازل کرده پس بوسیلۀ آن زمین را بعد از مردنش زنده گرداند و (نیز در) وزش باد‌ها، نشانه‌های است برای گروهی که خرد می‌ورزند"},{"SurahNumber":45,"VerseNumber":6,"Text":"این‌ها آیات الله است که ما آن‌ها را به حق، بر تو می‌خوانیم، پس به کدام سخن بعد (از سخن) الله، و آیات او ایمان می‌آورند؟"},{"SurahNumber":45,"VerseNumber":7,"Text":"وای بر هر دروغگوی گنهکار"},{"SurahNumber":45,"VerseNumber":8,"Text":"که آیات الله را که بر او خوانده می‌شود، می‌شنود، سپس متکبرانه اصرار (بر کفر) دارد، گویی که آن را نشینده است، پس او را به عذابی دردناک بشارت ده"},{"SurahNumber":45,"VerseNumber":9,"Text":"و هرگاه چیزی از آیات ما را فراگیرد، آن را به مسخره می‌گیرد، اینان برایشان عذاب خوارکننده‌ای است"},{"SurahNumber":45,"VerseNumber":10,"Text":"از پشت سر‌شان جهنم است، و آنچه را بدست آورده‌اند به حال‌شان هیچ سودمند نخواهد بود، و نه آنچه به جای الله (برای خود) دوست (و معبود) بر گزیده‌اند (آن‌ها را نجات می‌دهد) و برای آن‌ها عذاب بزرگی است"},{"SurahNumber":45,"VerseNumber":11,"Text":"این (قرآن) هدایت است، و کسانی‌که به آیات پروردگار‌شان کافر شدند، برایشان عذابی از سخت‌ترین عذاب‌های درد آور است"},{"SurahNumber":45,"VerseNumber":12,"Text":"الله (همان) کسی است که دریا را برای شما مسخر کرد، تا کشتی‌ها به فرمان او در آن روان باشند، و (نیز) تا شما (با سفر و تجارت) از فضل او (روزی) بجویید، و باشد که شما سپاسگزارید"},{"SurahNumber":45,"VerseNumber":13,"Text":"و آنچه را که در آسمان‌ها و آنچه را که در زمین است همگی از آن اوست که برای شما مسخّر (و رام) کرد، بی‌گمان در این نشانه‌های است برای گروهی‌که اندیشه می‌کنند"},{"SurahNumber":45,"VerseNumber":14,"Text":"(ای پیامبر) به مؤمنان بگو: «از (خطای) کسانی‌که به ایام الله (= روزهای گرفت و پیروزی ایمان بر کفر) امید ندارند، در گذرند، تا (الله) هر گروهی را به (سبب) آنچه که انجام می‌دادند، سزا دهد»"},{"SurahNumber":45,"VerseNumber":15,"Text":"هرکس کار شایسته‌ای انجام دهد، پس به سود خود اوست، و کسی‌که مرتکب کار بدی شود، پس به زیان خود اوست، آنگاه (همه) به سوی پروردگارتان باز گردانده می‌شوید"},{"SurahNumber":45,"VerseNumber":16,"Text":"و یقیناً ما بنی اسرائیل را کتاب (آسمانی) و حکومت و نبوت بخشیدیم، و از پاکیزه‌ها روزیشان دادیم، و آن‌ها را بر جهانیان (زمانشان) برتری دادیم"},{"SurahNumber":45,"VerseNumber":17,"Text":"و آن‌ها را در امر (دین) نشانه‌های روشنی عطا کردیم، پس آن‌ها اختلاف نکردند مگر بعد از آنکه برای آنان علم و دانش آمد، (آن هم) از روی تجاوز (و ستم) به یکدیگر بود. بی‌گمان پروردگارتو روز قیامت در آنچه اختلاف می‌کردند در میان آن‌ها داوری می‌کند"},{"SurahNumber":45,"VerseNumber":18,"Text":"سپس تو را (ای پیامبر) بر راه (و شریعتی) روشن از دین قرار دادیم. پس از آن پیروی کن، و از (هوی و) هوس‌های کسانی‌که نمی‌دانند پیروی نکن"},{"SurahNumber":45,"VerseNumber":19,"Text":"بی‌شک آن‌ها هرگز نمی‌توانند تو را از الله بی‌نیاز کنند، (و عذاب اورا از تو دفع نمایند) و مسلماً ستمکاران برخی شان یاور برخی دیگراند، و الله یاور پرهیزگاران است"},{"SurahNumber":45,"VerseNumber":20,"Text":"این (قرآن) برای مردم مایۀ بصیرت است، و برای گروهی که یقین دارند، هدایت و رحمت است"},{"SurahNumber":45,"VerseNumber":21,"Text":"آیا کسانی‌که مرتکب بدیها شدند، گمان کردند که (ما) آن‌ها را همچون کسانی قرار می‌دهیم که ایمان آورده‌اند و کارهای شایسته انجام داده‌اند، که زندگی شان و مرگشان یکسان باشد؟! چه بد داوری می‌کنند"},{"SurahNumber":45,"VerseNumber":22,"Text":"و الله آسمان‌ها و زمین را به حق آفریده است، و تا هرکس را در برابر آنچه که انجام داده است پاداش دهد، و به آن‌ها ستمی نخواهد شد"},{"SurahNumber":45,"VerseNumber":23,"Text":"آیا دیده‌ای کسی را که معبود خود را هوای (نفسانی) خویش قرار داد، و الله از روی علم او را گمراه کرد، و بر گوشش و دلش مهر نهاد، و بر دیده اش پرده قرار داد؟! پس (اگر الله هدایتش نکند (چه کسی بعد از الله اورا هدایت خواهد کرد؟ آیا پند نمی‌گیرید؟)"},{"SurahNumber":45,"VerseNumber":24,"Text":"و (مشرکان) گفتند: «چیزی جز (این) زندگانی دنیای ما، (در کار) نیست، می‌میریم و زنده می‌شویم، و جز طبیعت (و روزگار) ما را هلاک نمی‌سازد» و آن‌ها به این (امر) هیچ علمی ندارند، و آن‌ها جز (وهم و) گمان می‌کنند"},{"SurahNumber":45,"VerseNumber":25,"Text":"و هنگامی‌که آیات روشن ما بر آن‌ها خوانده شود، حجتشان جز این نیست که گویند: «اگر راستگویید، نیاکان ما را (زنده کنید و) بیاورید»"},{"SurahNumber":45,"VerseNumber":26,"Text":"(ای پیامبر) بگو: «الله شما را زنده می‌کند، سپس شما را می‌میراند، باز شما را در روز قیامت ـ که تردیدی در آن نیست ـ جمع می‌کند. و لیکن بیشتر مردم نمی‌دانند"},{"SurahNumber":45,"VerseNumber":27,"Text":"و فرمانروایی آسمان‌ها و زمین از آنِ الله است، و روزی‌که قیامت بر پا شود، اهل باطل زیان خواهند کرد"},{"SurahNumber":45,"VerseNumber":28,"Text":"و (در آن روز) هر امتی را می‌بینی که به زانو در آمده، هر امتی به سوی نامۀ اعمالش خوانده می‌شود، (و به آن‌ها گفته می‌شود:) «امروز در برابر آنچه می‌کردید، پاداش می‌یابید»"},{"SurahNumber":45,"VerseNumber":29,"Text":"این کتاب ماست که به حق بر علیه شما سخن می‌گوید (و گواهی می‌دهد) البته ما آنچه را که می‌کردید، می‌نوشتیم"},{"SurahNumber":45,"VerseNumber":30,"Text":"پس اما کسانی‌که ایمان آوردند و کارهای شایسته انجام دادند، پروردگارشان آن‌ها در رحمت خود (= بهشت) داخل می‌کند، این همان کامیابی بزرگ است"},{"SurahNumber":45,"VerseNumber":31,"Text":"و اما کسانی‌که کافر شدند، (به آن‌ها گفته می‌شود:) آیا آیات من بر شما خوانده نمی‌شد، پس شما تکبر کردید، و قومی مجرم بودید؟"},{"SurahNumber":45,"VerseNumber":32,"Text":"و چون گفته می‌شود: «بی‌گمان و عدۀ الله حق است، و (در آمدن) قیامت هیچ شکی نیست» می‌گفتید: «ما نمی‌دانیم قیامت چیست؟ ما فقط گمانی داریم، و ما (دربارۀ آن) یقین کننده نیستیم»"},{"SurahNumber":45,"VerseNumber":33,"Text":"و بدیهای آنچه کرده‌اند، برای آنان آشکار شد، و آنچه که مسخره اش می‌کردند آن‌ها را فرو گرفت"},{"SurahNumber":45,"VerseNumber":34,"Text":"و (به آن‌ها) گفته می‌شود: «امروز شما را فراموش می‌کنیم، همان گونه که (شما) دیدار امروزتان را فراموش کردید، و جایگاه شما آتش (دوزخ) است، و شما هیچ یاوری ندارید"},{"SurahNumber":45,"VerseNumber":35,"Text":"این بدان سبب است که شما آیات الله را به مسخره گرفتید، و زندگی دنیا شما را فریفت». پس امروز نه آن‌ها از آن (دوزخ) بیرون آورده می‌شوند، و نه هیچ عذری از آن‌ها پذیرفته می‌شود"},{"SurahNumber":45,"VerseNumber":36,"Text":"پس ستایش مخصوص الله است، پروردگار آسمان‌ها و پروردگار زمین، پروردگار جهانیان"},{"SurahNumber":45,"VerseNumber":37,"Text":"و کبریاء و بزرگی در آسمان‌ها و زمین، از آنِ اوست، و او پیروزمند حکیم است"}]}