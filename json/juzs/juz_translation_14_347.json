{"Id":347,"LanguageCodes":["sr","srp"],"Name":"srp-rowwadtranslati","Author":"Rowwad Translation Center Islamhouse","Language":"Serbian","Description":"Serbian","Direction":"ltr","Source":"https://quranenc.com/en/browse/serbian_rwwad","Translations":[{"SurahNumber":15,"VerseNumber":1,"Text":"Елиф-лам-ра. Ово су речи Књиге, јасног Кур'ана"},{"SurahNumber":15,"VerseNumber":2,"Text":"Неверници ће често да жале што нису били муслимани"},{"SurahNumber":15,"VerseNumber":3,"Text":"Пусти их нека једу и наслађују се, и нека их заварава нада - знаће они"},{"SurahNumber":15,"VerseNumber":4,"Text":"А ниједно насеље нисмо уништили а да му није прописан одређени рок"},{"SurahNumber":15,"VerseNumber":5,"Text":"Ниједан народ не може ни да убрза ни да успори одређено му време"},{"SurahNumber":15,"VerseNumber":6,"Text":"Они говоре: „Хеј ти коме се Кур'ан објављује, ти си уистину луд"},{"SurahNumber":15,"VerseNumber":7,"Text":"Зашто нам анђеле не доведеш, ако је истина то што говориш!”"},{"SurahNumber":15,"VerseNumber":8,"Text":"Ми анђеле шаљемо само са Истином, а када би их послали, тада се њима не би дало времена да чекају"},{"SurahNumber":15,"VerseNumber":9,"Text":"Ми, уистину, Кур'ан објављујемо и заиста ћемо Ми над њим да надзиремо"},{"SurahNumber":15,"VerseNumber":10,"Text":"И пре тебе смо слали посланике претходним народима"},{"SurahNumber":15,"VerseNumber":11,"Text":"И ниједан им посланик није дошао а да му се нису изругивали"},{"SurahNumber":15,"VerseNumber":12,"Text":"Ето, тако дајемо да то уђе у срца неверника"},{"SurahNumber":15,"VerseNumber":13,"Text":"Они у Кур’ан неће да поверују, а зна се шта је било с народима давнашњим"},{"SurahNumber":15,"VerseNumber":14,"Text":"Кад бисмо им отворили капију на небу и кад би се они кроз њу успињали"},{"SurahNumber":15,"VerseNumber":15,"Text":"опет би они, сигурно, казали: „Наше очи су опијене, штавише, ми смо људи опчињени.“"},{"SurahNumber":15,"VerseNumber":16,"Text":"Ми смо на небу сазвежђа створили и за оне који их посматрају украсили…"},{"SurahNumber":15,"VerseNumber":17,"Text":"И заштитили смо га од сваког проклетог ђавола"},{"SurahNumber":15,"VerseNumber":18,"Text":"А онога који крадом прислушкује стиже видљиви пламен"},{"SurahNumber":15,"VerseNumber":19,"Text":"А Земљу смо прострли и по њој смо поставили непомичне планине и учинили смо да на њој све расте са мером"},{"SurahNumber":15,"VerseNumber":20,"Text":"И ту смо вам дали све што је за живот потребно, а и онима које ви не храните"},{"SurahNumber":15,"VerseNumber":21,"Text":"И не постоји ништа чије ризнице не поседујемо, а од тога Ми дајемо само по одређеној мери"},{"SurahNumber":15,"VerseNumber":22,"Text":"Ми шаљемо ветрове да оплођују, а из неба спуштамо воду па вас њоме напајамо - ви нисте у стању да је задржите"},{"SurahNumber":15,"VerseNumber":23,"Text":"И само Ми дајемо живот и смрт, и Ми ћемо све наследити"},{"SurahNumber":15,"VerseNumber":24,"Text":"и само Ми знамо оне који су вам претходили, и само Ми знамо оне који ће после да дођу"},{"SurahNumber":15,"VerseNumber":25,"Text":"А Он, твој Господар, заиста ће да их сабере. Он је Мудри и Свезнајући"},{"SurahNumber":15,"VerseNumber":26,"Text":"Ми смо створили Адама од суве глине; од глатког блата"},{"SurahNumber":15,"VerseNumber":27,"Text":"А још пре смо створили џинне од ужарене ватре"},{"SurahNumber":15,"VerseNumber":28,"Text":"И кад твој Господар рече анђелима: „Ја ћу да створим човека од суве глине, од глатког блата"},{"SurahNumber":15,"VerseNumber":29,"Text":"И кад му дам лик и у њега удахнем душу, ви му се поклоните.“"},{"SurahNumber":15,"VerseNumber":30,"Text":"Па су се сви анђели скупа поклонили"},{"SurahNumber":15,"VerseNumber":31,"Text":"осим Сотоне; он је одбио да се поклони"},{"SurahNumber":15,"VerseNumber":32,"Text":"„О Сотоно“, упита Он, „зашто се ниси поклонио са онима који су се поклонили?“"},{"SurahNumber":15,"VerseNumber":33,"Text":"“Не приличи ми”, рече, “да се поклоним човеку кога си створио од иловаче, од блата устајалог.”"},{"SurahNumber":15,"VerseNumber":34,"Text":"„Онда излази из Раја“, нареди Аллах, „заиста си проклет"},{"SurahNumber":15,"VerseNumber":35,"Text":"И нека се проклетство задржи на теби до Дана судњег!“"},{"SurahNumber":15,"VerseNumber":36,"Text":"„Господару мој“, рече он, „дај ми времена до Дана кад ће они да буду оживљени!“"},{"SurahNumber":15,"VerseNumber":37,"Text":"„Даје ти се време“, рече Он"},{"SurahNumber":15,"VerseNumber":38,"Text":"„до Дана већ одређеног.“"},{"SurahNumber":15,"VerseNumber":39,"Text":"„Господару мој“, рече, „зато што си ме довео у заблуду, ја ћу њима на Земљи пороке да прикажем лепим и све ћу да их заведем"},{"SurahNumber":15,"VerseNumber":40,"Text":"осим Твојих искрених верника међу њима.“"},{"SurahNumber":15,"VerseNumber":41,"Text":"„Ове ћу се истине Ја држати”, рече Аллах"},{"SurahNumber":15,"VerseNumber":42,"Text":"„Ти нећеш да имаш никакве власти над Мојим верницима, осим над онима који те буду следили, од оних залуталих"},{"SurahNumber":15,"VerseNumber":43,"Text":"за све њих Пакао ће да буде одредиште"},{"SurahNumber":15,"VerseNumber":44,"Text":"он седам капија има и кроз сваку ће да прође одређен број њих.“"},{"SurahNumber":15,"VerseNumber":45,"Text":"Они који су се Аллаха бојали и оног што им је забрањено клонили, они ће у Рајским баштама поред извора бити…"},{"SurahNumber":15,"VerseNumber":46,"Text":"„Уђите у њих сигурни, страха ослобођени!“"},{"SurahNumber":15,"VerseNumber":47,"Text":"Ми ћемо да истиснемо злобу из њихових груди; као браћа ће да буду, они ће на диванима да седе једни наспрам других"},{"SurahNumber":15,"VerseNumber":48,"Text":"Ту их умор неће дотицати, они одатле никада неће да буду изведени"},{"SurahNumber":15,"VerseNumber":49,"Text":"Кажи Мојим створењима да сам Ја, заиста, Онај Који опрашта грехе, Милостиви"},{"SurahNumber":15,"VerseNumber":50,"Text":"али да је и Моја казна, заиста, болна казна"},{"SurahNumber":15,"VerseNumber":51,"Text":"И обавести их о Аврамовим гостима"},{"SurahNumber":15,"VerseNumber":52,"Text":"када су дошли код њега и казали: „Мир Божји!“ Он рече: „Ми смо се вас уплашили!”"},{"SurahNumber":15,"VerseNumber":53,"Text":"“Не плаши се!” Рекоше, “доносимо ти радосну вест, ученог ћеш сина имати.”"},{"SurahNumber":15,"VerseNumber":54,"Text":"„Доносите радосну вест сада кад ме је старост опхрвала?“ Рече он, „чиме ћете да ме обрадујете?“"},{"SurahNumber":15,"VerseNumber":55,"Text":"„Доносимо ти радосну вест која ће заиста да се обистини“, казаше они, „зато не буди од оних који губе наду!“"},{"SurahNumber":15,"VerseNumber":56,"Text":"„А ко губи наду у милост свога Господара осим заблудели?!“ Рече он"},{"SurahNumber":15,"VerseNumber":57,"Text":"И упита: „А који је тачно разлог вашег доласка, о изасланици?“"},{"SurahNumber":15,"VerseNumber":58,"Text":"„Ми смо“, казаше, „заиста, послати народу који је огрезао у злу"},{"SurahNumber":15,"VerseNumber":59,"Text":"изузев Лотове породице, њих ћемо, заиста, све да спасимо"},{"SurahNumber":15,"VerseNumber":60,"Text":"осим његове жене, она ће, одредили смо, да буде од оних који ће да остану и искусе казну.“"},{"SurahNumber":15,"VerseNumber":61,"Text":"И кад изасланици дођоше до Лотове породице"},{"SurahNumber":15,"VerseNumber":62,"Text":"он рече: „Ви сте, заиста, непознати људи!“"},{"SurahNumber":15,"VerseNumber":63,"Text":"„Не“, казаше они. „Доносимо ти оно у шта ови стално сумњају"},{"SurahNumber":15,"VerseNumber":64,"Text":"доносимо ти оно што ће да се догоди сигурно, а ми, заиста, истину говоримо"},{"SurahNumber":15,"VerseNumber":65,"Text":"Изведи породицу своју у глуво доба ноћи, а ти буди на њиховом зачељу, и нека се нико од вас не осврће, и идите тамо где вам се наређује!“"},{"SurahNumber":15,"VerseNumber":66,"Text":"И Ми смо му објавили оно што ће да се догоди: да ће они, сви до последњег, у свитање да буду уништени"},{"SurahNumber":15,"VerseNumber":67,"Text":"И дођоше становници града, весели"},{"SurahNumber":15,"VerseNumber":68,"Text":"„Заиста су ово моји гости“, рече, „па ме не срамотите"},{"SurahNumber":15,"VerseNumber":69,"Text":"и бојте се Аллаха, и не понижавајте ме!“"},{"SurahNumber":15,"VerseNumber":70,"Text":"„А зар ти нисмо забранили да било кога угостиш?“"},{"SurahNumber":15,"VerseNumber":71,"Text":"Он рече: „Ево вам за брак моје кћери, ако то хоћете да учините!“"},{"SurahNumber":15,"VerseNumber":72,"Text":"А живота ми твога, они су у пијанству свом лутали"},{"SurahNumber":15,"VerseNumber":73,"Text":"И њих је задесио страшан глас кад је Сунце излазило"},{"SurahNumber":15,"VerseNumber":74,"Text":"и Ми смо њихова насеља изврнули, и на њих смо сручили кишу грумења од скамењене глине"},{"SurahNumber":15,"VerseNumber":75,"Text":"У томе су, заиста, знаци за оне који о томе проницљиво размишљају"},{"SurahNumber":15,"VerseNumber":76,"Text":"а насеље Содома је поред постојећег пута"},{"SurahNumber":15,"VerseNumber":77,"Text":"У томе су, заиста, знаци за оне који верују"},{"SurahNumber":15,"VerseNumber":78,"Text":"А и становници Ејке били су неверници…"},{"SurahNumber":15,"VerseNumber":79,"Text":"па смо их казнили, и оба насеља су поред пута видљивог"},{"SurahNumber":15,"VerseNumber":80,"Text":"И становници Хиџра су посланике сматрали лажним"},{"SurahNumber":15,"VerseNumber":81,"Text":"а Ми смо им доказе Наше дали, али су се они од њих окретали"},{"SurahNumber":15,"VerseNumber":82,"Text":"Они су клесали куће у брдима, верујући да су сигурни"},{"SurahNumber":15,"VerseNumber":83,"Text":"па и њих у свитање задеси страшан глас"},{"SurahNumber":15,"VerseNumber":84,"Text":"и није им ни од какве користи било оно што су стицали"},{"SurahNumber":15,"VerseNumber":85,"Text":"Ми смо створили небеса и Земљу и оно између њих са Истином. Час оживљења ће да дође засигурно, зато ти великодушно опрости"},{"SurahNumber":15,"VerseNumber":86,"Text":"твој Господар је, заиста, Створитељ свега, Свезнајући"},{"SurahNumber":15,"VerseNumber":87,"Text":"Ми смо ти дали седам одломака, који се понављају, а и величанствени Кур'ан"},{"SurahNumber":15,"VerseNumber":88,"Text":"Не пружај своје погледе на оно што Ми дајемо на уживање некима од њих и не буди тужан због њих, а према верницима буди благ"},{"SurahNumber":15,"VerseNumber":89,"Text":"и реци: „Ја само јавно опомињем.“"},{"SurahNumber":15,"VerseNumber":90,"Text":"Као што смо следбенике Књиге опоменули…"},{"SurahNumber":15,"VerseNumber":91,"Text":"Оне који Кур'ан поделише на делове"},{"SurahNumber":15,"VerseNumber":92,"Text":"И тако Ми твога Господара, њих ћемо све да позовемо на одговорност"},{"SurahNumber":15,"VerseNumber":93,"Text":"за оно што су радили"},{"SurahNumber":15,"VerseNumber":94,"Text":"Ти јавно исповедај оно што ти се наређује и вишебожаца се клони"},{"SurahNumber":15,"VerseNumber":95,"Text":"Ми те чувамо од оних који ти се ругају"},{"SurahNumber":15,"VerseNumber":96,"Text":"који поред Аллаха обожавају другог бога; а знаће они"},{"SurahNumber":15,"VerseNumber":97,"Text":"Ми добро знамо да ти је тешко у прсима због онога што они говоре"},{"SurahNumber":15,"VerseNumber":98,"Text":"зато, величај свога Господара и хвали Га, и буди од оних који Му се клањају"},{"SurahNumber":15,"VerseNumber":99,"Text":"и Господара свога обожавај све док ти смрт не дође"},{"SurahNumber":16,"VerseNumber":1,"Text":"Оно што је Аллах одредио – догодиће се; зато то не пожурујте! Хваљен је Он и врло високо изнад оних које поред Њега обожавају"},{"SurahNumber":16,"VerseNumber":2,"Text":"Он шаље анђеле с Објавом, по вољи Својој, оним верницима Својим којима хоће: “Опомињите да нема бога осим Мене и бојте Ме се!”"},{"SurahNumber":16,"VerseNumber":3,"Text":"Он је мудро небеса и Земљу створио; нека је Он врло високо изнад оних које поред Њега обожавају"},{"SurahNumber":16,"VerseNumber":4,"Text":"Он ствара човека од капи семена, а он одједном – отворени противник"},{"SurahNumber":16,"VerseNumber":5,"Text":"И стоку Он за вас ствара; њоме се од хладноће штитите, а и других користи имате, њоме се највише и храните…"},{"SurahNumber":16,"VerseNumber":6,"Text":"она вам је украс кад је враћате са испаше и кад је на пашу изгоните"},{"SurahNumber":16,"VerseNumber":7,"Text":"А носи вам и терете у места у која, осим уз велике муке, не бисте стигли. Ваш Господар је, уистину, благ и милостив"},{"SurahNumber":16,"VerseNumber":8,"Text":"И коње, и мазге, и магарце - да их јашете, и као украс - а створиће и оно што не знате"},{"SurahNumber":16,"VerseNumber":9,"Text":"Аллахово је да укаже на Прави пут, а има их и кривих путева; а да Он хоће, све би вас упутио"},{"SurahNumber":16,"VerseNumber":10,"Text":"Он је Тај Који са неба спушта воду коју пијете и она помаже да изникне биље којим стоку напасате"},{"SurahNumber":16,"VerseNumber":11,"Text":"Он вам даје да помоћу ње изникне жито, и маслине, и палме, и грожђе, и разноврсни плодови - у томе је, заиста, доказ за људе који размишљају"},{"SurahNumber":16,"VerseNumber":12,"Text":"Он вам је потчинио ноћ и дан, и Сунце и Месец, и звезде су потчињене по Његовој одредби. У томе су, уистину, докази људима који памети имају…"},{"SurahNumber":16,"VerseNumber":13,"Text":"и све што вам је на Земљи разнобојно створио - у томе је, заиста, доказ људима који поуку примају"},{"SurahNumber":16,"VerseNumber":14,"Text":"И Он је Тај Који је потчинио море, да из њега једете свеже месо и да вадите накит који носите - ти видиш лађе како га секу да бисте нешто из обиља Његовог стекли и да бисте захвални били"},{"SurahNumber":16,"VerseNumber":15,"Text":"И по Земљи је стабилне планине поставио да вас она не потресе, и реке, а и путеве да се усмеравате"},{"SurahNumber":16,"VerseNumber":16,"Text":"а и путоказе, а и по звездама се они управљају"},{"SurahNumber":16,"VerseNumber":17,"Text":"Па је ли онда Онај Који ствара као онај који не ствара!? Уразумите се"},{"SurahNumber":16,"VerseNumber":18,"Text":"Ако бисте бројали Аллахове благодати, не бисте их набројали; Аллах, уистину, опрашта грехе и милостив је"},{"SurahNumber":16,"VerseNumber":19,"Text":"Аллах зна шта кријете, а шта јавно износите"},{"SurahNumber":16,"VerseNumber":20,"Text":"А они којима се они моле уместо Аллаха – ништа не стварају; они су сами створени"},{"SurahNumber":16,"VerseNumber":21,"Text":"мртви су, нису живи и не знају када ће да буду оживљени"},{"SurahNumber":16,"VerseNumber":22,"Text":"Ваш Бог је – један Бог! Срца оних који у онај свет не верују поричу, они се охолошћу размећу…"},{"SurahNumber":16,"VerseNumber":23,"Text":"Нема сумње да Аллах зна и оно што они крију, а и оно што јавно износе; Он, заиста, не воли оне који се охоле"},{"SurahNumber":16,"VerseNumber":24,"Text":"А када их неко упита: „Шта је то што ваш Господар објављује?“ Они одговарају: „Измишљотине народа древних!“"},{"SurahNumber":16,"VerseNumber":25,"Text":"То је зато да би на Судњем дану носили своје грехе у потпуности и део греха оних које су, а да они нису били свесни, у заблуду довели. Ужасан је терет који ће они да носе"},{"SurahNumber":16,"VerseNumber":26,"Text":"И они пре њих су правили сплетке, па је Аллах порушио из темеља њихове зграде, и кров се на њих срушио - стигла их је казна одакле нису ни очекивали"},{"SurahNumber":16,"VerseNumber":27,"Text":"А на Судњем дану Он ће да их осрамоти и упита: „Где су они које сте Мени у обожавању придруживали, они због којих сте се супротстављали?“ Они којима је дато знање ће да кажу: „Данас ће срамота и мука невернике, заиста, да снађе"},{"SurahNumber":16,"VerseNumber":28,"Text":"оне којима су анђели узели душе у тренутку када су многобошци били.“ И они ће тада да се покоре и да кажу: „Ми нисмо никакво зло радили!“ „Јесте, Аллах, заиста добро зна оно што сте радили"},{"SurahNumber":16,"VerseNumber":29,"Text":"Зато, улазите на капије Пакла, у њему ћете да останете вечно! О како ће да буде грозно пребивалиште оних који су се охолили!“"},{"SurahNumber":16,"VerseNumber":30,"Text":"А онима који су се бојали Аллаха и клонили греха рећи ће се: „Шта је објављивао ваш Господар?“ „Велико добро!“ Одговориће. Они који чине добра дела имаће већ на овом свету лепу награду, а онај свет је, сигурно, још бољи. О како ће да буде дивно боравиште оних који су се бојали Аллаха"},{"SurahNumber":16,"VerseNumber":31,"Text":"Еденски вртови у које ће да уђу, где теку реке, и где ће да имају све што пожеле. Тако ће Аллах да награди оне који Га се буду бојали"},{"SurahNumber":16,"VerseNumber":32,"Text":"оне којима анђели узимају душу док су честити, и којима говоре: „Мир Божји вама! Уђите у Рај због онога што сте радили!“"},{"SurahNumber":16,"VerseNumber":33,"Text":"Зар многобошци чекају да им дођу анђели, или да дође одредба твога Господара?! Тако су поступили и они пре њих; њима није неправду учинио Аллах, они су сами себи учинили неправду"},{"SurahNumber":16,"VerseNumber":34,"Text":"И стигла их је казна за оно што су чинили, и са свих страна их је обузело оно чему су се ругали"},{"SurahNumber":16,"VerseNumber":35,"Text":"И говоре они који друге поред Њега обожавају: „Да је Аллах хтео, не бисмо ни ми ни наши преци, поред Аллаха, никога обожавали и не бисмо ништа, без Његове воље, забрањеним сматрали.“ Исто тако су и они пре њих поступали. А зар су посланици били дужни ишта друго него да јасно обзнане истину"},{"SurahNumber":16,"VerseNumber":36,"Text":"Ми смо сваком народу посланика послали који им је наређивао: „Аллаха обожавајте, а ђавола се клоните!“ И било је међу њима оних које је Аллах упутио, а и оних који су заслужили заблуду. Зато путујте Земљом да видите какав је био завршетак оних који су посланике утеривали у лаж"},{"SurahNumber":16,"VerseNumber":37,"Text":"Ма колико ти желео да их упутиш, Аллах, заиста, неће указати на Прави пут оном кога је у заблуду оставио, и њима нико неће помоћи"},{"SurahNumber":16,"VerseNumber":38,"Text":"Они се заклињу Аллахом, најтежом заклетвом: „Аллах неће да оживи онога који умре!“ Али хоће! То Његово обећање заиста ће да се испуни, али то већина људи не зна"},{"SurahNumber":16,"VerseNumber":39,"Text":"Да би им објаснио оно у чему су се разилазили, и да би сазнали они који нису веровали да су били лажови"},{"SurahNumber":16,"VerseNumber":40,"Text":"Ако нешто хоћемо, Ми само за то кажемо: „Буди!“ И оно буде"},{"SurahNumber":16,"VerseNumber":41,"Text":"Оне који су се иселили ради Аллаха, након што су били тлачени, Ми ћемо још на овом свету на лепо место да сместимо; а награда на будућем свету биће још већа кад би само знали"},{"SurahNumber":16,"VerseNumber":42,"Text":"Онима који су били стрпљиви и на Господара свога се ослањали"},{"SurahNumber":16,"VerseNumber":43,"Text":"Ми смо и пре тебе само људе као посланике са објавом слали; ако за то не знате, питајте следбенике Књиге"},{"SurahNumber":16,"VerseNumber":44,"Text":"Слали смо их са јасним доказима и књигама, а теби објављујемо Кур'ан, да би објаснио људима оно што им се објављује, и да би они размислили"},{"SurahNumber":16,"VerseNumber":45,"Text":"А зар су сигурни они који подмукло праве зло - да Аллах неће у земљу да их утера, или да неће, одакле не могу ни да помисле, казна да им дође"},{"SurahNumber":16,"VerseNumber":46,"Text":"или да их неће на путовањима њиховим казнити – а они Му неће моћи умаћи"},{"SurahNumber":16,"VerseNumber":47,"Text":"Или да их неће казнити док у страху стрепе? Али, Господар ваш је заиста благ и милостив"},{"SurahNumber":16,"VerseNumber":48,"Text":"Зар они не виде да све оно што је Аллах створио сад десно, сад лево, пружа своје сенке клањајући се Аллаху и да је све то покорно"},{"SurahNumber":16,"VerseNumber":49,"Text":"Аллаху се клања све живо на небесима и на Земљи, и анђели, а они се не охоле"},{"SurahNumber":16,"VerseNumber":50,"Text":"боје се свога Господара који је изнад њих и чине оно што им се нареди"},{"SurahNumber":16,"VerseNumber":51,"Text":"Аллах каже: „Двојицу богова за обожавање не узимајте!“ Само је један Бог, „и само од Мене страхујте!“"},{"SurahNumber":16,"VerseNumber":52,"Text":"Све што је на небесима и на Земљи Аллахово је, и Њему треба увек послушан бити. Зар некога другог осим Аллаха да се бојите"},{"SurahNumber":16,"VerseNumber":53,"Text":"Сваку благодат коју имате вам је од Аллаха, а чим вас задеси каква невоља, опет од Њега гласно помоћ тражите"},{"SurahNumber":16,"VerseNumber":54,"Text":"А потом, кад вам Он невољу отклони, неки од вас поред Господара свога друга божанства обожавају"},{"SurahNumber":16,"VerseNumber":55,"Text":"да би занегирали оно што смо им Ми дали. Па уживајте, али заиста, знаћете"},{"SurahNumber":16,"VerseNumber":56,"Text":"Многобошци својим божанствима која ништа не знају остављају део хране коју им Ми дајемо. Кунем се, бићете сигурно питани за све што сте измишљали"},{"SurahNumber":16,"VerseNumber":57,"Text":"Они Аллаху приписују кћери - Узвишен је Он! - А себи оно што прижељкују"},{"SurahNumber":16,"VerseNumber":58,"Text":"И кад се неком од њих јави да му се родила ћерка, лице му потамни и постаје потиштен…"},{"SurahNumber":16,"VerseNumber":59,"Text":"Крије се од људи због лоше вести која му је дојављена: да ли да је задржи уз понижење, или да је зарови у прашину? Како ружно они просуђују"},{"SurahNumber":16,"VerseNumber":60,"Text":"Они који у онај свет не верују имају лоша својства, а Аллах има најузвишенија својства: Он је Силни и Мудри"},{"SurahNumber":16,"VerseNumber":61,"Text":"Кад би Аллах људе због грехова њихових кажњавао, ништа живо на Земљи не би оставио, али Он их до рока одређеног оставља, и кад рок њихов дође, ни за трен га један не могу ни одложити ни убрзати"},{"SurahNumber":16,"VerseNumber":62,"Text":"Они Аллаху приписују оно према чему сами осећају одвратност и њихови језици говоре лаж да њих чека најлепша награда; а њих, нема сумње, чека Ватра: они ће у њу први да буду потерани"},{"SurahNumber":16,"VerseNumber":63,"Text":"Кунем се, Ми смо и пре тебе народима слали посланике, али им је ђаво улепшао њихове поступке, па им је он сада заштитник, и њих све чека болна патња"},{"SurahNumber":16,"VerseNumber":64,"Text":"Ми ти објављујемо Књигу само да би им објаснио оно у чему се разилазе, и да буде упута и милост верницима"},{"SurahNumber":16,"VerseNumber":65,"Text":"Аллах воду с неба спушта и њоме живот мртвој земљи враћа! То је, заиста, доказ за људе који хоће да чују"},{"SurahNumber":16,"VerseNumber":66,"Text":"Ви имате поуку и у стоци: „Ми вам дајемо да пијете оно што долази из њене утробе, што настаје између гризина и крви; то је млеко, укусно онима који га пију"},{"SurahNumber":16,"VerseNumber":67,"Text":"А од плодова палми и лозе припремате опојно пиће и пријатну храну. Ту је, заиста, доказ за људе који схватају.“"},{"SurahNumber":16,"VerseNumber":68,"Text":"Твој Господар је надахнуо пчелу: „Прави себи куће у брдима, на дрвећу и у ономе што направе људи"},{"SurahNumber":16,"VerseNumber":69,"Text":"затим, храни се разноврсним плодовима, па онда иди стазама свога Господара, послушно!“ Из њихових утроба излази пиће различитих боја, у њему је лек људима. Ту је, уистину, доказ за људе који размишљају"},{"SurahNumber":16,"VerseNumber":70,"Text":"Аллах вас ствара и после вам душе узима. Има вас који дубоку старост доживите, па брзо заборавите оно што сазнате. Аллах је, заиста, Свезнајући и Свемоћни"},{"SurahNumber":16,"VerseNumber":71,"Text":"Аллах опскрбљујући вас даје једнима више него другима. Али они којима је дато више не дају онима који су у њиховој власти, а потребе су им једнаке. Зашто нису на Аллаховим благодатима захвални"},{"SurahNumber":16,"VerseNumber":72,"Text":"Аллах вам од вашег рода ствара жене, а од жена ваших даје вам синове и унуке, и укусна јела вам даје. Па зашто у лаж они верују, а Аллахове благодати поричу…"},{"SurahNumber":16,"VerseNumber":73,"Text":"И обожавају, поред Аллаха, оне који нису у стању да им дају било какву опскрбу, ни из небеса ни из земље, и који ништа не могу"},{"SurahNumber":16,"VerseNumber":74,"Text":"Зато ништа не поредите са Аллахом! Аллах, заиста, зна, а ви не знате"},{"SurahNumber":16,"VerseNumber":75,"Text":"Аллах наводи пример роба у туђем власништву, који ништа нема, и онога коме смо Ми дали лепу опскрбу и који удељује из тога, и тајно и јавно – зар су они једнаки?! Нека је хваљен Аллах! Али, већина њих не зна"},{"SurahNumber":16,"VerseNumber":76,"Text":"Аллах вам наводи као пример двојицу људи од којих је један глувонем, који ништа нема и који је на терету господару свом – куд год га пошаље, никаквог добра не донесе. Да ли је он једнак оном који тражи да се праведно поступа, а и сам је на Правом путу"},{"SurahNumber":16,"VerseNumber":77,"Text":"Аллах зна тајне небеса и Земље! А Смак света ће у трен ока доћи, или још брже, јер је Аллах, уистину, Свемоћни"},{"SurahNumber":16,"VerseNumber":78,"Text":"Аллах вас из утроба ваших мајки изводи док још ништа не знате, и даје вам слух и вид и разум - да бисте били захвални"},{"SurahNumber":16,"VerseNumber":79,"Text":"Зар они не виде птице како без муке лете у пространству небеском?! Њих само Аллах држи. Ту су, заиста, докази људима који верују"},{"SurahNumber":16,"VerseNumber":80,"Text":"Аллах вам даје да у кућама својим станујете и даје вам од коже стоке шаторе које лако носите кад на пут идете и кад коначите, а од вуне њихове и длаке њихове и кострети њихове простирку и корисне ствари – све док се не истроше"},{"SurahNumber":16,"VerseNumber":81,"Text":"Аллах вам у ономе што је створио даје хлад, и даје вам склоништа у брдима, и даје вам одећу која вас чува од врућине, даје вам и оклопе који вас у борби штите - тако вам употпуњава Своју благодат да бисте били Њему предани"},{"SurahNumber":16,"VerseNumber":82,"Text":"А ако се они окрену од веровања, па твоја дужност је само да јасно доставиш поруку"},{"SurahNumber":16,"VerseNumber":83,"Text":"Они признају да је благодат од Аллаха, па је после поричу – већина њих су неверници"},{"SurahNumber":16,"VerseNumber":84,"Text":"А на Дан када из сваког народа доведемо сведока, неверницима неће да буде допуштено да се правдају, нити ће им се пружити прилика да се врате на Земљи како би постали верници"},{"SurahNumber":16,"VerseNumber":85,"Text":"Кад они који нису веровали угледају казну, она им неће бити ни умањена ни одгођена"},{"SurahNumber":16,"VerseNumber":86,"Text":"А кад они који су, поред Аллаха, обожавали друга божанства виде своја божанства, рећи ће: „Господару наш, ово су наша божанства којима смо се, мимо Тебе, молили. “Божанства ће им одговорити: „Ви сте, уистину, лажљивци!“"},{"SurahNumber":16,"VerseNumber":87,"Text":"И они ће тога дана Аллаху да се покоре, и нестаће лажи које су измишљали"},{"SurahNumber":16,"VerseNumber":88,"Text":"Онима који нису веровали и који су од Аллаховог пута одвраћали, Ми ћемо двоструком казном казнити зато што су правили смутњу"},{"SurahNumber":16,"VerseNumber":89,"Text":"А на Дан када из сваког народа доведемо по једног сведока који ће да сведочи против свог народа, а тебе доведемо као сведока против ових! Ми теби објављујемо Књигу као објашњење за све и као упуту и милост и радосну вест за оне који једино у Њега верују"},{"SurahNumber":16,"VerseNumber":90,"Text":"Аллах, заиста, наређује правду, доброчинство и помагање ближњих, а разврат, све што је одвратно и насиље забрањује; Он вас саветује како бисте узели поуку"},{"SurahNumber":16,"VerseNumber":91,"Text":"И испуњавајте обавезе на које сте се обавезали Аллаху и не кршите заклетве кад сте их чврсто дали, а Аллаха као јамца себи узели, јер Аллах зна оно што радите"},{"SurahNumber":16,"VerseNumber":92,"Text":"И не будите као она која би своју плетеницу распрела кад би је већ била чврсто уплела, и не служите се заклетвама својим да бисте једни друге преварили само зато што је једно племе многобројније од другог. Аллах вас тиме само искушава, а на Судњем дану ће вам, заиста, објаснити оно око чега сте се разилазили"},{"SurahNumber":16,"VerseNumber":93,"Text":"Да Аллах хоће, учинио би вас следбеницима једне вере, али Он у заблуду одводи оног кога хоће, а на Прави пут указује оном коме Он хоће; и ви ћете заиста одговарати за оно што сте радили"},{"SurahNumber":16,"VerseNumber":94,"Text":"И не служите се заклетвама својим зато да бисте једни друге варали, да се не би поклизнула нога која чврсто стоји и да не бисте несрећу искусили зато што сте од Аллаховог пута одвраћали; а патња велика вас још чека"},{"SurahNumber":16,"VerseNumber":95,"Text":"И не замењујте обавезу дату Аллаху за нешто што мало вреди - оно што је код Аллаха за вас је боље, ако знате"},{"SurahNumber":16,"VerseNumber":96,"Text":"Оно што је код вас - пролазно је, а оно што је код Аллаха - вечно је. Ми ћемо, сигурно, оне који су били стрпљиви наградити многоструком наградом за оно што су чинили"},{"SurahNumber":16,"VerseNumber":97,"Text":"Оном ко чини добро, био мушкарац или жена, а верник је, Ми ћемо дати да проживи леп живот и заиста ћемо их наградити бољом наградом него што су заслужили"},{"SurahNumber":16,"VerseNumber":98,"Text":"Када будеш хтео да учиш Кур'ан, затражи Аллахову заштиту од проклетог ђавола"},{"SurahNumber":16,"VerseNumber":99,"Text":"он заиста нема никакве моћи над онима који верују и који се уздају у свога Господара"},{"SurahNumber":16,"VerseNumber":100,"Text":"његова је моћ једино над онима који њега за заштитника узимају и који друге поред Аллаха обожавају"},{"SurahNumber":16,"VerseNumber":101,"Text":"Када Ми пропис заменимо другим - а Аллах најбоље зна шта објављује - они говоре: „Ти само измишљаш!“ А није тако, него већина њих не зна"},{"SurahNumber":16,"VerseNumber":102,"Text":"Реци: „Од твог Господара спушта га анђео Гаврило као истину, да још више учврсти вернике, и да буде упута и радосна вест онима који су Аллаху покорни и предани.“"},{"SurahNumber":16,"VerseNumber":103,"Text":"Ми добро знамо да они говоре: “Поучава га један човек!” Језик оног због кога они криво говоре је језик неарапина, а овај Кур’ан је на јасном арапском језику"},{"SurahNumber":16,"VerseNumber":104,"Text":"Онима који неће да верују у Аллахове доказе Аллах, сигурно, неће указати на Прави пут, и њих чека патња несносна"},{"SurahNumber":16,"VerseNumber":105,"Text":"Усуђују се да лажи измишљају само они који у Аллахове речи не верују, и они су прави лажљивци"},{"SurahNumber":16,"VerseNumber":106,"Text":"Оног који занегира Аллаха, након што је у Њега веровао – осим ако буде на то приморан, а срце му остане чврсто у вери – чека Аллахова казна. Оне којима се неверство буде милило стићи ће срџба Аллахова и њих чека патња велика…"},{"SurahNumber":16,"VerseNumber":107,"Text":"Зато што су више волели живот на овом свету од Будућег света, а Аллах неће да упути на Прави пут народ који не верује"},{"SurahNumber":16,"VerseNumber":108,"Text":"То су они чија је срца и слух и вид Аллах запечатио, и они су заиста немарни"},{"SurahNumber":16,"VerseNumber":109,"Text":"они ће, нема сумње, на оном свету бити изгубљени"},{"SurahNumber":16,"VerseNumber":110,"Text":"Господар твој ће онима који се иселе, након што су злостављани били, па се онда буду борили и све стрпљиво подносили – Господар твој ће им, после тога, заиста опростити и самилостан бити…"},{"SurahNumber":16,"VerseNumber":111,"Text":"На Дан у којем ће сваки човек само о себи да брине и у коме ће се сваком човеку за дела његова пуна награда или казна дати, неправда им се неће учинити"},{"SurahNumber":16,"VerseNumber":112,"Text":"Аллах наводи као пример град, сигуран и спокојан, коме је у обиљу долазила храна са свих страна, а који је незахвалан на Божјим благодатима био, па му је Аллах дао да искуси и глад и страх због онога што су радили његови становници"},{"SurahNumber":16,"VerseNumber":113,"Text":"И њима је дошао посланик, један од њих, али су га они лажљивцем назвали, и њих је стигла казна зато што су неправедни били"},{"SurahNumber":16,"VerseNumber":114,"Text":"Храните се допуштеним и лепим јелима која вам Аллах дарује и будите захвални Аллаху на Његовим благодатима, ако само Њега обожавате"},{"SurahNumber":16,"VerseNumber":115,"Text":"Он вам забрањује једино стрв, и крв, и свињско месо, и ону стоку која је заклана у нечије друго, а не у Аллахове име. А оном ко буде приморан, али не из жеље, него само толико да утоли глад – па Господар твој ће, заиста, да опрости и самилостан да буде"},{"SurahNumber":16,"VerseNumber":116,"Text":"И не говорите неистине језицима својим: “Ово је допуштено, а ово је забрањено” – да бисте тако о Аллаху неистине износили. Они који о Аллаху говоре неистине неће успети…"},{"SurahNumber":16,"VerseNumber":117,"Text":"кратко ће уживати, и њих чека страшна патња"},{"SurahNumber":16,"VerseNumber":118,"Text":"Јеврејима смо забранили оно о чему смо ти пре казивали; Ми према њима нисмо неправедни били, они су сами себи неправду нанели"},{"SurahNumber":16,"VerseNumber":119,"Text":"Онима који ураде зло из незнања, па се касније покају и поправе, твој Господар ће, после тога, сигурно да опрости и да буде милостив"},{"SurahNumber":16,"VerseNumber":120,"Text":"Аврам је био пример честитости, покоран Аллаху, прави верник, и није био од оних који су друге поред Аллаха обожавали"},{"SurahNumber":16,"VerseNumber":121,"Text":"И био је захвалан на Његовим благодатима; њега је Аллах изабрао и на Прави пут упутио"},{"SurahNumber":16,"VerseNumber":122,"Text":"и Ми смо му сачували леп спомен на овом свету, а на оном свету ће заиста бити међу онима добрима"},{"SurahNumber":16,"VerseNumber":123,"Text":"После смо теби објавили: „Следи Аврамову веру, праву веру, он није био од оних који су друге поред Аллаха обожавали!“"},{"SurahNumber":16,"VerseNumber":124,"Text":"Светковање суботе прописано је онима који су имали о њој различита мишљења, и твој Господар ће на Судњем дану да пресуди у вези са оним у чему су се разилазили"},{"SurahNumber":16,"VerseNumber":125,"Text":"На пут свога Господара мудро позивај и лепим саветом, и са њима на најлепши начин расправљај! Твој Господар зна оне који су залутали са Његовог пута, и Он зна оне који следе Упуту"},{"SurahNumber":16,"VerseNumber":126,"Text":"Ако хоћете да на неправду узвратите, онда учините то само у оноликој мери колико вам је учињено; а ако се стрпите - то је, заиста, боље за стрпљиве"},{"SurahNumber":16,"VerseNumber":127,"Text":"Стрпљив буди! Али, стрпљив ћеш да будеш само уз Аллахову помоћ. И не тугуј за њима, и нека ти није тешко због њиховог сплеткарења"},{"SurahNumber":16,"VerseNumber":128,"Text":"Аллах је заиста на страни оних који се Њега боје и греха клоне и који добра дела чине"}]}