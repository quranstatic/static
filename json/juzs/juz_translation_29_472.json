{"Id":472,"LanguageCodes":["yo","yor"],"Name":"yor-shaykhaburahima","Author":"Shaykh Abu Rahimah Mikael Aykyuni","Language":"Yoruba","Description":"Yoruba","Direction":"ltr","Source":"https://quranenc.com/check/yoruba_mikail/v1.0.0-csv.1 , https://quranenc.com/en/browse/yoruba_mikail , https://quranenc.com ,","Translations":[{"SurahNumber":67,"VerseNumber":1,"Text":"Ìbùkún ni fún Ẹni tí ìjọba wà ní Ọwọ́ Rẹ̀. Òun sì ni Alágbára lórí gbogbo n̄ǹkan"},{"SurahNumber":67,"VerseNumber":2,"Text":"Ẹni tí Ó dá ikú àti ìṣẹ̀mí nítorí kí ó lè dan yín wò; èwo nínú yín l’ó máa ṣe iṣẹ́ rere jùlọ. Òun sì ni Alágbára, Aláforíjìn"},{"SurahNumber":67,"VerseNumber":3,"Text":"Ẹni tí Ó dá àwọn sánmọ̀ méje ní ìpele ìpele. O ò lè rí àìgúnrégé kan lára ẹ̀dá Àjọkẹ́-ayé. Nítorí náà, wò ó padà, ǹjẹ́ o rí ojú sísán kan (lára sánmọ̀)"},{"SurahNumber":67,"VerseNumber":4,"Text":"Lẹ́yìn náà, wò ó padà ní ẹ̀ẹ̀ mejì, kí ojú rẹ padà sí ọ̀dọ̀ rẹ pẹ̀lú ìyẹpẹrẹ. Ó sì máa káàárẹ̀"},{"SurahNumber":67,"VerseNumber":5,"Text":"Dájúdájú A ti fi (àwọn ìràwọ̀ t’ó ń tànmọ́lẹ̀ bí) àtùpà ṣe sánmọ̀ ilé ayé ní ọ̀ṣọ́. A tún ṣe wọ́n ni ẹ̀ta-ìràwọ̀ tí wọ́n ń jù mọ́ àwọn èṣù. A sì pèsè ìyà Iná t’ó ń jò fòfò sílẹ̀ dè wọ́n"},{"SurahNumber":67,"VerseNumber":6,"Text":"Ìyà iná Jahanamọ sì wà fún àwọn t’ó ṣàì gbàgbọ́. Ìkángun náà sì burú"},{"SurahNumber":67,"VerseNumber":7,"Text":"Nígbà tí wọ́n bá jù wọ́n sínú rẹ̀, wọn yóò máa gbọ́ kíkùn rẹ̀, tí ó sì máa ru sókè"},{"SurahNumber":67,"VerseNumber":8,"Text":"Iná máa fẹ́ẹ̀ pínra rẹ̀ láti ara ìbínú. Ìgbàkígbà tí wọ́n bá ju ìjọ kan sínú rẹ̀, àwọn ẹ̀ṣọ́ Iná yóò máa bi wọ́n léèrè pé: \"Ǹjẹ́ olùkìlọ̀ kan kò wá ba yín bí"},{"SurahNumber":67,"VerseNumber":9,"Text":"Wọn yóò wí pé: \"Rárá, dájúdájú olùkìlọ̀ kan ti wá bá wa, ṣùgbọ́n a pè é ní òpùrọ́. A sì wí pé Allāhu kò sọ n̄ǹkan kan kalẹ̀. Kí ni ẹ̀yin bí kò ṣe pé ẹ wà nínú ìṣìnà t’ó tóbi"},{"SurahNumber":67,"VerseNumber":10,"Text":"Wọ́n tún wí pé: \"Tí ó bá jẹ́ pé a gbọ́ràn ni tàbí pé a ṣe làákàyè ni, àwa kò níí wà nínú èrò inú Iná jíjò"},{"SurahNumber":67,"VerseNumber":11,"Text":"Wọ́n sì jẹ́wọ́ ẹ̀ṣẹ̀ wọn. Nítorí náà, ìjìnnà sí ìkẹ́ Allāhu yó wà fún àwọn èrò inú Iná t’ó ń jò fòfò"},{"SurahNumber":67,"VerseNumber":12,"Text":"Dájúdájú àwọn t’ó ń páyà Olúwa wọn ní ìkọ̀kọ̀, àforíjìn àti ẹ̀san t’ó tóbi ń bẹ fún wọn"},{"SurahNumber":67,"VerseNumber":13,"Text":"Ẹ wí ọ̀rọ̀ yín ní jẹ́ẹ́jẹ́ tàbí ẹ wí i sókè, dájúdájú Òun ni Onímọ̀ nípa ohun t’ó wà nínú àwọn igbá-àyà ẹ̀dá"},{"SurahNumber":67,"VerseNumber":14,"Text":"Ṣé (Allāhu) kò mọ ẹni t’Ó dá ni? Òun sì ni Aláàánú, Alámọ̀tán"},{"SurahNumber":67,"VerseNumber":15,"Text":"Òun ni Ẹni tí Ó rọ ilẹ̀ fun yín. Nítorí náà, ẹ rìn ní àwọn agbègbè rẹ̀ káàkiri, kí ẹ sì jẹ nínú arísìkí Rẹ̀. Ọ̀dọ̀ Rẹ̀ sì ni àjíǹde ẹ̀dá wà"},{"SurahNumber":67,"VerseNumber":16,"Text":"Ṣé ẹ fọkànbalẹ̀ sí Ẹni tí Ó wà ní (òkè) sánmọ̀ pé kò lè jẹ́ kí ilẹ̀ gbe yín mì? Nígbà náà, ilẹ̀ yó sì máa mì tìtì"},{"SurahNumber":67,"VerseNumber":17,"Text":"Tàbí ẹ̀ fọkànbalẹ̀ sí Ẹni tí Ó wà ní (òkè) sánmọ̀ pé kò lè fi òkúta iná ránṣẹ́ si yín ni? Nígbà náà, ẹ sì máa mọ bí ìkìlọ̀ Mi ti rí"},{"SurahNumber":67,"VerseNumber":18,"Text":"Àwọn t’ó ṣíwájú wọn kúkú pe òdodo nírọ́. Báwo sì ni bí Mo ṣe (fi ìyà) kọ (aburú fún wọn) ti rí"},{"SurahNumber":67,"VerseNumber":19,"Text":"Ṣé wọn kò rí àwọn ẹyẹ tí ó wà ní òkè wọn, tí (wọ́n) ń na ìyẹ́ apá (wọn), tí wọ́n sì ń pa á mọ́ra? Kiní kan kò mú wọn dúró (sínú òfurufú) àfi Àjọkẹ́-ayé. Dájúdájú Òun sì ni Olùríran nípa gbogbo n̄ǹkan"},{"SurahNumber":67,"VerseNumber":20,"Text":"Ta ni ẹni tí ó máa jẹ́ ọmọ ogun fun yín, tí ó máa ràn yín lọ́wọ́ lẹ́yìn Àjọkẹ́-ayé? (Nínú) kí ni àwọn aláìgbàgbọ́ wà bí kò ṣe nínú ẹ̀tàn"},{"SurahNumber":67,"VerseNumber":21,"Text":"Ta ni ẹni tí ó máa pèsè fun yín tí Ó bá dá arísìkí Rẹ̀ dúró? Ńṣe ni wọ́n ń ṣorí kunkun sí i nínú ìgbéraga àti sísá fún òdodo"},{"SurahNumber":67,"VerseNumber":22,"Text":"Ǹjẹ́ ẹni t’ó ń rìn ní ìdojúbolẹ̀ l’ó mọ̀nà jùlọ ni tàbí ẹni t’ó ń rìn sàn án lójú ọ̀nà tààrà"},{"SurahNumber":67,"VerseNumber":23,"Text":"Sọ pé: \"Òun ni Ẹni tí Ó ṣẹ̀dá yín. Ó sì ṣe ìgbọ́rọ̀, ìríran àti àwọn ọkàn fun yín. Ọpẹ́ tí ẹ̀ ń dá sì kéré púpọ̀"},{"SurahNumber":67,"VerseNumber":24,"Text":"Sọ pé: \"Òun ni Ẹni tí Ó da yín sí orí ilẹ̀. Ọ̀dọ̀ Rẹ̀ sì ni wọn yóò ko yín jọ sí"},{"SurahNumber":67,"VerseNumber":25,"Text":"Wọ́n ń wí pé: \"Ìgbà wo ni àdéhùn yìí yóò ṣẹ tí ẹ bá jẹ́ olódodo"},{"SurahNumber":67,"VerseNumber":26,"Text":"Sọ pé: \"Ọ̀dọ̀ Allāhu nìkan ni ìmọ̀ (nípa) rẹ̀ wà. Èmi kàn jẹ́ olùkìlọ̀ pọ́nńbélé ni"},{"SurahNumber":67,"VerseNumber":27,"Text":"Nígbà tí wọ́n bá rí i t’ó súnmọ́, ojú àwọn t’ó ṣàì gbàgbọ́ yóò korò wá fún ìbànújẹ́. A ó sì sọ fún wọn pé: \"Èyí ni ohun tí ẹ̀ ń pè"},{"SurahNumber":67,"VerseNumber":28,"Text":"Sọ pé: \" Ẹ sọ fún mi, tí Allāhu bá pa èmi àti àwọn t’ó wà pẹ̀lú mi rẹ́, tàbí tí Ó bá kẹ́ wa (ṣé ẹ lè dí I lọ́wọ́ ni?) Nítorí náà, ta ni ó máa gba àwọn aláìgbàgbọ́ là nínú ìyà ẹlẹ́ta-eléro"},{"SurahNumber":67,"VerseNumber":29,"Text":"Sọ pé: \"Òun ni Àjọkẹ́-ayé. Àwa gbà Á gbọ́. Òun sì la gbáralé. Láìpẹ́ ẹ máa mọ ta ni ó wà nínú ìṣìnà pọ́nńbélé"},{"SurahNumber":67,"VerseNumber":30,"Text":"Sọ pé: \" Ẹ sọ fún mi, tí omi yín bá gbẹ wá, ta ni ẹni tí ó máa mú omi ìṣẹ́lẹ̀rú wá ba yín"},{"SurahNumber":68,"VerseNumber":1,"Text":"Nūn. (Allāhu búra pẹ̀lú) gègé ìkọ̀wé àti ohun tí àwọn mọlāika ń kọ sílẹ̀"},{"SurahNumber":68,"VerseNumber":2,"Text":"Ìwọ kì í ṣe wèrè nípa ìdẹ̀ra Olúwa rẹ"},{"SurahNumber":68,"VerseNumber":3,"Text":"Àti pé dájúdájú ẹ̀san tí kò níí dáwọ́ dúró ti wà fún ọ"},{"SurahNumber":68,"VerseNumber":4,"Text":"Dájúdájú ìwọ sì wà lórí ìwà àpọ́nlé"},{"SurahNumber":68,"VerseNumber":5,"Text":"Láìpẹ́ ìwọ yóò rí i, àwọn náà yó sì rí i"},{"SurahNumber":68,"VerseNumber":6,"Text":"èwo nínú yín ni wèrè"},{"SurahNumber":68,"VerseNumber":7,"Text":"Dájúdájú Olúwa rẹ, Ó nímọ̀ jùlọ nípa ẹni t’ó ṣìnà kúrò lójú ọ̀nà Rẹ̀. Ó sì nímọ̀ jùlọ nípa àwọn olùmọ̀nà"},{"SurahNumber":68,"VerseNumber":8,"Text":"Nítorí náà, má ṣe tẹ̀lé àwọn olùpe-òdodo-nírọ́"},{"SurahNumber":68,"VerseNumber":9,"Text":"Àti pé wọ́n fẹ́ kí o dẹwọ́, kí àwọn náà sì dẹwọ́"},{"SurahNumber":68,"VerseNumber":10,"Text":"Má ṣe tẹ̀lé gbogbo ẹni tí ìbúra rẹ̀ pọ̀, ẹni yẹpẹrẹ"},{"SurahNumber":68,"VerseNumber":11,"Text":"abúni, alárìnká t’ó ń sòfófó kiri"},{"SurahNumber":68,"VerseNumber":12,"Text":"olùdènà iṣẹ́ rere, alákọyọ, ẹlẹ́ṣẹ̀"},{"SurahNumber":68,"VerseNumber":13,"Text":"ọ̀dájú. Lẹ́yìn ìyẹn, àsáwọ̀ ni"},{"SurahNumber":68,"VerseNumber":14,"Text":"Nítorí pé ó ní dúkìá àti àwọn ọmọkùnrin"},{"SurahNumber":68,"VerseNumber":15,"Text":"nígbà tí wọ́n bá ń ké àwọn āyah Wa fún un, ó máa wí pé: “Àkọsílẹ̀ àlọ́ àwọn ẹni àkọ́kọ́ (nìwọ̀nyí)”"},{"SurahNumber":68,"VerseNumber":16,"Text":"A máa fi àmì sí i ní góńgórí imú"},{"SurahNumber":68,"VerseNumber":17,"Text":"Dájúdájú Àwa dán wọn wò gẹ́gẹ́ bí A ṣe dán àwọn ọlọ́gbà wò nígbà tí wọ́n búra pé dájúdájú àwọn yóò ká gbogbo èso ọgbà náà ní òwúrọ̀ kùtùkùtù"},{"SurahNumber":68,"VerseNumber":18,"Text":"Wọn kò sì ṣe àyàfi pé \"tí Allāhu bá fẹ́"},{"SurahNumber":68,"VerseNumber":19,"Text":"Àdánwò t’ó ń yí n̄ǹkan po láti ọ̀dọ̀ Olúwa rẹ sì yí ọgbà náà po, nígbà tí wọ́n sùn lọ"},{"SurahNumber":68,"VerseNumber":20,"Text":"Ó sì dà bí oko àgédànù (tí wọ́n ti résun)"},{"SurahNumber":68,"VerseNumber":21,"Text":"Wọ́n ń pera wọn ní òwúrọ̀ kùtùkùtù"},{"SurahNumber":68,"VerseNumber":22,"Text":"pé ẹ jí lọ sí oko yín tí ẹ bá fẹ́ ká èso"},{"SurahNumber":68,"VerseNumber":23,"Text":"Wọ́n lọ, wọ́n sì ń fi ohùn jẹ́ẹ́jẹ́ bára wọn sọ̀rọ̀"},{"SurahNumber":68,"VerseNumber":24,"Text":"pé ní òní mẹ̀kúnnù kan kò gbọdọ̀ wọnú rẹ̀ wá ba yín"},{"SurahNumber":68,"VerseNumber":25,"Text":"Wọ́n jí lọ lórí èrò-ọkàn kan (pé) àwọn lágbára"},{"SurahNumber":68,"VerseNumber":26,"Text":"Nígbà tí wọ́n rí i, wọ́n wí pé: \"Dájúdájú àwa ti ṣìnà"},{"SurahNumber":68,"VerseNumber":27,"Text":"Rárá o, wọ́n ṣe ìkórè oko léèwọ̀ fún wa ni"},{"SurahNumber":68,"VerseNumber":28,"Text":"Ẹni t’ó dúró déédé jùlọ nínú wọn sọ pé: \"Ṣé èmi kò sọ fun yín pé ẹ̀yin kò ṣe ṣàfọ̀mọ́ fún Allāhu (pé \"a máa kórè oko wa, ’in ṣā ’Allāhu)"},{"SurahNumber":68,"VerseNumber":29,"Text":"Wọ́n wí pé: \"Mímọ́ ni fún Olúwa wa, dájúdájú àwa jẹ́ alábòsí"},{"SurahNumber":68,"VerseNumber":30,"Text":"Apá kan wọn kọjú sí apá kan; wọ́n sì ń dára wọn lẹ́bi"},{"SurahNumber":68,"VerseNumber":31,"Text":"Wọ́n wí pé: \"Ègbé wa ò! Dájúdájú àwa jẹ́ olùtayọ-ẹnu àlà"},{"SurahNumber":68,"VerseNumber":32,"Text":"Ó ṣeé ṣe kí Olúwa wa fi èyí t’ó dára ju èyí lọ pààrọ̀ rẹ̀ fún wa. Dájúdájú ọ̀dọ̀ Olúwa wa ni àwa ń rokàn oore sí"},{"SurahNumber":68,"VerseNumber":33,"Text":"Báyẹn ni ìyà náà ṣe rí (fún wọn). Ìyà ọ̀run sì tóbi jùlọ, tí ó bá jẹ́ pé wọ́n mọ̀"},{"SurahNumber":68,"VerseNumber":34,"Text":"Dájúdájú àwọn Ọgbà Ìdẹ̀ra wà fún àwọn olùbẹ̀rù lọ́dọ̀ Olúwa wọn"},{"SurahNumber":68,"VerseNumber":35,"Text":"Ṣé A máa ṣe àwọn mùsùlùmí bí (A ṣe máa ṣe) àwọn ẹlẹ́ṣẹ̀ bí"},{"SurahNumber":68,"VerseNumber":36,"Text":"Kí l’ó ń ṣe yín tí ẹ fi ń dájọ́ báyìí ná"},{"SurahNumber":68,"VerseNumber":37,"Text":"Tàbí tírà kan wà fun yín tí ẹ̀ ń kẹ́kọ̀ọ́ nínú rẹ̀"},{"SurahNumber":68,"VerseNumber":38,"Text":"pé dájúdájú ẹ̀yin lẹ ni ohun tí ẹ bá ń ṣà lẹ́ṣà nínú ìdájọ́"},{"SurahNumber":68,"VerseNumber":39,"Text":"Ǹjẹ́ ẹ ni àwọn àdéhùn kan lọ́dọ̀ wa tí ó máa wà títí di Ọjọ́ Àjíǹde pé: \"Dájúdájú tiyín ni ìdájọ́ tí ẹ bá ti mú wá"},{"SurahNumber":68,"VerseNumber":40,"Text":"Bi wọ́n léèrè wò pé èwo nínú wọn l’ó lè fọwọ́ ìyẹn sọ̀yà"},{"SurahNumber":68,"VerseNumber":41,"Text":"Tàbí wọ́n ní àwọn òrìṣà kan? Kí wọ́n mú àwọn òrìṣà wọn wá nígbà náà tí wọ́n bá jẹ́ olódodo"},{"SurahNumber":68,"VerseNumber":42,"Text":"Ní ọjọ́ tí A máa ṣí ojúgun sílẹ̀, A sì máa pè wọ́n síbi ìforíkanlẹ̀, wọn kò sì níí lè ṣe é"},{"SurahNumber":68,"VerseNumber":43,"Text":"Ojú wọn yóò wálẹ̀. Ìyẹpẹrẹ máa bò wọ́n mọ́lẹ̀. Wọ́n kúkú ti pè wọ́n síbi ìforíkanlẹ̀ nígbà tí wọ́n ní àlàáfíà (wọn kò sì kírun)"},{"SurahNumber":68,"VerseNumber":44,"Text":"Nítorí náà, fi Èmi àti ẹni t’ó ń pe ọ̀rọ̀ yìí nírọ́ sílẹ̀. A óò máa dẹ wọ́n lẹ́kẹ láti jẹ wọ́n níyà ní àyè tí wọn kò mọ̀"},{"SurahNumber":68,"VerseNumber":45,"Text":"Mò ń lọ́ra fún wọn ni. Dájúdájú ète Mi lágbára"},{"SurahNumber":68,"VerseNumber":46,"Text":"Tàbí ò ń bèèrè owó-ọ̀yà kan lọ́dọ̀ wọn, ni gbèsè fi wọ̀ wọ́n lọ́rùn"},{"SurahNumber":68,"VerseNumber":47,"Text":"Tàbí lọ́dọ̀ wọn ni (wàláà) ìkọ̀kọ̀ wà ni wọ́n bá ń kọ ọ́ (síta)"},{"SurahNumber":68,"VerseNumber":48,"Text":"Nítorí náà, ṣe sùúrù fún ìdájọ́ Olúwa rẹ. Kí ìwọ má sì ṣe dà bí ẹlẹ́ja (ìyẹn, Ànábì Yūnus) nígbà tí ó pe (Allāhu) pẹ̀lú ìbànújẹ́"},{"SurahNumber":68,"VerseNumber":49,"Text":"Tí kò bá jẹ́ pé ìkẹ́ kan láti ọ̀dọ̀ Olúwa rẹ̀ lé e bá, wọn ìbá jù ú sórí ilẹ̀ gban̄sasa (láti inú ẹja) ní ẹni-èébú"},{"SurahNumber":68,"VerseNumber":50,"Text":"Nítorí náà, Olúwa rẹ̀ ṣà á lẹ́ṣà. Ó sì ṣe é ní ara àwọn ẹni rere"},{"SurahNumber":68,"VerseNumber":51,"Text":"Àwọn t’ó ṣàì gbàgbọ́ fẹ́ẹ̀ fi ojú wọn gbé ọ ṣubú nígbà tí wọ́n gbọ́ ìrántí náà. Wọ́n sì ń wí pé: \"Dájúdájú wèrè mà ni"},{"SurahNumber":68,"VerseNumber":52,"Text":"Kí sì ni al-Ƙur’ān bí kò ṣe ìrántí fún gbogbo ẹ̀dá"},{"SurahNumber":69,"VerseNumber":1,"Text":"Ìṣẹ̀lẹ̀ Òdodo"},{"SurahNumber":69,"VerseNumber":2,"Text":"Kí ni Ìṣẹ̀lẹ̀ Òdodo"},{"SurahNumber":69,"VerseNumber":3,"Text":"Kí sì ni ó mú ọ mọ ohun t’ó ń jẹ́ Ìṣẹ̀lẹ̀ Òdodo"},{"SurahNumber":69,"VerseNumber":4,"Text":"Àwọn ìjọ Thamūd àti ìjọ ‘Ād pe Ìpáyà nírọ́"},{"SurahNumber":69,"VerseNumber":5,"Text":"Ní ti ìjọ Thamūd, wọ́n fi igbe t’ó tayọ ẹnu-àlà pa wọ́n rẹ́"},{"SurahNumber":69,"VerseNumber":6,"Text":"Ní ti ìjọ ‘Ād, wọ́n fi atẹ́gùn líle t’ó tayọ ẹnu-àlà pa wọ́n rẹ́"},{"SurahNumber":69,"VerseNumber":7,"Text":"Ó dẹ ẹ́ sí wọn fún òru méje àti ọ̀sán mẹ́jọ láì dáwọ́ dúró. O sì máa rí ìjọ náà tí wọ́n ti kú sínú rẹ̀ bí ẹni pé kùkùté igi dàbínù t’ó ti luhò nínú ni wọ́n"},{"SurahNumber":69,"VerseNumber":8,"Text":"Ǹjẹ́ o rí ẹnì kan nínú wọn t’ó ṣẹ́ kù bí"},{"SurahNumber":69,"VerseNumber":9,"Text":"Fir‘aon àti àwọn t’ó ṣíwájú rẹ̀ àti àwọn ìlú tí wọ́n dojú rẹ̀ bolẹ̀ dé pẹ̀lú àwọn àṣìṣe"},{"SurahNumber":69,"VerseNumber":10,"Text":"Wọ́n yapa Òjíṣẹ́ Olúwa wọn. Ó sì gbá wọn mú ní ìgbámú àlékún"},{"SurahNumber":69,"VerseNumber":11,"Text":"Dájúdájú nígbà tí omi tayọ ẹnu-àlà. A gbe yín gun ọkọ̀ ojú-omi"},{"SurahNumber":69,"VerseNumber":12,"Text":"Nítorí kí Á lè fi ṣe ìrántí fun yín àti nítorí kí etí t’ó ń ṣọ́ n̄ǹkan lè ṣọ́ ọ"},{"SurahNumber":69,"VerseNumber":13,"Text":"Nígbà tí wọ́n bá fọn fèrè oníwo fún ikú ní fífọn ẹyọ kan"},{"SurahNumber":69,"VerseNumber":14,"Text":"tí wọ́n gbé ilẹ̀ àti àpáta sókè, tí wọ́n sì rún méjèèjì wómúwómú ní rírún ẹ̀ẹ̀ kan"},{"SurahNumber":69,"VerseNumber":15,"Text":"ní ọjọ́ yẹn ni Ìṣẹ̀lẹ̀ máa ṣẹlẹ̀"},{"SurahNumber":69,"VerseNumber":16,"Text":"Àti pé sánmọ̀ yó fàya pẹ́rẹpẹ̀rẹ. Ó sì máa fúyẹ́ gẹgẹ ní ọjọ́ yẹn"},{"SurahNumber":69,"VerseNumber":17,"Text":"Àwọn mọlāika sì máa wà ní àwọn ẹ̀gbẹ́ẹ̀gbẹ́ rẹ̀. Àti pé ní ọjọ́ yẹn, lókè wọn, àwọn (mọlāika) mẹ́jọ ni wọ́n máa ru Ìtẹ́ Olúwa rẹ"},{"SurahNumber":69,"VerseNumber":18,"Text":"Ní ọjọ́ yẹn, wọn yóò máa ṣẹ́rí yín wá (fún ìṣírò-iṣẹ́). Kò sì níí sí àṣírí yín kan t’ó máa pamọ́ (fún Wa)"},{"SurahNumber":69,"VerseNumber":19,"Text":"Nítorí náà, ní ti ẹni tí wọ́n bá fún ní tírà rẹ̀ ní ọwọ́ ọ̀tún rẹ̀, ó máa sọ pé: \"Ẹ gbà, ẹ ka tírà mi"},{"SurahNumber":69,"VerseNumber":20,"Text":"Dájúdájú èmi ti mọ àmọ̀dájú pé dájúdájú èmi yóò bá ìṣírò-iṣẹ́ mi pàdé"},{"SurahNumber":69,"VerseNumber":21,"Text":"Nítorí náà, ó máa wà nínú ìṣẹ̀mí t’ó máa yọ́nú sí"},{"SurahNumber":69,"VerseNumber":22,"Text":"nínú Ọgbà Ìdẹ̀ra gíga"},{"SurahNumber":69,"VerseNumber":23,"Text":"Àwọn èso rẹ̀ (sì) wà ní àrọ́wọ́tó"},{"SurahNumber":69,"VerseNumber":24,"Text":"Ẹ jẹ, kí ẹ sì mu pẹ̀lú ìgbàdún nítorí ohun tí ẹ tì síwájú nínú àwọn ọjọ́ tí ó ti ré kọjá"},{"SurahNumber":69,"VerseNumber":25,"Text":"Ní ti ẹni tí wọ́n bá sì fún ní tírà rẹ̀ ní ọwọ́ òsì rẹ̀, ó máa wí pé: \"Háà! Kí wọ́n sì má fún mi ni tírà mi! méjéèjì ló máa ṣẹlẹ̀ sí wọn nítorí pé ọwọ́ òsì ni aláìgbàgbọ́ máa tì bọ inú igbá-àyà rẹ̀ bọ́ sí ẹ̀yìn rẹ̀ láti fi gba ìwé iṣẹ́ rẹ̀"},{"SurahNumber":69,"VerseNumber":26,"Text":"Àti pé èmi kò mọ ohun tí ìṣírò-iṣẹ́ mi jẹ́"},{"SurahNumber":69,"VerseNumber":27,"Text":"Háà! Kí ikú sì jẹ́ òpin (ọ̀rọ̀ ẹ̀dá)"},{"SurahNumber":69,"VerseNumber":28,"Text":"Dúkìá mi kò sì rọ̀ mí lọ́rọ̀"},{"SurahNumber":69,"VerseNumber":29,"Text":"Agbára mi sì ti parun"},{"SurahNumber":69,"VerseNumber":30,"Text":"Ẹ mú un, kí ẹ dè é ní ọwọ́ mọ́ ọrùn"},{"SurahNumber":69,"VerseNumber":31,"Text":"Lẹ́yìn náà, inú iná Jẹhīm ni kí ẹ mú un wọ̀"},{"SurahNumber":69,"VerseNumber":32,"Text":"Lẹ́yìn náà, inú ẹ̀wọ̀n tí gígùn rẹ̀ jẹ́ àádọ́rin gígùn thar‘u ni kí ẹ kì í sí"},{"SurahNumber":69,"VerseNumber":33,"Text":"Dájúdájú òun kì í gbàgbọ́ nínú Allāhu, Atóbi"},{"SurahNumber":69,"VerseNumber":34,"Text":"Kì í sì gba ènìyàn níyànjú láti bọ́ àwọn mẹ̀kúnnù"},{"SurahNumber":69,"VerseNumber":35,"Text":"Nítorí náà, kò níí sí ọ̀rẹ́ ìmùlẹ̀ kan fún un níbí yìí ní òní"},{"SurahNumber":69,"VerseNumber":36,"Text":"Kò sì níí sí oúnjẹ kan (fún un) bí kò ṣe (oúnjẹ) àwọyúnwẹ̀jẹ̀"},{"SurahNumber":69,"VerseNumber":37,"Text":"Kò sí ẹni tí ó máa jẹ ẹ́ bí kò ṣe àwọn ẹlẹ́ṣẹ̀"},{"SurahNumber":69,"VerseNumber":38,"Text":"Nítorí náà, Èmi ń búra pẹ̀lú ohun tí ẹ̀ ń fojú rí"},{"SurahNumber":69,"VerseNumber":39,"Text":"àti ohun tí ẹ ò fojú rí"},{"SurahNumber":69,"VerseNumber":40,"Text":"Dájúdájú al-Ƙur’ān ni ọ̀rọ̀ (tí A fi rán) Òjíṣẹ́, alápọ̀n-ọ́nlé"},{"SurahNumber":69,"VerseNumber":41,"Text":"Kì í ṣe ọ̀rọ̀ eléwì. Ohun tí ẹ gbàgbọ́ kéré púpọ̀"},{"SurahNumber":69,"VerseNumber":42,"Text":"Kì í sì ṣe ọ̀rọ̀ adábigba. Díẹ̀ lẹ̀ ń lò nínú ìrántí"},{"SurahNumber":69,"VerseNumber":43,"Text":"Wọ́n sọ̀ ọ́ kalẹ̀ láti ọ̀dọ̀ Olúwa gbogbo ẹ̀dá"},{"SurahNumber":69,"VerseNumber":44,"Text":"Tí ó bá jẹ́ pé (Ànábì) dá àdápa apá kan ọ̀rọ̀ náà mọ́ Wa ni"},{"SurahNumber":69,"VerseNumber":45,"Text":"Àwa ìbá gbá a mú lọ́wọ́ ọ̀tún"},{"SurahNumber":69,"VerseNumber":46,"Text":"Lẹ́yìn náà, Àwa ìbá já isan ọrùn rẹ̀"},{"SurahNumber":69,"VerseNumber":47,"Text":"Kò sì sí ẹnì kan nínú yín tí ó máa gbà á sílẹ̀ lọ́wọ́ (Wa)"},{"SurahNumber":69,"VerseNumber":48,"Text":"Dájúdájú (al-Ƙur’ān) ni ìrántí fún àwọn olùbẹ̀rù (Allāhu)"},{"SurahNumber":69,"VerseNumber":49,"Text":"Dájúdájú Àwa sì mọ̀ pé àwọn t’ó ń pe al-Ƙur’ān nírọ́ wà nínú yín"},{"SurahNumber":69,"VerseNumber":50,"Text":"Dájúdájú al-Ƙur’ān máa jẹ́ àbámọ̀ fún àwọn aláìgbàgbọ́"},{"SurahNumber":69,"VerseNumber":51,"Text":"Dájúdájú al-Ƙur’ān ni òdodo t’ó dájú"},{"SurahNumber":69,"VerseNumber":52,"Text":"Nítorí náà, ṣàfọ̀mọ́ fún orúkọ Olúwa Rẹ, Atóbi"},{"SurahNumber":70,"VerseNumber":1,"Text":"Oníbèéèrè kan bèèrè nípa ìyà t’ó máa ṣẹlẹ̀"},{"SurahNumber":70,"VerseNumber":2,"Text":"sí àwọn aláìgbàgbọ́. Kò sì sí ẹni tí ó máa dí i lọ́wọ́"},{"SurahNumber":70,"VerseNumber":3,"Text":"lọ́dọ̀ Allāhu, Onípò-àyè gíga"},{"SurahNumber":70,"VerseNumber":4,"Text":"Àwọn mọlāika àti mọlāika Jibrīl ń gùnkè wá sí ọ̀dọ̀ Rẹ̀ nínú ọjọ́ kan tí òdiwọ̀n rẹ̀ jẹ́ ọ̀kẹ́ méjì ààbọ̀ (tí ẹ bá fẹ́ rìn ín)"},{"SurahNumber":70,"VerseNumber":5,"Text":"Nítorí náà, ṣe sùúrù ní sùúrù t’ó rẹwà"},{"SurahNumber":70,"VerseNumber":6,"Text":"Dájúdájú wọ́n ń wo (ìyà náà) ní ohun t’ó jìnnà"},{"SurahNumber":70,"VerseNumber":7,"Text":"A sì ń wò ó ní ohun t’ó súnmọ́"},{"SurahNumber":70,"VerseNumber":8,"Text":"(Ọjọ́ náà ni) ọjọ́ tí sánmọ̀ yó dà bí idẹ t’ó yọ́"},{"SurahNumber":70,"VerseNumber":9,"Text":"àwọn àpáta yó sì dà bí ẹ̀gbọ̀n òwú-irun"},{"SurahNumber":70,"VerseNumber":10,"Text":"ọ̀rẹ́ ìmùlẹ̀ kan kò sì níí bèèrè ọ̀rẹ́ ìmùlẹ̀ (rẹ̀)"},{"SurahNumber":70,"VerseNumber":11,"Text":"Wọ́n máa rí ara wọn (wọ́n sì máa dára wọn mọ̀). Ẹlẹ́ṣẹ̀ sì máa fẹ́ kí òun fi àwọn ọmọ rẹ̀ ṣèràpadà ẹ̀mí ara rẹ̀ níbi Ìyà ní ọjọ́ yẹn"},{"SurahNumber":70,"VerseNumber":12,"Text":"Ìyàwó rẹ̀ àti arákùnrin rẹ̀"},{"SurahNumber":70,"VerseNumber":13,"Text":"àti àwọn ẹbí rẹ̀ t’ó pa tì, tí àwọn sì ń gbà á sọ́dọ̀ nílé ayé"},{"SurahNumber":70,"VerseNumber":14,"Text":"àti gbogbo ẹni t’ó wà lórí ilẹ̀ ayé pátápátá, (ó máa fẹ́ fi wọ́n ṣèràpadà ẹ̀mí ara rẹ̀ níbi Ìyà). Lẹ́yìn náà, (ó máa fẹ́) kí Allāhu gba òun là (nínú ìyà Iná)"},{"SurahNumber":70,"VerseNumber":15,"Text":"Rárá! Dájúdájú (ó máa wọ) iná Laṭḥọ̄ (iná t’ó ń jò fòfò)"},{"SurahNumber":70,"VerseNumber":16,"Text":"Ó máa bó awọ orí tòró"},{"SurahNumber":70,"VerseNumber":17,"Text":"(Iná) yó máa ké sí ẹni t’ó kẹ̀yìn sí (ìgbágbọ́ òdodo), tí ó sì takété sí i"},{"SurahNumber":70,"VerseNumber":18,"Text":"ó kó (ọrọ̀) jọ, ó sì fi pamọ́ (kò ná an fún ẹ̀sìn)"},{"SurahNumber":70,"VerseNumber":19,"Text":"Dájúdájú ènìyàn, A ṣẹ̀dá rẹ̀ ní aláìlọ́kàn, ọ̀kánjúà"},{"SurahNumber":70,"VerseNumber":20,"Text":"Nígbà tí aburú bá fọwọ́ bà á, ó máa kanra gógó"},{"SurahNumber":70,"VerseNumber":21,"Text":"Nígbà tí ọwọ́ rẹ̀ bá sì tẹ oore, ó máa yahun"},{"SurahNumber":70,"VerseNumber":22,"Text":"Àyàfi àwọn olùkírun"},{"SurahNumber":70,"VerseNumber":23,"Text":"àwọn olùdúnnímọ́ ìrun wọn"},{"SurahNumber":70,"VerseNumber":24,"Text":"àwọn t’ó mọ ojúṣe (wọn) nínú dúkìá wọn"},{"SurahNumber":70,"VerseNumber":25,"Text":"sí alágbe àti ẹni tí A ṣe arísìkí ní èèwọ̀ fún"},{"SurahNumber":70,"VerseNumber":26,"Text":"àwọn t’ó ń gba ọjọ́ ẹ̀san gbọ́ ní òdodo"},{"SurahNumber":70,"VerseNumber":27,"Text":"àwọn t’ó ń páyà ìyà Olúwa wọn"},{"SurahNumber":70,"VerseNumber":28,"Text":"dájúdájú ìyà Olúwa wọn kò ṣeé fàyàbalẹ̀ sí"},{"SurahNumber":70,"VerseNumber":29,"Text":"àwọn t’ó ń ṣọ́ abẹ́ wọn"},{"SurahNumber":70,"VerseNumber":30,"Text":"àyàfi lọ́dọ̀ àwọn ìyàwó wọn tàbí ẹrúbìnrin wọn ni wọn kò ti lè jẹ́ ẹni-èébú"},{"SurahNumber":70,"VerseNumber":31,"Text":"nítorí náà, ẹni kẹ́ni t’ó bá ń wá n̄ǹkan mìíràn lẹ́yìn ìyẹn, àwọn wọ̀nyẹn ni àwọn olùtayọ-ẹnu àlà"},{"SurahNumber":70,"VerseNumber":32,"Text":"àwọn t’ó ń ṣọ́ àgbàfipamọ́ wọn àti àdéhùn wọn"},{"SurahNumber":70,"VerseNumber":33,"Text":"àwọn t’ó ń dúró ti ìjẹ́rìí wọn"},{"SurahNumber":70,"VerseNumber":34,"Text":"àti àwọn t’ó ń ṣọ́ àwọn ìrun wọn"},{"SurahNumber":70,"VerseNumber":35,"Text":"Àwọn wọ̀nyẹn ni alápọ̀n-ọ́nlé nínú àwọn Ọgbà Ìdẹ̀ra"},{"SurahNumber":70,"VerseNumber":36,"Text":"Kí ló mú àwọn tí kò gbàgbọ́ tí ara wọn kò balẹ̀ níwájú rẹ"},{"SurahNumber":70,"VerseNumber":37,"Text":"tí wọ́n sì jókòó ní ìsọ̀rí ìsọ̀rí sí ọwọ́ ọ̀tún àti ọwọ́ òsì (rẹ)"},{"SurahNumber":70,"VerseNumber":38,"Text":"Ṣé ẹnì kọ̀ọ̀kan nínú wọn ń jẹ̀rankàn pé A óò mú òun wọ inú Ọgbà Ìdẹ̀ra ni"},{"SurahNumber":70,"VerseNumber":39,"Text":"Rárá o! Dájúdájú Àwa ṣẹ̀dá wọn láti inú ohun tí wọ́n mọ̀"},{"SurahNumber":70,"VerseNumber":40,"Text":"Nítorí náà, Èmi ń búra pẹ̀lú Olúwa àwọn ibùyọ òòrùn àti àwọn ibùwọ̀ òòrùn , dájúdájú Àwa ni Alágbára"},{"SurahNumber":70,"VerseNumber":41,"Text":"láti lè fi àwọn t’ó dára jù wọ́n lọ pààrọ̀ wọn. Kò sì sí ẹni t’ó lè kó agara bá Wa"},{"SurahNumber":70,"VerseNumber":42,"Text":"Nítorí náà, fi wọ́n sílẹ̀ kí wọ́n máa sọ ìsọkúsọ (wọn), kí wọ́n sì máa ṣeré títí wọn yóò fi pàdé ọjọ́ wọn tí À ń ṣe ní àdéhùn fún wọn"},{"SurahNumber":70,"VerseNumber":43,"Text":"Ọjọ́ tí wọn yóò sáré jáde wéréwéré láti inú àwọn sàréè, wọn yó sì dà bí ẹni pé wọ́n ń yára lọ sídìí ohun àfojúsùn kan"},{"SurahNumber":70,"VerseNumber":44,"Text":"Ojú wọn yóò wálẹ̀. Ìyẹpẹrẹ máa bò wọ́n mọ́lẹ̀. Ọjọ́ yẹn ni èyí tí À ń ṣe ní àdéhùn fún wọn"},{"SurahNumber":71,"VerseNumber":1,"Text":"Dájúdájú Àwa rán (Ànábì) Nūh níṣẹ́ sí ìjọ rẹ̀ pé: \"Ṣèkìlọ̀ fún ìjọ rẹ ṣíwájú kí ìyà ẹlẹ́ta-eléro tó dé bá wọn"},{"SurahNumber":71,"VerseNumber":2,"Text":"Ó sọ pé: \"Ẹ̀yin ìjọ mi, dájúdájú èmi ni olùkìlọ̀ pọ́nńbélé fun yín"},{"SurahNumber":71,"VerseNumber":3,"Text":"pé kí ẹ jọ́sìn fún Allāhu, kí ẹ bẹ̀rù Rẹ̀, kí ẹ sì tẹ̀lé mi"},{"SurahNumber":71,"VerseNumber":4,"Text":"(Allāhu) máa ṣàforíjìn àwọn ẹ̀ṣẹ̀ yín fun yín. Ó sì máa lọ yín lára títí di gbèdéke àkókò kan. Dájúdájú àkókò (ikú tí) Allāhu (kọ mọ́ ẹ̀dá), nígbà tí ó bá dé, wọn kò níí sún un ṣíwájú tí ó bá jẹ́ pé ẹ mọ̀"},{"SurahNumber":71,"VerseNumber":5,"Text":"Ó sọ pé: \"Olúwa mi, dájúdájú èmi pe ìjọ mi ní òru àti ní ọ̀sán"},{"SurahNumber":71,"VerseNumber":6,"Text":"Ìpè mi kò sì ṣe àlékún kan fún wọn àyàfi sísá sẹ́yìn (fún òdodo)"},{"SurahNumber":71,"VerseNumber":7,"Text":"Àti pé ìgbàkígbà tí mo bá pè wọ́n pé kí O lè foríjìn wọ́n, wọ́n ń fi ọmọníka wọn dí etí wọn, wọ́n ń yíṣọ wọn borí, wọ́n ń takú (sórí ẹ̀ṣẹ̀), wọ́n sì ń ṣègbéraga gan-an"},{"SurahNumber":71,"VerseNumber":8,"Text":"Lẹ́yìn náà, dájúdájú èmi pè wọ́n pẹ̀lú ohùn òkè"},{"SurahNumber":71,"VerseNumber":9,"Text":"Lẹ́yìn náà, dájúdájú èmi kéde fún wọn, mo sì tún pè wọ́n ní ìdá kọ́ńkọ́"},{"SurahNumber":71,"VerseNumber":10,"Text":"Mo sì sọ pé, ẹ tọrọ àforíjìn ní ọ̀dọ̀ Olúwa yín, dájúdájú Ó ń jẹ́ Aláforíjìn"},{"SurahNumber":71,"VerseNumber":11,"Text":"Ó máa rọ̀jò fun yín ní òjò púpọ̀"},{"SurahNumber":71,"VerseNumber":12,"Text":"Ó máa fi àwọn dúkìá àti àwọn ọmọkùnrin ràn yín lọ́wọ́. Ó máa ṣe àwọn ọgbà oko fun yín. Ó sì máa ṣe àwọn odò fun yín"},{"SurahNumber":71,"VerseNumber":13,"Text":"Kí ló mu yín tí ẹ kò páyà títóbi Allāhu"},{"SurahNumber":71,"VerseNumber":14,"Text":"Ó sì kúkú ṣẹ̀dá yín láti ìrísí kan sí òmíràn (nínú oyún)"},{"SurahNumber":71,"VerseNumber":15,"Text":"Ṣé ẹ ò rí bí Allāhu ṣe dá àwọn sánmọ̀ méje ní ìpele ìpele ni"},{"SurahNumber":71,"VerseNumber":16,"Text":"Ó sì ṣe òṣùpá ní ìmọ́lẹ̀ sínú wọn. Ó tún ṣe òòrùn ní àtùpà"},{"SurahNumber":71,"VerseNumber":17,"Text":"Allāhu mu yín jáde láti ara erùpẹ̀ ilẹ̀"},{"SurahNumber":71,"VerseNumber":18,"Text":"Lẹ́yìn náà, Ó máa da yín padà sínú rẹ̀. Ó sì máa mu yín jáde tààrà"},{"SurahNumber":71,"VerseNumber":19,"Text":"Allāhu ṣe ilẹ̀ fun yín ní ìtẹ́"},{"SurahNumber":71,"VerseNumber":20,"Text":"nítorí kí ẹ lè tọ àwọn ojú ọ̀nà fífẹ̀ gbẹ̀gẹ̀dẹ̀ lórí rẹ̀"},{"SurahNumber":71,"VerseNumber":21,"Text":"(Ànábì) Nūh sọ pé: \"Olúwa mi, dájúdájú wọ́n yapa mi. Wọ́n sì tẹ̀lé ẹni tí dúkìá rẹ̀ àti ọmọ rẹ̀ kò ṣe àlékún kan fún bí kò ṣe òfò"},{"SurahNumber":71,"VerseNumber":22,"Text":"Wọ́n sì déte ní ète t’ó tóbi"},{"SurahNumber":71,"VerseNumber":23,"Text":"Wọ́n sì wí pé: \"Ẹ má ṣe fi àwọn òrìṣà yín sílẹ̀. Ẹ má ṣe fi òrìṣà Wadd, Suwā‘u, Yẹgūth, Yẹ‘ūƙ àti Nasr sílẹ̀"},{"SurahNumber":71,"VerseNumber":24,"Text":"Dájúdájú wọ́n ti kó ọ̀pọ̀lọ́pọ̀ ṣìnà. (Olúwa mi) má ṣe jẹ́ kí àwọn alábòsí lékún ní kiní kan bí kò ṣe ìṣìnà"},{"SurahNumber":71,"VerseNumber":25,"Text":"Nítorí ẹ̀ṣẹ̀ wọn, wọ́n tẹ̀ wọ́n rì sínú omi. Wọ́n sì máa fi wọ́n sínú Iná. Wọn kò sì níí rí àwọn alárànṣe fún wọn lẹ́yìn Allāhu"},{"SurahNumber":71,"VerseNumber":26,"Text":"(Ànábì) Nūh tún sọ pé: \"Olúwa mi, má ṣe fi ẹnì kan kan nínú àwọn aláìgbàgbọ́ sílẹ̀ lórí ilẹ̀"},{"SurahNumber":71,"VerseNumber":27,"Text":"Dájúdájú tí Ìwọ bá fi wọ́n sílẹ̀, wọn yóò kó ìṣìnà bá àwọn ẹrú Rẹ. Wọn kò sì níí bí ọmọ kan àfi ẹni burúkú, aláìgbàgbọ́"},{"SurahNumber":71,"VerseNumber":28,"Text":"Olúwa mi foríjìn èmi, àwọn òbí mi méjèèjì àti ẹni t’ó bá wọ inú ilé mi (tí ó jẹ́) onígbàgbọ́ òdodo àti àwọn onígbàgbọ́ òdodo lọ́kùnrin àti onígbàgbọ́ òdodo lóbìnrin. Má sì ṣàlékún kan fún àwọn alábòsí àfi ìparun"},{"SurahNumber":72,"VerseNumber":1,"Text":"Sọ pé: \"Wọ́n fi ìmísí ránṣẹ́ sí mi pé dájúdájú ìjọ kan nínú àwọn àlùjànnú tẹ́tí (sí al-Ƙur’ān).\" Wọ́n sì sọ pé: \"Dájúdájú àwa gbọ́ al-Ƙur’ān ìyanu"},{"SurahNumber":72,"VerseNumber":2,"Text":"Ó ń ṣètọ́sọ́nà síbi ìmọ̀nà. Nítorí náà, a gbà á gbọ́. Àwa kò sì níí fi ẹnì kan kan ṣe akẹgbẹ́ fún Olúwa wa"},{"SurahNumber":72,"VerseNumber":3,"Text":"Àti pé dájúdájú títóbi Olúwa wa ga. Kò fi ẹnì kan kan ṣe aya àti ọmọ"},{"SurahNumber":72,"VerseNumber":4,"Text":"Dájúdájú òmùgọ̀ nínú wa máa ń sọ ìsọkúsọ nípa Allāhu"},{"SurahNumber":72,"VerseNumber":5,"Text":"Dájúdájú àwa sì ń rò pé ènìyàn àti àlùjànnú kò níí pa irọ́ mọ́ Allāhu ni"},{"SurahNumber":72,"VerseNumber":6,"Text":"Àti pé dájúdájú àwọn ọkùnrin kan nínú ènìyàn máa ń fi àwọn ọkùnrin kan nínú àwọn àlùjànnú wá ààbò. Àwọn àlùjànnú sì ṣe àlékún aburú fún wọn"},{"SurahNumber":72,"VerseNumber":7,"Text":"Dájúdájú àwọn àlùjànnú lérò gẹ́gẹ́ bí ẹ̀yin ènìyàn náà ṣe lérò pé Allāhu kò níí gbé ẹnì kan kan dìde (lẹ́yìn ikú)"},{"SurahNumber":72,"VerseNumber":8,"Text":"Dájúdájú àwa wá (ọ̀rọ̀ àyọ́gbọ́) wá sí sánmọ̀, a sì bá a tí ó ti kún fún àwọn ẹ̀ṣọ́ t’ó lágbára àti àwọn ògúnná"},{"SurahNumber":72,"VerseNumber":9,"Text":"Dájúdájú àwa máa ń jókòó síbẹ̀ ní àwọn ibùdó kan fún gbígbọ́ ọ̀rọ̀. Ṣùgbọ́n ẹni t’ó bá jọ́rọ̀ gbọ́ lásìkò yìí, ó máa rí ògúnná t’ó ti lúgọ dè é"},{"SurahNumber":72,"VerseNumber":10,"Text":"Dájúdájú àwa kò sì mọ̀ bóyá aburú ni wọ́n gbà lérò pẹ̀lú àwọn t’ó wà lórí ilẹ̀ tàbí Olúwa wọn gbèrò ìmọ̀nà fún wọn"},{"SurahNumber":72,"VerseNumber":11,"Text":"Dájúdájú àwọn ẹni rere wà nínú wa. Àwọn mìíràn yàtọ̀ sí ìyẹn tún wà nínú wa. A wà lójú ọ̀nà (ẹ̀sìn) ọ̀tọ̀ọ̀tọ̀"},{"SurahNumber":72,"VerseNumber":12,"Text":"Dájúdájú àwa mọ àmọ̀dájú pé àwa kò lè mórí bọ́ mọ́ Allāhu lọ́wọ́ lórí ilẹ̀. Àwa kò sì lè sá mọ́ Ọn lọ́wọ́"},{"SurahNumber":72,"VerseNumber":13,"Text":"Dájúdájú nígbà tí a gbọ́ nípa ìmọ̀nà (láti inú al-Ƙur’ān), a gbà á gbọ́. Nítorí náà, ẹnikẹ́ni tí ó bá gba Olúwa rẹ̀ gbọ́, kí ó má bẹ̀rù àdínkù (ẹ̀san rere) àti (àlékún) aburú"},{"SurahNumber":72,"VerseNumber":14,"Text":"Dájúdájú àwọn mùsùlùmí wà nínú wa. Àwọn arúfin náà wà nínú wa. Nítorí náà, ẹnikẹ́ni tí ó bá ṣe ’Islām, àwọn wọ̀nyẹn ni wọ́n ṣe àwárí ìmọ̀nà"},{"SurahNumber":72,"VerseNumber":15,"Text":"Ní ti àwọn arúfin, àwọn ni wọ́n máa jẹ́ igi ìkoná fún iná Jahanamọ.”"},{"SurahNumber":72,"VerseNumber":16,"Text":"Àti pé tí ó bá jẹ́ pé wọ́n dúró ṣinṣin lójú ọ̀nà (’Islām) ni, dájúdájú Àwa ìbá fún wọn ní omi púpọ̀ mu"},{"SurahNumber":72,"VerseNumber":17,"Text":"Nítorí kí Á lè fi dán wọn wò ni. Ẹnikẹ́ni tí ó bá gbúnrí kúrò níbi ìrántí Olúwa rẹ̀, Ó máa mú un wọ inú ìyà ìnira"},{"SurahNumber":72,"VerseNumber":18,"Text":"Dájúdájú àwọn mọ́sálásí ń jẹ́ ti Allāhu. Nítorí náà, ẹ ò gbọ́dọ̀ fi pe ẹnì kan pẹ̀lú Allāhu"},{"SurahNumber":72,"VerseNumber":19,"Text":"Dájúdájú nígbà tí ẹrúsìn Allāhu dìde dúró t’ó ń pe Allāhu, àwọn àlùjànnú fẹ́ẹ̀ máa dìfún-ùn-ùnfún lọ́dọ̀ rẹ̀ (láti tẹ́tí sí al-Ƙur’ān)"},{"SurahNumber":72,"VerseNumber":20,"Text":"Sọ pé: \"Olúwa mi ni mò ń pè. Àti pé èmi kò níí sọ ẹnì kan kan di akẹgbẹ́ fún Un"},{"SurahNumber":72,"VerseNumber":21,"Text":"Sọ pé: \"Dájúdájú èmi kò ní ìkápá lórí ìnira àti ìmọ̀nà fun yín"},{"SurahNumber":72,"VerseNumber":22,"Text":"Sọ pé: \"Dájúdájú èmi, kò sí ẹnì kan t’ó lè gbà mí là lọ́dọ̀ Allāhu. Èmi kò sì rí ibùsásí kan lẹ́yìn Rẹ̀"},{"SurahNumber":72,"VerseNumber":23,"Text":"Àfi (kí n̄g ṣe) ìkédé (t’ó wá) láti ọ̀dọ̀ Allāhu àti àwọn iṣẹ́ Rẹ̀ (t’Ó fi rán mi). Ẹnikẹ́ni t’ó bá yapa Allāhu àti Òjíṣẹ́ Rẹ̀, dájúdájú iná Jahanamọ ń bẹ fún un. Olùṣegbére ni wọ́n nínú rẹ̀ títí láéláé"},{"SurahNumber":72,"VerseNumber":24,"Text":"(Aláìgbàgbọ́ kò níí yé ṣàì gbàgbọ́) títí di ìgbà tí wọ́n yóò fi rí ohun tí À ń ṣe ní àdéhùn fún wọn. Nígbà náà, wọn yóò mọ ta ni ó lẹ jùlọ ní alárànṣe, tí ó sì kéré jùlọ ní òǹkà"},{"SurahNumber":72,"VerseNumber":25,"Text":"Sọ pé: \"Èmi kò mọ̀ bóyá ohun tí Wọ́n ń ṣe ní àdéhùn fun yín ti súnmọ́ tàbí Olúwa mi yóò fún un ní àkókò (t’ó jìnnà)"},{"SurahNumber":72,"VerseNumber":26,"Text":"Onímọ̀-ìkọ̀kọ̀, kò sì fi (ìmọ̀) ìkọ̀kọ̀ Rẹ̀ han ẹnì kan"},{"SurahNumber":72,"VerseNumber":27,"Text":"àyàfi ẹni tí Ó ṣàlẹ́ṣà t’ó jẹ́ Òjísẹ́. Dájúdájú Ó ń mú ẹ̀ṣọ́ kan rìn níwájú Òjíṣẹ́ náà àti lẹ́yìn rẹ̀"},{"SurahNumber":72,"VerseNumber":28,"Text":"nítorí kí Ó lè ṣàfi hàn pé wọ́n ti jẹ́ àwọn iṣẹ́ Olúwa wọn. Àti pé Allāhu fi ìmọ̀ rọkiri ká ohun tí ń bẹ lọ́dọ̀ wọn. Ó sì ṣọ́ òǹkà gbogbo n̄ǹkan"},{"SurahNumber":73,"VerseNumber":1,"Text":"Ìwọ olùdaṣọbora"},{"SurahNumber":73,"VerseNumber":2,"Text":"Dìde (kírun) ní òru àyàfi fún ìgbà díẹ̀"},{"SurahNumber":73,"VerseNumber":3,"Text":"Lo ìlàjì rẹ̀ tàbí dín díẹ̀ kù nínú rẹ̀"},{"SurahNumber":73,"VerseNumber":4,"Text":"Tàbí fi kún un. Kí o sì ké al-Ƙur’ān ní pẹ̀lẹ́pẹ̀lẹ́"},{"SurahNumber":73,"VerseNumber":5,"Text":"Dájúdájú Àwa máa gbé ọ̀rọ̀ t’ó lágbára fún ọ"},{"SurahNumber":73,"VerseNumber":6,"Text":"Dájúdájú ìdìde kírun lóru, ó wọnú ọkàn jùlọ, ó sì dára jùlọ fún kíké (al-Ƙur’ān)"},{"SurahNumber":73,"VerseNumber":7,"Text":"Dájúdájú iṣẹ́ púpọ̀ wà fún ọ ní ọ̀sán"},{"SurahNumber":73,"VerseNumber":8,"Text":"Rántí orúkọ Olúwa rẹ. Kí o sì da ọkàn kọ Ọ́ pátápátá"},{"SurahNumber":73,"VerseNumber":9,"Text":"Olúwa ibùyọ òòrùn àti ibùwọ̀ òòrùn, kò sí ọlọ́hun tí ìjọ́sìn tọ́ sí àfi Òun. Nítorí náà, mú Un ní Aláfẹ̀yìntì"},{"SurahNumber":73,"VerseNumber":10,"Text":"Kí o sì ṣe sùúrù lórí ohun tí wọ́n ń wí. Pa wọ́n tì ní ìpatì t’ó rẹwà"},{"SurahNumber":73,"VerseNumber":11,"Text":"Fi Mí dá àwọn olùpe-òdodo-nírọ́, àwọn ọlọ́rọ̀. Kí o sì lọ́ra fún wọn fún ìgbà díẹ̀"},{"SurahNumber":73,"VerseNumber":12,"Text":"Dájúdájú ṣẹ́kẹ́ṣẹkẹ̀ àti Iná Jẹhīm ń bẹ lọ́dọ̀ Wa"},{"SurahNumber":73,"VerseNumber":13,"Text":"Oúnjẹ háfunháfun àti ìyà ẹlẹ́ta-eléro (tún wà fún wọn)"},{"SurahNumber":73,"VerseNumber":14,"Text":"Ní ọjọ́ tí ilẹ̀ àti àwọn àpáta yóò máa mì tìtì pẹ̀lú ohùn igbe líle. Àwọn àpáta sì máa di yanrìn tí wọ́n kójọ tí wọ́n túká"},{"SurahNumber":73,"VerseNumber":15,"Text":"Dájúdájú Àwa rán Òjíṣẹ́ kan níṣẹ́ si yín (tí ó jẹ́) olùjẹ́rìí lórí yín gẹ́gẹ́ bí A ṣe rán Òjíṣẹ́ kan níṣẹ́ sí Fir‘aon"},{"SurahNumber":73,"VerseNumber":16,"Text":"Ṣùgbọ́n Fir‘aon yapa Òjíṣẹ́ náà. A sì gbá a mú ní ìgbámú líle"},{"SurahNumber":73,"VerseNumber":17,"Text":"Tí ẹ̀yin bá ṣàì gbàgbọ́, báwo ni ẹ̀yin yóò ṣe bẹ̀rù ọjọ́ kan t’ó máa mú àwọn ọmọdé hewú"},{"SurahNumber":73,"VerseNumber":18,"Text":"Sánmọ̀ sì máa fàya pẹ́rẹpẹ̀rẹ nínú rẹ̀. Àdéhùn Rẹ̀ jẹ́ ohun tí ó máa ṣẹ"},{"SurahNumber":73,"VerseNumber":19,"Text":"Dájúdájú èyí ni ìrántí. Nítorí náà, ẹni tí ó bá fẹ́ kí ó mú ojú ọ̀nà kan tọ̀ dé ọ̀dọ̀ Olúwa rẹ̀"},{"SurahNumber":73,"VerseNumber":20,"Text":"Dájúdájú Olúwa rẹ mọ̀ pé dájúdájú ìwọ ń dìde kírun fún ohun t’ó kéré sí ìlàta méjì òru tàbí ìlàjì rẹ̀ tàbí ìlàta rẹ̀. Igun kan nínú àwọn t’ó wà pẹ̀lú rẹ (náà ń ṣe bẹ́ẹ̀). Allāhu l’Ó ń ṣòdíwọ̀n òru àti ọ̀sán. Ó sì mọ̀ pé ẹ kò lè ṣọ́ ọ. Nítorí náà, Ó ti dá a padà sí fífúyẹ́ fun yín. Nítorí náà, ẹ ké ohun tí ó bá rọrùn (fun yín) nínú al-Ƙur’ān. Ó mọ̀ pé àwọn aláìsàn yóò wà nínú yín. Àwọn mìíràn sì ń rìrìn àjò lórí-ilẹ̀, tí wọ́n ń wá nínú oore Allāhu. Àwọn mìíràn sì ń jagun fún ẹ̀sìn Allāhu. Nítorí náà, ẹ ké ohun tí ó bá rọrùn (fun yín) nínú rẹ̀. Ẹ kírun (ọ̀ran-an-yàn). Ẹ yọ Zakāh. Kí ẹ sì yá Allāhu ní dúkìá t’ó dára. Ohunkóhun tí ẹ bá tì síwájú fún ẹ̀mí ara yín nínú ohun rere, ẹ̀yin yóò bá a lọ́dọ̀ Allāhu ní ohun rere àti ní ohun tí ó tóbi jùlọ ní ẹ̀san. Ẹ tọrọ àforíjìn lọ́dọ̀ Allāhu. Dájúdájú Allāhu ni Aláforíjìn, Àṣàkẹ́-ọ̀run"},{"SurahNumber":74,"VerseNumber":1,"Text":"Ìwọ olùdaṣọbora"},{"SurahNumber":74,"VerseNumber":2,"Text":"Dìde kí o ṣèkìlọ̀"},{"SurahNumber":74,"VerseNumber":3,"Text":"Olúwa rẹ sì ni kí o gbé títóbi fún"},{"SurahNumber":74,"VerseNumber":4,"Text":"Aṣọ rẹ ni kí o fọ̀ mọ́"},{"SurahNumber":74,"VerseNumber":5,"Text":"Òrìṣà ni kí o jìnnà sí"},{"SurahNumber":74,"VerseNumber":6,"Text":"Má ṣe tọrẹ nítorí kí o lè rí púpọ̀ gbà"},{"SurahNumber":74,"VerseNumber":7,"Text":"Olúwa rẹ ni kí o ṣe sùúrù fún"},{"SurahNumber":74,"VerseNumber":8,"Text":"Nígbà tí wọ́n bá fọn fèrè oníwo fún àjíǹde"},{"SurahNumber":74,"VerseNumber":9,"Text":"ìyẹn, ní ọjọ́ yẹn, ni ọjọ́ ìnira"},{"SurahNumber":74,"VerseNumber":10,"Text":"tí kò níí rọrùn fún àwọn aláìgbàgbọ́"},{"SurahNumber":74,"VerseNumber":11,"Text":"Fi Mí dá ẹni tí Mo dá ní òun nìkan"},{"SurahNumber":74,"VerseNumber":12,"Text":"Mo sì fún un ní ọ̀pọ̀lọ́pọ̀ dúkìá"},{"SurahNumber":74,"VerseNumber":13,"Text":"àti àwọn ọmọkúnrin t’ó ń bẹ pẹ̀lú rẹ̀"},{"SurahNumber":74,"VerseNumber":14,"Text":"Mo sì ṣe ayé nírọ̀rùn fún un gan-an"},{"SurahNumber":74,"VerseNumber":15,"Text":"Lẹ́yìn náà, ó tún ń jẹ̀rankàn pé kí N̄g ṣe àlékún"},{"SurahNumber":74,"VerseNumber":16,"Text":"Rárá o! Dájúdájú ó jẹ́ alátakò sí àwọn āyah Wa"},{"SurahNumber":74,"VerseNumber":17,"Text":"Èmi yóò la ìyà pọ́nkèpọ́nkè bọ̀ ọ́ lọ́rùn (nínú Iná)"},{"SurahNumber":74,"VerseNumber":18,"Text":"Dájúdájú ó ronú (lódì nípa al-Ƙur’ān). Ó sì pinnu (ọ̀rọ̀ kan nínú ẹ̀mí rẹ̀)"},{"SurahNumber":74,"VerseNumber":19,"Text":"Wọ́n sì ṣẹ́bi lé e nípa bí ó ṣe pinnu"},{"SurahNumber":74,"VerseNumber":20,"Text":"Lẹ́yìn náà, Wọ́n tún ṣẹ́bi lé e nípa bí ó ṣe pinnu"},{"SurahNumber":74,"VerseNumber":21,"Text":"Lẹ́yìn náà, ó wò sùn"},{"SurahNumber":74,"VerseNumber":22,"Text":"Lẹ́yìn náà, ó fajú ro, ó sì dijú mágbárí"},{"SurahNumber":74,"VerseNumber":23,"Text":"Lẹ́yìn náà, ó pẹ̀yìn dà, ó sì ṣègbéraga"},{"SurahNumber":74,"VerseNumber":24,"Text":"Ó sì wí pé: \"Kí ni èyí bí kò ṣe idán àtọwọ́dọ́wọ́"},{"SurahNumber":74,"VerseNumber":25,"Text":"Kí ni èyí bí kò ṣe ọ̀rọ̀ abara"},{"SurahNumber":74,"VerseNumber":26,"Text":"Èmi yóò fi sínú iná Saƙọr"},{"SurahNumber":74,"VerseNumber":27,"Text":"Kí l’ó mú ọ mọ ohun t’ó ń jẹ́ iná Saƙọr"},{"SurahNumber":74,"VerseNumber":28,"Text":"(Saƙọr) kò níí ṣẹ́ ẹ kù, kò sì níí pa á tì"},{"SurahNumber":74,"VerseNumber":29,"Text":"Ó máa jó awọ ara di dúdú"},{"SurahNumber":74,"VerseNumber":30,"Text":"(Àwọn mọlāika) mọ́kàndínlógún ni ẹ̀ṣọ́ rẹ̀"},{"SurahNumber":74,"VerseNumber":31,"Text":"Àwa kò ṣe ẹnì kan ní ẹ̀ṣọ́ Iná àfi àwọn mọlāika. Àwa kò sì ṣe òǹkà wọn (bẹ́ẹ̀) bí kò ṣe (nítorí kí ó lè jẹ́) àdánwò fún àwọn t’ó ṣàì gbàgbọ́, àti nítorí kí àwọn tí A fún ní Tírà lè ní àmọ̀dájú àti nítorí kí àwọn tí wọ́n gbàgbọ́ ní òdodo lè lékún ní ìgbàgbọ́ òdodo. (Ó rí bẹ́ẹ̀) nítorí kí àwọn tí A fún ní Tírà àti àwọn onígbàgbọ́ òdodo má baà ṣeyèméjì àti nítorí kí àwọn tí àrùn wà nínú ọkàn wọn àti àwọn aláìgbàgbọ́ lè wí pé: \"Kí ni Allāhu gbà lérò pẹ̀lú àpèjúwe yìí?\" Báyẹn ni Allāhu ṣe ń ṣi ẹni tí Ó bá fẹ́ lọ́nà, Ó sì ń tọ́ ẹni tí Ó bá fẹ́ sọ́nà. Kò sì sí ẹni tí ó mọ àwọn ọmọ ogun Olúwa rẹ̀ àfi Òun náà. (Iná Saƙọr) kò sì jẹ́ kiní kan bí kò ṣe ìrántí fún abara"},{"SurahNumber":74,"VerseNumber":32,"Text":"Ẹ gbọ́! Allāhu búra pẹ̀lú òṣùpá"},{"SurahNumber":74,"VerseNumber":33,"Text":"Ó tún búra pẹ̀lú alẹ́ nígbà tí ó bá lọ"},{"SurahNumber":74,"VerseNumber":34,"Text":"Ó tún búra pẹ̀lú òwúrọ̀ nígbà tí ojúmọ́ bá mọ́"},{"SurahNumber":74,"VerseNumber":35,"Text":"Dájúdájú (iná Saƙọr) ni ọ̀kan nínú (àwọn àdánwò) t’ó tóbi"},{"SurahNumber":74,"VerseNumber":36,"Text":"(Ó jẹ́) ìkìlọ̀ fún abara"},{"SurahNumber":74,"VerseNumber":37,"Text":"Fún ẹni tí ó bá fẹ́ nínú yín láti tẹ̀ síwájú tàbí láti fà sẹ́yìn"},{"SurahNumber":74,"VerseNumber":38,"Text":"Ẹ̀mí kọ̀ọ̀kan ni onídùúró fún ohun t’ó ṣe níṣẹ́"},{"SurahNumber":74,"VerseNumber":39,"Text":"Àyàfi àwọn èrò ọwọ́ ọ̀tún"},{"SurahNumber":74,"VerseNumber":40,"Text":"Wọn yóò máa bira wọn léèrè ọ̀rọ̀ nínú àwọn Ọgbà Ìdẹ̀ra"},{"SurahNumber":74,"VerseNumber":41,"Text":"nípa àwọn ẹlẹ́ṣẹ̀ pé"},{"SurahNumber":74,"VerseNumber":42,"Text":"Kí ni ó mu yín wọ inú iná Saƙọr"},{"SurahNumber":74,"VerseNumber":43,"Text":"Wọn yóò wí pé: \"Àwa kò sí nínú àwọn olùkírun ni"},{"SurahNumber":74,"VerseNumber":44,"Text":"Àwa kò sì sí nínú àwọn t’ó ń bọ́ àwọn mẹ̀kúnnù"},{"SurahNumber":74,"VerseNumber":45,"Text":"Àwa sì máa ń sọ ìsọkúsọ pẹ̀lú àwọn onísọkúsọ"},{"SurahNumber":74,"VerseNumber":46,"Text":"Àti pé àwa máa ń pe Ọjọ́ ẹ̀san nírọ́"},{"SurahNumber":74,"VerseNumber":47,"Text":"títí ikú fi dé bá wa"},{"SurahNumber":74,"VerseNumber":48,"Text":"Ìpẹ̀ àwọn olùṣìpẹ̀ kò sì níí ṣe wọ́n ní àǹfààní"},{"SurahNumber":74,"VerseNumber":49,"Text":"Kí ló mú wọn ná tí wọ́n ń gbúnrí kúrò níbi ìrántí"},{"SurahNumber":74,"VerseNumber":50,"Text":"bí ẹni pé àwọn ni kẹ́tẹ́kẹ́tẹ́ t’ó ń sá lọ"},{"SurahNumber":74,"VerseNumber":51,"Text":"t’ó sá fún kìnìhún"},{"SurahNumber":74,"VerseNumber":52,"Text":"Rárá, ńṣe ni ẹnìkọ̀ọ̀kan nínú wọn ń fẹ́ kí Á fún òun náà ní Tírà tí ó máa ṣeé tẹ́ han àwọn ènìyàn (bíi ti al-Ƙur’ān)"},{"SurahNumber":74,"VerseNumber":53,"Text":"Rárá. Wọn kò páyà ọ̀run ni"},{"SurahNumber":74,"VerseNumber":54,"Text":"Ẹ gbọ́! Dájúdájú al-Ƙur’ān ni ìrántí"},{"SurahNumber":74,"VerseNumber":55,"Text":"Nítorí náà, ẹni tí ó bá fẹ́ kó rántí rẹ̀"},{"SurahNumber":74,"VerseNumber":56,"Text":"Wọn kò sì níí rántí (al-Ƙur’ān) àfi tí Allāhu bá fẹ́. (Allāhu) Òun l’a gbọ́dọ̀ bẹ̀rù. Òun l’ó sì làforíjìn"},{"SurahNumber":75,"VerseNumber":1,"Text":"Èmi (Allāhu) ń búra pẹ̀lú Ọjọ́ Àjíǹde"},{"SurahNumber":75,"VerseNumber":2,"Text":"Mo tún ń búra pẹ̀lú ẹ̀mí t’ó máa dára rẹ̀ lẹ́bi"},{"SurahNumber":75,"VerseNumber":3,"Text":"Ṣé ènìyàn lérò pé A ò níí kó àwọn eegun rẹ̀ jọ ni"},{"SurahNumber":75,"VerseNumber":4,"Text":"Rárá o. A lágbára láti to eegun ọmọníka rẹ̀ dọ́gba"},{"SurahNumber":75,"VerseNumber":5,"Text":"Ṣùgbọ́n ènìyàn gbèrò láti pe (Ọjọ́ Àjíǹde) t’ó ń bẹ níwájú rẹ̀ nírọ́"},{"SurahNumber":75,"VerseNumber":6,"Text":"Ó ń bèèrè pé: \"Ìgbà wo ni Ọjọ́ Àjíǹde"},{"SurahNumber":75,"VerseNumber":7,"Text":"Nígbà tí ojú bá kọ mọ̀nà"},{"SurahNumber":75,"VerseNumber":8,"Text":"àti (nígbà) tí òṣùpá bá wọ̀ọ̀kùn"},{"SurahNumber":75,"VerseNumber":9,"Text":"àti (nígbà) tí A bá pa òòrùn àti òṣùpá pọ̀ mọ́ra wọn"},{"SurahNumber":75,"VerseNumber":10,"Text":"ènìyàn yóò wí ní ọjọ́ yẹn pé: \"Níbo ni ibùsásí wà"},{"SurahNumber":75,"VerseNumber":11,"Text":"Rárá, kò sí ibùsásí"},{"SurahNumber":75,"VerseNumber":12,"Text":"Ọ̀dọ̀ Olúwa rẹ ni ibùdúró ní ọjọ́ yẹn"},{"SurahNumber":75,"VerseNumber":13,"Text":"Wọ́n máa fún ènìyàn ní ìró ní ọjọ́ yẹn nípa ohun t’ó tì síwájú (nínú iṣẹ́ rẹ̀) àti ohun t’ó fi kẹ́yìn (nínú orípa iṣẹ́ rẹ̀)"},{"SurahNumber":75,"VerseNumber":14,"Text":"Ṣebí ènìyàn dá ara rẹ̀ mọ̀"},{"SurahNumber":75,"VerseNumber":15,"Text":"ìbáà mú àwọn àwáwí rẹ̀ wá"},{"SurahNumber":75,"VerseNumber":16,"Text":"Má ṣe gbé ahọ́n rẹ sí ìmísí láti kánjú ké e"},{"SurahNumber":75,"VerseNumber":17,"Text":"Dájúdájú Àwa l’A máa ṣe ìkójọ rẹ̀ (sínú ọkàn rẹ) àti kíké rẹ̀"},{"SurahNumber":75,"VerseNumber":18,"Text":"Nígbà tí A bá ń ké e (fún ọ), kí o sì máa tẹ̀lé kíké rẹ̀"},{"SurahNumber":75,"VerseNumber":19,"Text":"Lẹ́yìn náà, dájúdájú Àwa l’A máa ṣe àlàyé rẹ̀ fún ọ"},{"SurahNumber":75,"VerseNumber":20,"Text":"Ẹ gbọ́! Ńṣe l’ẹ nífẹ̀ẹ́ ayé"},{"SurahNumber":75,"VerseNumber":21,"Text":"Ẹ sì ń pa ọ̀run tì"},{"SurahNumber":75,"VerseNumber":22,"Text":"Àwọn ojú kan ní ọjọ́ yẹn yóò tutù (fún ìdùnnú)"},{"SurahNumber":75,"VerseNumber":23,"Text":"Olúwa wọn ni wọn yóò máa wò"},{"SurahNumber":75,"VerseNumber":24,"Text":"Àwọn ojú kan ní ọjọ́ yẹn sì máa bàjẹ́"},{"SurahNumber":75,"VerseNumber":25,"Text":"(Ojú náà) yóò mọ̀ dájú pé Wọ́n máa fi aburú kan òhun"},{"SurahNumber":75,"VerseNumber":26,"Text":"Ẹ gbọ́! Nígbà tí ẹ̀mí bá dé gògòńgò"},{"SurahNumber":75,"VerseNumber":27,"Text":"A sì máa sọ pé: \"Ǹjẹ́ ọlọ́fọ̀ pípè kan wà bí (tí ó máa gbà á sílẹ̀ lọ́wọ́ ikú)"},{"SurahNumber":75,"VerseNumber":28,"Text":"Ó sì máa dá a lójú pé dájúdájú ìpínyà ayé ti dé"},{"SurahNumber":75,"VerseNumber":29,"Text":"Ojúgun yó sì lọ́mọ́ ojúgun"},{"SurahNumber":75,"VerseNumber":30,"Text":"Ọ̀dọ̀ Olúwa rẹ sì ni wíwa ẹ̀dá lọ ní ọjọ́ yẹn"},{"SurahNumber":75,"VerseNumber":31,"Text":"Kò kúkú gba òdodo gbọ́, kò sì kírun"},{"SurahNumber":75,"VerseNumber":32,"Text":"Ṣùgbọ́n ó pe òdodo nírọ́. Ó sì kẹ̀yìn sí i"},{"SurahNumber":75,"VerseNumber":33,"Text":"Lẹ́yìn náà, ó lọ sí ọ̀dọ̀ àwọn ènìyàn rẹ̀, ó sì ń ṣe fáàrí"},{"SurahNumber":75,"VerseNumber":34,"Text":"Ègbé ni fún ọ, ègbé ni sẹ́"},{"SurahNumber":75,"VerseNumber":35,"Text":"Lẹ́yìn náà, ègbé ni fún ọ, ègbé sì sẹ́"},{"SurahNumber":75,"VerseNumber":36,"Text":"Ṣé ènìyàn lérò pé A máa fi òun sílẹ̀ lásán ni"},{"SurahNumber":75,"VerseNumber":37,"Text":"Ṣé kò ti jẹ́ àtọ̀ mọnī tí wọ́n dà jáde sínú àpòlùkẹ́ ni"},{"SurahNumber":75,"VerseNumber":38,"Text":"Lẹ́yìn náà, ó di ẹ̀jẹ̀ dídì. (Allāhu) sì ṣẹ̀dá (rẹ̀). Ó sì ṣe é t’ó dọ́gba jálẹ̀ léèyàn"},{"SurahNumber":75,"VerseNumber":39,"Text":"(Allāhu) sì ṣe ìran méjì jáde láti inú rẹ̀, akọ àti abo"},{"SurahNumber":75,"VerseNumber":40,"Text":"Ǹjẹ́ Ẹni tí Ó ṣe ìyẹn kò níí ní agbára láti jí àwọn òkú dìde bí"},{"SurahNumber":76,"VerseNumber":1,"Text":"Ṣebí àkókò kan nínú ìgbà ti ré kọjá lórí ènìyàn tí (ènìyàn) kò jẹ́ kiní kan tí wọ́n ń dárúkọ"},{"SurahNumber":76,"VerseNumber":2,"Text":"Dájúdájú Àwa ṣẹ̀dá ènìyàn láti ara àtọ̀ t’ó ròpọ̀ mọ́ra wọn (láti ara ọkùnrin àti obìnrin), kí Á lè dán an wò. A sì ṣe é ní olùgbọ́, olùríran"},{"SurahNumber":76,"VerseNumber":3,"Text":"Dájúdájú A fi ọ̀nà mọ̀ ọ́n; Ó lè jẹ́ olùdúpẹ́, ó sì lè jẹ́ aláìmoore"},{"SurahNumber":76,"VerseNumber":4,"Text":"Dájúdájú Àwa pèsè àwọn ẹ̀wọ̀n, àjàgà àti Iná sílẹ̀ de àwọn aláìgbàgbọ́"},{"SurahNumber":76,"VerseNumber":5,"Text":"Dájúdájú àwọn ẹni rere, wọn yóò máa mu omi kan nínú ife. Ohun tí A pòpọ̀ mọ́ (omi náà) ni káfúrà"},{"SurahNumber":76,"VerseNumber":6,"Text":"Omi ìṣẹ́lẹ̀rú kan ni, tí àwọn ẹrúsìn Allāhu yóò máa mu, tí wọn yó sì máa mú un ṣàn jáde dáadáa (sí ibi tí wọ́n bá fẹ́)"},{"SurahNumber":76,"VerseNumber":7,"Text":"Wọ́n ń mú ẹ̀jẹ́ wọn ṣẹ. Wọ́n sì ń páyà ọjọ́ kan, tí aburú rẹ̀ jẹ́ ohun tí ó máa fọ́nká gan-an"},{"SurahNumber":76,"VerseNumber":8,"Text":"Tòhun ti bí wọ́n ṣe ní ìfẹ́ sí (ọrọ̀ tó), wọ́n ń fún mẹ̀kúnnù, ọmọ òrukàn àti ẹrú ní oúnjẹ jẹ"},{"SurahNumber":76,"VerseNumber":9,"Text":"(Wọ́n sì ń sọ pé:) \"Nítorí Ojú rere Allāhu (nìkan) l’a fi ń fun yín ní oúnjẹ; àwa kò sì gbèrò ẹ̀san tàbí ìdúpẹ́ kan láti ọ̀dọ̀ yín"},{"SurahNumber":76,"VerseNumber":10,"Text":"Dájúdájú àwa ń páyà ní ọ̀dọ̀ Olúwa wa ọjọ́ kan tí (ẹ̀dá yóò) fajú ro kókó"},{"SurahNumber":76,"VerseNumber":11,"Text":"Nítorí náà, Allāhu yóò ṣọ́ wọn níbi aburú ọjọ́ yẹn. Ó sì máa fún wọn ni ìtutù ojú àti ìdùnnú"},{"SurahNumber":76,"VerseNumber":12,"Text":"Ó sì máa san wọ́n ní ẹ̀san Ọgbà Ìdẹ̀ra àti aṣọ àlárì nítorí pé wọ́n ṣe sùúrù"},{"SurahNumber":76,"VerseNumber":13,"Text":"Wọn yóò máa rọ̀gbọ̀ kú sórí àwọn ibùsùn wọn. Wọn kò sì níí rí òòrùn tàbí òtútù"},{"SurahNumber":76,"VerseNumber":14,"Text":"Àwọn òòji (inú Ọgbà Ìdẹ̀ra) yóò súnmọ́ wọn. A sì máa mú àwọn esò ibẹ̀ súnmọ́ àrọ́wọ́tó wọn ní ti sísúnmọ́"},{"SurahNumber":76,"VerseNumber":15,"Text":"Àti pé wọn yóò máa gbé ife ìmumi ńlá tí wọ́n ṣe láti ara fàdákà àti àwọn ife ìmumi kékeré tí ó jẹ́ aláwo káà kiri ọ̀dọ̀ wọn"},{"SurahNumber":76,"VerseNumber":16,"Text":"Ife aláwo tí wọ́n ṣe láti ara fàdákà ni (wọ́n). A sì ṣe wọ́n níwọ̀n-níwọ̀n (tí ó ṣe wẹ́kú ohun tí wọ́n fẹ́ mu)"},{"SurahNumber":76,"VerseNumber":17,"Text":"Àti pé wọn yóò máa fún wọn ní ife ọtí kan mu nínú (Ọgbà Ìdẹ̀ra). Ohun tí A pòpọ̀ mọ́ (ọtí náà) ni atalẹ̀"},{"SurahNumber":76,"VerseNumber":18,"Text":"Nínú Ọgbà Ìdẹ̀ra (wọn yóò tún máa mu) omi ìṣẹ́lẹ̀rú kan, tí À ń pè ní omi salsabīl"},{"SurahNumber":76,"VerseNumber":19,"Text":"Àwọn ọ̀dọ́kùnrin tí kò níí gbó yó sì máa lọ bọ̀ láààrin wọn. Nígbà tí ìwọ bá sì rí wọn, ìwọ yóò kà wọ́n kún òkúta olówó iyebíye tí wọ́n tàn kalẹ̀"},{"SurahNumber":76,"VerseNumber":20,"Text":"Nígbà tí ìwọ bá sì wo ibẹ̀ yẹn (nínú Ọgbà Ìdẹ̀ra), ìwọ yóò rí ìdẹ̀ra àti ọlá t’ó tóbi"},{"SurahNumber":76,"VerseNumber":21,"Text":"Aṣọ ara wọn ni aṣọ àrán fẹ́lẹ́fẹ́lẹ́ aláwọ̀ ewéko àti aṣọ alágbàáà. A sì máa fi ẹ̀gbà-ọwọ́ onífàdákà ṣe wọ́n ní ọ̀ṣọ́. Olúwa wọn yó sì fún wọn ní ohun mímu mímọ́ mu"},{"SurahNumber":76,"VerseNumber":22,"Text":"Dájúdájú èyí jẹ́ ẹ̀san fun yín. Iṣẹ́ yín sì já sí ọpẹ́"},{"SurahNumber":76,"VerseNumber":23,"Text":"Dájúdájú Àwa l’A sọ al-Ƙur’ān kalẹ̀ fún ọ díẹ̀díẹ̀"},{"SurahNumber":76,"VerseNumber":24,"Text":"Nítorí náà, ṣe sùúrù fún ìdájọ́ Olúwa rẹ. Má ṣe tẹ̀lé ẹlẹ́ṣẹ̀ tàbí aláìmoore kan nínú wọn"},{"SurahNumber":76,"VerseNumber":25,"Text":"Rántí orúkọ Olúwa rẹ ní àárọ̀ àti ní àṣálẹ́"},{"SurahNumber":76,"VerseNumber":26,"Text":"Àti ní òru, forí kanlẹ̀ fún Un. Kí o sì ṣàfọ̀mọ́ fún Un ní òru fún ìgbà pípẹ́"},{"SurahNumber":76,"VerseNumber":27,"Text":"Dájúdájú àwọn wọ̀nyí fẹ́ràn ayé. Wọ́n sì ń pa ọjọ́ t’ó wúwo tì sẹ́yìn wọn"},{"SurahNumber":76,"VerseNumber":28,"Text":"Àwa l’A ṣẹ̀dá wọn. A sì ṣe wọ́n ní alágbára. Nígbà tí A bá sì fẹ́, A óò fi irú wọn (mìíràn) pààrọ̀ wọn ní ti ìpààrọ̀"},{"SurahNumber":76,"VerseNumber":29,"Text":"Dájúdájú èyí ni ìrántí. Nítorí náà, ẹni tí ó bá fẹ́ kí ó mú ojú ọ̀nà tọ̀ sí ọ̀dọ̀ Olúwa rẹ̀"},{"SurahNumber":76,"VerseNumber":30,"Text":"Ẹ̀yin kò sì níí fẹ́ (kiní kan) àfi tí Allāhu bá fẹ́. Dájúdájú Allāhu ń jẹ́ Onímọ̀, Ọlọ́gbọ́n"},{"SurahNumber":76,"VerseNumber":31,"Text":"Ó máa fi ẹni tí ó bá fẹ́ sínú ìkẹ́ rẹ̀. (Ní ti) àwọn alábòsí, Ó sì pèsè ìyà ẹlẹ́ta-eléro sílẹ̀ dè wọ́n"},{"SurahNumber":77,"VerseNumber":1,"Text":"Allāhu búra pẹ̀lú àwọn atẹ́gùn t’ó ń sáré ní tẹ̀léǹtẹ̀lé"},{"SurahNumber":77,"VerseNumber":2,"Text":"Ó búra pẹ̀lú àwọn ìjì atẹ́gùn t’ó ń jà"},{"SurahNumber":77,"VerseNumber":3,"Text":"Ó búra pẹ̀lú àwọn atẹ́gùn t’ó ń tú èṣújò ká"},{"SurahNumber":77,"VerseNumber":4,"Text":"Ó búra pẹ̀lú àwọn t’ó ń ṣèpínyà láààrin òdodo àti irọ́"},{"SurahNumber":77,"VerseNumber":5,"Text":"Ó tún búra pẹ̀lú àwọn mọlāika t’ó ń mú ìrántí wá (bá àwọn Òjíṣẹ́)"},{"SurahNumber":77,"VerseNumber":6,"Text":"(Ìrántí náà jẹ́) àwíjàre tàbí ìkìlọ̀"},{"SurahNumber":77,"VerseNumber":7,"Text":"Dájúdájú ohun tí A ṣe ní àdéhùn fun yín kúkú máa ṣẹlẹ̀"},{"SurahNumber":77,"VerseNumber":8,"Text":"Nítorí náà, nígbà tí wọ́n bá pa (ìmọ́lẹ̀) ìràwọ̀ rẹ́"},{"SurahNumber":77,"VerseNumber":9,"Text":"àti nígbà tí wọ́n bá ṣí sánmọ̀ sílẹ̀ gbagada"},{"SurahNumber":77,"VerseNumber":10,"Text":"àti nígbà tí wọ́n bá ku àwọn àpáta dànù"},{"SurahNumber":77,"VerseNumber":11,"Text":"àti nígbà tí wọ́n bá fún àwọn Òjíṣẹ́ ní àsìkò láti kójọ, (Àkókò náà ti dé nìyẹn)"},{"SurahNumber":77,"VerseNumber":12,"Text":"Ọjọ́ wo ni wọ́n so (àwọn ìṣẹ̀lẹ̀ wọ̀nyí) rọ̀ fún ná"},{"SurahNumber":77,"VerseNumber":13,"Text":"Fún ọjọ́ ìpínyà (láààrin àwọn ẹ̀dá) ni"},{"SurahNumber":77,"VerseNumber":14,"Text":"Kí sì ni ó mú ọ mọ ohun t’ó ń jẹ́ Ọjọ́ ìpínyà"},{"SurahNumber":77,"VerseNumber":15,"Text":"Ègbé ni ní ọjọ́ yẹn fún àwọn olùpe-òdodo-nírọ́"},{"SurahNumber":77,"VerseNumber":16,"Text":"Ǹjẹ́ Àwa kò ti pa àwọn ẹni àkọ́kọ́ rẹ́ bí"},{"SurahNumber":77,"VerseNumber":17,"Text":"Lẹ́yìn náà, A sì máa fi àwọn ẹni Ìkẹ́yìn tẹ̀lé wọn (nínú ìparun)"},{"SurahNumber":77,"VerseNumber":18,"Text":"Báyẹn ni A ó ti ṣe pẹ̀lú àwọn ẹlẹ́ṣẹ̀"},{"SurahNumber":77,"VerseNumber":19,"Text":"Ègbé ni ní ọjọ́ yẹn fún àwọn olùpe-òdodo-nírọ́"},{"SurahNumber":77,"VerseNumber":20,"Text":"Ṣé A ò ṣẹ̀dá yin láti inú omi lílẹ yẹpẹrẹ bí"},{"SurahNumber":77,"VerseNumber":21,"Text":"Lẹ́yìn náà, A fi sínú àyè ààbò (ìyẹn, ilé-ọmọ)"},{"SurahNumber":77,"VerseNumber":22,"Text":"títí di gbèdéke àkókò kan tí A ti mọ̀ (ìyen, ọjọ́ ìbímọ)"},{"SurahNumber":77,"VerseNumber":23,"Text":"A sì ní ìkápá àti àyànmọ́ (lórí rẹ̀). (Àwa sì ni) Olùkápá àti Olùpèbùbù ẹ̀dá t’ó dára"},{"SurahNumber":77,"VerseNumber":24,"Text":"Ègbé ni ní ọjọ́ yẹn fún àwọn olùpe-òdodo-nírọ́"},{"SurahNumber":77,"VerseNumber":25,"Text":"Ǹjẹ́ Àwa kò ṣe ilẹ̀ ní ohun t’ó ń kó ẹ̀dá jọ mọ́ra wọn"},{"SurahNumber":77,"VerseNumber":26,"Text":"(ìyẹn) àwọn alààyè àti àwọn òkú"},{"SurahNumber":77,"VerseNumber":27,"Text":"A sì fi àwọn àpáta gbagidi gíga-gíga sínú rẹ̀. A sì fun yín ní omi dídùn mu"},{"SurahNumber":77,"VerseNumber":28,"Text":"Ègbé ni ní ọjọ́ yẹn fún àwọn olùpe-òdodo-nírọ́"},{"SurahNumber":77,"VerseNumber":29,"Text":"Ẹ máa lọ sí ibi tí ẹ̀ ń pè nírọ́"},{"SurahNumber":77,"VerseNumber":30,"Text":"Ẹ máa lọ sí ibi èéfín ẹlẹ́ka mẹ́ta"},{"SurahNumber":77,"VerseNumber":31,"Text":"Kì í ṣe ibòji tútù. Kò sì níí rọ̀ wọ́n lọ́rọ̀ nínú ìjòfòfò Iná"},{"SurahNumber":77,"VerseNumber":32,"Text":"Dájúdájú (Iná náà) yóò máa ju ẹ̀tapàrà (rẹ̀ sókè t’ó máa dà) bí pẹ̀tẹ́ẹ̀sì"},{"SurahNumber":77,"VerseNumber":33,"Text":"(Ó máa dà) bí àwọn ràkúnmí aláwọ̀ omi ọsàn"},{"SurahNumber":77,"VerseNumber":34,"Text":"Ègbé ni ní ọjọ́ yẹn fún àwọn olùpe-òdodo-nírọ́"},{"SurahNumber":77,"VerseNumber":35,"Text":"Èyí ni ọjọ́ tí wọn kò níí sọ̀rọ̀"},{"SurahNumber":77,"VerseNumber":36,"Text":"A ò sì níí yọ̀ǹda (ọ̀rọ̀ sísọ) fún wọn, áḿbọ̀sìbọ́sí pé wọ́n yóò mú àwáwí wá"},{"SurahNumber":77,"VerseNumber":37,"Text":"Ègbé ni ní ọjọ́ yẹn fún àwọn olùpe-òdodo-nírọ́"},{"SurahNumber":77,"VerseNumber":38,"Text":"Èyí ni ọjọ́ ìpínyà. Àwa yó sì kó ẹ̀yin àti àwọn ẹni àkọ́kọ́ jọ"},{"SurahNumber":77,"VerseNumber":39,"Text":"Tí ẹ bá ní ète kan lọ́wọ́, ẹ déte sí Mi wò"},{"SurahNumber":77,"VerseNumber":40,"Text":"Ègbé ni ní ọjọ́ yẹn fún àwọn olùpe-òdodo-nírọ́"},{"SurahNumber":77,"VerseNumber":41,"Text":"Dájúdájú àwọn olùbẹ̀rù Allāhu yóò wà níbi ibòji àti àwọn omi ìṣẹ́lẹ̀rú"},{"SurahNumber":77,"VerseNumber":42,"Text":"àti àwọn èso èyí tí wọ́n bá ń fẹ́"},{"SurahNumber":77,"VerseNumber":43,"Text":"Ẹ jẹ, kí ẹ sì mu pẹ̀lú ìgbádùn nítorí ohun tí ẹ̀ ń ṣe níṣẹ́"},{"SurahNumber":77,"VerseNumber":44,"Text":"Dájúdájú báyẹn ni Àwa ṣe ń san àwọn olùṣe-rere ní ẹ̀san (rere)"},{"SurahNumber":77,"VerseNumber":45,"Text":"Ègbé ni ní ọjọ́ yẹn fún àwọn olùpe-òdodo-nírọ́"},{"SurahNumber":77,"VerseNumber":46,"Text":"Ẹ jẹ, kí ẹ sì gbádùn fún ìgbà díẹ̀. Dájúdájú ẹlẹ́ṣẹ̀ ni yín"},{"SurahNumber":77,"VerseNumber":47,"Text":"Ègbé ni ní ọjọ́ yẹn fún àwọn olùpe-òdodo-nírọ́"},{"SurahNumber":77,"VerseNumber":48,"Text":"Nígbà tí wọ́n bá sọ fún wọn pé kí wọ́n kírun, wọn kò níí kírun"},{"SurahNumber":77,"VerseNumber":49,"Text":"Ègbé ni ní ọjọ́ yẹn fún àwọn olùpe-òdodo-nírọ́"},{"SurahNumber":77,"VerseNumber":50,"Text":"Nígbà náà, ọ̀rọ̀ wo ni wọn yóò gbàgbọ́ lẹ́yìn rẹ̀"}]}