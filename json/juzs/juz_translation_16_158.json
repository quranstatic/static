{"Id":158,"LanguageCodes":["fa","fas"],"Name":"fas-mohammadmahdifo","Author":"Mohammad Mahdi Fooladvand","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":18,"VerseNumber":75,"Text":"گفت: «آيا به تو نگفتم كه هرگز نمى‌توانى همپاى من صبر كنى؟»"},{"SurahNumber":18,"VerseNumber":76,"Text":"[موسى‌] گفت: «اگر از اين پس چيزى از تو پرسيدم، ديگر با من همراهى مكن [و] از جانب من قطعاً معذور خواهى بود.»"},{"SurahNumber":18,"VerseNumber":77,"Text":"پس رفتند تا به اهل قريه‌اى رسيدند. از مردم آنجا خوراكى خواستند، و[لى آنها] از مهمان نمودن آن دو خوددارى كردند. پس در آنجا ديوارى يافتند كه مى‌خواست فرو ريزد، و [بنده ما] آن را استوار كرد. [موسى‌] گفت: «اگر مى‌خواستى [مى‌توانستى‌] براى آن مزدى بگيرى.»"},{"SurahNumber":18,"VerseNumber":78,"Text":"گفت: «اين [بار، ديگر وقت‌] جدايى ميان من و توست. به زودى تو را از تأويل آنچه كه نتوانستى بر آن صبر كنى آگاه خواهم ساخت»"},{"SurahNumber":18,"VerseNumber":79,"Text":"اما كشتى، از آنِ بينوايانى بود كه در دريا كار مى‌كردند، خواستم آن را معيوب كنم، [چرا كه‌] پيشاپيش آنان پادشاهى بود كه هر كشتى [درستى‌] را به زور مى‌گرفت"},{"SurahNumber":18,"VerseNumber":80,"Text":"و اما نوجوان، پدر و مادرش [هر دو] مؤمن بودند، پس ترسيديم [مبادا] آن دو را به طغيان و كفر بكِشد"},{"SurahNumber":18,"VerseNumber":81,"Text":"پس خواستيم كه پروردگارشان آن دو را به پاكتر و مهربانتر از او عوض دهد"},{"SurahNumber":18,"VerseNumber":82,"Text":"و اما ديوار، از آنِ دو پسر [بچه‌] يتيم در آن شهر بود، و زير آن، گنجى متعلق به آن دو بود، و پدرشان [مردى‌] نيكوكار بود، پس پروردگار تو خواست آن دو [يتيم‌] به حد رشد برسند و گنجينه خود را -كه رحمتى از جانب پروردگارت بود- بيرون آورند. و اين [كارها] را من خودسرانه انجام ندادم. اين بود تأويل آنچه كه نتوانستى بر آن شكيبايى ورزى"},{"SurahNumber":18,"VerseNumber":83,"Text":"و از تو در باره «ذوالقرنين» مى‌پرسند. بگو: «به زودى چيزى از او براى شما خواهم خواند.»"},{"SurahNumber":18,"VerseNumber":84,"Text":"ما در زمين به او امكاناتى داديم و از هر چيزى وسيله‌اى بدو بخشيديم"},{"SurahNumber":18,"VerseNumber":85,"Text":"تا راهى را دنبال كرد"},{"SurahNumber":18,"VerseNumber":86,"Text":"تا آنگاه كه به غروبگاه خورشيد رسيد، به نظرش آمد كه [خورشيد] در چشمه‌اى گِل‌آلود و سياه غروب مى‌كند، و نزديك آن طايفه‌اى را يافت. فرموديم: «اى ذوالقرنين، [اختيار با توست‌] يا عذاب مى‌كنى يا در ميانشان [روش‌] نيكويى پيش مى‌گيرى.»"},{"SurahNumber":18,"VerseNumber":87,"Text":"گفت: «اما هر كه ستم ورزد عذابش خواهيم كرد، سپس به سوى پروردگارش بازگردانيده مى‌شود، آنگاه او را عذابى سخت خواهد كرد.»"},{"SurahNumber":18,"VerseNumber":88,"Text":"و اما هر كه ايمان آورد و كار شايسته كند، پاداشى [هر چه‌] نيكوتر خواهد داشت، و به فرمان خود، او را به كارى آسان واخواهيم داشت"},{"SurahNumber":18,"VerseNumber":89,"Text":"سپس راهى [ديگر] را دنبال كرد"},{"SurahNumber":18,"VerseNumber":90,"Text":"تا آنگاه كه به جايگاه برآمدن خورشيد رسيد. [خورشيد] را [چنين‌] يافت كه بر قومى طلوع مى‌كرد كه براى ايشان در برابر آن پوششى قرار نداده بوديم"},{"SurahNumber":18,"VerseNumber":91,"Text":"اين چنين [مى‌رفت‌]، و قطعاً به خبرى كه پيش او بود احاطه داشتيم"},{"SurahNumber":18,"VerseNumber":92,"Text":"باز راهى را دنبال نمود"},{"SurahNumber":18,"VerseNumber":93,"Text":"تا وقتى به ميان دو سد رسيد، در برابر آن دو [سد]، طايفه‌اى را يافت كه نمى‌توانستند هيچ زبانى را بفهمند"},{"SurahNumber":18,"VerseNumber":94,"Text":"گفتند: «اى ذوالقرنين، يأجوج و مأجوج سخت در زمين فساد مى‌كنند، آيا [ممكن است‌] مالى در اختيار تو قرار دهيم تا ميان ما و آنان سدى قرار دهى؟»"},{"SurahNumber":18,"VerseNumber":95,"Text":"گفت: «آنچه پروردگارم به من در آن تمكّن داده، [از كمك مالى شما] بهتر است. مرا با نيرويى [انسانى‌] يارى كنيد [تا] ميان شما و آنها سدى استوار قرار دهم.»"},{"SurahNumber":18,"VerseNumber":96,"Text":"براى من قطعات آهن بياوريد، تا آنگاه كه ميان دو كوه برابر شد، گفت: «بدميد» تا وقتى كه آن [قطعات‌] را آتش گردانيد، گفت: «مس گداخته برايم بياوريد تا روى آن بريزم.»"},{"SurahNumber":18,"VerseNumber":97,"Text":"[در نتيجه، اقوام وحشى‌] نتوانستند از آن [مانع‌] بالا روند و نتوانستند آن را سوراخ كنند"},{"SurahNumber":18,"VerseNumber":98,"Text":"گفت: «اين رحمتى از جانب پروردگار من است، و[لى‌] چون وعده پروردگارم فرا رسد، آن [سد] را درهم كوبد، و وعده پروردگارم حق است.»"},{"SurahNumber":18,"VerseNumber":99,"Text":"و در آن روز آنان را رها مى‌كنيم تا موج‌آسا بعضى با برخى درآميزند و [همين كه‌] در صور دميده شود، همه آنها را گرد خواهيم آورد"},{"SurahNumber":18,"VerseNumber":100,"Text":"و آن روز، جهنم را آشكارا به كافران بنماييم"},{"SurahNumber":18,"VerseNumber":101,"Text":"[به‌] همان كسانى كه چشمان [بصيرت‌]شان از ياد من در پرده بود، و توانايى شنيدن [حق‌] نداشتند"},{"SurahNumber":18,"VerseNumber":102,"Text":"آيا كسانى كه كفر ورزيده‌اند، پنداشته‌اند كه [مى‌توانند] به جاى من، بندگانم را سرپرست بگيرند؟ ما جهنم را آماده كرده‌ايم تا جايگاه پذيرايى كافران باشد"},{"SurahNumber":18,"VerseNumber":103,"Text":"بگو: «آيا شما را از زيانكارترين مردم آگاه گردانم؟»"},{"SurahNumber":18,"VerseNumber":104,"Text":"[آنان‌] كسانى‌اند كه كوشش‌شان در زندگى دنيا به هدر رفته و خود مى‌پندارند كه كار خوب انجام مى‌دهند"},{"SurahNumber":18,"VerseNumber":105,"Text":"[آرى،] آنان كسانى‌اند كه آيات پروردگارشان و لقاى او را انكار كردند، در نتيجه اعمالشان تباه گرديد، و روز قيامت براى آنها [قدر و] ارزشى نخواهيم نهاد"},{"SurahNumber":18,"VerseNumber":106,"Text":"اين جهنم سزاى آنان است، چرا كه كافر شدند و آيات من و پيامبرانم را به ريشخند گرفتند"},{"SurahNumber":18,"VerseNumber":107,"Text":"بى‌گمان كسانى كه ايمان آورده و كارهاى شايسته كرده‌اند، باغهاى فردوس جايگاه پذيرايى آنان است"},{"SurahNumber":18,"VerseNumber":108,"Text":"جاودانه در آن خواهند بود، و از آنجا درخواست انتقال نمى‌كنند"},{"SurahNumber":18,"VerseNumber":109,"Text":"بگو: «اگر دريا براى كلمات پروردگارم مركب شود، پيش از آنكه كلمات پروردگارم پايان پذيرد، قطعاً دريا پايان مى‌يابد، هر چند نظيرش را به مدد [آن‌] بياوريم.»"},{"SurahNumber":18,"VerseNumber":110,"Text":"بگو: «من هم مِثل شما بشرى هستم و[لى‌] به من وحى مى‌شود كه خداى شما خدايى يگانه است. پس هر كس به لقاى پروردگار خود اميد دارد بايد به كار شايسته بپردازد، و هيچ كس را در پرستش پروردگارش شريك نسازد.»"},{"SurahNumber":19,"VerseNumber":1,"Text":"كاف، ها، يا، عين، صاد"},{"SurahNumber":19,"VerseNumber":2,"Text":"[اين‌] يادى از رحمت پروردگار تو [در باره‌] بنده‌اش زكرياست"},{"SurahNumber":19,"VerseNumber":3,"Text":"آنگاه كه [زكريا] پروردگارش را آهسته ندا كرد"},{"SurahNumber":19,"VerseNumber":4,"Text":"گفت: «پروردگارا، من استخوانم سست گرديده و [موى‌] سرم از پيرى سپيد گشته، و -اى پروردگار من- هرگز در دعاى تو نااميد نبوده‌ام.»"},{"SurahNumber":19,"VerseNumber":5,"Text":"و من پس از خويشتن از بستگانم بيمناكم و زنم نازاست، پس از جانب خود ولىّ [و جانشينى‌] به من ببخش،"},{"SurahNumber":19,"VerseNumber":6,"Text":"كه از من ارث برد و از خاندان يعقوب [نيز] ارث برد، و او را -اى پروردگار من- پسنديده گردان"},{"SurahNumber":19,"VerseNumber":7,"Text":"اى زكريا، ما تو را به پسرى -كه نامش يحيى است- مژده مى‌دهيم، كه قبلاً همنامى براى او قرار نداده‌ايم"},{"SurahNumber":19,"VerseNumber":8,"Text":"گفت: «پروردگارا، چگونه مرا پسرى خواهد بود و حال آنكه زنم نازاست و من از سالخوردگى ناتوان شده‌ام؟»"},{"SurahNumber":19,"VerseNumber":9,"Text":"[فرشته‌] گفت: «[فرمان‌] چنين است. پروردگار تو گفته كه اين [كار] بر من آسان است، و تو را در حالى كه چيزى نبودى قبلاً آفريده‌ام.»"},{"SurahNumber":19,"VerseNumber":10,"Text":"گفت: «پروردگارا، نشانه‌اى براى من قرار ده» فرمود: «نشانه تو اين است كه سه شبانه [روز] با اينكه سالمى با مردم سخن نمى‌گويى.»"},{"SurahNumber":19,"VerseNumber":11,"Text":"پس، از محراب بر قوم خويش درآمد و ايشان را آگاه گردانيد كه روز و شب به نيايش بپردازيد"},{"SurahNumber":19,"VerseNumber":12,"Text":"اى يحيى، كتاب [خدا] را به جد و جهد بگير، و از كودكى به او نبوّت داديم"},{"SurahNumber":19,"VerseNumber":13,"Text":"و [نيز] از جانب خود، مهربانى و پاكى [به او داديم‌] و تقواپيشه بود"},{"SurahNumber":19,"VerseNumber":14,"Text":"و با پدر و مادر خود نيك‌رفتار بود و زورگويى نافرمان نبود"},{"SurahNumber":19,"VerseNumber":15,"Text":"و درود بر او، روزى كه زاده شد و روزى كه مى‌ميرد و روزى كه زنده برانگيخته مى‌شود"},{"SurahNumber":19,"VerseNumber":16,"Text":"و در اين كتاب از مريم ياد كن، آنگاه كه از كسان خود، در مكانى شرقى به كنارى شتافت"},{"SurahNumber":19,"VerseNumber":17,"Text":"و در برابر آنان پرده‌اى بر خود گرفت. پس روح خود را به سوى او فرستاديم تا به [شكل‌] بشرى خوش‌اندام بر او نمايان شد"},{"SurahNumber":19,"VerseNumber":18,"Text":"[مريم‌] گفت: «اگر پرهيزگارى، من از تو به خداى رحمان پناه مى‌برم.»"},{"SurahNumber":19,"VerseNumber":19,"Text":"گفت: «من فقط فرستاده پروردگار توام، براى اينكه به تو پسرى پاكيزه ببخشم.»"},{"SurahNumber":19,"VerseNumber":20,"Text":"گفت: «چگونه مرا پسرى باشد با آنكه دست بشرى به من نرسيده و بدكار نبوده‌ام؟»"},{"SurahNumber":19,"VerseNumber":21,"Text":"گفت: « [فرمان‌] چنين است، پروردگار تو گفته كه آن بر من آسان است، و تا او را نشانه‌اى براى مردم و رحمتى از جانب خويش قرار دهيم، و [اين‌] دستورى قطعى بود.»"},{"SurahNumber":19,"VerseNumber":22,"Text":"پس [مريم‌] به او [=عيسى‌] آبستن شد و با او به مكان دورافتاده‌اى پناه جست"},{"SurahNumber":19,"VerseNumber":23,"Text":"تا درد زايمان، او را به سوى تنه درخت خرمايى كشانيد. گفت: «اى كاش، پيش از اين مرده بودم و يكسر فراموش‌شده بودم.»"},{"SurahNumber":19,"VerseNumber":24,"Text":"پس، از زيرِ [پاى‌] او [فرشته‌] وى را ندا داد كه: غم مدار، پروردگارت زير [پاى‌] تو چشمه آبى پديد آورده است"},{"SurahNumber":19,"VerseNumber":25,"Text":"و تنه درخت خرما را به طرف خود [بگير و] بتكان، بر تو خرماى تازه مى‌ريزد"},{"SurahNumber":19,"VerseNumber":26,"Text":"و بخور و بنوش و ديده روشن دار. پس اگر كسى از آدميان را ديدى، بگوى: «من براى [خداى‌] رحمان روزه نذر كرده‌ام، و امروز مطلقاً با انسانى سخن نخواهم گفت.»"},{"SurahNumber":19,"VerseNumber":27,"Text":"پس [مريم‌] در حالى كه او را در آغوش گرفته بود به نزد قومش آورد. گفتند: «اى مريم، به راستى كار بسيار ناپسندى مرتكب شده‌اى.»"},{"SurahNumber":19,"VerseNumber":28,"Text":"اى خواهر هارون، پدرت مرد بدى نبود و مادرت [نيز] بدكاره نبود"},{"SurahNumber":19,"VerseNumber":29,"Text":"[مريم‌] به سوى [عيسى‌] اشاره كرد. گفتند: «چگونه با كسى كه در گهواره [و] كودك است سخن بگوييم؟»"},{"SurahNumber":19,"VerseNumber":30,"Text":"[كودك‌] گفت: «منم بنده خدا، به من كتاب داده و مرا پيامبر قرار داده است،"},{"SurahNumber":19,"VerseNumber":31,"Text":"و هر جا كه باشم مرا با بركت ساخته، و تا زنده‌ام به نماز و زكات سفارش كرده است،"},{"SurahNumber":19,"VerseNumber":32,"Text":"و مرا نسبت به مادرم نيكوكار كرده و زورگو و نافرمانم نگردانيده است،"},{"SurahNumber":19,"VerseNumber":33,"Text":"و درود بر من، روزى كه زاده شدم و روزى كه مى‌ميرم و روزى كه زنده برانگيخته مى‌شوم.»"},{"SurahNumber":19,"VerseNumber":34,"Text":"اين است [ماجراى‌] عيسى پسر مريم، [همان‌] گفتار درستى كه در آن شك مى‌كنند"},{"SurahNumber":19,"VerseNumber":35,"Text":"خدا را نسزد كه فرزندى برگيرد. منزّه است او؛ چون كارى را اراده كند، همين قدر به آن مى‌گويد: «موجود شو»، پس بى‌درنگ موجود مى‌شود"},{"SurahNumber":19,"VerseNumber":36,"Text":"و در حقيقت، خداست كه پروردگار من و پروردگار شماست، پس او را بپرستيد. اين است راه راست"},{"SurahNumber":19,"VerseNumber":37,"Text":"اما دسته‌ها[ى گوناگون‌] از ميان آنها به اختلاف پرداختند، پس واى بر كسانى كه كافر شدند از مشاهده روزى دهشتناك"},{"SurahNumber":19,"VerseNumber":38,"Text":"چه شنوا و بينايند روزى كه به سوى ما مى‌آيند، ولى ستمگران امروز در گمراهى آشكارند"},{"SurahNumber":19,"VerseNumber":39,"Text":"و آنان را از روز حسرت بيم ده، آنگاه كه داورى انجام گيرد، و حال آنكه آنها [اكنون‌] در غفلتند و سر ايمان آوردن ندارند"},{"SurahNumber":19,"VerseNumber":40,"Text":"ماييم كه زمين را با هر كه در آن است، به ميراث مى‌بريم و [همه‌] به سوى ما بازگردانيده مى‌شوند"},{"SurahNumber":19,"VerseNumber":41,"Text":"و در اين كتاب به ياد ابراهيم پرداز، زيرا او پيامبرى بسيار راستگوى بود"},{"SurahNumber":19,"VerseNumber":42,"Text":"چون به پدرش گفت: «پدر جان، چرا چيزى را كه نمى‌شنود و نمى‌بيند و از تو چيزى را دور نمى‌كند مى‌پرستى؟"},{"SurahNumber":19,"VerseNumber":43,"Text":"اى پدر، به راستى مرا از دانش [وحى، حقايقى به دست‌] آمده كه تو را نيامده است. پس، از من پيروى كن تا تو را به راهى راست هدايت نمايم،"},{"SurahNumber":19,"VerseNumber":44,"Text":"پدر جان، شيطان را مپرست، كه شيطان [خداى‌] رحمان را عصيانگر است،"},{"SurahNumber":19,"VerseNumber":45,"Text":"پدر جان، من مى‌ترسم از جانب [خداى‌] رحمان عذابى به تو رسد و تو يار شيطان باشى.»"},{"SurahNumber":19,"VerseNumber":46,"Text":"گفت: «اى ابراهيم، آيا تو از خدايان من متنفّرى؟ اگر باز نايستى تو را سنگسار خواهم كرد، و [برو] براى مدّتى طولانى از من دور شو.»"},{"SurahNumber":19,"VerseNumber":47,"Text":"[ابراهيم‌] گفت: «درود بر تو باد، به زودى از پروردگارم براى تو آمرزش مى‌خواهم، زيرا او همواره نسبت به من پر مهر بوده است،"},{"SurahNumber":19,"VerseNumber":48,"Text":"و از شما و [از] آنچه غير از خدا مى‌خوانيد كناره مى‌گيرم و پروردگارم را مى‌خوانم. اميدوارم كه در خواندن پروردگارم نااميد نباشم.»"},{"SurahNumber":19,"VerseNumber":49,"Text":"و چون از آنها و [از] آنچه به جاى خدا مى‌پرستيدند كناره گرفت، اسحاق و يعقوب را به او عطا كرديم و همه را پيامبر گردانيديم"},{"SurahNumber":19,"VerseNumber":50,"Text":"و از رحمت خويش به آنان ارزانى داشتيم، و ذكر خيرِ بلندى برايشان قرار داديم"},{"SurahNumber":19,"VerseNumber":51,"Text":"و در اين كتاب از موسى ياد كن، زيرا كه او پاكدل و فرستاده‌اى پيامبر بود"},{"SurahNumber":19,"VerseNumber":52,"Text":"و از جانب راست طور، او را ندا داديم، و در حالى كه با وى راز گفتيم او را به خود نزديك ساختيم"},{"SurahNumber":19,"VerseNumber":53,"Text":"و به رحمت خويش برادرش هارون پيامبر را به او بخشيديم"},{"SurahNumber":19,"VerseNumber":54,"Text":"و در اين كتاب از اسماعيل ياد كن، زيرا كه او درست‌وعده و فرستاده‌اى پيامبر بود"},{"SurahNumber":19,"VerseNumber":55,"Text":"و خاندان خود را به نماز و زكات فرمان مى‌داد و همواره نزد پروردگارش پسنديده‌[رفتار] بود"},{"SurahNumber":19,"VerseNumber":56,"Text":"و در اين كتاب از ادريس ياد كن كه او راستگويى پيامبر بود"},{"SurahNumber":19,"VerseNumber":57,"Text":"و [ما] او را به مقامى بلند ارتقا داديم"},{"SurahNumber":19,"VerseNumber":58,"Text":"آنان كسانى از پيامبران بودند كه خداوند بر ايشان نعمت ارزانى داشت: از فرزندان آدم بودند و از كسانى كه همراه نوح [بر كشتى‌] سوار كرديم؛ و از فرزندان ابراهيم و اسرائيل و از كسانى كه [آنان را] هدايت نموديم و برگزيديم؛ [و] هر گاه آيات [خداى‌] رحمان بر ايشان خوانده مى‌شد، سجده‌كنان و گريان به خاك مى‌افتادند"},{"SurahNumber":19,"VerseNumber":59,"Text":"آنگاه، پس از آنان جانشينانى به جاى ماندند كه نماز را تباه ساخته و از هوسها پيروى كردند، و به زودى [سزاى‌] گمراهى [خود] را خواهند ديد"},{"SurahNumber":19,"VerseNumber":60,"Text":"مگر آنان كه توبه كرده و ايمان آورده و كار شايسته انجام دادند، كه آنان به بهشت درمى‌آيند و ستمى بر ايشان نخواهد رفت"},{"SurahNumber":19,"VerseNumber":61,"Text":"باغهاى جاودانى كه [خداى‌] رحمان به بندگانش در جهان ناپيدا وعده داده است. در حقيقت، وعده او انجام‌شدنى است"},{"SurahNumber":19,"VerseNumber":62,"Text":"در آنجا سخن بيهوده‌اى نمى‌شنوند، جز درود. و روزى‌شان صبح و شام در آنجا [آماده‌] است"},{"SurahNumber":19,"VerseNumber":63,"Text":"اين همان بهشتى است كه به هر يك از بندگان ما كه پرهيزگار باشند به ميراث مى‌دهيم"},{"SurahNumber":19,"VerseNumber":64,"Text":"و [ما فرشتگان‌] جز به فرمان پروردگارت نازل نمى‌شويم. آنچه پيش روى ما و آنچه پشت سر ما و آنچه ميان اين دو است، [همه‌] به او اختصاص دارد، و پروردگارت هرگز فراموشكار نبوده است"},{"SurahNumber":19,"VerseNumber":65,"Text":"پروردگار آسمانها و زمين و آنچه ميان آن دو است. پس او را بپرست و در پرستش او شكيبا باش. آيا براى او همنامى مى‌شناسى؟"},{"SurahNumber":19,"VerseNumber":66,"Text":"و انسان مى‌گويد: «آيا وقتى بميرم، راستى زنده [از قبر] بيرون آورده مى‌شوم؟»"},{"SurahNumber":19,"VerseNumber":67,"Text":"آيا انسان به ياد نمى‌آورد كه ما او را قبلاً آفريده‌ايم و حال آنكه چيزى نبوده است؟"},{"SurahNumber":19,"VerseNumber":68,"Text":"پس، به پروردگارت سوگند كه آنها را با شياطين محشور خواهيم ساخت، سپس در حالى كه به زانو درآمده‌اند، آنان را گرداگرد دوزخ حاضر خواهيم كرد"},{"SurahNumber":19,"VerseNumber":69,"Text":"آنگاه از هر دسته‌اى، كسانى از آنان را كه بر [خداى‌] رحمان سركش‌تر بوده‌اند، بيرون خواهيم كشيد"},{"SurahNumber":19,"VerseNumber":70,"Text":"پس از آن، به كسانى كه براى درآمدن به [جهنّم‌] سزاوارترند خود داناتريم"},{"SurahNumber":19,"VerseNumber":71,"Text":"و هيچ كس از شما نيست مگر [اينكه‌] در آن وارد مى‌گردد. اين [امر] همواره بر پروردگارت حكمى قطعى است"},{"SurahNumber":19,"VerseNumber":72,"Text":"آنگاه كسانى را كه پرهيزگار بوده‌اند مى‌رهانيم، و ستمگران را به زانو درافتاده در [دوزخ‌] رها مى‌كنيم"},{"SurahNumber":19,"VerseNumber":73,"Text":"و چون آيات روشن ما بر آنان خوانده شود، كسانى كه كفر ورزيده‌اند به آنان كه ايمان آورده‌اند مى‌گويند: «كدام يك از [ما] دو گروه جايگاهش بهتر و محفلش آراسته‌تر است؟»"},{"SurahNumber":19,"VerseNumber":74,"Text":"و چه بسيار نسلها را پيش از آنان نابود كرديم، كه اثاثى بهتر و ظاهرى فريباتر داشتند"},{"SurahNumber":19,"VerseNumber":75,"Text":"بگو: «هر كه در گمراهى است [خداى‌] رحمان به او تا زمانى مهلت مى‌دهد، تا وقتى آنچه به آنان وعده داده مى‌شود: يا عذاب، يا روز رستاخيز را ببينند؛ پس به زودى خواهند دانست جايگاه چه كسى بدتر و سپاهش ناتوان‌تر است.»"},{"SurahNumber":19,"VerseNumber":76,"Text":"و خداوند كسانى را كه هدايت يافته‌اند بر هدايتشان مى‌افزايد، و نيكيهاى ماندگار، نزد پروردگارت از حيث پاداش بهتر و خوش‌فرجام‌تر است"},{"SurahNumber":19,"VerseNumber":77,"Text":"آيا ديدى آن كسى را كه به آيات ما كفر ورزيد و گفت: «قطعاً به من مال و فرزند [بسيار] داده خواهد شد»؟"},{"SurahNumber":19,"VerseNumber":78,"Text":"آيا بر غيب آگاه شده يا از [خداى‌] رحمان عهدى گرفته است؟"},{"SurahNumber":19,"VerseNumber":79,"Text":"نه چنين است. به زودى آنچه را مى‌گويد، مى‌نويسيم و عذاب را براى او خواهيم افزود"},{"SurahNumber":19,"VerseNumber":80,"Text":"و آنچه را مى‌گويد، از او به ارث مى‌بريم و تنها به سوى ما خواهد آمد"},{"SurahNumber":19,"VerseNumber":81,"Text":"و به جاى خدا، معبودانى اختيار كردند تا براى آنان [مايه‌] عزّت باشد"},{"SurahNumber":19,"VerseNumber":82,"Text":"نه چنين است. به زودى [آن معبودان‌] عبادت ايشان را انكار مى‌كنند و دشمن آنان مى‌گردند"},{"SurahNumber":19,"VerseNumber":83,"Text":"آيا ندانستى كه ما شيطانها را بر كافران گماشته‌ايم، تا آنان را [به گناهان‌] تحريك كنند؟"},{"SurahNumber":19,"VerseNumber":84,"Text":"پس بر ضد آنان شتاب مكن، كه ما [روزها] را براى آنها شماره مى‌كنيم"},{"SurahNumber":19,"VerseNumber":85,"Text":"[ياد كن‌] روزى را كه پرهيزگاران را به سوى [خداى‌] رحمان گروه گروه محشور مى‌كنيم"},{"SurahNumber":19,"VerseNumber":86,"Text":"و مجرمان را با حال تشنگى به سوى دوزخ مى‌رانيم"},{"SurahNumber":19,"VerseNumber":87,"Text":"[آنان‌] اختيار شفاعت را ندارند، جز آن كس كه از جانب [خداى‌] رحمان پيمانى گرفته است"},{"SurahNumber":19,"VerseNumber":88,"Text":"و گفتند: «[خداى‌] رحمان فرزندى اختيار كرده است.»"},{"SurahNumber":19,"VerseNumber":89,"Text":"واقعاً چيز زشتى را [بر زبان‌] آورديد"},{"SurahNumber":19,"VerseNumber":90,"Text":"چيزى نمانده است كه آسمانها از اين [سخن‌] بشكافند و زمين چاك خورد و كوهها به شدت فرو ريزند"},{"SurahNumber":19,"VerseNumber":91,"Text":"از اينكه براى [خداى‌] رحمان فرزندى قايل شدند"},{"SurahNumber":19,"VerseNumber":92,"Text":"[خداى‌] رحمان را نسزد كه فرزندى اختيار كند"},{"SurahNumber":19,"VerseNumber":93,"Text":"هر كه در آسمانها و زمين است جز بنده‌وار به سوى [خداى‌] رحمان نمى‌آيد"},{"SurahNumber":19,"VerseNumber":94,"Text":"و يقيناً آنها را به حساب آورده و به دقت شماره كرده است"},{"SurahNumber":19,"VerseNumber":95,"Text":"و روز قيامت همه آنها تنها، به سوى او خواهند آمد"},{"SurahNumber":19,"VerseNumber":96,"Text":"كسانى كه ايمان آورده و كارهاى شايسته كرده‌اند، به زودى [خداى‌] رحمان براى آنان محبتى [در دلها] قرار مى‌دهد"},{"SurahNumber":19,"VerseNumber":97,"Text":"در حقيقت، ما اين [قرآن‌] را بر زبان تو آسان ساختيم تا پرهيزگاران را بدان نويد، و مردم ستيزه‌جو را بدان بيم دهى"},{"SurahNumber":19,"VerseNumber":98,"Text":"و چه بسيار نسلها كه پيش از آنان هلاك كرديم. آيا كسى از آنان را مى‌يابى يا صدايى از ايشان مى‌شنوى؟"},{"SurahNumber":20,"VerseNumber":1,"Text":"طه"},{"SurahNumber":20,"VerseNumber":2,"Text":"قرآن را بر تو نازل نكرديم تا به رنج افتى،"},{"SurahNumber":20,"VerseNumber":3,"Text":"جز اينكه براى هر كه مى‌ترسد، پندى باشد"},{"SurahNumber":20,"VerseNumber":4,"Text":"[كتابى است‌] نازل شده از جانب كسى كه زمين و آسمانهاى بلند را آفريده است"},{"SurahNumber":20,"VerseNumber":5,"Text":"خداى رحمان كه بر عرش استيلا يافته است"},{"SurahNumber":20,"VerseNumber":6,"Text":"آنچه در آسمانها و آنچه در زمين و آنچه ميان آن دو و آنچه زير خاك است از آنِ اوست"},{"SurahNumber":20,"VerseNumber":7,"Text":"و اگر سخن به آواز گويى، او نهان و نهان‌تر را مى‌داند"},{"SurahNumber":20,"VerseNumber":8,"Text":"خدايى كه جز او معبودى نيست [و] نامهاى نيكو به او اختصاص دارد"},{"SurahNumber":20,"VerseNumber":9,"Text":"و آيا خبر موسى به تو رسيد؟"},{"SurahNumber":20,"VerseNumber":10,"Text":"هنگامى كه آتشى ديد، پس به خانواده خود گفت: «درنگ كنيد، زيرا من آتشى ديدم، اميد كه پاره‌اى از آن براى شما بياورم يا در پرتو آتش راه [خود را باز] يابم"},{"SurahNumber":20,"VerseNumber":11,"Text":"پس چون بدان رسيد، ندا داده شد كه: «اى موسى،"},{"SurahNumber":20,"VerseNumber":12,"Text":"اين منم پروردگار تو، پاى‌پوش خويش بيرون آور كه تو در وادى مقدس «طُوى‌» هستى"},{"SurahNumber":20,"VerseNumber":13,"Text":"و من تو را برگزيده‌ام، پس بدانچه وحى مى‌شود گوش فرا ده"},{"SurahNumber":20,"VerseNumber":14,"Text":"منم، من، خدايى كه جز من خدايى نيست، پس مرا پرستش كن و به ياد من نماز برپا دار"},{"SurahNumber":20,"VerseNumber":15,"Text":"در حقيقت، قيامت فرارسنده است. مى‌خواهم آن را پوشيده دارم، تا هر كسى به [موجب‌] آنچه مى‌كوشد جزا يابد"},{"SurahNumber":20,"VerseNumber":16,"Text":"پس هرگز نبايد كسى كه به آن ايمان ندارد و از هوس خويش پيروى كرده است، تو را از [ايمان به‌] آن باز دارد، كه هلاك خواهى شد"},{"SurahNumber":20,"VerseNumber":17,"Text":"و اى موسى، در دست راست تو چيست؟»"},{"SurahNumber":20,"VerseNumber":18,"Text":"گفت: «اين عصاى من است، بر آن تكيه مى‌دهم و با آن براى گوسفندانم برگ مى تكانم، و كارهاى ديگرى هم براى من از آن برمى‌آيد.»"},{"SurahNumber":20,"VerseNumber":19,"Text":"فرمود: «اى موسى، آن را بينداز.»"},{"SurahNumber":20,"VerseNumber":20,"Text":"پس آن را انداخت و ناگاه مارى شد كه به سرعت مى‌خزيد"},{"SurahNumber":20,"VerseNumber":21,"Text":"فرمود: «آن را بگير و مترس، به زودى آن را به حال نخستينش بازخواهيم گردانيد،"},{"SurahNumber":20,"VerseNumber":22,"Text":"و دست خود را به پهلويت ببر، سپيد بى‌گزند برمى‌آيد، [اين‌] معجزه‌اى ديگر است،"},{"SurahNumber":20,"VerseNumber":23,"Text":"تا به تو معجزات بزرگ خود را بنمايانيم"},{"SurahNumber":20,"VerseNumber":24,"Text":"به سوى فرعون برو كه او به سركشى برخاسته است"},{"SurahNumber":20,"VerseNumber":25,"Text":"گفت: «پروردگارا، سينه‌ام را گشاده گردان،"},{"SurahNumber":20,"VerseNumber":26,"Text":"و كارم را براى من آسان ساز،"},{"SurahNumber":20,"VerseNumber":27,"Text":"و از زبانم گره بگشاى،"},{"SurahNumber":20,"VerseNumber":28,"Text":"[تا] سخنم را بفهمند،"},{"SurahNumber":20,"VerseNumber":29,"Text":"و براى من دستيارى از كسانم قرار ده،"},{"SurahNumber":20,"VerseNumber":30,"Text":"هارون برادرم را،"},{"SurahNumber":20,"VerseNumber":31,"Text":"پشتم را به او استوار كن،"},{"SurahNumber":20,"VerseNumber":32,"Text":"و او را شريك كارم گردان،"},{"SurahNumber":20,"VerseNumber":33,"Text":"تا تو را فراوان تسبيح گوييم،"},{"SurahNumber":20,"VerseNumber":34,"Text":"و بسيار به ياد تو باشيم،"},{"SurahNumber":20,"VerseNumber":35,"Text":"زيرا تو همواره به [حال‌] ما بينايى.»"},{"SurahNumber":20,"VerseNumber":36,"Text":"فرمود: «اى موسى، خواسته‌ات به تو داده شد.»"},{"SurahNumber":20,"VerseNumber":37,"Text":"و به راستى، بار ديگر [هم‌] بر تو منت نهاديم،"},{"SurahNumber":20,"VerseNumber":38,"Text":"هنگامى كه به مادرت آنچه را كه [بايد] وحى مى‌شد وحى كرديم"},{"SurahNumber":20,"VerseNumber":39,"Text":"كه او را در صندوقچه‌اى بگذار، سپس در دريايش افكن تا دريا [=رود نيل‌] او را به كرانه اندازد [و] دشمن من و دشمن وى، او را برگيرد. و مِهرى از خودم بر تو افكندم تا زير نظر من پرورش يابى"},{"SurahNumber":20,"VerseNumber":40,"Text":"آنگاه كه خواهر تو مى‌رفت و مى‌گفت: آيا شما را بر كسى كه عهده‌دار او گردد دلالت كنم؟ پس تو را به سوى مادرت بازگردانيديم تا ديده‌اش روشن شود و غم نخورد، و [سپس‌] شخصى را كُشتى و [ما] تو را از اندوه رهانيديم، و تو را بارها آزموديم، و سالى چند در ميان اهل «مدين» ماندى، سپس اى موسى در زمان مقدر [و مقتضى‌] آمدى"},{"SurahNumber":20,"VerseNumber":41,"Text":"و تو را براى خود پروردم"},{"SurahNumber":20,"VerseNumber":42,"Text":"تو و برادرت معجزه‌هاى مرا [براى مردم‌] ببريد و در يادكردن من سستى مكنيد"},{"SurahNumber":20,"VerseNumber":43,"Text":"به سوى فرعون برويد كه او به سركشى برخاسته،"},{"SurahNumber":20,"VerseNumber":44,"Text":"و با او سخنى نرم گوييد، شايد كه پند پذيرد يا بترسد"},{"SurahNumber":20,"VerseNumber":45,"Text":"آن دو گفتند: «پروردگارا، ما مى‌ترسيم كه [او] آسيبى به ما برساند يا آنكه سركشى كند.»"},{"SurahNumber":20,"VerseNumber":46,"Text":"فرمود: «مترسيد، من همراه شمايم، مى‌شنوم و مى‌بينم،"},{"SurahNumber":20,"VerseNumber":47,"Text":"پس به سوى او برويد و بگوييد: ما دو فرستاده پروردگار توايم، پس فرزندان اسرائيل را با ما بفرست، و عذابشان مكن، به راستى ما براى تو از جانب پروردگارت معجزه‌اى آورده‌ايم، و بر هر كس كه از هدايت پيروى كند درود باد"},{"SurahNumber":20,"VerseNumber":48,"Text":"در حقيقت به سوى ما وحى آمده كه عذاب بر كسى است كه تكذيب كند و روى گرداند"},{"SurahNumber":20,"VerseNumber":49,"Text":"[فرعون‌] گفت: «اى موسى، پروردگار شما دو تن كيست؟»"},{"SurahNumber":20,"VerseNumber":50,"Text":"گفت: «پروردگار ما كسى است كه هر چيزى را خلقتى كه درخور اوست داده، سپس آن را هدايت فرموده است.»"},{"SurahNumber":20,"VerseNumber":51,"Text":"گفت: «حال نسلهاى گذشته چون است؟»"},{"SurahNumber":20,"VerseNumber":52,"Text":"گفت: «علم آن، در كتابى نزد پروردگار من است. پروردگارم نه خطا مى‌كند و نه فراموش مى‌نمايد.»"},{"SurahNumber":20,"VerseNumber":53,"Text":"همان كسى كه زمين را برايتان گهواره‌اى ساخت، و براى شما در آن، راهها ترسيم كرد و از آسمان آبى فرود آورد، پس به وسيله آن رستنيهاى گوناگون، جفت جفت بيرون آورديم"},{"SurahNumber":20,"VerseNumber":54,"Text":"بخوريد و دامهايتان را بچرانيد كه قطعاً در اينها براى خردمندان نشانه‌هايى است"},{"SurahNumber":20,"VerseNumber":55,"Text":"از اين [زمين‌] شما را آفريده‌ايم، در آن شما را بازمى‌گردانيم و بار ديگر شما را از آن بيرون مى‌آوريم"},{"SurahNumber":20,"VerseNumber":56,"Text":"در حقيقت، [ما] همه آيات خود را به [فرعون‌] نشان داديم، ولى [او آنها را] دروغ پنداشت و نپذيرفت"},{"SurahNumber":20,"VerseNumber":57,"Text":"گفت: «اى موسى، آمده‌اى تا با سحر خود، ما را از سرزمينمان بيرون كنى؟"},{"SurahNumber":20,"VerseNumber":58,"Text":"ما [هم‌] قطعاً براى تو سحرى مثل آن خواهيم آورد، پس ميان ما و خودت موعدى بگذار كه نه ما آن را خلاف كنيم و نه تو، [آن هم‌] در جايى هموار.»"},{"SurahNumber":20,"VerseNumber":59,"Text":"[موسى‌] گفت: «موعد شما روز جشن باشد كه مردم پيش از ظهر گرد مى‌آيند.»"},{"SurahNumber":20,"VerseNumber":60,"Text":"پس فرعون رفت و [همه‌] نيرنگ خود را گرد آورد و بازآمد"},{"SurahNumber":20,"VerseNumber":61,"Text":"موسى به [ساحران‌] گفت: «واى بر شما، به خدا دروغ مبنديد كه شما را به عذابى [سخت‌] هلاك مى‌كند، و هر كه دروغ بندد نوميد مى‌گردد.»"},{"SurahNumber":20,"VerseNumber":62,"Text":"[ساحران‌] ميان خود، در باره كارشان به نزاع برخاستند و به نجوا پرداختند"},{"SurahNumber":20,"VerseNumber":63,"Text":"[فرعونيان‌] گفتند: «قطعاً اين دو تن ساحرند [و] مى‌خواهند شما را با سحر خود از سرزمينتان بيرون كنند، و آيين والاى شما را براندازند.»"},{"SurahNumber":20,"VerseNumber":64,"Text":"پس نيرنگ خود را گرد آوريد و به صف پيش آييد. در حقيقت، امروز هر كه فايق آيد خوشبخت مى‌شود.»"},{"SurahNumber":20,"VerseNumber":65,"Text":"[ساحران‌] گفتند: «اى موسى، يا تو مى‌افكنى يا [ما] نخستين كس باشيم كه مى اندازيم؟»"},{"SurahNumber":20,"VerseNumber":66,"Text":"گفت: «[نه،] بلكه شما بيندازيد.» پس ناگهان ريسمانها و چوبدستى‌هايشان، بر اثر سِحْرشان، در خيال او، [چنين‌] مى‌نمود كه آنها به شتاب مى‌خزند"},{"SurahNumber":20,"VerseNumber":67,"Text":"و موسى در خود بيمى احساس كرد"},{"SurahNumber":20,"VerseNumber":68,"Text":"گفتيم: «مترس كه تو خود برترى؛"},{"SurahNumber":20,"VerseNumber":69,"Text":"و آنچه در دست راست دارى بينداز، تا هر چه را ساخته‌اند ببلعد. در حقيقت، آنچه سرهم‌بندى كرده‌اند، افسون افسونگر است، و افسونگر هر جا برود رستگار نمى شود.»"},{"SurahNumber":20,"VerseNumber":70,"Text":"پس ساحران به سجده درافتادند. گفتند: «به پروردگار موسى و هارون ايمان آورديم.»"},{"SurahNumber":20,"VerseNumber":71,"Text":"[فرعون‌] گفت: «آيا پيش از آنكه به شما اجازه دهم، به او ايمان آورديد؟ قطعاً او بزرگ شماست كه به شما سحر آموخته است، پس بى‌شك دستهاى شما و پاهايتان را يكى از راست و يكى از چپ قطع مى‌كنم و شما را بر تنه‌هاى درخت خرما به دار مى‌آويزم، تا خوب بدانيد عذاب كدام يك از ما سخت‌تر و پايدارتر است.»"},{"SurahNumber":20,"VerseNumber":72,"Text":"گفتند: «ما هرگز تو را بر معجزاتى كه به سوى ما آمده و [بر] آن كس كه ما را پديد آورده است، ترجيح نخواهيم داد؛ پس هر حكمى مى‌خواهى بكن كه تنها در اين زندگى دنياست كه [تو] حكم مى‌رانى"},{"SurahNumber":20,"VerseNumber":73,"Text":"ما به پروردگارمان ايمان آورديم، تا گناهان ما و آن سحرى كه ما را بدان واداشتى بر ما ببخشايد، و خدا بهتر و پايدارتر است.»"},{"SurahNumber":20,"VerseNumber":74,"Text":"در حقيقت، هر كه به نزد پروردگارش گنهكار رود، جهنم براى اوست. در آن نه مى‌ميرد و نه زندگى مى‌يابد"},{"SurahNumber":20,"VerseNumber":75,"Text":"و هر كه مؤمن به نزد او رود، در حالى كه كارهاى شايسته انجام داده باشد، براى آنان درجات والا خواهد بود"},{"SurahNumber":20,"VerseNumber":76,"Text":"بهشتهاى عدن كه از زير [درختان‌] آن جويبارها روان است. جاودانه در آن مى‌مانند، و اين است پاداش كسى كه به پاكى گرايد"},{"SurahNumber":20,"VerseNumber":77,"Text":"و در حقيقت به موسى وحى كرديم كه: «بندگانم را شبانه ببر، و راهى خشك در دريا براى آنان باز كن كه نه از فرارسيدن [دشمن‌] بترسى و نه [از غرق‌شدن‌] بيمناك باشى.»"},{"SurahNumber":20,"VerseNumber":78,"Text":"پس فرعون با لشكريانش آنها را دنبال كرد، و[لى‌] از دريا آنچه آنان را فرو پوشانيد، فرو پوشانيد"},{"SurahNumber":20,"VerseNumber":79,"Text":"و فرعون قوم خود را گمراه كرد و هدايت ننمود"},{"SurahNumber":20,"VerseNumber":80,"Text":"«اى فرزندان اسرائيل، در حقيقت، [ما] شما را از [دست‌] دشمنتان رهانيديم، و در جانب راست طور با شما وعده نهاديم و بر شما ترنجبين و بلدرچين فرو فرستاديم"},{"SurahNumber":20,"VerseNumber":81,"Text":"از خوراكيهاى پاكيزه‌اى كه روزى شما كرديم، بخوريد و[لى‌] در آن زياده‌روى مكنيد كه خشم من بر شما فرود آيد، و هر كس خشم من بر او فرود آيد، قطعاً در [ورطه‌] هلاكت افتاده است"},{"SurahNumber":20,"VerseNumber":82,"Text":"و به يقين، من آمرزنده كسى هستم كه توبه كند و ايمان بياورد و كار شايسته نمايد و به راه راست راهسپر شود.»"},{"SurahNumber":20,"VerseNumber":83,"Text":"«و اى موسى، چه چيز تو را [دور] از قوم خودت، به شتاب واداشته است؟»"},{"SurahNumber":20,"VerseNumber":84,"Text":"گفت: «اينان در پى منند، و من -اى پروردگارم- به سويت شتافتم تا خشنود شوى.»"},{"SurahNumber":20,"VerseNumber":85,"Text":"فرمود: «در حقيقت، ما قوم تو را پس از [عزيمت‌] تو آزموديم و سامرى آنها را گمراه ساخت.»"},{"SurahNumber":20,"VerseNumber":86,"Text":"پس موسى خشمگين و اندوهناك به سوى قوم خود برگشت [و] گفت: «اى قوم من، آيا پروردگارتان به شما وعده نيكو نداد؟ آيا اين مدت بر شما طولانى مى‌نمود، يا خواستيد خشمى از پروردگارتان بر شما فرود آيد كه با وعده من مخالفت كرديد؟»"},{"SurahNumber":20,"VerseNumber":87,"Text":"گفتند: «ما به اختيار خود با تو خلاف وعده نكرديم، ولى از زينت‌آلات قوم، بارهايى سنگين بر دوش داشتيم و آنها را افكنديم و [خود] سامرى [هم زينت‌آلاتش را] همين گونه بينداخت"},{"SurahNumber":20,"VerseNumber":88,"Text":"پس براى آنان پيكر گوساله‌اى كه صدايى داشت بيرون آورد، و [او و پيروانش‌] گفتند: «اين خداى شما و خداى موسى است، و [پيمان خدا را] فراموش كرد.»"},{"SurahNumber":20,"VerseNumber":89,"Text":"مگر نمى‌بينند كه [گوساله‌] پاسخ سخن آنان را نمى‌دهد و به حالشان سود و زيانى ندارد؟"},{"SurahNumber":20,"VerseNumber":90,"Text":"و در حقيقت، هارون قبلا به آنان گفته بود: «اى قوم من، شما به وسيله اين [گوساله‌] مورد آزمايش قرار گرفته‌ايد، و پروردگار شما [خداى‌] رحمان است، پس مرا پيروى كنيد و فرمان مرا پذيرا باشيد.»"},{"SurahNumber":20,"VerseNumber":91,"Text":"گفتند: «ما هرگز از پرستش آن دست بر نخواهيم داشت تا موسى به سوى ما بازگردد.»"},{"SurahNumber":20,"VerseNumber":92,"Text":"[موسى‌] گفت: «اى هارون، وقتى ديدى آنها گمراه شدند چه چيز مانع تو شد،"},{"SurahNumber":20,"VerseNumber":93,"Text":"كه از من پيروى كنى؟ آيا از فرمانم سر باز زدى؟»"},{"SurahNumber":20,"VerseNumber":94,"Text":"گفت: «اى پسر مادرم، نه ريش مرا بگير و نه [موى‌] سرم را، من ترسيدم بگويى: ميان بنى‌اسرائيل تفرقه انداختى و سخنم را مراعات نكردى.»"},{"SurahNumber":20,"VerseNumber":95,"Text":"[موسى‌] گفت: «اى سامرى، منظور تو چه بود؟»"},{"SurahNumber":20,"VerseNumber":96,"Text":"گفت: «به چيزى كه [ديگران‌] به آن پى نبردند، پى بردم، و به قدر مشتى از رد پاى فرستاده [خدا، جبرئيل‌] برداشتم و آن را در پيكر [گوساله‌] انداختم، و نفس من برايم چنين فريبكارى كرد.»"},{"SurahNumber":20,"VerseNumber":97,"Text":"گفت: «پس برو كه بهره تو در زندگى اين باشد كه [به هر كه نزديك تو آمد] بگويى: [به من‌] دست مزنيد و تو را موعدى خواهد بود كه هرگز از آن تخلف نخواهى كرد، و [اينك‌] به آن خدايى كه پيوسته ملازمش بودى بنگر، آن را قطعاً مى‌سوزانيم و خاكسترش مى‌كنيم [و] در دريا فرو مى‌پاشيم.»"},{"SurahNumber":20,"VerseNumber":98,"Text":"«معبود شما تنها آن خدايى است كه جز او معبودى نيست، و دانش او همه چيز را در بر گرفته است.»"},{"SurahNumber":20,"VerseNumber":99,"Text":"اين گونه از اخبار پيشين بر تو حكايت مى‌رانيم، و مسلماً به تو از جانب خود قرآنى داده‌ايم"},{"SurahNumber":20,"VerseNumber":100,"Text":"هر كس از [پيروى‌] آن روى برتابد، روز قيامت بار گناهى بر دوش مى‌گيرد"},{"SurahNumber":20,"VerseNumber":101,"Text":"پيوسته در آن [حال‌] مى‌ماند، و چه بد بارى روز قيامت خواهند داشت"},{"SurahNumber":20,"VerseNumber":102,"Text":"[همان‌] روزى كه در صور دميده مى‌شود، و در آن روز مجرمان را كبودچشم برمى‌انگيزيم"},{"SurahNumber":20,"VerseNumber":103,"Text":"ميان خود به طور پنهانى با يكديگر مى‌گويند: «شما [در دنيا] جز ده [روز، بيش‌] نمانده‌ايد.»"},{"SurahNumber":20,"VerseNumber":104,"Text":"ما داناتريم به آنچه مى‌گويند، آنگاه كه نيك‌آيين‌ترين آنان مى‌گويد: «جز يك روز، بيش نمانده‌ايد.»"},{"SurahNumber":20,"VerseNumber":105,"Text":"و از تو در باره كوهها مى‌پرسند، بگو: «پروردگارم آنها را [در قيامت‌] ريز ريز خواهد ساخت،"},{"SurahNumber":20,"VerseNumber":106,"Text":"پس آنها را پهن و هموار خواهد كرد،"},{"SurahNumber":20,"VerseNumber":107,"Text":"نه در آن كژى مى‌بينى و نه ناهموارى"},{"SurahNumber":20,"VerseNumber":108,"Text":"در آن روز، [همه مردم‌]، داعى [حق‌] را -كه هيچ انحرافى در او نيست- پيروى مى‌كنند، و صداها در مقابل [خداى‌] رحمان خاشع مى‌گردد، و جز صدايى آهسته نمى‌شنوى"},{"SurahNumber":20,"VerseNumber":109,"Text":"در آن روز، شفاعت [به كسى‌] سود نبخشد، مگر كسى را كه [خداى‌] رحمان اجازه دهد و سخنش او را پسند آيد"},{"SurahNumber":20,"VerseNumber":110,"Text":"آنچه را كه آنان در پيش دارند و آنچه را كه پشت سر گذاشته‌اند مى‌داند، و حال آنكه ايشان بدان دانشى ندارند"},{"SurahNumber":20,"VerseNumber":111,"Text":"و چهره‌ها براى آن [خداى‌] زنده پاينده خضوع مى‌كنند، و آن كس كه ظلمى بر دوش دارد نوميد مى‌ماند"},{"SurahNumber":20,"VerseNumber":112,"Text":"و هر كس كارهاى شايسته كند، در حالى كه مؤمن باشد، نه از ستمى مى‌هراسد و نه از كاسته شدن [حقّش‌]"},{"SurahNumber":20,"VerseNumber":113,"Text":"و اين گونه آن را [به صورت‌] قرآنى عربى نازل كرديم، و در آن از انواع هشدارها سخن آورديم، شايد آنان راه تقوا در پيش گيرند، يا [اين كتاب‌] پندى تازه براى آنان بياورد"},{"SurahNumber":20,"VerseNumber":114,"Text":"پس بلندمرتبه است خدا، فرمانرواى بر حق، و در [خواندن‌] قرآن، پيش از آنكه وحى آن بر تو پايان يابد، شتاب مكن، و بگو: «پروردگارا، بر دانشم بيفزاى.»"},{"SurahNumber":20,"VerseNumber":115,"Text":"و به يقين پيش از اين با آدم پيمان بستيم، و[لى آن را] فراموش كرد، و براى او عزمى [استوار] نيافتيم"},{"SurahNumber":20,"VerseNumber":116,"Text":"و [ياد كن‌] هنگامى را كه به فرشتگان گفتيم: «براى آدم سجده كنيد.» پس، جز ابليس كه سر باز زد [همه‌] سجده كردند"},{"SurahNumber":20,"VerseNumber":117,"Text":"پس گفتيم: «اى آدم، در حقيقت، اين [ابليس‌] براى تو و همسرت دشمنى [خطرناك‌] است، زنهار تا شما را از بهشت به در نكند تا تيره‌بخت گردى.»"},{"SurahNumber":20,"VerseNumber":118,"Text":"در حقيقت براى تو در آنجا اين [امتياز] است كه نه گرسنه مى‌شوى و نه برهنه مى‌مانى"},{"SurahNumber":20,"VerseNumber":119,"Text":"و [هم‌] اينكه در آنجا نه تشنه مى‌گردى و نه آفتاب‌زده"},{"SurahNumber":20,"VerseNumber":120,"Text":"پس شيطان او را وسوسه كرد، گفت: «اى آدم، آيا تو را به درخت جاودانگى و مُلكى كه زايل نمى‌شود، راه نمايم؟»"},{"SurahNumber":20,"VerseNumber":121,"Text":"آنگاه از آن [درخت ممنوع‌] خوردند و برهنگى آنان برايشان نمايان شد و شروع كردند به چسبانيدن برگهاى بهشت بر خود. و [اين گونه‌] آدم به پروردگار خود عصيان ورزيد و بيراهه رفت"},{"SurahNumber":20,"VerseNumber":122,"Text":"سپس پروردگارش او را برگزيد و بر او ببخشود و [وى را] هدايت كرد"},{"SurahNumber":20,"VerseNumber":123,"Text":"فرمود: «همگى از آن [مقام‌] فرود آييد، در حالى كه بعضى از شما دشمن بعضى ديگر است، پس اگر براى شما از جانب من رهنمودى رسد، هر كس از هدايتم پيروى كند نه گمراه مى‌شود و نه تيره‌بخت"},{"SurahNumber":20,"VerseNumber":124,"Text":"و هر كس از ياد من دل بگرداند، در حقيقت، زندگى تنگ [و سختى‌] خواهد داشت، و روز رستاخيز او را نابينا محشور مى‌كنيم.»"},{"SurahNumber":20,"VerseNumber":125,"Text":"مى‌گويد: «پروردگارا، چرا مرا نابينا محشور كردى با آنكه بينا بودم؟»"},{"SurahNumber":20,"VerseNumber":126,"Text":"مى‌فرمايد: «همان طور كه نشانه‌هاى ما بر تو آمد و آن را به فراموشى سپردى، امروز همان گونه فراموش مى‌شوى.»"},{"SurahNumber":20,"VerseNumber":127,"Text":"و اين گونه هر كه را به افراط گراييده و به نشانه‌هاى پروردگارش نگرويده است سزا مى‌دهيم، و قطعاً شكنجه آخرت سخت‌تر و پايدارتر است"},{"SurahNumber":20,"VerseNumber":128,"Text":"آيا براى هدايتشان كافى نبود كه [ببينند] چه نسلها را پيش از آنان نابود كرديم كه [اينك آنها] در سراهاى ايشان راه مى‌روند؟ به راستى براى خردمندان در اين [امر] نشانه‌هايى [عبرت‌انگيز] است"},{"SurahNumber":20,"VerseNumber":129,"Text":"و اگر سخنى از پروردگارت پيشى نگرفته و موعدى معين مقرر نشده بود، قطعاً [عذاب آنها] لازم مى‌آمد"},{"SurahNumber":20,"VerseNumber":130,"Text":"پس بر آنچه مى‌گويند شكيبا باش، و پيش از بر آمدن آفتاب و قبل از فرو شدن آن، با ستايش پروردگارت [او را] تسبيح گوى، و برخى از ساعات شب و حوالى روز را به نيايش پرداز، باشد كه خشنود گردى"},{"SurahNumber":20,"VerseNumber":131,"Text":"و زنهار به سوى آنچه اصنافى از ايشان را از آن برخوردار كرديم [و فقط] زيور زندگى دنياست تا ايشان را در آن بيازماييم، ديدگان خود مدوز، و [بدان كه‌] روزىِ پروردگار تو بهتر و پايدارتر است"},{"SurahNumber":20,"VerseNumber":132,"Text":"و كسان خود را به نماز فرمان ده و خود بر آن شكيبا باش. ما از تو جوياى روزى نيستيم، ما به تو روزى مى‌دهيم، و فرجام [نيك‌] براى پرهيزگارى است"},{"SurahNumber":20,"VerseNumber":133,"Text":"و گفتند: «چرا از جانب پروردگارش معجزه‌اى براى ما نمى‌آورد؟» آيا دليل روشن آنچه در صحيفه‌هاى پيشين است براى آنان نيامده است؟"},{"SurahNumber":20,"VerseNumber":134,"Text":"و اگر ما آنان را قبل از [آمدن قرآن‌] به عذابى هلاك مى‌كرديم، قطعاً مى‌گفتند: «پروردگارا، چرا پيامبرى به سوى ما نفرستادى تا پيش از آنكه خوار و رسوا شويم از آيات تو پيروى كنيم؟»"},{"SurahNumber":20,"VerseNumber":135,"Text":"بگو: «همه در انتظارند. پس در انتظار باشيد. زودا كه بدانيد ياران راه راست كيانند و چه كسى راه‌يافته است.»"}]}