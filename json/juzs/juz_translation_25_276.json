{"Id":276,"LanguageCodes":["ny","nya"],"Name":"nya-khaledibrahimbe","Author":"Khaled Ibrahim Betala","Language":"Chichewa","Description":"Chichewa","Direction":"ltr","Source":"https://quranenc.com/en/browse/chichewa_betala","Translations":[{"SurahNumber":41,"VerseNumber":47,"Text":"“۞ Kudziwa kwa tsiku la Qiyâma kukubwezedwa kwa Iye (Allah;) zipatso sizituluka m’mikoko yake ndipo mkazi satenga pakati ndi kubereka popanda Allah kudziwa. (Koma amadziwa zonsezo bwinobwino). Ndipo (kumbukira) tsiku limene Allah adzawaitane (ndi kuwafunsa kuti): “Ali kuti aphatikizi Anga aja (amene mudali kuwapembedza kusiya Ine)?” Adzanena (modandaula): “Tikukudziwitsani, (E Inu Allah)! Palibe aliyense mwa ife angaikire umboni (kuti Inu muli ndi mnzanu).”"},{"SurahNumber":41,"VerseNumber":48,"Text":"“Ndipo zomwe adali kuzipembedza kale zidzawasowa. Ndipo adzatsimikiza kuti alibe pothawira"},{"SurahNumber":41,"VerseNumber":49,"Text":"“Munthu satopa kupempha zabwino (za m’dziko lapansi kwa Mbuye wake). Koma choipa chikamkhudza iye amakhala wotaya mtima kwambiri"},{"SurahNumber":41,"VerseNumber":50,"Text":"“Ndipo ndithu tikamulawitsa chisomo chochokera kwa Ife atapeza mavuto kwambiri amene adamkhudza, ndithu amanena, (monyada): “Izi nzangazanga. (Ndazipeza chifukwa cha khama langa ndi nzeru zanga). Ndipo za tsiku lachimaliziro sindikhulupirira kuti lilipo. Ndipo ngati nditabwezedwa kwa Mbuye wanga, ndiye kuti ine ndidzakhala nazo zabwino kwa Iye.” Choncho tidzawauza omwe adakanira zimene adachita, ndipo tidzawalawitsa chilango chokhwima (chosanjikana china pamwamba pa chinzake)"},{"SurahNumber":41,"VerseNumber":51,"Text":"“Ndipo munthu tikam’dalitsa (ndi chisomo Chathu), amanyoza ndi kudziika kutali (ndi chipembedzo Chathu). Koma vuto likam’khudza umuona uyo akuchulukitsa maduwa (mapemphero)"},{"SurahNumber":41,"VerseNumber":52,"Text":"“Nena (kwa iwo, iwe Mtumiki): “Tandiuzani ngati (Qur’aniyi) ilidi yochokera kwa Allah, kenako inu nkuikanira; (nanga zingakhale bwanji?) Kodi ndiyani wosokera kwambiri kuposa uyo amene ali mu mtsutso wakutali (ndi choona)?”"},{"SurahNumber":41,"VerseNumber":53,"Text":"“Posachedwa tiwaonetsa (awa okanira), zisonyezo Zathu (zosonyeza kuona kwa Qur’an ndi iwe) kumbali zonse, ndi mwa iwo eni kufikira zionekere kwa iwo kuti chimene wadza nachochi nchoona. Kodi Mbuye wako siwokwanira kuti Iye akuona chilichonse"},{"SurahNumber":41,"VerseNumber":54,"Text":"“Chenjerani! Ndithu awa ali m’chikaiko za kukumana ndi Mbuye wawo. Ndithu Iye (Mbuye wawo) wachizungulira chinthu chilichonse mkudziwa Kwake"},{"SurahNumber":42,"VerseNumber":1,"Text":"“Hâ-Mîm"},{"SurahNumber":42,"VerseNumber":2,"Text":"“‘Aîn-Sîn-Qâf"},{"SurahNumber":42,"VerseNumber":3,"Text":"“Chomwecho akukuvumbulutsira iwe ndi atumiki amene adadza kale, Allah Ngopambana Wanzeru zakuya"},{"SurahNumber":42,"VerseNumber":4,"Text":"“Zonse za kumwamba ndi pansi ndi za Iye Yekha. Ndipo Iye ndi Wotukuka, Wamkulu"},{"SurahNumber":42,"VerseNumber":5,"Text":"“(Chifukwa chakukula Kwake ndi ulemelero Wake) mitambo ikuyandikira kuphwasuka pamwamba pa iyo. Ndipo angelo akulemekeza ndi kutamanda Mbuye wawo, ndi kuwapemphera chikhululuko amene ali pa dziko lapansi. Dziwani kuti ndithu Allah Yekha ndiye Wokhululuka kwabasi, Wachisoni chosatha"},{"SurahNumber":42,"VerseNumber":6,"Text":"“Ndipo awo amene adzipangira athandizi (a mafano) kusiya Allah, Allah ndi Wolondera (zochita) zawo; ndipo iwe si muyang’anili wawo (wosunga zochita zawo)"},{"SurahNumber":42,"VerseNumber":7,"Text":"“Chomwechonso (monga chilili chivumbulutso chapoyerachi) takuvumbulutsira Qur’an m’Chiarabu (popanda chikaiko) kuti uchenjeze (eni) manthu wa mizinda (Makka) ndi amene ali m’mbali mwake, ndikutinso uchenjeze (anthu) za tsiku la msonkhano, lopanda chikaiko. (Pa tsikulo anthu adzagawikana mmagulu awiri): gulu lina ku Jannah, ndipo gulu lina ku Moto"},{"SurahNumber":42,"VerseNumber":8,"Text":"“Ndipo akadafuna Allah akadawachita iwo kukhala mpingo umodzi; koma amamulowetsa ku chifundo Chake amene wamfuna ndipo odzichitira okha chinyengo (pokana Allah) alibe mtetezi kapena mthandizi"},{"SurahNumber":42,"VerseNumber":9,"Text":"“Kapena adzichitira athandizi ena kusiya Iye (Allah)? Pomwe Allah Yekha ndiye Mthandizi woona ndipo Iye amaukitsa akufa. Ndipo Iye ndi Wokhoza pa chilichonse"},{"SurahNumber":42,"VerseNumber":10,"Text":"“Ndipo chilichonse chimene mwasiyana mmenemo (mchipembedzo: za kukhulupirira ndi kusakhulupirira) chiweruzo chake nkwa Allah; (bwererani ku Buku la Allah ndi Hadith za mtumiki Wake). Ndipo Ameneyo ndi Allah, Mbuye wanga; kwa Iye Yekha ndatsamira, ndipo kwa Iye Yekha (ndiko) ndikutembenukira"},{"SurahNumber":42,"VerseNumber":11,"Text":"“(Iye ndi) Mlengi wa kumwamba ndi pansi. Adakupangirani akazi kuchokera mwa inu nomwe, ndipo nazo ziweto mitundu iwiri, (zazimuna ndi zazikazi. Choncho) akukuchulukitsani mmenemo (mchikonzero Chake chanzeru) palibe chilichonse chofanana ndi Iye. Iye ndi Wakumva zonse ndiponso Woona zonse"},{"SurahNumber":42,"VerseNumber":12,"Text":"“Makiyi a kumwamba ndi pansi ndi Ake. Amamchulukitsira rizq amene wamfuna ndipo amamchepetsera amene wamfuna. Ndithu Iye Ngodziwa chilichonse (pochiika pamalo oyenera)"},{"SurahNumber":42,"VerseNumber":13,"Text":"“Wakhazikitsa kwa inu chipembedzo chonga chomwe adam’langiza Nuh. Ndipo chimene takuvumbulutsira iwe ndi chimenenso tidavumbulutsira Ibrahim, Mûsa, ndi Isa (Yesu) kuti: Mulimbike chipembedzo (potsatira malamulo) ndikuti musalekane pa chipembedzo. Koma ndizovuta kwa opembedza mafano (kuvomera) zimene ukuwaitanira. Allah amadzisankhira amene wam’funa ndipo amamuongolera amene akutembenukira kwa Iye"},{"SurahNumber":42,"VerseNumber":14,"Text":"“Ndipo sadagawikane (pa chipembedzo otsatira a aneneri oyamba) kufikira pamene kudawadzera kudziwa kwa choonadi, chifukwa chachidani ndi dumbo pakati pawo. Kukadapanda liwu lochokera kwa Mbuye wako pachiyambi (lowachedwetsera chilango) mpaka nthawi yoikidwa kukadaweruzidwa pakati pawo koma ndithu amene adalandira buku pambuyo pawo (makolo awo, ndipo ndikukumana ndi nthawi yako,) ali mchikaiko cholikaikira (buku lawo)"},{"SurahNumber":42,"VerseNumber":15,"Text":"“(Chifukwa cha umodzi wa zipembedzo ndikuti pasakhale kugawikana pa chipembedzo) choncho aitanire (ku chipembedzo chimodzi); ndipo lungama (poitanapo) monga momwe walamulidwira. Ndipo usatsatire zofuna zawo. Ndipo nena: “Ndakhulupirira mmabuku onse omwe adawavumbulutsa Allah; ndipo ndalamulidwa kuchita chilungamo pakati panu. Allah ndiye Mbuye wathu ndiponso Mbuye wanu; ife tili ndi ntchito zathu (zomwe tidzalipidwa nazo); inunso muli ndi ntchito zanu (zomwe mudzalipidwa nazo). Palibe kukangana pakati pa ife ndi inu (chifukwa chakuonekera poyera choona). Allah adzatisonkhanitsa (kuti atiweruze); kwa Iye yekha ndiko kobwerera"},{"SurahNumber":42,"VerseNumber":16,"Text":"“Ndipo amene akutsutsana ndi Allah pambuyo povomerezedwa (ndi anthu ambiri), mtsutso wawo ndiwachabe kwa Mbuye wawo; mkwiyo waukulu (wa Allah) uli pa iwo. Ndipo iwo adzakhala ndi chilango chokhwima"},{"SurahNumber":42,"VerseNumber":17,"Text":"“Allah ndi Amene wavumbulutsa buku (la Qur’an ndi mabuku ena) moona ndi mwachilungamo. Nanga nchiyani chikudziwitse kuti mwina Qiyâma ili pafupi"},{"SurahNumber":42,"VerseNumber":18,"Text":"“Akuifulumizitsa amene sakuikhulupirira; koma amene akhulupirira ali oopa za iyo, ndipo akudziwa kuti imeneyo ndiyoonadi, (za kupezeka kwake palibe chikaiko). Dziwani kuti ndithu amene akutsutsana za nthawi (ya Qiyâma) ali mkusokera konka nako kutali"},{"SurahNumber":42,"VerseNumber":19,"Text":"“Allah Ngoleza kwa akapolo (Ake). Amapereka rizq kwa amene wamfuna. Ndipo Iye ndi Wamphamvu zoposa, Wopambana"},{"SurahNumber":42,"VerseNumber":20,"Text":"“Amene akufuna (pantchito yake) zokolola za tsiku lachimaliziro, timuonjezera zokolola zakezo; ndipo amene akufuna pa ntchito yake yabwino zokolola za chisangalalo cha m’dziko lapansi timpatsa chimene chidagawidwa kwa iye, ndipo iye sadzakhala ndi gawo (la zabwino) pa tsiku lachimaliziro"},{"SurahNumber":42,"VerseNumber":21,"Text":"“Kodi iwo alinayo milungu imene idawakhazikitsira m’zipembedzo zimene Allah sadaziloleze? Ndipo pakadapanda kutsogola (lonjezo lochedwetsa) liwu la chiweruziro (mpaka pa tsiku la Qiyâma); pakadaweruzidwa pakati pawo (okanira ndi okhulupirira pompano pa dziko lapansi). Ndipo ndithu opondereza chawo nchilango chowawa"},{"SurahNumber":42,"VerseNumber":22,"Text":"“Udzawaona (tsiku la Qiyâma) amene adadzichitira okha zoipa (popembedza mafano) akuopa chifukwa cha (zoipa) zomwe adachita, ndipo (chilangocho) chidzawapezabe. Koma amene adakhulupirira ndi kuchita zabwino (udzawaona akusangalala) m’Madimba abwino a ku Minda ya mtendere. Iwo akapeza chilichonse chimene akafune kwa Mbuye wawo. Umenewo ndiwo ulemelero wawukulu"},{"SurahNumber":42,"VerseNumber":23,"Text":"“Umenewu ndi (ulemelero) umene Allah akuwasangalatsira akapolo Ake nkhani yabwino; amene akhulupirira ndi kuchita zabwino. Nena (iwe Mtumiki {s.a.w} kwa iwo): “Sindikupemphani malipiro (kapena chuma) pofikitsa uthenga (kwa inu), koma kuti musunge chikondi pachibale chimene chili pakati pathu. (Musandizunze kufikira ndifikitse kwa inu uthenga wa Mbuye wanga.)” Amene achita chabwino timuonjezera pachabwinocho ndithu Allah Ngokhululuka kwambiri, Ngolandira kuthokoza"},{"SurahNumber":42,"VerseNumber":24,"Text":"“Kapena akunena kuti: “Wampekera Allah bodza?”Allah akadafuna akadadinda mu mtima mwako (kuti usathe kunena chilichonse; koma kuti chilichonse chimene ukunena chikuchokera kwa Iye). Ndipo Allah amachotsa chabodza (shirik), ndi kuchilimbikitsa choona (Chisilamu), ndi mau Ake (amene adawavumbulutsa kwa Mneneri Wake). Ndithu Iye Ngodziwa (zobisika) za mmitima"},{"SurahNumber":42,"VerseNumber":25,"Text":"“Ndipo Iye (Yekha) ndi amene amalandira kulapa (kuchokera) kwa akapolo Ake. Ndipo amakhululuka machimo (awo); komanso akudziwa zimene mukuchita"},{"SurahNumber":42,"VerseNumber":26,"Text":"“Ndipo Iye (Allah) akuwayankha amene akhulupirira ndi kuchita zabwino; ndi kuwaonjezera ubwino Wake. Ndipo okana, chilango chaukali chili pa iwo"},{"SurahNumber":42,"VerseNumber":27,"Text":"“Allah akadachulukitsa rizq (chuma) kwa akapolo Ake onse (monga anthuwo akufunira), akadapyola malire poononga pa dziko; koma (Allah) akutsitsa (chumacho) mwamuyeso monga momwe Iye afunira. Ndithu Iye pa za akapolo Ake Ngodziwa, Ngopenya"},{"SurahNumber":42,"VerseNumber":28,"Text":"“Ndipo Iye yekha ndi amene akutsitsa mvula (pambuyo poti anthu)atataya mtima (pa zamvulayo); ndipo amafalitsa madalitso Ake ndipo ndi Mthandizi Wotamandidwa"},{"SurahNumber":42,"VerseNumber":29,"Text":"“Ndipo zina mwa zisonyezo zake ndi kulenga kwa thambo ndi nthaka, ndi zamoyo zimene wazifalitsa mmenemo (zooneka ndi zosaoneka). Ndipo Iye ndi Wamphamvu zowasonkhanitsira (anthu kuchokera ku imfa) akadzafuna"},{"SurahNumber":42,"VerseNumber":30,"Text":"“Ndipo mavuto amtundu uliwonse amene akukupezani nchifukwa cha (zochita zoipa) zimene achita manja anu, koma (Allah) akukhululuka zambiri"},{"SurahNumber":42,"VerseNumber":31,"Text":"“Ndipo simungathe kum’lepheretsa (Allah kukutsitsirani mavuto) padziko lapansi (ngati mutachimwa); ndipo inu mulibenso mthandizi kapena mpulumutsi kupatula Allah"},{"SurahNumber":42,"VerseNumber":32,"Text":"“Ndipo zina mwa zisonyezo Zake ndi zombo zoyenda panyanja zonga mapiri ataliatali (koma osabira)"},{"SurahNumber":42,"VerseNumber":33,"Text":"“Atafuna akhoza kuiyimitsa mphepo choncho nkungokhala duu, (osayenda) pamwamba pake (panyanja). Ndithu mzimenezi muli zisonyezo kwa aliyense wopirira ndi wothokoza"},{"SurahNumber":42,"VerseNumber":34,"Text":"“Kapena akhoza kuziononga (potumiza mphepo yamkuntho) chifukwa cha machimo amene adawachita. Koma amakhululuka zambiri"},{"SurahNumber":42,"VerseNumber":35,"Text":"“Ndipo adzadziwa (tsiku la Qiyâma) amene akutsutsana ndi zisonyezo Zathu kuti alibe pothawira (kuchilango cha Allah)"},{"SurahNumber":42,"VerseNumber":36,"Text":"“Ndipo chilichonse chimene mwapatsidwa, nzosangalatsa za moyo wa pa dziko. Koma zimene zili kwa Allah ndi zabwino ndiponso zamuyaya za amene akhulupirira ndi kutsamira kwa Mbuye wawo"},{"SurahNumber":42,"VerseNumber":37,"Text":"“Ndipo amene akupewa machimo akuluakulu omwe Allah waletsa ndi machimo onse oipitsitsa; ndipo iwo akakwiya (chifukwa choputidwa) iwo amakhululuka"},{"SurahNumber":42,"VerseNumber":38,"Text":"“Ndipo amene adayankha kuitana kwa Mbuye wawo ndi kusunga mapemphero (popemphera mnthawi yake mkapempheredwe koyenera); ndipo zinthu zawo zonse zimakhala zokambirana pakati pawo; ndipo mzimene tawapatsa amapereka (pa njira ya Allah)"},{"SurahNumber":42,"VerseNumber":39,"Text":"“Ndi amene amati akachitiridwa mtopola amadzipulumutsa"},{"SurahNumber":42,"VerseNumber":40,"Text":"“Malipiro a choipa ndi choipa chonga icho; (wochita choipa alipidwe choipa chonga chimene wachita). Koma amene wakhululukira wochita choipa (pomwe akhoza kubwezera), ndi kuyanjana naye (mdani wakeyo), malipiro ake ali kwa Allah; ndithu Allah sakonda ochitira anzawo mtopola"},{"SurahNumber":42,"VerseNumber":41,"Text":"“Koma amene abwezera pambuyo pakuchitiridwa mtopola, kwa iwo palibe njira yowadzudzulira"},{"SurahNumber":42,"VerseNumber":42,"Text":"“Ndithu njira yodzudzulidwira ili kwa amene akupondereza anthu ndi kuchita mtopola pa dziko popanda chifukwa choyenera. Iwowo ndi amene adzalandira chilango chowawa"},{"SurahNumber":42,"VerseNumber":43,"Text":"“Ndipo amene akupirira ndi kukhululuka, (Allah adzamlipira mphoto yaikulu); ndithu kupirirako ndi chimodzi mwa zinthu zazikulu (chofunika kudzilimbikitsa nacho Msilamu pa chikhalidwe chake)"},{"SurahNumber":42,"VerseNumber":44,"Text":"“Ndipo amene Allah wamsiya kuti asokere, alibe mthandizi (wina) kupatula Iye (Allah). ndipo udzawaona osalungama pamene adzachiona (masomphenya) chilango, adzanena (modandaula): “Kodi pali njira yobwerera (padziko lapansi kuti tikachite zabwino tidzalowe ku Jannah)?”"},{"SurahNumber":42,"VerseNumber":45,"Text":"“Udzawaona (osalungama) akusonyezedwa ku Moto ali okhumata chifukwa chakunyozeka uku akuyang’ana (Moto) mkayang’anidwe kobisa (kotsinzina). Ndipo amene adakhulupirira adzanena pa tsiku la Qiyâma: “Ndithu otaika ndi amene adadzitaya okha pamodzi ndi maanja awo.” Dziwani kuti osalungama adzakhala mchilango chamuyaya"},{"SurahNumber":42,"VerseNumber":46,"Text":"“Ndipo sadzakhala ndi athangati owapulumutsa (kuchilango cha Moto) kupatula Allah. Ndipo amene Allah wamusiya kuti asokere (chifukwa cha zochita zake zoipa) sangapeze njira (yopezera kulungama)"},{"SurahNumber":42,"VerseNumber":47,"Text":"“Muyankheni Mbuye wanu lisadadze tsiku losapeweka lochokera kwa Allah; tsiku limenelo simudzapeza pothawira, ndipo simudzakhala ndi njira (yokanira zimene mudzachitidwa)"},{"SurahNumber":42,"VerseNumber":48,"Text":"“Ngati anyalanyaza (Allah awalanga) sitidakutume kwa iwo kukhala muyang’aniri. Udindo wako ndikufalitsa uthenga. Ndipo ndithu tikamulawitsa munthu mtendere wochokera kwa Ife, akuunyadira (modzikweza), koma choipa chikawapeza kupyolera mzoipa zimene manja awo adatsogoza, pompo munthuyo sathokoza (Allah)"},{"SurahNumber":42,"VerseNumber":49,"Text":"“Ufumu wakumwamba ndi pa dziko lapansi ngwa Allah; amalenga zimene wafuna; amene wam’funa amampatsa ana achikazi (okhaokha) ndiponso amene wamfuna amampatsa ana achimuna (okhaokha)"},{"SurahNumber":42,"VerseNumber":50,"Text":"“Kapena kuphatikiza (ana) achimuna ndi achikazi, ndipo amene wam’funa amamchita kukhala chumba. Ndithu Iye Ngodziwa, Wokhoza (chilichonse)"},{"SurahNumber":42,"VerseNumber":51,"Text":"“Nkosayenera kwa munthu kuti Allah alankhule naye koma kupyolera mkumzindikiritsa, kapena kuchokera kuseri kwa chotsekereza, kapena pomtuma mtumiki (Jiburil) kuti amvumbulutsire zimene Iye akufuna mwa chilolezo Chake. Ndithu Iye Ngwapamwamba, Ngwanzeru zakuya"},{"SurahNumber":42,"VerseNumber":52,"Text":"“Momwemonso takuvumbulutsira chivumbulutso (Chathu) mwa lamulo Lathu. Siudali kudziwa kuti buku ndi chiyani, chikhulupiliro ndi chiyani; koma bukuli (Qur’an) talichita kukhala kuunika; ndi kuunikaku tikumuongola amene tam’funa mwa akapolo Athu. Ndithu iwe ukuongolera kunjira yoongoka"},{"SurahNumber":42,"VerseNumber":53,"Text":"“Njira ya Allah Amene zonse za kumwamba ndi za mdziko lapansi ndi Zake. Dziwani kuti zinthu zonse zimabwerera kwa Allah"},{"SurahNumber":43,"VerseNumber":1,"Text":"“. Hâ-Mîm"},{"SurahNumber":43,"VerseNumber":2,"Text":"“Ndikulumbilira buku lofotokoza momveka"},{"SurahNumber":43,"VerseNumber":3,"Text":"“Ndithu Ife talichita bukuli (Qur’an) kukhala chowerengedwa m’Chiarabu kuti muzindikire"},{"SurahNumber":43,"VerseNumber":4,"Text":"“Ndipo ndithu bukuli (Qur’an) lili m’manthu wa mabuku onse (Lawhi Mahfudh) limene lili kwa Ife; (ndipo ndi buku) lotukuka, la mawu anzeru"},{"SurahNumber":43,"VerseNumber":5,"Text":"“Kodi tisiye kukukumbutsani chifukwa chakuti ndinu anthu opyola malire (pochita zoipa)"},{"SurahNumber":43,"VerseNumber":6,"Text":"“Ndipo tidatumiza aneneri ambiri kwa anthu akale"},{"SurahNumber":43,"VerseNumber":7,"Text":"“Ndipo palibe mneneri aliyense amene amawadzera koma amam’chitira chipongwe"},{"SurahNumber":43,"VerseNumber":8,"Text":"“Choncho tidawaononga amene adali amphamvu kuposa iwo (Aquraish) ndipo ladutsa fanizo la (zilango zomwe zidawapeza) anthu akale"},{"SurahNumber":43,"VerseNumber":9,"Text":"“Ndipo ukawafunsa: “Ndani adalenga thambo ndi nthaka?” Ndithu ayankha kuti: “Adazilenga (Allah) Mwini Mphamvu, Wodziwa.”"},{"SurahNumber":43,"VerseNumber":10,"Text":"“Amene wakupangirani nthaka kukhala choyala ndipo adakupangirani njira mmenemo kuti muongoke (ndikukafika kumene mukufuna)"},{"SurahNumber":43,"VerseNumber":11,"Text":"“Ndiponso amene watsitsa madzi kuchokera kumwamba mwamuyeso; chifukwa cha madziwo tidaukitsa mudzi wakufa. Momwemonso inu mudzatulutsidwa (mmanda)"},{"SurahNumber":43,"VerseNumber":12,"Text":"“Ndiponso amene walenga zinthu zonse ziwiriziwiri (chachimuna ndi chachikazi). Ndipo adakupangirani zombo ndi ziweto zimene mukukwera"},{"SurahNumber":43,"VerseNumber":13,"Text":"“Kuti mukhazikike mwaubwino pamisana paizo, kenako mukumbukire mtendere wa Mbuye wanu mukakhazikika pamenepo, ndipo munene: “Walemekezeka Amene watifewetsera ichi; ndipo sitikadatha kuchifewetsa ndi kuchigwiritsa ntchito.”"},{"SurahNumber":43,"VerseNumber":14,"Text":"““Ndipo ndithu ife kwa Mbuye wathu ndiko kobwerera.”"},{"SurahNumber":43,"VerseNumber":15,"Text":"“Ndipo amuikira gawo mwa akapolo Ake. (Kuti ndi ana a Allah.) Ndithu munthu, ngwamsulizo woonekera poyera"},{"SurahNumber":43,"VerseNumber":16,"Text":"“Kodi wadzichitira ana achikazi mzimene wazilenga ndipo wakusankhirani inu ana achimuna"},{"SurahNumber":43,"VerseNumber":17,"Text":"“Koma akauzidwa (kuti wabereka mwana wamkazi) mmodzi wa iwo chomwe amamfanizira (Allah) Wachifundo chambiri, nkhope yake imakhala yakuda ndi kudandaula kwambiri"},{"SurahNumber":43,"VerseNumber":18,"Text":"“Ha! Kodi amene waleredwa monga chokongoletsa, potsutsana iye sangathe kunena momveka? (Ameneyo ndiye mwampatsa Allah; omwe ndi ana aakazi)"},{"SurahNumber":43,"VerseNumber":19,"Text":"“Ndipo angelo omwe ndi akapolo a (Allah) Wachifundo chambiri akuwatcha akazi. Kodi adaona kalengedwe kawo? Umboni wawo ulembedwa ndipo adzafunsidwa (pazimenezo)"},{"SurahNumber":43,"VerseNumber":20,"Text":"“Ndipo (otsutsa) akunena: “Akadafuna (Allah) Wachifundo chambiri (kuti tisamapembedze mafano awa), sitikadawapembedza!” Iwo alibe kudziwa pa zimenezi (zomwe akunenazi). Koma akungonena mawu opeka"},{"SurahNumber":43,"VerseNumber":21,"Text":"“Kapena tidawapatsa buku lina tisadapereke ili, kotero kuti iwo agwiritsitsa limenelo (ndi kugwirizana nazo zili mmenemo)"},{"SurahNumber":43,"VerseNumber":22,"Text":"“Koma akunena: “Ndithu ife tidawapeza makolo athu pa chipembedzo chimenechi, ndipo ife tikutsatira mapazi awo.”"},{"SurahNumber":43,"VerseNumber":23,"Text":"“Ndipo momwemo, sitidatumize mchenjezi patsogolo ku mudzi uliwonse koma olemera ammenemo adanena: “Ndithu tidawapeza makolo athu pa chipembedzochi (akuchita mmene tikuchitiramu), ndipo ife titsatira mmapazi awo.”"},{"SurahNumber":43,"VerseNumber":24,"Text":"“Adanena (mneneri wawo): “Ngakhale ndakubweretserani chipembedzo chabwino kuposa chomwe mudawapeza nacho makolo anu (mupitirizabe kutsatira chipembedzo cha makolo anucho)?” Adanena: “Ife tikuzikana zimene mwatumidwa nazozi.”"},{"SurahNumber":43,"VerseNumber":25,"Text":"“Choncho tidawalanga iwo. Taona m’mene adalili mapeto a otsutsa aja"},{"SurahNumber":43,"VerseNumber":26,"Text":"“Ndipo (kumbuka) pamene Ibrahim adauza bambo wake ndi anthu ake (kuti): “Ndithu ine ndadzipatula ku zimene mukuzipembedzazi.”"},{"SurahNumber":43,"VerseNumber":27,"Text":"““Kupatula Amene adandilenga; ndithu Iye andiongola.”"},{"SurahNumber":43,"VerseNumber":28,"Text":"“Ndipo adalichita liwu ili kukhala losatha ku mtundu wake, kuti abwelere (ku malankhulidwe amenewa)"},{"SurahNumber":43,"VerseNumber":29,"Text":"“Koma ndidawasangalatsa awa (Aquraish) pamodzi ndi makolo awo kufikira choonadi chawadzera ndi Mtumiki wolongosola (za choonadichi)"},{"SurahNumber":43,"VerseNumber":30,"Text":"“Ndipo pamene choonadi (Qur’an) chidawadzera, adanena: “Awa ndi matsenga; ndithu ife tikuwakana.”"},{"SurahNumber":43,"VerseNumber":31,"Text":"“Ndipo adatinso: “Nchifukwa ninji Qur’an iyi siidavumbulutsidwe pa munthu wamkulu mmidzi iwiriyi (Makka ndi Twaif).”"},{"SurahNumber":43,"VerseNumber":32,"Text":"“(Choncho Allah akunena): “Kodi iwo ndi amene akugawa mtendere wa Mbuye wako (kumpatsa amene wamfuna ndi kummana amene sakumfuna? Chikhalirecho) Ife ndi Amene timagawa pakati pawo zofunika pa moyo wawo mu moyo wadziko lapansi; ndipo tawatukula ena mwa iwo pa ulemelero pamwamba pa ena, choncho ena mwa iwo akuwachita anzawo kukhala antchito awo koma mtendere wa Mbuye wako ndi wabwino kuposa zimene akusonkhanitsa.”"},{"SurahNumber":43,"VerseNumber":33,"Text":"“Ndipo pakadapanda kuopera kuti anthu adzakhala gulu limodzi (lokanira Allah), ndithu tikadazichita nyumba za amene akumkana (Allah) Wachifundo chambiri kukhala ndi madenga a Siliva, ndi makwelero amene amakwelera (kukhalanso a Siliva)"},{"SurahNumber":43,"VerseNumber":34,"Text":"“Ndipo nyumba zawo kukhala ndi zitseko ndi makama (mabedi) omwe amayadzamira (zonsezo kukhala za Siliva)"},{"SurahNumber":43,"VerseNumber":35,"Text":"“Ndiponso ndi zokongoletsa za golide. Koma zonsezo sikanthu ayi, ndi chisangalalo chabe cha dziko lapansi (chosakhalira kutha); ndipo tsiku lachimaliziro lomwe lili kwa Mbuye wako ndi la oopa Allah (potsatira malamulo Ake ndi kusiya zoletsedwa)"},{"SurahNumber":43,"VerseNumber":36,"Text":"“Ndipo amene akunyozera kukumbukira (Allah) Wachifundo chambiri, timpatsa satana, kuti iye akhale bwenzi lake (lotsagana nalo)"},{"SurahNumber":43,"VerseNumber":37,"Text":"“Ndipo iwo amawatsekereza ku njira zabwino ndi kumaganiza kuti iwo ngoongoka"},{"SurahNumber":43,"VerseNumber":38,"Text":"“Kufikira pamene adzatidzera (tsiku la Qiyâma, uku akulowetsedwa ku Moto). Adzati (kumuuza satana): “Kalanga ine! Pakati pa ine ndi iwe pakadakhala ntunda wa pakati pa kuvuma ndi kuzambwe (kutalikirana kwathu).” Ha! Taonani kuipa kwa bwenzi"},{"SurahNumber":43,"VerseNumber":39,"Text":"“(Allah adzawauza kuti): “Ndipo lero sikukuthandizani kukhala limodzi kwanu m’chilango pakuti mudadzichitira nokha zoipa.”"},{"SurahNumber":43,"VerseNumber":40,"Text":"“Kodi ungathe kuwamveretsa agonthi, kapena ungathe kuwaongola akhungu ndi amene ali mkusokera koonekera"},{"SurahNumber":43,"VerseNumber":41,"Text":"“Ngati titakuchotsa (padziko usadaone chilango chawo, usakhale ndi chikaiko), ndithu Ife tiwalanga iwo"},{"SurahNumber":43,"VerseNumber":42,"Text":"“Kapena tikusonyeza zimene tidawalonjeza (uona ndi maso ako usadafe). Ndithu Ife tili ndi mphamvu pa iwo"},{"SurahNumber":43,"VerseNumber":43,"Text":"“Choncho, gwiritsa zimene zavumbulutsidwa kwa iwe, ndithu iwe uli pa njira yolunjika"},{"SurahNumber":43,"VerseNumber":44,"Text":"“Ndithu iyi (Qur’an) ndi ulemelero wako ndi anthu ako; ndipo posachedwa mufunsidwa (za ulemelero umenewu)"},{"SurahNumber":43,"VerseNumber":45,"Text":"“Ndipo afunse atumiki Athu amene tidawatumiza iwe usadadze: “Kodi tidapanga milungu ina kuti ipembedzedwe, osati (Allah) Wachifundo chambiri?”"},{"SurahNumber":43,"VerseNumber":46,"Text":"“Ndithu tidamtumiza Mûsa pamodzi ndi zozizwitsa Zathu kwa Farawo ndi nduna zake; ndipo adati: “Ndithu ine ndine Mtumiki wa Mbuye wa zolengedwa.”"},{"SurahNumber":43,"VerseNumber":47,"Text":"“Koma pamene adawadzera ndi zisonyezo zathu, basi iwo adali kuziseka"},{"SurahNumber":43,"VerseNumber":48,"Text":"“Ndipo chisonyezo chilichonse chomwe tidawasonyeza chidali chachikulu kuposa chinzake (komabe sadakhulupirire). Ndipo tidawalanga ndi chilango kuti abwelere (kwa Ife)"},{"SurahNumber":43,"VerseNumber":49,"Text":"“Ndipo adati (kwa Mûsa): “E iwe wamatsenga! Tipemphere kwa Mbuye wako pa chomwe adakulonjeza; ndithu ife tiongoka, (tikhulupirira).”"},{"SurahNumber":43,"VerseNumber":50,"Text":"“Choncho, pamene tidawachotsera chilangocho, basi iwo adayamba kuswa pangano"},{"SurahNumber":43,"VerseNumber":51,"Text":"“Ndipo Farawo adaitana anthu ake, adati: “E inu anthu anga! Kodi ulamuliro wa mu Iguputo siwanga pamodzi ndi mitsinje iyi imene ikuyenda pansi panga (pa nyumba zanga?) Kodi simukuona?”"},{"SurahNumber":43,"VerseNumber":52,"Text":"““Kodi kapena ine sindine woposa uyu (Mûsa) wonyozeka, ndipo sangathe kuyankhula momveka?”"},{"SurahNumber":43,"VerseNumber":53,"Text":"““Nanga bwanji sadavekedwe zibangiri zagolide kapena angelo kudza pamodzi ndi iye uku akumtsatira?”"},{"SurahNumber":43,"VerseNumber":54,"Text":"“Adawapeputsa anthu ake. Ndipo adamvera; iwo adali anthu otuluka mchilamulo (cha Allah)"},{"SurahNumber":43,"VerseNumber":55,"Text":"“Pamene adatikwiitsa, tidawalanga ndipo tidawamiza onse mmadzi"},{"SurahNumber":43,"VerseNumber":56,"Text":"“Tidawachita (Farawo ndi anthu ake) kukhala chitsanzo cha okanira a pambuyo pawo ndikukhala mbiri kwa anthu amene akudza"},{"SurahNumber":43,"VerseNumber":57,"Text":"“Ndipo pamene lidaperekedwa fanizo la mwana wa Mariya, pamenepo anthu anu adali kufuula (monyoza)"},{"SurahNumber":43,"VerseNumber":58,"Text":"“Ndipo adati: “Kodi milungu yathu ndi yabwino, kapena iye?” Sadamfanizire kwa iwe koma kufuna kutsutsana basi (kopanda kufuna choona). Koma iwo ndi anthu amtsutso"},{"SurahNumber":43,"VerseNumber":59,"Text":"“Iye sadali kanthu koma ndi kapolo amene tidampatsa mtendere; ndipo tidamchita kukhala chitsanzo (chodabwitsa) cha ana a Israyeli"},{"SurahNumber":43,"VerseNumber":60,"Text":"“Ndipo tikadafuna tikadawachita angelo kukhala pa dziko mmalo mwa inu ndi kumasiirana iwo kwa iwo (kuti mudziwe kuti angelo akugonjera malamulo a Allah. Iwo siAllah)"},{"SurahNumber":43,"VerseNumber":61,"Text":"“Ndipo iye (Isa (Yesu) adzakhala chizindikiro cha Qiyâma (kuti yayandikira). Choncho musaikaikire, koma nditsatireni. Imeneyi ndi njira yolunjika"},{"SurahNumber":43,"VerseNumber":62,"Text":"“Asakutsekerezeni satana; iye kwa inu ndi mdani woonekera"},{"SurahNumber":43,"VerseNumber":63,"Text":"“Ndipo pamene Isa (Yesu) adadza ndi zisonyezo zoonekera poyera, adati: “Ndakudzerani ndi nzeru (yopindulitsa), ndikuti ndikulongosolereni zina zimene mudali kusiyana mu izo; choncho, muopeni Allah ndiponso ndimvereni.”"},{"SurahNumber":43,"VerseNumber":64,"Text":"““Ndithu Allah ndiye Mbuye wanga ndi Mbuye wanunso; choncho mupembedzeni; imeneyi ndiyo njira yolunjika.”"},{"SurahNumber":43,"VerseNumber":65,"Text":"“Koma magulu adasemphana pakati pawo. Ndipo kuonongeka kuchokera mu chilango cha tsiku lowawa kudzakhala pa amene adzichitira okha zoipa"},{"SurahNumber":43,"VerseNumber":66,"Text":"“Palibe chimene akuyembekeza, koma Qiyâma basi yomwe iwadzera mwadzidzidzi pomwe iwo sakuzindikira (ali otanganidwa ndi za m’dziko)"},{"SurahNumber":43,"VerseNumber":67,"Text":"“Abwenzi tsiku limenelo adzakhala odana, wina ndi mnzake, (chifukwa chakuti adali kuthandizana pa zinthu zosalungama ndi zamachimo) kupatula oopa Allah (amene adachita chibwenzi mwa Allah, pothandizana kukwaniritsa malamulo a Allah ndi kusiya zimene Allah waletsa)"},{"SurahNumber":43,"VerseNumber":68,"Text":"“(Allah adzati): E inu akapolo Anga (abwino)! Palibe kuopa kwa inu lerolino ndiponso simudandaula"},{"SurahNumber":43,"VerseNumber":69,"Text":"“Amene adakhulupirira zisonyezo Zathu ndipo adali Asilamu (ogonjera Allah)"},{"SurahNumber":43,"VerseNumber":70,"Text":"“Lowani ku Munda wamtendere, inu ndi akazi anu musangalatsidwa"},{"SurahNumber":43,"VerseNumber":71,"Text":"“Adzakhala akupititsidwa mbale zagolide ndi matambula (agolide); zonse zokomera moyo zidzakhala mmenemo ndi zokomera maso, ndipo inu mudzakhala mmenemo nthawi yaitali"},{"SurahNumber":43,"VerseNumber":72,"Text":"“Ndipo umeneo ndi munda umene mwapatsidwa chifukwa cha (zabwino) zimene munkachita"},{"SurahNumber":43,"VerseNumber":73,"Text":"“Inu mupeza mmenemo zipatso zambiri zomwe muzidya"},{"SurahNumber":43,"VerseNumber":74,"Text":"“Ndithu ochimwa (okanira) adzakhala m’chilango cha Jahannam nthawi yaitali"},{"SurahNumber":43,"VerseNumber":75,"Text":"“Sadzapatsidwa nthawi yopumula, ndipo mmenemo iwo akataya mtima (zakupeza moyo wabwino)"},{"SurahNumber":43,"VerseNumber":76,"Text":"“Ndipo sitidawapondereze koma adali kudzipondereza okha"},{"SurahNumber":43,"VerseNumber":77,"Text":"“Ndipo (okanira) adzaitana E iwe Malik! (yemwe ndi mngelo woyang’anira moto): ‘‘Mbuye wako atipatse imfa (kuti tipumule kuchilangochi!)” Adzanena (Malik): “Ndithu inu mukhala momwemo!”"},{"SurahNumber":43,"VerseNumber":78,"Text":"“Ndithu tidakubweretserani choona; koma ambiri a inu mudali kuchida choona"},{"SurahNumber":43,"VerseNumber":79,"Text":"“Kodi akonza bwino chikonzero (chawocho chomwe ndi chiwembu chofuna kumupha Mtumiki {s.a.w})? Ndithu nafenso ndife okonza chikonzero chabwino (cholepheretsa chiwembu chawocho)"},{"SurahNumber":43,"VerseNumber":80,"Text":"“Kodi akuganiza kuti sitikumva zobisa zawo ndi zonong’oneza zawo? Iyayi, (tikuzimva zonse), ndipo atumiki Athu (angelo) ali nawo pamodzi; akulemba"},{"SurahNumber":43,"VerseNumber":81,"Text":"“Nena (kwa omphatikiza Allah ndi mafano): “Zikadakhala kuti (Allah) Wachifundo chambiri ali ndi mwana, ndiye kuti ine ndikadakhala woyamba kumpembedza (mwanayo).”"},{"SurahNumber":43,"VerseNumber":82,"Text":"“Mbuye wa kumwamba ndi pansi, Mbuye wa Arsh (Mpando wachifumu), Wapatukana ndi mbiri zimene akum’nenerazo (zoti Allah ali ndi mwana)"},{"SurahNumber":43,"VerseNumber":83,"Text":"“Asiye azingonena zachabezo ndi kusewera kufikira adzakumana ndi tsiku lawo limene akulonjezedwa"},{"SurahNumber":43,"VerseNumber":84,"Text":"“Ndipo Iye ndiamene akupembedzedwa kumwamba, ndiponso ndi Iye Amene akupembedzedwa pansi. Iye ndi Wanzeru zakuya, Wodziwa kwambiri"},{"SurahNumber":43,"VerseNumber":85,"Text":"“Ndipo watukuka kwambiri Yemwe ufumu wa kumwamba ndi pansi ndi pakati pa zimenezi ndi Wake. Ndiponso kwa Iye ndiko kuli kudziwa kudza kwa tsiku la Qiyâma; ndipo kwa Iye Yekha ndi kumene m’dzabwezedwa"},{"SurahNumber":43,"VerseNumber":86,"Text":"“Ndipo omwe akuwapembedzawo kusiya Iye (Allah), sangathe kupulumutsa (aliyense) kupatula amene akuikira umboni choonachi, pomwe iwo akuchidziwa bwino"},{"SurahNumber":43,"VerseNumber":87,"Text":"“Ndipo ngati utawafunsa: “Ndani adawalenga?” Anena motsimikiza kuti: “Ndi Allah.” Nanga akutembenuzidwa bwanji (kusiya choona)"},{"SurahNumber":43,"VerseNumber":88,"Text":"“Ndipo zonena zake (Mneneri Muhammad{s.a.w} nthawi zonse): “E Mbuye Wanga! Ndithu awa ndi anthu osakhulupirira (nditani nao)?”"},{"SurahNumber":43,"VerseNumber":89,"Text":"“Choncho, akhululukire, ndipo auze mawu a mtendere. Posachedwa adzadziwa"},{"SurahNumber":44,"VerseNumber":1,"Text":"“Hâ-Mîm"},{"SurahNumber":44,"VerseNumber":2,"Text":"“Ndikulumbilira buku lofotokoza momveka"},{"SurahNumber":44,"VerseNumber":3,"Text":"“Ndithu tidaivumbulutsa (Qur’an) mu usiku wodala. Ife ndithu Ndiachenjezi"},{"SurahNumber":44,"VerseNumber":4,"Text":"“Mu (usiku) umenewu chinthu chilichonse chanzeru chimaweruzidwa ndi kulongosoledwa"},{"SurahNumber":44,"VerseNumber":5,"Text":"“Mwa chilamulo chochokera kwa Ife. Ndithu Ife ndife otumiza atumiki (kuti achenjeze anthu)"},{"SurahNumber":44,"VerseNumber":6,"Text":"“(Chifukwa cha) chifundo chochokera kwa Mbuye wako. Ndithu Iye Ngwakumva zonse, Wodziwa kwabasi"},{"SurahNumber":44,"VerseNumber":7,"Text":"“Mbuye wa thambo ndi nthaka ndi zapakati pake, ngati muli otsimikiza"},{"SurahNumber":44,"VerseNumber":8,"Text":"“Palibe wopembedzedwa moona koma Iye basi. Amapereka moyo ndikupereka imfa, Mbuye wanu ndi Mbuye wa makolo anu oyamba"},{"SurahNumber":44,"VerseNumber":9,"Text":"“Koma iwo (okanira) ali mchikaiko akungosewera, (potsatira zilakolako zawo zoipa)"},{"SurahNumber":44,"VerseNumber":10,"Text":"“Basi, yembekezera tsiku limene thambo lidzadze ndi utsi woonekera (konsekonse)"},{"SurahNumber":44,"VerseNumber":11,"Text":"“Udzawaphimba anthu onse (ndipo adzakhala akunena:) “Ichi ndi chilango chowawa"},{"SurahNumber":44,"VerseNumber":12,"Text":"“E Mbuye wathu! Tichotsereni chilangochi, ndithu ife tikhulupirira.”"},{"SurahNumber":44,"VerseNumber":13,"Text":"“(Kodi lero) kukumbukira kuwapindulira chiyani iwo? Chikhalirecho mtumiki wolongosola chilichonse adawadzera"},{"SurahNumber":44,"VerseNumber":14,"Text":"“Koma sadamlabadire uku akumnena kuti: “Waphunzitsidwa (ndi anthu), ndiponso wopenga.”"},{"SurahNumber":44,"VerseNumber":15,"Text":"“Ndithu Ife tichotsa chilangocho pang’ono (koma) inu mubwerezanso (machimo anu)"},{"SurahNumber":44,"VerseNumber":16,"Text":"“(Kumbuka, iwe Mtumiki), tsiku limene tidzawalanga chilango chachikulu; ndithu Ife ndife olanga"},{"SurahNumber":44,"VerseNumber":17,"Text":"“Ndipo ndithu iwo asadadze, tidawayesa anthu a Farawo. Ndiponso adawadzera mtumiki wolemekezeka"},{"SurahNumber":44,"VerseNumber":18,"Text":"“Kuti: “Ndipatseni akapolo a Allah. Ndithu ine kwa inu ndi Mtumiki wokhulupirika.”"},{"SurahNumber":44,"VerseNumber":19,"Text":"““Ndipo musadzikweze kwa Allah. Ndithu ine ndikubweretserani chisonyezo choonekera.”"},{"SurahNumber":44,"VerseNumber":20,"Text":"““Ndipo Ine ndadzitchinjiriza ndi Mbuye Wanga ndiponso Mbuye wanu (ku chiwembu chofuna kundipha) pondigenda (ndi miyala).”"},{"SurahNumber":44,"VerseNumber":21,"Text":"““Ndipo ngati simundikhulupirira, ndipatukeni (musandivutitse).”"},{"SurahNumber":44,"VerseNumber":22,"Text":"““(Koma adamchitira mtopola). Ndipo iye adaitana Mbuye wake kuti: “Awa ndithu ndi anthu oipa.”"},{"SurahNumber":44,"VerseNumber":23,"Text":"“(Allah adamuuza kuti): “Pita ndi akapolo Anga usiku; ndithu inu mulondoledwa.”"},{"SurahNumber":44,"VerseNumber":24,"Text":"““Ndipo isiye nyanja ili momwemo, zii. ndithu iwo ndikhamu (lankhondo) limene limizidwa.”"},{"SurahNumber":44,"VerseNumber":25,"Text":"“Kodi ndi minda ingati ndi akasupe zomwe adazisiya atamizidwa"},{"SurahNumber":44,"VerseNumber":26,"Text":"“Ndiponso mmera ndi malo abwino"},{"SurahNumber":44,"VerseNumber":27,"Text":"“Ndi mtendere (waukulu) umene adali kusangalala nawo mmenemo"},{"SurahNumber":44,"VerseNumber":28,"Text":"“Umo ndi mmene zidalili. Ndipo tidawapatsa anthu ena zimenezo"},{"SurahNumber":44,"VerseNumber":29,"Text":"“Thambo ndi nthaka sizidawalilire ndipo sadapatsidwe mpata (wobwereranso pa dziko)"},{"SurahNumber":44,"VerseNumber":30,"Text":"“Ndipo ndithu tidapulumutsa ana a Israyeli ku chilango choyalutsa"},{"SurahNumber":44,"VerseNumber":31,"Text":"“Chochokera kwa Farawo; ndithu iye adali wodzikweza ndiponso mmodzi wa opyola malire"},{"SurahNumber":44,"VerseNumber":32,"Text":"“Ndipo ndithu tidawasankha (Ayuda nthawi imeneyo) pa mitundu ina m’kudziwa Kwathu"},{"SurahNumber":44,"VerseNumber":33,"Text":"“Ndipo tidawapatsa zisonyezo (kupyolera m’dzanja la Mûsa) momwe mudali mayeso oonekera poyera kwa iwo"},{"SurahNumber":44,"VerseNumber":34,"Text":"“Ndithu awa (Aquraish) akunena (kuti)"},{"SurahNumber":44,"VerseNumber":35,"Text":"““Palibe china choposera pa imfa yathu yoyambayi, ndipo ife sitidzaukitsidwa.”"},{"SurahNumber":44,"VerseNumber":36,"Text":"““Choncho tibweretsereni makolo athu (amene adafa), ngati mukunena zoona (kuti kuli kuuka).”"},{"SurahNumber":44,"VerseNumber":37,"Text":"“Kodi iwo ndi abwino (ndi kupambana pa nyonga), kapena anthu a Tubba (mafumu a kudziko la Yemen) ndi amene adalipo kale iwo asadadze? Tidawaononga. Ndithu iwo adali oipa"},{"SurahNumber":44,"VerseNumber":38,"Text":"“Ndipo sitidalenge thambo ndi nthaka ndi zimene zili pakati paizo, mwachibwana"},{"SurahNumber":44,"VerseNumber":39,"Text":"“Sitidalenge ziwirizi koma mwachoonadi; koma anthu ambiri sakudziwa"},{"SurahNumber":44,"VerseNumber":40,"Text":"“Ndithu tsiku lachiweruziro ndiyo nthawi yawo onse (imene alonjezedwa)"},{"SurahNumber":44,"VerseNumber":41,"Text":"“Tsiku limene m’bale sadzathandiza m’bale wake pa chilichonse (ku chilango cha Allah), ngakhale iwo sadzapulumutsidwa"},{"SurahNumber":44,"VerseNumber":42,"Text":"“Kupatula amene Allah adzawachitira chifundo. Ndithu Iye Ngwamphamvu zoposa, Ngwachisoni chosatha"},{"SurahNumber":44,"VerseNumber":43,"Text":"“Ndithu mtengo wa Zakkumi"},{"SurahNumber":44,"VerseNumber":44,"Text":"“Ndi chakudya cha ochimwa"},{"SurahNumber":44,"VerseNumber":45,"Text":"“(Kutentha kwake) ngati mtovu wosungunulidwa, (wotentha kwambiri;) udzakhala ukuwira mmimba"},{"SurahNumber":44,"VerseNumber":46,"Text":"“Monga kuwira kwa madzi otentha kwambiri"},{"SurahNumber":44,"VerseNumber":47,"Text":"“(Kudzanenedwa): “Mgwireni; mkokereni (ndi kumponya) pakatikati pa Jahena!”"},{"SurahNumber":44,"VerseNumber":48,"Text":"““Kenako mthireni pamwamba pamutu wake chilango chamadzi otentha!”"},{"SurahNumber":44,"VerseNumber":49,"Text":"“(Adzauzidwa mwachipongwe): “Lawa! Ndithu iwe ndiwe wamphamvu zambiri, wolemekezeka, (monga momwe udali kudzitamira muja).”"},{"SurahNumber":44,"VerseNumber":50,"Text":"““Ndithu izi ndi zimene mudali kuzikaikira zija!”"},{"SurahNumber":44,"VerseNumber":51,"Text":"“Ndithu oopa Allah adzakhala pa malo a chitetezo"},{"SurahNumber":44,"VerseNumber":52,"Text":"“Mminda ndi mu akasupe"},{"SurahNumber":44,"VerseNumber":53,"Text":"“Adzavala (nsalu) za silika wopyapyala ndi silika wokhuthala uku atayang’anizana (nkhope)"},{"SurahNumber":44,"VerseNumber":54,"Text":"“Umo ndi mmene zidzakhalire; ndipo tidzawakwatitsa ndi akazi okongola amaso aakulu"},{"SurahNumber":44,"VerseNumber":55,"Text":"“Mmenemo adzakhala akuitanitsa mtundu uliwonse wa zipatso, mwamtendere"},{"SurahNumber":44,"VerseNumber":56,"Text":"“Sadzalawa imfa mmenemo, kupatula imfa yoyamba ija; ndipo adzawateteza kuchilango cha Jahena"},{"SurahNumber":44,"VerseNumber":57,"Text":"“Chifundo chochokera kwa Mbuye wako! Kumeneko ndiko kupambana kwakukulu"},{"SurahNumber":44,"VerseNumber":58,"Text":"“Ndithu taifewetsa (Qur’an) mchiyankhulo chako (cha Chiarabu) kuti akumbukire"},{"SurahNumber":44,"VerseNumber":59,"Text":"“Choncho yembekeza; iwonso akuyembekezera, (kodi ndani chimtsikire chilango pakati panu)"},{"SurahNumber":45,"VerseNumber":1,"Text":"“Hâ-Mîm"},{"SurahNumber":45,"VerseNumber":2,"Text":"“Chivumbulutso cha buku (ili) chochokera kwa Allah Wamphamvu zoposa, Wanzeru zakuya"},{"SurahNumber":45,"VerseNumber":3,"Text":"“Ndithu kuthambo ndi m’nthaka muli zisonyezo (zazikulu zosonyeza kuti Allah alipo) kwa okhulupirira"},{"SurahNumber":45,"VerseNumber":4,"Text":"“Ndiponso mkalengedwe kanu ndi zimene wazifalitsa mmenemo, mu zamoyo ndizisonyezo kwa anthu amene akutsimikiza"},{"SurahNumber":45,"VerseNumber":5,"Text":"“Ndi kusinthana kwa usana ndi usiku, ndi mvula imene Allah akutsitsa kuchokera kumwamba, akuukitsa nthaka ndi mvulayo, itafa (itauma), ndi kuyendetsa mphepo mosinthasintha; (zonsezi) ndi zisonyezo kwa anthu anzeru"},{"SurahNumber":45,"VerseNumber":6,"Text":"“Izi ndi Ayah (ndime) za Allah; tikukuwerengera iwe mwachoonadi. Kodi ndi nkhani yanji adzaikhulupirire atapanda kulabadira nkhani ya Allah ndi Ayah Zake"},{"SurahNumber":45,"VerseNumber":7,"Text":"“Kuonongeka kuli pa aliyense wopeka zinthu, wamachimo ambiri"},{"SurahNumber":45,"VerseNumber":8,"Text":"“Amene akumva Ayah za Allah zikuwerengedwa kwa iye kenako nkumapitiriza (zochita zake zosalungama) uku akudzikweza ngati kuti sadazimve ayazo; muuze nkhani ya chilango chowawa"},{"SurahNumber":45,"VerseNumber":9,"Text":"“Ndipo akadziwa chinthu chochepa chochokera mma Ayah athu, amachichitira chipongwe; amenewa ndi amene adzakhala ndi chilango chosambula"},{"SurahNumber":45,"VerseNumber":10,"Text":"“Jahannam ili (kuwayembekezera) kuseri kwawo; ndipo zimene adachita sizidzawathandiza chilichonse, ngakhale atetezi amene adadzipangira kusiya Allah (sadzawathandiza); ndipo adzapeza chilango chachikulu"},{"SurahNumber":45,"VerseNumber":11,"Text":"“Ichi ndi chiongoko; ndipo amene adakanira Ayah za Mbuye wawo, adzakhala ndi chilango chachikulu chochokera mchilango chowawa"},{"SurahNumber":45,"VerseNumber":12,"Text":"“Allah ndi Amene wakugonjetserani nyanja kuti zombo ziziyenda mmenemo mwa lamulo Lake; ndikuti munke mufunafuna chifundo Chake kuti muthokoze"},{"SurahNumber":45,"VerseNumber":13,"Text":"“Ndipo wakugonjetserani za kumwamba ndi zam’nthaka, zonse zikuchokera kwa Iye. Ndithu mzimenezo muli zisonyezo kwa anthu amene amalingalira"},{"SurahNumber":45,"VerseNumber":14,"Text":"“Nena kwa amene akhulupirira kuti awakhululukire amene sakuopa masiku a Allah (a chilango; mmasiku amenewo) kuti awalipire anthu pa zomwe amachita (zoipa)"},{"SurahNumber":45,"VerseNumber":15,"Text":"“Amene akuchita chabwino akudzichitira yekha ndipo amene akuchita zoipa, zidzakhala paiye mwini. Kenako m’dzabwezedwa kwa Mbuye wanu"},{"SurahNumber":45,"VerseNumber":16,"Text":"“Ndithu tidawapatsa ana a Israyeli buku, ulamuliro ndi uneneri; ndiponso tidawapatsa zina mwa zinthu zabwino ndikuwalemekeza pamwamba pa mitundu ina (ya nthawiyo)"},{"SurahNumber":45,"VerseNumber":17,"Text":"“Ndipo tidawapatsa zisonyezo zoonekera pazinthu zachipembedzo chawo; sadapatukane mpaka pomwe kudawadzera kudziwa, chifukwa chadumbo pakati pawo. Ndithu Mbuye wako adzalamula pakati pawo tsiku la Qiyâma pa zimene adali kutsemphana"},{"SurahNumber":45,"VerseNumber":18,"Text":"“Kenako tidakuika iwe pa malamulo a zinthu za chipembedzo (Chathu). Choncho tsatira malamulo (Athu), ndipo usatsate zilakolako za amene sadziwa (njira yoona)"},{"SurahNumber":45,"VerseNumber":19,"Text":"“Ndithu iwo (amene akutsata njira zonama) sangakuthandize chilichonse kwa Allah; ndithu achinyengo ena a iwo amatetezana wina ndi nzake; koma Allah ndi Mtetezi wa oopa (Iye potsatira malamulo Ake ndi kusiya zoletsedwa)"},{"SurahNumber":45,"VerseNumber":20,"Text":"“Iyi (Qur’an imene yavumbulutsidwa kwa iwe), ndizisonyezo kwa anthu chiongoko ndi chifundo kwa anthu omwe akutsimikiza (kuti lilipo tsiku la chiweruziro)"},{"SurahNumber":45,"VerseNumber":21,"Text":"“Kodi amene adadzichitira zoipa akuganiza kuti tingawachite monga omwe adakhulupirira ndi kuchita zabwino kuti afanane pa moyo wawo ndi pa imfa yawo? Ndi kuweruza koipa kumene iwo akuweruza"},{"SurahNumber":45,"VerseNumber":22,"Text":"“Ndipo Allah adalenga thambo ndi nthaka moona ndi kuti mzimu uliwonse ulipidwe zimene udadzichitira, (zoipa kapena zabwino) ndipo iwo sadzaponderezedwa"},{"SurahNumber":45,"VerseNumber":23,"Text":"“Kodi wamuona amene wachichita chilakolako chake kukhala mulungu wake wompembedza? Ndipo Allah wamlekelera kuti asokere, kupyolera mkudziwa Kwake; ndipo wamdinda (chidindo) mmakutu mwake ndi mu mtima mwake ndi kumuika chivindikiro mmaso mwake. Choncho ndani angamuongole pambuyo pa Allah? Kodi simukumbukira"},{"SurahNumber":45,"VerseNumber":24,"Text":"“Ndipo (okanira kuuka ku imfa) adanena: “Kulibe (moyo wina) koma moyo wathu womwewu wa padziko lapansi; timafa ndi kukhala ndi moyo; palibe chikutiononga koma nthawi basi.” Koma iwo alibe kudziwa pa zimene akunenazo; akungoganizira chabe"},{"SurahNumber":45,"VerseNumber":25,"Text":"“Ndipo Ayah Zathu zikawerengcdwa kwa iwo zolongosola chilichonse momveka, alibe mtsutso wina koma kunena kuti: “Tibweretsereni makolo Athu (aukitseni akhale ndi moyo) ngati inu muli owona!”"},{"SurahNumber":45,"VerseNumber":26,"Text":"“Nena (kwa iwo iwe Mtumiki): “Allah amakupatsani moyo. Kenako amakupatsani imfa. Kenako adzakusonkhanitsani tsiku la Qiyâma lopanda chikaiko.” Koma anthu ambiri sakudziwa"},{"SurahNumber":45,"VerseNumber":27,"Text":"“Ndipo ufumu wa kumwamba ndi pansi ngwa Allah, ndipo tsiku limene Qiyâma idzachitika, (anthu) ogwirizana ndi zonama adzaonongeka patsikulo"},{"SurahNumber":45,"VerseNumber":28,"Text":"“Ndipo udzaliona gulu lililonse litagwada (uku nkhope zili zyoli); gulu lililonse lidzaitanidwa ku kaundula wake (kukamuwerenga): “Lero mulipidwa zimene mudali kuchita!”"},{"SurahNumber":45,"VerseNumber":29,"Text":"““Uyu kaundula Wathu akunena zoona za inu; ndithu Ife tidali kulemba zimene mudali kuchita.”"},{"SurahNumber":45,"VerseNumber":30,"Text":"“Koma amene adakhulupirira ndi kuchita zabwino, Mbuye wawo adzawalowetsa ku chifundo Chake; kumeneko ndiko kupambana koonekera"},{"SurahNumber":45,"VerseNumber":31,"Text":"“Ndipo amene adakanira, (adzauzidwa kuti): “Kodi Ayah Zanga sizidali kuwerengedwa kwa inu? Koma inu mudadzikweza; ndipo mudali anthu oipa.”"},{"SurahNumber":45,"VerseNumber":32,"Text":"“Ndipo kukanenedwa kuti lonjezo la Allah ndiloona, ndikuti Qiyâma ilibe chikaiko, mudali kunena: “Sitikudziwa Qiyâma kuti nchiyani; tikungoganizira chabe, ndipo tilibe chitsimikizo (cha Kiyamayo).”"},{"SurahNumber":45,"VerseNumber":33,"Text":"“Choncho, kuipa kwa zimene adachita kudzawaonekera, ndipo zidzawazinga zimene ankazichitira chipongwe"},{"SurahNumber":45,"VerseNumber":34,"Text":"“Kudzanenedwanso kwa iwowa: “Lero tikuiwalani (pokusiyani mchilango) monga momwe inu mudaiwalira kukumana ndi tsiku lanu ili. Ndipo malo anu ndi ku Moto, ndipo mulibe wokupulumutsani.”"},{"SurahNumber":45,"VerseNumber":35,"Text":"““Zimenezi nchifukwa chakuti inu mudazichitira chipongwe Ayah za Allah, ndipo moyo wa pa dziko udakunyengani.” Choncho lero satulutsidwa mmenemo ndipo madandaulo awo savomerezedwa"},{"SurahNumber":45,"VerseNumber":36,"Text":"“Tero kutamandidwa konse ndi kwa Allah, Mbuye wakumwamba ndi Mbuye wa pa dziko lapansi; Mbuye wazolengedwa"},{"SurahNumber":45,"VerseNumber":37,"Text":"“Ndipo ukulu ndi Wake, kumwamba ndi pansi; ndipo Iye ndi Wamphamvu zoposa, Wanzeru zakuya"}]}