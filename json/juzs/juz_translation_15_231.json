{"Id":231,"LanguageCodes":["knx"],"Name":"knx-unknown","Author":"Unknown","Language":"Kendayan","Description":"Kendayan","Direction":"ltr","Source":"https://www.islamic-invitation.com","Translations":[{"SurahNumber":17,"VerseNumber":1,"Text":"Maha Suci (Allah) nang udah nyalantatn hamba-Nya (Muhammad) ka’ malam ari dari Masjid al-¦arām ka’ Masjid al-Aqshā nang udah Kami barakati sakulilikngnya469 supaya Kami tele’atn ka’ ia saka’an tanda- tanda kabasaran Kami. Sabatolnya Ia Maha Nangar, Maha Nele’"},{"SurahNumber":17,"VerseNumber":2,"Text":"Man Kami barentatn ka’ Musa, Kitab (Taurat) man Kami jajiatn ia patunjuk ka’ Bani Israel (mang pirman), ”amelah kita’ na’ap (palindung) selain Aku"},{"SurahNumber":17,"VerseNumber":3,"Text":"(Wahe) katurunan urakng nang Kami incakng barage Nuh. Sabatolnya ia (Nuh) ialah amba (Allah) nang manyak basukur. ”"},{"SurahNumber":17,"VerseNumber":4,"Text":"Man Kami natapatn ka’ Bani Israel dalapm Kitab koa, ”Kita’ pasti mao’ babuat karusakatn ka’ ai’ tanah nian dua kali man pasti kita’ mao’ nyombongkatn diri’ mang kasombongan nang aya’.”"},{"SurahNumber":17,"VerseNumber":5,"Text":"Maka kade’ atakng ukuman ka’ (kajahatatn) nang pertama dari kadua’ (kajahatatn) koa, Kami ngatakngkatn ka’ kita’ amba-amba Kami nang gagah, lalu iaka’koa marajalela ka’ kampokng-kampokng. Man koalah katatapatn nang pasti tajadi"},{"SurahNumber":17,"VerseNumber":6,"Text":"Kamudian Kami barentatn ka’ kita’ giliran nto’ ngalahatnnya iaka’koa, Kami manto’ mang harta kekayaan man anak-anak man Kami jajiatn kita’ kalompok nang labih aya’"},{"SurahNumber":17,"VerseNumber":7,"Text":"Kade’ kita’ babuat edo’ (barati) kita’ babuat edo’ nto’ diri’ kita’ babaro. Man kade’ kita’ babuat jahat maka (karugiatn kajahatatn) koa nto’ diri’ kita’ babaro. Kade’ atakng waktu ukuman (kajahatatn) nang kadua, (Kami bangkitatn musuhnyu) nto’ nyurami’ muhanyu lalu iaka’koa tama’ ka’ dalapm masjid (Masjidil Aqsa) sabagemae waktu iaka’koa nama’i’nya patama kali man iaka’koa miriasaatn ahe ma’an nang iaka’koa kuasai’"},{"SurahNumber":17,"VerseNumber":8,"Text":"Mudah-mudahan Tuhannyu ngalimpahatn rahmat ka’ kita’ tapi kade’ kita’ mulakng (ngalakuatn kajahatatn), pasti Kami kambali (nyiksa-nyu). Man Kami jajiatn naraka Jahanam panjara ka’ urakng nang kapir"},{"SurahNumber":17,"VerseNumber":9,"Text":"Sungguh, al-Quran nian mare’ patunjuk ka’ (maraga) nang paling locor man mare’ kabar gambira ka’ urakng mukmin nang ngarajaatn kabajikatn, bahoa’ iaka’koa mao’ namu pahala nang aya’"},{"SurahNumber":17,"VerseNumber":10,"Text":"Man urakng-urakng nang nana’ baiman ka’ kaidupatn naherat, Kami nyadiaatn ka’ iaka’koa siksaatn nang padih"},{"SurahNumber":17,"VerseNumber":11,"Text":"Man talino (pancah) bado’a nto’ kajahatatn sabagemae (biasanya) ia bado’a nto’ kabaikatn. Man memang talino basipat baganceh-ganceh"},{"SurahNumber":17,"VerseNumber":12,"Text":"Man Kami jajiatn malam man siakng sabage dua tanda (kabasaratn Kami), kamudian Kami apusatn tanda malam man Kami jajiatn tanda siakng koa tarang bandarang, supaya kita’ (dapat) ngago’ karunia dari Tuhannyu, man supaya kita’ ngatahui’ bilangan tahutn’ man paretongan (waktu). Man sagala sasuatu udah Kami tarakngkatn mang jalas"},{"SurahNumber":17,"VerseNumber":13,"Text":"Man satiap talino udah Kami kalongkatn (catatan) amal pabuatatnnya ka’ tage’nya. Man ka’ ari kiamat Kami kaluaratn nto’nya sabuah Kitab dalapm kaadaan tabuka’"},{"SurahNumber":17,"VerseNumber":14,"Text":"“Bacalah kitabnyu, cukuplah diri’nyu babaro ka’ ari nian sabage pangetong atas diri’nyu. ” 17. AL-I"},{"SurahNumber":17,"VerseNumber":15,"Text":"Sae ma’an babuat sasue mang patunjuk (Allah) maka sabatolnya koa nto’ (kasalamatatn) diri’nya babaro; mang sae ma’an tasasat maka sabatolnya (karugiatn) koa nto’ diri’nya babaro. Man surakng nang badosa nana’ dapat mikuli’ dosa urakng lain, tapi Kami bai’ mao’ nyiksa sanape’ Kami ngutus saurakng Rasul"},{"SurahNumber":17,"VerseNumber":16,"Text":"Man kade’ Kami mao’ minasaatn nagari maka Kami parentahatn ka’ urakng nang idup mewah ka’ nagari koa (supaya mantaati’ Allah), tapi mile iaka’koa ngalakuatn kadurhakaatn ka’ dalapm (nagari) koa maka sapantasnya balakulah ka’ala pakataan (ukuman Kami), kamudian Kami binasaatn maan (nagari koa)"},{"SurahNumber":17,"VerseNumber":17,"Text":"Man sangahe manyak kaum salaka’ Nuh, nang udah Kami binasaatn. Man cukuplah Tuhannyu nang Maha Nau’an, Maha Nele’ dosa hamba-hamba-Nya"},{"SurahNumber":17,"VerseNumber":18,"Text":"Barang sae nang ngahondaki kaidupatn ampeatn (duniawi) maka Kami sagaraatn ka’la (dunia) nian ahe nang Kami kahendaki’ ka’ urakng nang Kami kahendaki’. Kemudian Kami nyadiaatn nto’nya (ka’ naherat) naraka Jahanam; ia mao’ nama’i’nya dalapm kaadaan tacela man taoser"},{"SurahNumber":17,"VerseNumber":19,"Text":"Man sae ma’an ngahendaki kaidupatn naherat man barusaha ka’ arah koa mang sungguh-sungguh, sedangkan ia baiman maka iaka’koa koalah urakng nang usahanya dibalasi’ manang baik"},{"SurahNumber":17,"VerseNumber":20,"Text":"Ka’ maasing-masing (golongan) nian (nang malantatn dunia) mao’pun (golongan) koa (nang malantatn naherat), Kami barentatn bantuan dari kamurahan Tuhannyu. Man kamurahan Tuhannyu nana’ dapat di alangi’"},{"SurahNumber":17,"VerseNumber":21,"Text":"Paratiatnlah ampahe Kami ngalabihatn saka’an iaka’koa atas saka’an (nang lain). Man kaidupatn naherat labih tingi’ darajatnya man labih aya’ kautamaannya"},{"SurahNumber":17,"VerseNumber":22,"Text":"Amelah kao ngadaatn tuhan nang lain ka’ sisi Allah, nae kao manjaji tacela man tahina"},{"SurahNumber":17,"VerseNumber":23,"Text":"Man Tuhannyu udah marentahatn supaya kita’ ame nyambah salain Ia man baiknya babuat edo’ ka’ uwe’ apak kade salah surakng ka’ antara kaduanya ato kadua- duanya sampe baomor lanjut dalapm piharaatnnyu maka sakali-kali amelah kao ngataatn ka’ kaduanya bakata”ah”man amelah kao ngaok ia badua, man barakalah ka’la badua pakataatn nang baik"},{"SurahNumber":17,"VerseNumber":24,"Text":"Man randahi’lah diri’nyu ka’ kadua’nya mang panoh kasih sayang man ucapatnlah, ”Wahe Tuhanku! Sayangi’lah ia badua seampahe iaka’koa badua udah nidik aku gi enek.”de’e"},{"SurahNumber":17,"VerseNumber":25,"Text":"Tuhannyu labih ngatahui’ ahe nang ada dalapm atinyu; kade’ kao urakng nang edo’ maka ssungguh Ia Maha Pangampon ka’ urakng nang batobat"},{"SurahNumber":17,"VerseNumber":26,"Text":"Man bare’lah haknya ka’ page waris nang sama’, uga’ ka’ urakng marepa man urakng nang ka’ dalapm pajalanan; man amelah kao ngambur-ngamburatn (hartanyu) sacara boros"},{"SurahNumber":17,"VerseNumber":27,"Text":"Sabatolnya urakng-urakng nang pamboros iakoa kamar kapala setan man setan koa miah ingkar ka’ Tuhannya"},{"SurahNumber":17,"VerseNumber":28,"Text":"Man kade’ kao bapaling dari iaka’koa nto’ namu rahmat dari Tuhannyu nang kao arapatn maka batakatnlah ka’ iaka’koa pakataan nang lamah lambut"},{"SurahNumber":17,"VerseNumber":29,"Text":"Man amelah kao jajiatn kokotnyu tarikat ka’ tage’nyu man ame (uga’) kao talalu nguluratnnya (miah pamurah) nae kao jadi urakng tacela man nyasal"},{"SurahNumber":17,"VerseNumber":30,"Text":"Sungguh Tuhannyu ngalapangkatn rajaki ka’ sae nang Ia kahendaki’ man matasi’ (ka’ sae nang’ Ia kahendaki’); Sungguh Ia Maha Nau’an, Maha Nele’ hamba-hamba-Nya. 17. AL-I"},{"SurahNumber":17,"VerseNumber":31,"Text":"Man amelah kao munuh anak-anaknyu karana gali’ miskin. Kamilah nang mare’ rajaki ka’ kita’ man ka’ kao. Munuh’nya ka’ koa sungguh suatu dosa nang aya’"},{"SurahNumber":17,"VerseNumber":32,"Text":"Man amelah kao nyamaki’ zinah; (zinah) koa sungguh suatu pabuatatn keji, man suatu maraga nang buruk"},{"SurahNumber":17,"VerseNumber":33,"Text":"Man amelah kao munuh urakng nang diha- rampatn Allah (munuhnya), kacoali Mang suatu (alasan) nang batol. 472 Man barangsae dimunuh sacara zalim maka sungguh, Kami udah mare’ kakuasaan473 ka’ walinya, tapi amelah walinya koa ngalampoi’ batas dalapm pamunuhan. Sabatolnya Ia ialah urakng nang namu patolongan"},{"SurahNumber":17,"VerseNumber":34,"Text":"Man amelah kao nyamaki’ harta anak yatim, kacoali mang cara nang labih edo’ (bamanpa- ’at) sampe ia dewasa, man panohi’lah janji, karana janji koa dimintai’ patanggungjawa- bannya"},{"SurahNumber":17,"VerseNumber":35,"Text":"Man sampuranaanlah takaran kade’ kao nakar, man timbanglah mang timbangan nang batol. Koalah nang labih utama (ka’nyu) man labih edo’ akibatnya"},{"SurahNumber":17,"VerseNumber":36,"Text":"Man amelah kao ngikuti’ nang nana’ kao katahui’. Karana panangaratn, panele’atn man atinurani, samua koa mao’ dimintai’ patanggungjawabannya"},{"SurahNumber":17,"VerseNumber":37,"Text":"Man amelah kao bajalatn ka’ ai’ tanah nian mang sombong, karana sabatolnya kao nana’ dapat nambusi’ ai’ tanah man nana’ akan mampu manjulang satingi gunung"},{"SurahNumber":17,"VerseNumber":38,"Text":"Samua koa474 kajahatatn nya miah dibanci’ ka’ sisi Tuhannyu"},{"SurahNumber":17,"VerseNumber":39,"Text":"Koalah saka’an hikmah nang diwahyuatn Tuhan ka’ kao (Muhammad). Man amelah kao ngadaatn Tuhan nang lain ka’ sisi Allah, Nae kao ditabakatn ka’ dalapm naraka dalapm kaadaan tacela man dijauhatn (dari rahmat Allah)"},{"SurahNumber":17,"VerseNumber":40,"Text":"Maka ahe ke’ pantas Tuhan milihi’ kamuda’ nang laki nto’ nyu man Ia na’ap kamuda’ nang bini dari mala’ekat? Sungguh kao ngucapatn kata-kata nang aya’ (dosanya)"},{"SurahNumber":17,"VerseNumber":41,"Text":"Man sungguh, dalapm Al-Quran nian udah Kami (jalasatn) barulang-ulang (paringatatn), supaya iaka’koa salalu ingat. Tapi (paringatatn) koa’ ngge nambah iaka’koa dari (dari kabanaratn)"},{"SurahNumber":17,"VerseNumber":42,"Text":"Kataatnlah (Muhammad), ”Kade’ ada tuhan-tuhan ka’ samping-Nya sabaga mae nang iaka’koa katakatn, pasti tuhan-tuhan koa ngagoi’ Tuhan nang ngampu’i’ Arsy. ”"},{"SurahNumber":17,"VerseNumber":43,"Text":"Mahasuci man Mahatingi’ Ia dari ahe nang iaka’koa kataatn, luhur man agung (nana’ ada bandingannya)"},{"SurahNumber":17,"VerseNumber":44,"Text":"Langit nang tujuh, ai’ tanah man samua nang ada ka’ dalapmnya batasbih ka’ Allah, Man nana’ ada sasuatu pun melainkan batasbih mang mujii’-Nya, tapi kita’ nana’ ngarati tasbih nya ka’ koa. Sungguh Ia Maha enyantun, Maha Pengampun"},{"SurahNumber":17,"VerseNumber":45,"Text":"Man kade’ kao (Muhammad) macaatn al- Quran, Kami bare’ dininkng suatu dinikng nang nana’ katele’atn antara kao man urakng-uraakng nang nana’ baiman ka’ kaidupatn naherat"},{"SurahNumber":17,"VerseNumber":46,"Text":"man Kami jajiatn ati nya ka’koa ta tutup man tarenyekng nya ka’koa tasumbat, supaya iaka’koa nana’ dapat memahami’nya. Man kade’ kita’ nyabut Tuhannyu ihan dalapm al-Quran, iaka’koa bapaling ka’ balakang nariatn diri’ (karana banci’)"},{"SurahNumber":17,"VerseNumber":47,"Text":"Kami labih ngatahui’ dalapm kaadaan ampahe iaka’koa nangaratn waktu iaka’koa nangaratn kao (Muhammad), man waktu iaka’koa babisik-bisik (lakoa) waktu urakng zalim koa bakata, ”kita’ nggelah ngikuti’ saurakng laki-laki nang kana seher. ”"},{"SurahNumber":17,"VerseNumber":48,"Text":"Tele’lah ampahe iaka’koa manjuat parumpa- maan nto’ nyu (Muhammad); karana koa iaka’koa manjadi sasat man nana’ dapat agi’ namuan maraga (nang banar) 17. AL-I"},{"SurahNumber":17,"VerseNumber":49,"Text":"man iaka’koa bakata, ”kade’ kami udah jadi tulakng man jukut-jukut nang hancur, aheke’ kami batol-batol mao’ dibangkitkatn agi’ sabage mahluk nang baru?”"},{"SurahNumber":17,"VerseNumber":50,"Text":"kataatnlah (Muhammad), ”jadilah kita’ batu ato basi"},{"SurahNumber":17,"VerseNumber":51,"Text":"ato manjadi mahluk nang aya’ (nang nana’ mungkin idup agi’) manurut pikirannyu. ”Maka iaka’koa mao’ batanya’, ”sae nang mao’ ngidupatn kami agi?”Kataatnlah, ”nang udah nyiptaatn kita’ partama kali. ”Lalu iaka’koa mao’ ngeleng-ngelengkatn kapala’nya ka’ kao man bakata, kade’ (kiamat) koa (mao’ tajadi)? Batakatnlah, ”barangkali waktunya udah samak,”"},{"SurahNumber":17,"VerseNumber":52,"Text":"iakkoa ka’ ari (waktu) Ia nyaru’ kita’, man kita’ matuhi’-Nya, sambil mujii’-Nya man kita’ ngira, (rasanya) ngge sabantar ihan kita’ badiapm (ka’ dalapm kubur)"},{"SurahNumber":17,"VerseNumber":53,"Text":"Man kataatnlah ka’ hamba-hamba-Ku, ”Baiknya iaka’koa bakata mang pakataatn nang edo’ (banar). Sungguh setan koa (selalu) nimulatn pasalisihatn ka’ antara iaka’koa. Sungguh, setan koa’ munsuh nang nyata ka’ talino"},{"SurahNumber":17,"VerseNumber":54,"Text":"Tuhannyu labih ngatahui’ ka’ kita. Kade’ ia mao’i’, pasti Ia mao’ mare’ rahmat ka’ kita, man kade’ Ia mao’i’, pasti Ia mao’ nyiksa- nyu. Man Kami nana’ ngutus nyu (Muhammad) nto’ jadi panjaganya nyaka’koa"},{"SurahNumber":17,"VerseNumber":55,"Text":"Man Tuhannyu labih ngatahui’ sae nang ka’ langit man ka’ bumi. Man sungguh, Kami udah marentatn kalabihatn ka’ saka’an nabi- nabi atas sabgian (nang lain), man Kami barentatn Zabur ka’ Dawut"},{"SurahNumber":17,"VerseNumber":56,"Text":"Kataatnlah (Muhammad), ”saru’lah iaka’koa nang kita’ anggap (tuhan)475 selain Allah, iaka’koa nana’ kuasa nto’ ngilangkatn bahaya darinyu man nana’ (agi’) mampu ngobahnya.”"},{"SurahNumber":17,"VerseNumber":57,"Text":"Urakng-urakng nang nya ka’koa saru’koa, iaka’koa sandiri’ ngago’i’ maraga ka’ Tuhan476 sae ka’ antara nya ka’ ia nang labih samak ka’ (ka’ Allah). Iaka’koa ngarapatn rahmat-Nya man gali’ ka’ siksaatn-Nya. Sungguh siksaatn Tuhannyu koa sasuatu nang (harus) gali’i’. ”"},{"SurahNumber":17,"VerseNumber":58,"Text":"Man nana’ ada saete’ nagari pun (nang durhaka panduduknya), malaintatn Kami minasaatnnya sanape’ ari kiamat ato Kami seksa (panduduknya) mang seksa nang miah karas. Nang ampakea koa udah tatulis dalapm kitab lau(h mahfuz)"},{"SurahNumber":17,"VerseNumber":59,"Text":"Man nana’ ada nang ngalangi’ Kami nto’ ngirimpatn (ka’kao) tanda-tanda (kakuasaan Kami), melainkan karana (tanda-tanda) koa udah didustaatn di urakng duhiya. Man udah Kami barentatn ka’ kaum Samut onta bini (sabage mukjizat) nang dapat ditele’, tapi iaka’koa nganiaya (onta bini koa). Man Kami nana’ ngirimpatn tanda-tanda koa malaintaatn nto’ ngali’-ngali’i"},{"SurahNumber":17,"VerseNumber":60,"Text":"Man (ingatlah) waktu Kami kataatn ka’ kao, ”sungguh, (ilmu) Tuhannyu ngaliputi’ salu- ruh talino. ”Man Kami nana’ nyajiatn mimpi477 nang udah Kami tele’atn ka’ kao, melainkan sabage ujian ka’ talino man (ampakoa uga’) puhutn’ nang takutuk (zaqqum) dalapm Al-Quran. Man Kami ngali’-ngali’I nya ka’koa, tapi nang ampakoa nggelah nambah aya’ kadurhakaan nya ka’koa"},{"SurahNumber":17,"VerseNumber":61,"Text":"Man (ingatlah), waktu Kami bapirman ka’ sigana mala’ekat, ”sujudlah kita’ samua ka’ adam,” lalu iaka’koa sujud, kacoali balis. Ia (balis) bakata, ”ahe ke’ aku harus sujud ka’ urakng nang Kita’ ciptaatn dari tanah?”"},{"SurahNumber":17,"VerseNumber":62,"Text":"Ia (Balis) bakata, ”tarang’katnlah ka’ aku, nianke’ nang labih Kita’ muliaatn daripada aku? Sakiranya Kita’ mare’ waktu ka’ aku sampe hari kiamat, pasti mao’ ku sasatatn katurunannya, kacoali sabebat ihan. ” 17. AL-I"},{"SurahNumber":17,"VerseNumber":63,"Text":"Ia (Allah) bapirman, ”darilah, tapi sae ma’an ka’ antara iaka’koa nang ngikuti’ kao maka sungguh, naraka Jahanamlah balasatnnyu samua, sabage pambalasan nang cukup"},{"SurahNumber":17,"VerseNumber":64,"Text":"Man tipulah sae ma’an ka’ antara iaka’koa nang kao (balis) sanggup mang suaranyu (nang ngarere’i’), babalah pasukatnnyu terhadap nya ka’koa, nang bakuda man nang bajalatn paha, man basakongkollah mang iaka’koa ka’ harta man anak-anak lalu bare’ janjilah ka’ iaka’koa. Padahal setan koa nggelah nyanjiatn tipuan balaka ka’ nyaka’koa"},{"SurahNumber":17,"VerseNumber":65,"Text":"Sabatolnya (terhadap) hamba-hamba-Ku, kao (balis) nana’lah dapat bakuasa Atas iaka’koa. Man cukuplah Tuhannyu sabage panjaga. ”"},{"SurahNumber":17,"VerseNumber":66,"Text":"Tuhannyulah nang ngalayaratn kapal-kapal ka’ lautan nto’nyu, supaya kao ngago’ karunia-Nya. Sungguh Ia Maha Penyayang ka’ kita’"},{"SurahNumber":17,"VerseNumber":67,"Text":"Man kade’ kita’ kana timpa’ bahaya ka’ lautan, pasti hilang samua nang (biasa) kita’ saru’, kacoali Ia. Tapi waktu Ia nyalamatatn kita’ ka’ daratan, kita’ bapaling (dari-Nya). Man talino memang salalu ingkar (nana’ basukur)"},{"SurahNumber":17,"VerseNumber":68,"Text":"Maka ahe ke’ kita’ marasa aman bahoa’ Ia nana’ akan ningalamptn saka’an daratan basama kita’ ato Ia nyiupatn (nyaru karas nang ngincakngi’) batu-batu enek? Man kita’ nana’ akan napati’ surakng pangingu pun"},{"SurahNumber":17,"VerseNumber":69,"Text":"Ato ke’ kita’ marasa aman bahoa’ Ia nana’ akan ngambaliatn kita’ ka’ laut sakali agi’, lalu Ia nyiupatn angin topan ka’ kita’ man ditingalamptn’-Nya kita’ disababpatn kekapirannyu? Kamudian kita’ nana’ akan namu surakng panolongpun dalapm ngadapi’ (siksaan) Kami"},{"SurahNumber":17,"VerseNumber":70,"Text":"Man sunggguh Kami udah ngamuliaatn anak cucu Adam, man Kami angkut iaka’koa ka’ darat man ka’ laut, man Kami bare’ iaka’koa rajaki dari nang edo’-edo’ man Kami labihatn iaka’koa ka’ atas manyak mahluk nang Kami nyiptaatn mang kalabihan nang sampurana"},{"SurahNumber":17,"VerseNumber":71,"Text":"(Ingatlah), ka’ ari waktu Kami saru’ satiap umat mang pamimpinnya; man barangsae dibare’ catatan amalnya ka’ kokot kanannya iaka’koa nae maea catatannya (manang baik), man iaka’koa nana’ akan dirugiatn saebetpun"},{"SurahNumber":17,"VerseNumber":72,"Text":"Man sae ma’an buta (atinya) ka’ dunia nian maka ka’ naherat ia nae buta man tasasat jauh dari maraga (nang banar)"},{"SurahNumber":17,"VerseNumber":73,"Text":"Man ia amper malingkatn kao (Muhammad) dari ahe nang udah Kami wahyuatn ka’ kao, supaya kao ngada-ngadaatn nang lain ka’ Kami; man kade’ ampakoa tantu iaka’koa nyajiatn kao ayukng nang satia"},{"SurahNumber":17,"VerseNumber":74,"Text":"Man sakiranya Kami nana’ nguatatn (ati)- nyu, pasti kao amper ereh sabebet ka’ iaka’koa"},{"SurahNumber":17,"VerseNumber":75,"Text":"kade’ ampakoa, tantu Kami mao’ misa’atn ni’nya ka’ kao (siksaan) balipat ganda ka’ dunia nian man balipat ganda salaka’ mati, man kao (Muhammad) nana’ akan namui’ saurakng panolong pun tahadap Kami"},{"SurahNumber":17,"VerseNumber":76,"Text":"Man sungguh, iaka’koa amper mamuatnyu (Muhammad) gulisah ka’ nagari (Mekah) karana kao harus kaluar dari nagari koa, man kade’ tajadi ampakoa, pasti sapaninggalannyu iaka’koa nana’ akan badiapm’ (ka’ naung) melaintatn sabantar ihan"},{"SurahNumber":17,"VerseNumber":77,"Text":"(Nang ampa koa) barupa katatapan ka’ sigana rasul Kami nang Kami utus sanape’ kao, 479 man nana’ akan kao dapati’ parobahan ka’ katatapatn Kami"},{"SurahNumber":17,"VerseNumber":78,"Text":"Laksanaatn salat mulai mata ari tagulincir sampe patakngnya malam man (laksanaatn uga’ salat) Subuh.480 sungguh salat Subuh koa disaksiatn (da’ mala’ekat). 17. AL-IS"},{"SurahNumber":17,"VerseNumber":79,"Text":"Man ka’ saka’an malam, karajaatnlah salat tahajut (sabage ibadah) tambahan ka’nyu; mudah-mudahan Tuhannyu ngangkat kao ka’ tampat nang tapuji"},{"SurahNumber":17,"VerseNumber":80,"Text":"Man batakatnlah (Muhammad), ya Tuhanku, masokatnlah aku ka’ tampat masok nang banar man kaluaratnni’lah (uga) aku ka’ tampat kalluar nang banar man bare’lah ka’ aku dari sisi-Kita’ kakuasaan nang dapat nulukngi’ (ku)"},{"SurahNumber":17,"VerseNumber":81,"Text":"Man kataatnlah”kabanaran udah atakng man nang batil udah lanyap”sungguh nang batil koa pasti lanyap"},{"SurahNumber":17,"VerseNumber":82,"Text":"Man Kami turuntatn dari Al-Quran (suatu) nang jadi panawar man rahmat ka’ urakng nang baiman, sedangkan ka’ urakng nang zalim (al-Quran koa) ngge mao’ nambahi’ karugiatn"},{"SurahNumber":17,"VerseNumber":83,"Text":"Man kade’ Kami barentatn kasanangan ka’ talino, pasti ia bapaling man nyauhi’ diri’ mang sombong; man kade’ ia kasusahatn, pasti ia baputus asa"},{"SurahNumber":17,"VerseNumber":84,"Text":"Batakatnlah (Muhammad)”satiap urakng babuat sasue mang pangincakngannya masing-masing. ”Maka Tuhannyu labih ngatahui’ sae nang labih banar maraganya"},{"SurahNumber":17,"VerseNumber":85,"Text":"Man iaka’koa batanya’ ka’ kao (Muhammad) tantang ruh. Batakatnlah, ”Ruh koa tamasok urusaan Tuhanku, samintara kita’ dibare’ pangatahuan Cuma sabebet. ”"},{"SurahNumber":17,"VerseNumber":86,"Text":"Man sabatolnya kade’ Kami mao’i’ pasti Kami lanyapatn ahe nang udah Kami wahyukan ka’ kao (Muhammad), man kao nana’ akan namu saurakng pembelapun terhadap Kami"},{"SurahNumber":17,"VerseNumber":87,"Text":"kacoali karana rahmat dari Tuhannyu. Sungguh karunia-Nya ka’kao (Muhammad) miah aya’"},{"SurahNumber":17,"VerseNumber":88,"Text":"Batakatnlah, ”sabatolnya kade’ talino mam jin bakumpur nto’ manjoat nang sarupa (mang) Al-Quran nian, iaka’koa nana’ akan dapat manjoat nang sarupa mang nang koa, sekalipun iaka’koa babanto’-banto’ mang nang lain”"},{"SurahNumber":17,"VerseNumber":89,"Text":"Man sungguh, Kami udah nyalasatn baulang-ulang ka’ talino ka’ Al-Quran nian mang bamacam-macam parumpama’an, tapi kamayakatn talino nana’ nyukai’nya malahan ngingkari’ (nya)"},{"SurahNumber":17,"VerseNumber":90,"Text":"Man iaka’koa bakata, ”kami nana’ akan pucaya’’ ka’ kao (Muhammad) sanape’ kao mancaratn mata ai’ dari bumi nto’ kami"},{"SurahNumber":17,"VerseNumber":91,"Text":"ato kao ba kabon kurma man anggur, lalu kao aliratn ka’ antara-antaranya sunge nang daras ngalirnya"},{"SurahNumber":17,"VerseNumber":92,"Text":"ato kao jantu’atn langit bakapikng-kapikng ka’ kami, saampahe kao ngataatn, ato (sanape’) kao ngatakngkatn Allah man sigana mala’ekat baradapatn muha mang kami"},{"SurahNumber":17,"VerseNumber":93,"Text":"ato kao ba rumah sabuah rumah (tabuat) dari amas, ato kao naik ka’ langit. Man kami nana’ akan mucaya’i’ kanaikatn nyu koa sanape’ kao nuruntatn ka’ kami sabuah kitab nto’ kami baca. ”Batakatnlah (Muhammad), ”Mahasuci Tuhanku, buke’ke’ aku nian ngge talino nang manjaji rasul?”"},{"SurahNumber":17,"VerseNumber":94,"Text":"Man nana’ ada suatu nang ngalangi’ talino nto’ baiman waktu patunjuk koa atakng ka’ ia, selain pakataan nyaka’koa, ”ngahe Allah ngutusatn saurakng talino manjaji rasul?”"},{"SurahNumber":17,"VerseNumber":95,"Text":"Batakatnlah (Muhammad), ”sakiranya ka’ bumi ada sigana mala’ekat, nang bajalatn- jalatn mang tanang, pasti Kami turuntatn ka; iaka’koa mala’ekat dari langit nto’ manjaji rasul. ”"},{"SurahNumber":17,"VerseNumber":96,"Text":"Batakatnlah (Muhammad), ”cukuplah Allah manjadi saksi antara aku man kita’ koa. Sungguh, Ia Maha Nau’an, Maha Nele’ ka’ hamba-hamba-Nya. 17. AL-I"},{"SurahNumber":17,"VerseNumber":97,"Text":"Man sae ma’an dibare’ patunjuk di Allah, ia lah nang namu patunjuk, man sae ma’an Ia sasatatn maka kao nana’ akan namu panolong-panolong ka’ iaka’koa selain Ia. Man Kami mao’ ngumpuratn iaka’koa ka’ ari kiamat mang muha tasungkur, dalapm kaadaan buta’, awa’ man bangal. Tampat kadiaman iaka’koa ialah naraka Jahanam. Satiap kali api Jahanam koa mao’ padapm’, Kami tambah agi’ nyalanya ka’ iaka’koa"},{"SurahNumber":17,"VerseNumber":98,"Text":"Koalah balasan ka’ iaka’koa, karana sabatolnya iaka’koa kapir ka’ ayat-ayat Kami man (karana iaka’koa) bakata, ”kade’ kami udah manjadi tulakng balulakng man banda-banda nang ancur, ahe ke’ kami mao’ dibangkitatn agi’ sabage mahluk baru?”"},{"SurahNumber":17,"VerseNumber":99,"Text":"Man ahe ke’ iaka’koa nana’ nele’atnni’ bahoa’ Allah nang nyiptaatn langit man bumi ialah Mahakuasa (uga’) nyiptaatn nang sarupa mang iaka’koa, man Ia udah natapatn waktu tatantu (mati ato dibangkitatn) ka’ iaka’koa, nang nana’ diraguatn agi’? Maka urakng jalim koa nana’ nolaknya kacoali mang kakapiran"},{"SurahNumber":17,"VerseNumber":100,"Text":"batakatnlah (Muhammad), ”sakiranya kita’ nguasai’ pabandahara’an Tuhanku, pasti pabandahara’an koa kita’ tahan, karana gali’ malanjaatnnya. ”Man talino koa memang miah sengke’"},{"SurahNumber":17,"VerseNumber":101,"Text":"Man sungguh, Kami udah marentatn ka’ Musa sambilan mukjizat nang nyata482 maka tanya’anlah ka’ Bani Israel, waktu Musa atakng ka’ iaka’koa lalu Pir’aun bakata ka’ ia, ”Wahe Musa! Sabatolnya aku banar- banar nyangka kao kana seher. ”"},{"SurahNumber":17,"VerseNumber":102,"Text":"Ia (Musa) nyawap, ”sungguh kao udah ngatahui’, bahoa’ nana’ ada nang nuruntatn (mukjizat-mukjizat) koa kacoali Tuhan (nang mihara) langit man bumi sabage bukti-bukti nang nyata; man sungguh, aku banar-banar manduga kao nae binasa, wahe pir’aun. ”"},{"SurahNumber":17,"VerseNumber":103,"Text":"Laka’ koa (Pir’aun) ngati ngoser iaka’koa (Musa man pangikutnya) dari bumi (Mesir) maka Kami tingalampatn ia (Pir’aun) mang urakng nang basama man’ia saluruhnya"},{"SurahNumber":17,"VerseNumber":104,"Text":"man salaka’ koa Kami bapirman ka’ Bani Israel, ”badiapm’lah ka’ nagari nian, tapi kade’ waktu babangkit atakng, pasti Kami kumpuratn kita’ dalapm”kaadaan bacampur baur. ”"},{"SurahNumber":17,"VerseNumber":105,"Text":"Man Kami turuntatn (Al-Quran) koa mang sabanarnya man (Al-Quran) koa turutn’ mang (ngincakng) kabanaratn. Man Kami ngutus kao (Muhammad), ngge sabage pangincakng barita man pamare’ paringatatn"},{"SurahNumber":17,"VerseNumber":106,"Text":"Man Al-Quran (Kami turuntatn) barangsur- angsur supaya kao (Muhammad) macaatnnya ka’ talino sawe’sawe’ man Kami nuruntatnnya sacara batahap"},{"SurahNumber":17,"VerseNumber":107,"Text":"Batakatnlah (Muhammad), ”Baimanlah kita’ ka’ ia (Al-Quran) ame’ baiman (sama ma’an ka’ Allah). Sabatolnya urakng nang udah dibare’ pangatahuan sanape’nya, kade’ (Al- Quran) dibacaatn ka’ iaka’koa, iaka’koa nyungkuratn muhanya, basujud, ”"},{"SurahNumber":17,"VerseNumber":108,"Text":"Man iaka’koa bakata, ”Mahasuci Tuhan kami; sungguh, janji Tuhan kami pasti dipanohi’"},{"SurahNumber":17,"VerseNumber":109,"Text":"Man iaka’koa nyungkuratn muhanya sambil nangis iaka’koa batambah khusyuk"},{"SurahNumber":17,"VerseNumber":110,"Text":"Batakatnlah (Muhammad), ”saru’lah Allah ato saru’lah Ar-Rahman. Mang dama nang mae ma’an kita’ dapat nyaru’, karana Ia badama nang miah edo’ (Asma-ul Husna) man amelah kao ngarasatn suaranyu dalapm salat man amelah (uga’) mabahatnnya man usahaatn ka’ tangah-tangah ka’ antara kadua’ koa.”"},{"SurahNumber":17,"VerseNumber":111,"Text":"Man batakatnlah, ”sagala puji ka’ Allah nang nana’ baranak man nana’ (uga’) ba’ sakutu dalapm kerajaan-Nya man Ia nana’ palalu panolong dari kahina’an man agungkatnlah Ia saagung-agungnya"},{"SurahNumber":18,"VerseNumber":1,"Text":"Sagala puji ka’ Allah nang udah nuruntatn Kitab (al-Quran) ka’ hamba-Nya man Ia nana’ ngajiatnya bengkok"},{"SurahNumber":18,"VerseNumber":2,"Text":"sabage bimbingan nang locor, nto’ ngingatatn ka’ siksaan nang miah padih dari sisi-Nya man marentatn kabar repo ka’ urakng-urakng mukmin nang ngarajaatn kabaikatn bahoa’ iaka’koa nae’ namu balasan nang baik"},{"SurahNumber":18,"VerseNumber":3,"Text":"Iaka’koa kakal ka’ dalapmnya nto’ salama-lamanya"},{"SurahNumber":18,"VerseNumber":4,"Text":"Man nto’ ngingatatn ka’ urakng nang bakata, ”Allah na’ap sa’urakng anak. ”"},{"SurahNumber":18,"VerseNumber":5,"Text":"Iaka’koa sama sakali nana’ ba pangatahuan tentang hal koa, ampakoa uga’ da’ nek nangenya. Miah jahatnya kata-kata nang kaluar ka’ molotnya ka’koa; iaka’koa ngge bakata pangalok ihan"},{"SurahNumber":18,"VerseNumber":6,"Text":"Maka barangkali kao (Muhammad) mao’ nyilakaatn diri’nyu karana basadih ati saudah iaka’koa bapaling, sakiranya iaka’koa nana’ baiman ka’ katarangan nian (al-Quran)"},{"SurahNumber":18,"VerseNumber":7,"Text":"Sabatolnya Kami udah nyajiatn ahe nang ada ka’ bumi sabage pariasan unto’nya, Nto’ Kami nguji iaka’koa, sae ke’ ka’ antarnya nang tabaik pabuatatnnya"},{"SurahNumber":18,"VerseNumber":8,"Text":"Man Kami banar-banar mao’ nyajiatn (uga’) ahe nang ka’ atasnya manjaji tanah nang tandus agi’ karikng"},{"SurahNumber":18,"VerseNumber":9,"Text":"Ahe ke’ kao ngira bahoa’ urakng nang niami ohankng, man (nang ngampu’i’) raqim 484 koa, tamasok tanda-tanda kabasaratn Kami nang menakjubkan"},{"SurahNumber":18,"VerseNumber":10,"Text":"(Ingatlah) waktu pamuda-pamuda koa balindukng ka’ dalapm ohakng lalu iaka’koa bado’a, ”Oh Tuhan kami. Bare’lah rahmat ka’ kami dari sisi-Nyu Man sampuranaatnkanlah patunjuk nang locor ka’ kami dalapm urusatn kami nian.”"},{"SurahNumber":18,"VerseNumber":11,"Text":"Maka Kami tutup tarenyekngnya ka’ dalapm ohakng koa,485 ntah sangahe tahutn’"},{"SurahNumber":18,"VerseNumber":12,"Text":"kamudian Kami lumpatatn’ iaka’koa, supaya Kami nau’an sae ke’ ka’ antara kadua’ golongan koa486 nang labih tapat dalapm baretong’ sangahe lama’nya iaka’koa badiapm’ (dalapm ohakng koa)"},{"SurahNumber":18,"VerseNumber":13,"Text":"Kami curitaatn ka’ kao (Muhammad) gesah iaka’koa mang sabanarnya. Sabatolnya iaka’koa da pemuda-pemuda nang baiman ka’ Tuhannya iaka’koa man Kami tambahi’ patunjuk ka’ iaka’koa"},{"SurahNumber":18,"VerseNumber":14,"Text":"man Kami kuatatn atinya iaka’koa waktu iaka’koa badiri487 lalu iaka’koa bakata, ”Tuhan kami koalah Tuhan langit man bumi; Kami nana’ nyaru’ Tuhan selain Ia. Sungguh, kade’ kami babuat ampakoa, tantu kami udah bakata man pakataatn nang miah jauh dari kabanaratn. ”"},{"SurahNumber":18,"VerseNumber":15,"Text":"Iaka’koa kaum kami nang udah nyajiatn tuhan-tuhan (nto’ disambah) selain Ia. Ngahe iaka’koa nana’ matakatn alasan nang jalas (tentang kapucaya’annya ka’koa)? Maka sae ke’ nang labih jalim daripada urakng nang ngadaatn kaalokatn ka’ Allah"},{"SurahNumber":18,"VerseNumber":16,"Text":"Man kade’ kao ningalatn iaka’koa man ahe nangnya ka’koa sambah selain Allah maka gago’lah tampat balindung ka’ 18. AL-KAH dalapm ohakng koa, pasti Tuhannyu mao’ mare sabagian sabagiatn rahmat-Nya ka’ kao man nyadiaatn jukut nang baguna nto’ nyu dalapm urusatnnyu"},{"SurahNumber":18,"VerseNumber":17,"Text":"Man kade kao mao’ nele’ mata’ari dah tarabit, condong dari ohakngnya ka’koa ka’ sabalah kanan, man kade’ mata ari koa tingalapm’, nyauhi’nya ka’koa ka’ sabalah keba’ samintara iaka’koa barada ka’ dalapm tampat nang luas ka’ dalapm (ohakng) koa. Koalah sabagian dari tanda-tanda (kabasar- atn) Allah. Sae ma’an nang dibare’ patun- juk di Allah maka ia lah nang namui’ patunjuk; man sae ma’an disasatatn-Nya maka kao nana’ akan napati’ saurakng panolong nang dapat mare’ patunjuk ka’ ia"},{"SurahNumber":18,"VerseNumber":18,"Text":"Man kao ngira bahoa’ iaka’koa nana’ tidur, padahal iaka’koa tidur; man Kami bolak-balikatn iaka’koa ka’ kanan man ka’ keba’, samintara asu’ nya ka’koa iaka’koa badapa’ kokot nya ka’ dapan pintu ohakng. Man kade’ kao nele’nya’ ka’koa tantu kao mulakng dari babaro dari nya ka’koa man pasti kao marasa kagali’anan ka’ iaka’koa"},{"SurahNumber":18,"VerseNumber":19,"Text":"Man ampakoalah Kami ngunaki’ nya ka’koa, supaya iaka’koa batanya’-tanyai’. Ka’ antaranya ka’ koa ada nang bakata dah, ”nian ka’ sangae lama diri ka’ (ka’ didiatn)? ”Iaka’ koa nyawap, ”diri’ barada ka’ didiatn sa’ari ato satangah ari. ”Bakata (nang lain agi’), ”Tuhannyu labih ngatahui’ sangae lama’ diri’ barada (ka’ didiatn). Maka suruhlah salah saurakng ka’ antara kita’ ampus ka’ kota mang ngincakng duit peraknyu nian, man hendaknya ia nele’ mae ke’ makanan nang labih baik, man incaknglah sabagian makanan koa nto’nyu, man hendaklah ia balaku lamah lamut man amelah kao nyaritaatn nian ka’sae pun"},{"SurahNumber":18,"VerseNumber":20,"Text":"Sabatolnya kade’ iaka’koa dapat ngatahui’ tampatnyu, pasti iaka’koa mao’ nabaki’ kita’ mang batu, ato maksanyu mulakng ka’ agamanya, man kade’ ampakoa pasti kita’ nana’ akan baruntukng salama- lamanya. ”"},{"SurahNumber":18,"VerseNumber":21,"Text":"Man ampakoa (uga’) Kami tele’atn ka’ (talino) mang iaka’koa, supaya iaka’koa nau’an, bahoa’ janji Allah batol, man bahoa’ (ka atangan) ari kiamat nana’ ada karaguan ka’ ia. Ke’dah iaka’koa basalisih ka’ urusannya ka’koa, 489 maka iaka’ koa bakata, ”Diriatnlah sabuah bangunan ka’ atas (ohakng) nya ka’koa, Tuhan nyaka’koa labih ngatahui’ tentang iaka’koa. ”Urakng nang bakuasa atas urusatn iaka’koa bakata, ”Kami pasti mao’ niriatn sabuah rumah ibadah ka’ atasnya. ”"},{"SurahNumber":18,"VerseNumber":22,"Text":"Nae (ada urakng nang mao’) ngataatn, 490 (Jumbalah nyaka’koa) talu (urakng), nang ka’ Ampat ialah asu’nya, ”man (nang lain) ngataatn, ”(Jumbalah nyaka’koa) lima (urakng), nang ka’ anam ialah asu’nya, ”sabage terkaan ka’ nang gaib; man (nang lain agi’) ngataatn, ”(Jumbalah iaka’koa) tujuh (urakng), nang ka’ delapan nya ialah asu’nya. ”Batakatnlah (Muhammad), ”Tuhannyu labih nau’an jumbalah nyaka’ koa; nana’ ada nang nau’an (etongan) nyaka’koa kacoali sabebet. ”Karana koa amelah kao (Muhammad) babantah ka’ hal nyaka’koa, kacoali pabantahatn lahir ihan man amelah kao nanya’an masalah (pamuda-pamuda) kota ka’ sae pun"},{"SurahNumber":18,"VerseNumber":23,"Text":"Man ame sakali-sakali kao ngatakatn, ”Aku pasti ngarajaatn nya koa alapm ampagi’, ”"},{"SurahNumber":18,"VerseNumber":24,"Text":"kacoali (mang ngataatn), ”Insya Allah. ”491 Man ingatlah ka’ Tuhannyu kade’ kao lupa man kataamlah, ”Mudah-mudahan Tuhanku mao’ mare’ku patunjuk ka’ aku supaya aku labih samak (kabanaratnnya) 18. AL-KA daripada nian. ”"},{"SurahNumber":18,"VerseNumber":25,"Text":"Man iaka’koa badiapm’ dalapm ohakng salama’ talu ratus tahutn’ man dinambah sambilan tahutn’"},{"SurahNumber":18,"VerseNumber":26,"Text":"Batakatnlah, ”Allah labih nalian’ sangae lama’nya iaka’koa badiapm’ (ka’ ohakng); ampu’-Nya samua nang tasambunyi ka’ langit man ka’ bumi. Sidi miah tarang panele’atn-Nya man miah tajapm’ panangaratn-Nya; nana’ ada saurakng palindungpun bagi iaka’koa salain Ia; man Ia nana’ na’ap saurakng pun jadi sakutu- Nya dalapm natapatn kaputusatn. ”"},{"SurahNumber":18,"VerseNumber":27,"Text":"Man bacaatnlah (Muhammad) ahe nang diwahyukan ka’ kao, iakoa Kitab Tuhannyu (al-Quran). Nana’ ada nang dapat ngobah kalimat-kalimat-Nya. Man kao nana’ akan dapat namuan tampat balinukng selain ka’ Ia"},{"SurahNumber":18,"VerseNumber":28,"Text":"Man basabarlah kao (Muhammad) bersama urakng nang nyaru’ Tuhannya ka’ alapm’ man gumare’ ari mang ngarapatn karidoan-Nya; man amelah kadua’ matanyu bapaling dari iaka’koa (karana) ngarapatn pariasan kaidupatn dunia; man amelah kao ngikuti’ urakng nang atinya udah Kami laleatn dari ngingati’ Kami, serata nuruti’ kamao’annya man kaadaannya udah ngalewati’ batas"},{"SurahNumber":18,"VerseNumber":29,"Text":"Man batakatnlah (Muhammad), ”kabanaratn koa atakngnya dari Tuhannyu; barangsae ngahandaki (baiman) handaklah ia baiman, man sae ma’an ngahandaki (kapir) biarlah ia kapir. ”Sungguh Kami udah nyadiaatn naraka bagi urakng jalim, nang gajolaknya ngapongi’ iaka’koa. Kade’ iaka’koa minta patolongan (nyocok), iaka’koa mao’ dibare’i’ ai’ saparati basi nang ningkorak nang ngangusatn muha. (Koalah) cocokatn nang miah buruk man tampat istirahat nang miah jahat"},{"SurahNumber":18,"VerseNumber":30,"Text":"Sungguh, iaka’koa nang baiman man ngarajaatn kabaikatn, Kami nana’ akan nyia-nyiaatn pahala urakng nang ngarajaatn pabuatan nang edo’ koa"},{"SurahNumber":18,"VerseNumber":31,"Text":"Iaka’koa koalah nang mamparoleh Surga ‘Adn, nang namu ka’ babahnya sunge- sunge; (dalapm surga koa) iaka’ koa dibare’ pariasan galakng amas man iaka’koa makei’ pakean ijo dari sutera alus man sutera tabal, sedang iaka’koa duduk sambil nyanar ka’ atas pene-pene nang edo’. (koalah) sabaik-baik pahala man tampat istirahat nang edo’"},{"SurahNumber":18,"VerseNumber":32,"Text":"Man bare’lah (Muhammad) ka’ iaka’koa492 sabuah parumpamaan, dua urakng nang-laki, 493 nang surakng (nang kapir) Kami bare’ dua buah kabon anggur man Kami kulilikngi’ kadua’ kabon koa mang puhutn’-puhutn’ kurma man ka’ antara kadua’nya (kabon koa) Kami panjuati’ uma"},{"SurahNumber":18,"VerseNumber":33,"Text":"Kadua’ kabon koa ngasilatn buahnya, man nana’ bakurang (buahnya) saebet pun, man samak-samak kadua’ kabon koa Kami aliratn sunge"},{"SurahNumber":18,"VerseNumber":34,"Text":"man ia ngampu’i’ samua kakayaan maka ia bakata ka’ ayukngnya (nang baiman) waktu ngomong-ngomong mang ia, ”Hartaku labih manyak daripada hartanyu man pangikutku labih kuat. ”"},{"SurahNumber":18,"VerseNumber":35,"Text":"Man ia nama’i’ kabonnya mang sikap ngarugiatn diri’nya babaro (karana angkuh man kapir); ia bakata, ”Aku kira kabon nian nana’ akan binasa salama-lama’nya"},{"SurahNumber":18,"VerseNumber":36,"Text":"man aku kira ari kiamat koa nana’ akan atakng, man sakiranya aku dipulangan ka’ Tuhanku, pasti aku mao’ napati’ tampat mulakng nang labih edo’ daripada nian. ”"},{"SurahNumber":18,"VerseNumber":37,"Text":"Ayukngnya (nang baiman) bakata ka’ ia sambil ngomong-ngomong man ia, ”Ahe ke’ kao ingkar ka’ (Tuhan) nang nyiptaatn kao dari tanah, kamudian dari satetek ai’ 18. AL-K mani, lalu Ia nyajiatn kao surakng nang laki nang sampurana"},{"SurahNumber":18,"VerseNumber":38,"Text":"Tapi aku (pucaya’’ bahoa’), Ia lah Allah, Tuhanku, man aku nana’ nyakutuatn Tuhanku mang nang lain"},{"SurahNumber":18,"VerseNumber":39,"Text":"Man ngahe waktu kao masoki’ kabonnyu nana’ ngucapatn”Masya Allah, La quwwata illa billah”(Sungguh, atas kamao’an Allah, samua nian tawujud), nana’ ada kakuatan kacoali mang (patolongan) Allah, sakaliapun kao anggap harta man katurunanku labih saebet dari nu’nyu"},{"SurahNumber":18,"VerseNumber":40,"Text":"Maka mudah-mudahan Tuhanku, mao’ marentatn ka’ aku (kabon) nang labih edo’ dari kabonnyu (nian); man Ia nuruntatn late’ dari langit ka’ kabonnyu, sahingga (kabon koa) jadi tanah nang licin"},{"SurahNumber":18,"VerseNumber":41,"Text":"Ato ai’nya jadi surut ka’ dalapm tanah maka kao nana’ akan namuannya agi’. ”"},{"SurahNumber":18,"VerseNumber":42,"Text":"Man harta kekayaatnnya dibinasaatn, lalu ia molak-malikan kadua lapa’ kokotnya (tanda nyasali’) terhadap ahe nang udah dibalanjaatn nto’ koa, sedang puhutn’ anggur rabah basama panyanggahnya (tunjar-tunjar) lalu ia bakata, ”ke’ sakirnya dee aku nana’ nyakutuatn Tuhanku mang nang lain. ”"},{"SurahNumber":18,"VerseNumber":43,"Text":"Man nana’ ada (agi’) baginya sagolongan pun nang dapat nulukngi’nya selain Allah; man ia pun nana’ dapat mambela diri’nya"},{"SurahNumber":18,"VerseNumber":44,"Text":"Ka’ naung, patolongan koa ngge dari Allah Nang Mahabanar. Ia lah (pamare’) pahala tabaik man (pamare’) balasan tabaik"},{"SurahNumber":18,"VerseNumber":45,"Text":"Man buatatnlah nto’ iaka’koa (talino) parumpamaan kaidupatn dunia nian, ibarat ai’ (ujatn) nang Kami turuntatn dari langit, sahingga nyuburatn tumbuh-tumbuhan ka’ bumi, kamudian (tumbuh-tumbuhan) manjaji karikng nang ditaraba ngkatn di nyaru. Man Allah Mahakuasa atas sagala sasuatu"},{"SurahNumber":18,"VerseNumber":46,"Text":"Harta man anak-anak koa pariasatn kaidupatn dunia tapi amal kabaikatn nang tarus-manarus koa, labih edo’ pahalanya ka’ sisi Tuhannyu serata labih edo’ nto’ manjaji harapan"},{"SurahNumber":18,"VerseNumber":47,"Text":"Man (ingatlah) ka’ ari (waktu) Kami nyalantatn gunung-gunung man kao mao’ nele’ bumi koa rata man Kami kumparatn iaka’koa (saluruh talino), man nana’ Kami pasar surakng pun dari iaka’koa"},{"SurahNumber":18,"VerseNumber":48,"Text":"Man iaka’koa mao’ diincakng ngadap ka’ Tuhannyu mang babaris. (Allah bapirman)”Sabatolnya kita’ atakng ka’ Kami, seampahe Kami nyiptaatn kita’ ka’ patama kali; bahkan kita’ nganggap bahoa’ Kami nana’ akan natapatn nto’ kita’ waktu (balumpatatn nto’ manohi’) pajanjian"},{"SurahNumber":18,"VerseNumber":49,"Text":"Man dilalaka’atnlah kitab (catatan amal), lalu kao mao’ nele’ urakng nang badosa marasa kagali’atn ka’ ahe nang (tatulis) ka’ dalapm nya, man iaka’koa bakata, ”miah sidi cilaka kami, kitab ahe ke’ nian, nana’ ada nang tatinggal, nang enek man nang aya’ melainkan tacatat samuanya, ”man iaka’koa napati’ (samua) ahe nang udah iaka’koa karajatn’ (tatulis). Man Tuhannyu nana’ ngajalimi’ saurakng pun"},{"SurahNumber":18,"VerseNumber":50,"Text":"Man (ingatlah) ke’dah Kami bapirman ka’ sigana mala’ekat, ”sujudlah kita’ ka’ Adam!”Maka iaka’koa pun sujud kacoali balis. Ia koa dari (golongan) jin maka ia mandurhakai’ parentah Tuhannya. Pantas ke’ kita’ nyajiatnnya man katurunannya sabage pamimpin selain Aku, padahal iaka’koa ialah musuhnyu? Miah buruklah (balis koa) sabage pangganti (Allah) nto’ urakng nang jalim"},{"SurahNumber":18,"VerseNumber":51,"Text":"Aku nana’ nyuruhnya atakng iaka’koa (balis man anak ucu’nya) nto’ nyaksiatn panciptaan langit man bumi man nana’ (uga’) panciptaan diri’ nyaka’koa babaro; man Aku nana’ nyadiatn urakng nang nyasatatn koa sabage panolong. 18. AL-K"},{"SurahNumber":18,"VerseNumber":52,"Text":"Man (ingatlah) ka’ ari (waktu) Ia bapirman, ”Saru’lah dinyu sakutu-sakutu- Ku nang kao anggap koa. ”Iaka’koa lalu nyaru’i’nya, tapi iaka’koa (sakutu-sakutu) nana’ malasi’ (saru’atn) iaka’koa man Kami adaatn nto’ iaka’koa tampat kabinasaan (naraka)’"},{"SurahNumber":18,"VerseNumber":53,"Text":"Man urakng nang badosa nele’ naraka, lalu iaka’koa ngira, bahoa’ iaka’koa mao’ jantu’ ka’ dalapmnya, man iaka’koa nana’ namuan tampat bapaling darinya"},{"SurahNumber":18,"VerseNumber":54,"Text":"Man sabatolnya Kami udah ngajalasatn baulang-ulang ka’ talino dalapm Al-Quran nian mang bamacam-macam parumpamaan. Tapi talino kaolah nang paling manyak mantah"},{"SurahNumber":18,"VerseNumber":55,"Text":"Man nana’ ada (sote’ pun) nang ngalangi’ talino nto’ baiman ke’dah patunjuk udah atakng ka’ iaka’koa man minta’ amponan ka’ Tuhannya, kacoali (kamao’an nunggu) atakngnya hukuman (Allah nang udah balaku ka’) umat nang dee ato atakngnya siksaatn ka’ iaka’koa mang nyata"},{"SurahNumber":18,"VerseNumber":56,"Text":"Man Kami nana’ ngutus rasul-rasul malaintatn sabage pangincakng kabar edo man pamare’ paringatatn; tapi urakng nang kapir mambantah mang (cara) nang batil supaya nang ampakoa iaka’koa dapat ngalanyapatn nang hak (kabanaratn), man iaka’koa nyajiatn ayat-ayat-Ku man ahe nang diparingatatn ka’ iaka’koa nya jadiatn sabage pangolo’atn"},{"SurahNumber":18,"VerseNumber":57,"Text":"Man sae ke’ nang labih jalim daripada urakngnang udah diparingatatn mang ayat- ayat Tuhannya, lalu koa bapaling dari ia man ngalupaatn ahe nang udah dikarajaatn di kadua’ kokotnya? Sungguh, Kami udah nyajiatn ati iaka’koa tatutup, (sahingga iaka’koa nana’) memahami’nya, man (Kami Tama’an uga’ pula’) panyumbatan ka’ tarenyekng nya koa. Walopun kao (Muhammad) maba iaka’koa ka’ patunjuk, pasti iaka’koa nana’ akan namu patunjuk nto’ salama’-lama’nya"},{"SurahNumber":18,"VerseNumber":58,"Text":"Man Tuhannyu Maha Pengampun, ngampu’i’ kasih sayang. Kade’ Ia mao’ nyiksa kita’ ka’koa karana pabuatatn kita’, tantu Ia mao’ nyapati siksaan nto’ kita’. Tapi nto’ kita’ ada waktu tatantu (nto’ tampat panyiksaatn) nang iaka’koa nana’ akan namuan tampat balinukng dari-Nya"},{"SurahNumber":18,"VerseNumber":59,"Text":"Man (panduduk) nagari koa udah Kami binasaatn waktu iaka’koa babuat jalim, man udah Kami tatapatn waktu tatantu nto’ minasanya ka’koa"},{"SurahNumber":18,"VerseNumber":60,"Text":"Man (ingatlah) waktu Musa bakata ka’ pambantu’nya, ”Aku nana’ akan baranti (bajalatn) sanape’ sampe ka’ patamuan dua’ laut; ato aku mao’ bajalatn (tarus sampe) batahutn-tahutn’. ”"},{"SurahNumber":18,"VerseNumber":61,"Text":"Maka waktu iaka’koa sampe ka’ patamuan dua’ lautan koa, iaka’koa lupa’ ka’ ikatnnya, lalu (ikatn) koa malompat ngago’ maragaka’ laut koa"},{"SurahNumber":18,"VerseNumber":62,"Text":"Maka waktu iaka’koa udah ngalewati’ (tampat koa), Musa bakata ka’ pambantu’nya, ”incaknglah ka’ keatn makanan diri’; sungguh diri’ udah marasa latih karana pajalanan diri’ nian.”"},{"SurahNumber":18,"VerseNumber":63,"Text":"Ia (pambantu’nya) nyawap, ”nau’an ke’ kita’ katika diri’ ngago’ tampat balindung ka’ batu tadi maka aku lupa (nyaritaatn soal) ikatn koa man nana’ ada nang mamuat aku lupa nto’ ngingatatnnya kacoali setan, man (ikatn) koa bajalatn jalatnnya ka’ laut mang cara nang aneh sidi.”"},{"SurahNumber":18,"VerseNumber":64,"Text":"Ia (Musa) bakata, “koalah (tampat) nang diri’ ngago’. Lalu kaduanya mulakng, ngikuti’ bakas pahanya samula"},{"SurahNumber":18,"VerseNumber":65,"Text":"Lalu iaka’koa batamu mang saurakng hamba ka’; antara amba-amba Kami, nang udah Kami bareatn rahmat ka’ ia dari sisi Kami, man nang udah Kami ajaratn ilmu ka’ ia dari sisi Kami. 494 18. AL-KA"},{"SurahNumber":18,"VerseNumber":66,"Text":"Musa bakata, “mulih ke’ aku ngikuti’nyu supaya kao ngajaratn ka’ aku (ilmu nang banar) nang udah diajaratn ka’ kao (nto’ manjadi) patunjuk?”"},{"SurahNumber":18,"VerseNumber":67,"Text":"Ia nyawap, “sungguh, kao nana’ akan sanggup sabar barayukng man aku”"},{"SurahNumber":18,"VerseNumber":68,"Text":"Man ampahe kao dapat basabar ka’ sasuatu, sadang kao nape’ ba pangatahuan nang cukup ka’ hal nang ampaksa?”"},{"SurahNumber":18,"VerseNumber":69,"Text":"Ia (Musa bakata), “insya Allah nae kao dapati’ aku urakng nang sabar, man aku nana’ akan nantangnyu dalapm urusan ahe pun”"},{"SurahNumber":18,"VerseNumber":70,"Text":"Ia bakata, “kade’ kao ngikuti’ku maka amelah kao nanya’an ka’ aku ahe pun sampe aku narangkatnnya ka’ kao”"},{"SurahNumber":18,"VerseNumber":71,"Text":"Maka bajalatnlah ia badua, sahingga ia badua naiki’ parahu lalu ia ngalubakngi’nya. Ia (Musa) bakata, “ngahe kao ngalubakngi’ parahu koa, ahe ke’ nto’ ningalampatn panumpangnya?” sungguh kao udah babuat sasuatu kasalahatn nang aya’"},{"SurahNumber":18,"VerseNumber":72,"Text":"Ia bakata, “buke’ ke’ udah aku kataatn, ka’ kao nana’ akan mampu sabar barayukng man aku"},{"SurahNumber":18,"VerseNumber":73,"Text":"Ia (Musa) bakata, “amelah kao ngukum aku karana kalupaatnku man amelah kao ngabaratn ni’ aku mang kasulitatn dalapm urusanku”"},{"SurahNumber":18,"VerseNumber":74,"Text":"Maka bajalatnlah ia badua; sahingga ia badua batamu mang saurakng kamuda’ maka nya munuh. Ia (Musa) bakata, “ngahe kao munuh jiwa nang baraseh?, buke’ karana ia munuh urakng lain? Sungguh, kao udah ngalakuatn sasuatu nang miah munkar”"}]}