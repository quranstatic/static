{"Id":241,"LanguageCodes":["luy"],"Name":"luy-mohammadramadha","Author":"Mohammad Ramadhan Sebwa, Ramadhan Hajj Ndeka, Ismail Were, Musa Murasi Salim Kukuya, Yusuf Shiundu Malala, Yahya Wafula Ojwang, Haroon Albert Msah","Language":"Luyia","Description":"Luyia","Direction":"ltr","Source":"https://www.islamic-invitation.com/","Translations":[{"SurahNumber":41,"VerseNumber":47,"Text":"Obumanyi bwokhumanya inyanga yeyindukho bukalusibwa butswa khuye (Nyasaye) ne ebiamo shibirulanga mubimuli biabio, nahomba omukhasi shiyakhabelekha inda nohomba yebule halali Nyasaye yamanya. Ne inyanga yabalilanga mana abareebe mbu: “ bali hena abamwasanjinjia ninabo?” baliboola mbu: “ khufuchilila mbu abulaho yesiyesi mwifwe uyinia obuloli khukano”"},{"SurahNumber":41,"VerseNumber":48,"Text":"Mana nibabakorakhwo balia ababalamanga ne nibaba nende obwatoto mbu babula abelushila"},{"SurahNumber":41,"VerseNumber":49,"Text":"Omundu shachonga’nga okhusaba amasayo amalayi tawe, ne amabii nikamunyoola afwa omwoyo"},{"SurahNumber":41,"VerseNumber":50,"Text":"Ne nikhumukhofwa tsimbabaasi tsiefu niyakhamala okhunyakhanakhwo, toto alaboola mbu: “ kano niko kekhoyeshele, ne shembara indukho nilibaho tawe, ne nengalusibwa khu Nyasaye wanje Omulesi, toto esie endi nende obulayi ewuwe,” khuliboolela abakhayi kabakholanga, ne toto khuli bahelesia eshinyasio eshisiro"},{"SurahNumber":41,"VerseNumber":51,"Text":"Ne nikhuhelesia Omundu obwokholo, akalukhana nakhupila Abandu likosi, ne amabii nikamunyoola asaba amasayo amarambi"},{"SurahNumber":41,"VerseNumber":52,"Text":"Boola mbu: “ mulola murie nikali kano mbu karula khu Nyasaye, mana mukakhaye, ni wina omukori muno okhushila ulia wamainji kali ehale.?”"},{"SurahNumber":41,"VerseNumber":53,"Text":"Khulabechesia ebimanyisio biefu hekulu , nende mumioyo chiabu, okhula kamanyikhane khubo mbu kano nikatoto” , koo shikakhuyela tawe mbu Nyasaye wuwo nomuloli wabuli eshindu"},{"SurahNumber":41,"VerseNumber":54,"Text":"Manye mbu toto abo bali mutsinganakani khukhubukanana nende Nyasaye wabu, Manye mbu toto Nyasaye yatererera buli eshindu"},{"SurahNumber":42,"VerseNumber":1,"Text":"Ha mim"},{"SurahNumber":42,"VerseNumber":2,"Text":"Ayn Sin Qaf"},{"SurahNumber":42,"VerseNumber":3,"Text":"Endi nilwa akhufimbulila obufimbuli ewe nende abaliho imbeli wuwo, Nyasaye Owamaani Owamachesi muno"},{"SurahNumber":42,"VerseNumber":4,"Text":"Nebibie bili mwikulu nende mushialo, naye niye Owoluyali Omukhongo"},{"SurahNumber":42,"VerseNumber":5,"Text":"Likulu likhaaba okhwatikhana mwo hekulu eyo, ne Abamalaika betsoominjia Nyasaye wabu Omulesi nibamuwa oluyali, ne basabilanga bali khushialo eshileshelo, Manya mbu Nyasaye niye Omulesheli Owobukoosa muno"},{"SurahNumber":42,"VerseNumber":6,"Text":"Ne balia abakhola abalindi bandi abalali Ye tawe, Nyasaye niye Omulindi wabu, ne ewe sholi omuhabini wabu tawe"},{"SurahNumber":42,"VerseNumber":7,"Text":"Ne endio nilwakhwakhufimbulila Ikurani mulusungo lwo lwarabu, kho wikanyilisie Abandu ba nyina tsingongo (Makka,) nende abali mutsimbeka tsiayio, ne okanyilisie inyanga yokhukhung’asibwa Abandu boosi ibula obukanakani tawe, Omukanda kundi kuliba mwikulu ne ukundi kuliba mumulilo"},{"SurahNumber":42,"VerseNumber":8,"Text":"Ne Nyasaye yenyanga yakhabakholele boosi omukanda mulala, halali yenjisinjia owayenya mutsimbabaasi tsitsie, ne ababii shibaliba nende omuliindi nohomba omukhonyi tawe"},{"SurahNumber":42,"VerseNumber":9,"Text":"Nohomba babukula abaalindi bandi abalali Nyasaye, Ne Nyasaye niye omulindi naye niye ulamusinjia abafuu, naye niye Omunyali wabuli eshindu"},{"SurahNumber":42,"VerseNumber":10,"Text":"Ne shiosi shosi shiamwawukhanamwo, obukhalachi bashio buli khu Nyasaye, oyo niye Nyasaye Omulesi wanje, niye wandisikanga ne ni ewuwe ni andilikalukha"},{"SurahNumber":42,"VerseNumber":11,"Text":"Omulonji welikulku nende eshialo, niye owabaloonga omukhasi no musatsa, nende tsisolo tsiosi tsirio, abametelelangakhwo ario, shibulaho shoisi shiosi shifwanana naye, naye ni Omuwulili Omuloli muno"},{"SurahNumber":42,"VerseNumber":12,"Text":"Niye mwene tsifunguo tsielikulu nende eshialo, ahelesinjia owayenyele omukabo omunji ne alonga owayenya, toto ye ni Omumanyi wabuli eshindu"},{"SurahNumber":42,"VerseNumber":13,"Text":"Nyasaye yabalachila mudini ka yalachila Nuh nende kakhwakhufimbulila ewe, nende kakhwalachila Ibrahim nende Musa nende Yesu, mbu mutile idini ne mulakabukhana khuyo tawe, ni amasiro khubatsokaasi kobalanjilanga ako, Nyasaye alobolaanga ewuwe wayenya, na alunjisinjia ulunjikha khuye"},{"SurahNumber":42,"VerseNumber":14,"Text":"Ne shibakabukhana halali nibakhanyoola obumanyi khulwe shikhalikhali shiali hakari wabu, ne likhayanga okhuba likhuwa liaranjilila okhurula khu Nyasaye wuwo Omulesi- liokhusitia okhuula khundukho- bakhakhalachilwe, ne toto balia banyoola eshitabu khubalia baliho imbeli wabu bashikanakanilanga nibakoyana"},{"SurahNumber":42,"VerseNumber":15,"Text":"Ne khwako, balanje, ne lunjikha shinga walomesibwa, ne alaloonda okhwenya khwabu tawe, ne boola mbu : “esuubile ka Nyasaye yeshia mubitabo, ne elomesibwe okhukhola abuleng’afu hakari wenyu, ne Nyasaye niye Omulesi wefu nende Omulesi wenyu, khuli nende ebikhole biefu, nanyu muli nende ebikhole bienyu, liakhuyinganilakhwo libulaho hakari wefu, ne Nyasaye alikhukhung’asia fwesi halala, ne ewuwe nakhulikalukha.”"},{"SurahNumber":42,"VerseNumber":16,"Text":"Ne balia bayingananga khu Nyasaye nibamalile okhufuchililwa, okhuyingana khwabu nokhukhaya imbeli wa Nyasaye wabu Omulesi, ne basinyishilwa ne bali nende eshinyasio eshilulu"},{"SurahNumber":42,"VerseNumber":17,"Text":"Nyasaye niye weshia eshitabu khubwatoto nende eshichelo, ne ni shina shiokhumanyia mbu indukho ili ahambi"},{"SurahNumber":42,"VerseNumber":18,"Text":"Abalasuubila bayungubasinjia benya mbu yitse lwangu, ne abasuubili bayiria ne bamanya mbu toto niyahabwene, koo manya mbu, balia bayingana inyanga ye indukho eyo, bali mubukori abwa ehale muno"},{"SurahNumber":42,"VerseNumber":19,"Text":"Nyasaye nomwihotselefu khubasumba bebe, akabanga omukabo owayenya, naye niye Owamani Owoluyali muno"},{"SurahNumber":42,"VerseNumber":20,"Text":"Yesi yesi wenya lichesa lwomwikulu khulamumetela khwo, ne ulia wenya lichesa liokhushialo khulamuhelesia, ne abula shiosi shiosi mwikulu"},{"SurahNumber":42,"VerseNumber":21,"Text":"Nohomba bo bali nende abanyasaye babatsokaasinjia, babakaasilia amalako keyidini ya Nyasaye alabafuchilila tawe, ne likhayanga okhuba likhuwa liokhwaukhasia bakhakhalachilwe, ne toto ababii bali nende eshinyasio eshilulu"},{"SurahNumber":42,"VerseNumber":22,"Text":"Olilola aboononi nibali abari khukabakhola, nako kaliboolela butswa, nebalia basuubila mana nibakhola amalayi baliba mumikunda chio mwikulu, baliba nende shiabenya shiosi shiosi imbeli wa Nyasaye wabu Omulesi, okho nikhwo okhubura okhukhongo"},{"SurahNumber":42,"VerseNumber":23,"Text":"Ako niko ka Nyasaye asuubisia Abasumba bebe basuubila mana nibakhola amalayi, Boola mbu: “esie shebarebanga omurungo kwosikwosi tawe halali obuheli khubeekho, ne ukhola lilayi khumumetela lilayi,” toto Nyasaye nomulesheli wokhukalusia orio ikhongo muno"},{"SurahNumber":42,"VerseNumber":24,"Text":"Nohomba baboolanga mbu: “ akatilinjia Nyasaye kabulaho,” Ne Nyasaye niyenya nara eshimanyisio khumwoyo kwo, na Nyasaye yosia obukori ne atinyisia abwatoto khumakhuwa keke, toto ye ni Omumanyi muno khukali mubilifu"},{"SurahNumber":42,"VerseNumber":25,"Text":"Naye niye (uchamilanga/ufuchililanga) weshilesholoshia Abasumbabe, nealeshelanga tsimbi ne yamanya muno akamukholanga"},{"SurahNumber":42,"VerseNumber":26,"Text":"Ne niye afuchililanga balia basuubila mana nibakhola amalayi, ne abametalanga tsimbabaasi tsitsie, ne abakhayi bali neshinyasio eshilulu"},{"SurahNumber":42,"VerseNumber":27,"Text":"Ne Nyasaye ahelesinjia Abasumba bebe omukabo omunji bakhafurire khushialo, halali yeshinjia khushichelo shiayenya, Toto ye yamanya obulayi Abasumba bebe ne abalolanga"},{"SurahNumber":42,"VerseNumber":28,"Text":"Naye niye (ureranga/ owishinjia) ifula, Abandu nibawesiyekhwo omwoyo, ne aswaninjia tsimbabaasi tsitsie naye niye omulindi witsomibungwa muno"},{"SurahNumber":42,"VerseNumber":29,"Text":"Ne mubimanyisio bibie okhulongwa khwelikulu nende eshialo, nende bayaswaniamwo bilala khubio tsisolo, naye alinobunyali bwokhukhung’asia niyenya"},{"SurahNumber":42,"VerseNumber":30,"Text":"Ne amasila kosikosi kamunyoola karulana nende kemikhono chienyu chikholele, ne aleshelanga amanji"},{"SurahNumber":42,"VerseNumber":31,"Text":"Ne enywe shimwakhashila khushialo tawe, ne mubula umulindi nohomba ubakhonya ulali Nyasaye tawe"},{"SurahNumber":42,"VerseNumber":32,"Text":"Ne mubimanyisio bibie ni ebiilukhanga khumatsi nibitsia nibikalukha shinga tsingulu"},{"SurahNumber":42,"VerseNumber":33,"Text":"Niyenya ayenzesia omuyeka, ni bitong’a halala nibiemele khunyanza, toto muako khulimwo nende ebimanyisio khubuli wisumilisia omukhupi muno wa orio"},{"SurahNumber":42,"VerseNumber":34,"Text":"Nohomba abitibie mumatsi, khukabakhola ne aleshelanga amanji"},{"SurahNumber":42,"VerseNumber":35,"Text":"Nekho bamanye balia bayingana khubimanyisio biefu mbu babula habundu abelushila"},{"SurahNumber":42,"VerseNumber":36,"Text":"Ne biosi biamwahebwa ni omwikhoyo kwobulamu bwokhushialo, ne bili ewa Nyasaye nebilayi bilaliwa tawe, khubalia basuubila mana nibesika Nyasaye wabu Omulesi yenyene"},{"SurahNumber":42,"VerseNumber":37,"Text":"Ne balia beyikalilanga abionono ebikhongo, nende eshifwolo, nenibasinyisibwa baleshelanga"},{"SurahNumber":42,"VerseNumber":38,"Text":"Nebalia bafuchililanga Nyasaye wabu Omulesi mana balaamanga khatsotso, ne amakhuwa kabu basanjilananga, ne khubia khubakabalile barusinjia"},{"SurahNumber":42,"VerseNumber":39,"Text":"Nende balia olwabakholelwa obusuku, behabinanga"},{"SurahNumber":42,"VerseNumber":40,"Text":"Ne omurungo kwa amabii, ni amabii shinga ako. Kho ulia uleshela, mana yakasia omulembe omurungo kukwe kuli khu Nyasaye, toto ye shiyayanza abetsimbi tawe"},{"SurahNumber":42,"VerseNumber":41,"Text":"Ne balia behabinanga nibakholelwe amabii, babula injila yokhufunaanibwa"},{"SurahNumber":42,"VerseNumber":42,"Text":"Bafunaanibungwa nibalia bakholelanga Abandu amabii, ne bafuranga khushialo munjila ilali yatoto tawe, abo balinyoola eshinyasio eshilulu"},{"SurahNumber":42,"VerseNumber":43,"Text":"Ne ulia wifwila mana yaleshela, toto ako niko amakhuwa kenyekha"},{"SurahNumber":42,"VerseNumber":44,"Text":"Ne wa Nyasaye alekha yakora, abula omulindi ulali ye, ne olilola abamabii olwa balilola eshinyasio, baliboola mbu: “ilikhowo injila yosiyosi yakhunyala okhukalusibwakhwo?”"},{"SurahNumber":42,"VerseNumber":45,"Text":"Olibalola nibayilwa mumulilo, nibewotselesiye mubuteshele, bahenganga mefisi, ne Abasuubila baliboola mbu: “ Toto balia abasikha nibasishia emioyo chiabu nende Abandu babu inyanga yeyindukho” koo manya mbu toto balia betsimbi baliba khushinyasio shilaliwa tawe"},{"SurahNumber":42,"VerseNumber":46,"Text":"Ne shibaliba nende abalindi babahabina tawe halali Nyasaye, ne owa Nyasaye alekha akore, oyo abula injila yosiyosi"},{"SurahNumber":42,"VerseNumber":47,"Text":"Fuchilile Nyasaye wenyu omulesi, Inyanga ileyikalila nishili okhuboolela irulanga khu Nyasaye, shimuliba nende amwilushila tawe, ne shimuliba nende ashibekalila tawe"},{"SurahNumber":42,"VerseNumber":48,"Text":"Ne nibakhaya efwe shikhwakhuruma obe omulindi wabu tawe. Shi Kali khu iwe halali okhusia butswa oburume, ne toto efwe nikhukhofwa omundu tsimbabaasi okhurula khwifwe atsisangalila. ne obubii nibumunyoola khu kakholele omwene, toto Omundu oyo akhayanga muno"},{"SurahNumber":42,"VerseNumber":49,"Text":"Obwami bwemwikulu nende khushialo ni bwa Nyasaye, olonganga shinga yenya, ne ahelesinjia owayenya Abana abakhana, ne ahelesia owayenya abasiani"},{"SurahNumber":42,"VerseNumber":50,"Text":"Nohomba amusaasilie abasiani nabakhana, na akhola owayenya okhuba omukumba toto ye Nomumanyi Omunyali muno"},{"SurahNumber":42,"VerseNumber":51,"Text":"Ne Omundu shiyakhalomaloma nende Nyasaye tawe halali khubufimbuli, nohomba inyuma weshiikalilo, nohomba arume Omurumwa ne amufimbulila khubunyali bwe shiayenya, toto ye niwa hekulu Owamachesi muno"},{"SurahNumber":42,"VerseNumber":52,"Text":"Ne endio nilwakhwakhufimbulila ikurani, khubunyali bwefu, shiwali niwamanya ni shina eshitabu nohomba obusuubili, halali nikhushikhola obulafu, khulunjisia khusio (owakhwenya/ owakhuchamile) mubasumba befu, ne toto ewe ulunjisinjia khunjila ingololofu"},{"SurahNumber":42,"VerseNumber":53,"Text":"Injila ya Nyasaye wabiosi bio mwikulu nende biokhushialo nebibie, koo manye mbu amakhuwa koosi kalikalukha khuNyasaye"},{"SurahNumber":43,"VerseNumber":1,"Text":"Ha Mim"},{"SurahNumber":43,"VerseNumber":2,"Text":"Nditsuba khushitabu shinoosinjia"},{"SurahNumber":43,"VerseNumber":3,"Text":"Toto efwe khwakhola Ikurani mulwarabu kho munyoole okhumanya"},{"SurahNumber":43,"VerseNumber":4,"Text":"Ne toto eyo ili nende amaandiko karula khwifwe, niyoluyali eyamachesi"},{"SurahNumber":43,"VerseNumber":5,"Text":"Koo khuleshe okhubetsulisia mana khwibilile, mbu shichila muli Abandu babura eshichelo"},{"SurahNumber":43,"VerseNumber":6,"Text":"Ne ni Abarumwa benga bakhwaranjilila okhuruma khubandu bakhale"},{"SurahNumber":43,"VerseNumber":7,"Text":"Ne abulaho Omurumwa yesiyesi wabetselanga okhuula bamukholelanga omubayo"},{"SurahNumber":43,"VerseNumber":8,"Text":"Ne khwasishia balia abali nende amaani okhushila bo. Ne okhuchelaasia khwa Abandu ba khale khwamala okhubura"},{"SurahNumber":43,"VerseNumber":9,"Text":"Ne nobareba mbu: “ niwina waloonga likulu nende eshialo?” Toto balaboola mbu: “wabiloonga Owamaani Omumanyi muno”"},{"SurahNumber":43,"VerseNumber":10,"Text":"Ulia wabakwalasilia liloba shinga obulili, nabarereramwo tsinjila khomunyoole okhulunjikha"},{"SurahNumber":43,"VerseNumber":11,"Text":"Niye wishinjia amaatsi okhurula mwikulu khushichelo, nikhulamusilia liloba liafwa, ne endio nilwa mulirusibwamwo"},{"SurahNumber":43,"VerseNumber":12,"Text":"Ne niye owaloonga buli eshindu eshisatsa nende eshikhasi, mana nabakasilia ebininwamwo biomumaatsi, nende tsisolo tsiamuninangakhwo"},{"SurahNumber":43,"VerseNumber":13,"Text":"Kho mwikhale obulayi khu mikongo chiatsio, mana mwitsulile tsimbabaasi tsia Nyasaye wenyu, nimwakhamala okhwikhalakhwo\tobulayi,\tmana muboole mbu: “uluyaali nilwa ulia owakhukwalasilia bino mbu khwikhonyele, ne shikhwakhakholele abeene kano tawe .”"},{"SurahNumber":43,"VerseNumber":14,"Text":"Ne toto khulikalukha ewa Nyasaye wefu Omulesi"},{"SurahNumber":43,"VerseNumber":15,"Text":"Ne bamukholelenga mubasumba bebe omukabo, toto Omundu nomukhayi owahabulafu Owetsimbabaasi tsia Nyasaye"},{"SurahNumber":43,"VerseNumber":16,"Text":"Nohomba yebukulila Abana abakhaana mubiloonje bibie biayaloonga, mana nabawulila enywe Abana abasiani"},{"SurahNumber":43,"VerseNumber":17,"Text":"Ne yesi yesi mubo naboolelwa khukabachelasinjiakhwo Nyasaye , obweni bubwe bumaliyanga ne yetsulamwo oburuma"},{"SurahNumber":43,"VerseNumber":18,"Text":"Koo ulia wakhusibwa muburone, ne shanyala okhuboola niyenoosia tawe"},{"SurahNumber":43,"VerseNumber":19,"Text":"Ne bakhola Abamalaika abaali abasumba ba Nyasaye okhuba abakhasi! Koo balolakhwo okhulongwa khwabu? obuloli bwabu bulihandikwa ne balireebwa"},{"SurahNumber":43,"VerseNumber":20,"Text":"Ne baboolanga mbu: “ Nyasaye yenyanga efwe shikhwakhabalaamile tawe.” Shibamanyile ako tawe. Babula liababoola halali obubeyi butswa"},{"SurahNumber":43,"VerseNumber":21,"Text":"Khwabahelesiakhwo eshitabu imbeli wa shino? Mana batilananga ninashio bashiloondanga"},{"SurahNumber":43,"VerseNumber":22,"Text":"Halali baboola mbu: “toto efwe khwanyoola bapapa befu nibaloondanga idini yabu yabalobola kho efwe khuloondanga mubilenje biabu.”"},{"SurahNumber":43,"VerseNumber":23,"Text":"Ne endio shikhwarumakhwo embeli wuwo omwikanyilisi mulukongo lwosi lwosi halali balia bali mubwokholo baboola mbu: “efwe khwanyoola bapapa befu nibaloondanga idini yabu yabalobola nafu khuloondanga mubilenje biabu”"},{"SurahNumber":43,"VerseNumber":24,"Text":"Naboola mbu: “kata nebarerera kobulunjifuobulayiokhushilabiamwanyoola basenywe Nibali ninabwo?” nibaboola mbu: “efwetoto khukhayilesa akamwarumwa ninako ako.”"},{"SurahNumber":43,"VerseNumber":25,"Text":"Mana nikhubatila khumabii kabakhola, kho hengakhwo, indukho yabakhayi shingala yali"},{"SurahNumber":43,"VerseNumber":26,"Text":"Ne olwa Ibrahim baboolela Samwana nende Abandu bebe mbu; “ toto esie endi ehale nenda kamulaamanga ako.”"},{"SurahNumber":43,"VerseNumber":27,"Text":"Halali ulia owalonga niye ulalunjisia"},{"SurahNumber":43,"VerseNumber":28,"Text":"Ne nekhola lino okhuba likhuwa liatong’a khwulwibulo lulwe, bakhababario banyoola okhukalukha"},{"SurahNumber":43,"VerseNumber":29,"Text":"Halali khwasangasia bano nende abebusi babu okhula shiga obwatoto bwaboolela nende Omurumwa Omwinoosi"},{"SurahNumber":43,"VerseNumber":30,"Text":"Ne olwa obwatoto bwaboolela baboola mbu: “ buno ni obulosi ne efwe toto khubukhayile”"},{"SurahNumber":43,"VerseNumber":31,"Text":"Ne nibaboola mbu: “shichila shina Ikurani ino nileshela khumundu omukhongo mumatokho amakhongo kabili kano?”"},{"SurahNumber":43,"VerseNumber":32,"Text":"Nohomba abo nibo bakabanga tsimbabaasi tsia Nyasaye wuwo Omulesi? Efwe khwabakabila obulamu bwabu bwokhushialo hakari wabu, ne nikhuninia abaandi okhushila abaandi khubichelo, kho abaandi banyoole okhukholela abaandi emilimo, ne tsimbabaasi tsia Nyasaye wuwo tsishila bioosi biabakhung’asinjia"},{"SurahNumber":43,"VerseNumber":33,"Text":"Ne Abandu bakhaya okhuba omukanda mulala, khwakhakholele balia abakhaya Nyasaye tsinzu tsiabu okhuba nende eshitsafu sheifedha, nende tsingasi tsiabu tsiosi tsiabaninilanga"},{"SurahNumber":43,"VerseNumber":34,"Text":"Nende emiliango chietsinzu tsiabu nende ebitanda biabayiekhangakhwo"},{"SurahNumber":43,"VerseNumber":35,"Text":"Nende oburone. Halali ako shinishiosi shiosi tawe, halali ni omwikhoyo kwobulamu bwomushialo muno butswa, ne mwikulu ili ewa Nyasaye wuwo Omulesi niyabalia abaria Nyasaye"},{"SurahNumber":43,"VerseNumber":36,"Text":"Ne ulia wikhola omuwofu khumakhuwa ka Nyasaye, khulamukholela Shetani abe omwitsa wuwe"},{"SurahNumber":43,"VerseNumber":37,"Text":"Ne totobo babekalilanga injila, ne abeene baparanga mbu balunjika"},{"SurahNumber":43,"VerseNumber":38,"Text":"Okhula shinga balikhwitsila baliboola mbu: “ oh manyanga oba ehale ninasi shinga ebukwe nende mumbo, oli omwitsa omubii muno.”"},{"SurahNumber":43,"VerseNumber":39,"Text":"Ne khulwokhuba mbu mwakhola obubii, shibulaho shilabakhoonya enywe olwalelo mbu musanganga mwesi mushinyasio"},{"SurahNumber":43,"VerseNumber":40,"Text":"Koo onyala okhukhola abekala amarwi bawulila, nohomba onyala okhulunjisia abawofu bali mubukori bwahabulafu"},{"SurahNumber":43,"VerseNumber":41,"Text":"Ne kata nikhukhuhiniaho, efwe khwitsa okhubahelesia likhobo liefu khubo"},{"SurahNumber":43,"VerseNumber":42,"Text":"Nohomba\tkhulakhwechesia akakhwabalaka, nafu toto khuli nende obunyali khubo"},{"SurahNumber":43,"VerseNumber":43,"Text":"Mana tilana nende akawafimbulilwa , toto ewe oli khunjila ingololofu"},{"SurahNumber":43,"VerseNumber":44,"Text":"Netoto kano ni ametsulisio khwiwe nende khubandu bao, ne mulitsa okhurebwa"},{"SurahNumber":43,"VerseNumber":45,"Text":"Ne reba Abakhwaruma imbeli wuwo mubarumwa befu, koo khwakhola abanyasaye bandi balamwe balali Owetsimbabaasi ? (Nyasaye)"},{"SurahNumber":43,"VerseNumber":46,"Text":"Ne toto khwaruma Musa nende ebimanyisio biefu khu Firaun nende aboluyali baye, mana naboola mbu: “ esie endi Omurumwa wa Nyasaye Omulesi webilonje biosi” israeil"},{"SurahNumber":43,"VerseNumber":47,"Text":"Olwa yabetsela nende ebimanyisio biefu bachaka okhumutseshela"},{"SurahNumber":43,"VerseNumber":48,"Text":"Ne shikhwabechesia eshimanyisio shiosi shiosi halali eshikhongo muno okhushila eshindi, mana nikhubatila khushinyasio kho banyoole okhukalukha"},{"SurahNumber":43,"VerseNumber":49,"Text":"Nibaboola mbu: “enywe Abalosi, khusabile Nyasaye indache yayakhulaka,(nakhurusiliaho eshunyasio shino luno) efwe toto khulalunjikha.”"},{"SurahNumber":43,"VerseNumber":50,"Text":"Olwa khwabarusiliaho eshinyasio esho, habwene nahabwene nifunaka indache"},{"SurahNumber":43,"VerseNumber":51,"Text":"Firaun nalaanga Abandu bebe nababoolela mbu: “enywe Abandu banje shendi Omwami welitokho lia Misri, ne emialo chino chiburanga hasi wanje, koo shimulolngakhwo tawe?”"},{"SurahNumber":43,"VerseNumber":52,"Text":"Nohomba esie shendi noluyali okhushila omutakha uno, ulanyala okhurusia amakhuwa obulayi tawe"},{"SurahNumber":43,"VerseNumber":53,"Text":"Ne shichila shina nakhaya okhufwala ebindu bieyidhahabu, nohomba yetse nende Amalaika halala ninaye bokhumukhoonya"},{"SurahNumber":43,"VerseNumber":54,"Text":"Mana nabayila Abandu bebe mana nibamufuchilila, toto abo bali Abandu abakori"},{"SurahNumber":43,"VerseNumber":55,"Text":"Olwa bakhusinyisia khwabatila obutinyu mana nikhubasishia mumaatsi boosi"},{"SurahNumber":43,"VerseNumber":56,"Text":"Ne nikhubakhola okhuba abaranjilili nende eshilolelo khubandu beyinyuma"},{"SurahNumber":43,"VerseNumber":57,"Text":"Ne olwa Omwana wa Mariam yachelasibwa (nende Adam) Abandu bo boopa oluyoka"},{"SurahNumber":43,"VerseNumber":58,"Text":"Mana nibaboola mbu: “ Abanyasaye befu shini abalayi okhushila ye tawe? Ne shibakhuchelasilia bario tawe halali amayinji butswa, ne abo ni Abandu bokhusolana"},{"SurahNumber":43,"VerseNumber":59,"Text":"Naye shali nobunyali tawe halali ni Omusumba wakhwahelesia tsimbabaasi mana nikhumukhola eshilolelo khubana ba"},{"SurahNumber":43,"VerseNumber":60,"Text":"Ne khwenyanga khwakharerere Abamalaika khushialo nibaloondana"},{"SurahNumber":43,"VerseNumber":61,"Text":"Ne toto ye (yesu) ni eshimanyisio shieyinyanga yeyindukho. mulakanakana tawe, ne munoonde khwo, ino niyo injila ingolofu"},{"SurahNumber":43,"VerseNumber":62,"Text":"Ne Shetani alabekalila tawe, toto ye ni Omusuku wenyu owa habulafu"},{"SurahNumber":43,"VerseNumber":63,"Text":"Ne olwa Yesu yetsa nende ebifune biahabulafu, yaboola mbu: “ abeetsele nende amachesi nende okhubenoosilia kalia akamukabukhanangamwo, kho murie Nyasaye mana muwulile.”"},{"SurahNumber":43,"VerseNumber":64,"Text":"Toto Nyasaye niye Omulesi wanje nende Omulesi wenyu, kho mumulaame sa yenyene ino niyo injila ingololofu"},{"SurahNumber":43,"VerseNumber":65,"Text":"Mana emikanda nichikabukhana abeene khubeene, abaane khubalia bakhola amabii khushinyasio shieyinyanga indulu"},{"SurahNumber":43,"VerseNumber":66,"Text":"Koo shina shiabaliindanga, halali indukho iliitsa mubwifisi nabo nibalamanyile tawe"},{"SurahNumber":43,"VerseNumber":67,"Text":"Abeetsa inyanga eyo baliba Abasuku, abeene khubeene, halali balia abaria Nyasaye"},{"SurahNumber":43,"VerseNumber":68,"Text":"Enywe Abasumba banje, shimulaba noburi inyanga yino tawe , neshimulabeelela tawe"},{"SurahNumber":43,"VerseNumber":69,"Text":"Balia Abasuubila ebimanyisio biefu mana nibelekhuula khu Nyasaye. (nibaba abasalamu)"},{"SurahNumber":43,"VerseNumber":70,"Text":"Injile mwikulu enywe nende abakhaye benyu musangasibwemwo"},{"SurahNumber":43,"VerseNumber":71,"Text":"Balibotokhanilibwa ebisanda nende ebikaye bie idhahabu, ne bilibamwo bia omwoyo kwikomba nende ebisangasia tsimoni, ne enywe mulimenyamwo tsinyaanga tsioosi"},{"SurahNumber":43,"VerseNumber":72,"Text":"Eyo niyo mwikulu (janna) amulihebwa khukamwakholanga"},{"SurahNumber":43,"VerseNumber":73,"Text":"Mulibaamwo nende ebiamo ebinji biamulilia"},{"SurahNumber":43,"VerseNumber":74,"Text":"Toto abetsimbi baliba mushinyasio shia Jahannam tsinyanga tsioosi"},{"SurahNumber":43,"VerseNumber":75,"Text":"Shibalihulusibwa khushinyasio esho tawe, ne omo baliwesiakhwo omwoyo. (okhurulamwo)"},{"SurahNumber":43,"VerseNumber":76,"Text":"Ne shikhwabakholela amabii tawe halali boo abeene nibo bali abamabii"},{"SurahNumber":43,"VerseNumber":77,"Text":"Ne balikhupa oluyoka nibalanga: “ewe Malik! Boolela Nyasaye wuwo akhufwisie’’ naye alibaboolela mbu: “enywe toto omo butswa nimwamulamenya.”"},{"SurahNumber":43,"VerseNumber":78,"Text":"Toto khwabetsela nende obwatoto halali obunji bwenyu mwali mwakhaya obwatoto"},{"SurahNumber":43,"VerseNumber":79,"Text":"Nohomba babusia amalako kabu, ne toto nefwe babusinjia"},{"SurahNumber":43,"VerseNumber":80,"Text":"Nohomba baparanga mbu efwe shikhuwulilanga akobwifisi nende kokhumonyana kabu tawe? Eeh tawe, abarumwa befu bali ninabo bahandikanga kabakholanga"},{"SurahNumber":43,"VerseNumber":81,"Text":"Boola mbu: “ Nyasaye abetsanga nende Omwana nesie wakhabeele weyimbeli okhumulaama.”"},{"SurahNumber":43,"VerseNumber":82,"Text":"Ni woluyali Nyasaye Omulesi welikulu nende eshialo, Nyasaye Omulesi weshisaala, khu koosi kabamureetsangakhwo"},{"SurahNumber":43,"VerseNumber":83,"Text":"Ne baleshe bokoyaane nibabaya okhula shinga balinyoolana nende inyanga yabalakwa"},{"SurahNumber":43,"VerseNumber":84,"Text":"Naye niye Nyasaye uli mwikulu nende Nyasaye uli mushialo naye niye Omuchesi Omumanyi muno"},{"SurahNumber":43,"VerseNumber":85,"Text":"Ni woluyali ulia owuli nobwami bwomwikulu nende mushialo nende biosi bilimwo, ne niye uli nobumanyi bwebise bieyindukho ne ewuwe ni amulikalusibwa"},{"SurahNumber":43,"VerseNumber":86,"Text":"Ne abamulaamanga abalali ye babula obunyali bwokhubasabila Omundu eshileshelo. Halali ulia wobuloli bwatoto nabo bamanya"},{"SurahNumber":43,"VerseNumber":87,"Text":"Nenobareeba mbu niwina wabaloongabo, ? toto bweene balaboola mbu ni: “ Nyasaye” kho ni hena abakalukhanibungwa"},{"SurahNumber":43,"VerseNumber":88,"Text":"Ne okhuboola khukhwe (Omurumwa) mbu : “Nyasaye wanje Omulesi bano ni Abandu balasuubila tawe.”"},{"SurahNumber":43,"VerseNumber":89,"Text":"Baleshele ne obaboolele amakhuwa komuleembe. Baliitsa okhumanya"},{"SurahNumber":44,"VerseNumber":1,"Text":"Ha Mim"},{"SurahNumber":44,"VerseNumber":2,"Text":"Nditsuba khushitabu shinoosinjia"},{"SurahNumber":44,"VerseNumber":3,"Text":"Toto\tefwe\tkhwashishia\tmushilo shietsikhabi, toto efwe khuli abekanyilisi"},{"SurahNumber":44,"VerseNumber":4,"Text":"Toto ishilo esho buli likhuwa eliamachesi linoosibungwa"},{"SurahNumber":44,"VerseNumber":5,"Text":"Likhuwa lirula khwifwe toto efwe nefwe Abaruma"},{"SurahNumber":44,"VerseNumber":6,"Text":"Tsimbabaasi okhurula khu Nyasaye wuwo Omulesi, toto ye ni Omuwulili Omumanyi muno"},{"SurahNumber":44,"VerseNumber":7,"Text":"Nyasaye Omulesi welikulu nende eshialo nende biosi bili hakari wabio, toto nimuli mbu enywe muli nende obwatieli"},{"SurahNumber":44,"VerseNumber":8,"Text":"Abulaho Nyasaye wundi tawe halali Ye, alamusinjia ne afwisinjia Nyasaye wenyu Omulesi nende Owabasenywe beyimbeli"},{"SurahNumber":44,"VerseNumber":9,"Text":"Halali bo bali mutsinganakani babayanga"},{"SurahNumber":44,"VerseNumber":10,"Text":"Kho linda inyanga yelikulu liakharusie omwosi kulolekha"},{"SurahNumber":44,"VerseNumber":11,"Text":"Kulifunikha Abandu, shino ni eshinyasio eshilulu"},{"SurahNumber":44,"VerseNumber":12,"Text":"Nyasaye Omulesi wefu, khuyiniliekhwo eshinyasio toto efwe nibasuubila"},{"SurahNumber":44,"VerseNumber":13,"Text":"Okhwitsulila khwabu khubakhoonya shina bulano, ne toto Omurumwa Omwinoosia yamala okhubeetsela"},{"SurahNumber":44,"VerseNumber":14,"Text":"Mana nibamukalukhanilia obweni, nibaboola mbu: “ uno yechesibwa, naye ni Omulalu.”"},{"SurahNumber":44,"VerseNumber":15,"Text":"Toto efwe khwitsa okhuyiniaho eshinyasio hatiti, netoto enywe mulakalukha shinga mwali"},{"SurahNumber":44,"VerseNumber":16,"Text":"Inyanga yakhulikhupa eshikhupo eshikhongo toto efwe khulibarunga"},{"SurahNumber":44,"VerseNumber":17,"Text":"Netoto efwe khwakholela Abandu ba Firaun amatemo imbeli wabu, neyaboolela Omurumwa Woluyali"},{"SurahNumber":44,"VerseNumber":18,"Text":"Naboola mbu: “Mumbe Abasumba ba Nyasaye, toto esie endi Omurumwa Omwisikwa khwinywe”"},{"SurahNumber":44,"VerseNumber":19,"Text":"Ne mulakholela Nyasaye obufuru tawe, toto esie ndalabarerera ebifune biyela"},{"SurahNumber":44,"VerseNumber":20,"Text":"Ne esie ndiliinda khu Nyasaye wanje Omulesi ninanyu mulandasa amachina tawe"},{"SurahNumber":44,"VerseNumber":21,"Text":"Ne nimulasuubila tawe , mube ehale ninasi"},{"SurahNumber":44,"VerseNumber":22,"Text":"Nasaba Nyasaye wuwe Omulesi mbu: “toto bano ni Abandu abamabii.”"},{"SurahNumber":44,"VerseNumber":23,"Text":"Mana Nyasaye naboola mbu: “orule nende Abasumba banje eshilo, toto enywe mulalondwakhwo.”"},{"SurahNumber":44,"VerseNumber":24,"Text":"Ne oleshe inyanza endio ngayilekhaane, Toto abo ni omukanda kweliyie kwitsa okhusishibwa"},{"SurahNumber":44,"VerseNumber":25,"Text":"Ne balekha emikunda chinga nende tsisebele"},{"SurahNumber":44,"VerseNumber":26,"Text":"Nende emimela nende obwami bwoluyali"},{"SurahNumber":44,"VerseNumber":27,"Text":"Nende obwokholo bwabasangalilanga"},{"SurahNumber":44,"VerseNumber":28,"Text":"Endio nilwakali, mana nikhuhelesia ako Abandu bandi"},{"SurahNumber":44,"VerseNumber":29,"Text":"Ne likulu nohomba eshialo sishiabalilila tawe, ne shibahebwa ebise tawe"},{"SurahNumber":44,"VerseNumber":30,"Text":"Ne toto khwahabina Abana ba Israeil khushinyasio shiokhubatutuyia"},{"SurahNumber":44,"VerseNumber":31,"Text":"Okhurula khu Firauni, toto ye yali Omufuru mubalia babura eshichelo"},{"SurahNumber":44,"VerseNumber":32,"Text":"Ne toto khwabalobola khumachesi kefu, okhushila ebilonje bindi khushialo"},{"SurahNumber":44,"VerseNumber":33,"Text":"Ne nikhubahelesia ebimanyisio biefu amatemo kalolekha"},{"SurahNumber":44,"VerseNumber":34,"Text":"Toto bano baboolanga mbu"},{"SurahNumber":44,"VerseNumber":35,"Text":"Khubulaho okhufwa khundi tawe halali okhufwa khweimbeli, ne efwe shikhulilamusibwa tawe"},{"SurahNumber":44,"VerseNumber":36,"Text":"Mana lamusiekhwo Basefwe nikali mbu muboolanga habwene"},{"SurahNumber":44,"VerseNumber":37,"Text":"Koo abo ni abalayi muno nohomba Abandu ba Tuba’ nende balia baliho imbeli wabu, khwabasishia toto abo bali abamabii"},{"SurahNumber":44,"VerseNumber":38,"Text":"Ne efwe shikhwaloonga likulu nende bioosi bilimwo khumubayo tawe"},{"SurahNumber":44,"VerseNumber":39,"Text":"Shikhwabiloonga tawe halali khubwatoto, ne abaanji mubo shibamanyile tawe"},{"SurahNumber":44,"VerseNumber":40,"Text":"Toto inyanga yokhubusia ni ebise biarebwaho khuboosi"},{"SurahNumber":44,"VerseNumber":41,"Text":"Inyanga yomwitsa alalikhoonya owashie nende shiosi shiosi tawe, ne shibalihabinwa tawe"},{"SurahNumber":44,"VerseNumber":42,"Text":"Halali ulia owa Nyasaye alikoosia toto ye niwa Amaani Owobukoosia muno"},{"SurahNumber":44,"VerseNumber":43,"Text":"Toto omusaala kwa zaqoom"},{"SurahNumber":44,"VerseNumber":44,"Text":"Ni eshiakhulia shia owetsimbi"},{"SurahNumber":44,"VerseNumber":45,"Text":"Shinga olubia lusaalulwe, lurabachila munda"},{"SurahNumber":44,"VerseNumber":46,"Text":"Shinga okhurabachila khwa amatsi kayile"},{"SurahNumber":44,"VerseNumber":47,"Text":"Baliboolelwa mbu : “mumutile mumusukune hakari wo mulilo kwa jahannam.”"},{"SurahNumber":44,"VerseNumber":48,"Text":"Mana muyombole khumurwe kukwe eshinyasio shia amaatsi karabachila"},{"SurahNumber":44,"VerseNumber":49,"Text":"“Pila.. mbu newe (welolanga) Omwami woluyali"},{"SurahNumber":44,"VerseNumber":50,"Text":"Toto kano niko kamwakanakananga khwo"},{"SurahNumber":44,"VerseNumber":51,"Text":"Toto abaria Nyasaye baliba habundu womulembe"},{"SurahNumber":44,"VerseNumber":52,"Text":"Mwikulu mumikunda nende tsisebele"},{"SurahNumber":44,"VerseNumber":53,"Text":"Balifwala tsingubo tsinderere tsinyangu tsia hariri..nende tsisiro .. nibahengana"},{"SurahNumber":44,"VerseNumber":54,"Text":"Endio nilwo lwakaliba, ne khulibabashila mahurul ain. (abakhana bomwikulu)"},{"SurahNumber":44,"VerseNumber":55,"Text":"Bali laangamwo ebiamo bietsimbia tsioosi, ne balikhala nomulembe"},{"SurahNumber":44,"VerseNumber":56,"Text":"Omo shibalipilamwo lifwa tawe, halali okhufwa khwokhuranga. Ne Nyasaye alibalinda okhurulana nende eshinyasio shia Jahanam"},{"SurahNumber":44,"VerseNumber":57,"Text":"Tsino nitsimbabaasi okhurula khu Nyasaye wuwo omulesi, okho nikho okhubura okhukhongo"},{"SurahNumber":44,"VerseNumber":58,"Text":"Ne efwe khwakhola Ikurani khululimi lulwo, okhuba inyangu khwiwe, kho banyoole okhwitsulila"},{"SurahNumber":44,"VerseNumber":59,"Text":"Liinda nabo boosi baliinde butswa"},{"SurahNumber":45,"VerseNumber":1,"Text":"Ha Mim"},{"SurahNumber":45,"VerseNumber":2,"Text":"Okhwishibwa khweshitabu shino khurula khu Nyasaye Owaamani Owamachesi muno"},{"SurahNumber":45,"VerseNumber":3,"Text":"Toto khulikulu nende khushialo ebimanyisio bilikhwo khubalia basuubila"},{"SurahNumber":45,"VerseNumber":4,"Text":"Nende mukhuloongwa khwenyu nende tsisolo tsiayaswaania ebimanyisio bilimwo khubandu basuubilanga"},{"SurahNumber":45,"VerseNumber":5,"Text":"Ne okhubusania khweshilo nende eshitere nende omukabo kwa Nyasaye yeshinjia okhurula hekulu, mana nalamusia eshialo okhurula mulifwa liashio, nende okhubotokhana khwomuyeka, ebimanyisio bilimwo khubandu bali nende amachesi"},{"SurahNumber":45,"VerseNumber":6,"Text":"Tsino ni tsinyaali tsia Nyasaye khukhusomelanga khubwatoto,\tne makhuwa shina kabanyala okhusuubila nikalali ka Nyasaye nende ebimanyisio bibie"},{"SurahNumber":45,"VerseNumber":7,"Text":"Eshinyasio eshikhongo shilinyoola buli ulia Omubeyi Omwonooni"},{"SurahNumber":45,"VerseNumber":8,"Text":"Awulilanga tsinyaali tsia Nyasaye nitsisomwa khuye, niyekhulumamia khukalia kayakaywa niyelola opara mbu shi atsiwulilekhwo tawe, kho musuubisie eshinyasio eshilulu"},{"SurahNumber":45,"VerseNumber":9,"Text":"Ne namanya eshindu shiosi shiosi mutsinyaali tsiefu ne akhonga omubayo, Abandu abo nibo baliba nende eshinyasio shiokhututuyibwa"},{"SurahNumber":45,"VerseNumber":10,"Text":"Inyuma wabu ni Jahannam, kabakhola shikalibakhoonya shiosi shiosi tawe, nohomba balia babakhola okhuba Nyasaye, ne baliba neshinyasio eshikhongo"},{"SurahNumber":45,"VerseNumber":11,"Text":"Buno ni obulunjifu, ne balia bakhaya ebimanyisio bia Nyasaye wabu Omulesi balinyoola eshinyasio eshilulu shioburuma"},{"SurahNumber":45,"VerseNumber":12,"Text":"Nyasaye niye wakhola inyanza ibarumushile kho ebininwa bichendemwo khubunyali bubwe, ne mukhaabemwo omukabo kukwe, kho munyoole okhumwitsoomia. (okhupa orio)"},{"SurahNumber":45,"VerseNumber":13,"Text":"Niye wakhola bibarumushile ebili mwikulu nende mushialo bioosi okhurula khuye, toto mu ako khulimwo nende ebimanyisio khubandu baparanga"},{"SurahNumber":45,"VerseNumber":14,"Text":"Boolela abasuubila mbu baleshele balia abalasuubilanga tsinyanga tsia Nyasaye, kho anyoole okhubarunga Abandu khukabakholanga"},{"SurahNumber":45,"VerseNumber":15,"Text":"Ulia ukhola amalayi yekholela omwene ne ukhola amabii kali khuye , mana mulikalusibwa ewa Nyasaye wenyu Omulesi"},{"SurahNumber":45,"VerseNumber":16,"Text":"Ne toto khwahelesia Abana ba israeil eshitabu nende amalako nende Aburumwa, mana nikhubakaba emikabo emilayi, nenikhubakholela obulayi muno okhushila Abandu boosi"},{"SurahNumber":45,"VerseNumber":17,"Text":"Mana nikhubahelesia amalako kalolekha kali habulafu, ne shibawukhana tawe halali nibakhanyoola obumanyi, khulwe ishinda yali hakari wabu. Toto Nyasaye wuwo Omulesi alibakabula inyanga yeyindukho khukabawukhananga"},{"SurahNumber":45,"VerseNumber":18,"Text":"Mana nikhukhura khunjila ya makhuwa kano kho iloondekhwo, ne olaloonda obwikombi bwa balia balamaanyile tawe"},{"SurahNumber":45,"VerseNumber":19,"Text":"Abo shibalikhukhonyakhwo shiosi shiosi imbeli wa Nyasaye tawe, ne toto abonooni ni abetsa abeene khubeene, ne Nyasaye ni Omwitsa wabalia bamuria"},{"SurahNumber":45,"VerseNumber":20,"Text":"Bino ni ebimanyisio bia Abandu okhulolelakhwo nende obulunjifu nende tsimbabaasi khubandu bali nende obwatoto"},{"SurahNumber":45,"VerseNumber":21,"Text":"Nohomba abakholi betsimbii baparanga mbu khwakhabakhole shinga balia abasuubila mana nibakhola amalayi nashilala okhumenya khwabu nende okhufwa khwabu? ni obubii buli burie bwababusinjia"},{"SurahNumber":45,"VerseNumber":22,"Text":"Ne Nyasayeyaloongalikulunendeeshialo khubwatoto, ne khobuli Omundu arungwe khukayakhola, nabo shibalikholelwa obubii tawe"},{"SurahNumber":45,"VerseNumber":23,"Text":"Koo walolakhwo ulia wakhola obwikombi bubwe okhuba Nyasaye wuwe, mana Nyasaye namulekha akore, kata nali nende obumanyi, mana nara eshimanyisio khumarwi keke nende khumwoyo kukwe, ne nara khutsimoni tsisie eshiilima, kho owakhamulunjisia niwina nalali Nyasaye, shimwitsulilanga khwo"},{"SurahNumber":45,"VerseNumber":24,"Text":"Ne baboola mbu: “ buno ni obulamu bwokhushialo,\tkhufwitsanga\tne khumenyanga, ne shibulaho shikhusishia tawe halali tsinyanga,” ne babula obumanyi bwako, halali baparanga butswa"},{"SurahNumber":45,"VerseNumber":25,"Text":"Ne nibasomelwa tsinyaali tsiefu tsiahabulafu babula eshifune halali baboola mbu : “lamusiekhwo bapapa befu nikali mbu muboolanga akatoto.”"},{"SurahNumber":45,"VerseNumber":26,"Text":"Boola mbu: “ Nyasaye niye ubalamusinjia khandi niye ulibafwisia, mana alibakhung’asia inyanga yeyindukho ibulamwo obukanakani, halali Abandu abanji shibamanyile tawe"},{"SurahNumber":45,"VerseNumber":27,"Text":"Ne obwaami bwomwikulu nende khushialo nibwa Nyasaye, ni inyanga yeyindukho olwa yiliula abonooni bakhasikhe"},{"SurahNumber":45,"VerseNumber":28,"Text":"Ne olilola buli omukanda nikusikame hasi, buli omukanda kulangwa okhutsia okhusoma eshitabu shiakwo, “lelo mularungwa kamwakholanga.”"},{"SurahNumber":45,"VerseNumber":29,"Text":"Eshitabu shiefu shino shiboola khwinywe khubwatoto, toto efwe khwahandikanga akamwakholanga"},{"SurahNumber":45,"VerseNumber":30,"Text":"Ne balia basuubila mana nibakhola amalayi , Nyasaye wabu Omulesi alibenjisia mutsimbabaasi tsitsie, okho nikho okhubura khwahabulafu"},{"SurahNumber":45,"VerseNumber":31,"Text":"Ne balia bakhaya baliboolelwa mbu: “ shimwasomelwakho tsinyaali tsianje mana nimuba nende obufuru mumioyo chienyu, mana nimuba Abandu bobwonooni.?”"},{"SurahNumber":45,"VerseNumber":32,"Text":"Ne olwa liliboolwa mbu: “ indache ya Nyasaye niyahabwene ne ebise bibula tsinganakani “nanyu nimuboola mbu: “khukorerwe indukho eyo, khuparirisinjiakhwo butwsa, ne khubula obwatoto.”"},{"SurahNumber":45,"VerseNumber":33,"Text":"Mana obubii bwabakhola bwakhabaloleshele, ne kalibabotokhana akabetseshelesinjia"},{"SurahNumber":45,"VerseNumber":34,"Text":"Baliboolelwa mbu: “olwalelo khubebilila shingala enywe mwebilila omukhung’ano kweyinyanga yenyu ino eshimenyo shienyu nimumulilo ne mubula ubahabina.”"},{"SurahNumber":45,"VerseNumber":35,"Text":"Khulwo khuba enywe mwatseshelela tsinyaali tsia Nyasaye mana obulamu bwokhushialo nibubakatilisia. kholeelo shibalirusibwamwo tawe nohomba shibalileshelwa tawe"},{"SurahNumber":45,"VerseNumber":36,"Text":"Oluyali nilwa Nyasaye Omulesi we likulu , Omulesi weshialo Omulesi webilonjo biosi"},{"SurahNumber":45,"VerseNumber":37,"Text":"Ne obukhongo ni obubwe butswa yenyene, mwikulu nende khushialo, naye ni owa Amaani Omuchesi muno"}]}