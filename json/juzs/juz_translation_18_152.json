{"Id":152,"LanguageCodes":["fa","fas"],"Name":"fas-bahaoddinkhorra","Author":"Baha Oddin Khorramshahi","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":23,"VerseNumber":1,"Text":"به راستی که مؤمنان رستگار شوند"},{"SurahNumber":23,"VerseNumber":2,"Text":"همان کسانی که در نمازشان فروتنند"},{"SurahNumber":23,"VerseNumber":3,"Text":"و کسانی که از [کار و سخن‌] بیهوده رویگردانند"},{"SurahNumber":23,"VerseNumber":4,"Text":"و کسانی که زکات می‌پردازند"},{"SurahNumber":23,"VerseNumber":5,"Text":"و کسانی که پاکدامنی می‌ورزند"},{"SurahNumber":23,"VerseNumber":6,"Text":"مگر در مورد زنانشان یا ملک یمینشان، که در این صورت نکوهیده نیستند"},{"SurahNumber":23,"VerseNumber":7,"Text":"پس هر کس که از این فراتر رود، اینانند که تجاوزکارند"},{"SurahNumber":23,"VerseNumber":8,"Text":"و نیز [رستگار شوند] کسانی که رعایتگر امانتهایشان و پیمانهایشان هستند"},{"SurahNumber":23,"VerseNumber":9,"Text":"و کسانی که بر نمازهای خویش مواظبت دارند"},{"SurahNumber":23,"VerseNumber":10,"Text":"اینانند که میراث برند"},{"SurahNumber":23,"VerseNumber":11,"Text":"که فردوس را به ارث می‌برند و در آن جاودانه‌اند"},{"SurahNumber":23,"VerseNumber":12,"Text":"و به راستی که انسان را از چکیده گل آفریدیم‌"},{"SurahNumber":23,"VerseNumber":13,"Text":"آنگاه او را به صورت نطفه‌ای در جایگاهی استوار قرار دادیم‌"},{"SurahNumber":23,"VerseNumber":14,"Text":"آنگاه نطفه را به صورت خون بسته و سپس خون بسته را به صورت گوشت پاره درآوردیم، و سپس گوشت پاره را استخواندار کردیم و آنگاه بر استخوانها پرده‌ای گوشت پوشاندیم، آنگاه آن را به صورت آفرینشی دیگر پدید آوردیم، بزرگا خداوندا که بهترین آفرینندگان است‌"},{"SurahNumber":23,"VerseNumber":15,"Text":"سپس شما پس از اینها میرا هستید"},{"SurahNumber":23,"VerseNumber":16,"Text":"سپس شما در روز قیامت برانگیخته شوید"},{"SurahNumber":23,"VerseNumber":17,"Text":"و به راستی که برفراز شما هفت طبقه [آسمان‌] آفریده‌ایم، و ما هرگز از آفرینش غافل نبوده‌ایم‌"},{"SurahNumber":23,"VerseNumber":18,"Text":"و از آسمان آبی به اندازه فرو فرستادیم و آن را در زمین جای دادیم، و ما به از بین بردن آن تواناییم‌"},{"SurahNumber":23,"VerseNumber":19,"Text":"آنگاه با آن برای شما باغهای خرما و انگور پدید آوردیم که در آن برای شما میوه‌های بسیار است و از آن می‌خورید"},{"SurahNumber":23,"VerseNumber":20,"Text":"و [همچنین‌] درختی که از طور سینا می‌روید و روغن [زیتون‌] برمی‌آورد و نیز نان خورشی برای خورندگان‌"},{"SurahNumber":23,"VerseNumber":21,"Text":"و برای شما در چارپایان مایه عبرتی هست که شما را از آنچه در شکمهای آنهاست می‌نوشانیم و در آنها برای شما سودهای فراوان است و از [گوشت‌] آنها می‌خورید"},{"SurahNumber":23,"VerseNumber":22,"Text":"و بر آنها و بر کشتی سوار می‌شوید"},{"SurahNumber":23,"VerseNumber":23,"Text":"و به راستی نوح را به سوی قومش فرستادیم، که [به آنان‌] گفت ای قوم من خداوند را بپرستید که خدایی جز او ندارید، آیا پروا نمی‌کنید؟"},{"SurahNumber":23,"VerseNumber":24,"Text":"و بزرگانی از قومش که کفرورزیده بودند گفتند این [مرد] جز بشری همانند شما نیست که می‌خواهد بر شما برتری جوید، و اگر خدا می‌خواست [بر شما] فرشتگانی می‌فرستاد، ما چنین چیزی در [سرنوشت‌] نیاکانمان نشنیده‌ایم‌"},{"SurahNumber":23,"VerseNumber":25,"Text":"او جز مردی نیست که جنونی دارد، در کار او چندی درنگ کنید"},{"SurahNumber":23,"VerseNumber":26,"Text":"[نوح‌] گفت پروردگارا در قبال اینکه تکذیبم می‌کنند یاریم فرما"},{"SurahNumber":23,"VerseNumber":27,"Text":"آنگاه به او وحی کردیم که کشتی را زیر نظر ما و با وحی ما بساز، و چون فرمان ما در رسید و [آب از] تنور فوران کرد، در آن از هر [جانوری‌] جفتی دوگانه راه بده، و نیز خانواده‌ات را مگر کسی از ایشان که حکم [ما] از پیش درباره او تحقق یافته است، و درباره کسانی که ستم [و شرک‌]ورزیده‌اند، با من سخن مگو که ایشان غرق شدنی‌اند"},{"SurahNumber":23,"VerseNumber":28,"Text":"چون تو و همراهانت بر کشتی قرار گرفتید، آنگاه بگو سپاس خداوندی را که ما را از قوم ستم پیشه [و مشرک‌] رهانید"},{"SurahNumber":23,"VerseNumber":29,"Text":"و بگو پروردگارا مرا به منزلی مبارک فرود آور و تو بهترین میزبانانی‌"},{"SurahNumber":23,"VerseNumber":30,"Text":"بی‌گمان در این مایه‌های عبرتی هست و ما آزماینده بوده‌ایم‌"},{"SurahNumber":23,"VerseNumber":31,"Text":"سپس، بعد از ایشان نسلی دیگر را پدید آوردیم‌"},{"SurahNumber":23,"VerseNumber":32,"Text":"آنگاه پیامبری از ایشان به میان ایشان فرستادیم [و گفتیم‌] که خداوند را بپرستید که خدایی جز او ندارید، آیا پروا نمی‌کنید؟"},{"SurahNumber":23,"VerseNumber":33,"Text":"و بزرگانی از قومش که کفرورزیده و لقای آن جهانی را انکار کرده بودند، و در زندگانی دنیا، از ناز و نعمت برخوردارشان ساخته بودیم، گفتند این [مرد] جز بشری همانند شما نیست، که از همانچه شما از آن می‌خورید، می‌خورد و از همانچه شما می‌آشامید، می‌آشامد"},{"SurahNumber":23,"VerseNumber":34,"Text":"و اگر از بشری همانند خودتان پیروی کنید، آنگاه است که شما زیانکارید"},{"SurahNumber":23,"VerseNumber":35,"Text":"آیا به شما وعده می‌دهد که چون شما مردید و خاک و استخوان [پوسیده‌] شدید، از نو برانگیخته می‌شوید"},{"SurahNumber":23,"VerseNumber":36,"Text":"بعید اندر بعید است آنچه به شما وعده داده‌اند"},{"SurahNumber":23,"VerseNumber":37,"Text":"این جز زندگانی دنیای ما نیست که [بعضی‌] می‌میریم و [بعضی‌] زندگی می‌کنیم، و ما [هرگز] برانگیختنی نیستیم‌"},{"SurahNumber":23,"VerseNumber":38,"Text":"او جز مردی که بر خداوند دروغی بسته است نیست، و ما به [سخن‌] او باور نداریم‌"},{"SurahNumber":23,"VerseNumber":39,"Text":"[هود] گفت پروردگارا در قبال اینکه تکذیبم می‌کنند یاریم فرما"},{"SurahNumber":23,"VerseNumber":40,"Text":"فرمود زودا که به سختی پشیمان گردند"},{"SurahNumber":23,"VerseNumber":41,"Text":"آنگاه بانگ مرگبار آنان را به حق فرو گرفت، و آنگاه آنان را همچون خاشاک گرداندیم، نفرین بر ستم‌پیشگان [مشرک‌]"},{"SurahNumber":23,"VerseNumber":42,"Text":"سپس، بعد از آنان نسلهای دیگر پدید آوردیم‌"},{"SurahNumber":23,"VerseNumber":43,"Text":"هیچ امتی از اجل خویش پیش نمی‌افتند و پس نمی‌مانند"},{"SurahNumber":23,"VerseNumber":44,"Text":"سپس پیامبرانمان را پیاپی فرستادیم، هربار که پیامبری به سراغ امتش می‌آمد او را دروغگو می‌انگاشتند، آنگاه آنان را به دنبال همدیگر آوردیم [و از میان بردیم‌] و افسانه‌شان گرداندیم، آری وای بر قوم بی‌ایمان‌"},{"SurahNumber":23,"VerseNumber":45,"Text":"سپس موسی و برادرش هارون را همراه با معجزات خویش و برهان آشکار فرستادیم‌"},{"SurahNumber":23,"VerseNumber":46,"Text":"به سوی فرعون و بزرگان قومش، آنگاه گردنکشی کردند و قومی بزرگی طلب بودند"},{"SurahNumber":23,"VerseNumber":47,"Text":"پس گفتند آیا به دو بشر همانند خودمان ایمان بیاوریم؟ و حال آنکه قوم آنان پرستندگان ما هستند"},{"SurahNumber":23,"VerseNumber":48,"Text":"سپس آن دو را دروغگو انگاشتند و جزو نابود شدگان گردیدند"},{"SurahNumber":23,"VerseNumber":49,"Text":"و به راستی به موسی کتاب آسمانی دادیم، باشد که هدایت یابند"},{"SurahNumber":23,"VerseNumber":50,"Text":"و پسر مریم و مادرش را پدیده [معجزه‌آسای‌] شگرفی قرار دادیم و آن دو را بر زمینی بلند که آرام جای بود، و آبی روان داشت، جای دادیم‌"},{"SurahNumber":23,"VerseNumber":51,"Text":"ای پیامبران از پاکیزه‌ها بخورید و کارهای شایسته کنید که من از آنچه می‌کنید آگاهم‌"},{"SurahNumber":23,"VerseNumber":52,"Text":"و همانا این امت شماست، امتی یگانه، و من پروردگار شما هستم، از من پروا کنید"},{"SurahNumber":23,"VerseNumber":53,"Text":"ولی آنان در کارشان، در میان خود اختلاف و تفرقه یافتند، هر گروهی به آنچه در دست دارد، شادمان است‌"},{"SurahNumber":23,"VerseNumber":54,"Text":"پس ایشان را یک چند در غفلتشان واگذار"},{"SurahNumber":23,"VerseNumber":55,"Text":"آیا چنین می‌انگارند که آنچه از مال و فرزندان که بدان مددشان می‌کنیم؟"},{"SurahNumber":23,"VerseNumber":56,"Text":"در خیر و خوبی به نفع ایشان می‌کوشیم؟ [چنین نیست‌] بلکه [حقیقت را] در نمی‌یابند"},{"SurahNumber":23,"VerseNumber":57,"Text":"بی‌گمان کسانی که از خشیت پروردگارشان بیمناکند"},{"SurahNumber":23,"VerseNumber":58,"Text":"و کسانی که به آیات پروردگارشان ایمان می‌آورند"},{"SurahNumber":23,"VerseNumber":59,"Text":"و کسانی که به پروردگارشان شرک نمی‌ورزند"},{"SurahNumber":23,"VerseNumber":60,"Text":"و کسانی که آنچه باید [انجام‌] بدهند، [انجام‌] می‌دهند و دلهایشان هراسان است که به سوی پروردگارشان باز می‌گردند"},{"SurahNumber":23,"VerseNumber":61,"Text":"اینانند که در خیرات می‌کوشند و هم ایشان در آن پیشتازند"},{"SurahNumber":23,"VerseNumber":62,"Text":"و ما هیچ کس را جز به اندازه توانش تکلیف نمی‌کنیم، و نزد ما کتابی است که به حق سخن می‌گوید، و به ایشان ستم نرود"},{"SurahNumber":23,"VerseNumber":63,"Text":"بلکه دلهای ایشان از این [حقیقت‌] در غفلت است، و کارهایی [ناروا] جز این دارند که انجام‌دهنده آنند"},{"SurahNumber":23,"VerseNumber":64,"Text":"تا آنگاه که نازپروردگانشان را به عذاب فروگیریم، آنگاه است که زاری می‌کنند"},{"SurahNumber":23,"VerseNumber":65,"Text":"امروز زاری مکنید، چرا که از ما یاری نمی‌یابید"},{"SurahNumber":23,"VerseNumber":66,"Text":"چنین بود که آیات من بر شما خوانده می‌شد، و شما [به آن‌] پشت می‌کردید"},{"SurahNumber":23,"VerseNumber":67,"Text":"در برابر آن تکبر می‌ورزیدید و درباره آن شبها افسانه سرایی و پریشان‌گویی می‌کردید"},{"SurahNumber":23,"VerseNumber":68,"Text":"آیا در این سخن اندیشه نمی‌کنند، یا چیزی که به سراغ نیاکانشان نیامده بود، به سراغ آنان آمده است؟"},{"SurahNumber":23,"VerseNumber":69,"Text":"یا آنکه پیامبرشان را نمی‌شناسند، و لذا با او بیگانه‌اند"},{"SurahNumber":23,"VerseNumber":70,"Text":"یا می‌گویند او جنونی دارد، [چنین نیست‌] بلکه [پیامبر] حق را برای آنان آورده است، و بیشترینه آنان ناخواهان حق‌اند"},{"SurahNumber":23,"VerseNumber":71,"Text":"و اگر حق از هوی و هوسهای آنان پیروی می‌کرد، بی‌شک آسمان و زمین و هر که در آنهاست، تباه می‌شد، حق این است که حدیث خودشان را برایشان آورده‌ایم، آنگاه آنان از یاد خویش رویگردانند"},{"SurahNumber":23,"VerseNumber":72,"Text":"یا شاید از آنان مزدی می‌طلبی؟ ولی پاداش پروردگارت [بسی‌] بهتر است، و او بهترین روزی‌دهندگان است‌"},{"SurahNumber":23,"VerseNumber":73,"Text":"و تو ایشان را به راهی راست می‌خوانی‌"},{"SurahNumber":23,"VerseNumber":74,"Text":"و کسانی که به آخرت ایمان نمی‌آورند، از راه [راست‌] به در افتاده‌اند"},{"SurahNumber":23,"VerseNumber":75,"Text":"و اگر بر آنان رحمت می‌آوردیم و بلایی را که دچارش بودند، می‌گرداندیم، در طغیانشان با سرگشتگی پای می‌فشردند"},{"SurahNumber":23,"VerseNumber":76,"Text":"و به راستی آنان را با عذاب فرو گرفتیم، و در برابر پروردگارشان خاکساری و زاری نکردند"},{"SurahNumber":23,"VerseNumber":77,"Text":"تا آنکه بر آنان دری از عذاب سخت گشودیم، آنگاه بود که نومید شدند"},{"SurahNumber":23,"VerseNumber":78,"Text":"و او کسی است که برای شما گوش [ها] و چشم [ها] و قلب [ها] آفرید، چه اندکمایه سپاس می‌گزارید"},{"SurahNumber":23,"VerseNumber":79,"Text":"و او کسی است که شما را در زمین پدید آورد و نزد او محشور می‌شوید"},{"SurahNumber":23,"VerseNumber":80,"Text":"و او کسی است که زنده می‌دارد و می‌میراند و در پی یکدیگر آمدن شب و روز از اوست، آیا اندیشه نمی‌کنید؟"},{"SurahNumber":23,"VerseNumber":81,"Text":"بلکه همانند آنچه پیشینیان گفتند، می‌گویند"},{"SurahNumber":23,"VerseNumber":82,"Text":"گویند آیا چون مردیم، و خاک و استخوان [پوسیده‌] شدیم، از نو برانگیخته می‌شویم؟"},{"SurahNumber":23,"VerseNumber":83,"Text":"به راستی که به ما و پدرانمان پیشترها چنین وعده‌ای داده‌اند، این جز افسانه‌های پیشینیان نیست‌"},{"SurahNumber":23,"VerseNumber":84,"Text":"بگو اگر می‌دانید، زمین و هر کس که در آن است، از آن کیست؟"},{"SurahNumber":23,"VerseNumber":85,"Text":"زودا که می‌گویند از آن خداست، بگو آیا پند نمی‌گیرید؟"},{"SurahNumber":23,"VerseNumber":86,"Text":"بگو پروردگار آسمانهای هفت‌گانه و پروردگار عرش عظیم کیست؟"},{"SurahNumber":23,"VerseNumber":87,"Text":"زودا که می‌گویند اینها از آن خداست، بگو پروا نمی‌کنید؟"},{"SurahNumber":23,"VerseNumber":88,"Text":"بگو اگر می‌دانید ملکوت همه چیز به دست کیست، و کیست که امان می‌دهد و در برابر او نتوان به کسی امان داد؟"},{"SurahNumber":23,"VerseNumber":89,"Text":"زودا که می‌گویند اینها از آن خداست، بگو پس چگونه فریب داده می‌شوید؟"},{"SurahNumber":23,"VerseNumber":90,"Text":"بلکه حق را برایشان آورده‌ایم، و آنان دروغگو هستند"},{"SurahNumber":23,"VerseNumber":91,"Text":"خداوند فرزندی برنگزیده است، و خدایی در جنب او نیست، چرا که [در آن صورت‌] هر خدایی آفریده خود را پیش می‌آورد، و بعضی از آنان بر بعضی دیگر غلبه می‌جست، منزه است خداوند از آنچه می‌گویند"},{"SurahNumber":23,"VerseNumber":92,"Text":"دانای پنهان و پیدا، فراتر است از آنچه شرک می‌ورزند"},{"SurahNumber":23,"VerseNumber":93,"Text":"بگو پروردگارا اگر آنچه به آنان وعده داده شده است، به من بنمایانی [یا نه‌]"},{"SurahNumber":23,"VerseNumber":94,"Text":"پروردگارا هرگز مرا در زمره ستم‌پیشگان [مشرک‌] میاور"},{"SurahNumber":23,"VerseNumber":95,"Text":"و ما توانای آن هستیم که آنچه به آنان وعده می‌دهیم به تو بنمایانیم‌"},{"SurahNumber":23,"VerseNumber":96,"Text":"ناشایستی را به شیوه‌ای که نیکوتر است، دفع کن، ما به آنچه می‌گویند داناتریم‌"},{"SurahNumber":23,"VerseNumber":97,"Text":"و بگو پروردگارا از وسوسه‌های شیاطین به تو پناه می‌آورم‌"},{"SurahNumber":23,"VerseNumber":98,"Text":"و پناه بر تو پروردگارا از اینکه آنان نزد من حاضر شوند"},{"SurahNumber":23,"VerseNumber":99,"Text":"آنگاه که یکی از ایشان را مرگ فرارسد، گوید پروردگارا، مرا باز گردانید"},{"SurahNumber":23,"VerseNumber":100,"Text":"باشد که در آنچه فروگذار کرده‌ام، کاری شایسته پیش گیرم، حاشا، این سخنی است که او [ظاهرا] گوینده آن است، و پیشاپیش آنان [زندگی‌] برزخی است تا روزی که برانگیخته شوند"},{"SurahNumber":23,"VerseNumber":101,"Text":"آنگاه که در صور دمیده شود، در آن روز پیوند و خویشی در میانشان برقرار نماند، و از هم پرس و جو نکنند"},{"SurahNumber":23,"VerseNumber":102,"Text":"آنگاه کسانی که کفه اعمالشان سنگین باشد، آنانند که رستگارند"},{"SurahNumber":23,"VerseNumber":103,"Text":"و کسانی که کفه اعمالشان سبک باشد، آنان کسانی هستند که بر خود زیان زده‌اند و جاودانه در جهنم‌اند"},{"SurahNumber":23,"VerseNumber":104,"Text":"چهره‌هایشان را آتش می‌گدازد، و ایشان در آن ترشرو هستند"},{"SurahNumber":23,"VerseNumber":105,"Text":"[به آنان گویند] آیا آیات من بر شما خوانده نمی‌شد، و شما آنها را دروغ می‌انگاشتید؟"},{"SurahNumber":23,"VerseNumber":106,"Text":"گویند پروردگارا شقاوت ما بر ما چیره شد و قومی گمراه بودیم‌"},{"SurahNumber":23,"VerseNumber":107,"Text":"پروردگارا ما را از آن [جهنم‌] بیرون‌آور، و اگر [به کارهای گذشته‌] بازگشتیم، آنگاه ستم‌پیشه‌ایم‌"},{"SurahNumber":23,"VerseNumber":108,"Text":"گوید در آن گم شوید، و با من سخن مگویید"},{"SurahNumber":23,"VerseNumber":109,"Text":"چرا که گروهی از بندگان من بودند که می‌گفتند پروردگارا ایمان آورده‌ایم، ما را بیامرز و بر ما رحمت‌آور، و تو بهترین مهربانانی‌"},{"SurahNumber":23,"VerseNumber":110,"Text":"آنگاه شما ایشان را به ریشخند می‌گرفتید، تا آنجا که یاد مرا [از بس به آنها پرداختید] از خاطر شما بردند، و به آنان می‌خندیدید"},{"SurahNumber":23,"VerseNumber":111,"Text":"امروز به خاطر صبری که پیشه کرده بودند، پاداششان می‌دهم، ایشانند که کامروا هستند"},{"SurahNumber":23,"VerseNumber":112,"Text":"گوید چه مدت در روی زمین، به شمار سالیان، به سر بردید؟"},{"SurahNumber":23,"VerseNumber":113,"Text":"گویند [به اندازه‌] روزی یا بخشی از روز به سر بردیم، [باید] از شمارگران بپرسی‌"},{"SurahNumber":23,"VerseNumber":114,"Text":"گفت اگر می‌دانستید جز اندکی به سر نبرده‌اید"},{"SurahNumber":23,"VerseNumber":115,"Text":"آیا پنداشته‌اید که شما را بیهوده آفریده‌ایم، و شما به نزد ما بازگردانده نمی‌شوید؟"},{"SurahNumber":23,"VerseNumber":116,"Text":"بس پاک و فراتر است خداوند فرمانروای بر حق [از کار بیهوده‌]، خدایی جز او نیست که پروردگار عرش گرانقدر است‌"},{"SurahNumber":23,"VerseNumber":117,"Text":"و هر کس در جنب خداوند خدایی دیگر بپرستد که در این کار حجتی ندارد، جز این نیست که حسابش با پروردگارش است، آری کافران رستگار نمی‌شوند"},{"SurahNumber":23,"VerseNumber":118,"Text":"و بگو پروردگارا بیامرز و رحمت آور و تو بهترین مهربانانی‌"},{"SurahNumber":24,"VerseNumber":1,"Text":"این سوره‌ای است که فرو فرستاده‌ایمش و [احکام‌] آن را واجب گردانده‌ایم، و در آن آیاتی روشنگر نازل کرده‌ایم باشد که پند گیرید"},{"SurahNumber":24,"VerseNumber":2,"Text":"زن و مرد زناکار [بکر] را به هر یک از آنان یکصد تازیانه بزنید، و اگر به خداوند و روز بازپسین ایمان دارید، در دین الهی، در حق آنان دچار ترحم نشوید، و گروهی از مؤمنان، در صحنه عذاب کشیدن آنان حاضر باشند"},{"SurahNumber":24,"VerseNumber":3,"Text":"مرد زانی نباید جز با زن زانی یا زن مشرک ازدواج کند، همچنین با زن زانی نباید جز مرد زانی یا مشرک ازدواج کند، و این کار بر مؤمنان حرام گردیده است‌"},{"SurahNumber":24,"VerseNumber":4,"Text":"و کسانی که به زنان پاکدامن تهمت [زنا] می‌زنند، سپس چهار شاهد نمی‌آورند، ایشان را هشتاد تازیانه بزنید، و دیگر هرگز شهادت آنان را قبول نکنید، و اینانند که فاسقند"},{"SurahNumber":24,"VerseNumber":5,"Text":"مگر کسانی که پس از آن توبه کنند و کارشایسته پیش بگیرند، که خداوند آمرزگار مهربان است‌"},{"SurahNumber":24,"VerseNumber":6,"Text":"و کسانی که به زنانشان تهمت [زنا] می‌زنند، و شاهدی جز خویشتن ندارند، [باید] چهار بار به نام خداوند سوگند بخورند که ایشان راستگو هستند"},{"SurahNumber":24,"VerseNumber":7,"Text":"و بار پنجم بگویند که لعنت الهی بر او باد اگر از دروغگویان باشد"},{"SurahNumber":24,"VerseNumber":8,"Text":"و عذاب [حد] این گونه از زن، بازداشته می‌شود که چهار بار سوگند به نام خداوند بخورد که او [شوهرش‌] از دروغگویان است‌"},{"SurahNumber":24,"VerseNumber":9,"Text":"و بار پنجم بگوید که خشم الهی بر آن زن باد اگر آن مرد از راستگویان باشد"},{"SurahNumber":24,"VerseNumber":10,"Text":"و اگر بخشش و بخشایش الهی و رحمت او بر شما نباشد و اینکه خداوند توبه‌پذیر فرزانه است [کار بر شما دشوار می‌شد]"},{"SurahNumber":24,"VerseNumber":11,"Text":"کسانی که تهمت ناپاکی را در میان آوردند، جماعتی از شما هستند، آن را شری به زیان خویش مپندارید، بلکه [در نهایت‌] خیری برای شماست، بر عهده هر یک از آنان سهمی از گناه است که مرتکب شده است، و کسی از آنان که عمده آن را دامن زد، عذابی سهمگین دارد"},{"SurahNumber":24,"VerseNumber":12,"Text":"چرا چون آن را شنیدید، مردان و زنان مؤمن در حق خویش گمان نیک نبردند و نگفتند که این تهمت آشکاری است‌"},{"SurahNumber":24,"VerseNumber":13,"Text":"چرا بر آن چهار گواه نیاوردند، و چون گواهان را نیاوردند، اینان نزد خداوند دروغگو هستند"},{"SurahNumber":24,"VerseNumber":14,"Text":"و اگر در دنیا و آخرت بخشایش و رحمت الهی بر شما نبود در آنچه گفت و گو می‌کردید به شما عذابی سهمگین می‌رسید"},{"SurahNumber":24,"VerseNumber":15,"Text":"آنگاه که از زبان همدیگر فرا می‌گرفتیدش و دهان به دهان چیزی را که به آن علم نداشتید، می‌گفتید و آن را آسان [و ساده‌] می‌پنداشتید، حال آنکه آن نزد خداوند سترگ است‌"},{"SurahNumber":24,"VerseNumber":16,"Text":"و چرا چون شنیدیدش نگفتید که ما را نرسد که در این باره سخن گوییم، پاکا که تویی، این بهتانی بزرگ است‌"},{"SurahNumber":24,"VerseNumber":17,"Text":"خداوند اندرزتان می‌دهد که اگر مؤمن هستید، هرگز مانند آن را تکرار مکنید"},{"SurahNumber":24,"VerseNumber":18,"Text":"و خداوند آیاتش را برای شما روشن می‌گرداند و خداوند دانای فرزانه است‌"},{"SurahNumber":24,"VerseNumber":19,"Text":"کسانی که خوش دارند که بدنامی در حق مؤمنان شایع گردد، در دنیا و آخرت عذابی دردناک دارند و خداوند [حقایق را] می‌داند و شما نمی‌دانید"},{"SurahNumber":24,"VerseNumber":20,"Text":"و اگر بخشایش و رحمت الهی در حق شما نبود و اینکه خداوند رئوف و مهربان است [شما را سخت کیفر می‌داد]"},{"SurahNumber":24,"VerseNumber":21,"Text":"ای مؤمنان از گامهای شیطان پیروی مکنید و هر کس از گامهای شیطان پیروی کند [بداند که‌] او به ناشایستی و نابکاری فرمان می‌دهد، و اگر بخشایش و رحمت الهی در حق شما نبود، هیچ‌یک از شما هرگز پاکدل نمی‌شد، ولی خداوند است که هر کس را بخواهد پاکدل می‌سازد و خداوند شنوای داناست‌"},{"SurahNumber":24,"VerseNumber":22,"Text":"و متمکنان و توانگران شما نباید سوگند بخورند که به خویشاوندان و بینوایان و مهاجران [بی‌چیز] در راه خدا بخشش نکنند، و باید که عفو کنند و درگذرند، آیا دوست ندارید که خداوند از شما درگذرد؟ و خدا آمرزگار مهربان است‌"},{"SurahNumber":24,"VerseNumber":23,"Text":"بی‌گمان کسانی که به زنان پاکدامن بی‌خبر مؤمن، تهمت زنا می‌زنند، در دنیا و آخرت ملعونند و عذابی سهمگین [در پیش‌] دارند"},{"SurahNumber":24,"VerseNumber":24,"Text":"روزی که زبان و دست و پاهایشان بر آنها به کارهایی که کرده‌اند شهادت دهند"},{"SurahNumber":24,"VerseNumber":25,"Text":"در چنین روزی خداوند جزای حقانی‌شان را به تمام و کمال بدهد و بدانند که خداوند بر حق آشکار است‌"},{"SurahNumber":24,"VerseNumber":26,"Text":"زنان پلید برای مردان پلیدند، و مردان پلید برای زنان پلید، و زنان پاک برای مردان پاکند و مردان پاک برای زنان پاک، اینانند که از آنچه [شایعه افکنان‌] در حقشان می‌گویند بری و برکنار هستند، و از مغفرت الهی و روزی ارزشمند برخوردارند"},{"SurahNumber":24,"VerseNumber":27,"Text":"ای مؤمنان به خانه‌هایی جز خانه‌های خودتان وارد نشوید، مگر آنکه آشنایی دهید و اجازه گیرید و بر اهل آنها سلام کنید این به خیر شماست، باشد که پند پذیرید"},{"SurahNumber":24,"VerseNumber":28,"Text":"و اگر کسی را در آنها نیافتید، وارد نشوید، تا آنکه به شما اجازه داده شود، و اگر به شما گفته شد برگردید، برگردید که برای شما پاکیزه‌تر است، و خداوند به آنچه می‌کنید داناست‌"},{"SurahNumber":24,"VerseNumber":29,"Text":"بر شما گناهی نیست که وارد خانه‌های غیر مسکونی شوید که در آنجا کالایی از آن شما هست، و خداوند آنچه آشکار می‌دارید و آنچه پنهان می‌دارید، می‌داند"},{"SurahNumber":24,"VerseNumber":30,"Text":"به مردان مؤمن بگو دیدگان [از نظر بازی‌] فرو گذارند، و ناموسشان را محفوظ بدارند، این برای آنان پاکیزه‌تر است، بی‌گمان خداوند به آنچه می‌کنند آگاه است‌"},{"SurahNumber":24,"VerseNumber":31,"Text":"و به زنان مؤمن [هم‌] بگو دیدگانشان را فروگذارند و ناموسشان را محفوظ بدارند و زینتشان را جز آنچه از آن آشکار است، آشکار نکنند، روسریهایشان را بر گریبانهایشان بیندازند، و زینتشان را آشکار نکنند مگر بر شوهرشان یا پدرشان، یا پدران شوهرشان یا پسرانشان، یا پسران شوهرشان، یا برادرشان یا پسران برادرشان، یا پسران خواهرشان یا زنان [همکیش‌]شان، یا ملک یمینهایشان، یا غلامانی که نیازمند [به زن‌] نیستند، یا کودکانی که بر نهانیهای زنان آگاه نیستند، و بگو که چنان پای نکوبند تا زینتی که پنهان داشته‌اند، معلوم شود، و ای مؤمنان همگی به درگاه خداوند توبه کنید، باشد که رستگار شوید"},{"SurahNumber":24,"VerseNumber":32,"Text":"و بی‌همسران خویش و بردگان و کنیزکان صالح خویش را به همسری [دیگران‌] دهید، و اگر تهیدست باشند خداوند از بخشش خویش آنان را توانگر می‌گرداند، و خداوند گشایشگر داناست‌"},{"SurahNumber":24,"VerseNumber":33,"Text":"و کسانی که اسباب زناشویی نمی‌یابند، پاکدامنی ورزند، تا آنکه خداوند از بخشش خویش توانگرشان گرداند، و کسانی از ملک یمینهایتان که قصد بازخرید خویش را دارند، اگر در آنان خیری سراغ دارید، آنان را بازخرید کنید، و به آنان [برای کمک به بازخریدشان‌] از مال الهی [سهمی از زکات‌] که به شما بخشیده است، ببخشید، و کنیزکانتان را اگر عزم پاکدامنی دارند، به فحشا وادار مکنید که مال دنیا به دست آورید، و هر کس ایشان را اجبار کند، بداند که خداوند با توجه به اکراهشان، آمرزگار مهربان است‌"},{"SurahNumber":24,"VerseNumber":34,"Text":"و به راستی به سوی شما آیاتی روشنگر نازل کرده‌ایم، و مثلی از پیشینیانتان و پندی برای پرهیزگاران‌"},{"SurahNumber":24,"VerseNumber":35,"Text":"خداوند نور آسمانها و زمین است داستان نورش همچون چراغدانی است که در آن چراغی هست، و چراغ در آبگینه‌ای هست، که آبگینه گویی ستاره‌ای درخشان است، که از درخت مبارک زیتون -که نه شرقی است و نه غربیافروخته شود نزدیک است که روغنش، با آنکه آتشی به آن نرسیده است، فروزان گردد، نور در نور است، خداوند به نور خویش هر کس را که خواهد هدایت کند، و خداوند برای مردم مثلها می‌زند و خداوند به هر چیزی داناست‌"},{"SurahNumber":24,"VerseNumber":36,"Text":"در خانه‌هایی که خداوند فرمان داده است که گرامی داشته و نامش در آنها یاد شود، در آن بامدادان و شامگاهان نیایش او گویند"},{"SurahNumber":24,"VerseNumber":37,"Text":"مردانی هستند که هیچ داد و ستد و خرید و فروشی ایشان را از یاد خداوند و برپاداشتن نماز و پرداختن زکات باز نمی‌دارد، و از روزی که در آن دلها و دیدگان دیگرگون شود، بیمناکند"},{"SurahNumber":24,"VerseNumber":38,"Text":"تا خداوند به بهتر از آنچه کرده‌اند پاداششان دهد و از بخشش خویش بر پاداش آنان بیفزاید، و خداوند هر که را بخواهد بی‌حساب روزی می‌دهد"},{"SurahNumber":24,"VerseNumber":39,"Text":"و کافران اعمالشان همچون سرابی در بیابانی است که تشنه آبش می‌پندارد، تا آنکه نزدیک آن رسد و آن را چیزی نیابد، و آنگاه خداوند را حاضر یابد که حسابش را به تمام و کمال بپردازد و خداوند زود شمار است‌"},{"SurahNumber":24,"VerseNumber":40,"Text":"یا [اعمالشان‌] همچون تاریکیهایی است در دریایی ژرف که آن را موجی فرو پوشانده و برفراز آن موجی دیگر است که برفراز آن ابری است تاریکیهایی تو بر تو، چون دستش را برآورد، چه بسا نبیندش، و هر کس که خداوند برایش نوری مقرر نداشته باشد، نوری ندارد"},{"SurahNumber":24,"VerseNumber":41,"Text":"آیا ندانسته‌ای که هر کس که در آسمانها و زمین است، و پرندگان بال گشاده خداوند را تسبیح می‌گویند هر یک نماز و نیایش را می‌داند، و خداوند به آنچه می‌کنند داناست‌"},{"SurahNumber":24,"VerseNumber":42,"Text":"و فرمانروایی آسمانها و زمین از آن خداوند است، و سیر و سرانجام [جهان‌] به سوی خداوند است‌"},{"SurahNumber":24,"VerseNumber":43,"Text":"آیا ندانسته‌ای که خداوند ابرها را می‌راند، سپس بین آنها را پیوند می‌دهد، سپس درهم فشرده‌اش می‌کند، آنگاه باران درشت را می‌بینی که از لابلای آن بیرون می‌آید، و سپس از آسمان، از ابری که به کوه می‌ماند تگرگ فرو می‌فرستد و به هر کس که بخواهد آن را می‌زند و از هر کس که بخواهد بر می‌گرداند، نزدیک است که درخشش برق آن، دیدگان را از بین ببرد"},{"SurahNumber":24,"VerseNumber":44,"Text":"خداوند شب و روز را می‌گرداند [و پیاپی می‌آورد] بی‌گمان در این امر مایه عبرتی برای دیده‌وران است‌"},{"SurahNumber":24,"VerseNumber":45,"Text":"و خداوند هر جانوری را از آب آفریده است، که بعضی از آنها بر شکمش راه می‌رود و بعضی از آنها بر دو پا راه می‌رود، و بعضی از آنها بر چهار [پا] راه می‌رود، خداوند هر چه بخواهد می‌آفریند، بی‌گمان خداوند بر هر کاری تواناست‌"},{"SurahNumber":24,"VerseNumber":46,"Text":"به راستی آیاتی روشنگر نازل کردیم و خداوند هر کس را که بخواهد به راه راست هدایت می‌کند"},{"SurahNumber":24,"VerseNumber":47,"Text":"و می‌گویند به خداوند و پیامبر ایمان آوردیم و فرمان می‌بریم، سپس گروهی از آنان بعد از این روی می‌گردانند، و اینان مؤمن نیستند"},{"SurahNumber":24,"VerseNumber":48,"Text":"و چون به سوی خداوند و پیامبرش خوانده شوند که [پیامبر] در میان آنان داوری کند، آنگاه است که گروهی از آنان رویگردان می‌شوند"},{"SurahNumber":24,"VerseNumber":49,"Text":"و اگر حق با آنان باشد [شتابان‌] با اطاعت و تسلیم به نزد او می‌آیند"},{"SurahNumber":24,"VerseNumber":50,"Text":"آیا در دلهایشان بیماری است، یا شک و شبهه دارند، یا می‌ترسند که خداوند و پیامبر او بر آنان ستم روا دارند، نه بلکه اینان ستم‌پیشه‌اند"},{"SurahNumber":24,"VerseNumber":51,"Text":"سخن مؤمنان چون به سوی خداوند و پیامبرش خوانده شوند که در میان آنان داوری کند، این است که می‌گویند شنیدیم و فرمان می‌بریم، و اینانند که رستگارند"},{"SurahNumber":24,"VerseNumber":52,"Text":"و هر کس که از خداوند و پیامبر او اطاعت کند و از خداوند بترسد، و از او پروا داشته باشد، اینانند که کامیابند"},{"SurahNumber":24,"VerseNumber":53,"Text":"و سخت‌ترین سوگندهایشان را به [نام‌] خداوند می‌خورند که اگر به ایشان دستور دهی [برای جهاد] بیرون می‌آیند بگو سوگند نخورید اطاعت متعارف بهتر [از گزافگویی‌] است، بی‌گمان خداوند به آنچه می‌کنید آگاه است‌"},{"SurahNumber":24,"VerseNumber":54,"Text":"بگو از خداوند اطاعت کنید و از پیامبر [هم‌] اطاعت کنید، و اگر روی بگردانید، بر عهده او [پیامبر] تکلیف خود اوست، و بر شما تکلیف خود شماست، و اگر از او اطاعت کنید هدایت می‌یابید، و بر پیامبر جز پیام‌رسانی آشکار نیست‌"},{"SurahNumber":24,"VerseNumber":55,"Text":"خداوند به کسانی از شما که ایمان آورده‌اند و کارهای شایسته کرده‌اند، وعده داده است که آنان را در این سرزمین جانشین گرداند، همچنانکه کسانی را که پیش از آنان بودند نیز جانشین [پیشینیان‌] گرداند، و دینشان را که بر آنان می‌پسندد، برای آنان پایگاه دهد، و بعد از بیمناکیشان، به آنان امن و امان ببخشد، [تا] مرا بپرستند و چیزی را شریک من قرار ندهند، و هر کس که بعد از این کفرورزد، اینانند که نافرمانند"},{"SurahNumber":24,"VerseNumber":56,"Text":"و نماز را برپا دارید و زکات را بپردازید و از پیامبر اطاعت کنید باشد که مشمول رحمت شوید"},{"SurahNumber":24,"VerseNumber":57,"Text":"کافران را هرگز در این سرزمین به ستوه‌آورنده‌[ی مؤمنان‌] مپندار، و سرا و سرانجام آنان آتش دوزخ است، و بد سیر و سرانجامی است‌"},{"SurahNumber":24,"VerseNumber":58,"Text":"ای مؤمنان، باید که ملک یمینهایتان و کسانی از شما که هنوز به حد بلوغ نرسیده‌اند، سه بار، پیش از نماز صبح، و هنگامی که در ظهر لباسهایتان را درمی‌آورید، و پس از نماز عشاء، که سه هنگام برهنگی شماست، از شما [برای ورود] اجازه بگیرند، و پس از آن [سه هنگام‌] نه بر شما و نه برایشان گناهی نیست، چرا که پیرامون شما در گردشند، و با هم حشر و نشر دارید، بدین‌سان خداوند آیات خویش را برای شما روشن می‌گرداند، و خداوند دانای فرزانه است‌"},{"SurahNumber":24,"VerseNumber":59,"Text":"و چون فرزندانتان به حد بلوغ می‌رسند، باید همانند کسانی که پیش از آنان [در همین شرایط] اجازه می‌گرفتند، [برای ورود] اجازه بگیرند، بدین‌سان خداوند آیاتش را برای شما روشن می‌گرداند، و خداوند دانای فرزانه است‌"},{"SurahNumber":24,"VerseNumber":60,"Text":"و زنان یائسه‌ای که امید زناشویی ندارند، بر آنان گناهی نیست که جامه‌ها [/چادرها]یشان را فرو گذارند، به شرط آنکه زینت‌نمایی نکنند، و اینکه پاکدامنی بورزند [و چادرهایشان را فرو نگذارند] بر ایشان بهتر است، و خداوند شنوای داناست‌"},{"SurahNumber":24,"VerseNumber":61,"Text":"بر نابینا ایرادی نیست، و بر لنگ ایرادی نیست و بر بیمار هم ایرادی نیست، و نیز بر خود شما در اینکه از [آذوقه‌] خانه‌های خودتان، یا خانه‌های پدرانتان، یا خانه‌های مادرانتان، یا خانه‌های برادرانتان، یا خانه‌های خواهرانتان، یا خانه‌های عموهایتان، یا خانه‌های عمه‌هایتان، یا خانه‌های دایی‌هایتان، یا خانه‌های خاله‌هایتان، یا خانه‌هایی که کلیدشان را در اختیار دارید، یا خانه‌های دوستان، بخورید، بر شما گناهی نیست در اینکه با همدیگر یا پراکنده‌وار [و تنها] غذا بخورید، و چون وارد هر خانه‌ای شدید بر خودتان سلام دهید که تحیت الهی است و مبارک و پسندیده است، بدین‌سان خداوند آیاتش را برای شما روشن می‌گرداند، باشد که اندیشه کنید"},{"SurahNumber":24,"VerseNumber":62,"Text":"همانا مؤمنان کسانی هستند که به خداوند و پیامبر او ایمان دارند و چون با او در کاری همداستان شدند [به جایی‌] نمی‌روند مگر آنکه از او اجازه بگیرند بی‌گمان کسانی که از تو اجازه می‌گیرند همان کسانی هستند که به خداوند و پیامبر او ایمان دارند، و چون برای بعضی از کارهایشان از تو اجازه خواستند، به هر کس از آنان که خواستی اجازه بده و برای آنان از خداوند آمرزش بخواه، چرا که خداوند آمرزگار مهربان است‌"},{"SurahNumber":24,"VerseNumber":63,"Text":"خواندن پیامبر را در میان خودتان همانند خواندن بعضی از شما بعضی دیگر را مشمارید، به راستی که خداوند کسانی را از شما که پنهانی و پناه‌جویانه خود را بیرون می‌کشند می‌شناسد، باید کسانی که از فرمان او سرپیچی می‌کنند بر حذر باشند از اینکه بلایی یا عذابی دردناک به آنان برسد"},{"SurahNumber":24,"VerseNumber":64,"Text":"هان بی‌گمان آنچه در آسمانها و زمین است از آن خداوند است، به راستی می‌داند که شما اکنون در چه کاری هستید و روزی را که به سوی او باز گردانده می‌شوند، آنگاه آنان را از [نتیجه و حقیقت‌] آنچه کرده‌اند آگاه می‌گرداند و خداوند به هر چیزی داناست‌"},{"SurahNumber":25,"VerseNumber":1,"Text":"بزرگا کسی که فرقان را بر بنده‌اش نازل کرد تا هشداردهنده جهانیان باشد"},{"SurahNumber":25,"VerseNumber":2,"Text":"کسی که فرمانروایی آسمانها و زمین از آن اوست، و فرزندی برنگزیده است، و در فرمانروایی شریکی ندارد، و همه‌چیز را آفریده است و به اندازه‌اش مقرر داشته است‌"},{"SurahNumber":25,"VerseNumber":3,"Text":"و [مشرکان‌] به جای او خدایانی را به پرستش گرفته‌اند که چیزی نیافریده‌اند و خود آفریده شده‌اند، و برای خود اختیار زیان و سودی ندارند و اختیار میراندن و زنده‌داشتن و برانگیختن ندارند"},{"SurahNumber":25,"VerseNumber":4,"Text":"و کافران گفتند این [قرآن‌] جز افترایی نیست که آن را بر ساخته است و گروهی دیگر بر آن یاریش داده‌اند، به راستی که ستم و بهتانی در میان آوردند"},{"SurahNumber":25,"VerseNumber":5,"Text":"و گفتند افسانه‌های پیشینیان است که برای خود نسخه بر داشته است، و آن بامداد و شامگاه بر او خوانده می‌شود"},{"SurahNumber":25,"VerseNumber":6,"Text":"بگو آن را کسی نازل کرده است که نهانیهای آسمان و زمین را می‌داند، او آمرزگار مهربان است‌"},{"SurahNumber":25,"VerseNumber":7,"Text":"و گفتند این چه پیامبری است که غذا می‌خورد و در بازارها راه می‌رود، چرا فرشته‌ای با او فرستاده نشده است که همراه او هشداردهنده باشد؟"},{"SurahNumber":25,"VerseNumber":8,"Text":"یا چرا گنجی بر او نازل نمی‌شود، یا چرا باغی ندارد که از [بار و بر] آن بخورد، و مشرکان گفتند که جز از مردی جادوزده پیروی نمی‌کنید"},{"SurahNumber":25,"VerseNumber":9,"Text":"بنگر که چگونه برای تو مثل می‌زنند و گمراه شده‌اند و راهی [به جایی‌] نمی‌توانند برد"},{"SurahNumber":25,"VerseNumber":10,"Text":"بزرگا کسی که اگر خواهد برای تو بهتر از این پدید آورد بوستانهایی که جویباران از فرودست آن جاری است، و برایت کوشکها قرار دهد"},{"SurahNumber":25,"VerseNumber":11,"Text":"حق این است که قیامت را انکار کرده‌اند، و برای منکر قیامت آتشی فروزان آماده ساخته‌ایم‌"},{"SurahNumber":25,"VerseNumber":12,"Text":"چون [دوزخ‌] از فاصله‌ای دور آنان را ببیند، خشم و خروشی از آن می‌شنوند"},{"SurahNumber":25,"VerseNumber":13,"Text":"و چون دست و پا بسته در تنگنایی از آن انداخته شوند، آنجاست که زاری کنند"},{"SurahNumber":25,"VerseNumber":14,"Text":"امروز یک بار زاری مکنید، بلکه بسیار زاری کنید"},{"SurahNumber":25,"VerseNumber":15,"Text":"بگو آیا این بهتر است یا بهشت جاویدانی که به پرهیزگاران وعده داده شده است که پاداش و سرانجام آنان است‌"},{"SurahNumber":25,"VerseNumber":16,"Text":"در آنجا هر چه خواهند هست و جاویدانند، این بر پروردگارت وعده‌ای واجب است‌"},{"SurahNumber":25,"VerseNumber":17,"Text":"و روزی که آنان را با آنچه به جای خدا پرستیده‌اند، گرد آورد، [به آنان‌] گوید آیا شما این بندگان مرا گمراه کردید؟ یا آنکه خود ایشان ره گم کردند؟"},{"SurahNumber":25,"VerseNumber":18,"Text":"گویند پاکا که تویی، ما را نرسد که به جای تو سروری بگیریم، ولی ایشان و پدرانشان را چندان برخوردار گرداندی که پند [قرآن‌] را فراموش کردند، و قومی سردرگم شدند"},{"SurahNumber":25,"VerseNumber":19,"Text":"و به راستی گفته‌های [باطل‌] شما را تخطئه کردند، پس نه چاره‌ای توانید و نه نصرتی یابید، و هر کس از شما که ستم [شرک‌]ورزیده باشد، به او عذابی سهمگین می‌چشانیم‌"},{"SurahNumber":25,"VerseNumber":20,"Text":"و پیش از تو کسی از پیامبران را نفرستادیم مگر آنکه غذا می‌خوردند و در بازارها راه می‌رفتند، و بعضی از شما را مایه آزمون بعضی دیگر ساخته‌ایم آیا شکیبایی می‌ورزید؟ و پروردگار تو بیناست‌"}]}