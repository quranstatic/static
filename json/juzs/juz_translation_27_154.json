{"Id":154,"LanguageCodes":["fa","fas"],"Name":"fas-hussainansarian","Author":"Hussain Ansarian","Language":"Persian","Description":"Persian","Direction":"rtl","Source":"http://tanzil.net","Translations":[{"SurahNumber":51,"VerseNumber":31,"Text":"[ابراهیم] گفت: ای فرستادگان! دنبال چه کار مهمی هستید؟"},{"SurahNumber":51,"VerseNumber":32,"Text":"گفتند: ما را به سوی مردمی گنهکار فرستاده اند؛"},{"SurahNumber":51,"VerseNumber":33,"Text":"تا [بارانی] از گِل سنگ بر آنان بفرستیم؛"},{"SurahNumber":51,"VerseNumber":34,"Text":"[سنگی که] نزد پروردگارت برای تجاوزکاران نشانه گذاری شده است؛"},{"SurahNumber":51,"VerseNumber":35,"Text":"پس هرکه را از مؤمنان در آن شهر بود [پیش از آمدن عذاب] بیرون بردیم؛"},{"SurahNumber":51,"VerseNumber":36,"Text":"در آنجا جز یک خانه از مسلمانان [که اهلش مطیع خدا بودند، نیافتیم]"},{"SurahNumber":51,"VerseNumber":37,"Text":"در آنجا [پس از زیر و رو شدن شهر و هلاکت مردم] نشانه و عبرتی [از قدرت، غضب خود و محکومیت مجرمان] برای کسانی که از عذاب دردناک می ترسند به جا گذاشتیم"},{"SurahNumber":51,"VerseNumber":38,"Text":"و [نیز] در [سرگذشت] موسی، چون او را با دلیلی روشن به سوی فرعون فرستادیم [عبرتی است]"},{"SurahNumber":51,"VerseNumber":39,"Text":"پس فرعون با سپاهیانش روی [از حق] گرداندند و گفت: [این مرد] یا جادوگر است یا دیوانه"},{"SurahNumber":51,"VerseNumber":40,"Text":"در نتیجه او و سپاهیانش را گرفتیم و به دریا افکندیم، در حالی که [به سبب لجبازی و دشمنی] مستحقّ سرزنش بود"},{"SurahNumber":51,"VerseNumber":41,"Text":"و [نیز] در [سرگذشت قوم] عاد هنگامی که بر آنان باد هلاک کننده ای فرستادیم [عبرتی است]"},{"SurahNumber":51,"VerseNumber":42,"Text":"[آن باد] هیچ چیزی را که بر آن می وزید، رها نمی کرد مگر آنکه آن را به صورت استخوان پوسیده ای می ساخت"},{"SurahNumber":51,"VerseNumber":43,"Text":"و [نیز] در قوم ثمود [عبرتی است] هنگامی که [پس از پی کردن ناقه] به آنان گفته شد: زمانی کوتاه [که بیش از سه روز نیست، از زندگی] برخوردار باشید [که عذاب خواهد رسید]"},{"SurahNumber":51,"VerseNumber":44,"Text":"ولی [آنان در آن سه روز هم که مهلت داشتند باز] از فرمان پروردگارشان سرپیچی کردند، پس صاعقه مرگبار آنان را فراگرفت در حالی که آنان با ترس و حیرت به آن می نگریستند"},{"SurahNumber":51,"VerseNumber":45,"Text":"پس [با آمدن عذاب و به سبب اینکه هیچ مهلتی نیافتند] نه قدرت برخاستن از جای خود را داشتند و نه دادخواهی کردند"},{"SurahNumber":51,"VerseNumber":46,"Text":"و قوم نوح را پیش از این [هلاک کردیم]؛ زیرا آنان همواره مردمی نافرمان بودند"},{"SurahNumber":51,"VerseNumber":47,"Text":"و آسمان را به قدرت ونیرو بنا کردیم و ما [همواره] وسعت دهنده ایم"},{"SurahNumber":51,"VerseNumber":48,"Text":"و زمین را گستردیم و چه نیکو گستراننده ای هستیم"},{"SurahNumber":51,"VerseNumber":49,"Text":"واز هر چیزی جفت آفریدیم باشد که متذکّر [این حقایق که نشانه هایی بر قدرت، حکمت و ربوبیت خداست] شوید"},{"SurahNumber":51,"VerseNumber":50,"Text":"پس به سوی خدا بگریزید [که] بی تردید من از سوی او بیم دهنده ای روشنگرم"},{"SurahNumber":51,"VerseNumber":51,"Text":"و با خدا معبودی دیگر قرار ندهید، یقیناً من از سوی او بیم دهنده ای آشکارم"},{"SurahNumber":51,"VerseNumber":52,"Text":"همچنین هیچ پیامبری بر کسانی که پیش از اینان بودند نیامد مگر اینکه گفتند: جادوگر یا دیوانه است"},{"SurahNumber":51,"VerseNumber":53,"Text":"آیا [این اقوام] یکدیگر را به این گونه داوری [ناحق درباره پیامبرشان] سفارش کرده بودند؟! [نه] بلکه همه آنان گروهی یاغی و سرکش بودند [و این یاوه گویی ها، محصول سرکشی و یاغی گری آنان بود]"},{"SurahNumber":51,"VerseNumber":54,"Text":"بنابراین از این سبک مغزان باطل گو، روی برگردان [که تو اتمام حجت کردی] و شایسته سرزنش نیستی؛"},{"SurahNumber":51,"VerseNumber":55,"Text":"و پند ده؛ زیرا پند به مؤمنان سود می دهد؛"},{"SurahNumber":51,"VerseNumber":56,"Text":"و جن و انس را جز برای اینکه مرا بپرستند نیافریدیم؛"},{"SurahNumber":51,"VerseNumber":57,"Text":"از آنان هیچ رزقی نمی خواهم، و نمی خواهم که مرا طعام دهند"},{"SurahNumber":51,"VerseNumber":58,"Text":"بی تردید خدا خود روزی دهنده و صاحب قدرت استوار است"},{"SurahNumber":51,"VerseNumber":59,"Text":"پس برای کسانی [از قوم تو] که ستم ورزیدند، سهمی از عذاب است مانند سهم هم مسلکانشان [از امت های پیشین]، بنابراین شتاب در آمدن آن را نخواهند"},{"SurahNumber":51,"VerseNumber":60,"Text":"پس وای بر کسانی که کافر شدند از آن روزشان که به آن وعده داده می شوند"},{"SurahNumber":52,"VerseNumber":1,"Text":"سوگند به [کوهِ] طور،"},{"SurahNumber":52,"VerseNumber":2,"Text":"و به کتابی که نوشته شده،"},{"SurahNumber":52,"VerseNumber":3,"Text":"در صفحه ای باز و گسترده،"},{"SurahNumber":52,"VerseNumber":4,"Text":"و به آن خانه آباد،"},{"SurahNumber":52,"VerseNumber":5,"Text":"و به آن سقف برافراشته،"},{"SurahNumber":52,"VerseNumber":6,"Text":"و به آن دریای مملو و برافروخته،"},{"SurahNumber":52,"VerseNumber":7,"Text":"که بی تردید عذاب پروردگارت واقع شدنی است؛"},{"SurahNumber":52,"VerseNumber":8,"Text":"و آن را هیچ مانع و بازدارنده ای نیست"},{"SurahNumber":52,"VerseNumber":9,"Text":"[و آن در] روزی [است] که آسمان به حرکت و لرزه ای سخت در آید؛"},{"SurahNumber":52,"VerseNumber":10,"Text":"و کوه ها [چون گرد و غبار] سریع و تند، روان شوند"},{"SurahNumber":52,"VerseNumber":11,"Text":"پس در آن روز وای بر تکذیب کنندگان"},{"SurahNumber":52,"VerseNumber":12,"Text":"همانان که با فرو رفتن [در گفتار و کردار باطل با حقایق] بازی می کنند"},{"SurahNumber":52,"VerseNumber":13,"Text":"روزی که آنان را با خشونت و زور به سوی آتش می رانند"},{"SurahNumber":52,"VerseNumber":14,"Text":"[و به آنان می گویند:] این همان آتشی است که همواره آن را تکذیب می کردید"},{"SurahNumber":52,"VerseNumber":15,"Text":"آیا این آتش هم جادوست [چنانکه در دنیا وحی را جادو می پنداشتید] یا شما [این واقعیت آشکار را] نمی بینید [چنانکه در دنیا حقایق را نمی دیدید؟]"},{"SurahNumber":52,"VerseNumber":16,"Text":"در آن در آیید [و بسوزید]؛ پس صبر کنید یا نکنید برای شما یکسان است. فقط اعمالی را که همواره انجام می دادید، جزا داده می شوید"},{"SurahNumber":52,"VerseNumber":17,"Text":"بی تردید پرهیزکاران در بهشت ها و نعمتی فراوان اند"},{"SurahNumber":52,"VerseNumber":18,"Text":"به آنچه پروردگارشان به آنان عطا کرده و [برای آنکه] پروردگارشان آنان را از عذاب دوزخ مصون داشته، شادمان و مسرورند"},{"SurahNumber":52,"VerseNumber":19,"Text":"[به آنان گویند:] به پاداش اعمالی که همواره انجام می دادید [از این نعمت ها] بخورید و بیاشامید، گوارایتان باد"},{"SurahNumber":52,"VerseNumber":20,"Text":"[این] در حالی [است] که بر تخت هایی ردیف و به هم پیوسته تکیه می زنند و حورالعین را به همسری آنان در می آوریم"},{"SurahNumber":52,"VerseNumber":21,"Text":"و کسانی که ایمان آوردند و فرزندانشان [به نوعی] در ایمان از آنان پیروی کردند، فرزندانشان را [در بهشت] به آنان ملحق می کنیم و هیچ چیز از اعمالشان را نمی کاهیم؛ هر انسانی در گرو اعمال خویش است"},{"SurahNumber":52,"VerseNumber":22,"Text":"و [همواره] به آنان انواع میوه ها و گوشتهایی که دلخواه آنان است، می رسانیم"},{"SurahNumber":52,"VerseNumber":23,"Text":"آنان در بهشت، جام های [پر از شراب طهور را] که نه در آن [پس از نوشیدنش، زمینه] بیهوده گویی و نه [خوردنش] گناه است، از دست یکدیگر می گیرند"},{"SurahNumber":52,"VerseNumber":24,"Text":"و [همواره برای پذیرایی از آنان] نوجوانانی پیرامونشان می گردند که گویا مرواریدی نهفته در صدف هستند"},{"SurahNumber":52,"VerseNumber":25,"Text":"و به یکدیگر روی می کنند [و از احوالات گذشته] از هم می پرسند"},{"SurahNumber":52,"VerseNumber":26,"Text":"می گویند: ما پیش تر [در دنیا] در میان کسان خود [از عذاب امروز] ترسان بودیم؛"},{"SurahNumber":52,"VerseNumber":27,"Text":"ولی خدا بر ما منت نهاد و ما را از عذاب مرگبار حفظ کرد"},{"SurahNumber":52,"VerseNumber":28,"Text":"از پیش او را [برای نجات از عذاب] می خواندیم؛ زیرا که او نیکوکار و مهربان است"},{"SurahNumber":52,"VerseNumber":29,"Text":"پس [مشرکان را] هشدار ده که تو به لطف و رحمت پروردگارت نه کاهنی نه دیوانه؛"},{"SurahNumber":52,"VerseNumber":30,"Text":"بلکه این سبک مغزانند که می گویند: او شاعری است که برای او حوادث تلخ روزگار و آمدن مرگش را انتظار می بردیم"},{"SurahNumber":52,"VerseNumber":31,"Text":"بگو: [هلاکت خود را] انتظار برید که من هم با شما از منتظرانم"},{"SurahNumber":52,"VerseNumber":32,"Text":"آیا عقل هایشان آنان را به این گفتارهای باطل و یاوه [بر ضد تو و قرآن] وا می دارد، یا [نه] آنان مردمی طغیان گر و سرکش اند؟"},{"SurahNumber":52,"VerseNumber":33,"Text":"یا می گویند: قرآن را از پیش خود ساخته [و به خدا نسبت داده است؟ چنین نیست که می پندارند]، بلکه [قرآن وحی الهی است، ولی اینان] ایمان نمی آورند"},{"SurahNumber":52,"VerseNumber":34,"Text":"پس اگر [در ادعای خود] راستگویید، سخنی مانند آن بیاورید"},{"SurahNumber":52,"VerseNumber":35,"Text":"آیا آنان از غیر [آن] چیزی [که دیگران را از آن آفریده اند،] آفریده شده اند"},{"SurahNumber":52,"VerseNumber":36,"Text":"یاآنان آسمان ها و زمین را آفریده اند؟ نه، بلکه یقین ندارند"},{"SurahNumber":52,"VerseNumber":37,"Text":"آیا خزانه های [علم و قدرت] پروردگارت نزد آنان است [که هر کس را اینان به پیامبری برگزینند، پیامبر است و چون تو را پیامبر نمی دانند، پس پیامبر نیستی؟] یا بر تدبیر امور هستی و بر خدا مسلط اند [که اگر بخواهند این مقام را از تو سلب کنند، بتوانند؟]"},{"SurahNumber":52,"VerseNumber":38,"Text":"یا برای آنان نردبانی است که [بر آن برشوند و] در آن خبرهای غیبی را بشنوند؟ پس باید شنونده اش دلیلی آشکار [بر ادعایش] بیاورد؟"},{"SurahNumber":52,"VerseNumber":39,"Text":"یا سهم خدا دختران است و سهم شما پسران؟"},{"SurahNumber":52,"VerseNumber":40,"Text":"یا از آنان [در برابرابلاغ رسالت] پاداشی می خواهی که از خسارت آن سنگین بارند؟"},{"SurahNumber":52,"VerseNumber":41,"Text":"یا علم غیب نزد آنان است که آنان [ادعای خود را از روی آن] می نویسند؟"},{"SurahNumber":52,"VerseNumber":42,"Text":"یا می خواهند [بر ضد تو] نیرنگ و فریبی به کار گیرند؟ ولی کافران [بدانند که] خود اسیر و محکوم نیرنگ شده اند. …"},{"SurahNumber":52,"VerseNumber":43,"Text":"آیا آنان را معبودی جز خداست؟ خدا از آنچه شریک او قرار می دهند، منزّه است. …"},{"SurahNumber":52,"VerseNumber":44,"Text":"و اگر پاره سنگی در حال سقوط از آسمان ببینند [فکر نمی کنند عذاب است، بلکه چنان بر انکار حق اصرار دارند که] می گویند: ابری متراکم است"},{"SurahNumber":52,"VerseNumber":45,"Text":"[اکنون که با هیچ دلیلی هدایت نمی شوند] پس آنان را واگذار تا آن روزشان را که در آن هلاک می شوند، ببینند"},{"SurahNumber":52,"VerseNumber":46,"Text":"روزی که نیرنگشان چیزی از عذاب را از آنان دفع نمی کند و یاری هم نخواهند شد"},{"SurahNumber":52,"VerseNumber":47,"Text":"برای ستمکاران جز این عذاب آخرتی عذابی دیگر [در دنیا] خواهد بود [و آن درهم کوبیده شدنشان در جنگ بدر است]، ولی بیشترشان معرفت و آگاهی [به وضع خود در آینده] ندارند"},{"SurahNumber":52,"VerseNumber":48,"Text":"و در برابر حکم پروردگارت شکیبایی کن که تو زیر نظر و مراقبت ما هستی، و هنگامی که [از خواب] برمی خیزی پروردگارت را همراه با سپاس و ستایش تسبیح گوی"},{"SurahNumber":52,"VerseNumber":49,"Text":"و [نیز] پاره ای از شب و هنگام ناپدید شدن ستارگان [به سبب روشنایی صبح] خدا را تسبیح گوی"},{"SurahNumber":53,"VerseNumber":1,"Text":"سوگند به ستاره هنگامی که [برای غروب کردن در کرانه افق] افتد؛"},{"SurahNumber":53,"VerseNumber":2,"Text":"که هرگز دوست شما از راه راست منحرف نشده، و [در ایمان و اعتقادش از راه راست] خطا نرفته؛ …"},{"SurahNumber":53,"VerseNumber":3,"Text":"و از روی هوا و هوس سخن نمی گوید"},{"SurahNumber":53,"VerseNumber":4,"Text":"گفتار او چیزی جز وحی که به او نازل می شود، نیست"},{"SurahNumber":53,"VerseNumber":5,"Text":"[فرشته] بسیار نیرومند به او تعلیم داده است"},{"SurahNumber":53,"VerseNumber":6,"Text":"[همان که] دارای درایت و توانمندی شگفتی است، پس [به آنچه که مأمور انجامش می باشد] مسلط و چیره است"},{"SurahNumber":53,"VerseNumber":7,"Text":"در حالی که در افق اعلا بود"},{"SurahNumber":53,"VerseNumber":8,"Text":"سپس نزدیک رفت و نزدیک تر شد"},{"SurahNumber":53,"VerseNumber":9,"Text":"پس [فاصله اش با پیامبر] به اندازه فاصله دو کمان گشت یا نزدیک تر شد"},{"SurahNumber":53,"VerseNumber":10,"Text":"آن گاه به بنده اش آنچه را باید وحی می کرد، وحی کرد"},{"SurahNumber":53,"VerseNumber":11,"Text":"آنچه را دل [پیامبر] دید [به پیامبر] دروغ نگفت [تا او را درباره حقیقت فرشته وحی به وهم و خیال اندازد، بلکه به حضور و شهودش یقین کامل داشت]"},{"SurahNumber":53,"VerseNumber":12,"Text":"آیا در آنچه [به حقیقت] می بینید با او به سختی مجادله و ستیزه می کنید؟"},{"SurahNumber":53,"VerseNumber":13,"Text":"و بی تردید یک بار دیگر هم او را دیده است"},{"SurahNumber":53,"VerseNumber":14,"Text":"نزد سدرة المنتهی،"},{"SurahNumber":53,"VerseNumber":15,"Text":"در آنجا که جنت الماوی است"},{"SurahNumber":53,"VerseNumber":16,"Text":"آن گاه که سدره را احاطه کرده بود آنچه [از فرشتگان، نور و زیبایی] احاطه کرده بود"},{"SurahNumber":53,"VerseNumber":17,"Text":"دیده [پیامبر آنچه را دید] بر غیر حقیقت و به خطا ندید و از مرز دیدن حقیقت هم درنگذشت"},{"SurahNumber":53,"VerseNumber":18,"Text":"به راستی که بخشی از نشانه های بسیار بزرگ پروردگارش را دید"},{"SurahNumber":53,"VerseNumber":19,"Text":"پس به من از لات و عزّی [دو بت خویش] خبر دهید"},{"SurahNumber":53,"VerseNumber":20,"Text":"و منات، سومین [بت] دیگرتان [که شما آنها را تمثال فرشتگانی به عنوان دختران خدا می پندارید،]"},{"SurahNumber":53,"VerseNumber":21,"Text":"آیا [به پندار شما] ویژه شما پسر و ویژه او دختر است؟"},{"SurahNumber":53,"VerseNumber":22,"Text":"در این صورت این تقسیمی ظالمانه است"},{"SurahNumber":53,"VerseNumber":23,"Text":"این بتان [که شما آنها را به عنوان شریک خدا گرفته اید] چیزی جز نام ها [ی بی معنا و بی مفهوم] که شما و پدرانتان [بر اساس حدس و گمان] نامگذاری کرده اید نیستند، خدا بر [حقّانیّت] آنها هیچ دلیلی نازل نکرده است. اینان فقط از پندار و گمان [بی پایه] و هواهای نفسانی پیروی می کنند، در حالی که مسلماً از سوی پروردگارشان برای آنان هدایت آمده است"},{"SurahNumber":53,"VerseNumber":24,"Text":"مگر برای انسان آنچه را [چون حاجت بخشی بتان و شفاعت آنان] آرزو می کند، فراهم است؟ …"},{"SurahNumber":53,"VerseNumber":25,"Text":"آخرت و دنیا فقط در سیطره مالکیّت و فرمانروایی خداست"},{"SurahNumber":53,"VerseNumber":26,"Text":"و چه بسیار فرشتگانی که در آسمان ها هستند که شفاعتشان هیچ سودی نمی بخشد مگر پس از آنکه خدا برای هر که بخواهد و بپسندد، اجازه دهد"},{"SurahNumber":53,"VerseNumber":27,"Text":"مسلماً کسانی که به آخرت ایمان ندارند، فرشتگان را در نامگذاری به نام زن نامگذاری می کنند؛"},{"SurahNumber":53,"VerseNumber":28,"Text":"و آنان را به این کار هیچ آگاهی و معرفت نیست. [آنان] فقط از گمان پیروی می کنند، و بی تردید گمان [انسان را] برای دریافت حق، هیچ سودی نمی دهد"},{"SurahNumber":53,"VerseNumber":29,"Text":"بنابراین از کسانی که از یاد ما روی گردانده اند و جز زندگی دنیا را نخواسته اند، روی بگردان"},{"SurahNumber":53,"VerseNumber":30,"Text":"این [دنیا خواهی] آخرین مرز دانش و معرفت آنان است؛ یقیناً پروردگارت به کسی که از راه او منحرف شده، داناتر است، و او به کسی که هدایت یافته، آگاه تر است"},{"SurahNumber":53,"VerseNumber":31,"Text":"و آنچه را در آسمان ها و آنچه را در زمین است، فقط در سیطره مالکیّت و فرمانروایی خداست، تا کسانی را که مرتکب گناه شده اند، همان گناهانشان را به آنان کیفر دهد، و کسانی را که کار نیک کرده اند، همان کار نیکشان را به آنان پاداش دهد"},{"SurahNumber":53,"VerseNumber":32,"Text":"کسانی که از گناهان بزرگ و زشت کاری ها جز لغزش های کوچک دوری می کنند [مورد آمرزش اند] یقیناً آمرزش پروردگارت گسترده و وسیع است. او به شما از هنگامی که شما را از زمین به وجود آورد و از هنگامی که در شکم مادرانتان جنین بودید، داناتر است؛ پس خودستایی نکنید. او به کسی که پرهیزکاری پیشه کرده است، آگاه تر است"},{"SurahNumber":53,"VerseNumber":33,"Text":"آیا کسی را که [از حق] روی گردانید، دیدی؟"},{"SurahNumber":53,"VerseNumber":34,"Text":"و اندکی [از مال خود] بخشید و [از باقی مانده آن] امساک ورزید"},{"SurahNumber":53,"VerseNumber":35,"Text":"آیا علم غیب نزد اوست و او می بیند [که بارگناهانش رادر قیامت دیگری برمی دارد؟]"},{"SurahNumber":53,"VerseNumber":36,"Text":"یا او را به آنچه در صحیفه های موسی است خبر نداده اند؟"},{"SurahNumber":53,"VerseNumber":37,"Text":"و [یا به آنچه در صحیفه های] ابراهیم [است] همان که به طور کامل [به پیمانش با خدا] وفا کرد [آگاهش نکرده اند؟]"},{"SurahNumber":53,"VerseNumber":38,"Text":"که هیچ سنگین باری بار گناه دیگری را بر نمی دارد،"},{"SurahNumber":53,"VerseNumber":39,"Text":"و اینکه برای انسان جز آنچه تلاش کرده [هیچ نصیب و بهره ای] نیست،"},{"SurahNumber":53,"VerseNumber":40,"Text":"و اینکه تلاش او به زودی دیده خواهد شد؛"},{"SurahNumber":53,"VerseNumber":41,"Text":"سپس به تلاشش پاداش کامل خواهند داد؛"},{"SurahNumber":53,"VerseNumber":42,"Text":"و اینکه پایان [همه امور] به سوی پروردگارتوست؛"},{"SurahNumber":53,"VerseNumber":43,"Text":"و این اوست که می خنداند و می گریاند؛"},{"SurahNumber":53,"VerseNumber":44,"Text":"و هم اوست که می میراند و زنده می کند"},{"SurahNumber":53,"VerseNumber":45,"Text":"واوست که دو زوج نر وماده آفرید،"},{"SurahNumber":53,"VerseNumber":46,"Text":"از نطفه هنگامی که در رحم ریخته شود"},{"SurahNumber":53,"VerseNumber":47,"Text":"و پدید آوردن جهان دیگر بر عهده اوست،"},{"SurahNumber":53,"VerseNumber":48,"Text":"و اوست که شما را توانگر کرد و سرمایه قابل ذخیره بخشید،"},{"SurahNumber":53,"VerseNumber":49,"Text":"و او پروردگار [ستاره] شِعری است،"},{"SurahNumber":53,"VerseNumber":50,"Text":"و اوست که قوم عاد نخستین را هلاک کرد،"},{"SurahNumber":53,"VerseNumber":51,"Text":"و [نیز] قوم ثمود را به طوری که [کسی از آنان را] باقی نگذاشت"},{"SurahNumber":53,"VerseNumber":52,"Text":"وقوم نوح را پیش تر [هلاک کرد]؛ زیرا آنان ستمکارتر و سرکش تر بودند"},{"SurahNumber":53,"VerseNumber":53,"Text":"و شهرها [ی قوم لوط] را زیر و رو کرد و به زمین کوبید"},{"SurahNumber":53,"VerseNumber":54,"Text":"پس [عذاب خدا] آنان را احاطه کرد آن مقدار که احاطه کرد"},{"SurahNumber":53,"VerseNumber":55,"Text":"پس [ای انسان!] در کدام یک از نعمت های پروردگارت تردید می کنی [که آیا از سوی خدا هست یا نیست؟]"},{"SurahNumber":53,"VerseNumber":56,"Text":"این پیامبر [نیز] بیم دهنده ای از [زمره] بیم دهندگان پیشین است"},{"SurahNumber":53,"VerseNumber":57,"Text":"قیامت نزدیک شد"},{"SurahNumber":53,"VerseNumber":58,"Text":"کسی جز خدا برطرف کننده [سختی ها و هول و هراسش] نیست"},{"SurahNumber":53,"VerseNumber":59,"Text":"آیا از این سخن تعجب می کنید؟"},{"SurahNumber":53,"VerseNumber":60,"Text":"و [با چنین وضعی که دارید هنوز] می خندید و نمی گریید؟"},{"SurahNumber":53,"VerseNumber":61,"Text":"و همواره سرکشی می کنید و غافلانه به خوشی و خوشگذرانی مشغول هستید؟"},{"SurahNumber":53,"VerseNumber":62,"Text":"پس [با این وصف که قیامتی سنگین در پی دارید، بیایید] خدا را سجده کنید و بپرستید"},{"SurahNumber":54,"VerseNumber":1,"Text":"قیامت بسیار نزدیک شد، و ماه از هم شکافت"},{"SurahNumber":54,"VerseNumber":2,"Text":"و اگر معجزه ای را ببینند، روی بگردانند و گویند: [این] جادویی همیشگی است"},{"SurahNumber":54,"VerseNumber":3,"Text":"و [قرآن، رسالت پیامبر و معجزه را] انکار کردند و هواهای نفسانی خود را پیروی نمودند، در حالی که هر کاری [چه خیر و چه شر، چه حق و چه باطل در قرارگاه ویژه خود] قرار می گیرد [و اینان به زودی خواهند دانست که قرآن و پیامبر بر حق است یا معبودانشان؟]"},{"SurahNumber":54,"VerseNumber":4,"Text":"بی تردید آنچه از خبرها [ی گذشتگان] که [در آن] مایه بازداشتن [از کفر و شرک و گناهان] است برای آنان آمده است"},{"SurahNumber":54,"VerseNumber":5,"Text":"[این خبرها] پندی رساست، ولی هشدارها [به این ستمکاران لجوج] سودی نمی بخشد"},{"SurahNumber":54,"VerseNumber":6,"Text":"بنابراین از آنان روی بگردان [و] روزی را [یاد کن] که آن دعوت کننده [یعنی اسرافیل] آنان را به امری بس دشوار و هولناک دعوت می کند"},{"SurahNumber":54,"VerseNumber":7,"Text":"در حالی که دیدگانشان [از شدت ترس] فرو افتاده، هم چون ملخ های پراکنده از گورها بیرون آیند"},{"SurahNumber":54,"VerseNumber":8,"Text":"شتابان به سوی آن دعوت کننده می روند و کافران می گویند: امروز روز بسیار سختی است"},{"SurahNumber":54,"VerseNumber":9,"Text":"پیش از آنان قوم نوح [پیامبران] را تکذیب کردند، پس بنده ما [نوح] را هم تکذیب کردند و گفتند: دیوانه است، و جن زده ای است [که آثاری از گزند جن در او می باشد]"},{"SurahNumber":54,"VerseNumber":10,"Text":"پس پروردگارش را خواند که من مغلوب شده ام [و از ستم و زورگویی آنان دلتنگم] بنابراین انتقام [مرا از اینان] بگیر"},{"SurahNumber":54,"VerseNumber":11,"Text":"پس [در پاسخ درخواستش] درهای آسمان را به آبی بسیار فراوان و ریزان گشودیم،"},{"SurahNumber":54,"VerseNumber":12,"Text":"و زمین را به [جوشیدن] چشمه هایی [پر آب] شکافتیم؛ پس آبِ آسمان و زمین برای کاری که مقدّر شده بود به هم پیوستند،"},{"SurahNumber":54,"VerseNumber":13,"Text":"و او را بر کشتی که دارای تخته ها و میخ ها بود سوار کردیم،"},{"SurahNumber":54,"VerseNumber":14,"Text":"که زیر نظر ما روان بود. [و این] پاداشی بود برای کسی که مورد تکذیب قرار گرفته بود"},{"SurahNumber":54,"VerseNumber":15,"Text":"و بی تردید آن سرگذشت را [برای آیندگان] مایه پند و عبرت باقی گذاشتیم، پس آیا پند گیرنده ای هست؟"},{"SurahNumber":54,"VerseNumber":16,"Text":"پس عذاب و هشدارهایم چگونه بود؟"},{"SurahNumber":54,"VerseNumber":17,"Text":"و یقیناً ما قرآن را برای پند گرفتن آسان کردیم، پس آیا پند گیرنده ای هست؟"},{"SurahNumber":54,"VerseNumber":18,"Text":"قوم عاد [پیامبرشان را] تکذیب کردند، پس عذاب و هشدارهایم چگونه بود؟"},{"SurahNumber":54,"VerseNumber":19,"Text":"ما بر آنان در روزی شوم که شومی اش استمرار داشت، تندبادی سخت و بسیار سرد [به عنوان عذاب] فرستادیم،"},{"SurahNumber":54,"VerseNumber":20,"Text":"که مردم را [از زمین] برمی کند [و بعد از آن عذاب،] گویی تنه های نخلی بودند که ریشه کن شده اند"},{"SurahNumber":54,"VerseNumber":21,"Text":"پس عذاب و هشدارهایم چگونه بود؟"},{"SurahNumber":54,"VerseNumber":22,"Text":"و یقیناً ما قرآن را برای پند گرفتن آسان کردیم، پس آیا پند گیرنده ای هست؟"},{"SurahNumber":54,"VerseNumber":23,"Text":"قوم ثمود بیم دهندگان را تکذیب کردند"},{"SurahNumber":54,"VerseNumber":24,"Text":"پس گفتند: آیا ما بشری از جنس خود را که [تک و] تنهاست [و جمعیت و نیرویی با خود ندارد] پیروی کنیم؟! در این صورت در گمراهی و دیوانگی خواهیم بود"},{"SurahNumber":54,"VerseNumber":25,"Text":"آیا از میان ما فقط بر او وحی نازل شده است؟! [نه، چنین نیست] بلکه او بسیار دروغگو و پر افاده و متکبر است [که می خواهد بر ما بزرگی کند]"},{"SurahNumber":54,"VerseNumber":26,"Text":"در فردای نزدیک خواهند دانست که بسیار دروغگو و پرافاده و متکبر کیست؟"},{"SurahNumber":54,"VerseNumber":27,"Text":"[به صالح گفتیم:] ما برای آزمایش آنان یقیناً آن ماده شتر [درخواست شده] را خواهیم فرستاد؛ پس در انتظار سرانجام آنان باش و شکیبایی پیشه کن"},{"SurahNumber":54,"VerseNumber":28,"Text":"و آنان را خبر ده که آب آشامیدنی میان آنان و ماده شتر تقسیم شده است؛ هریک در زمان نوبت خود بر سر آب حاضر شوند"},{"SurahNumber":54,"VerseNumber":29,"Text":"پس آنان یارشان را [که برای پی کردن ناقه آماده کرده بودند] فرا خواندند و [او] دست به کار شد و [ماده شتر را] پی کرد"},{"SurahNumber":54,"VerseNumber":30,"Text":"پس عذاب و هشدارهایم چگونه بود؟"},{"SurahNumber":54,"VerseNumber":31,"Text":"ما بر آنان یک فریاد مرگبار فرستادیم، پس همه آنان به صورت گیاه خشکی که در آغل چهارپایان جمع می کنند، درآمدند"},{"SurahNumber":54,"VerseNumber":32,"Text":"و یقیناً ما قرآن را برای پند گرفتن آسان کردیم، پس آیا پند گیرنده ای هست؟"},{"SurahNumber":54,"VerseNumber":33,"Text":"قوم لوط بیم دهندگان را تکذیب کردند"},{"SurahNumber":54,"VerseNumber":34,"Text":"ما بر آنان توفانی سخت که با خود ریگ و سنگ می آورد فرستادیم [در نتیجه همه را هلاک کرد]، مگر خاندان لوط را که سحرگاهان نجاتشان دادیم"},{"SurahNumber":54,"VerseNumber":35,"Text":"[این] نعمت و رحمتی از سوی ما بود، این گونه کسی را که سپاس گزار است، پاداش می دهیم"},{"SurahNumber":54,"VerseNumber":36,"Text":"به راستی لوط آنان را به مؤاخذه سخت ما بیم داده بود، ولی [آنان با وی] در بیمها و هشدارها [یش] سرسختانه مجادله و ستیزه کردند"},{"SurahNumber":54,"VerseNumber":37,"Text":"و از میهمانانش [که در حقیقت فرشتگان ما بودند] کام جویی خواستند، در نتیجه دیدگانشان را محو و نابینا کردیم؛ پس [گفتیم: طعمِ] عذاب و هشدارهایم را بچشید"},{"SurahNumber":54,"VerseNumber":38,"Text":"به یقین در سپیده دم عذابی پیگیر و پایدار به آنان رسید"},{"SurahNumber":54,"VerseNumber":39,"Text":"پس [گفتیم: طعمِ] عذاب و هشدارهایم را بچشید"},{"SurahNumber":54,"VerseNumber":40,"Text":"و یقیناً ما قرآن را برای پند گرفتن آسان کردیم، پس آیا پند گیرنده ای هست؟"},{"SurahNumber":54,"VerseNumber":41,"Text":"و همانا برای فرعونیان بیم دهندگان آمدند"},{"SurahNumber":54,"VerseNumber":42,"Text":"[آنان] همه معجزات و آیات ما را تکذیب کردند؛ در نتیجه آنان را [به عذابی سخت] گرفتیم، گرفتن توانایی شکست ناپذیر و نیرومند"},{"SurahNumber":54,"VerseNumber":43,"Text":"آیا کافران [شهر] شما از اقوامی که برشمردیم، بهتر و برترند [تا به سبب بهتری و برتری مصون از عذاب باشند؟] یا برای شما در کتاب های آسمانی امان نامه ای هست [که هر جرمی را مرتکب شوید عذابی نخواهید داشت؟]"},{"SurahNumber":54,"VerseNumber":44,"Text":"یا [آنکه] می گویند: ما گروهی متحد و پشتیبان یکدیگریم [که هرکس بخواهد آسیبی به ما رساند، با قدرت هرچه تمام تر از او انتقام می گیریم؟]"},{"SurahNumber":54,"VerseNumber":45,"Text":"به زودی [این] گروه [متحد در جنگی که خود بر ضد مؤمنان تدارک می بینند] شکست می خورند و پشت کنان می گریزند"},{"SurahNumber":54,"VerseNumber":46,"Text":"بلکه وعده گاهشان قیامت است، و قیامت هولناک تر و تلخ تر است"},{"SurahNumber":54,"VerseNumber":47,"Text":"بی تردید گنهکاران در گمراهی و انحراف و در آتش افروخته اند"},{"SurahNumber":54,"VerseNumber":48,"Text":"روزی که با صورت در آتش کشیده می شوند [و به آنان می گویند:] سوزندگی و عذاب دردناک دوزخ را بچشید"},{"SurahNumber":54,"VerseNumber":49,"Text":"ما هر چیزی را به اندازه آفریدیم"},{"SurahNumber":54,"VerseNumber":50,"Text":"و فرمان ما جز فرمان واحدی نیست که مانند یک چشم بر هم زدن است"},{"SurahNumber":54,"VerseNumber":51,"Text":"بی تردید ما هم مسلکان شما را [که در گذشته به سر می بردند، به خاطر طغیانشان] هلاک کردیم؛ پس آیا پند گیرنده ای هست؟"},{"SurahNumber":54,"VerseNumber":52,"Text":"و هر عملی را که انجام دادند در نامه های اعمالشان ثبت است"},{"SurahNumber":54,"VerseNumber":53,"Text":"و هر کوچک و بزرگی [از اعمالشان در آن] نوشته شده است"},{"SurahNumber":54,"VerseNumber":54,"Text":"یقیناً پرهیزکاران در بهشت ها و [کنار] نهرها هستند؛"},{"SurahNumber":54,"VerseNumber":55,"Text":"در جایگاهی حق و پسندیده نزد پادشاهی توانا"},{"SurahNumber":55,"VerseNumber":1,"Text":"[خدای] رحمان"},{"SurahNumber":55,"VerseNumber":2,"Text":"قرآن را تعلیم داد"},{"SurahNumber":55,"VerseNumber":3,"Text":"انسان را آفرید؛"},{"SurahNumber":55,"VerseNumber":4,"Text":"به او بیان آموخت؛"},{"SurahNumber":55,"VerseNumber":5,"Text":"خورشید و ماه با حسابی [منظم و دقیق] روانند؛"},{"SurahNumber":55,"VerseNumber":6,"Text":"و گیاه و درخت همواره [برای او] سجده می کنند؛"},{"SurahNumber":55,"VerseNumber":7,"Text":"و آسمان را برافراشت و [برای سنجش هر امر معنوی و مادی] ترازو نهاد؛"},{"SurahNumber":55,"VerseNumber":8,"Text":"تا در [سنجیدن با] ترازو طغیان روا مدارید [و از مرز عدالت و انصاف مگذرید]"},{"SurahNumber":55,"VerseNumber":9,"Text":"و ترازو را به عدالت برپا دارید و از ترازو مکاهید؛"},{"SurahNumber":55,"VerseNumber":10,"Text":"و زمین را برای [زندگی] مردم نهاد؛"},{"SurahNumber":55,"VerseNumber":11,"Text":"در آن میوه ها و نخل ها با خوشه های غلاف دار است؛"},{"SurahNumber":55,"VerseNumber":12,"Text":"و دانه های با سبوس و کاه و گیاهان خوشبوست،"},{"SurahNumber":55,"VerseNumber":13,"Text":"پس [ای انس و جن!] کدامیک از نعمت های پروردگارتان را انکار می کنید؟"},{"SurahNumber":55,"VerseNumber":14,"Text":"انسان را از گلی خشکیده مانند سفال آفرید"},{"SurahNumber":55,"VerseNumber":15,"Text":"و جن را از آمیزه ای [از شعله های مختلف] آتش به وجود آورد"},{"SurahNumber":55,"VerseNumber":16,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":17,"Text":"پروردگار دو مشرق و پروردگار دو مغرب است"},{"SurahNumber":55,"VerseNumber":18,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":19,"Text":"دو دریای [شیرین و شور] را روان ساخت در حالی که همواره باهم تلاقی و برخورد دارند؛"},{"SurahNumber":55,"VerseNumber":20,"Text":"[ولی] میان آن دو حایلی است که به هم تجاوز نمی کنند [درنتیجه باهم مخلوط نمی شوند]"},{"SurahNumber":55,"VerseNumber":21,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":22,"Text":"از آن دو دریا لؤلؤ و مرجان بیرون می آید"},{"SurahNumber":55,"VerseNumber":23,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":24,"Text":"و او را در دریا کشتی های بادبان برافراشته چون کوه هاست"},{"SurahNumber":55,"VerseNumber":25,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":26,"Text":"همه آنان که روی این زمین هستند، فانی می شوند"},{"SurahNumber":55,"VerseNumber":27,"Text":"و تنها ذات باشکوه و ارجمند پروردگارت باقی می ماند"},{"SurahNumber":55,"VerseNumber":28,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":29,"Text":"هر که در آسمان ها و زمین است از او درخواست [حاجت] می کند، او هر روز در کاری است"},{"SurahNumber":55,"VerseNumber":30,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":31,"Text":"ای انس و جن! به زودی به [حساب] شما می پردازیم"},{"SurahNumber":55,"VerseNumber":32,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":33,"Text":"ای گروه جن و انس! اگر می توانید از کرانه ها و نواحی آسمان ها و زمین بیرون روید، پس بیرون روید؛ نمی توانید بیرون روید مگر با نوعی توانایی و قدرت"},{"SurahNumber":55,"VerseNumber":34,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":35,"Text":"بر شما شعله هایی از آتش بی دود و دود آتش آلود فرستاده خواهد شد، در نتیجه نمی توانید یکدیگر را [برای دفع عذاب] یاری دهید"},{"SurahNumber":55,"VerseNumber":36,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":37,"Text":"و ناگهان آسمان بشکافد و چون چرمی سرخ رنگ و گلگون شود"},{"SurahNumber":55,"VerseNumber":38,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":39,"Text":"پس در آن روز [به علت سرعت فوق العاده حسابرسی و روشن بودن همه امور] هیچ انس و جنّی را از گناهش نپرسند"},{"SurahNumber":55,"VerseNumber":40,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":41,"Text":"گناهکاران به نشانه هایشان شناخته می شوند، پس آنان را به موهای پیش سرو به پاهایشان می گیرند [و به آتش می اندازند]"},{"SurahNumber":55,"VerseNumber":42,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":43,"Text":"این همان دوزخی است که گنهکاران آن را دروغ می پنداشتند"},{"SurahNumber":55,"VerseNumber":44,"Text":"آنان در میان آتش و آب جوشان رفت و آمد می کنند"},{"SurahNumber":55,"VerseNumber":45,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":46,"Text":"و برای کسی که از مقام پروردگارش [که احاطه و تسلّط او بر ظاهر و باطن هستی است] بترسد دو بهشت است"},{"SurahNumber":55,"VerseNumber":47,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":48,"Text":"[دو بهشتی که] دارای درختان و شاخسارهای باطراوت و انبوه است"},{"SurahNumber":55,"VerseNumber":49,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":50,"Text":"در آن دو بهشت دو چشمه ای است که همواره جاری است"},{"SurahNumber":55,"VerseNumber":51,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":52,"Text":"در آن دو بهشت از هر میوه ای دو نوع فراهم است"},{"SurahNumber":55,"VerseNumber":53,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":54,"Text":"[بهشتیان] بر بسترهایی که آستر آنها از حریر درشت بافت است، تکیه می زنند، و میوه های رسیده آن دو بهشت [به آسانی] در دسترس است"},{"SurahNumber":55,"VerseNumber":55,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":56,"Text":"در آن بهشت ها زنانی هستند که فقط به همسرانشان عشق می ورزند، و پیش از آنان دست هیچ انس و جنی به آنان نرسیده است"},{"SurahNumber":55,"VerseNumber":57,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":58,"Text":"گویی آن زنان بهشتی یاقوت و مرجان اند"},{"SurahNumber":55,"VerseNumber":59,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":60,"Text":"آیا پاداش نیکی جز نیکی است؟"},{"SurahNumber":55,"VerseNumber":61,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":62,"Text":"و جز آن دو بهشت، دو بهشت دیگر [هم] هست"},{"SurahNumber":55,"VerseNumber":63,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":64,"Text":"آن [دو بهشت دیگر] در نهایت سرسبزی اند"},{"SurahNumber":55,"VerseNumber":65,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":66,"Text":"در آن دو بهشت دو چشمه همواره جوشان و در حال فوران است"},{"SurahNumber":55,"VerseNumber":67,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":68,"Text":"در آنها میوه های فراوان و درخت خرما و انار است"},{"SurahNumber":55,"VerseNumber":69,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":70,"Text":"در آنها زنانی نیکو سیرت و زیبا صورت اند"},{"SurahNumber":55,"VerseNumber":71,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":72,"Text":"حوریانی که در سراپرده ها مستورند"},{"SurahNumber":55,"VerseNumber":73,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":74,"Text":"پیش از همسران بهشتی شان دست هیچ انس و جنّی به آنان نرسیده است"},{"SurahNumber":55,"VerseNumber":75,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":76,"Text":"بر بالش های سبز و فرش های زیبا تکیه می زنند"},{"SurahNumber":55,"VerseNumber":77,"Text":"پس کدامیک از نعمت های پروردگارتان را انکار می کنید؟"},{"SurahNumber":55,"VerseNumber":78,"Text":"همیشه سودمند و با برکت است نام پروردگار با شکوه و ارجمندت"},{"SurahNumber":56,"VerseNumber":1,"Text":"هنگامی که واقعه [بسیار عظیم قیامت] واقع شود،"},{"SurahNumber":56,"VerseNumber":2,"Text":"که در واقع شدنش دروغی [در کار] نیست،"},{"SurahNumber":56,"VerseNumber":3,"Text":"پست کننده [کافران] و رفعت دهنده [مؤمنان] است"},{"SurahNumber":56,"VerseNumber":4,"Text":"هنگامی که زمین به شدت لرزانده شود،"},{"SurahNumber":56,"VerseNumber":5,"Text":"و کوه ها درهم کوبیده وریز ریز شوند"},{"SurahNumber":56,"VerseNumber":6,"Text":"در نتیجه غباری پراکنده گردد،"},{"SurahNumber":56,"VerseNumber":7,"Text":"وشما سه گروه شوید"},{"SurahNumber":56,"VerseNumber":8,"Text":"سعادتمندان، چه بلند مرتبه اند سعادتمندان"},{"SurahNumber":56,"VerseNumber":9,"Text":"و شقاوتمندان، چه دون پایه اند شقاوتمندان"},{"SurahNumber":56,"VerseNumber":10,"Text":"و پیشی گیرندگان [به اعمال نیک] که پیشی گیرندگان [به رحمت و آمرزش] اند،"},{"SurahNumber":56,"VerseNumber":11,"Text":"اینان مقربان اند،"},{"SurahNumber":56,"VerseNumber":12,"Text":"در بهشت های پر نعمت اند"},{"SurahNumber":56,"VerseNumber":13,"Text":"گروهی بسیار از پیشینیان،"},{"SurahNumber":56,"VerseNumber":14,"Text":"و اندکی از پسینیان،"},{"SurahNumber":56,"VerseNumber":15,"Text":"بر تخت هایی زربافت،"},{"SurahNumber":56,"VerseNumber":16,"Text":"در حالی که روبروی یکدیگر بر آنها تکیه دارند"},{"SurahNumber":56,"VerseNumber":17,"Text":"نوجوانانی همیشه نو جوان همواره [برای خدمت] پیرامونشان می گردند،"},{"SurahNumber":56,"VerseNumber":18,"Text":"با قدح ها و کوزه ها و جام هایی از باده ناب و پاک،"},{"SurahNumber":56,"VerseNumber":19,"Text":"که از نوشیدنش نه سردرد گیرند، و نه مست و بی خرد شوند،"},{"SurahNumber":56,"VerseNumber":20,"Text":"و میوه ها از هر نوعی که اختیار کنند،"},{"SurahNumber":56,"VerseNumber":21,"Text":"و گوشت پرنده از هر گونه ای که بخواهند،"},{"SurahNumber":56,"VerseNumber":22,"Text":"و حوریانی چشم درشت،"},{"SurahNumber":56,"VerseNumber":23,"Text":"هم چون مروارید پنهان شده در صدف؛"},{"SurahNumber":56,"VerseNumber":24,"Text":"پاداشی است در برابر اعمالی که همواره انجام می دادند"},{"SurahNumber":56,"VerseNumber":25,"Text":"در آنجا نه سخن بیهوده ای می شنوند، نه کلام گناه آلودی،"},{"SurahNumber":56,"VerseNumber":26,"Text":"مگر سخنی که سلام است و سلام،"},{"SurahNumber":56,"VerseNumber":27,"Text":"و سعادتمندان چه بلند مرتبه اند سعادتمندان"},{"SurahNumber":56,"VerseNumber":28,"Text":"در سایه درخت سدر بی خارند،"},{"SurahNumber":56,"VerseNumber":29,"Text":"و درختان موزی که میوه هایش خوشه خوشه روی هم چیده شده است،"},{"SurahNumber":56,"VerseNumber":30,"Text":"و سایه ای گسترده و پایدار،"},{"SurahNumber":56,"VerseNumber":31,"Text":"و آبی ریزان،"},{"SurahNumber":56,"VerseNumber":32,"Text":"و میوه ای فراوان،"},{"SurahNumber":56,"VerseNumber":33,"Text":"که پایان نپذیرد و ممنوع نشود،"},{"SurahNumber":56,"VerseNumber":34,"Text":"و همسرانی بلند مرتبه،"},{"SurahNumber":56,"VerseNumber":35,"Text":"که ما آنان را با آفرینشی ویژه آفریدیم؛"},{"SurahNumber":56,"VerseNumber":36,"Text":"پس آنان را همواره دوشیزه قرار داده ایم"},{"SurahNumber":56,"VerseNumber":37,"Text":"عشقورز به شوهران، و هم سن و سال با همسران"},{"SurahNumber":56,"VerseNumber":38,"Text":"[همه این نعمت ها] برای سعادتمندان [است]"},{"SurahNumber":56,"VerseNumber":39,"Text":"گروهی بسیار از پیشینیان،"},{"SurahNumber":56,"VerseNumber":40,"Text":"و گروهی بسیار از پسینیان،"},{"SurahNumber":56,"VerseNumber":41,"Text":"و شقاوتمندان، چه دون پایه اند شقاوتمندان"},{"SurahNumber":56,"VerseNumber":42,"Text":"در میان بادی سوزان و آبی جوشان [قرار دارند،]"},{"SurahNumber":56,"VerseNumber":43,"Text":"و سایه ای از دودهای بسیار غلیظ و سیاه،"},{"SurahNumber":56,"VerseNumber":44,"Text":"نه خنک است و نه آرام بخش،"},{"SurahNumber":56,"VerseNumber":45,"Text":"اینان پیش از این از نازپروردگان خود کامه و سرکش بودند،"},{"SurahNumber":56,"VerseNumber":46,"Text":"و همواره بر گناهان بزرگ پافشاری داشتند،"},{"SurahNumber":56,"VerseNumber":47,"Text":"و پیوسته می گفتند: آیا هنگامی که مردیم و خاک و استخوان شدیم، آیا به راستی برانگیخته می شویم؟"},{"SurahNumber":56,"VerseNumber":48,"Text":"و آیا پدران گذشته ما نیز برانگیخته می شوند؟"},{"SurahNumber":56,"VerseNumber":49,"Text":"بگو: بی تردید همه پیشینیان وهمه پسینیان،"},{"SurahNumber":56,"VerseNumber":50,"Text":"برای وعده گاه روزی معین گرد آورده خواهند شد"},{"SurahNumber":56,"VerseNumber":51,"Text":"آن گاه شما ای گمراهان انکار کننده"},{"SurahNumber":56,"VerseNumber":52,"Text":"قطعاً از درختی که از زقّوم است [و دارای مایعی جوشان و بسیار بدمزه و بدبوست] خواهید خورد؛"},{"SurahNumber":56,"VerseNumber":53,"Text":"و شکم ها را از آن پر خواهید کرد،"},{"SurahNumber":56,"VerseNumber":54,"Text":"و روی آن از آب جوشان خواهید نوشید،"},{"SurahNumber":56,"VerseNumber":55,"Text":"مانند نوشیدن شترانی که به شدت تشنه اند؛"},{"SurahNumber":56,"VerseNumber":56,"Text":"این است پذیرایی از آنان در روز جزا"},{"SurahNumber":56,"VerseNumber":57,"Text":"ما شما را آفریدیم، پس چرا [آفرینش دوباره خود را پس از مرگ] باورنمی کنید؟"},{"SurahNumber":56,"VerseNumber":58,"Text":"آیا از [حالات و دگرگونی های] نطفه ای که در رحم می ریزید آگاه هستید؟"},{"SurahNumber":56,"VerseNumber":59,"Text":"آیا شما آن را [تا انسانی معتدل و آراسته شود] می آفرینید یا ما آفریننده ایم؟"},{"SurahNumber":56,"VerseNumber":60,"Text":"ماییم که مرگ را میان شما مقدّر کردیم، و هیچ چیز ما را [در جاری کردن مرگ بر شما] مغلوب نمی کند"},{"SurahNumber":56,"VerseNumber":61,"Text":"[آری، مرگ را مقدّر کردیم] تا امثال شما را جایگزین شما کنیم و شما را به صورتی که نمی دانید آفرینشی تازه و جدید بخشیم،"},{"SurahNumber":56,"VerseNumber":62,"Text":"و به راستی پیدایش نخستین را [که جهان فعلی است] شناختید، پس چرا متذکّر [پدید شدن جهان دیگر] نمی شوید؟"},{"SurahNumber":56,"VerseNumber":63,"Text":"مرا خبر دهید آنچه را می کارید،"},{"SurahNumber":56,"VerseNumber":64,"Text":"آیا شما آن را می رویانید، یا ما می رویانیم؟"},{"SurahNumber":56,"VerseNumber":65,"Text":"به یقین اگر بخواهیم، آن را ریز ریز کرده و خاشاک می کنیم که متأسف و شگفت زده می شوید،"},{"SurahNumber":56,"VerseNumber":66,"Text":"[و می گویید:] مسلماً ما خسارت زده ایم،"},{"SurahNumber":56,"VerseNumber":67,"Text":"بلکه ناکام و محرومیم"},{"SurahNumber":56,"VerseNumber":68,"Text":"به من خبر دهید آبی که می نوشید،"},{"SurahNumber":56,"VerseNumber":69,"Text":"آیا شما آن را از ابر باران زا فرود آورده اید یا ما فرود آورنده ایم؟"},{"SurahNumber":56,"VerseNumber":70,"Text":"اگر بخواهیم آن را تلخ می گردانیم، پس چرا سپاس گزاری نمی کنید؟"},{"SurahNumber":56,"VerseNumber":71,"Text":"به من خبر دهید آتشی که می افروزید،"},{"SurahNumber":56,"VerseNumber":72,"Text":"آیا شما درختش را به وجود آورده اید یا ما به وجود آوردنده ایم؟"},{"SurahNumber":56,"VerseNumber":73,"Text":"ما آن را وسیله تذکر و مایه استفاده برای صحرانشینان و بیابانگردان قرار داده ایم"},{"SurahNumber":56,"VerseNumber":74,"Text":"پس به نام پروردگار بزرگت تسبیح گوی"},{"SurahNumber":56,"VerseNumber":75,"Text":"پس به جایگاه ستارگان سوگند می خورم،"},{"SurahNumber":56,"VerseNumber":76,"Text":"و اگر بدانید بی تردید این سوگندی بس بزرگ است"},{"SurahNumber":56,"VerseNumber":77,"Text":"که یقیناً این قرآن، قرآنی است ارجمند و باارزش؛"},{"SurahNumber":56,"VerseNumber":78,"Text":"[که] در کتابی مصون از هر گونه تحریف و دگرگونی [به نام لوح محفوظ جای دارد]"},{"SurahNumber":56,"VerseNumber":79,"Text":"جز پاک شدگان [از هر نوع آلودگی] به [حقایق و اسرار و لطایف] آن دسترسی ندارند"},{"SurahNumber":56,"VerseNumber":80,"Text":"نازل شده از سوی پروردگار جهانیان است"},{"SurahNumber":56,"VerseNumber":81,"Text":"آیا شما نسبت به این گفتار سهل انگاری می کنید [و آن را قابل اعتنا نمی دانید؟]"},{"SurahNumber":56,"VerseNumber":82,"Text":"و فقط نصیب خود را این قرار می دهید که آن را انکار کنید؟"},{"SurahNumber":56,"VerseNumber":83,"Text":"پس چرا هنگامی که روح به گلوگاه می رسد،"},{"SurahNumber":56,"VerseNumber":84,"Text":"و شما در آن وقت نظاره گر هستید [و هیچ کاری از شما ساخته نیست]"},{"SurahNumber":56,"VerseNumber":85,"Text":"و ما به او از شما نزدیک تریم، ولی نمی بینید"},{"SurahNumber":56,"VerseNumber":86,"Text":"[آری] پس چرا اگر شما پاداش داده نمی شوید [و به گمان خود قیامتی در کار نیست و شما را قدرتی بزرگ و فراتر است؟]"},{"SurahNumber":56,"VerseNumber":87,"Text":"آن [روح به گلوگاه رسیده] را [به بدن محتضر] برنمی گردانید، اگر [در ادعای خود] راستگویید؟"},{"SurahNumber":56,"VerseNumber":88,"Text":"پس اگر [جان به گلو رسیده] از مقربان باشد،"},{"SurahNumber":56,"VerseNumber":89,"Text":"[در] راحت و آسایش و بهشت پرنعمت [خواهد بود]"},{"SurahNumber":56,"VerseNumber":90,"Text":"و اگر از سعادتمندان باشد،"},{"SurahNumber":56,"VerseNumber":91,"Text":"[به او گفته می شود:] از سوی سعادتمندان بر تو سلام باد"},{"SurahNumber":56,"VerseNumber":92,"Text":"و اما اگر از انکار کنندگان [حقایق و] گمراه باشد،"},{"SurahNumber":56,"VerseNumber":93,"Text":"پذیرایی از او با آب جوشان است،"},{"SurahNumber":56,"VerseNumber":94,"Text":"و وارد شدن به دوزخ است"},{"SurahNumber":56,"VerseNumber":95,"Text":"[آنچه درباره این سه طایفه بیان شد،] بی تردید این است همان حقّ یقینی"},{"SurahNumber":56,"VerseNumber":96,"Text":"پس به نام پروردگار بزرگت تسبیح گوی"},{"SurahNumber":57,"VerseNumber":1,"Text":"آنچه در آسمان ها و زمین است، خدا را [به پاک بودن از هر عیب و نقصی] می ستایند، و او توانای شکست ناپذیر و حکیم است"},{"SurahNumber":57,"VerseNumber":2,"Text":"مالکیّت و فرمانروایی آسمان ها و زمین فقط در سیطره اوست، زنده می کند و می میراند، و او بر هر کاری تواناست"},{"SurahNumber":57,"VerseNumber":3,"Text":"اوست اول و آخر و ظاهر و باطن، و او به همه چیز داناست"},{"SurahNumber":57,"VerseNumber":4,"Text":"اوست که آسمان ها و زمین را در شش روز آفرید، سپس بر تخت فرمانروایی و تدبیر امور آفرینش چیره و مسلط شد. آنچه در زمین فرو می رود و آنچه از آن بیرون می آید و آنچه از آسمان نازل می شود، و آنچه در آن بالا می رود می داند. و او با شماست هرجا که باشید، و خدا به آنچه انجام می دهید، بیناست"},{"SurahNumber":57,"VerseNumber":5,"Text":"مالکیّت و فرمانروایی آسمان ها و زمین فقط در سیطره اوست، و همه امور به خدا باز گردانده می شود"},{"SurahNumber":57,"VerseNumber":6,"Text":"شب را در روز در می آورد و روز را در شب در می آورد، و او به نیّات و اسرار سینه ها داناست"},{"SurahNumber":57,"VerseNumber":7,"Text":"به خدا و پیامبرش ایمان آورید، و از اموالی که خدا شما را در آن جانشین خود قرار داده، انفاق کنید؛ پس برای کسانی از شما که ایمان آورده و انفاق کرده اند، پاداش بزرگی خواهد بود"},{"SurahNumber":57,"VerseNumber":8,"Text":"و شما را چه شده که به خدا ایمان نمی آورید؟ در حالی که پیامبر، شما را دعوت می کند تا به پروردگارتان ایمان آورید، و بی تردید خدا [از طریق عقل و فطرت بر ایمان آوردنتان] پیمان گرفته است، اگر باور دارید"},{"SurahNumber":57,"VerseNumber":9,"Text":"اوست که بر بنده اش آیات روشنی نازل می کند تا شما را از تاریکی ها به سوی نور بیرون آورد. و یقیناً خدا نسبت به شما رؤوف و مهربان است"},{"SurahNumber":57,"VerseNumber":10,"Text":"و شما را چه شده که در راه خدا انفاق نمی کنید؟ در حالی که میراث آسمان ها و زمین مخصوص خداست [و کسی مالک حقیقی چیزی نیست]. کسانی از شما که پیش از فتح [مکه] انفاق کردند و جهاد نمودند [با دیگران] یکسان نیستند، آنان از جهت درجه از کسانی که پس از فتح [مکه] انفاق کردند و جهاد نمودند، بلندپایه ترند. و خدا به هریک وعده نیکو داده است و خدا به آنچه انجام می دهید، آگاه است"},{"SurahNumber":57,"VerseNumber":11,"Text":"کیست که به خدا وامی نیکو دهد تا خدا آن را برای او دو چندان کند و او را پاداشی نیکو و باارزش باشد؟"},{"SurahNumber":57,"VerseNumber":12,"Text":"[این پاداش نیکو و باارزش در] روزی [است] که مردان و زنان باایمان را می بینی که نورشان پیش رو و از جانب راستشان شتابان حرکت می کند، [به آنان می گویند:] امروز شما را مژده باد به بهشت هایی که از زیرِ [درختانِ] آن نهرها جاری است، در آنها جاودانه اید، این است آن کامیابی بزرگ"},{"SurahNumber":57,"VerseNumber":13,"Text":"روزی که مردان و زنان منافق به کسانی که ایمان آورده اند، می گویند: ما را مهلت دهید تا [پرتویی] از نور شما بر گیریم. به آنان گویند: به پشت سرتان [دنیا] برگردید و [از آنجا برای خود] نوری بجویید. سپس میان آنان دیواری زده می شود که دارای دری است، درونش [که مؤمنان در آن درآیند] رحمت است و بیرونش که پیش روی منافقان قرار دارد عذاب است"},{"SurahNumber":57,"VerseNumber":14,"Text":"مؤمنان را ندا می دهند: آیا ما [در دنیا] با شما نبودیم؟ می گویند: چرا، ولی شما خود را [به سبب نفاق و دشمنی با خدا و رسول] در بلا و هلاکت افکندید و به انتظار [خاموش شدن چراغ اسلام و نابودی پیامبر] نشستید و [نسبت به حقایق] در تردید بودید و آرزوها [ی دور و دراز و بی پایه،] شما را فریفت، تا فرمان خدا [به نابودی شما] در رسید و [شیطان] فریبنده، شما را فریب داد"},{"SurahNumber":57,"VerseNumber":15,"Text":"پس امروز از شما و از کافران فدیه و عوضی [در برابر نجات از عذاب] دریافت نخواهد شد، جایگاهتان آتش است، [و] همان سرپرست و یار شماست و بد بازگشت گاهی است"},{"SurahNumber":57,"VerseNumber":16,"Text":"آیا برای اهل ایمان وقت آن نرسیده که دل هایشان برای یاد خدا و قرآنی که نازل شده نرم و فروتن شود؟ و مانند کسانی نباشند که پیش از این کتاب آسمانی به آنان داده شده بود، آن گاه روزگار [سرگرمی در امور دنیا و مشغول بودن به آرزوهای دور و دراز] بر آنان طولانی گشت، در نتیجه دل هایشان سخت و غیر قابل انعطاف شد، و بسیاری از آنان نافرمان بودند"},{"SurahNumber":57,"VerseNumber":17,"Text":"بدانید که خدا زمین را پس از مردگی اش زنده می کند. همانا ما نشانه ها [ی ربوبیت و قدرت خود] را برای شما بیان کردیم تا بیندیشید"},{"SurahNumber":57,"VerseNumber":18,"Text":"بی تردید مردان و زنان انفاق کننده و آنان که به خدا وام نیکو داده اند، [وامشان در پیشگاه خدا] برای آنان دو چندان شود، و برای آنان پاداش باارزشی است"},{"SurahNumber":57,"VerseNumber":19,"Text":"و کسانی که به خدا و پیامبرش ایمان آوردند، آنانند که صدّیقان و گواهان [اعمال] نزد پروردگارشان هستند، [و] برای آنان است پاداش [اعمال] شان و نور [ایمان] شان و کسانی که کفر ورزیدند و آیات ما را انکار کردند، آنان اهل دوزخ اند"},{"SurahNumber":57,"VerseNumber":20,"Text":"بدانید که زندگی دنیا [یی که دارنده اش از ایمان و عمل تهی است،] فقط بازی و سرگرمی و آرایش و فخرفروشیتان به یکدیگر، و افزون خواهی در اموال و اولاد است، [چنین دنیایی] مانند بارانی است که محصول [سبز و خوش منظره اش] کشاورزان را به شگفتی آورد، سپس پژمرده شود و آن را زرد بینی، سپس ریز ریز و خاشاک شود!! [که برای دنیاپرستان بی ایمان] در آخرت عذاب سختی است و [برای مؤمنان که دنیای خود را در راه اطاعت حق و خدمت به خلق به کار گرفتند] از سوی خدا آمرزش و خشنودی است، و زندگی دنیا جز کالای فریبنده نیست"},{"SurahNumber":57,"VerseNumber":21,"Text":"سبقت جویید به آمرزشی از سوی پروردگارتان و بهشتی که پهنایش چون پهنای آسمان و زمین است، برای کسانی که به خدا و پیامبرانش ایمان آورده اند، آماده شده است؛ این فضل خداست که آن را به هرکس بخواهد عطا می کند و خدا دارای فضل بزرگ است"},{"SurahNumber":57,"VerseNumber":22,"Text":"هیچ گزند و آسیبی در زمین [چون زلزله، سیل، توفان و قحطی] و در وجود خودتان [چون بیماری، رنج، تعب و از دست رفتن مال و ثروت،] روی نمی دهد مگر پیش از آنکه آن را به وجود آوردیم در کتابی [چون لوح محفوظ] ثبت است، بی تردید این [تقدیر حوادث و فرمان قطعی به پدید آمدنش] بر خدا آسان است"},{"SurahNumber":57,"VerseNumber":23,"Text":"تا [با یقین به اینکه هر گزند و آسیبی و هر عطا و منعی فقط به اراده خداست و شما را در آن اختیاری نیست] بر آنچه از دست شما رفت، تأسف نخورید، و بر آنچه به شما عطا کرده است، شادمان و دلخوش نشوید، و خدا هیچ گردنکش خودستا را [که به نعمت ها مغرور شده است] دوست ندارد"},{"SurahNumber":57,"VerseNumber":24,"Text":"همانان که همواره بخل می ورزند و مردم را به بخل وامی دارند، و هرکه [از انفاق] روی بگرداند [زیانی به خدا نمی رساند]؛ زیرا خدا بی نیاز و ستوده است"},{"SurahNumber":57,"VerseNumber":25,"Text":"همانا ما پیامبران خود را با دلایل روشن فرستادیم و با آنان کتاب و ترازو [ی تشخیص حق از باطل] نازل کردیم تا مردم به عدالت بر خیزند، و آهن را که در آن برای مردم قوت و نیرویی سخت و سودهایی است، فرود آوردیم و تا خدا مشخص بدارد چه کسانی او و پیامبرانش را در غیاب پیامبران یاری می دهند؛ یقیناً خدا نیرومند و توانای شکست ناپذیر است"},{"SurahNumber":57,"VerseNumber":26,"Text":"به یقین ما نوح و ابراهیم را فرستادیم و در میان فرزندان آن دو نفر، نبوّت و کتاب قرار دادیم، پس برخی از آنان هدایت یافتند و بسیاری از آنان نافرمان بودند"},{"SurahNumber":57,"VerseNumber":27,"Text":"سپس به دنبال آنان پیامبران خود را پی در پی آوردیم و پس از آنان عیسی پسر مریم را [به رسالت] فرستادیم و به او انجیل عطا کردیم و در قلب کسانی که از او پیروی می کردند رأفت و رحمت قرار دادیم، و رهبانیتی که از نزد خود ساخته بودند ما بر آنان مقرّر نکرده بودیم، ولی [خود آنان آن را] برای طلب خشنودی خدا [بر خود واجب کرده بودند]، اما آنگونه که باید حدود خودساخته را رعایت نکردند؛ پس پاداش کسانی از آنان را که ایمان آورده اند، عطا کردیم و بسیاری از آنان نافرمانند"},{"SurahNumber":57,"VerseNumber":28,"Text":"ای مؤمنان! از خدا پروا کنید و به پیامبرش ایمان آورید تا دو سهم از رحمتش را به شما عطا کند، و برای شما نوری قرار دهد که به وسیله آن [در میان مردم] راه سپارید و شما را بیامرزد، و خدا بسیار آمرزنده و مهربان است"},{"SurahNumber":57,"VerseNumber":29,"Text":"تا اهل کتاب بدانند [که اگر به پیامبر اسلام ایمان نیاورند] بر چیزی از فضل خدا دسترسی نخواهند داشت؛ بی تردید همه فضل به دست خداست، آن را به هرکس بخواهد عطا می کند و خدا دارای فضل بزرگ است"}]}