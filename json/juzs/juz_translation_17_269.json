{"Id":269,"LanguageCodes":["nl","nld"],"Name":"nld-fredleemhuis","Author":"Fred Leemhuis","Language":"Dutch","Description":"Dutch","Direction":"ltr","Source":"http://tanzil.net","Translations":[{"SurahNumber":21,"VerseNumber":1,"Text":"Voor de mensen is hun afrekening nabijgekomen terwijl zij zich in onoplettendheid afwendden"},{"SurahNumber":21,"VerseNumber":2,"Text":"Geen nieuwe vermaning komt er tot hen van hun Heer of zij luisteren ernaar terwijl zij schertsen"},{"SurahNumber":21,"VerseNumber":3,"Text":"en terwijl hun harten verstrooiing zoeken. En zij die onrecht plegen zeggen in hun vertrouwelijke gesprekken: \"Is deze iets anders dan een mens, zoals jullie? Zullen jullie je dan met toverij inlaten hoewel jullie het doorzien"},{"SurahNumber":21,"VerseNumber":4,"Text":"Hij [Mohammed] zegt: \"Mijn Heer weet wat er in de hemel en op de aarde gezegd wordt; Hij is de horende, de wetende"},{"SurahNumber":21,"VerseNumber":5,"Text":"Maar nee, zij zeggen: \"Een wirwar van dromen. Hij heeft ze zeker verzonnen. Hij is zeker een dichter. Laat hij maar met een teken tot ons komen, zoals dat gezonden is aan hen die er eertijds waren"},{"SurahNumber":21,"VerseNumber":6,"Text":"Geen stad die Wij voor hun tijd vernietigd hebben heeft geloofd. Zullen zij dan geloven"},{"SurahNumber":21,"VerseNumber":7,"Text":"En Wij hebben vóór jouw tijd slechts mannen uitgezonden aan wie Wij een openbaring gegeven hadden -- vraagt de mensen van de vermaning maar, als jullie het niet weten"},{"SurahNumber":21,"VerseNumber":8,"Text":"En Wij hebben hen niet als lichamen gemaakt die geen voedsel eten en zij bleven ook niet altijd bestaan"},{"SurahNumber":21,"VerseNumber":9,"Text":"Toen hebben Wij voor hen de toezegging waargemaakt en hen en wie Wij wilden gered, maar de onmatigen vernietigd"},{"SurahNumber":21,"VerseNumber":10,"Text":"Wij hebben naar hen een boek neergezonden waarin de vermaning voor jullie staat. Hebben jullie dan geen verstand"},{"SurahNumber":21,"VerseNumber":11,"Text":"En hoeveel steden die onrecht pleegden hebben Wij al niet vernietigd waarna Wij een ander volk lieten ontstaan"},{"SurahNumber":21,"VerseNumber":12,"Text":"Wanneer zij dan Ons geweld voelden renden zij eruit weg"},{"SurahNumber":21,"VerseNumber":13,"Text":"Rent niet weg, maar keert terug naar het aan jullie verleende luxeleven en jullie woningen; misschien zullen jullie je moeten verantwoorden"},{"SurahNumber":21,"VerseNumber":14,"Text":"Zij zeiden: \"Wee ons, wij hebben echt onrecht gepleegd"},{"SurahNumber":21,"VerseNumber":15,"Text":"Maar dat bleef hun geroep totdat Wij hen als een stoppelveld maakten, als uitgeblusten"},{"SurahNumber":21,"VerseNumber":16,"Text":"Wij hebben de hemel en de aarde en wat er tussen beide is niet als een spel geschapen"},{"SurahNumber":21,"VerseNumber":17,"Text":"Als Wij Ons iets voor tijdverdrijf hadden willen verschaffen dan hadden Wij het bij Ons vandaan genomen, als Wij het wilden doen"},{"SurahNumber":21,"VerseNumber":18,"Text":"Integendeel, Wij treffen de onzin met de waarheid waarmee hij dan verbrijzeld wordt en zo komt er een eind aan. En wee jullie voor wat jullie beschrijven"},{"SurahNumber":21,"VerseNumber":19,"Text":"Hem behoort wat er in de hemelen en op de aarde is. En wie er bij Hem zijn, zijn niet te trots om Hem te dienen noch worden zij er moe van"},{"SurahNumber":21,"VerseNumber":20,"Text":"Zij lofprijzen 's nachts en overdag en zij verslappen niet"},{"SurahNumber":21,"VerseNumber":21,"Text":"Of hebben zij zich dan goden uit de aarde genomen die kunnen opwekken"},{"SurahNumber":21,"VerseNumber":22,"Text":"Als er in beide [de hemel en de aarde] andere goden waren dan God, dan zouden zij in slechte staat verkeren. God zij geprezen, de Heer van de troon verheven als Hij is boven wat zij Hem toeschrijven"},{"SurahNumber":21,"VerseNumber":23,"Text":"Hij hoeft zich niet te verantwoorden over wat Hij doet, maar zij moeten zich wel verantwoorden"},{"SurahNumber":21,"VerseNumber":24,"Text":"Of hebben zij zich in plaats van Hem goden genomen? Zeg: \"Brengt jullie bewijs!\" Dit is een vermaning van hen die met mij zijn en een vermaning van hen die er voor mij waren. Echter, de meesten van hen kennen de waarheid niet en wenden zich dus af"},{"SurahNumber":21,"VerseNumber":25,"Text":"En Wij hebben vóór jouw tijd geen gezant gezonden zonder dat Wij hem geopenbaard hebben dat er geen god is dan Ik, dient Mij dus"},{"SurahNumber":21,"VerseNumber":26,"Text":"En zij zeggen: \"De Erbarmer heeft zich een kind genomen.\" Geprezen zij Hij! Integendeel, zij zijn geëerde dienaren"},{"SurahNumber":21,"VerseNumber":27,"Text":"Zij spreken niet eerder dan Hij en zij handelen op Zijn bevel"},{"SurahNumber":21,"VerseNumber":28,"Text":"Hij weet wat vóór hen is en wat achter hen is en zij bemiddelen slechts voor wie Hem welgevallig is, terwijl zij door de vrees voor Hem ontzag hebben"},{"SurahNumber":21,"VerseNumber":29,"Text":"En als iemand van hen zegt: \"Ik ben god naast Hem\", dan vergelden Wij hem dat met de hel. Zo vergelden Wij aan de onrechtplegers"},{"SurahNumber":21,"VerseNumber":30,"Text":"Hebben zij die ongelovig zijn dan niet gezien dat de hemelen en de aarde een samenhangende massa waren? Wij hebben ze toen van elkaar gescheiden en Wij hebben uit water al het levende gemaakt. Zullen zij dan niet geloven"},{"SurahNumber":21,"VerseNumber":31,"Text":"En Wij hebben op de aarde stevige bergen gemaakt dat zij hen niet aan het wankelen zou brengen en Wij hebben er passen in gemaakt als wegen; misschien zullen zij zich de goede richting laten wijzen"},{"SurahNumber":21,"VerseNumber":32,"Text":"En Wij hebben de hemel tot een beschermd dak gemaakt. Maar zij wenden zich van Zijn tekenen af"},{"SurahNumber":21,"VerseNumber":33,"Text":"En Hij is het die de nacht en de dag, de zon en de maan geschapen heeft. Alle zweven zij in een hemelbaan"},{"SurahNumber":21,"VerseNumber":34,"Text":"En Wij hebben aan geen mens vóór jouw tijd onsterfelijkheid toegekend. Als jij sterft, zullen zij dan blijven voortbestaan"},{"SurahNumber":21,"VerseNumber":35,"Text":"Ieder levend wezen zal de dood proeven. En Wij stellen jullie op de proef met het slechte en het goede, als een verzoeking. En tot Ons zullen jullie teruggebracht worden"},{"SurahNumber":21,"VerseNumber":36,"Text":"En wanneer zij die ongelovig zijn jou zien, drijven zij slechts de spot met jou: \"Is dit hem die het over jullie goden heeft?\" Maar zij, zij hechten aan Gods vermaning geen geloof"},{"SurahNumber":21,"VerseNumber":37,"Text":"De mens is uit haast geschapen. Ik zal jullie Mijn tekenen wel tonen; vraagt Mij dus niet het te verhaasten"},{"SurahNumber":21,"VerseNumber":38,"Text":"En zij zeggen: \"Wanneer zal deze aanzegging zich voordoen, als jullie gelijk hebben"},{"SurahNumber":21,"VerseNumber":39,"Text":"Als zij die ongelovig zijn de tijd maar kenden wanneer zij het vuur van hun gezichten, noch van hun ruggen kunnen afhouden en zij geen hulp zullen krijgen"},{"SurahNumber":21,"VerseNumber":40,"Text":"Welnee, het zal onverwachts tot hen komen en hen verrassen. Dan kunnen zij het niet tegenhouden en zij krijgen ook geen uitstel"},{"SurahNumber":21,"VerseNumber":41,"Text":"Er werd al voor jouw tijd met gezanten de spot gedreven, maar zij die hen belachelijk maakten werden ingesloten door dat waarmee zij de spot dreven"},{"SurahNumber":21,"VerseNumber":42,"Text":"Zeg: \"Wie zal jullie 's nachts en overdag beschermen tegen de Erbarmer?\" Maar nee, van de vermaning van hun Heer wenden zij zich af"},{"SurahNumber":21,"VerseNumber":43,"Text":"Of hebben zij goden die hen tegen Ons zullen verdedigen? Zij kunnen zichzelf niet eens helpen en hun wordt tegen Ons geen bijstand gegeven"},{"SurahNumber":21,"VerseNumber":44,"Text":"Maar Wij hebben dezen daar en hun vaderen nog laten genieten zolang hun leven duurde. Zien zij dan niet dat Wij naar het land komen om de uiteinden ervan in te korten? Zullen zij dan de overwinnaars zijn"},{"SurahNumber":21,"VerseNumber":45,"Text":"Zeg: \"Ik waarschuw jullie alleen maar met de openbaring, maar de doven horen de oproep niet, wanneer zij gewaarschuwd worden"},{"SurahNumber":21,"VerseNumber":46,"Text":"Als hen zelfs maar een vleugje van de straf van jouw Heer treft dan zeggen zij al: \"Wee ons, wij waren onrechtplegers"},{"SurahNumber":21,"VerseNumber":47,"Text":"En Wij zullen voor de opstandingsdag de eerlijke weegschalen opstellen en niemand zal in iets onrecht worden aangedaan. Al gaat het om het gewicht van een mosterdzaadje, Wij zullen het brengen; Wij zijn als afrekenaar goed genoeg"},{"SurahNumber":21,"VerseNumber":48,"Text":"Wij hebben toch aan Moesa en Haroen het reddend onderscheidingsmiddel gegeven en een verlichting en een vermaning voor de godvrezenden"},{"SurahNumber":21,"VerseNumber":49,"Text":"die hun Heer in het verborgene vrezen en ontzag hebben voor het uur"},{"SurahNumber":21,"VerseNumber":50,"Text":"En dit is een gezegende vermaning die Wij hebben neergezonden. Willen jullie haar dan verwerpen"},{"SurahNumber":21,"VerseNumber":51,"Text":"En Wij hebben vroeger al aan Ibrahiem zijn redelijk inzicht gegeven en Wij waren bekend met hem"},{"SurahNumber":21,"VerseNumber":52,"Text":"Toen hij tot zijn vader en zijn volk zei: \"Wat zijn dat voor beelden waaraan jullie eer bewijzen"},{"SurahNumber":21,"VerseNumber":53,"Text":"Zij zeiden: \"Wij hebben gemerkt dat onze vaderen hen al dienden"},{"SurahNumber":21,"VerseNumber":54,"Text":"Hij zei: \"Dan verkeerden jullie en jullie vaderen in duidelijke dwaling"},{"SurahNumber":21,"VerseNumber":55,"Text":"Zij zeiden: \"Ben jij tot ons gekomen met de waarheid of behoor jij tot hen die schertsen"},{"SurahNumber":21,"VerseNumber":56,"Text":"Hij zei: \"Nee, jullie Heer is de Heer van de hemelen en de aarde die ze ook aangelegd heeft en ik behoor tot hen die jullie daarvan getuigen"},{"SurahNumber":21,"VerseNumber":57,"Text":"En bij God ik zal tegen jullie afgoden een list beramen, nadat jullie de rug hebben toegekeerd"},{"SurahNumber":21,"VerseNumber":58,"Text":"Toen sloeg hij ze aan gruizels, behalve een grote ervan; misschien zouden zij ernaar terugkeren"},{"SurahNumber":21,"VerseNumber":59,"Text":"Zij zeiden: \"Wie heeft dit met onze goden gedaan? Die behoort zeker tot de onrechtplegers"},{"SurahNumber":21,"VerseNumber":60,"Text":"Zij zeiden: \"Wij hebben een jonge man over hen horen spreken; Ibrahiem heet hij"},{"SurahNumber":21,"VerseNumber":61,"Text":"Zij zeiden: \"Brengt hem dan onder de ogen van de mensen; misschien zullen zij getuigen"},{"SurahNumber":21,"VerseNumber":62,"Text":"Zij zeiden: \"Heb jij dit met onze goden gedaan, Ibrahiem"},{"SurahNumber":21,"VerseNumber":63,"Text":"Hij zei: \"Welnee, dat heeft deze grote van hen gedaan. Vraagt hun maar als ze kunnen spreken"},{"SurahNumber":21,"VerseNumber":64,"Text":"En zij kwamen weer tot zichzelf en zeiden: \"Jullie zijn het die de onrechtplegers zijn"},{"SurahNumber":21,"VerseNumber":65,"Text":"Toen kregen zij een terugval en zeiden: \"Maar jij weet toch dat dezen niet kunnen spreken"},{"SurahNumber":21,"VerseNumber":66,"Text":"Hij zei: \"Dienen jullie dan in plaats van God iets wat jullie niets nut en niet schaadt"},{"SurahNumber":21,"VerseNumber":67,"Text":"Foei jullie en wat jullie in plaats van God dienen. Hebben jullie dan geen verstand"},{"SurahNumber":21,"VerseNumber":68,"Text":"Zij zeiden: \"Verbrandt hem en helpt jullie goden, als jullie echt iets willen doen"},{"SurahNumber":21,"VerseNumber":69,"Text":"Wij zeiden: \"O vuur wees koud en ongevaarlijk voor Ibrahiem"},{"SurahNumber":21,"VerseNumber":70,"Text":"Zij wilden een list tegen hem beramen, maar Wij maakten hen tot de grootste verliezers"},{"SurahNumber":21,"VerseNumber":71,"Text":"En Wij redden hem en Loet naar het land dat Wij gezegend hebben voor de wereldbewoners"},{"SurahNumber":21,"VerseNumber":72,"Text":"En Wij schonken hem Ishaak en Ja'koeb nog bovendien en ieder [van hen] hebben Wij rechtschapen gemaakt"},{"SurahNumber":21,"VerseNumber":73,"Text":"En Wij hebben hen tot voorgangers gemaakt die op Ons bevel de goede richting wezen en Wij hebben aan hen geopenbaard de goede daden te doen, de salaat te verrichten en de zakaat te geven. En zij dienden Ons"},{"SurahNumber":21,"VerseNumber":74,"Text":"En aan Loet hebben Wij oordeelskracht en kennis gegeven en Wij redden hem uit de stad die onbetamelijke dingen deed; zij waren slechte, verdorven mensen"},{"SurahNumber":21,"VerseNumber":75,"Text":"En Wij hebben hem in onze barmhartigheid binnen laten gaan; hij behoorde tot de rechtschapenen"},{"SurahNumber":21,"VerseNumber":76,"Text":"En [denk] aan Noeh, toen hij -- vroeger -- riep. Daarop verhoorden Wij hem en Wij redden hem en zijn familie uit de geweldige benardheid"},{"SurahNumber":21,"VerseNumber":77,"Text":"Wij hielpen hem ook tegen de mensen die Onze tekenen loochenden. Dat waren slechte mensen. Dus lieten Wij hen allen tezamen verdrinken"},{"SurahNumber":21,"VerseNumber":78,"Text":"En aan Dawoed en Soelaimaan, toen zij over het gewas oordeelden toen het kleinvee van het volk 's nachts was uitgebroken en erin gaan grazen. Wij waren getuige van hun oordeel"},{"SurahNumber":21,"VerseNumber":79,"Text":"En Wij maakten dat Soelaimaan het begreep en aan een ieder [van hen] gaven Wij oordeelskracht en kennis. En Wij maakten de bergen samen met Dawoed dienstbaar, zodat zij Ons prijzen en evenzo de vogels. Wij hebben dat gedaan"},{"SurahNumber":21,"VerseNumber":80,"Text":"En Wij hebben hem geleerd maliënhemden voor jullie te maken, opdat die jullie tegen jullie gewelddadigheid beschermen. Zijn jullie dan dankbaar"},{"SurahNumber":21,"VerseNumber":81,"Text":"En aan Soelaimaan [onderwierpen Wij] de wind bij storm zodat die zich op zijn bevel naar het land spoedt dat Wij gezegend hebben -- Wij zijn namelijk alwetend"},{"SurahNumber":21,"VerseNumber":82,"Text":"en satans die voor hem doken en daarnaast nog ander werk deden. En Wij bewaakten hen"},{"SurahNumber":21,"VerseNumber":83,"Text":"En aan Ajjoeb toen hij tot zijn Heer riep: \"Mij heeft tegenspoed getroffen, maar U bent de barmhartigste van de barmhartigen"},{"SurahNumber":21,"VerseNumber":84,"Text":"Wij verhoorden hem toen en Wij hieven de tegenspoed op waarin hij verkeerde. En Wij gaven hem zijn familie terug en nog eens zoveel met hen uit barmhartigheid van Onze kant en als vermaning voor hen die [Ons] dienen"},{"SurahNumber":21,"VerseNumber":85,"Text":"En aan Isma'iel, Idries en Dzoe-l-Kifl. Ieder [van hen] behoorde tot hen die geduldig volharden"},{"SurahNumber":21,"VerseNumber":86,"Text":"En Wij hebben hen in Onze barmhartigheid binnen laten gaan; zij behoorden tot de rechtschapenen"},{"SurahNumber":21,"VerseNumber":87,"Text":"En aan hem met de vis, toen hij kwaad wegging en meende dat Wij geen macht over hem hadden. En hij riep in de duisternis: \"Er is geen god dan U. U zij geprezen! Ik was een van de onrechtplegers"},{"SurahNumber":21,"VerseNumber":88,"Text":"Toen verhoorden Wij hem en redden hem uit de nood. Zo redden Wij namelijk de gelovigen"},{"SurahNumber":21,"VerseNumber":89,"Text":"En aan Zakarijja toen hij tot zijn Heer riep: \"Mijn Heer, laat mij niet alleen blijven, ook al bent U de beste van de erfgenamen"},{"SurahNumber":21,"VerseNumber":90,"Text":"Toen verhoorden Wij hem en Wij schonken hem Jahja; Wij maakten zijn echtgenote namelijk weer vruchtbaar. Zij wedijverden in goede daden en riepen Ons aan in verlangen en ontzag en zij onderwierpen zich deemoedig aan Ons"},{"SurahNumber":21,"VerseNumber":91,"Text":"En aan haar die haar eerbaarheid bewaarde. Toen bliezen Wij haar iets van Onze geest in en Wij maakten haar en haar zoon tot een teken voor de wereldbewoners"},{"SurahNumber":21,"VerseNumber":92,"Text":"Deze gemeenschap van jullie is één gemeenschap en Ik ben jullie Heer; dient Mij dus"},{"SurahNumber":21,"VerseNumber":93,"Text":"Maar zij splitsten zich onderling op; allen keren zij naar Ons terug"},{"SurahNumber":21,"VerseNumber":94,"Text":"Maar wie deugdelijke daden doet, terwijl hij gelovig is, hem valt geen ondankbaarheid voor zijn moeite ten deel; Wij zullen het voor hem bijschrijven"},{"SurahNumber":21,"VerseNumber":95,"Text":"En aan een stad die Wij hebben vernietigd is het niet toegestaan dat [de inwoners ervan] terugkeren"},{"SurahNumber":21,"VerseNumber":96,"Text":"zolang niet [de wal van] Jadjoedj en Madjoedj geopend wordt en zij van elke hoogte komen aansnellen"},{"SurahNumber":21,"VerseNumber":97,"Text":"en de ware aanzegging nadert. Dan zullen de blikken van hen die ongelovig zijn verstarren: \"Wee ons, wij hadden daarop niet gelet. Jazeker, wij waren onrechtplegers"},{"SurahNumber":21,"VerseNumber":98,"Text":"Jullie en wat jullie in plaats van God dienden zijn brandstof voor de hel; jullie zullen erin afdalen om te drinken"},{"SurahNumber":21,"VerseNumber":99,"Text":"Als dezen daar goden waren dan waren zij er niet in afgedaald. En allen zullen zij daarin altijd blijven"},{"SurahNumber":21,"VerseNumber":100,"Text":"Zij zullen daarin steunen maar er zelf niets horen"},{"SurahNumber":21,"VerseNumber":101,"Text":"Maar zij aan wie al eerder door Ons het mooiste gegeven is, zij zijn het die er ver van gehouden worden"},{"SurahNumber":21,"VerseNumber":102,"Text":"Zij horen niet het minste geluid ervan. Maar zij zullen altijd blijven in wat hun zielen begeren"},{"SurahNumber":21,"VerseNumber":103,"Text":"De grote schrik zal hen niet bedroefd maken en de engelen zullen hen ontvangen: \"Dit is jullie dag die jullie toegezegd was"},{"SurahNumber":21,"VerseNumber":104,"Text":"De dag dat Wij de hemel oprollen zoals een rol voor de boeken opgerold wordt. Zoals Wij de eerste schepping begonnen zijn zullen Wij haar herhalen. Dat is een toezegging waartoe Wij verplicht zijn. Wij doen het zeker"},{"SurahNumber":21,"VerseNumber":105,"Text":"En Wij hebben in de Zaboer, na de vermaning, geschreven dat Mijn rechtschapen dienaren de aarde zullen beërven"},{"SurahNumber":21,"VerseNumber":106,"Text":"Hierin is een verkondiging voor mensen die [Ons] dienen"},{"SurahNumber":21,"VerseNumber":107,"Text":"En Wij hebben jou slechts als barmhartigheid voor de wereldbewoners gezonden"},{"SurahNumber":21,"VerseNumber":108,"Text":"Zeg: \"Aan mij wordt slechts geopenbaard dat jullie god één god is. Zullen jullie dan [mensen] worden die zich [aan God] hebben overgegeven"},{"SurahNumber":21,"VerseNumber":109,"Text":"Als zij zich dan afkeren zeg dan: \"Ik heb het jullie klaar en duidelijk verkondigd en ik weet niet of het dichtbij of veraf is wat jullie is aangezegd"},{"SurahNumber":21,"VerseNumber":110,"Text":"Hij weet wat hardop gezegd wordt en Hij weet wat jullie verbergen"},{"SurahNumber":21,"VerseNumber":111,"Text":"Maar ik weet niet of het misschien een verzoeking voor jullie is of een tijdelijk vruchtgebruik"},{"SurahNumber":21,"VerseNumber":112,"Text":"Hij zegt: \"Mijn Heer, oordeel naar waarheid. En onze Heer is de Erbarmer wiens hulp gevraagd wordt tegen wat jullie beschrijven"},{"SurahNumber":22,"VerseNumber":1,"Text":"O mensen, vreest jullie Heer; de beving van het uur is iets geweldigs"},{"SurahNumber":22,"VerseNumber":2,"Text":"Op de dag dat jullie het zien zal elke zogende vrouw wat zij zoogt veronachtzamen en elke zwangere zal wat zij draagt baren. En je zult de mensen dronken zien, al zijn zij niet dronken. Maar Gods straf is streng"},{"SurahNumber":22,"VerseNumber":3,"Text":"En er zijn mensen die zonder kennis over God twisten en die elke opstandige satan navolgen"},{"SurahNumber":22,"VerseNumber":4,"Text":"Er staat voor hem geschreven dat hij hem die zich als medestander bij hem aansluit tot dwaling zal brengen en naar de bestraffing van de vuurgloed zal leiden"},{"SurahNumber":22,"VerseNumber":5,"Text":"O mensen, als jullie in twijfel verkeren over de opwekking? Wij hebben jullie geschapen uit aarde, daarna uit een druppel, daarna uit een bloedklonter en daarna uit een klomp vlees geschapen en ongeschapen om het jullie duidelijk te maken. En Wij laten wat Wij willen voor een vastgestelde termijn in de moederschoot verblijven. Dan brengen Wij jullie als kind tevoorschijn. Dan moeten jullie volgroeid worden. En onder jullie zijn er die weggenomen worden en onder jullie zijn er die teruggebracht worden tot de meest vernederende leeftijd zodat zij, na kennis gehad te hebben, niets meer weten. En je ziet dat de aarde verdord is, maar wanneer Wij er dan water op laten neerdalen beweegt zij zich, zwelt op en laat allerlei kostelijke soorten groeien"},{"SurahNumber":22,"VerseNumber":6,"Text":"Dat is omdat God de waarheid is en omdat Hij de doden levend maakt en omdat Hij almachtig is"},{"SurahNumber":22,"VerseNumber":7,"Text":"en omdat het uur komt waaraan geen twijfel is en omdat God opwekt wie in de graven zijn"},{"SurahNumber":22,"VerseNumber":8,"Text":"En er zijn mensen die zonder kennis, zonder leidraad en zonder verlichtend boek over God twisten"},{"SurahNumber":22,"VerseNumber":9,"Text":"Zo iemand gaat trots opzij staan om [anderen] van Gods weg te laten afdwalen. Voor hem is er in het tegenwoordige leven schande en Wij zullen hem op de opstandingsdag de bestraffing van het vuur laten proeven"},{"SurahNumber":22,"VerseNumber":10,"Text":"Dat is voor wat jouw handen vroeger gedaan hebben en omdat God geen onrechtvaardige behandeling geeft aan de dienaren"},{"SurahNumber":22,"VerseNumber":11,"Text":"En er zijn mensen die God op het randje dienen. Als zo iemand iets goeds treft, voelt hij zich daarbij gerust, maar als hem een beproeving treft, draait hij zijn gezicht weer om. Hij verliest de tegenwoordige wereld en het hiernamaals; dat is het duidelijke verlies"},{"SurahNumber":22,"VerseNumber":12,"Text":"Hij roept in plaats van God iets aan wat hem niet schaadt en niet nut. Dat is de vergaande dwaling"},{"SurahNumber":22,"VerseNumber":13,"Text":"Hij roept tot iemand van wie de schade nog eerder komt dan het nut. Dat is pas een slechte beschermheer en dat is pas een slechte metgezel"},{"SurahNumber":22,"VerseNumber":14,"Text":"God laat hen die geloven en de deugdzame daden doen, tuinen binnengaan waar de rivieren onderdoor stromen. God doet wat Hij wenst"},{"SurahNumber":22,"VerseNumber":15,"Text":"Wie meent dat God hem in de tegenwoordige wereld en in het hiernamaals niet zal helpen die moet maar met een touw naar de hemel reiken en het dan afsnijden. En dan moet hij maar kijken of door zijn list verwijderd wordt wat hem woedend maakt"},{"SurahNumber":22,"VerseNumber":16,"Text":"En zo hebben Wij hem neergezonden als duidelijke tekenen. En het is zo dat God de goede richting wijst aan wie hij wenst"},{"SurahNumber":22,"VerseNumber":17,"Text":"Zij die geloven, zij die het jodendom aanhangen, de Sabiërs, de christenen, de magiërs en de aanhangers van het veelgodendom, God zal scheiding tussen hen aanbrengen op de opstandingsdag. God is van alles getuige"},{"SurahNumber":22,"VerseNumber":18,"Text":"Zie jij niet dat voor God zich eerbiedig neerbuigen wie er in de hemelen en wie er op de aarde zijn, de zon, de maan en de sterren, de bergen en de bomen, de dieren en veel van de mensen. Maar veel zijn er die de bestraffing terecht zullen krijgen. En wie door God vernederd wordt, voor hem is er niemand die hem eer bewijst. God doet wat Hij wil"},{"SurahNumber":22,"VerseNumber":19,"Text":"Dit zijn twee tegenpartijen die met elkaar over hun Heer twisten: Voor hen die ongelovig zijn worden kleren geknipt uit vuur terwijl over hun hoofden gloeiend water wordt uitgegoten"},{"SurahNumber":22,"VerseNumber":20,"Text":"Wat in hun buiken en hun huis is smelt daardoor"},{"SurahNumber":22,"VerseNumber":21,"Text":"Voor hen zijn er knuppels van ijzer"},{"SurahNumber":22,"VerseNumber":22,"Text":"Telkens als zij van smart eruit wensen te gaan, worden zij erin teruggebracht en [wordt tot hen gezegd]: \"Proeft de straf van de verbranding"},{"SurahNumber":22,"VerseNumber":23,"Text":"Maar God laat hen die geloven en de deugdzame daden doen tuinen binnengaan waar de rivieren onderdoor stromen. Zij tooien zich daarin met armbanden van goud en met parels en hun kleren zijn daar van zijde"},{"SurahNumber":22,"VerseNumber":24,"Text":"En zij worden geleid tot iets wat goed is om te zeggen en zij worden naar de weg van de lofwaardige geleid"},{"SurahNumber":22,"VerseNumber":25,"Text":"Zij die ongelovig zijn en de weg van God versperren en ook de weg naar de heilige moskee die Wij gemaakt hebben voor de mensen, of zij daar nu een vaste verblijfplaats hebben of [als bezoeker] vanuit de woestijn komen? en als iemand daar misbruik wenst te maken door onrecht te plegen, dan zullen Wij hem een pijnlijke bestraffing laten proeven"},{"SurahNumber":22,"VerseNumber":26,"Text":"En toen Wij aan Ibrahiem op de plaats van het huis onderdak gaven [en zeiden]: \"Voeg niets als metgezel aan Mij toe en reinig Mijn huis voor hen die de omgang verrichten, die rechtopstaan en die buigen en zich eerbiedig neerbuigen"},{"SurahNumber":22,"VerseNumber":27,"Text":"En roep onder de mensen op tot de bedevaart zodat zij te voet tot je komen en op allerlei knokige kamelen die door elke diepe bergpas heen komen"},{"SurahNumber":22,"VerseNumber":28,"Text":"om getuige te zijn van dingen die voor hen nuttig zijn en om Gods naam op de bekende dagen te vermelden over de dieren van het vee waarmee Hij jullie voorzien heeft. Eet daar dan van en voedt ook de arme die noodlijdend is"},{"SurahNumber":22,"VerseNumber":29,"Text":"Dan moeten zij zich ontdoen van hun viezigheid en hun geloften vervullen en de omgang om het aloude huis verrichten"},{"SurahNumber":22,"VerseNumber":30,"Text":"Dat is het. En als iemand de heilige dingen in ere houdt dan is dat beter voor hem bij zijn Heer. En voor jullie is het vee toegestaan, behalve wat jullie voorgelezen wordt. Vermijdt dus de gruwel van de afgoden en vermijdt het de onwaarheid te zeggen"},{"SurahNumber":22,"VerseNumber":31,"Text":"als aanhangers van het zuivere geloof ten opzichte van God zonder metgezellen aan Hem toe te voegen. En als iemand aan God metgezellen toevoegt, dan is het alsof hij uit de hemel valt en dan door de vogels meegesleurd of door de wind naar een afgelegen plaats geblazen wordt"},{"SurahNumber":22,"VerseNumber":32,"Text":"Dat is het. En als iemand Gods gewijde symbolen in ere houdt, dan komt dat van de godvrezendheid van de harten"},{"SurahNumber":22,"VerseNumber":33,"Text":"Voor jullie zijn daarin allerlei nuttigheden tot een vastgestelde termijn en daarna vinden zij hun bestemming [om geslacht te worden] bij het aloude huis"},{"SurahNumber":22,"VerseNumber":34,"Text":"En voor elke gemeenschap hebben Wij een rite gemaakt om Gods naam te vermelden over de dieren van het vee waarmee Hij hen voorzien heeft. En jullie god is één god, geeft jullie dus over aan Hem en verkondigt het goede nieuws aan hen die nederig vertrouwen"},{"SurahNumber":22,"VerseNumber":35,"Text":"van wie, wanneer Gods naam vermeld wordt, de harten vol ontzag zijn, die geduldig volharden bij wat hen treft en die de salaat verrichten en die bijdragen geven van wat Wij hun voor hun levensonderhoud gegeven hebben"},{"SurahNumber":22,"VerseNumber":36,"Text":"En de offerkamelen hebben Wij voor jullie tot Gods gewijde symbolen laten behoren. Daarin is [allerlei] goeds voor jullie. En vermeldt Gods naam erover als ze gekluisterd klaar staan. En als ze op hun zij gevallen zijn, eet er dan van en voedt ook de arme die bescheiden is en die erom vraagt. Zo hebben Wij ze aan jullie dienstbaar gemaakt; misschien zullen jullie dank betuigen"},{"SurahNumber":22,"VerseNumber":37,"Text":"Het vlees noch het bloed ervan zal God bereiken, maar de godvrezendheid van jullie bereikt Hem. Zo hebben Wij ze aan jullie dienstbaar gemaakt opdat jullie de grootheid van God verkondigen omdat Hij jullie op het goede pad gebracht heeft. En verkondigt het goede nieuws aan hen die goed doen"},{"SurahNumber":22,"VerseNumber":38,"Text":"God zal hen die geloven verdedigen. God bemint geen enkele ondankbare verrader"},{"SurahNumber":22,"VerseNumber":39,"Text":"Aan hen die bestreden worden is [de strijd] toegestaan omdat hun onrecht is aangedaan; God heeft de macht hen te helpen"},{"SurahNumber":22,"VerseNumber":40,"Text":"die zonder recht uit hun woningen verdreven zijn, alleen maar omdat zij zeggen: \"Onze Heer is God\" -- en als God de mensen elkaar niet had laten weerhouden dan waren kluizenaarsverblijven, kerken, synagogen en moskeeën waarin Gods naam vaak genoemd wordt zeker verwoest. Maar God zal hen die Hem helpen zeker helpen; God is krachtig en machtig"},{"SurahNumber":22,"VerseNumber":41,"Text":"zij die, als Wij hun macht op de aarde geven, de salaat verrichten, de zakaat geven, het behoorlijke gebieden en het verwerpelijke verbieden. En de uiteindelijke beschikkingen berusten bij God"},{"SurahNumber":22,"VerseNumber":42,"Text":"Als zij jou van leugens betichten; al voor hun tijd had Noehs volk van leugens beticht en [evenzo] de 'Aad en de Thamoed"},{"SurahNumber":22,"VerseNumber":43,"Text":"en het volk van Ibrahiem en het volk van Loet"},{"SurahNumber":22,"VerseNumber":44,"Text":"en de bewoners van Madjan. En Moesa is van leugens beticht geweest, maar Ik heb aan hen die ongelovig zijn uitstel gegeven. Toen heb Ik hen gegrepen. En hoe was Mijn terechtwijzing dan"},{"SurahNumber":22,"VerseNumber":45,"Text":"En hoeveel steden hebben Wij al niet vernietigd, omdat zij onrecht pleegden, zodat zij verlaten en in ruïnes zijn? En bronnen die opgegeven zijn en hooggebouwde kastelen"},{"SurahNumber":22,"VerseNumber":46,"Text":"Hebben zij dan niet op de aarde rondgereisd zodat zij harten kregen om ermee te begrijpen of oren om ermee te horen? Toch zijn de ogen niet blind, maar de harten die in de borsten zijn, zijn blind"},{"SurahNumber":22,"VerseNumber":47,"Text":"En zij willen van jou dat de bestraffing wordt verhaast. God zal Zijn toezegging zeker nakomen. Maar een dag bij jouw Heer is als duizend jaar volgens jullie berekening"},{"SurahNumber":22,"VerseNumber":48,"Text":"En hoeveel steden heb Ik al niet uitstel gegeven, hoewel zij onrecht pleegden. Toen heb Ik haar gegrepen. En tot Mij is de bestemming"},{"SurahNumber":22,"VerseNumber":49,"Text":"Zeg: \"Jullie mensen! Ik ben voor jullie een duidelijke waarschuwer"},{"SurahNumber":22,"VerseNumber":50,"Text":"Zij dan die geloven en de deugdelijke daden doen, voor hen is er vergeving en een voortreffelijke voorziening"},{"SurahNumber":22,"VerseNumber":51,"Text":"Maar zij die tegen Onze tekenen proberen in te gaan om ze te ontkrachten, dat zullen de bewoners van het hellevuur zijn"},{"SurahNumber":22,"VerseNumber":52,"Text":"En Wij hebben voor jouw tijd geen gezant of profeet gezonden zonder dat de satan hem, wanneer hij iets wenste, iets [om] volgens zijn wens [voor te lezen] had ingegeven. Maar God schaft af wat de satan ingeeft en dan stelt God Zijn tekenen eenduidig vast. God is wijs en wetend"},{"SurahNumber":22,"VerseNumber":53,"Text":"Opdat Hij wat de satan ingeeft tot een verzoeking maakt voor hen die in hun harten een ziekte hebben en van wie de harten verhard zijn -- de onrechtplegers zijn het vergaand oneens"},{"SurahNumber":22,"VerseNumber":54,"Text":"en opdat zij aan wie de kennis is gegeven weten dat het de waarheid is van jouw Heer zodat zij erin geloven, en opdat hun harten nederig op Hem vertrouwen. God leidt hen die geloven op een juiste weg"},{"SurahNumber":22,"VerseNumber":55,"Text":"Zij die ongelovig zijn blijven erover in twijfel totdat het uur onverwachts tot hen komt of totdat de straf van een troosteloze dag tot hen komt"},{"SurahNumber":22,"VerseNumber":56,"Text":"De heerschappij op die dag heeft God [alleen]. Hij zal tussen hen oordelen. Dus zullen zij die geloven en de deugdelijke daden doen in de tuinen van de gelukzaligheid zijn"},{"SurahNumber":22,"VerseNumber":57,"Text":"En zij die ongelovig zijn en Onze tekenen loochenen, zij zijn het voor wie er een vernederende bestraffing is"},{"SurahNumber":22,"VerseNumber":58,"Text":"En zij die op Gods weg uitgeweken zijn en dan gedood worden of sterven, voor hen voorziet God goed in hun onderhoud. God is werkelijk de beste voorziener"},{"SurahNumber":22,"VerseNumber":59,"Text":"Hij zal hen zeker een plaats binnen laten gaan waar zij mee ingenomen zijn. God is wetend en zachtmoedig"},{"SurahNumber":22,"VerseNumber":60,"Text":"Zo is dat. En wie overeenkomstig de bestraffing die hij gekregen heeft bestraft en dan onrechtmatig wordt behandeld, hem zal God zeker helpen. God is lankmoedig en vergevend"},{"SurahNumber":22,"VerseNumber":61,"Text":"Dat is zo omdat God de nacht laat overgaan in de dag en de dag laat overgaan in de nacht en omdat God horend en doorziend is"},{"SurahNumber":22,"VerseNumber":62,"Text":"Dat is zo omdat God de waarheid is en omdat wat zij buiten Hem aanroepen de onwaarheid is en omdat God de verhevene, de grote is"},{"SurahNumber":22,"VerseNumber":63,"Text":"Zie jij dan niet dat God uit de hemel water laat neerdalen zodat de aarde groen wordt? God is de welwillende, de welingelichte"},{"SurahNumber":22,"VerseNumber":64,"Text":"Van Hem is wat er in de hemelen en wat er op de aarde is. En God is de behoefteloze, de lofwaardige"},{"SurahNumber":22,"VerseNumber":65,"Text":"Zie je niet dat God voor jullie dienstbaar gemaakt heeft wat er op de aarde is en ook de schepen zodat zij op Zijn bevel op zee varen en dat Hij de hemel vasthoudt, zodat hij niet op de aarde valt, behalve met Zijn toestemming? God is voor de mensen vol mededogen en barmhartig"},{"SurahNumber":22,"VerseNumber":66,"Text":"En Hij is het die jullie leven heeft gegeven. Hij zal jullie laten sterven en vervolgens weer tot leven brengen. De mens is werkelijk ondankbaar"},{"SurahNumber":22,"VerseNumber":67,"Text":"Voor elke gemeenschap hebben Wij een ordening gemaakt waarnaar zij moeten handelen. Zij moeten dus met jou over de zaak niet twisten. En roep op tot jouw Heer. Jij volgt een juiste leidraad"},{"SurahNumber":22,"VerseNumber":68,"Text":"En als zij met jou twisten zeg dan: \"God weet wat jullie doen"},{"SurahNumber":22,"VerseNumber":69,"Text":"God zal op de opstandingsdag tussen jullie over dat waarover jullie het oneens waren oordelen"},{"SurahNumber":22,"VerseNumber":70,"Text":"Weet jij dan niet dat God weet wat er in de hemel en op de aarde is? Dat staat in een boek; dat is voor God gemakkelijk"},{"SurahNumber":22,"VerseNumber":71,"Text":"En zij dienen in plaats van God iets waarvoor Hij geen machtiging had neergezonden en waarvan zij geen kennis hebben; de onrechtplegers hebben geen bondgenoot"},{"SurahNumber":22,"VerseNumber":72,"Text":"En wanneer hun Onze tekenen als duidelijke bewijzen worden voorgelezen, dan herken jij de afkeer op de gezichten van hen die ongelovig zijn, terwijl zij zich bijna storten op hen aan wie Onze tekenen worden voorgelezen. Zeg: \"Zal ik jullie iets meedelen wat nog erger is dan dat? Het vuur! God heeft het hun die ongelovig zijn aangezegd.\" Dat is pas een slechte bestemming"},{"SurahNumber":22,"VerseNumber":73,"Text":"Jullie mensen! Een vergelijking wordt voorgehouden. Luistert er dan naar. Zij die jullie in plaats van God aanroepen kunnen niet eens een vlieg scheppen ook al zouden zij zich daartoe aaneensluiten. En als een vlieg iets van hen weggrist kunnen zij het niet van hem terugpakken. Zwak is hij die het najaagt en dat wat nagejaagd wordt"},{"SurahNumber":22,"VerseNumber":74,"Text":"Zij hebben God niet op de juiste waarde geschat. God is krachtig en machtig"},{"SurahNumber":22,"VerseNumber":75,"Text":"God kiest uit de engelen gezanten en ook uit de mensen. God is horend en doorziend"},{"SurahNumber":22,"VerseNumber":76,"Text":"Hij weet wat vóór hen is en wat achter hen is. En aan God worden alle zaken voorgelegd"},{"SurahNumber":22,"VerseNumber":77,"Text":"Jullie die geloven! Buigt en buigt jullie eerbiedig neer en dient jullie Heer en doet het goede; misschien zal het jullie goed gaan"},{"SurahNumber":22,"VerseNumber":78,"Text":"En zet jullie voor God in met de inzet die Hem toekomt. Hij heeft jullie verkozen en Hij heeft jullie in de godsdienst niets hinderlijks opgelegd: het geloof van jullie vader Ibrahiem. Hij heeft jullie vroeger al [mensen] die zich [aan God] overgegeven hebben genoemd en [nu] ook hierin, opdat de gezant getuige voor jullie zou zijn en opdat jullie getuigen voor de mensen zouden zijn. Verricht dus de salaat en geeft de zakaat en houdt jullie aan God vast. Hij is jullie beschermheer; een voortreffelijke beschermheer en een voortreffelijke helper"}]}